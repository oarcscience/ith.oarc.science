<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2010">Polyglot</A>&nbsp;
<A HREF="../kjv/kg2010">KJV</A>&nbsp;
<A HREF="../sep/kg2010">Sep</A>&nbsp;
<A HREF="../vul/kg2010">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2009">Previous</A>&nbsp;
<A HREF="kg2011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּלְאַחְאָ֛ב שִׁבְעִ֥ים בָּנִ֖ים בְּשֹׁמְר֑וֹן וַיִּכְתֹּב֩ יֵה֨וּא סְפָרִ֜ים וַיִּשְׁלַ֣ח שֹׁמְר֗וֹן אֶל־שָׂרֵ֤י יִזְרְעֶאל֙ הַזְּקֵנִ֔ים וְאֶל־הָאֹמְנִ֥ים אַחְאָ֖ב לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְעַתָּ֗ה כְּבֹ֨א<font color="red"><sup>3</font></sup> הַסֵּ֤פֶר הַזֶּה֙ אֲלֵיכֶ֔ם וְאִתְּכֶ֖ם בְּנֵ֣י אֲדֹנֵיכֶ֑ם וְאִתְּכֶם֙ הָרֶ֣כֶב וְהַסּוּסִ֔ים וְעִ֥יר מִבְצָ֖ר וְהַנָּֽשֶׁק׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּרְאִיתֶ֞ם הַטּ֤וֹב וְהַיָּשָׁר֙ מִבְּנֵ֣י אֲדֹנֵיכֶ֔ם וְשַׂמְתֶּ֖ם עַל־כִּסֵּ֣א אָבִ֑יו וְהִֽלָּחֲמ֖וּ עַל־בֵּ֥ית אֲדֹנֵיכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּֽרְאוּ֙ מְאֹ֣ד מְאֹ֔ד וַיֹּ֣אמְר֔וּ הִנֵּה֙ שְׁנֵ֣י הַמְּלָכִ֔ים לֹ֥א עָמְד֖וּ לְפָנָ֑יו וְאֵ֖יךְ נַעֲמֹ֥ד אֲנָֽחְנוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשְׁלַ֣ח אֲשֶׁר־עַל־הַבַּ֣יִת וַאֲשֶׁ֪ר עַל־הָעִ֟יר וְהַזְּקֵנִים֩ וְהָאֹמְנִ֨ים אֶל־יֵה֤וּא׀ לֵאמֹר֙ עֲבָדֶ֣יךָ אֲנַ֔חְנוּ וְכֹ֛ל אֲשֶׁר־תֹּאמַ֥ר אֵלֵ֖ינוּ נַעֲשֶׂ֑ה לֹֽא־נַמְלִ֣יךְ אִ֔ישׁ הַטּ֥וֹב בְּעֵינֶ֖יךָ עֲשֵֽׂה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּכְתֹּ֣ב אֲלֵיהֶם֩ סֵ֨פֶר׀ שֵׁנִ֜ית לֵאמֹ֗ר אִם־לִ֨י אַתֶּ֜ם וּלְקֹלִ֣י׀ אַתֶּ֣ם שֹׁמְעִ֗ים קְחוּ֙ אֶת־רָאשֵׁי֙ אַנְשֵׁ֣י בְנֵֽי־אֲדֹנֵיכֶ֔ם וּבֹ֧אוּ אֵלַ֛י כָּעֵ֥ת מָחָ֖ר יִזְרְעֶ֑אלָה וּבְנֵ֤י הַמֶּ֙לֶךְ֙ שִׁבְעִ֣ים אִ֔ישׁ אֶת־גְּדֹלֵ֥י הָעִ֖יר מְגַדְּלִ֥ים אוֹתָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֗י כְּבֹ֤א הַסֵּ֙פֶר֙ אֲלֵיהֶ֔ם וַיִּקְחוּ֙ אֶת־בְּנֵ֣י הַמֶּ֔לֶךְ וַֽיִּשְׁחֲט֖וּ שִׁבְעִ֣ים אִ֑ישׁ וַיָּשִׂ֤ימוּ אֶת־רָֽאשֵׁיהֶם֙ בַּדּוּדִ֔ים וַיִּשְׁלְח֥וּ אֵלָ֖יו יִזְרְעֶֽאלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּבֹ֤א הַמַּלְאָךְ֙ וַיַּגֶּד־ל֣וֹ לֵאמֹ֔ר הֵבִ֖יאוּ רָאשֵׁ֣י בְנֵֽי־הַמֶּ֑לֶךְ וַיֹּ֗אמֶר שִׂ֣ימוּ אֹתָ֞ם שְׁנֵ֧י צִבֻּרִ֛ים פֶּ֥תַח הַשַּׁ֖עַר עַד־הַבֹּֽקֶר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְהִ֤י בַבֹּ֙קֶר֙ וַיֵּצֵ֣א וַֽיַּעֲמֹ֔ד וַיֹּ֙אמֶר֙ אֶל־כָּל־הָעָ֔ם צַדִּקִ֖ים אַתֶּ֑ם הִנֵּ֨ה אֲנִ֜י קָשַׁ֤רְתִּי עַל־אֲדֹנִי֙ וָאֶהְרְגֵ֔הוּ וּמִ֥י הִכָּ֖ה אֶת־כָּל־אֵֽלֶּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דְּע֣וּ אֵפ֗וֹא כִּי֩ לֹ֨א יִפֹּ֜ל מִדְּבַ֤ר יְהוָה֙ אַ֔רְצָה אֲשֶׁר־דִּבֶּ֥ר יְהוָ֖ה עַל־בֵּ֣ית אַחְאָ֑ב וַיהוָ֣ה עָשָׂ֔ה אֵ֚ת אֲשֶׁ֣ר דִּבֶּ֔ר בְּיַ֖ד עַבְדּ֥וֹ אֵלִיָּֽהוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֣ךְ יֵה֗וּא אֵ֣ת כָּל־הַנִּשְׁאָרִ֤ים לְבֵית־אַחְאָב֙ בְּיִזְרְעֶ֔אל וְכָל־גְּדֹלָ֖יו וּמְיֻדָּעָ֣יו וְכֹהֲנָ֑יו עַד־בִּלְתִּ֥י הִשְׁאִֽיר־ל֖וֹ שָׂרִֽיד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּ֙קָם֙ וַיָּבֹ֔א וַיֵּ֖לֶךְ שֹׁמְר֑וֹן ה֛וּא בֵּֽית־עֵ֥קֶד הָרֹעִ֖ים בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְיֵה֗וּא מָצָא֙ אֶת־אֲחֵי֙ אֲחַזְיָ֣הוּ מֶֽלֶךְ־יְהוּדָ֔ה וַיֹּ֖אמֶר מִ֣י אַתֶּ֑ם וַיֹּאמְר֗וּ אֲחֵ֤י אֲחַזְיָ֙הוּ֙ אֲנַ֔חְנוּ וַנֵּ֛רֶד לִשְׁל֥וֹם בְּנֵֽי־הַמֶּ֖לֶךְ וּבְנֵ֥י הַגְּבִירָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֙אמֶר֙ תִּפְשׂ֣וּם חַיִּ֔ים וַֽיִּתְפְּשׂ֖וּם חַיִּ֑ים וַֽיִּשְׁחָט֞וּם אֶל־בּ֣וֹר בֵּֽית־עֵ֗קֶד אַרְבָּעִ֤ים וּשְׁנַ֙יִם֙ אִ֔ישׁ וְלֹֽא־הִשְׁאִ֥יר אִ֖ישׁ מֵהֶֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּ֣לֶךְ מִשָּׁ֡ם וַיִּמְצָ֣א אֶת־יְהוֹנָדָב֩ בֶּן־רֵכָ֨ב לִקְרָאת֜וֹ וַֽיְבָרְכֵ֗הוּ וַיֹּ֨אמֶר אֵלָ֜יו הֲיֵ֧שׁ אֶת־לְבָבְךָ֣ יָשָׁ֗ר כַּאֲשֶׁ֤ר לְבָבִי֙ עִם־לְבָבֶ֔ךָ וַיֹּ֨אמֶר יְהוֹנָדָ֥ב יֵ֛שׁ וָיֵ֖שׁ תְּנָ֣ה אֶת־יָדֶ֑ךָ וַיִּתֵּ֣ן יָד֔וֹ וַיַּעֲלֵ֥הוּ אֵלָ֖יו אֶל־הַמֶּרְכָּבָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֙אמֶר֙ לְכָ֣ה אִתִּ֔י וּרְאֵ֖ה בְּקִנְאָתִ֣י לַיהוָ֑ה וַיַּרְכִּ֥בוּ אֹת֖וֹ בְּרִכְבּֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּבֹא֙ שֹֽׁמְר֔וֹן וַ֠יַּךְ אֶת־כָּל־הַנִּשְׁאָרִ֧ים לְאַחְאָ֛ב בְּשֹׁמְר֖וֹן עַד־הִשְׁמִיד֑וֹ כִּדְבַ֣ר יְהוָ֔ה אֲשֶׁ֥ר דִּבֶּ֖ר אֶל־אֵלִיָּֽהוּ׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקְבֹּ֤ץ יֵהוּא֙ אֶת־כָּל־הָעָ֔ם וַיֹּ֣אמֶר אֲלֵהֶ֔ם אַחְאָ֕ב עָבַ֥ד אֶת־הַבַּ֖עַל מְעָ֑ט יֵה֖וּא יַעַבְדֶ֥נּוּ הַרְבֵּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעַתָּ֣ה כָל־נְבִיאֵ֣י הַבַּ֡עַל כָּל־עֹבְדָ֣יו וְכָל־כֹּהֲנָיו֩ קִרְא֨וּ אֵלַ֜י אִ֣ישׁ אַל־יִפָּקֵ֗ד כִּי֩ זֶ֨בַח גָּד֥וֹל לִי֙ לַבַּ֔עַל כֹּ֥ל אֲשֶׁר־יִפָּקֵ֖ד לֹ֣א יִֽחְיֶ֑ה וְיֵהוּא֙ עָשָׂ֣ה בְעָקְבָּ֔ה לְמַ֥עַן הַאֲבִ֖יד אֶת־עֹבְדֵ֥י הַבָּֽעַל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר יֵה֗וּא קַדְּשׁ֧וּ עֲצָרָ֛ה לַבַּ֖עַל וַיִּקְרָֽאוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁלַ֤ח יֵהוּא֙ בְּכָל־יִשְׂרָאֵ֔ל וַיָּבֹ֙אוּ֙ כָּל־עֹבְדֵ֣י הַבַּ֔עַל וְלֹֽא־נִשְׁאַ֥ר אִ֖ישׁ אֲשֶׁ֣ר לֹֽא־בָ֑א וַיָּבֹ֙אוּ֙ בֵּ֣ית הַבַּ֔עַל וַיִּמָּלֵ֥א בֵית־הַבַּ֖עַל פֶּ֥ה לָפֶֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֗אמֶר לַֽאֲשֶׁר֙ עַל־הַמֶּלְתָּחָ֔ה הוֹצֵ֣א לְב֔וּשׁ לְכֹ֖ל עֹבְדֵ֣י הַבָּ֑עַל וַיֹּצֵ֥א לָהֶ֖ם הַמַּלְבּֽוּשׁ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֥א יֵה֛וּא וִיהוֹנָדָ֥ב בֶּן־רֵכָ֖ב בֵּ֣ית הַבָּ֑עַל וַיֹּ֜אמֶר לְעֹבְדֵ֣י הַבַּ֗עַל חַפְּשׂ֤וּ וּרְאוּ֙ פֶּן־יֶשׁ־פֹּ֤ה עִמָּכֶם֙ מֵעַבְדֵ֣י יְהוָ֔ה כִּ֛י אִם־עֹבְדֵ֥י הַבַּ֖עַל לְבַדָּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּבֹ֕אוּ לַעֲשׂ֖וֹת זְבָחִ֣ים וְעֹל֑וֹת וְיֵה֞וּא שָׂם־ל֤וֹ בַחוּץ֙ שְׁמֹנִ֣ים אִ֔ישׁ וַיֹּ֗אמֶר הָאִ֤ישׁ אֲשֶׁר־יִמָּלֵט֙ מִן־הָאֲנָשִׁ֗ים אֲשֶׁ֤ר אֲנִי֙ מֵבִ֣יא עַל־יְדֵיכֶ֔ם נַפְשׁ֖וֹ תַּ֥חַת נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֞י כְּכַלֹּת֣וֹ׀ לַעֲשׂ֣וֹת הָעֹלָ֗ה וַיֹּ֣אמֶר יֵ֠הוּא לָרָצִ֨ים וְלַשָּׁלִשִׁ֜ים בֹּ֤אוּ הַכּוּם֙ אִ֣ישׁ אַל־יֵצֵ֔א וַיַּכּ֖וּם לְפִי־חָ֑רֶב וַיַּשְׁלִ֗כוּ הָֽרָצִים֙ וְהַשָּׁ֣לִשִׁ֔ים וַיֵּלְכ֖וּ עַד־עִ֥יר בֵּית־הַבָּֽעַל׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּצִ֛אוּ אֶת־מַצְּב֥וֹת בֵּית־הַבַּ֖עַל וַֽיִּשְׂרְפֽוּהָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַֽיִּתְּצ֔וּ אֵ֖ת מַצְּבַ֣ת הַבָּ֑עַל וַֽיִּתְּצוּ֙ אֶת־בֵּ֣ית הַבַּ֔עַל וַיְשִׂמֻ֥הוּ <font color="brown">למחראות</font> <font color="blue">לְמֽוֹצָא֖וֹת</font> עַד־הַיּֽוֹם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּשְׁמֵ֥ד יֵה֛וּא אֶת־הַבַּ֖עַל מִיִּשְׂרָאֵֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;רַ֠ק חֲטָאֵ֞י יָרָבְעָ֤ם בֶּן־נְבָט֙ אֲשֶׁ֣ר הֶחֱטִ֣יא אֶת־יִשְׂרָאֵ֔ל לֹֽא־סָ֥ר יֵה֖וּא מֵאַֽחֲרֵיהֶ֑ם עֶגְלֵי֙ הַזָּהָ֔ב אֲשֶׁ֥ר בֵּֽית־אֵ֖ל וַאֲשֶׁ֥ר בְּדָֽן׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֨אמֶר יְהוָ֜ה אֶל־יֵה֗וּא יַ֤עַן אֲשֶׁר־הֱטִיבֹ֙תָ֙ לַעֲשׂ֤וֹת הַיָּשָׁר֙ בְּעֵינַ֔י כְּכֹל֙ אֲשֶׁ֣ר בִּלְבָבִ֔י עָשִׂ֖יתָ לְבֵ֣ית אַחְאָ֑ב בְּנֵ֣י רְבִעִ֔ים יֵשְׁב֥וּ לְךָ֖ עַל־כִּסֵּ֥א יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְיֵה֗וּא לֹ֥א שָׁמַ֛ר לָלֶ֛כֶת בְּתֽוֹרַת־יְהוָ֥ה אֱלֹהֵֽי־יִשְׂרָאֵ֖ל בְּכָל־לְבָב֑וֹ לֹ֣א סָ֗ר מֵעַל֙ חַטֹּ֣אות יָֽרָבְעָ֔ם אֲשֶׁ֥ר הֶחֱטִ֖יא אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בַּיָּמִ֣ים הָהֵ֔ם הֵחֵ֣ל יְהוָ֔ה לְקַצּ֖וֹת בְּיִשְׂרָאֵ֑ל וַיַּכֵּ֥ם חֲזָאֵ֖ל בְּכָל־גְּב֥וּל יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;מִן־הַיַּרְדֵּן֙ מִזְרַ֣ח הַשֶּׁ֔מֶשׁ אֵ֚ת כָּל־אֶ֣רֶץ הַגִּלְעָ֔ד הַגָּדִ֥י וְהָרֻאובֵנִ֖י וְהַֽמְנַשִּׁ֑י מֵעֲרֹעֵר֙ אֲשֶׁ֣ר עַל־נַ֣חַל אַרְנֹ֔ן וְהַגִּלְעָ֖ד וְהַבָּשָֽׁן׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְיֶ֨תֶר דִּבְרֵ֥י יֵה֛וּא וְכָל־אֲשֶׁ֥ר עָשָׂ֖ה וְכָל־גְּבוּרָת֑וֹ הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיִּשְׁכַּ֤ב יֵהוּא֙ עִם־אֲבֹתָ֔יו וַיִּקְבְּר֥וּ אֹת֖וֹ בְּשֹׁמְר֑וֹן וַיִּמְלֹ֛ךְ יְהוֹאָחָ֥ז בְּנ֖וֹ תַּחְתָּֽיו׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהַיָּמִ֗ים אֲשֶׁ֨ר מָלַ֤ךְ יֵהוּא֙ עַל־יִשְׂרָאֵ֔ל עֶשְׂרִ֥ים וּשְׁמֹנֶֽה־שָׁנָ֖ה בְּשֹׁמְרֽוֹן׃ פ</P>
</TD>
<TD WIDTH="50%">
<P>1&nbsp;&ucirc;l&#601;&#8217;<sup>a</sup>&#x1E25;&#601;&#8217;&#257;&#x1E07; &#353;i&#x1E07;&#601;&#8216;&icirc;m b&#257;n&icirc;m b&#601;&#353;&#333;m&#601;rw&#333;n wayyi&#x1E35;&#601;t&#333;&#x1E07; y&#275;h&ucirc;&#8217; s&#601;f&#257;r&icirc;m wayyi&#353;&#601;l<sup>a</sup>&#x1E25; &#353;&#333;m&#601;rw&#333;n &#8217;el-&#347;&#257;r&ecirc; yiz&#601;r&#601;&#8216;e&#8217;l hazz&#601;q&#275;n&icirc;m w&#601;&#8217;el-h&#257;&#8217;&#333;m&#601;n&icirc;m &#8217;<sup>a</sup>&#x1E25;&#601;&#8217;&#257;&#x1E07; l&#275;&#8217;m&#333;r: </P>
<P>2&nbsp;w&#601;&#8216;at&acirc; k&#601;&#x1E07;&#333;&#8217;<font color="red"><sup>3</font></sup> hass&#275;fer hazzeh &#8217;&#259;l&ecirc;&#x1E35;em w&#601;&#8217;it&#601;&#x1E35;em b&#601;n&ecirc; &#8217;&#259;&#x1E0F;&#333;n&ecirc;&#x1E35;em w&#601;&#8217;it&#601;&#x1E35;em h&#257;re&#x1E35;e&#x1E07; w&#601;hass&ucirc;s&icirc;m w&#601;&#8216;&icirc;r mi&#x1E07;&#601;&#x1E63;&#257;r w&#601;hann&#257;&#353;eq: </P>
<P>3&nbsp;&ucirc;r&#601;&#8217;&icirc;&#x1E6F;em ha&#x1E6D;&#x1E6D;w&#333;&#x1E07; w&#601;hayy&#257;&#353;&#257;r mib&#601;n&ecirc; &#8217;&#259;&#x1E0F;&#333;n&ecirc;&#x1E35;em w&#601;&#347;am&#601;tem &#8216;al-kiss&#275;&#8217; &#8217;&#257;&#x1E07;&icirc;w w&#601;hill&#257;&#x1E25;&#259;m&ucirc; &#8216;al-b&ecirc;&#x1E6F; &#8217;&#259;&#x1E0F;&#333;n&ecirc;&#x1E35;em: </P>
<P>4&nbsp;wayyir&#601;&#8217;&ucirc; m&#601;&#8217;&#333;&#x1E0F; m&#601;&#8217;&#333;&#x1E0F; wayy&#333;&#8217;m&#601;r&ucirc; hinn&#275;h &#353;&#601;n&ecirc; hamm&#601;l&#257;&#x1E35;&icirc;m l&#333;&#8217; &#8216;&#257;m&#601;&#x1E0F;&ucirc; l&#601;f&#257;n&#257;yw w&#601;&#8217;&ecirc;&#x1E35;&#601; n<sup>a</sup>&#8216;&#259;m&#333;&#x1E0F; &#8217;&#259;n&#257;&#x1E25;&#601;n&ucirc;: </P>
<P>5&nbsp;wayyi&#353;&#601;l<sup>a</sup>&#x1E25; &#8217;&#259;&#353;er-&#8216;al-habayi&#x1E6F; wa&#8217;&#259;&#353;er &#8216;al-h&#257;&#8216;&icirc;r w&#601;hazz&#601;q&#275;n&icirc;m w&#601;h&#257;&#8217;&#333;m&#601;n&icirc;m &#8217;el-y&#275;h&ucirc;&#8217;| l&#275;&#8217;m&#333;r &#8216;&#259;&#x1E07;&#257;&#x1E0F;ey&#x1E35;&#257; &#8217;&#259;n<sup>a</sup>&#x1E25;&#601;n&ucirc; w&#601;&#x1E35;&#333;l &#8217;&#259;&#353;er-t&#333;&#8217;mar &#8217;&#275;l&ecirc;n&ucirc; n<sup>a</sup>&#8216;&#259;&#347;eh l&#333;&#8217;-nam&#601;l&icirc;&#x1E35;&#601; &#8217;&icirc;&#353; ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257; &#8216;&#259;&#347;&#275;h: </P>
<P>6&nbsp;wayyi&#x1E35;&#601;t&#333;&#x1E07; &#8217;&#259;l&ecirc;hem s&#275;fer| &#353;&#275;n&icirc;&#x1E6F; l&#275;&#8217;m&#333;r &#8217;im-l&icirc; &#8217;atem &ucirc;l&#601;q&#333;l&icirc;| &#8217;atem &#353;&#333;m&#601;&#8216;&icirc;m q&#601;&#x1E25;&ucirc; &#8217;e&#x1E6F;-r&#257;&#8217;&#353;&ecirc; &#8217;an&#601;&#353;&ecirc; &#x1E07;&#601;n&ecirc;-&#8217;&#259;&#x1E0F;&#333;n&ecirc;&#x1E35;em &ucirc;&#x1E07;&#333;&#8217;&ucirc; &#8217;&#275;lay k&#257;&#8216;&#275;&#x1E6F; m&#257;&#x1E25;&#257;r yiz&#601;r&#601;&#8216;e&#8217;l&acirc; &ucirc;&#x1E07;&#601;n&ecirc; hammele&#x1E35;&#601; &#353;i&#x1E07;&#601;&#8216;&icirc;m &#8217;&icirc;&#353; &#8217;e&#x1E6F;-g&#601;&#x1E0F;&#333;l&ecirc; h&#257;&#8216;&icirc;r m&#601;&#x1E21;ad&#601;l&icirc;m &#8217;w&#333;&#x1E6F;&#257;m: </P>
<P>7&nbsp;way&#601;h&icirc; k&#601;&#x1E07;&#333;&#8217; hass&#275;fer &#8217;&#259;l&ecirc;hem wayyiq&#601;&#x1E25;&ucirc; &#8217;e&#x1E6F;-b&#601;n&ecirc; hammele&#x1E35;&#601; wayyi&#353;&#601;&#x1E25;&#259;&#x1E6D;&ucirc; &#353;i&#x1E07;&#601;&#8216;&icirc;m &#8217;&icirc;&#353; wayy&#257;&#347;&icirc;m&ucirc; &#8217;e&#x1E6F;-r&#257;&#8217;&#353;&ecirc;hem bad&ucirc;&#x1E0F;&icirc;m wayyi&#353;&#601;l&#601;&#x1E25;&ucirc; &#8217;&#275;l&#257;yw yiz&#601;r&#601;&#8216;e&#8217;l&acirc;: </P>
<P>8&nbsp;wayy&#257;&#x1E07;&#333;&#8217; hammal&#601;&#8217;&#257;&#x1E35;&#601; wayyage&#x1E0F;-lw&#333; l&#275;&#8217;m&#333;r h&#275;&#x1E07;&icirc;&#8217;&ucirc; r&#257;&#8217;&#353;&ecirc; &#x1E07;&#601;n&ecirc;-hammele&#x1E35;&#601; wayy&#333;&#8217;mer &#347;&icirc;m&ucirc; &#8217;&#333;&#x1E6F;&#257;m &#353;&#601;n&ecirc; &#x1E63;ibur&icirc;m pe&#x1E6F;<sup>a</sup>&#x1E25; ha&#353;&#353;<sup>a</sup>&#8216;ar &#8216;a&#x1E0F;-hab&#333;qer: </P>
<P>9&nbsp;way&#601;h&icirc; &#x1E07;ab&#333;qer wayy&#275;&#x1E63;&#275;&#8217; wayy<sup>a</sup>&#8216;&#259;m&#333;&#x1E0F; wayy&#333;&#8217;mer &#8217;el-k&#257;l-h&#257;&#8216;&#257;m &#x1E63;adiq&icirc;m &#8217;atem hinn&#275;h &#8217;&#259;n&icirc; q&#257;&#353;ar&#601;t&icirc; &#8216;al-&#8217;&#259;&#x1E0F;&#333;n&icirc; w&#257;&#8217;eh&#601;r&#601;&#x1E21;&#275;h&ucirc; &ucirc;m&icirc; hik&acirc; &#8217;e&#x1E6F;-k&#257;l-&#8217;&#275;lleh: </P>
<P>10&nbsp;d&#601;&#8216;&ucirc; &#8217;&#275;fw&#333;&#8217; k&icirc; l&#333;&#8217; yip&#333;l mid&#601;&#x1E07;ar y&#601;hw&acirc; &#8217;ar&#601;&#x1E63;&acirc; &#8217;&#259;&#353;er-diber y&#601;hw&acirc; &#8216;al-b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; wayhw&acirc; &#8216;&#257;&#347;&acirc; &#8217;&#275;&#x1E6F; &#8217;&#259;&#353;er diber b&#601;ya&#x1E0F; &#8216;a&#x1E07;&#601;dw&#333; &#8217;&#275;l&icirc;y&acirc;&ucirc;: </P>
<P>11&nbsp;wayya&#x1E35;&#601; y&#275;h&ucirc;&#8217; &#8217;&#275;&#x1E6F; k&#257;l-hanni&#353;&#601;&#8217;&#257;r&icirc;m l&#601;&#x1E07;&ecirc;&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; b&#601;yiz&#601;r&#601;&#8216;e&#8217;l w&#601;&#x1E35;&#257;l-g&#601;&#x1E0F;&#333;l&#257;yw &ucirc;m&#601;yud&#257;&#8216;&#257;yw w&#601;&#x1E35;&#333;h&#259;n&#257;yw &#8216;a&#x1E0F;-bil&#601;t&icirc; hi&#353;&#601;&#8217;&icirc;r-lw&#333; &#347;&#257;r&icirc;&#x1E0F;: </P>
<P>12&nbsp;wayy&#257;q&#257;m wayy&#257;&#x1E07;&#333;&#8217; wayy&#275;le&#x1E35;&#601; &#353;&#333;m&#601;rw&#333;n h&ucirc;&#8217; b&ecirc;&#x1E6F;-&#8216;&#275;qe&#x1E0F; h&#257;r&#333;&#8216;&icirc;m bad&#257;re&#x1E35;&#601;: </P>
<P>13&nbsp;w&#601;y&#275;h&ucirc;&#8217; m&#257;&#x1E63;&#257;&#8217; &#8217;e&#x1E6F;-&#8217;&#259;&#x1E25;&ecirc; &#8217;&#259;&#x1E25;az&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; wayy&#333;&#8217;mer m&icirc; &#8217;atem wayy&#333;&#8217;m&#601;r&ucirc; &#8217;&#259;&#x1E25;&ecirc; &#8217;&#259;&#x1E25;az&#601;y&acirc;&ucirc; &#8217;&#259;n<sup>a</sup>&#x1E25;&#601;n&ucirc; wann&#275;re&#x1E0F; li&#353;&#601;lw&#333;m b&#601;n&ecirc;-hammele&#x1E35;&#601; &ucirc;&#x1E07;&#601;n&ecirc; hag&#601;&#x1E07;&icirc;r&acirc;: </P>
<P>14&nbsp;wayy&#333;&#8217;mer tif&#601;&#347;&ucirc;m &#x1E25;ayy&icirc;m wayyi&#x1E6F;&#601;p&#601;&#347;&ucirc;m &#x1E25;ayy&icirc;m wayyi&#353;&#601;&#x1E25;&#257;&#x1E6D;&ucirc;m &#8217;el-bw&#333;r b&ecirc;&#x1E6F;-&#8216;&#275;qe&#x1E0F; &#8217;ar&#601;b&#257;&#8216;&icirc;m &ucirc;&#353;&#601;nayim &#8217;&icirc;&#353; w&#601;l&#333;&#8217;-hi&#353;&#601;&#8217;&icirc;r &#8217;&icirc;&#353; m&#275;hem: s</P>
<P>15&nbsp;wayy&#275;le&#x1E35;&#601; mi&#353;&#353;&#257;m wayyim&#601;&#x1E63;&#257;&#8217; &#8217;e&#x1E6F;-y&#601;hw&#333;n&#257;&#x1E0F;&#257;&#x1E07; ben-r&#275;&#x1E35;&#257;&#x1E07; liq&#601;r&#257;&#8217;&#x1E6F;w&#333; way&#601;&#x1E07;&#257;r&#601;&#x1E35;&#275;h&ucirc; wayy&#333;&#8217;mer &#8217;&#275;l&#257;yw h&#259;y&#275;&#353; &#8217;e&#x1E6F;-l&#601;&#x1E07;&#257;&#x1E07;&#601;&#x1E35;&#257; y&#257;&#353;&#257;r ka&#8217;&#259;&#353;er l&#601;&#x1E07;&#257;&#x1E07;&icirc; &#8216;im-l&#601;&#x1E07;&#257;&#x1E07;e&#x1E35;&#257; wayy&#333;&#8217;mer y&#601;hw&#333;n&#257;&#x1E0F;&#257;&#x1E07; y&#275;&#353; w&#257;y&#275;&#353; t&#601;n&acirc; &#8217;e&#x1E6F;-y&#257;&#x1E0F;e&#x1E35;&#257; wayyit&#275;n y&#257;&#x1E0F;w&#333; wayy<sup>a</sup>&#8216;&#259;l&#275;h&ucirc; &#8217;&#275;l&#257;yw &#8217;el-hammer&#601;k&#257;&#x1E07;&acirc;: </P>
<P>16&nbsp;wayy&#333;&#8217;mer l&#601;&#x1E35;&acirc; &#8217;it&icirc; &ucirc;r&#601;&#8217;&#275;h b&#601;qin&#601;&#8217;&#257;&#x1E6F;&icirc; layhw&acirc; wayyar&#601;ki&#x1E07;&ucirc; &#8217;&#333;&#x1E6F;w&#333; b&#601;ri&#x1E35;&#601;bw&#333;: </P>
<P>17&nbsp;wayy&#257;&#x1E07;&#333;&#8217; &#353;&#333;m&#601;rw&#333;n wayya&#x1E35;&#601; &#8217;e&#x1E6F;-k&#257;l-hanni&#353;&#601;&#8217;&#257;r&icirc;m l&#601;&#8217;<sup>a</sup>&#x1E25;&#601;&#8217;&#257;&#x1E07; b&#601;&#353;&#333;m&#601;rw&#333;n &#8216;a&#x1E0F;-hi&#353;&#601;m&icirc;&#x1E0F;w&#333; ki&#x1E0F;&#601;&#x1E07;ar y&#601;hw&acirc; &#8217;&#259;&#353;er diber &#8217;el-&#8217;&#275;l&icirc;y&acirc;&ucirc;: f</P>
<P>18&nbsp;wayyiq&#601;b&#333;&#x1E63; y&#275;h&ucirc;&#8217; &#8217;e&#x1E6F;-k&#257;l-h&#257;&#8216;&#257;m wayy&#333;&#8217;mer &#8217;&#259;l&#275;hem &#8217;<sup>a</sup>&#x1E25;&#601;&#8217;&#257;&#x1E07; &#8216;&#257;&#x1E07;a&#x1E0F; &#8217;e&#x1E6F;-hab<sup>a</sup>&#8216;al m&#601;&#8216;&#257;&#x1E6D; y&#275;h&ucirc;&#8217; y<sup>a</sup>&#8216;a&#x1E07;&#601;&#x1E0F;enn&ucirc; har&#601;b&#275;h: </P>
<P>19&nbsp;w&#601;&#8216;at&acirc; &#x1E35;&#257;l-n&#601;&#x1E07;&icirc;&#8217;&ecirc; hab<sup>a</sup>&#8216;al k&#257;l-&#8216;&#333;&#x1E07;&#601;&#x1E0F;&#257;yw w&#601;&#x1E35;&#257;l-k&#333;h&#259;n&#257;yw qir&#601;&#8217;&ucirc; &#8217;&#275;lay &#8217;&icirc;&#353; &#8217;al-yip&#257;q&#275;&#x1E0F; k&icirc; ze&#x1E07;<sup>a</sup>&#x1E25; g&#257;&#x1E0F;w&#333;l l&icirc; lab<sup>a</sup>&#8216;al k&#333;l &#8217;&#259;&#353;er-yip&#257;q&#275;&#x1E0F; l&#333;&#8217; yi&#x1E25;&#601;yeh w&#601;y&#275;h&ucirc;&#8217; &#8216;&#257;&#347;&acirc; &#x1E07;&#601;&#8216;&#257;q&#601;b&acirc; l&#601;m<sup>a</sup>&#8216;an ha&#8217;&#259;&#x1E07;&icirc;&#x1E0F; &#8217;e&#x1E6F;-&#8216;&#333;&#x1E07;&#601;&#x1E0F;&ecirc; hab&#257;&#8216;al: </P>
<P>20&nbsp;wayy&#333;&#8217;mer y&#275;h&ucirc;&#8217; qad&#601;&#353;&ucirc; &#8216;&#259;&#x1E63;&#257;r&acirc; lab<sup>a</sup>&#8216;al wayyiq&#601;r&#257;&#8217;&ucirc;: </P>
<P>21&nbsp;wayyi&#353;&#601;l<sup>a</sup>&#x1E25; y&#275;h&ucirc;&#8217; b&#601;&#x1E35;&#257;l-yi&#347;&#601;r&#257;&#8217;&#275;l wayy&#257;&#x1E07;&#333;&#8217;&ucirc; k&#257;l-&#8216;&#333;&#x1E07;&#601;&#x1E0F;&ecirc; hab<sup>a</sup>&#8216;al w&#601;l&#333;&#8217;-ni&#353;&#601;&#8217;ar &#8217;&icirc;&#353; &#8217;&#259;&#353;er l&#333;&#8217;-&#x1E07;&#257;&#8217; wayy&#257;&#x1E07;&#333;&#8217;&ucirc; b&ecirc;&#x1E6F; hab<sup>a</sup>&#8216;al wayyimm&#257;l&#275;&#8217; &#x1E07;&ecirc;&#x1E6F;-hab<sup>a</sup>&#8216;al peh l&#257;feh: </P>
<P>22&nbsp;wayy&#333;&#8217;mer la&#8217;&#259;&#353;er &#8216;al-hammel&#601;t&#257;&#x1E25;&acirc; hw&#333;&#x1E63;&#275;&#8217; l&#601;&#x1E07;&ucirc;&#353; l&#601;&#x1E35;&#333;l &#8216;&#333;&#x1E07;&#601;&#x1E0F;&ecirc; hab&#257;&#8216;al wayy&#333;&#x1E63;&#275;&#8217; l&acirc;em hammal&#601;b&ucirc;&#353;: </P>
<P>23&nbsp;wayy&#257;&#x1E07;&#333;&#8217; y&#275;h&ucirc;&#8217; w&icirc;hw&#333;n&#257;&#x1E0F;&#257;&#x1E07; ben-r&#275;&#x1E35;&#257;&#x1E07; b&ecirc;&#x1E6F; hab&#257;&#8216;al wayy&#333;&#8217;mer l&#601;&#8216;&#333;&#x1E07;&#601;&#x1E0F;&ecirc; hab<sup>a</sup>&#8216;al &#x1E25;ap&#601;&#347;&ucirc; &ucirc;r&#601;&#8217;&ucirc; pen-ye&#353;-p&#333;h &#8216;imm&#257;&#x1E35;em m&#275;&#8216;a&#x1E07;&#601;&#x1E0F;&ecirc; y&#601;hw&acirc; k&icirc; &#8217;im-&#8216;&#333;&#x1E07;&#601;&#x1E0F;&ecirc; hab<sup>a</sup>&#8216;al l&#601;&#x1E07;ad&#257;m: </P>
<P>24&nbsp;wayy&#257;&#x1E07;&#333;&#8217;&ucirc; l<sup>a</sup>&#8216;&#259;&#347;w&#333;&#x1E6F; z&#601;&#x1E07;&#257;&#x1E25;&icirc;m w&#601;&#8216;&#333;lw&#333;&#x1E6F; w&#601;y&#275;h&ucirc;&#8217; &#347;&#257;m-lw&#333; &#x1E07;<sup>a</sup>&#x1E25;&ucirc;&#x1E63; &#353;&#601;m&#333;n&icirc;m &#8217;&icirc;&#353; wayy&#333;&#8217;mer h&#257;&#8217;&icirc;&#353; &#8217;&#259;&#353;er-yimm&#257;l&#275;&#x1E6D; min-h&#257;&#8217;&#259;n&#257;&#353;&icirc;m &#8217;&#259;&#353;er &#8217;&#259;n&icirc; m&#275;&#x1E07;&icirc;&#8217; &#8216;al-y&#601;&#x1E0F;&ecirc;&#x1E35;em naf&#601;&#353;w&#333; t<sup>a</sup>&#x1E25;a&#x1E6F; naf&#601;&#353;w&#333;: </P>
<P>25&nbsp;way&#601;h&icirc; k&#601;&#x1E35;all&#333;&#x1E6F;w&#333;| l<sup>a</sup>&#8216;&#259;&#347;w&#333;&#x1E6F; h&#257;&#8216;&#333;l&acirc; wayy&#333;&#8217;mer y&#275;h&ucirc;&#8217; l&#257;r&#257;&#x1E63;&icirc;m w&#601;la&#353;&#353;&#257;li&#353;&icirc;m b&#333;&#8217;&ucirc; hak&ucirc;m &#8217;&icirc;&#353; &#8217;al-y&#275;&#x1E63;&#275;&#8217; wayyak&ucirc;m l&#601;f&icirc;-&#x1E25;&#257;re&#x1E07; wayya&#353;&#601;li&#x1E35;&ucirc; h&#257;r&#257;&#x1E63;&icirc;m w&#601;ha&#353;&#353;&#257;li&#353;&icirc;m wayy&#275;l&#601;&#x1E35;&ucirc; &#8216;a&#x1E0F;-&#8216;&icirc;r b&ecirc;&#x1E6F;-hab&#257;&#8216;al: </P>
<P>26&nbsp;wayy&#333;&#x1E63;i&#8217;&ucirc; &#8217;e&#x1E6F;-ma&#x1E63;&#x1E63;&#601;&#x1E07;w&#333;&#x1E6F; b&ecirc;&#x1E6F;-hab<sup>a</sup>&#8216;al wayyi&#347;&#601;r&#601;f&ucirc;h&#257;: </P>
<P>27&nbsp;wayyit&#601;&#x1E63;&ucirc; &#8217;&#275;&#x1E6F; ma&#x1E63;&#x1E63;&#601;&#x1E07;a&#x1E6F; hab&#257;&#8216;al wayyit&#601;&#x1E63;&ucirc; &#8217;e&#x1E6F;-b&ecirc;&#x1E6F; hab<sup>a</sup>&#8216;al way&#601;&#347;imuh&ucirc; <font color="brown">l&#601;m<sup>a</sup>&#x1E25;&#259;r&#257;&#8217;w&#333;&#x1E6F;</font> <font color="blue">l&#601;mw&#333;&#x1E63;&#257;&#8217;w&#333;&#x1E6F;</font> &#8216;a&#x1E0F;-hayyw&#333;m: </P>
<P>28&nbsp;wayya&#353;&#601;m&#275;&#x1E0F; y&#275;h&ucirc;&#8217; &#8217;e&#x1E6F;-hab<sup>a</sup>&#8216;al m&icirc;yi&#347;&#601;r&#257;&#8217;&#275;l: </P>
<P>29&nbsp;raq &#x1E25;&#259;&#x1E6D;&#257;&#8217;&ecirc; y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-yi&#347;&#601;r&#257;&#8217;&#275;l l&#333;&#8217;-s&#257;r y&#275;h&ucirc;&#8217; m&#275;&#8217;<sup>a</sup>&#x1E25;&#259;r&ecirc;hem &#8216;e&#x1E21;&#601;l&ecirc; hazz&acirc;&#257;&#x1E07; &#8217;&#259;&#353;er b&ecirc;&#x1E6F;-&#8217;&#275;l wa&#8217;&#259;&#353;er b&#601;&#x1E0F;&#257;n: s</P>
<P>30&nbsp;wayy&#333;&#8217;mer y&#601;hw&acirc; &#8217;el-y&#275;h&ucirc;&#8217; y<sup>a</sup>&#8216;an &#8217;&#259;&#353;er-h&#277;&#x1E6D;&icirc;&#x1E07;&#333;&#x1E6F;&#257; l<sup>a</sup>&#8216;&#259;&#347;w&#333;&#x1E6F; hayy&#257;&#353;&#257;r b&#601;&#8216;&ecirc;nay k&#601;&#x1E35;&#333;l &#8217;&#259;&#353;er bil&#601;&#x1E07;&#257;&#x1E07;&icirc; &#8216;&#257;&#347;&icirc;&#x1E6F;&#257; l&#601;&#x1E07;&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; b&#601;n&ecirc; r&#601;&#x1E07;i&#8216;&icirc;m y&#275;&#353;&#601;&#x1E07;&ucirc; l&#601;&#x1E35;&#257; &#8216;al-kiss&#275;&#8217; yi&#347;&#601;r&#257;&#8217;&#275;l: </P>
<P>31&nbsp;w&#601;y&#275;h&ucirc;&#8217; l&#333;&#8217; &#353;&#257;mar l&#257;le&#x1E35;e&#x1E6F; b&#601;&#x1E6F;w&#333;ra&#x1E6F;-y&#601;hw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l b&#601;&#x1E35;&#257;l-l&#601;&#x1E07;&#257;&#x1E07;w&#333; l&#333;&#8217; s&#257;r m&#275;&#8216;al &#x1E25;a&#x1E6D;&#x1E6D;&#333;&#8217;w&#x1E6F; y&#257;r&#257;&#x1E07;&#601;&#8216;&#257;m &#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-yi&#347;&#601;r&#257;&#8217;&#275;l: </P>
<P>32&nbsp;bayy&#257;m&icirc;m h&acirc;&#275;m h&#275;&#x1E25;&#275;l y&#601;hw&acirc; l&#601;qa&#x1E63;&#x1E63;w&#333;&#x1E6F; b&#601;yi&#347;&#601;r&#257;&#8217;&#275;l wayyak&#275;m &#x1E25;&#259;z&#257;&#8217;&#275;l b&#601;&#x1E35;&#257;l-g&#601;&#x1E07;&ucirc;l yi&#347;&#601;r&#257;&#8217;&#275;l: </P>
<P>33&nbsp;min-hayyar&#601;d&#275;n miz&#601;r<sup>a</sup>&#x1E25; ha&#353;&#353;eme&#353; &#8217;&#275;&#x1E6F; k&#257;l-&#8217;ere&#x1E63; hagil&#601;&#8216;&#257;&#x1E0F; hag&#257;&#x1E0F;&icirc; w&#601;h&#257;ru&#8217;w&#x1E07;&#275;n&icirc; w&#601;ham&#601;na&#353;&#353;&icirc; m&#275;&#8216;&#259;r&#333;&#8216;&#275;r &#8217;&#259;&#353;er &#8216;al-n<sup>a</sup>&#x1E25;al &#8217;ar&#601;n&#333;n w&#601;hagil&#601;&#8216;&#257;&#x1E0F; w&#601;hab&#257;&#353;&#257;n: </P>
<P>34&nbsp;w&#601;ye&#x1E6F;er di&#x1E07;&#601;r&ecirc; y&#275;h&ucirc;&#8217; w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; w&#601;&#x1E35;&#257;l-g&#601;&#x1E07;&ucirc;r&#257;&#x1E6F;w&#333; h&#259;lw&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>35&nbsp;wayyi&#353;&#601;ka&#x1E07; y&#275;h&ucirc;&#8217; &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;r&ucirc; &#8217;&#333;&#x1E6F;w&#333; b&#601;&#353;&#333;m&#601;rw&#333;n wayyim&#601;l&#333;&#x1E35;&#601; y&#601;hw&#333;&#8217;&#257;&#x1E25;&#257;z b&#601;nw&#333; t<sup>a</sup>&#x1E25;&#601;t&#257;yw: </P>
<P>36&nbsp;w&#601;hayy&#257;m&icirc;m &#8217;&#259;&#353;er m&#257;la&#x1E35;&#601; y&#275;h&ucirc;&#8217; &#8216;al-yi&#347;&#601;r&#257;&#8217;&#275;l &#8216;e&#347;&#601;r&icirc;m &ucirc;&#353;&#601;m&#333;neh-&#353;&#257;n&acirc; b&#601;&#353;&#333;m&#601;rw&#333;n: f</P>
</TD>
</TABLE>
<P><HR>
<CENTER>
<A HREF="kg2011">Next: 2 Kings (2 Melakhim) Chapter 11</A></CENTER>
</BODY>
</HTML>
