[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro010)  [KJV](../kjv/pro010)  [Sep](../sep/pro010) 
[Vul](../vul/pro010)   
  
[Proverbs (Mishlei) Index](pro)  
  [Previous](pro009)  [Next](pro011) 

------------------------------------------------------------------------

### Tanach (Hebrew): Proverbs (Mishlei) Chapter 10

‎<span id="001">1</span> ‏מִשְׁלֵ֗י שְׁלֹ֫מֹ֥ה פבֵּ֣ן חָ֭כָם
יְשַׂמַּח־אָ֑ב וּבֵ֥ן כְּ֝סִ֗יל תּוּגַ֥ת אִמּֽוֹ׃

‎<span id="002">2</span> ‏לֹא־י֭וֹעִילוּ אוֹצְר֣וֹת רֶ֑שַׁע וּ֝צְדָקָ֗ה
תַּצִּ֥יל מִמָּֽוֶת׃

‎<span id="003">3</span> ‏לֹֽא־יַרְעִ֣יב יְ֭הוָה נֶ֣פֶשׁ צַדִּ֑יק
וְהַוַּ֖ת רְשָׁעִ֣ים יֶהְדֹּֽף׃

‎<span id="004">4</span> ‏רָ֗אשׁ עֹשֶׂ֥ה כַף־רְמִיָּ֑ה וְיַ֖ד חָרוּצִ֣ים
תַּעֲשִֽׁיר׃

‎<span id="005">5</span> ‏אֹגֵ֣ר בַּ֭קַּיִץ בֵּ֣ן מַשְׂכִּ֑יל נִרְדָּ֥ם
בַּ֝קָּצִ֗יר בֵּ֣ן מֵבִֽישׁ׃

‎<span id="006">6</span> ‏בְּ֭רָכוֹת לְרֹ֣אשׁ צַדִּ֑יק וּפִ֥י
רְ֝שָׁעִ֗ים יְכַסֶּ֥ה חָמָֽס׃

‎<span id="007">7</span> ‏זֵ֣כֶר צַ֭דִּיק לִבְרָכָ֑ה וְשֵׁ֖ם רְשָׁעִ֣ים
יִרְקָֽב׃

‎<span id="008">8</span> ‏חֲכַם־לֵ֭ב יִקַּ֣ח מִצְוֹ֑ת וֶאֱוִ֥יל
שְׂ֝פָתַ֗יִם יִלָּבֵֽט׃

‎<span id="009">9</span> ‏הוֹלֵ֣ךְ בַּ֭תֹּם יֵ֣לֶךְ בֶּ֑טַח וּמְעַקֵּ֥שׁ
דְּ֝רָכָ֗יו יִוָּדֵֽעַ׃

‎<span id="010">10</span> ‏קֹ֣רֵֽץ<sup>3</sup> עַ֭יִן יִתֵּ֣ן עַצָּ֑בֶת
וֶאֱוִ֥יל שְׂ֝פָתַ֗יִם יִלָּבֵֽט׃

‎<span id="011">11</span> ‏מְק֣וֹר חַ֭יִּים פִּ֣י צַדִּ֑יק וּפִ֥י
רְ֝שָׁעִ֗ים יְכַסֶּ֥ה חָמָֽס׃

‎<span id="012">12</span> ‏שִׂ֭נְאָה תְּעוֹרֵ֣ר מְדָנִ֑ים וְעַ֥ל
כָּל־פְּ֝שָׁעִ֗ים תְּכַסֶּ֥ה אַהֲבָֽה׃

‎<span id="013">13</span> ‏בְּשִׂפְתֵ֣י נָ֭בוֹן תִּמָּצֵ֣א חָכְמָ֑ה
וְ֝שֵׁ֗בֶט לְגֵ֣ו חֲסַר־לֵֽב׃

‎<span id="014">14</span> ‏חֲכָמִ֥ים יִצְפְּנוּ־דָ֑עַת וּפִֽי־אֱ֝וִיל
מְחִתָּ֥ה קְרֹבָֽה׃

‎<span id="015">15</span> ‏ה֣וֹן עָ֭שִׁיר קִרְיַ֣ת עֻזּ֑וֹ מְחִתַּ֖ת
דַּלִּ֣ים רֵישָֽׁם׃

‎<span id="016">16</span> ‏פְּעֻלַּ֣ת צַדִּ֣יק לְחַיִּ֑ים תְּבוּאַ֖ת
רָשָׁ֣ע לְחַטָּֽאת׃

‎<span id="017">17</span> ‏אֹ֣רַח לְ֭חַיִּים שׁוֹמֵ֣ר מוּסָ֑ר וְעוֹזֵ֖ב
תּוֹכַ֣חַת מַתְעֶֽה׃

‎<span id="018">18</span> ‏מְכַסֶּ֣ה שִׂ֭נְאָה שִׂפְתֵי־שָׁ֑קֶר
וּמוֹצִ֥א דִ֝בָּ֗ה ה֣וּא כְסִֽיל׃

‎<span id="019">19</span> ‏בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע
וְחֹשֵׂ֖ךְ שְׂפָתָ֣יו מַשְׂכִּֽיל׃

‎<span id="020">20</span> ‏כֶּ֣סֶף נִ֭בְחָר לְשׁ֣וֹן צַדִּ֑יק לֵ֖ב
רְשָׁעִ֣ים כִּמְעָֽט׃

‎<span id="021">21</span> ‏שִׂפְתֵ֣י צַ֭דִּיק יִרְע֣וּ רַבִּ֑ים
וֶֽ֝אֱוִילִ֗ים בַּחֲסַר־לֵ֥ב יָמֽוּתוּ׃

‎<span id="022">22</span> ‏בִּרְכַּ֣ת יְ֭הוָה הִ֣יא תַעֲשִׁ֑יר
וְלֹֽא־יוֹסִ֖ף עֶ֣צֶב עִמָּֽהּ׃

‎<span id="023">23</span> ‏כִּשְׂח֣וֹק לִ֭כְסִיל עֲשׂ֣וֹת זִמָּ֑ה
וְ֝חָכְמָ֗ה לְאִ֣ישׁ תְּבוּנָֽה׃

‎<span id="024">24</span> ‏מְגוֹרַ֣ת רָ֭שָׁע הִ֣יא תְבוֹאֶ֑נּוּ
וְתַאֲוַ֖ת צַדִּיקִ֣ים יִתֵּֽן׃

‎<span id="025">25</span> ‏כַּעֲב֣וֹר ס֭וּפָה<sup>3</sup> וְאֵ֣ין
רָשָׁ֑ע וְ֝צַדִּ֗יק יְס֣וֹד עוֹלָֽם׃

‎<span id="026">26</span> ‏כַּחֹ֤מֶץ׀ לַשִּׁנַּ֗יִם וְכֶעָשָׁ֥ן
לָעֵינָ֑יִם כֵּ֥ן הֶ֝עָצֵ֗ל לְשֹׁלְחָֽיו׃

‎<span id="027">27</span> ‏יִרְאַ֣ת יְ֭הוָה תּוֹסִ֣יף יָמִ֑ים וּשְׁנ֖וֹת
רְשָׁעִ֣ים תִּקְצֹֽרְנָה׃

‎<span id="028">28</span> ‏תּוֹחֶ֣לֶת צַדִּיקִ֣ים שִׂמְחָ֑ה וְתִקְוַ֖ת
רְשָׁעִ֣ים תֹּאבֵֽד׃

‎<span id="029">29</span> ‏מָע֣וֹז לַ֭תֹּם דֶּ֣רֶךְ יְהוָ֑ה וּ֝מְחִתָּ֗ה
לְפֹ֣עֲלֵי אָֽוֶן׃

‎<span id="030">30</span> ‏צַדִּ֣יק לְעוֹלָ֣ם בַּל־יִמּ֑וֹט
וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃

‎<span id="031">31</span> ‏פִּֽי־צַ֭דִּיק יָנ֣וּב חָכְמָ֑ה וּלְשׁ֥וֹן
תַּ֝הְפֻּכ֗וֹת תִּכָּרֵֽת׃

‎<span id="032">32</span> ‏שִׂפְתֵ֣י צַ֭דִּיק יֵדְע֣וּן רָצ֑וֹן וּפִ֥י
רְ֝שָׁעִ֗ים תַּהְפֻּכֽוֹת׃

1 mišəlê šəlōmōh fbēn ḥāḵām yəśamm<sup>a</sup>ḥ-’āḇ ûḇēn kəsîl tûḡaṯ
’immwō:

2 lō’-ywō‘îlû ’wōṣərwōṯ reš<sup>a</sup>‘ ûṣəḏāqâ taṣṣîl mimmāweṯ:

3 lō’-yarə‘îḇ yəhwâ nefeš ṣadîq wəhaûaṯ rəšā‘îm yehədōf:

4 rā’š ‘ōśeh ḵaf-rəmîyâ wəyaḏ ḥārûṣîm t<sup>a</sup>‘ăšîr:

5 ’ōḡēr baqqayiṣ bēn maśəkîl nirədām baqqāṣîr bēn mēḇîš:

6 bərāḵwōṯ lərō’š ṣadîq ûfî rəšā‘îm yəḵasseh ḥāmās:

7 zēḵer ṣadîq liḇərāḵâ wəšēm rəšā‘îm yirəqāḇ:

8 ḥăḵam-lēḇ yiqq<sup>a</sup>ḥ miṣəwōṯ we’ĕwîl śəfāṯayim yillāḇēṭ:

9 hwōlēḵə batōm yēleḵə beṭ<sup>a</sup>ḥ ûmə‘aqqēš dərāḵāyw yiûāḏē‘a:

10 qōrēṣ<sup>3</sup> ‘ayin yitēn ‘aṣṣāḇeṯ we’ĕwîl śəfāṯayim yillāḇēṭ:

11 məqwōr ḥayyîm pî ṣadîq ûfî rəšā‘îm yəḵasseh ḥāmās:

12 śinə’â tə‘wōrēr məḏānîm wə‘al kāl-pəšā‘îm təḵasseh ’ahăḇâ:

13 bəśifəṯê nāḇwōn timmāṣē’ ḥāḵəmâ wəšēḇeṭ ləḡēw ḥăsar-lēḇ:

14 ḥăḵāmîm yiṣəpənû-ḏā‘aṯ ûfî-’ĕwîl məḥitâ qərōḇâ:

15 hwōn ‘āšîr qirəyaṯ ‘uzzwō məḥitaṯ dallîm rêšām:

16 pə‘ullaṯ ṣadîq ləḥayyîm təḇû’aṯ rāšā‘ ləḥaṭṭā’ṯ:

17 ’ōr<sup>a</sup>ḥ ləḥayyîm šwōmēr mûsār wə‘wōzēḇ twōḵ<sup>a</sup>ḥaṯ
maṯə‘eh:

18 məḵasseh śinə’â śifəṯê-šāqer ûmwōṣi’ ḏibâ hû’ ḵəsîl:

19 bərōḇ dəḇārîm lō’ yeḥədal-pāš<sup>a</sup>‘ wəḥōśēḵə śəfāṯāyw maśəkîl:

20 kesef niḇəḥār ləšwōn ṣadîq lēḇ rəšā‘îm kimə‘āṭ:

21 śifəṯê ṣadîq yirə‘û rabîm we’ĕwîlîm b<sup>a</sup>ḥăsar-lēḇ yāmûṯû:

22 birəkaṯ yəhwâ hî’ ṯ<sup>a</sup>‘ăšîr wəlō’-ywōsif ‘eṣeḇ ‘immāh:

23 kiśəḥwōq liḵəsîl ‘ăśwōṯ zimmâ wəḥāḵəmâ lə’îš təḇûnâ:

24 məḡwōraṯ rāšā‘ hî’ ṯəḇwō’ennû wəṯa’ăwaṯ ṣadîqîm yitēn:

25 k<sup>a</sup>‘ăḇwōr sûfâ<sup>3</sup> wə’ên rāšā‘ wəṣadîq yəswōḏ
‘wōlām:

26 k<sup>a</sup>ḥōmeṣ\| laššinnayim wəḵe‘āšān lā‘ênāyim kēn he‘āṣēl
ləšōləḥāyw:

27 yirə’aṯ yəhwâ twōsîf yāmîm ûšənwōṯ rəšā‘îm tiqəṣōrənâ:

28 twōḥeleṯ ṣadîqîm śiməḥâ wəṯiqəwaṯ rəšā‘îm tō’ḇēḏ:

29 mā‘wōz latōm dereḵə yəhwâ ûməḥitâ ləfō‘ălê ’āwen:

30 ṣadîq lə‘wōlām bal-yimmwōṭ ûrəšā‘îm lō’ yišəkənû-’āreṣ:

31 pî-ṣadîq yānûḇ ḥāḵəmâ ûləšwōn tahəpuḵwōṯ tikārēṯ:

32 śifəṯê ṣadîq yēḏə‘ûn rāṣwōn ûfî rəšā‘îm tahəpuḵwōṯ:

------------------------------------------------------------------------

[Next: Proverbs (Mishlei) Chapter 11](pro011)
