<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 40</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer040.htm">Polyglot</A>&nbsp;
<A HREF="../kjv/jer040.htm">KJV</A>&nbsp;
<A HREF="../sep/jer040.htm">Sep</A>&nbsp;
<A HREF="../vul/jer040.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer039.htm">Previous</A>&nbsp;
<A HREF="jer041.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 40</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָ֞ר אֲשֶׁר־הָיָ֤ה אֶֽל־יִרְמְיָ֙הוּ֙ מֵאֵ֣ת יְהוָ֔ה אַחַ֣ר׀ שַׁלַּ֣ח אֹת֗וֹ נְבוּזַרְאֲדָ֛ן רַב־טַבָּחִ֖ים מִן־הָֽרָמָ֑ה בְּקַחְתּ֣וֹ אֹת֗וֹ וְהֽוּא־אָס֤וּר בָּֽאזִקִּים֙ בְּת֨וֹךְ כָּל־גָּל֤וּת יְרוּשָׁלִַ֙ם֙ וִֽיהוּדָ֔ה הַמֻּגְלִ֖ים בָּבֶֽלָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקַּ֥ח רַב־טַבָּחִ֖ים לְיִרְמְיָ֑הוּ וַיֹּ֣אמֶר אֵלָ֔יו יְהוָ֣ה אֱלֹהֶ֗יךָ דִּבֶּר֙ אֶת־הָרָעָ֣ה הַזֹּ֔את אֶל־הַמָּק֖וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֵ֥א וַיַּ֛עַשׂ יְהוָ֖ה כַּאֲשֶׁ֣ר דִּבֵּ֑ר כִּֽי־חֲטָאתֶ֤ם לַֽיהוָה֙ וְלֹֽא־שְׁמַעְתֶּ֣ם בְּקוֹל֔וֹ וְהָיָ֥ה לָכֶ֖ם <font color="brown">דבר</font> <font color="blue">הַדָּבָ֥ר</font> הַזֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעַתָּ֞ה הִנֵּ֧ה פִתַּחְתִּ֣יךָ הַיּ֗וֹם מִֽן־הָאזִקִּים֮ אֲשֶׁ֣ר עַל־יָדֶךָ֒ אִם־ט֨וֹב בְּעֵינֶ֜יךָ לָב֧וֹא אִתִּ֣י בָבֶ֗ל בֹּ֚א וְאָשִׂ֤ים אֶת־עֵינִי֙ עָלֶ֔יךָ וְאִם־רַ֧ע בְּעֵינֶ֛יךָ לָבֽוֹא־אִתִּ֥י בָבֶ֖ל חֲדָ֑ל רְאֵה֙ כָּל־הָאָ֣רֶץ לְפָנֶ֔יךָ אֶל־ט֨וֹב וְאֶל־הַיָּשָׁ֧ר בְּעֵינֶ֛יךָ לָלֶ֥כֶת שָׁ֖מָּה לֵֽךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעוֹדֶ֣נּוּ לֹֽא־יָשׁ֗וּב וְשֻׁ֡בָה אֶל־גְּדַלְיָ֣ה בֶן־אֲחִיקָ֣ם בֶּן־שָׁפָ֡ן אֲשֶׁר֩ הִפְקִ֨יד מֶֽלֶךְ־בָּבֶ֜ל בְּעָרֵ֣י יְהוּדָ֗ה וְשֵׁ֤ב אִתּוֹ֙ בְּת֣וֹךְ הָעָ֔ם א֠וֹ אֶל־כָּל־הַיָּשָׁ֧ר בְּעֵינֶ֛יךָ לָלֶ֖כֶת לֵ֑ךְ וַיִּתֶּן־ל֧וֹ רַב־טַבָּחִ֛ים אֲרֻחָ֥ה וּמַשְׂאֵ֖ת וַֽיְשַׁלְּחֵֽהוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹ֧א יִרְמְיָ֛הוּ אֶל־גְּדַלְיָ֥ה בֶן־אֲחִיקָ֖ם הַמִּצְפָּ֑תָה וַיֵּ֤שֶׁב אִתּוֹ֙ בְּת֣וֹךְ הָעָ֔ם הַנִּשְׁאָרִ֖ים בָּאָֽרֶץ׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּשְׁמְעוּ֩ כָל־שָׂרֵ֨י הַחֲיָלִ֜ים אֲשֶׁ֣ר בַּשָּׂדֶ֗ה הֵ֚מָּה וְאַנְשֵׁיהֶ֔ם כִּֽי־הִפְקִ֧יד מֶֽלֶךְ־בָּבֶ֛ל אֶת־גְּדַלְיָ֥הוּ בֶן־אֲחִיקָ֖ם בָּאָ֑רֶץ וְכִ֣י׀ הִפְקִ֣יד אִתּ֗וֹ אֲנָשִׁ֤ים וְנָשִׁים֙ וָטָ֔ף וּמִדַּלַּ֣ת הָאָ֔רֶץ מֵאֲשֶׁ֥ר לֹֽא־הָגְל֖וּ בָּבֶֽלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּבֹ֥אוּ אֶל־גְּדַלְיָ֖ה הַמִּצְפָּ֑תָה וְיִשְׁמָעֵ֣אל בֶּן־נְתַנְיָ֡הוּ וְיוֹחָנָ֣ן וְיוֹנָתָ֣ן בְּנֵֽי־קָ֠רֵחַ וּשְׂרָיָ֨ה בֶן־תַּנְחֻ֜מֶת וּבְנֵ֣י׀ <font color="brown">עופי</font> <font color="blue">עֵיפַ֣י</font> הַנְּטֹפָתִ֗י וִֽיזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה וְאַנְשֵׁיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשָּׁבַ֨ע לָהֶ֜ם גְּדַלְיָ֨הוּ בֶן־אֲחִיקָ֤ם בֶּן־שָׁפָן֙ וּלְאַנְשֵׁיהֶ֣ם לֵאמֹ֔ר אַל־תִּֽירְא֖וּ מֵעֲב֣וֹד הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל וְיִיטַ֥ב לָכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַאֲנִ֗י הִנְנִ֤י יֹשֵׁב֙ בַּמִּצְפָּ֔ה לַֽעֲמֹד֙ לִפְנֵ֣י הַכַּשְׂדִּ֔ים אֲשֶׁ֥ר יָבֹ֖אוּ אֵלֵ֑ינוּ וְאַתֶּ֡ם אִסְפוּ֩ יַ֨יִן וְקַ֜יִץ וְשֶׁ֗מֶן וְשִׂ֙מוּ֙ בִּכְלֵיכֶ֔ם וּשְׁב֖וּ בְּעָרֵיכֶ֥ם אֲשֶׁר־תְּפַשְׂתֶּֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְגַ֣ם כָּֽל־הַיְּהוּדִ֡ים אֲשֶׁר־בְּמוֹאָ֣ב׀ וּבִבְנֵֽי־עַמּ֨וֹן וּבֶאֱד֜וֹם וַאֲשֶׁ֤ר בְּכָל־הָֽאֲרָצוֹת֙ שָֽׁמְע֔וּ כִּֽי־נָתַ֧ן מֶֽלֶךְ־בָּבֶ֛ל שְׁאֵרִ֖ית לִֽיהוּדָ֑ה וְכִי֙ הִפְקִ֣יד עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּשֻׁ֣בוּ כָל־הַיְּהוּדִ֗ים מִכָּל־הַמְּקֹמוֹת֙ אֲשֶׁ֣ר נִדְּחוּ־שָׁ֔ם וַיָּבֹ֧אוּ אֶֽרֶץ־יְהוּדָ֛ה אֶל־גְּדַלְיָ֖הוּ הַמִּצְפָּ֑תָה וַיַּאַסְפ֛וּ יַ֥יִן וָקַ֖יִץ הַרְבֵּ֥ה מְאֹֽד׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְיֽוֹחָנָן֙ בֶּן־קָרֵ֔חַ וְכָל־שָׂרֵ֥י הַחֲיָלִ֖ים אֲשֶׁ֣ר בַּשָּׂדֶ֑ה בָּ֥אוּ אֶל־גְּדַלְיָ֖הוּ הַמִּצְפָּֽתָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמְר֣וּ אֵלָ֗יו הֲיָדֹ֤עַ<font color="red"><sup>3</font></sup> תֵּדַע֙ כִּ֞י בַּעֲלִ֣יס׀ מֶ֣לֶךְ בְּנֵֽי־עַמּ֗וֹן שָׁלַח֙ אֶת־יִשְׁמָעֵ֣אל בֶּן־נְתַנְיָ֔ה לְהַכֹּתְךָ֖ נָ֑פֶשׁ וְלֹא־הֶאֱמִ֣ין לָהֶ֔ם גְּדַלְיָ֖הוּ בֶּן־אֲחִיקָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיוֹחָנָ֣ן בֶּן־קָרֵ֡חַ אָמַ֣ר אֶל־גְּדַלְיָהוּ֩ בַסֵּ֨תֶר בַּמִּצְפָּ֜ה לֵאמֹ֗ר אֵ֤לְכָה נָּא֙ וְאַכֶּה֙ אֶת־יִשְׁמָעֵ֣אל בֶּן־נְתַנְיָ֔ה וְאִ֖ישׁ לֹ֣א יֵדָ֑ע לָ֧מָּה יַכֶּ֣כָּה נֶּ֗פֶשׁ וְנָפֹ֙צוּ֙ כָּל־יְהוּדָ֔ה הַנִּקְבָּצִ֣ים אֵלֶ֔יךָ וְאָבְדָ֖ה שְׁאֵרִ֥ית יְהוּדָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֨אמֶר גְּדַלְיָ֤הוּ בֶן־אֲחִיקָם֙ אֶל־יוֹחָנָ֣ן בֶּן־קָרֵ֔חַ אַֽל־<font color="brown">תעש</font> <font color="blue">תַּעֲשֵׂ֖ה</font> אֶת־הַדָּבָ֣ר הַזֶּ֑ה כִּֽי־שֶׁ֛קֶר אַתָּ֥ה דֹבֵ֖ר אֶל־יִשְׁמָעֵֽאל׃ ס</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; &#8217;<sup>a</sup>&#x1E25;ar| &#353;all<sup>a</sup>&#x1E25; &#8217;&#333;&#x1E6F;w&#333; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m min-h&#257;r&#257;m&acirc; b&#601;q<sup>a</sup>&#x1E25;&#601;tw&#333; &#8217;&#333;&#x1E6F;w&#333; w&#601;h&ucirc;&#8217;-&#8217;&#257;s&ucirc;r b&#257;&#8217;ziqq&icirc;m b&#601;&#x1E6F;w&#333;&#x1E35;&#601; k&#257;l-g&#257;l&ucirc;&#x1E6F; y&#601;r&ucirc;&#353;&#257;laim w&icirc;h&ucirc;&#x1E0F;&acirc; hammu&#x1E21;&#601;l&icirc;m b&#257;&#x1E07;el&acirc;: </P>
<P>2&nbsp;wayyiqq<sup>a</sup>&#x1E25; ra&#x1E07;-&#x1E6D;ab&#257;&#x1E25;&icirc;m l&#601;yir&#601;m&#601;y&acirc;&ucirc; wayy&#333;&#8217;mer &#8217;&#275;l&#257;yw y&#601;hw&acirc; &#8217;&#277;l&#333;hey&#x1E35;&#257; diber &#8217;e&#x1E6F;-h&#257;r&#257;&#8216;&acirc; hazz&#333;&#8217;&#x1E6F; &#8217;el-hamm&#257;qw&#333;m hazzeh: </P>
<P>3&nbsp;wayy&#257;&#x1E07;&#275;&#8217; wayy<sup>a</sup>&#8216;a&#347; y&#601;hw&acirc; ka&#8217;&#259;&#353;er dib&#275;r k&icirc;-&#x1E25;&#259;&#x1E6D;&#257;&#8217;&#x1E6F;em layhw&acirc; w&#601;l&#333;&#8217;-&#353;&#601;m<sup>a</sup>&#8216;&#601;tem b&#601;qw&#333;lw&#333; w&#601;h&#257;y&acirc; l&#257;&#x1E35;em <font color="brown">d&#257;&#x1E07;&#257;r</font> <font color="blue">had&#257;&#x1E07;&#257;r</font> hazzeh: </P>
<P>4&nbsp;w&#601;&#8216;at&acirc; hinn&#275;h fit<sup>a</sup>&#x1E25;&#601;t&icirc;&#x1E35;&#257; hayyw&#333;m min-h&#257;&#8217;ziqq&icirc;m &#8217;&#259;&#353;er &#8216;al-y&#257;&#x1E0F;e&#x1E35;&#257; &#8217;im-&#x1E6D;w&#333;&#x1E07; b&#601;&#8216;&ecirc;ney&#x1E35;&#257; l&#257;&#x1E07;w&#333;&#8217; &#8217;it&icirc; &#x1E07;&#257;&#x1E07;el b&#333;&#8217; w&#601;&#8217;&#257;&#347;&icirc;m &#8217;e&#x1E6F;-&#8216;&ecirc;n&icirc; &#8216;&#257;ley&#x1E35;&#257; w&#601;&#8217;im-r<sup>a</sup>&#8216; b&#601;&#8216;&ecirc;ney&#x1E35;&#257; l&#257;&#x1E07;w&#333;&#8217;-&#8217;it&icirc; &#x1E07;&#257;&#x1E07;el &#x1E25;&#259;&#x1E0F;&#257;l r&#601;&#8217;&#275;h k&#257;l-h&#257;&#8217;&#257;re&#x1E63; l&#601;f&#257;ney&#x1E35;&#257; &#8217;el-&#x1E6D;w&#333;&#x1E07; w&#601;&#8217;el-hayy&#257;&#353;&#257;r b&#601;&#8216;&ecirc;ney&#x1E35;&#257; l&#257;le&#x1E35;e&#x1E6F; &#353;&#257;mm&acirc; l&#275;&#x1E35;&#601;: </P>
<P>5&nbsp;w&#601;&#8216;w&#333;&#x1E0F;enn&ucirc; l&#333;&#8217;-y&#257;&#353;&ucirc;&#x1E07; w&#601;&#353;u&#x1E07;&acirc; &#8217;el-g&#601;&#x1E0F;al&#601;y&acirc; &#x1E07;en-&#8217;&#259;&#x1E25;&icirc;q&#257;m ben-&#353;&#257;f&#257;n &#8217;&#259;&#353;er hif&#601;q&icirc;&#x1E0F; mele&#x1E35;&#601;-b&#257;&#x1E07;el b&#601;&#8216;&#257;r&ecirc; y&#601;h&ucirc;&#x1E0F;&acirc; w&#601;&#353;&#275;&#x1E07; &#8217;itw&#333; b&#601;&#x1E6F;w&#333;&#x1E35;&#601; h&#257;&#8216;&#257;m &#8217;w&#333; &#8217;el-k&#257;l-hayy&#257;&#353;&#257;r b&#601;&#8216;&ecirc;ney&#x1E35;&#257; l&#257;le&#x1E35;e&#x1E6F; l&#275;&#x1E35;&#601; wayyiten-lw&#333; ra&#x1E07;-&#x1E6D;ab&#257;&#x1E25;&icirc;m &#8217;&#259;ru&#x1E25;&acirc; &ucirc;ma&#347;&#601;&#8217;&#275;&#x1E6F; way&#601;&#353;all&#601;&#x1E25;&#275;h&ucirc;: </P>
<P>6&nbsp;wayy&#257;&#x1E07;&#333;&#8217; yir&#601;m&#601;y&acirc;&ucirc; &#8217;el-g&#601;&#x1E0F;al&#601;y&acirc; &#x1E07;en-&#8217;&#259;&#x1E25;&icirc;q&#257;m hammi&#x1E63;&#601;p&#257;&#x1E6F;&acirc; wayy&#275;&#353;e&#x1E07; &#8217;itw&#333; b&#601;&#x1E6F;w&#333;&#x1E35;&#601; h&#257;&#8216;&#257;m hanni&#353;&#601;&#8217;&#257;r&icirc;m b&#257;&#8217;&#257;re&#x1E63;: s</P>
<P>7&nbsp;wayyi&#353;&#601;m&#601;&#8216;&ucirc; &#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#259;&#353;er ba&#347;&#347;&#257;&#x1E0F;eh h&#275;mm&acirc; w&#601;&#8217;an&#601;&#353;&ecirc;hem k&icirc;-hif&#601;q&icirc;&#x1E0F; mele&#x1E35;&#601;-b&#257;&#x1E07;el &#8217;e&#x1E6F;-g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m b&#257;&#8217;&#257;re&#x1E63; w&#601;&#x1E35;&icirc;| hif&#601;q&icirc;&#x1E0F; &#8217;itw&#333; &#8217;&#259;n&#257;&#353;&icirc;m w&#601;n&#257;&#353;&icirc;m w&#257;&#x1E6D;&#257;f &ucirc;midalla&#x1E6F; h&#257;&#8217;&#257;re&#x1E63; m&#275;&#8217;&#259;&#353;er l&#333;&#8217;-h&#257;&#x1E21;&#601;l&ucirc; b&#257;&#x1E07;el&acirc;: </P>
<P>8&nbsp;wayy&#257;&#x1E07;&#333;&#8217;&ucirc; &#8217;el-g&#601;&#x1E0F;al&#601;y&acirc; hammi&#x1E63;&#601;p&#257;&#x1E6F;&acirc; w&#601;yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc;&ucirc; w&#601;yw&#333;&#x1E25;&#257;n&#257;n w&#601;yw&#333;n&#257;&#x1E6F;&#257;n b&#601;n&ecirc;-q&#257;r&#275;&#x1E25;a &ucirc;&#347;&#601;r&#257;y&acirc; &#x1E07;en-tan&#601;&#x1E25;ume&#x1E6F; &ucirc;&#x1E07;&#601;n&ecirc;| <font color="brown">&#8216;w&#333;fay</font> <font color="blue">&#8216;&ecirc;fay</font> hann&#601;&#x1E6D;&#333;f&#257;&#x1E6F;&icirc; w&icirc;zan&#601;y&acirc;&ucirc; ben-hamm<sup>a</sup>&#8216;&#259;&#x1E35;&#257;&#x1E6F;&icirc; h&#275;mm&acirc; w&#601;&#8217;an&#601;&#353;&ecirc;hem: </P>
<P>9&nbsp;wayyi&#353;&#353;&#257;&#x1E07;<sup>a</sup>&#8216; l&acirc;em g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m ben-&#353;&#257;f&#257;n &ucirc;l&#601;&#8217;an&#601;&#353;&ecirc;hem l&#275;&#8217;m&#333;r &#8217;al-t&icirc;r&#601;&#8217;&ucirc; m&#275;&#8216;&#259;&#x1E07;w&#333;&#x1E0F; haka&#347;&#601;d&icirc;m &#353;&#601;&#x1E07;&ucirc; &#x1E07;&#257;&#8217;&#257;re&#x1E63; w&#601;&#8216;i&#x1E07;&#601;&#x1E0F;&ucirc; &#8217;e&#x1E6F;-mele&#x1E35;&#601; b&#257;&#x1E07;el w&#601;y&icirc;&#x1E6D;a&#x1E07; l&#257;&#x1E35;em: </P>
<P>10&nbsp;wa&#8217;&#259;n&icirc; hin&#601;n&icirc; y&#333;&#353;&#275;&#x1E07; bammi&#x1E63;&#601;p&acirc; l<sup>a</sup>&#8216;&#259;m&#333;&#x1E0F; lif&#601;n&ecirc; haka&#347;&#601;d&icirc;m &#8217;&#259;&#353;er y&#257;&#x1E07;&#333;&#8217;&ucirc; &#8217;&#275;l&ecirc;n&ucirc; w&#601;&#8217;atem &#8217;is&#601;f&ucirc; yayin w&#601;qayi&#x1E63; w&#601;&#353;emen w&#601;&#347;im&ucirc; bi&#x1E35;&#601;l&ecirc;&#x1E35;em &ucirc;&#353;&#601;&#x1E07;&ucirc; b&#601;&#8216;&#257;r&ecirc;&#x1E35;em &#8217;&#259;&#353;er-t&#601;fa&#347;&#601;tem: </P>
<P>11&nbsp;w&#601;&#x1E21;am k&#257;l-hayy&#601;h&ucirc;&#x1E0F;&icirc;m &#8217;&#259;&#353;er-b&#601;mw&#333;&#8217;&#257;&#x1E07;| &ucirc;&#x1E07;i&#x1E07;&#601;n&ecirc;-&#8216;ammw&#333;n &ucirc;&#x1E07;e&#8217;&#277;&#x1E0F;w&#333;m wa&#8217;&#259;&#353;er b&#601;&#x1E35;&#257;l-h&#257;&#8217;&#259;r&#257;&#x1E63;w&#333;&#x1E6F; &#353;&#257;m&#601;&#8216;&ucirc; k&icirc;-n&#257;&#x1E6F;an mele&#x1E35;&#601;-b&#257;&#x1E07;el &#353;&#601;&#8217;&#275;r&icirc;&#x1E6F; l&icirc;h&ucirc;&#x1E0F;&acirc; w&#601;&#x1E35;&icirc; hif&#601;q&icirc;&#x1E0F; &#8216;&#259;l&ecirc;hem &#8217;e&#x1E6F;-g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m ben-&#353;&#257;f&#257;n: </P>
<P>12&nbsp;wayy&#257;&#353;u&#x1E07;&ucirc; &#x1E35;&#257;l-hayy&#601;h&ucirc;&#x1E0F;&icirc;m mik&#257;l-hamm&#601;q&#333;mw&#333;&#x1E6F; &#8217;&#259;&#353;er nid&#601;&#x1E25;&ucirc;-&#353;&#257;m wayy&#257;&#x1E07;&#333;&#8217;&ucirc; &#8217;ere&#x1E63;-y&#601;h&ucirc;&#x1E0F;&acirc; &#8217;el-g&#601;&#x1E0F;al&#601;y&acirc;&ucirc; hammi&#x1E63;&#601;p&#257;&#x1E6F;&acirc; wayya&#8217;as&#601;f&ucirc; yayin w&#257;qayi&#x1E63; har&#601;b&#275;h m&#601;&#8217;&#333;&#x1E0F;: f</P>
<P>13&nbsp;w&#601;yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#259;&#353;er ba&#347;&#347;&#257;&#x1E0F;eh b&#257;&#8217;&ucirc; &#8217;el-g&#601;&#x1E0F;al&#601;y&acirc;&ucirc; hammi&#x1E63;&#601;p&#257;&#x1E6F;&acirc;: </P>
<P>14&nbsp;wayy&#333;&#8217;m&#601;r&ucirc; &#8217;&#275;l&#257;yw h&#259;y&#257;&#x1E0F;&#333;&#8216;a<font color="red"><sup>3</font></sup> t&#275;&#x1E0F;<sup>a</sup>&#8216; k&icirc; b<sup>a</sup>&#8216;&#259;l&icirc;s| mele&#x1E35;&#601; b&#601;n&ecirc;-&#8216;ammw&#333;n &#353;&#257;l<sup>a</sup>&#x1E25; &#8217;e&#x1E6F;-yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; l&#601;hak&#333;&#x1E6F;&#601;&#x1E35;&#257; n&#257;fe&#353; w&#601;l&#333;&#8217;-he&#8217;&#277;m&icirc;n l&acirc;em g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m: </P>
<P>15&nbsp;w&#601;yw&#333;&#x1E25;&#257;n&#257;n ben-q&#257;r&#275;&#x1E25;a &#8217;&#257;mar &#8217;el-g&#601;&#x1E0F;al&#601;y&acirc;&ucirc; &#x1E07;ass&#275;&#x1E6F;er bammi&#x1E63;&#601;p&acirc; l&#275;&#8217;m&#333;r &#8217;&#275;l&#601;&#x1E35;&acirc; nn&#257;&#8217; w&#601;&#8217;akeh &#8217;e&#x1E6F;-yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; w&#601;&#8217;&icirc;&#353; l&#333;&#8217; y&#275;&#x1E0F;&#257;&#8216; l&#257;mm&acirc; yakek&acirc; nnefe&#353; w&#601;n&#257;f&#333;&#x1E63;&ucirc; k&#257;l-y&#601;h&ucirc;&#x1E0F;&acirc; hanniq&#601;b&#257;&#x1E63;&icirc;m &#8217;&#275;ley&#x1E35;&#257; w&#601;&#8217;&#257;&#x1E07;&#601;&#x1E0F;&acirc; &#353;&#601;&#8217;&#275;r&icirc;&#x1E6F; y&#601;h&ucirc;&#x1E0F;&acirc;: </P>
<P>16&nbsp;wayy&#333;&#8217;mer g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m &#8217;el-yw&#333;&#x1E25;&#257;n&#257;n ben-q&#257;r&#275;&#x1E25;a &#8217;al-<font color="brown">t<sup>a</sup>&#8216;a&#347;</font> <font color="blue">t<sup>a</sup>&#8216;&#259;&#347;&#275;h</font> &#8217;e&#x1E6F;-had&#257;&#x1E07;&#257;r hazzeh k&icirc;-&#353;eqer &#8217;at&acirc; &#x1E0F;&#333;&#x1E07;&#275;r &#8217;el-yi&#353;&#601;m&#257;&#8216;&#275;&#8217;l: s</P>
</TD>
</TABLE>
<P><HR>
<CENTER>
<A HREF="jer041.htm">Next: Jeremiah (Yermiyah) Chapter 41</A></CENTER>
</BODY>
</HTML>
