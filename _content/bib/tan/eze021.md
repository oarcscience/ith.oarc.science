[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze021)  [KJV](../kjv/eze021)  [Sep](../sep/eze021) 
[Vul](../vul/eze021)   
  
[Ezekiel (Yechezqel) Index](eze)  
  [Previous](eze020)  [Next](eze022) 

------------------------------------------------------------------------

### Tanach (Hebrew): Ezekiel (Yechezqel) Chapter 21

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֗ם שִׂ֤ים פָּנֶ֙יךָ֙ דֶּ֣רֶךְ
תֵּימָ֔נָה וְהַטֵּ֖ף אֶל־דָּר֑וֹם וְהִנָּבֵ֛א אֶל־יַ֥עַר הַשָּׂדֶ֖ה
נֶֽגֶב׃

‎<span id="003">3</span> ‏וְאָֽמַרְתָּ֙ לְיַ֣עַר הַנֶּ֔גֶב שְׁמַ֖ע
דְּבַר־יְהוָ֑ה כֹּֽה־אָמַ֣ר אֲדֹנָ֣י יְהוִ֡ה הִנְנִ֣י מַֽצִּית־בְּךָ֣׀
אֵ֡שׁ וְאָכְלָ֣ה בְךָ֣ כָל־עֵֽץ־לַח֩ וְכָל־עֵ֨ץ יָבֵ֤שׁ לֹֽא־תִכְבֶּה֙
לַהֶ֣בֶת שַׁלְהֶ֔בֶת וְנִצְרְבוּ־בָ֥הּ כָּל־פָּנִ֖ים מִנֶּ֥גֶב
צָפֽוֹנָה׃

‎<span id="004">4</span> ‏וְרָאוּ֙ כָּל־בָּשָׂ֔ר כִּ֛י אֲנִ֥י יְהוָ֖ה
בִּֽעַרְתִּ֑יהָ לֹ֖א תִּכְבֶּֽה׃

‎<span id="005">5</span> ‏וָאֹמַ֕ר אֲהָ֖הּ אֲדֹנָ֣י יְהוִ֑ה הֵ֚מָּה
אֹמְרִ֣ים לִ֔י הֲלֹ֛א מְמַשֵּׁ֥ל מְשָׁלִ֖ים הֽוּא׃ פ

‎<span id="006">6</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="007">7</span> ‏בֶּן־אָדָ֗ם שִׂ֤ים פָּנֶ֙יךָ֙
אֶל־יְר֣וּשָׁלִַ֔ם וְהַטֵּ֖ף אֶל־מִקְדָּשִׁ֑ים וְהִנָּבֵ֖א אֶל־אַדְמַ֥ת
יִשְׂרָאֵֽל׃

‎<span id="008">8</span> ‏וְאָמַרְתָּ֞ לְאַדְמַ֣ת יִשְׂרָאֵ֗ל כֹּ֚ה
אָמַ֣ר יְהוָ֔ה הִנְנִ֣י אֵלַ֔יִךְ וְהוֹצֵאתִ֥י חַרְבִּ֖י מִתַּעְרָ֑הּ
וְהִכְרַתִּ֥י מִמֵּ֖ךְ צַדִּ֥יק וְרָשָֽׁע׃

‎<span id="009">9</span> ‏יַ֛עַן אֲשֶׁר־הִכְרַ֥תִּי מִמֵּ֖ךְ צַדִּ֣יק
וְרָשָׁ֑ע לָ֠כֵן תֵּצֵ֨א חַרְבִּ֧י מִתַּעְרָ֛הּ אֶל־כָּל־בָּשָׂ֖ר
מִנֶּ֥גֶב צָפֽוֹן׃

‎<span id="010">10</span> ‏וְיָֽדְעוּ֙ כָּל־בָּשָׂ֔ר כִּ֚י אֲנִ֣י
יְהוָ֔ה הוֹצֵ֥אתִי חַרְבִּ֖י מִתַּעְרָ֑הּ לֹ֥א תָשׁ֖וּב עֽוֹד׃ ס

‎<span id="011">11</span> ‏וְאַתָּ֥ה בֶן־אָדָ֖ם הֵֽאָנַ֑ח בְּשִׁבְר֤וֹן
מָתְנַ֙יִם֙ וּבִמְרִיר֔וּת תֵּֽאָנַ֖ח לְעֵינֵיהֶֽם׃

‎<span id="012">12</span> ‏וְהָיָה֙ כִּֽי־יֹאמְר֣וּ אֵלֶ֔יךָ עַל־מָ֖ה
אַתָּ֣ה נֶאֱנָ֑ח וְאָמַרְתָּ֡ אֶל־שְׁמוּעָ֣ה כִֽי־בָאָ֡ה וְנָמֵ֣ס
כָּל־לֵב֩ וְרָפ֨וּ כָל־יָדַ֜יִם וְכִהֲתָ֣ה כָל־ר֗וּחַ
וְכָל־בִּרְכַּ֙יִם֙ תֵּלַ֣כְנָה מַּ֔יִם הִנֵּ֤ה בָאָה֙ וְנִֽהְיָ֔תָה
נְאֻ֖ם אֲדֹנָ֥י יְהוִֽה׃ פ

‎<span id="013">13</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="014">14</span> ‏בֶּן־אָדָ֕ם הִנָּבֵא֙ וְאָ֣מַרְתָּ֔ כֹּ֖ה
אָמַ֣ר אֲדֹנָ֑י אֱמֹ֕ר חֶ֥רֶב חֶ֛רֶב הוּחַ֖דָּה וְגַם־מְרוּטָֽה׃

‎<span id="015">15</span> ‏לְמַ֨עַן טְבֹ֤חַ טֶ֙בַח֙ הוּחַ֔דָּה
לְמַעַן־הֱיֵה־לָ֥הּ בָּ֖רָק מֹרָ֑טָּה א֣וֹ נָשִׂ֔ישׂ שֵׁ֥בֶט בְּנִ֖י
מֹאֶ֥סֶת כָּל־עֵֽץ׃

‎<span id="016">16</span> ‏וַיִּתֵּ֥ן אֹתָ֛הּ לְמָרְטָ֖ה לִתְפֹּ֣שׂ
בַּכָּ֑ף הִֽיא־הוּחַ֤דָּה חֶ֙רֶב֙ וְהִ֣יא מֹרָ֔טָּה לָתֵ֥ת אוֹתָ֖הּ
בְּיַד־הוֹרֵֽג׃

‎<span id="017">17</span> ‏זְעַ֤ק וְהֵילֵל֙ בֶּן־אָדָ֔ם כִּי־הִיא֙
הָיתָ֣ה<sup>1</sup> בְעַמִּ֔י הִ֖יא בְּכָל־נְשִׂיאֵ֣י יִשְׂרָאֵ֑ל
מְגוּרֵ֤י אֶל־חֶ֙רֶב֙ הָי֣וּ אֶת־עַמִּ֔י לָכֵ֖ן סְפֹ֥ק אֶל־יָרֵֽךְ׃

‎<span id="018">18</span> ‏כִּ֣י בֹ֔חַן וּמָ֕ה אִם־גַּם־שֵׁ֥בֶט מֹאֶ֖סֶת
לֹ֣א יִֽהְיֶ֑ה נְאֻ֖ם אֲדֹנָ֥י יְהוִֽה׃ פ

‎<span id="019">19</span> ‏וְאַתָּ֣ה בֶן־אָדָ֔ם הִנָּבֵ֕א וְהַ֖ךְ כַּ֣ף
אֶל־כָּ֑ף וְתִכָּפֵ֞ל חֶ֤רֶב שְׁלִישִׁ֙תָה֙ חֶ֣רֶב חֲלָלִ֔ים הִ֗יא
חֶ֚רֶב חָלָ֣ל הַגָּד֔וֹל הַחֹדֶ֖רֶת לָהֶֽם׃

‎<span id="020">20</span> ‏לְמַ֣עַן׀ לָמ֣וּג לֵ֗ב וְהַרְבֵּה֙
הַמִּכְשֹׁלִ֔ים עַ֚ל כָּל־שַׁ֣עֲרֵיהֶ֔ם נָתַ֖תִּי אִבְחַת־חָ֑רֶב אָ֛ח
עֲשׂוּיָ֥ה לְבָרָ֖ק מְעֻטָּ֥ה לְטָֽבַח׃

‎<span id="021">21</span> ‏הִתְאַחֲדִ֥י הֵימִ֖נִי הָשִׂ֣ימִי
הַשְׂמִ֑ילִי אָ֖נָה פָּנַ֥יִךְ מֻעָדֽוֹת׃

‎<span id="022">22</span> ‏וְגַם־אֲנִ֗י אַכֶּ֤ה כַפִּי֙ אֶל־כַּפִּ֔י
וַהֲנִחֹתִ֖י חֲמָתִ֑י אֲנִ֥י יְהוָ֖ה דִּבַּֽרְתִּי׃ פ

‎<span id="023">23</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="024">24</span> ‏וְאַתָּ֨ה בֶן־אָדָ֜ם שִׂים־לְךָ֣׀ שְׁנַ֣יִם
דְּרָכִ֗ים לָבוֹא֙ חֶ֣רֶב מֶֽלֶךְ־בָּבֶ֔ל מֵאֶ֥רֶץ אֶחָ֖ד יֵצְא֣וּ
שְׁנֵיהֶ֑ם וְיָ֣ד בָּרֵ֔א בְּרֹ֥אשׁ דֶּֽרֶךְ־עִ֖יר בָּרֵֽא׃

‎<span id="025">25</span> ‏דֶּ֣רֶךְ תָּשִׂ֔ים לָב֣וֹא חֶ֔רֶב אֵ֖ת
רַבַּ֣ת בְּנֵֽי־עַמּ֑וֹן וְאֶת־יְהוּדָ֥ה בִירוּשָׁלִַ֖ם בְּצוּרָֽה׃

‎<span id="026">26</span> ‏כִּֽי־עָמַ֨ד מֶלֶךְ־בָּבֶ֜ל אֶל־אֵ֣ם
הַדֶּ֗רֶךְ בְּרֹ֛אשׁ שְׁנֵ֥י הַדְּרָכִ֖ים לִקְסָם־קָ֑סֶם קִלְקַ֤ל
בַּֽחִצִּים֙ שָׁאַ֣ל בַּתְּרָפִ֔ים רָאָ֖ה בַּכָּבֵֽד׃

‎<span id="027">27</span> ‏בִּֽימִינ֞וֹ הָיָ֣ה׀ הַקֶּ֣סֶם יְרוּשָׁלִַ֗ם
לָשׂ֤וּם כָּרִים֙ לִפְתֹּ֤חַ פֶּה֙ בְּרֶ֔צַח לְהָרִ֥ים ק֖וֹל
בִּתְרוּעָ֑ה לָשׂ֤וּם כָּרִים֙ עַל־שְׁעָרִ֔ים לִשְׁפֹּ֥ךְ סֹלְלָ֖ה
לִבְנ֥וֹת דָּיֵֽק׃

‎<span id="028">28</span> ‏וְהָיָ֨ה לָהֶ֤ם כקסום־ כִּקְסָם־ שָׁוְא֙
בְּעֵ֣ינֵיהֶ֔ם שְׁבֻעֵ֥י שְׁבֻע֖וֹת לָהֶ֑ם וְהֽוּא־מַזְכִּ֥יר עָוֹ֖ן
לְהִתָּפֵֽשׂ׃ פ

‎<span id="029">29</span> ‏לָכֵ֗ן כֹּֽה־אָמַר֮ אֲדֹנָ֣י יְהוִה֒ יַ֗עַן
הַזְכַּרְכֶם֙ עֲוֹ֣נְכֶ֔ם בְּהִגָּל֣וֹת פִּשְׁעֵיכֶ֗ם לְהֵֽרָאוֹת֙
חַטֹּ֣אותֵיכֶ֔ם בְּכֹ֖ל עֲלִילֽוֹתֵיכֶ֑ם יַ֚עַן הִזָּ֣כֶרְכֶ֔ם בַּכַּ֖ף
תִּתָּפֵֽשׂוּ׃ פ

‎<span id="030">30</span> ‏וְאַתָּה֙ חָלָ֣ל רָשָׁ֔ע נְשִׂ֖יא יִשְׂרָאֵ֑ל
אֲשֶׁר־בָּ֣א יוֹמ֔וֹ בְּעֵ֖ת עֲוֹ֥ן קֵֽץ׃ ס

‎<span id="031">31</span> ‏כֹּ֤ה אָמַר֙ אֲדֹנָ֣י יְהוִ֔ה הָסִיר֙
הַמִּצְנֶ֔פֶת וְהָרִ֖ים הָֽעֲטָרָ֑ה זֹ֣את לֹא־זֹ֔את הַשָּׁפָ֣לָה
הַגְבֵּ֔הַ<sup>1</sup> וְהַגָּבֹ֖הַ<sup>1</sup> הַשְׁפִּֽיל׃

‎<span id="032">32</span> ‏עַוָּ֥ה עַוָּ֖ה עַוָּ֣ה אֲשִׂימֶ֑נָּה
גַּם־זֹאת֙ לֹ֣א הָיָ֔ה עַד־בֹּ֛א אֲשֶׁר־ל֥וֹ הַמִּשְׁפָּ֖ט וּנְתַתִּֽיו׃
פ

‎<span id="033">33</span> ‏וְאַתָּ֣ה בֶן־אָדָ֗ם הִנָּבֵ֤א וְאָֽמַרְתָּ֙
כֹּ֤ה אָמַר֙ אֲדֹנָ֣י יְהוִֹ֔ה אֶל־בְּנֵ֥י עַמּ֖וֹן וְאֶל־חֶרְפָּתָ֑ם
וְאָמַרְתָּ֗ חֶ֣רֶב חֶ֤רֶב פְּתוּחָה֙ לְטֶ֣בַח מְרוּטָ֔ה לְהָכִ֖יל
לְמַ֥עַן בָּרָֽק׃

‎<span id="034">34</span> ‏בַּחֲז֥וֹת לָךְ֙ שָׁ֔וְא בִּקְסָם־לָ֖ךְ
כָּזָ֑ב לָתֵ֣ת אוֹתָ֗ךְ אֶֽל־צַוְּארֵי֙ חַֽלְלֵ֣י רְשָׁעִ֔ים
אֲשֶׁר־בָּ֣א יוֹמָ֔ם בְּעֵ֖ת עֲוֹ֥ן קֵֽץ׃

‎<span id="035">35</span> ‏הָשַׁ֖ב אֶל־תַּעְרָ֑הּ בִּמְק֧וֹם
אֲשֶׁר־נִבְרֵ֛את בְּאֶ֥רֶץ מְכֻרוֹתַ֖יִךְ אֶשְׁפֹּ֥ט אֹתָֽךְ׃

‎<span id="036">36</span> ‏וְשָׁפַכְתִּ֤י עָלַ֙יִךְ֙ זַעְמִ֔י בְּאֵ֥שׁ
עֶבְרָתִ֖י אָפִ֣יחַ עָלָ֑יִךְ וּנְתַתִּ֗יךְ בְּיַד֙ אֲנָשִׁ֣ים
בֹּֽעֲרִ֔ים חָרָשֵׁ֖י מַשְׁחִֽית׃

‎<span id="037">37</span> ‏לָאֵ֤שׁ תִּֽהְיֶה֙ לְאָכְלָ֔ה דָּמֵ֥ךְ
יִהְיֶ֖ה בְּת֣וֹךְ הָאָ֑רֶץ לֹ֣א תִזָּכֵ֔רִי כִּ֛י אֲנִ֥י יְהוָ֖ה
דִּבַּֽרְתִּי׃ פ

1 wayəhî ḏəḇar-yəhwâ ’ēlay lē’mōr:

2 ben-’āḏām śîm pāneyḵā dereḵə têmānâ wəhaṭṭēf ’el-dārwōm wəhinnāḇē’
’el-y<sup>a</sup>‘ar haśśāḏeh neḡeḇ:

3 wə’āmarətā ləy<sup>a</sup>‘ar hanneḡeḇ šəm<sup>a</sup>‘ dəḇar-yəhwâ
kōh-’āmar ’ăḏōnāy yəhwih hinənî maṣṣîṯ-bəḵā\| ’ēš wə’āḵəlâ ḇəḵā
ḵāl-‘ēṣ-l<sup>a</sup>ḥ wəḵāl-‘ēṣ yāḇēš lō’-ṯiḵəbeh laheḇeṯ šaləheḇeṯ
wəniṣərəḇû-ḇāh kāl-pānîm minneḡeḇ ṣāfwōnâ:

4 wərā’û kāl-bāśār kî ’ănî yəhwâ bi‘arətîhā lō’ tiḵəbeh:

5 wā’ōmar ’ăhāh ’ăḏōnāy yəhwih hēmmâ ’ōmərîm lî hălō’ məmaššēl məšālîm
hû’: f

6 wayəhî ḏəḇar-yəhwâ ’ēlay lē’mōr:

7 ben-’āḏām śîm pāneyḵā ’el-yərûšālaim wəhaṭṭēf ’el-miqədāšîm wəhinnāḇē’
’el-’aḏəmaṯ yiśərā’ēl:

8 wə’āmarətā lə’aḏəmaṯ yiśərā’ēl kōh ’āmar yəhwâ hinənî ’ēlayiḵə
wəhwōṣē’ṯî ḥarəbî mit<sup>a</sup>‘ərāh wəhiḵəratî mimmēḵə ṣadîq wərāšā‘:

9 y<sup>a</sup>‘an ’ăšer-hiḵəratî mimmēḵə ṣadîq wərāšā‘ lāḵēn tēṣē’
ḥarəbî mit<sup>a</sup>‘ərāh ’el-kāl-bāśār minneḡeḇ ṣāfwōn:

10 wəyāḏə‘û kāl-bāśār kî ’ănî yəhwâ hwōṣē’ṯî ḥarəbî mit<sup>a</sup>‘ərāh
lō’ ṯāšûḇ ‘wōḏ: s

11 wə’atâ ḇen-’āḏām hē’ān<sup>a</sup>ḥ bəšiḇərwōn māṯənayim ûḇimərîrûṯ
tē’ān<sup>a</sup>ḥ lə‘ênêhem:

12 wəhāyâ kî-yō’mərû ’ēleyḵā ‘al-mâ ’atâ ne’ĕnāḥ wə’āmarətā ’el-šəmû‘â
ḵî-ḇā’â wənāmēs kāl-lēḇ wərāfû ḵāl-yāḏayim wəḵihăṯâ ḵāl-rûḥa
wəḵāl-birəkayim tēlaḵənâ mmayim hinnēh ḇā’â wənihəyāṯâ nə’um ’ăḏōnāy
yəhwih: f

13 wayəhî ḏəḇar-yəhwâ ’ēlay lē’mōr:

14 ben-’āḏām hinnāḇē’ wə’āmarətā kōh ’āmar ’ăḏōnāy ’ĕmōr ḥereḇ ḥereḇ
hûḥadâ wəḡam-mərûṭâ:

15 ləm<sup>a</sup>‘an ṭəḇōḥa ṭeḇ<sup>a</sup>ḥ hûḥadâ
ləm<sup>a</sup>‘an-hĕyēh-lāh bārāq mōrāṭṭâ ’wō nāśîś šēḇeṭ bənî mō’eseṯ
kāl-‘ēṣ:

16 wayyitēn ’ōṯāh ləmārəṭâ liṯəpōś bakāf hî’-hûḥadâ ḥereḇ wəhî’ mōrāṭṭâ
lāṯēṯ ’wōṯāh bəyaḏ-hwōrēḡ:

17 zə‘aq wəhêlēl ben-’āḏām kî-hî’ hāyṯâ<sup>1</sup> ḇə‘ammî hî’
bəḵāl-nəśî’ê yiśərā’ēl məḡûrê ’el-ḥereḇ hāyû ’eṯ-‘ammî lāḵēn səfōq
’el-yārēḵə:

18 kî ḇōḥan ûmâ ’im-gam-šēḇeṭ mō’eseṯ lō’ yihəyeh nə’um ’ăḏōnāy yəhwih:
f

19 wə’atâ ḇen-’āḏām hinnāḇē’ wəhaḵə kaf ’el-kāf wəṯikāfēl ḥereḇ šəlîšiṯâ
ḥereḇ ḥălālîm hî’ ḥereḇ ḥālāl hagāḏwōl h<sup>a</sup>ḥōḏereṯ lâem:

20 ləm<sup>a</sup>‘an\| lāmûḡ lēḇ wəharəbēh hammiḵəšōlîm ‘al
kāl-š<sup>a</sup>‘ărêhem nāṯatî ’iḇəḥaṯ-ḥāreḇ ’āḥ ‘ăśûyâ ləḇārāq mə‘uṭṭâ
ləṭāḇ<sup>a</sup>ḥ:

21 hiṯə’<sup>a</sup>ḥăḏî hêminî hāśîmî haśəmîlî ’ānâ pānayiḵə mu‘āḏwōṯ:

22 wəḡam-’ănî ’akeh ḵapî ’el-kapî wahăniḥōṯî ḥămāṯî ’ănî yəhwâ dibarətî:
f

23 wayəhî ḏəḇar-yəhwâ ’ēlay lē’mōr:

24 wə’atâ ḇen-’āḏām śîm-ləḵā\| šənayim dərāḵîm lāḇwō’ ḥereḇ meleḵə-bāḇel
mē’ereṣ ’eḥāḏ yēṣə’û šənêhem wəyāḏ bārē’ bərō’š dereḵə-‘îr bārē’:

25 dereḵə tāśîm lāḇwō’ ḥereḇ ’ēṯ rabaṯ bənê-‘ammwōn wə’eṯ-yəhûḏâ
ḇîrûšālaim bəṣûrâ:

26 kî-‘āmaḏ meleḵə-bāḇel ’el-’ēm hadereḵə bərō’š šənê hadərāḵîm
liqəsām-qāsem qiləqal b<sup>a</sup>ḥiṣṣîm šā’al batərāfîm rā’â bakāḇēḏ:

27 bîmînwō hāyâ\| haqqesem yərûšālaim lāśûm kārîm lifətōḥa peh
bəreṣ<sup>a</sup>ḥ ləhārîm qwōl biṯərû‘â lāśûm kārîm ‘al-šə‘ārîm
lišəpōḵə sōləlâ liḇənwōṯ dāyēq:

28 wəhāyâ lâem kiqəswōm- kiqəsām- šāwə’ bə‘ênêhem šəḇu‘ê šəḇu‘wōṯ lâem
wəhû’-mazəkîr ‘āwōn ləhitāfēś: f

29 lāḵēn kōh-’āmar ’ăḏōnāy yəhwih y<sup>a</sup>‘an hazəkarəḵem ‘ăwōnəḵem
bəhigālwōṯ pišə‘êḵem ləhērā’wōṯ ḥaṭṭō’wṯêḵem bəḵōl ‘ălîlwōṯêḵem
y<sup>a</sup>‘an hizzāḵerəḵem bakaf titāfēśû: f

30 wə’atâ ḥālāl rāšā‘ nəśî’ yiśərā’ēl ’ăšer-bā’ ywōmwō bə‘ēṯ ‘ăwōn qēṣ:
s

31 kōh ’āmar ’ăḏōnāy yəhwih hāsîr hammiṣənefeṯ wəhārîm hā‘ăṭārâ zō’ṯ
lō’-zō’ṯ haššāfālâ haḡəbēha<sup>1</sup> wəhagāḇōha<sup>1</sup> hašəpîl:

32 ‘aûâ ‘aûâ ‘aûâ ’ăśîmennâ gam-zō’ṯ lō’ hāyâ ‘aḏ-bō’ ’ăšer-lwō
hammišəpāṭ ûnəṯatîw: f

33 wə’atâ ḇen-’āḏām hinnāḇē’ wə’āmarətā kōh ’āmar ’ăḏōnāy yəhwōih
’el-bənê ‘ammwōn wə’el-ḥerəpāṯām wə’āmarətā ḥereḇ ḥereḇ pəṯûḥâ
ləṭeḇ<sup>a</sup>ḥ mərûṭâ ləhāḵîl ləm<sup>a</sup>‘an bārāq:

34 b<sup>a</sup>ḥăzwōṯ lāḵə šāwə’ biqəsām-lāḵə kāzāḇ lāṯēṯ ’wōṯāḵə
’el-ṣaûə’rê ḥaləlê rəšā‘îm ’ăšer-bā’ ywōmām bə‘ēṯ ‘ăwōn qēṣ:

35 hāšaḇ ’el-t<sup>a</sup>‘ərāh biməqwōm ’ăšer-niḇərē’ṯ bə’ereṣ
məḵurwōṯayiḵə ’ešəpōṭ ’ōṯāḵə:

36 wəšāfaḵətî ‘ālayiḵə z<sup>a</sup>‘əmî bə’ēš ‘eḇərāṯî ’āfîḥa ‘ālāyiḵə
ûnəṯatîḵə bəyaḏ ’ănāšîm bō‘ărîm ḥārāšê mašəḥîṯ:

37 lā’ēš tihəyeh lə’āḵəlâ dāmēḵə yihəyeh bəṯwōḵə hā’āreṣ lō’ ṯizzāḵērî
kî ’ănî yəhwâ dibarətî: f

------------------------------------------------------------------------

[Next: Ezekiel (Yechezqel) Chapter 22](eze022)
