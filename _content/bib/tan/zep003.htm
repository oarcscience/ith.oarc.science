<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zephaniah (Tsephanyah): Zephaniah (Tsephanyah) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zep003.htm">Polyglot</A>&nbsp;
<A HREF="../kjv/zep003.htm">KJV</A>&nbsp;
<A HREF="../sep/zep003.htm">Sep</A>&nbsp;
<A HREF="../vul/zep003.htm">Vul</A>&nbsp;

<BR>
<BR><A HREF="zep.htm">Zephaniah (Tsephanyah) Index</A><BR>
&nbsp;
<A HREF="zep002.htm">Previous</A>&nbsp;
<A HREF="hag001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zephaniah (Tsephanyah) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֥וֹי מֹרְאָ֖ה וְנִגְאָלָ֑ה הָעִ֖יר הַיּוֹנָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֹ֤א שָֽׁמְעָה֙ בְּק֔וֹל לֹ֥א לָקְחָ֖ה מוּסָ֑ר בַּֽיהוָה֙ לֹ֣א בָטָ֔חָה אֶל־אֱלֹהֶ֖יהָ לֹ֥א קָרֵֽבָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָׂרֶ֣יהָ בְקִרְבָּ֔הּ אֲרָי֖וֹת שֹֽׁאֲגִ֑ים שֹׁפְטֶ֙יהָ֙ זְאֵ֣בֵי עֶ֔רֶב לֹ֥א גָרְמ֖וּ לַבֹּֽקֶר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;נְבִיאֶ֙יהָ֙ פֹּֽחֲזִ֔ים אַנְשֵׁ֖י בֹּֽגְד֑וֹת כֹּהֲנֶ֙יהָ֙ חִלְּלוּ־קֹ֔דֶשׁ חָמְס֖וּ תּוֹרָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יְהוָ֤ה צַדִּיק֙ בְּקִרְבָּ֔הּ לֹ֥א יַעֲשֶׂ֖ה עַוְלָ֑ה בַּבֹּ֨קֶר בַּבֹּ֜קֶר מִשְׁפָּט֨וֹ יִתֵּ֤ן לָאוֹר֙ לֹ֣א נֶעְדָּ֔ר וְלֹֽא־יוֹדֵ֥עַ עַוָּ֖ל בֹּֽשֶׁת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִכְרַ֣תִּי גוֹיִ֗ם נָשַׁ֙מּוּ֙ פִּנּוֹתָ֔ם הֶחֱרַ֥בְתִּי חֽוּצוֹתָ֖ם מִבְּלִ֣י עוֹבֵ֑ר נִצְדּ֧וּ עָרֵיהֶ֛ם מִבְּלִי־אִ֖ישׁ מֵאֵ֥ין יוֹשֵֽׁב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָמַ֜רְתִּי אַךְ־תִּירְאִ֤י אוֹתִי֙ תִּקְחִ֣י מוּסָ֔ר וְלֹֽא־יִכָּרֵ֣ת מְעוֹנָ֔הּ כֹּ֥ל אֲשֶׁר־פָּקַ֖דְתִּי עָלֶ֑יהָ אָכֵן֙ הִשְׁכִּ֣ימוּ הִשְׁחִ֔יתוּ כֹּ֖ל עֲלִילוֹתָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לָכֵ֤ן חַכּוּ־לִי֙ נְאֻם־יְהוָ֔ה לְי֖וֹם קוּמִ֣י לְעַ֑ד כִּ֣י מִשְׁפָּטִי֩ לֶאֱסֹ֨ף גּוֹיִ֜ם לְקָבְצִ֣י מַמְלָכ֗וֹת לִשְׁפֹּ֨ךְ עֲלֵיהֶ֤ם זַעְמִי֙ כֹּ֚ל חֲר֣וֹן אַפִּ֔י כִּ֚י בְּאֵ֣שׁ קִנְאָתִ֔י תֵּאָכֵ֖ל כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־אָ֛ז אֶהְפֹּ֥ךְ אֶל־עַמִּ֖ים שָׂפָ֣ה בְרוּרָ֑ה לִקְרֹ֤א כֻלָּם֙ בְּשֵׁ֣ם יְהוָ֔ה לְעָבְד֖וֹ שְׁכֶ֥ם אֶחָֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מֵעֵ֖בֶר לְנַֽהֲרֵי־כ֑וּשׁ עֲתָרַי֙ בַּת־פּוּצַ֔י יוֹבִל֖וּן מִנְחָתִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בַּיּ֣וֹם הַה֗וּא לֹ֤א תֵב֙וֹשִׁי֙ מִכֹּ֣ל עֲלִילֹתַ֔יִךְ אֲשֶׁ֥ר פָּשַׁ֖עַתְּ בִּ֑י כִּי־אָ֣ז׀ אָסִ֣יר מִקִּרְבֵּ֗ךְ עַלִּיזֵי֙ גַּאֲוָתֵ֔ךְ וְלֹֽא־תוֹסִ֧פִי לְגָבְהָ֛ה ע֖וֹד בְּהַ֥ר קָדְשִֽׁי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִשְׁאַרְתִּ֣י בְקִרְבֵּ֔ךְ עַ֥ם עָנִ֖י וָדָ֑ל וְחָס֖וּ בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שְׁאֵרִ֨ית יִשְׂרָאֵ֜ל לֹֽא־יַעֲשׂ֤וּ עַוְלָה֙ וְלֹא־יְדַבְּר֣וּ כָזָ֔ב וְלֹֽא־יִמָּצֵ֥א בְּפִיהֶ֖ם לְשׁ֣וֹן תַּרְמִ֑ית כִּֽי־הֵ֛מָּה יִרְע֥וּ וְרָבְצ֖וּ וְאֵ֥ין מַחֲרִֽיד׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רָנִּי֙ בַּת־צִיּ֔וֹן הָרִ֖יעוּ יִשְׂרָאֵ֑ל שִׂמְחִ֤י וְעָלְזִי֙ בְּכָל־לֵ֔ב בַּ֖ת יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֵסִ֤יר יְהוָה֙ מִשְׁפָּטַ֔יִךְ פִּנָּ֖ה אֹֽיְבֵ֑ךְ מֶ֣לֶךְ יִשְׂרָאֵ֤ל׀ יְהוָה֙ בְּקִרְבֵּ֔ךְ לֹא־תִֽירְאִ֥י רָ֖ע עֽוֹד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בַּיּ֣וֹם הַה֔וּא יֵאָמֵ֥ר לִירֽוּשָׁלִַ֖ם אַל־תִּירָ֑אִי צִיּ֖וֹן אַל־יִרְפּ֥וּ יָדָֽיִךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יְהוָ֧ה אֱלֹהַ֛יִךְ בְּקִרְבֵּ֖ך גִּבּ֣וֹר יוֹשִׁ֑יעַ יָשִׂ֨ישׂ עָלַ֜יִךְ בְּשִׂמְחָ֗ה יַחֲרִישׁ֙ בְּאַ֣הֲבָת֔וֹ יָגִ֥יל עָלַ֖יִךְ בְּרִנָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נוּגֵ֧י מִמּוֹעֵ֛ד אָסַ֖פְתִּי מִמֵּ֣ךְ הָי֑וּ מַשְׂאֵ֥ת עָלֶ֖יהָ חֶרְפָּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִנְנִ֥י עֹשֶׂ֛ה אֶת־כָּל־מְעַנַּ֖יִךְ בָּעֵ֣ת הַהִ֑יא וְהוֹשַׁעְתִּ֣י אֶת־הַצֹּלֵעָ֗ה וְהַנִּדָּחָה֙ אֲקַבֵּ֔ץ וְשַׂמְתִּים֙ לִתְהִלָּ֣ה וּלְשֵׁ֔ם בְּכָל־הָאָ֖רֶץ בָּשְׁתָּֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בָּעֵ֤ת הַהִיא֙ אָבִ֣יא אֶתְכֶ֔ם וּבָעֵ֖ת קַבְּצִ֣י אֶתְכֶ֑ם כִּֽי־אֶתֵּ֨ן אֶתְכֶ֜ם לְשֵׁ֣ם וְלִתְהִלָּ֗ה בְּכֹל֙ עַמֵּ֣י הָאָ֔רֶץ בְּשׁוּבִ֧י אֶת־שְׁבוּתֵיכֶ֛ם לְעֵינֵיכֶ֖ם אָמַ֥ר יְהוָֽה׃ </P>
<P></P>
</TD>
<TD WIDTH="50%">
<P>1&nbsp;hw&#333;y m&#333;r&#601;&#8217;&acirc; w&#601;ni&#x1E21;&#601;&#8217;&#257;l&acirc; h&#257;&#8216;&icirc;r hayyw&#333;n&acirc;: </P>
<P>2&nbsp;l&#333;&#8217; &#353;&#257;m&#601;&#8216;&acirc; b&#601;qw&#333;l l&#333;&#8217; l&#257;q&#601;&#x1E25;&acirc; m&ucirc;s&#257;r bayhw&acirc; l&#333;&#8217; &#x1E07;&#257;&#x1E6D;&#257;&#x1E25;&acirc; &#8217;el-&#8217;&#277;l&#333;heyh&#257; l&#333;&#8217; q&#257;r&#275;&#x1E07;&acirc;: </P>
<P>3&nbsp;&#347;&#257;reyh&#257; &#x1E07;&#601;qir&#601;b&#257;h &#8217;&#259;r&#257;yw&#333;&#x1E6F; &#353;&#333;&#8217;&#259;&#x1E21;&icirc;m &#353;&#333;f&#601;&#x1E6D;eyh&#257; z&#601;&#8217;&#275;&#x1E07;&ecirc; &#8216;ere&#x1E07; l&#333;&#8217; &#x1E21;&#257;r&#601;m&ucirc; lab&#333;qer: </P>
<P>4&nbsp;n&#601;&#x1E07;&icirc;&#8217;eyh&#257; p&#333;&#x1E25;&#259;z&icirc;m &#8217;an&#601;&#353;&ecirc; b&#333;&#x1E21;&#601;&#x1E0F;w&#333;&#x1E6F; k&#333;h&#259;neyh&#257; &#x1E25;ill&#601;l&ucirc;-q&#333;&#x1E0F;e&#353; &#x1E25;&#257;m&#601;s&ucirc; tw&#333;r&acirc;: </P>
<P>5&nbsp;y&#601;hw&acirc; &#x1E63;ad&icirc;q b&#601;qir&#601;b&#257;h l&#333;&#8217; y<sup>a</sup>&#8216;&#259;&#347;eh &#8216;aw&#601;l&acirc; bab&#333;qer bab&#333;qer mi&#353;&#601;p&#257;&#x1E6D;w&#333; yit&#275;n l&#257;&#8217;w&#333;r l&#333;&#8217; ne&#8216;&#601;d&#257;r w&#601;l&#333;&#8217;-yw&#333;&#x1E0F;&#275;&#8216;a &#8216;a&ucirc;&#257;l b&#333;&#353;e&#x1E6F;: </P>
<P>6&nbsp;hi&#x1E35;&#601;rat&icirc; &#x1E21;w&#333;yim n&#257;&#353;amm&ucirc; pinnw&#333;&#x1E6F;&#257;m he&#x1E25;&#277;ra&#x1E07;&#601;t&icirc; &#x1E25;&ucirc;&#x1E63;w&#333;&#x1E6F;&#257;m mib&#601;l&icirc; &#8216;w&#333;&#x1E07;&#275;r ni&#x1E63;&#601;d&ucirc; &#8216;&#257;r&ecirc;hem mib&#601;l&icirc;-&#8217;&icirc;&#353; m&#275;&#8217;&ecirc;n yw&#333;&#353;&#275;&#x1E07;: </P>
<P>7&nbsp;&#8217;&#257;mar&#601;t&icirc; &#8217;a&#x1E35;&#601;-t&icirc;r&#601;&#8217;&icirc; &#8217;w&#333;&#x1E6F;&icirc; tiq&#601;&#x1E25;&icirc; m&ucirc;s&#257;r w&#601;l&#333;&#8217;-yik&#257;r&#275;&#x1E6F; m&#601;&#8216;w&#333;n&#257;h k&#333;l &#8217;&#259;&#353;er-p&#257;qa&#x1E0F;&#601;t&icirc; &#8216;&#257;leyh&#257; &#8217;&#257;&#x1E35;&#275;n hi&#353;&#601;k&icirc;m&ucirc; hi&#353;&#601;&#x1E25;&icirc;&#x1E6F;&ucirc; k&#333;l &#8216;&#259;l&icirc;lw&#333;&#x1E6F;&#257;m: </P>
<P>8&nbsp;l&#257;&#x1E35;&#275;n &#x1E25;ak&ucirc;-l&icirc; n&#601;&#8217;um-y&#601;hw&acirc; l&#601;yw&#333;m q&ucirc;m&icirc; l&#601;&#8216;a&#x1E0F; k&icirc; mi&#353;&#601;p&#257;&#x1E6D;&icirc; le&#8217;&#277;s&#333;f gw&#333;yim l&#601;q&#257;&#x1E07;&#601;&#x1E63;&icirc; mam&#601;l&#257;&#x1E35;w&#333;&#x1E6F; li&#353;&#601;p&#333;&#x1E35;&#601; &#8216;&#259;l&ecirc;hem z<sup>a</sup>&#8216;&#601;m&icirc; k&#333;l &#x1E25;&#259;rw&#333;n &#8217;ap&icirc; k&icirc; b&#601;&#8217;&#275;&#353; qin&#601;&#8217;&#257;&#x1E6F;&icirc; t&#275;&#8217;&#257;&#x1E35;&#275;l k&#257;l-h&#257;&#8217;&#257;re&#x1E63;: </P>
<P>9&nbsp;k&icirc;-&#8217;&#257;z &#8217;eh&#601;p&#333;&#x1E35;&#601; &#8217;el-&#8216;amm&icirc;m &#347;&#257;f&acirc; &#x1E07;&#601;r&ucirc;r&acirc; liq&#601;r&#333;&#8217; &#x1E35;ull&#257;m b&#601;&#353;&#275;m y&#601;hw&acirc; l&#601;&#8216;&#257;&#x1E07;&#601;&#x1E0F;w&#333; &#353;&#601;&#x1E35;em &#8217;e&#x1E25;&#257;&#x1E0F;: </P>
<P>10&nbsp;m&#275;&#8216;&#275;&#x1E07;er l&#601;nah&#259;r&ecirc;-&#x1E35;&ucirc;&#353; &#8216;&#259;&#x1E6F;&#257;ray ba&#x1E6F;-p&ucirc;&#x1E63;ay yw&#333;&#x1E07;il&ucirc;n min&#601;&#x1E25;&#257;&#x1E6F;&icirc;: </P>
<P>11&nbsp;bayyw&#333;m hah&ucirc;&#8217; l&#333;&#8217; &#x1E6F;&#275;&#x1E07;w&#333;&#353;&icirc; mik&#333;l &#8216;&#259;l&icirc;l&#333;&#x1E6F;ayi&#x1E35;&#601; &#8217;&#259;&#353;er p&#257;&#353;<sup>a</sup>&#8216;at&#601; b&icirc; k&icirc;-&#8217;&#257;z| &#8217;&#257;s&icirc;r miqqir&#601;b&#275;&#x1E35;&#601; &#8216;all&icirc;z&ecirc; ga&#8217;&#259;w&#257;&#x1E6F;&#275;&#x1E35;&#601; w&#601;l&#333;&#8217;-&#x1E6F;w&#333;sif&icirc; l&#601;&#x1E21;&#257;&#x1E07;&#601;h&acirc; &#8216;w&#333;&#x1E0F; b&#601;har q&#257;&#x1E0F;&#601;&#353;&icirc;: </P>
<P>12&nbsp;w&#601;hi&#353;&#601;&#8217;ar&#601;t&icirc; &#x1E07;&#601;qir&#601;b&#275;&#x1E35;&#601; &#8216;am &#8216;&#257;n&icirc; w&#257;&#x1E0F;&#257;l w&#601;&#x1E25;&#257;s&ucirc; b&#601;&#353;&#275;m y&#601;hw&acirc;: </P>
<P>13&nbsp;&#353;&#601;&#8217;&#275;r&icirc;&#x1E6F; yi&#347;&#601;r&#257;&#8217;&#275;l l&#333;&#8217;-y<sup>a</sup>&#8216;&#259;&#347;&ucirc; &#8216;aw&#601;l&acirc; w&#601;l&#333;&#8217;-y&#601;&#x1E0F;ab&#601;r&ucirc; &#x1E35;&#257;z&#257;&#x1E07; w&#601;l&#333;&#8217;-yimm&#257;&#x1E63;&#275;&#8217; b&#601;f&icirc;hem l&#601;&#353;w&#333;n tar&#601;m&icirc;&#x1E6F; k&icirc;-h&#275;mm&acirc; yir&#601;&#8216;&ucirc; w&#601;r&#257;&#x1E07;&#601;&#x1E63;&ucirc; w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F;: s</P>
<P>14&nbsp;r&#257;nn&icirc; ba&#x1E6F;-&#x1E63;&icirc;yw&#333;n h&#257;r&icirc;&#8216;&ucirc; yi&#347;&#601;r&#257;&#8217;&#275;l &#347;im&#601;&#x1E25;&icirc; w&#601;&#8216;&#257;l&#601;z&icirc; b&#601;&#x1E35;&#257;l-l&#275;&#x1E07; ba&#x1E6F; y&#601;r&ucirc;&#353;&#257;l&#257;im: </P>
<P>15&nbsp;h&#275;s&icirc;r y&#601;hw&acirc; mi&#353;&#601;p&#257;&#x1E6D;ayi&#x1E35;&#601; pinn&acirc; &#8217;&#333;y&#601;&#x1E07;&#275;&#x1E35;&#601; mele&#x1E35;&#601; yi&#347;&#601;r&#257;&#8217;&#275;l| y&#601;hw&acirc; b&#601;qir&#601;b&#275;&#x1E35;&#601; l&#333;&#8217;-&#x1E6F;&icirc;r&#601;&#8217;&icirc; r&#257;&#8216; &#8216;w&#333;&#x1E0F;: </P>
<P>16&nbsp;bayyw&#333;m hah&ucirc;&#8217; y&#275;&#8217;&#257;m&#275;r l&icirc;r&ucirc;&#353;&#257;laim &#8217;al-t&icirc;r&#257;&#8217;&icirc; &#x1E63;&icirc;yw&#333;n &#8217;al-yir&#601;p&ucirc; y&#257;&#x1E0F;&#257;yi&#x1E35;&#601;: </P>
<P>17&nbsp;y&#601;hw&acirc; &#8217;&#277;l&#333;hayi&#x1E35;&#601; b&#601;qir&#601;b&#275;&#x1E35; gibw&#333;r yw&#333;&#353;&icirc;&#8216;a y&#257;&#347;&icirc;&#347; &#8216;&#257;layi&#x1E35;&#601; b&#601;&#347;im&#601;&#x1E25;&acirc; y<sup>a</sup>&#x1E25;&#259;r&icirc;&#353; b&#601;&#8217;ah&#259;&#x1E07;&#257;&#x1E6F;w&#333; y&#257;&#x1E21;&icirc;l &#8216;&#257;layi&#x1E35;&#601; b&#601;rinn&acirc;: </P>
<P>18&nbsp;n&ucirc;&#x1E21;&ecirc; mimmw&#333;&#8216;&#275;&#x1E0F; &#8217;&#257;saf&#601;t&icirc; mimm&#275;&#x1E35;&#601; h&#257;y&ucirc; ma&#347;&#601;&#8217;&#275;&#x1E6F; &#8216;&#257;leyh&#257; &#x1E25;er&#601;p&acirc;: </P>
<P>19&nbsp;hin&#601;n&icirc; &#8216;&#333;&#347;eh &#8217;e&#x1E6F;-k&#257;l-m&#601;&#8216;annayi&#x1E35;&#601; b&#257;&#8216;&#275;&#x1E6F; hah&icirc;&#8217; w&#601;hw&#333;&#353;<sup>a</sup>&#8216;&#601;t&icirc; &#8217;e&#x1E6F;-ha&#x1E63;&#x1E63;&#333;l&#275;&#8216;&acirc; w&#601;hannid&#257;&#x1E25;&acirc; &#8217;&#259;qab&#275;&#x1E63; w&#601;&#347;am&#601;t&icirc;m li&#x1E6F;&#601;hill&acirc; &ucirc;l&#601;&#353;&#275;m b&#601;&#x1E35;&#257;l-h&#257;&#8217;&#257;re&#x1E63; b&#257;&#353;&#601;t&#257;m: </P>
<P>20&nbsp;b&#257;&#8216;&#275;&#x1E6F; hah&icirc;&#8217; &#8217;&#257;&#x1E07;&icirc;&#8217; &#8217;e&#x1E6F;&#601;&#x1E35;em &ucirc;&#x1E07;&#257;&#8216;&#275;&#x1E6F; qab&#601;&#x1E63;&icirc; &#8217;e&#x1E6F;&#601;&#x1E35;em k&icirc;-&#8217;et&#275;n &#8217;e&#x1E6F;&#601;&#x1E35;em l&#601;&#353;&#275;m w&#601;li&#x1E6F;&#601;hill&acirc; b&#601;&#x1E35;&#333;l &#8216;amm&ecirc; h&#257;&#8217;&#257;re&#x1E63; b&#601;&#353;&ucirc;&#x1E07;&icirc; &#8217;e&#x1E6F;-&#353;&#601;&#x1E07;&ucirc;&#x1E6F;&ecirc;&#x1E35;em l&#601;&#8216;&ecirc;n&ecirc;&#x1E35;em &#8217;&#257;mar y&#601;hw&acirc;: </P>
</TD>
</TABLE>
<P><HR>
<CENTER>
<A HREF="hag001.htm">Next: Haggai (Haggai) Chapter 1</A></CENTER>
</BODY>
</HTML>
