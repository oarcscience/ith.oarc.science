<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu028">Polyglot</A>&nbsp;
<A HREF="../kjv/deu028">KJV</A>&nbsp;
<A HREF="../sep/deu028">Sep</A>&nbsp;
<A HREF="../vul/deu028">Vul</A>&nbsp;

<BR>
<BR><A HREF="deu">Deuteronomy (Devarim) Index</A><BR>
&nbsp;
<A HREF="deu027">Previous</A>&nbsp;
<A HREF="deu029">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהָיָ֗ה אִם־שָׁמ֤וֹעַ תִּשְׁמַע֙ בְּקוֹל֙ יְהוָ֣ה אֱלֹהֶ֔יךָ לִשְׁמֹ֤ר לַעֲשׂוֹת֙ אֶת־כָּל־מִצְוֹתָ֔יו אֲשֶׁ֛ר אָנֹכִ֥י מְצַוְּךָ֖ הַיּ֑וֹם וּנְתָ֨נְךָ֜ יְהוָ֤ה אֱלֹהֶ֙יךָ֙ עֶלְי֔וֹן עַ֖ל כָּל־גּוֹיֵ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּבָ֧אוּ עָלֶ֛יךָ כָּל־הַבְּרָכ֥וֹת הָאֵ֖לֶּה וְהִשִּׂיגֻ֑ךָ כִּ֣י תִשְׁמַ֔ע בְּק֖וֹל יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בָּר֥וּךְ אַתָּ֖ה בָּעִ֑יר וּבָר֥וּךְ אַתָּ֖ה בַּשָּׂדֶֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בָּר֧וּךְ פְּרִֽי־בִטְנְךָ֛ וּפְרִ֥י אַדְמָתְךָ֖ וּפְרִ֣י בְהֶמְתֶּ֑ךָ שְׁגַ֥ר אֲלָפֶ֖יךָ וְעַשְׁתְּר֥וֹת צֹאנֶֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בָּר֥וּךְ טַנְאֲךָ֖ וּמִשְׁאַרְתֶּֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בָּר֥וּךְ אַתָּ֖ה בְּבֹאֶ֑ךָ וּבָר֥וּךְ אַתָּ֖ה בְּצֵאתֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִתֵּ֨ן יְהוָ֤ה אֶת־אֹיְבֶ֙יךָ֙ הַקָּמִ֣ים עָלֶ֔יךָ נִגָּפִ֖ים לְפָנֶ֑יךָ בְּדֶ֤רֶךְ אֶחָד֙ יֵצְא֣וּ אֵלֶ֔יךָ וּבְשִׁבְעָ֥ה דְרָכִ֖ים יָנ֥וּסוּ לְפָנֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יְצַ֨ו יְהוָ֤ה אִתְּךָ֙ אֶת־הַבְּרָכָ֔ה בַּאֲסָמֶ֕יךָ וּבְכֹ֖ל מִשְׁלַ֣ח יָדֶ֑ךָ וּבֵ֣רַכְךָ֔ בָּאָ֕רֶץ אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְקִֽימְךָ֙ יְהוָ֥ה לוֹ֙ לְעַ֣ם קָד֔וֹשׁ כַּאֲשֶׁ֖ר נִֽשְׁבַּֽע־לָ֑ךְ כִּ֣י תִשְׁמֹ֗ר אֶת־מִצְוֹת֙ יְהוָ֣ה אֱלֹהֶ֔יךָ וְהָלַכְתָּ֖ בִּדְרָכָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְרָאוּ֙ כָּל־עַמֵּ֣י הָאָ֔רֶץ כִּ֛י שֵׁ֥ם יְהוָ֖ה נִקְרָ֣א עָלֶ֑יךָ וְיָֽרְא֖וּ מִמֶּֽךָּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהוֹתִרְךָ֤<font color="red"><sup>3</font></sup> יְהוָה֙ לְטוֹבָ֔ה בִּפְרִ֧י בִטְנְךָ֛ וּבִפְרִ֥י בְהַמְתְּךָ֖ וּבִפְרִ֣י אַדְמָתֶ֑ךָ עַ֚ל הָאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַאֲבֹתֶ֖יךָ לָ֥תֶת לָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יִפְתַּ֣ח יְהוָ֣ה׀ לְ֠ךָ אֶת־אוֹצָר֨וֹ הַטּ֜וֹב אֶת־הַשָּׁמַ֗יִם לָתֵ֤ת מְטַֽר־אַרְצְךָ֙ בְּעִתּ֔וֹ וּלְבָרֵ֕ךְ אֵ֖ת כָּל־מַעֲשֵׂ֣ה יָדֶ֑ךָ וְהִלְוִ֙יתָ֙ גּוֹיִ֣ם רַבִּ֔ים וְאַתָּ֖ה לֹ֥א תִלְוֶֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּנְתָֽנְךָ֙ יְהוָ֤ה לְרֹאשׁ֙ וְלֹ֣א לְזָנָ֔ב וְהָיִ֙יתָ֙ רַ֣ק לְמַ֔עְלָה וְלֹ֥א תִהְיֶ֖ה לְמָ֑טָּה כִּֽי־תִשְׁמַ֞ע אֶל־מִצְוֹ֣ת׀ יְהוָ֣ה אֱלֹהֶ֗יךָ אֲשֶׁ֨ר אָנֹכִ֧י מְצַוְּךָ֛ הַיּ֖וֹם לִשְׁמֹ֥ר וְלַעֲשֽׂוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֹ֣א תָס֗וּר מִכָּל־הַדְּבָרִים֙ אֲשֶׁ֨ר אָנֹכִ֜י מְצַוֶּ֥ה אֶתְכֶ֛ם הַיּ֖וֹם יָמִ֣ין וּשְׂמֹ֑אול לָלֶ֗כֶת אַחֲרֵ֛י אֱלֹהִ֥ים אֲחֵרִ֖ים לְעָבְדָֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָיָ֗ה אִם־לֹ֤א תִשְׁמַע֙ בְּקוֹל֙ יְהוָ֣ה אֱלֹהֶ֔יךָ לִשְׁמֹ֤ר לַעֲשׂוֹת֙ אֶת־כָּל־מִצְוֹתָ֣יו וְחֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּ֑וֹם וּבָ֧אוּ עָלֶ֛יךָ כָּל־הַקְּלָל֥וֹת הָאֵ֖לֶּה וְהִשִּׂיגֽוּךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָר֥וּר אַתָּ֖ה בָּעִ֑יר וְאָר֥וּר אַתָּ֖ה בַּשָּׂדֶֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אָר֥וּר טַנְאֲךָ֖ וּמִשְׁאַרְתֶּֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אָר֥וּר פְּרִֽי־בִטְנְךָ֖ וּפְרִ֣י אַדְמָתֶ֑ךָ שְׁגַ֥ר אֲלָפֶ֖יךָ וְעַשְׁתְּר֥וֹת צֹאנֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָר֥וּר אַתָּ֖ה בְּבֹאֶ֑ךָ וְאָר֥וּר אַתָּ֖ה בְּצֵאתֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יְשַׁלַּ֣ח יְהוָ֣ה׀ בְּ֠ךָ אֶת־הַמְּאֵרָ֤ה אֶת־הַמְּהוּמָה֙ וְאֶת־הַמִּגְעֶ֔רֶת בְּכָל־מִשְׁלַ֥ח יָדְךָ֖ אֲשֶׁ֣ר תַּעֲשֶׂ֑ה עַ֣ד הִשָּֽׁמֶדְךָ֤ וְעַד־אֲבָדְךָ֙ מַהֵ֔ר מִפְּנֵ֛י רֹ֥עַ מַֽעֲלָלֶ֖יךָ אֲשֶׁ֥ר עֲזַבְתָּֽנִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יַדְבֵּ֧ק יְהוָ֛ה בְּךָ֖ אֶת־הַדָּ֑בֶר עַ֚ד כַּלֹּת֣וֹ<font color="red"><sup>3</font></sup> אֹֽתְךָ֔ מֵעַל֙ הָֽאֲדָמָ֔ה אֲשֶׁר־אַתָּ֥ה בָא־שָׁ֖מָּה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;יַכְּכָ֣ה יְ֠הוָה בַּשַּׁחֶ֨פֶת וּבַקַּדַּ֜חַת וּבַדַּלֶּ֗קֶת וּבַֽחַרְחֻר֙ וּבַחֶ֔רֶב וּבַשִּׁדָּפ֖וֹן וּבַיֵּרָק֑וֹן וּרְדָפ֖וּךָ עַ֥ד אָבְדֶֽךָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָי֥וּ שָׁמֶ֛יךָ אֲשֶׁ֥ר עַל־רֹאשְׁךָ֖ נְחֹ֑שֶׁת וְהָאָ֥רֶץ אֲשֶׁר־תַּחְתֶּ֖יךָ בַּרְזֶֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יִתֵּ֧ן יְהוָ֛ה אֶת־מְטַ֥ר אַרְצְךָ֖ אָבָ֣ק וְעָפָ֑ר מִן־הַשָּׁמַ֙יִם֙ יֵרֵ֣ד עָלֶ֔יךָ עַ֖ד הִשָּׁמְדָֽךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;יִתֶּנְךָ֨<font color="red"><sup>3</font></sup> יְהוָ֥ה׀ נִגָּף֮ לִפְנֵ֣י אֹיְבֶיךָ֒ בְּדֶ֤רֶךְ אֶחָד֙ תֵּצֵ֣א אֵלָ֔יו וּבְשִׁבְעָ֥ה דְרָכִ֖ים תָּנ֣וּס לְפָנָ֑יו וְהָיִ֣יתָ לְזַעֲוָ֔ה לְכֹ֖ל מַמְלְכ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהָיְתָ֤ה נִבְלָֽתְךָ֙ לְמַאֲכָ֔ל לְכָל־ע֥וֹף הַשָּׁמַ֖יִם וּלְבֶהֱמַ֣ת הָאָ֑רֶץ וְאֵ֖ין מַחֲרִֽיד׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;יַכְּכָ֨ה יְהוָ֜ה בִּשְׁחִ֤ין מִצְרַ֙יִם֙ <font color="brown">ובעפלים</font> <font color="blue">וּבַטְּחֹרִ֔ים</font> וּבַגָּרָ֖ב וּבֶחָ֑רֶס אֲשֶׁ֥ר לֹא־תוּכַ֖ל לְהֵרָפֵֽא׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יַכְּכָ֣ה יְהוָ֔ה בְּשִׁגָּע֖וֹן וּבְעִוָּר֑וֹן וּבְתִמְה֖וֹן לֵבָֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְהָיִ֜יתָ מְמַשֵּׁ֣שׁ בַּֽצָּהֳרַ֗יִם כַּאֲשֶׁ֨ר יְמַשֵּׁ֤שׁ הָעִוֵּר֙ בָּאֲפֵלָ֔ה וְלֹ֥א תַצְלִ֖יחַ אֶת־דְּרָכֶ֑יךָ וְהָיִ֜יתָ אַ֣ךְ עָשׁ֧וּק וְגָז֛וּל כָּל־הַיָּמִ֖ים וְאֵ֥ין מוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;אִשָּׁ֣ה תְאָרֵ֗שׂ וְאִ֤ישׁ אַחֵר֙ <font color="brown">ישגלנה</font> <font color="blue">יִשְׁכָּבֶ֔נָּה</font> בַּ֥יִת תִּבְנֶ֖ה וְלֹא־תֵשֵׁ֣ב בּ֑וֹ כֶּ֥רֶם תִּטַּ֖ע וְלֹ֥א תְחַלְּלֶֽנּוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;שׁוֹרְךָ֞ טָב֣וּחַ לְעֵינֶ֗יךָ וְלֹ֣א תֹאכַל֮ מִמֶּנּוּ֒ חֲמֹֽרְךָ֙ גָּז֣וּל מִלְּפָנֶ֔יךָ וְלֹ֥א יָשׁ֖וּב לָ֑ךְ צֹֽאנְךָ֙ נְתֻנ֣וֹת לְאֹיְבֶ֔יךָ וְאֵ֥ין לְךָ֖ מוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בָּנֶ֨יךָ וּבְנֹתֶ֜יךָ נְתֻנִ֨ים לְעַ֤ם אַחֵר֙ וְעֵינֶ֣יךָ רֹא֔וֹת וְכָל֥וֹת אֲלֵיהֶ֖ם כָּל־הַיּ֑וֹם וְאֵ֥ין לְאֵ֖ל יָדֶֽךָ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;פְּרִ֤י אַדְמָֽתְךָ֙ וְכָל־יְגִ֣יעֲךָ֔ יֹאכַ֥ל עַ֖ם אֲשֶׁ֣ר לֹא־יָדָ֑עְתָּ וְהָיִ֗יתָ רַ֛ק עָשׁ֥וּק וְרָצ֖וּץ כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְהָיִ֖יתָ מְשֻׁגָּ֑ע מִמַּרְאֵ֥ה עֵינֶ֖יךָ אֲשֶׁ֥ר תִּרְאֶֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;יַכְּכָ֨ה יְהוָ֜ה בִּשְׁחִ֣ין רָ֗ע עַל־הַבִּרְכַּ֙יִם֙ וְעַל־הַשֹּׁקַ֔יִם אֲשֶׁ֥ר לֹא־תוּכַ֖ל לְהֵרָפֵ֑א מִכַּ֥ף רַגְלְךָ֖ וְעַ֥ד קָדְקֳדֶֽךָ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;יוֹלֵ֨ךְ יְהוָ֜ה אֹֽתְךָ֗ וְאֶֽת־מַלְכְּךָ֙ אֲשֶׁ֣ר תָּקִ֣ים עָלֶ֔יךָ אֶל־גּ֕וֹי אֲשֶׁ֥ר לֹא־יָדַ֖עְתָּ אַתָּ֣ה וַאֲבֹתֶ֑יךָ וְעָבַ֥דְתָּ שָּׁ֛ם אֱלֹהִ֥ים אֲחֵרִ֖ים עֵ֥ץ וָאָֽבֶן׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְהָיִ֣יתָ לְשַׁמָּ֔ה לְמָשָׁ֖ל וְלִשְׁנִינָ֑ה בְּכֹל֙ הָֽעַמִּ֔ים אֲשֶׁר־יְנַהֶגְךָ֥ יְהוָ֖ה שָֽׁמָּה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;זֶ֥רַע רַ֖ב תּוֹצִ֣יא הַשָּׂדֶ֑ה וּמְעַ֣ט תֶּאֱסֹ֔ף כִּ֥י יַחְסְלֶ֖נּוּ הָאַרְבֶּֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;כְּרָמִ֥ים תִּטַּ֖ע וְעָבָ֑דְתָּ וְיַ֤יִן לֹֽא־תִשְׁתֶּה֙ וְלֹ֣א תֶאֱגֹ֔ר כִּ֥י תֹאכְלֶ֖נּוּ הַתֹּלָֽעַת׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;זֵיתִ֛ים יִהְי֥וּ לְךָ֖ בְּכָל־גְּבוּלֶ֑ךָ וְשֶׁ֙מֶן֙ לֹ֣א תָס֔וּךְ כִּ֥י יִשַּׁ֖ל זֵיתֶֽךָ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;בָּנִ֥ים וּבָנ֖וֹת תּוֹלִ֑יד וְלֹא־יִהְי֣וּ לָ֔ךְ כִּ֥י יֵלְכ֖וּ בַּשֶּֽׁבִי׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;כָּל־עֵצְךָ֖ וּפְרִ֣י אַדְמָתֶ֑ךָ יְיָרֵ֖שׁ הַצְּלָצַֽל׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;הַגֵּר֙ אֲשֶׁ֣ר בְּקִרְבְּךָ֔ יַעֲלֶ֥ה עָלֶ֖יךָ מַ֣עְלָה מָּ֑עְלָה וְאַתָּ֥ה תֵרֵ֖ד מַ֥טָּה מָּֽטָּה׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;ה֣וּא יַלְוְךָ֔ וְאַתָּ֖ה לֹ֣א תַלְוֶ֑נּוּ ה֚וּא יִהְיֶ֣ה לְרֹ֔אשׁ וְאַתָּ֖ה תִּֽהְיֶ֥ה לְזָנָֽב׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וּבָ֨אוּ עָלֶ֜יךָ כָּל־הַקְּלָל֣וֹת הָאֵ֗לֶּה וּרְדָפ֙וּךָ֙ וְהִשִּׂיג֔וּךָ עַ֖ד הִשָּֽׁמְדָ֑ךְ כִּי־לֹ֣א שָׁמַ֗עְתָּ בְּקוֹל֙ יְהוָ֣ה אֱלֹהֶ֔יךָ לִשְׁמֹ֛ר מִצְוֹתָ֥יו וְחֻקֹּתָ֖יו אֲשֶׁ֥ר צִוָּֽךְ׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְהָי֣וּ בְךָ֔ לְא֖וֹת וּלְמוֹפֵ֑ת וּֽבְזַרְעֲךָ֖ עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;תַּ֗חַת אֲשֶׁ֤ר לֹא־עָבַ֙דְתָּ֙ אֶת־יְהוָ֣ה אֱלֹהֶ֔יךָ בְּשִׂמְחָ֖ה וּבְט֣וּב לֵבָ֑ב מֵרֹ֖ב כֹּֽל׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְעָבַדְתָּ֣ אֶת־אֹיְבֶ֗יךָ אֲשֶׁ֨ר יְשַׁלְּחֶ֤נּוּ יְהוָה֙ בָּ֔ךְ בְּרָעָ֧ב וּבְצָמָ֛א וּבְעֵירֹ֖ם וּבְחֹ֣סֶר כֹּ֑ל וְנָתַ֞ן עֹ֤ל בַּרְזֶל֙ עַל־צַוָּארֶ֔ךָ עַ֥ד הִשְׁמִיד֖וֹ אֹתָֽךְ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;יִשָּׂ֣א יְהוָה֩ עָלֶ֨יךָ גּ֤וֹי מֵרָחוֹק֙ מִקְצֵ֣ה הָאָ֔רֶץ כַּאֲשֶׁ֥ר יִדְאֶ֖ה הַנָּ֑שֶׁר גּ֕וֹי אֲשֶׁ֥ר לֹא־תִשְׁמַ֖ע לְשֹׁנֽוֹ׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;גּ֖וֹי עַ֣ז פָּנִ֑ים אֲשֶׁ֨ר לֹא־יִשָּׂ֤א פָנִים֙ לְזָקֵ֔ן וְנַ֖עַר לֹ֥א יָחֹֽן׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וְ֠אָכַל פְּרִ֨י בְהֶמְתְּךָ֥ וּפְרִֽי־אַדְמָתְךָ֮ עַ֣ד הִשָּֽׁמְדָךְ֒ אֲשֶׁ֨ר לֹֽא־יַשְׁאִ֜יר לְךָ֗ דָּגָן֙ תִּיר֣וֹשׁ וְיִצְהָ֔ר שְׁגַ֥ר אֲלָפֶ֖יךָ וְעַשְׁתְּרֹ֣ת צֹאנֶ֑ךָ עַ֥ד הַאֲבִיד֖וֹ אֹתָֽךְ׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וְהֵצַ֨ר לְךָ֜ בְּכָל־שְׁעָרֶ֗יךָ עַ֣ד רֶ֤דֶת חֹמֹתֶ֙יךָ֙ הַגְּבֹה֣וֹת וְהַבְּצֻר֔וֹת אֲשֶׁ֥ר אַתָּ֛ה בֹּטֵ֥חַ בָּהֵ֖ן בְּכָל־אַרְצֶ֑ךָ וְהֵצַ֤ר לְךָ֙ בְּכָל־שְׁעָרֶ֔יךָ בְּכָ֨ל־אַרְצְךָ֔ אֲשֶׁ֥ר נָתַ֛ן יְהוָ֥ה אֱלֹהֶ֖יךָ לָֽךְ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וְאָכַלְתָּ֣ פְרִֽי־בִטְנְךָ֗ בְּשַׂ֤ר בָּנֶ֙יךָ֙ וּבְנֹתֶ֔יךָ אֲשֶׁ֥ר נָֽתַן־לְךָ֖ יְהוָ֣ה אֱלֹהֶ֑יךָ בְּמָצוֹר֙ וּבְמָצ֔וֹק אֲשֶׁר־יָצִ֥יק לְךָ֖ אֹיְבֶֽךָ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;הָאִישׁ֙ הָרַ֣ךְ בְּךָ֔ וְהֶעָנֹ֖ג מְאֹ֑ד תֵּרַ֨ע עֵינ֤וֹ בְאָחִיו֙ וּבְאֵ֣שֶׁת חֵיק֔וֹ וּבְיֶ֥תֶר בָּנָ֖יו אֲשֶׁ֥ר יוֹתִֽיר׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;מִתֵּ֣ת׀ לְאַחַ֣ד מֵהֶ֗ם מִבְּשַׂ֤ר בָּנָיו֙ אֲשֶׁ֣ר יֹאכֵ֔ל מִבְּלִ֥י הִשְׁאִֽיר־ל֖וֹ כֹּ֑ל בְּמָצוֹר֙ וּבְמָצ֔וֹק אֲשֶׁ֨ר יָצִ֥יק לְךָ֛ אֹיִבְךָ֖ בְּכָל־שְׁעָרֶֽיךָ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;הָרַכָּ֨ה בְךָ֜ וְהָעֲנֻגָּ֗ה אֲשֶׁ֨ר לֹא־נִסְּתָ֤ה כַף־רַגְלָהּ֙ הַצֵּ֣ג עַל־הָאָ֔רֶץ מֵהִתְעַנֵּ֖ג וּמֵרֹ֑ךְ תֵּרַ֤ע עֵינָהּ֙ בְּאִ֣ישׁ חֵיקָ֔הּ וּבִבְנָ֖הּ וּבְבִתָּֽהּ׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וּֽבְשִׁלְיָתָ֞הּ הַיּוֹצֵ֣ת׀ מִבֵּ֣ין רַגְלֶ֗יהָ וּבְבָנֶ֙יהָ֙ אֲשֶׁ֣ר תֵּלֵ֔ד כִּֽי־תֹאכְלֵ֥ם בְּחֹֽסֶר־כֹּ֖ל בַּסָּ֑תֶר בְּמָצוֹר֙ וּבְמָצ֔וֹק אֲשֶׁ֨ר יָצִ֥יק לְךָ֛ אֹיִבְךָ֖ בִּשְׁעָרֶֽיךָ׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;אִם־לֹ֨א תִשְׁמֹ֜ר לַעֲשׂ֗וֹת אֶת־כָּל־דִּבְרֵי֙ הַתּוֹרָ֣ה הַזֹּ֔את הַכְּתוּבִ֖ים בַּסֵּ֣פֶר הַזֶּ֑ה לְ֠יִרְאָה אֶת־הַשֵּׁ֞ם הַנִּכְבָּ֤ד וְהַנּוֹרָא֙ הַזֶּ֔ה אֵ֖ת יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וְהִפְלָ֤א יְהוָה֙ אֶת־מַכֹּ֣תְךָ֔ וְאֵ֖ת מַכּ֣וֹת זַרְעֶ֑ךָ מַכּ֤וֹת גְּדֹלוֹת֙ וְנֶ֣אֱמָנ֔וֹת וָחֳלָיִ֥ם רָעִ֖ים וְנֶאֱמָנִֽים׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וְהֵשִׁ֣יב בְּךָ֗ אֵ֚ת כָּל־מַדְוֵ֣ה מִצְרַ֔יִם אֲשֶׁ֥ר יָגֹ֖רְתָּ מִפְּנֵיהֶ֑ם וְדָבְק֖וּ בָּֽךְ׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;גַּ֤ם כָּל־חֳלִי֙ וְכָל־מַכָּ֔ה אֲשֶׁר֙ לֹ֣א כָת֔וּב בְּסֵ֖פֶר הַתּוֹרָ֣ה הַזֹּ֑את יַעְלֵ֤ם יְהוָה֙ עָלֶ֔יךָ עַ֖ד הִשָּׁמְדָֽךְ׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וְנִשְׁאַרְתֶּם֙ בִּמְתֵ֣י מְעָ֔ט תַּ֚חַת אֲשֶׁ֣ר הֱיִיתֶ֔ם כְּכוֹכְבֵ֥י הַשָּׁמַ֖יִם לָרֹ֑ב כִּי־לֹ֣א שָׁמַ֔עְתָּ בְּק֖וֹל יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וְ֠הָיָה כַּאֲשֶׁר־שָׂ֨שׂ יְהוָ֜ה עֲלֵיכֶ֗ם לְהֵיטִ֣יב אֶתְכֶם֮ וּלְהַרְבּ֣וֹת אֶתְכֶם֒ כֵּ֣ן יָשִׂ֤ישׂ יְהוָה֙ עֲלֵיכֶ֔ם לְהַאֲבִ֥יד אֶתְכֶ֖ם וּלְהַשְׁמִ֣יד אֶתְכֶ֑ם וְנִסַּחְתֶּם֙ מֵעַ֣ל הָֽאֲדָמָ֔ה אֲשֶׁר־אַתָּ֥ה בָא־שָׁ֖מָּה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;וֶהֱפִֽיצְךָ֤ יְהוָה֙ בְּכָל־הָ֣עַמִּ֔ים מִקְצֵ֥ה הָאָ֖רֶץ וְעַד־קְצֵ֣ה הָאָ֑רֶץ וְעָבַ֨דְתָּ שָּׁ֜ם אֱלֹהִ֣ים אֲחֵרִ֗ים אֲשֶׁ֧ר לֹא־יָדַ֛עְתָּ אַתָּ֥ה וַאֲבֹתֶ֖יךָ עֵ֥ץ וָאָֽבֶן׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;וּבַגּוֹיִ֤ם הָהֵם֙ לֹ֣א תַרְגִּ֔יעַ וְלֹא־יִהְיֶ֥ה מָנ֖וֹחַ לְכַף־רַגְלֶ֑ךָ וְנָתַן֩ יְהוָ֨ה לְךָ֥ שָׁם֙ לֵ֣ב רַגָּ֔ז וְכִלְי֥וֹן עֵינַ֖יִם וְדַֽאֲב֥וֹן נָֽפֶשׁ׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;וְהָי֣וּ חַיֶּ֔יךָ תְּלֻאִ֥ים לְךָ֖ מִנֶּ֑גֶד וּפָֽחַדְתָּ֙ לַ֣יְלָה וְיוֹמָ֔ם וְלֹ֥א תַאֲמִ֖ין בְּחַיֶּֽיךָ׃ </P>
<P ALIGN="RIGHT"><span lang="he">&#8206;<a name="067">67</A>&nbsp;&#8207;בַּבֹּ֤קֶר תֹּאמַר֙ מִֽי־יִתֵּ֣ן עֶ֔רֶב וּבָעֶ֥רֶב תֹּאמַ֖ר מִֽי־יִתֵּ֣ן בֹּ֑קֶר מִפַּ֤חַד לְבָֽבְךָ֙ אֲשֶׁ֣ר תִּפְחָ֔ד וּמִמַּרְאֵ֥ה עֵינֶ֖יךָ אֲשֶׁ֥ר תִּרְאֶֽה׃ </P>
<P ALIGN="RIGHT"><span lang="he">&#8206;<a name="068">68</A>&nbsp;&#8207;וֶֽהֱשִֽׁיבְךָ֨<font color="red"><sup>3</font></sup> יְהוָ֥ה׀ מִצְרַיִם֮ בָּאֳנִיּוֹת֒ בַּדֶּ֙רֶךְ֙ אֲשֶׁ֣ר אָמַ֣רְתִּֽי לְךָ֔ לֹא־תֹסִ֥יף ע֖וֹד לִרְאֹתָ֑הּ וְהִתְמַכַּרְתֶּ֨ם שָׁ֧ם לְאֹיְבֶ֛יךָ לַעֲבָדִ֥ים וְלִשְׁפָח֖וֹת וְאֵ֥ין קֹנֶֽה׃ ס</P>
<P ALIGN="RIGHT"><span lang="he">&#8206;<a name="069">69</A>&nbsp;&#8207;אֵלֶּה֩ דִבְרֵ֨י הַבְּרִ֜ית אֲ‍ֽשֶׁר־צִוָּ֧ה יְהוָ֣ה אֶת־מֹשֶׁ֗ה לִכְרֹ֛ת אֶת־בְּנֵ֥י יִשְׂרָאֵ֖ל בְּאֶ֣רֶץ מוֹאָ֑ב מִלְּבַ֣ד הַבְּרִ֔ית אֲשֶׁר־כָּרַ֥ת אִתָּ֖ם בְּחֹרֵֽב׃ פ</P>
</TD>
<TD WIDTH="50%">
<P>1&nbsp;w&#601;h&#257;y&acirc; &#8217;im-&#353;&#257;mw&#333;&#8216;a ti&#353;&#601;m<sup>a</sup>&#8216; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257; li&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-k&#257;l-mi&#x1E63;&#601;w&#333;&#x1E6F;&#257;yw &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m &ucirc;n&#601;&#x1E6F;&#257;n&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; &#8216;el&#601;yw&#333;n &#8216;al k&#257;l-gw&#333;y&ecirc; h&#257;&#8217;&#257;re&#x1E63;: </P>
<P>2&nbsp;&ucirc;&#x1E07;&#257;&#8217;&ucirc; &#8216;&#257;ley&#x1E35;&#257; k&#257;l-hab&#601;r&#257;&#x1E35;w&#333;&#x1E6F; h&#257;&#8217;&#275;lleh w&#601;hi&#347;&#347;&icirc;&#x1E21;u&#x1E35;&#257; k&icirc; &#x1E6F;i&#353;&#601;m<sup>a</sup>&#8216; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257;: </P>
<P>3&nbsp;b&#257;r&ucirc;&#x1E35;&#601; &#8217;at&acirc; b&#257;&#8216;&icirc;r &ucirc;&#x1E07;&#257;r&ucirc;&#x1E35;&#601; &#8217;at&acirc; ba&#347;&#347;&#257;&#x1E0F;eh: </P>
<P>4&nbsp;b&#257;r&ucirc;&#x1E35;&#601; p&#601;r&icirc;-&#x1E07;i&#x1E6D;&#601;n&#601;&#x1E35;&#257; &ucirc;f&#601;r&icirc; &#8217;a&#x1E0F;&#601;m&#257;&#x1E6F;&#601;&#x1E35;&#257; &ucirc;f&#601;r&icirc; &#x1E07;&#601;hem&#601;te&#x1E35;&#257; &#353;&#601;&#x1E21;ar &#8217;&#259;l&#257;fey&#x1E35;&#257; w&#601;&#8216;a&#353;&#601;t&#601;rw&#333;&#x1E6F; &#x1E63;&#333;&#8217;ne&#x1E35;&#257;: </P>
<P>5&nbsp;b&#257;r&ucirc;&#x1E35;&#601; &#x1E6D;an&#601;&#8217;&#259;&#x1E35;&#257; &ucirc;mi&#353;&#601;&#8217;ar&#601;te&#x1E35;&#257;: </P>
<P>6&nbsp;b&#257;r&ucirc;&#x1E35;&#601; &#8217;at&acirc; b&#601;&#x1E07;&#333;&#8217;e&#x1E35;&#257; &ucirc;&#x1E07;&#257;r&ucirc;&#x1E35;&#601; &#8217;at&acirc; b&#601;&#x1E63;&#275;&#8217;&#x1E6F;e&#x1E35;&#257;: </P>
<P>7&nbsp;yit&#275;n y&#601;hw&acirc; &#8217;e&#x1E6F;-&#8217;&#333;y&#601;&#x1E07;ey&#x1E35;&#257; haqq&#257;m&icirc;m &#8216;&#257;ley&#x1E35;&#257; nig&#257;f&icirc;m l&#601;f&#257;ney&#x1E35;&#257; b&#601;&#x1E0F;ere&#x1E35;&#601; &#8217;e&#x1E25;&#257;&#x1E0F; y&#275;&#x1E63;&#601;&#8217;&ucirc; &#8217;&#275;ley&#x1E35;&#257; &ucirc;&#x1E07;&#601;&#353;i&#x1E07;&#601;&#8216;&acirc; &#x1E0F;&#601;r&#257;&#x1E35;&icirc;m y&#257;n&ucirc;s&ucirc; l&#601;f&#257;ney&#x1E35;&#257;: </P>
<P>8&nbsp;y&#601;&#x1E63;aw y&#601;hw&acirc; &#8217;it&#601;&#x1E35;&#257; &#8217;e&#x1E6F;-hab&#601;r&#257;&#x1E35;&acirc; ba&#8217;&#259;s&#257;mey&#x1E35;&#257; &ucirc;&#x1E07;&#601;&#x1E35;&#333;l mi&#353;&#601;l<sup>a</sup>&#x1E25; y&#257;&#x1E0F;e&#x1E35;&#257; &ucirc;&#x1E07;&#275;ra&#x1E35;&#601;&#x1E35;&#257; b&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601;: </P>
<P>9&nbsp;y&#601;q&icirc;m&#601;&#x1E35;&#257; y&#601;hw&acirc; lw&#333; l&#601;&#8216;am q&#257;&#x1E0F;w&#333;&#353; ka&#8217;&#259;&#353;er ni&#353;&#601;b<sup>a</sup>&#8216;-l&#257;&#x1E35;&#601; k&icirc; &#x1E6F;i&#353;&#601;m&#333;r &#8217;e&#x1E6F;-mi&#x1E63;&#601;w&#333;&#x1E6F; y&#601;hw&acirc; &#8217;&#277;l&#333;hey&#x1E35;&#257; w&#601;h&#257;la&#x1E35;&#601;t&#257; bi&#x1E0F;&#601;r&#257;&#x1E35;&#257;yw: </P>
<P>10&nbsp;w&#601;r&#257;&#8217;&ucirc; k&#257;l-&#8216;amm&ecirc; h&#257;&#8217;&#257;re&#x1E63; k&icirc; &#353;&#275;m y&#601;hw&acirc; niq&#601;r&#257;&#8217; &#8216;&#257;ley&#x1E35;&#257; w&#601;y&#257;r&#601;&#8217;&ucirc; mimme&#x1E35;&#x1E35;&#257;: </P>
<P>11&nbsp;w&#601;hw&#333;&#x1E6F;ir&#601;&#x1E35;&#257;<font color="red"><sup>3</font></sup> y&#601;hw&acirc; l&#601;&#x1E6D;w&#333;&#x1E07;&acirc; bif&#601;r&icirc; &#x1E07;i&#x1E6D;&#601;n&#601;&#x1E35;&#257; &ucirc;&#x1E07;if&#601;r&icirc; &#x1E07;&#601;ham&#601;t&#601;&#x1E35;&#257; &ucirc;&#x1E07;if&#601;r&icirc; &#8217;a&#x1E0F;&#601;m&#257;&#x1E6F;e&#x1E35;&#257; &#8216;al h&#257;&#8217;&#259;&#x1E0F;&#257;m&acirc; &#8217;&#259;&#353;er ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;ey&#x1E35;&#257; l&#257;&#x1E6F;e&#x1E6F; l&#257;&#x1E35;&#601;: </P>
<P>12&nbsp;yif&#601;t<sup>a</sup>&#x1E25; y&#601;hw&acirc;| l&#601;&#x1E35;&#257; &#8217;e&#x1E6F;-&#8217;w&#333;&#x1E63;&#257;rw&#333; ha&#x1E6D;&#x1E6D;w&#333;&#x1E07; &#8217;e&#x1E6F;-ha&#353;&#353;&#257;mayim l&#257;&#x1E6F;&#275;&#x1E6F; m&#601;&#x1E6D;ar-&#8217;ar&#601;&#x1E63;&#601;&#x1E35;&#257; b&#601;&#8216;itw&#333; &ucirc;l&#601;&#x1E07;&#257;r&#275;&#x1E35;&#601; &#8217;&#275;&#x1E6F; k&#257;l-m<sup>a</sup>&#8216;&#259;&#347;&#275;h y&#257;&#x1E0F;e&#x1E35;&#257; w&#601;hil&#601;w&icirc;&#x1E6F;&#257; gw&#333;yim rab&icirc;m w&#601;&#8217;at&acirc; l&#333;&#8217; &#x1E6F;il&#601;weh: </P>
<P>13&nbsp;&ucirc;n&#601;&#x1E6F;&#257;n&#601;&#x1E35;&#257; y&#601;hw&acirc; l&#601;r&#333;&#8217;&#353; w&#601;l&#333;&#8217; l&#601;z&#257;n&#257;&#x1E07; w&#601;h&#257;y&icirc;&#x1E6F;&#257; raq l&#601;m<sup>a</sup>&#8216;&#601;l&acirc; w&#601;l&#333;&#8217; &#x1E6F;ih&#601;yeh l&#601;m&#257;&#x1E6D;&#x1E6D;&acirc; k&icirc;-&#x1E6F;i&#353;&#601;m<sup>a</sup>&#8216; &#8217;el-mi&#x1E63;&#601;w&#333;&#x1E6F;| y&#601;hw&acirc; &#8217;&#277;l&#333;hey&#x1E35;&#257; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m li&#353;&#601;m&#333;r w&#601;l<sup>a</sup>&#8216;&#259;&#347;w&#333;&#x1E6F;: </P>
<P>14&nbsp;w&#601;l&#333;&#8217; &#x1E6F;&#257;s&ucirc;r mik&#257;l-had&#601;&#x1E07;&#257;r&icirc;m &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em hayyw&#333;m y&#257;m&icirc;n &ucirc;&#347;&#601;m&#333;&#8217;wl l&#257;le&#x1E35;e&#x1E6F; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m l&#601;&#8216;&#257;&#x1E07;&#601;&#x1E0F;&#257;m: s</P>
<P>15&nbsp;w&#601;h&#257;y&acirc; &#8217;im-l&#333;&#8217; &#x1E6F;i&#353;&#601;m<sup>a</sup>&#8216; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257; li&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-k&#257;l-mi&#x1E63;&#601;w&#333;&#x1E6F;&#257;yw w&#601;&#x1E25;uqq&#333;&#x1E6F;&#257;yw &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m &ucirc;&#x1E07;&#257;&#8217;&ucirc; &#8216;&#257;ley&#x1E35;&#257; k&#257;l-haqq&#601;l&#257;lw&#333;&#x1E6F; h&#257;&#8217;&#275;lleh w&#601;hi&#347;&#347;&icirc;&#x1E21;&ucirc;&#x1E35;&#257;: </P>
<P>16&nbsp;&#8217;&#257;r&ucirc;r &#8217;at&acirc; b&#257;&#8216;&icirc;r w&#601;&#8217;&#257;r&ucirc;r &#8217;at&acirc; ba&#347;&#347;&#257;&#x1E0F;eh: </P>
<P>17&nbsp;&#8217;&#257;r&ucirc;r &#x1E6D;an&#601;&#8217;&#259;&#x1E35;&#257; &ucirc;mi&#353;&#601;&#8217;ar&#601;te&#x1E35;&#257;: </P>
<P>18&nbsp;&#8217;&#257;r&ucirc;r p&#601;r&icirc;-&#x1E07;i&#x1E6D;&#601;n&#601;&#x1E35;&#257; &ucirc;f&#601;r&icirc; &#8217;a&#x1E0F;&#601;m&#257;&#x1E6F;e&#x1E35;&#257; &#353;&#601;&#x1E21;ar &#8217;&#259;l&#257;fey&#x1E35;&#257; w&#601;&#8216;a&#353;&#601;t&#601;rw&#333;&#x1E6F; &#x1E63;&#333;&#8217;ne&#x1E35;&#257;: </P>
<P>19&nbsp;&#8217;&#257;r&ucirc;r &#8217;at&acirc; b&#601;&#x1E07;&#333;&#8217;e&#x1E35;&#257; w&#601;&#8217;&#257;r&ucirc;r &#8217;at&acirc; b&#601;&#x1E63;&#275;&#8217;&#x1E6F;e&#x1E35;&#257;: </P>
<P>20&nbsp;y&#601;&#353;all<sup>a</sup>&#x1E25; y&#601;hw&acirc;| b&#601;&#x1E35;&#257; &#8217;e&#x1E6F;-hamm&#601;&#8217;&#275;r&acirc; &#8217;e&#x1E6F;-hamm&#601;h&ucirc;m&acirc; w&#601;&#8217;e&#x1E6F;-hammi&#x1E21;&#601;&#8216;ere&#x1E6F; b&#601;&#x1E35;&#257;l-mi&#353;&#601;l<sup>a</sup>&#x1E25; y&#257;&#x1E0F;&#601;&#x1E35;&#257; &#8217;&#259;&#353;er t<sup>a</sup>&#8216;&#259;&#347;eh &#8216;a&#x1E0F; hi&#353;&#353;&#257;me&#x1E0F;&#601;&#x1E35;&#257; w&#601;&#8216;a&#x1E0F;-&#8217;&#259;&#x1E07;&#257;&#x1E0F;&#601;&#x1E35;&#257; mah&#275;r mip&#601;n&ecirc; r&#333;&#8216;a m<sup>a</sup>&#8216;&#259;l&#257;ley&#x1E35;&#257; &#8217;&#259;&#353;er &#8216;&#259;za&#x1E07;&#601;t&#257;n&icirc;: </P>
<P>21&nbsp;ya&#x1E0F;&#601;b&#275;q y&#601;hw&acirc; b&#601;&#x1E35;&#257; &#8217;e&#x1E6F;-had&#257;&#x1E07;er &#8216;a&#x1E0F; kall&#333;&#x1E6F;w&#333;<font color="red"><sup>3</font></sup> &#8217;&#333;&#x1E6F;&#601;&#x1E35;&#257; m&#275;&#8216;al h&#257;&#8217;&#259;&#x1E0F;&#257;m&acirc; &#8217;&#259;&#353;er-&#8217;at&acirc; &#x1E07;&#257;&#8217;-&#353;&#257;mm&acirc; l&#601;ri&#353;&#601;t&#257;h: </P>
<P>22&nbsp;yak&#601;&#x1E35;&acirc; y&#601;hw&acirc; ba&#353;&#353;<sup>a</sup>&#x1E25;efe&#x1E6F; &ucirc;&#x1E07;aqqad<sup>a</sup>&#x1E25;a&#x1E6F; &ucirc;&#x1E07;adalleqe&#x1E6F; &ucirc;&#x1E07;<sup>a</sup>&#x1E25;ar&#601;&#x1E25;ur &ucirc;&#x1E07;<sup>a</sup>&#x1E25;ere&#x1E07; &ucirc;&#x1E07;a&#353;&#353;id&#257;fw&#333;n &ucirc;&#x1E07;ayy&#275;r&#257;qw&#333;n &ucirc;r&#601;&#x1E0F;&#257;f&ucirc;&#x1E35;&#257; &#8216;a&#x1E0F; &#8217;&#257;&#x1E07;&#601;&#x1E0F;e&#x1E35;&#257;: </P>
<P>23&nbsp;w&#601;h&#257;y&ucirc; &#353;&#257;mey&#x1E35;&#257; &#8217;&#259;&#353;er &#8216;al-r&#333;&#8217;&#353;&#601;&#x1E35;&#257; n&#601;&#x1E25;&#333;&#353;e&#x1E6F; w&#601;h&#257;&#8217;&#257;re&#x1E63; &#8217;&#259;&#353;er-t<sup>a</sup>&#x1E25;&#601;tey&#x1E35;&#257; bar&#601;zel: </P>
<P>24&nbsp;yit&#275;n y&#601;hw&acirc; &#8217;e&#x1E6F;-m&#601;&#x1E6D;ar &#8217;ar&#601;&#x1E63;&#601;&#x1E35;&#257; &#8217;&#257;&#x1E07;&#257;q w&#601;&#8216;&#257;f&#257;r min-ha&#353;&#353;&#257;mayim y&#275;r&#275;&#x1E0F; &#8216;&#257;ley&#x1E35;&#257; &#8216;a&#x1E0F; hi&#353;&#353;&#257;m&#601;&#x1E0F;&#257;&#x1E35;&#601;: </P>
<P>25&nbsp;yiten&#601;&#x1E35;&#257;<font color="red"><sup>3</font></sup> y&#601;hw&acirc;| nig&#257;f lif&#601;n&ecirc; &#8217;&#333;y&#601;&#x1E07;ey&#x1E35;&#257; b&#601;&#x1E0F;ere&#x1E35;&#601; &#8217;e&#x1E25;&#257;&#x1E0F; t&#275;&#x1E63;&#275;&#8217; &#8217;&#275;l&#257;yw &ucirc;&#x1E07;&#601;&#353;i&#x1E07;&#601;&#8216;&acirc; &#x1E0F;&#601;r&#257;&#x1E35;&icirc;m t&#257;n&ucirc;s l&#601;f&#257;n&#257;yw w&#601;h&#257;y&icirc;&#x1E6F;&#257; l&#601;z<sup>a</sup>&#8216;&#259;w&acirc; l&#601;&#x1E35;&#333;l mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63;: </P>
<P>26&nbsp;w&#601;h&#257;y&#601;&#x1E6F;&acirc; ni&#x1E07;&#601;l&#257;&#x1E6F;&#601;&#x1E35;&#257; l&#601;ma&#8217;&#259;&#x1E35;&#257;l l&#601;&#x1E35;&#257;l-&#8216;w&#333;f ha&#353;&#353;&#257;mayim &ucirc;l&#601;&#x1E07;eh&#277;ma&#x1E6F; h&#257;&#8217;&#257;re&#x1E63; w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F;: </P>
<P>27&nbsp;yak&#601;&#x1E35;&acirc; y&#601;hw&acirc; bi&#353;&#601;&#x1E25;&icirc;n mi&#x1E63;&#601;rayim <font color="brown">&ucirc;&#x1E07;&#257;&#8216;&#335;f&#257;l&icirc;m</font> <font color="blue">&ucirc;&#x1E07;a&#x1E6D;&#x1E6D;&#601;&#x1E25;&#333;r&icirc;m</font> &ucirc;&#x1E07;ag&#257;r&#257;&#x1E07; &ucirc;&#x1E07;e&#x1E25;&#257;res &#8217;&#259;&#353;er l&#333;&#8217;-&#x1E6F;&ucirc;&#x1E35;al l&#601;h&#275;r&#257;f&#275;&#8217;: </P>
<P>28&nbsp;yak&#601;&#x1E35;&acirc; y&#601;hw&acirc; b&#601;&#353;ig&#257;&#8216;w&#333;n &ucirc;&#x1E07;&#601;&#8216;i&ucirc;&#257;rw&#333;n &ucirc;&#x1E07;&#601;&#x1E6F;im&#601;hw&#333;n l&#275;&#x1E07;&#257;&#x1E07;: </P>
<P>29&nbsp;w&#601;h&#257;y&icirc;&#x1E6F;&#257; m&#601;ma&#353;&#353;&#275;&#353; ba&#x1E63;&#x1E63;&acirc;&#335;rayim ka&#8217;&#259;&#353;er y&#601;ma&#353;&#353;&#275;&#353; h&#257;&#8216;i&ucirc;&#275;r b&#257;&#8217;&#259;f&#275;l&acirc; w&#601;l&#333;&#8217; &#x1E6F;a&#x1E63;&#601;l&icirc;&#x1E25;a &#8217;e&#x1E6F;-d&#601;r&#257;&#x1E35;ey&#x1E35;&#257; w&#601;h&#257;y&icirc;&#x1E6F;&#257; &#8217;a&#x1E35;&#601; &#8216;&#257;&#353;&ucirc;q w&#601;&#x1E21;&#257;z&ucirc;l k&#257;l-hayy&#257;m&icirc;m w&#601;&#8217;&ecirc;n mw&#333;&#353;&icirc;&#8216;a: </P>
<P>30&nbsp;&#8217;i&#353;&#353;&acirc; &#x1E6F;&#601;&#8217;&#257;r&#275;&#347; w&#601;&#8217;&icirc;&#353; &#8217;<sup>a</sup>&#x1E25;&#275;r <font color="brown">yi&#353;&#601;g&#257;lenn&acirc;</font> <font color="blue">yi&#353;&#601;k&#257;&#x1E07;enn&acirc;</font> bayi&#x1E6F; ti&#x1E07;&#601;neh w&#601;l&#333;&#8217;-&#x1E6F;&#275;&#353;&#275;&#x1E07; bw&#333; kerem ti&#x1E6D;&#x1E6D;<sup>a</sup>&#8216; w&#601;l&#333;&#8217; &#x1E6F;&#601;&#x1E25;all&#601;lenn&ucirc;: </P>
<P>31&nbsp;&#353;w&#333;r&#601;&#x1E35;&#257; &#x1E6D;&#257;&#x1E07;&ucirc;&#x1E25;a l&#601;&#8216;&ecirc;ney&#x1E35;&#257; w&#601;l&#333;&#8217; &#x1E6F;&#333;&#8217;&#x1E35;al mimmenn&ucirc; &#x1E25;&#259;m&#333;r&#601;&#x1E35;&#257; g&#257;z&ucirc;l mill&#601;f&#257;ney&#x1E35;&#257; w&#601;l&#333;&#8217; y&#257;&#353;&ucirc;&#x1E07; l&#257;&#x1E35;&#601; &#x1E63;&#333;&#8217;n&#601;&#x1E35;&#257; n&#601;&#x1E6F;unw&#333;&#x1E6F; l&#601;&#8217;&#333;y&#601;&#x1E07;ey&#x1E35;&#257; w&#601;&#8217;&ecirc;n l&#601;&#x1E35;&#257; mw&#333;&#353;&icirc;&#8216;a: </P>
<P>32&nbsp;b&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; n&#601;&#x1E6F;un&icirc;m l&#601;&#8216;am &#8217;<sup>a</sup>&#x1E25;&#275;r w&#601;&#8216;&ecirc;ney&#x1E35;&#257; r&#333;&#8217;w&#333;&#x1E6F; w&#601;&#x1E35;&#257;lw&#333;&#x1E6F; &#8217;&#259;l&ecirc;hem k&#257;l-hayyw&#333;m w&#601;&#8217;&ecirc;n l&#601;&#8217;&#275;l y&#257;&#x1E0F;e&#x1E35;&#257;: </P>
<P>33&nbsp;p&#601;r&icirc; &#8217;a&#x1E0F;&#601;m&#257;&#x1E6F;&#601;&#x1E35;&#257; w&#601;&#x1E35;&#257;l-y&#601;&#x1E21;&icirc;&#8216;&#259;&#x1E35;&#257; y&#333;&#8217;&#x1E35;al &#8216;am &#8217;&#259;&#353;er l&#333;&#8217;-y&#257;&#x1E0F;&#257;&#8216;&#601;t&#257; w&#601;h&#257;y&icirc;&#x1E6F;&#257; raq &#8216;&#257;&#353;&ucirc;q w&#601;r&#257;&#x1E63;&ucirc;&#x1E63; k&#257;l-hayy&#257;m&icirc;m: </P>
<P>34&nbsp;w&#601;h&#257;y&icirc;&#x1E6F;&#257; m&#601;&#353;ug&#257;&#8216; mimmar&#601;&#8217;&#275;h &#8216;&ecirc;ney&#x1E35;&#257; &#8217;&#259;&#353;er tir&#601;&#8217;eh: </P>
<P>35&nbsp;yak&#601;&#x1E35;&acirc; y&#601;hw&acirc; bi&#353;&#601;&#x1E25;&icirc;n r&#257;&#8216; &#8216;al-habir&#601;kayim w&#601;&#8216;al-ha&#353;&#353;&#333;qayim &#8217;&#259;&#353;er l&#333;&#8217;-&#x1E6F;&ucirc;&#x1E35;al l&#601;h&#275;r&#257;f&#275;&#8217; mikaf ra&#x1E21;&#601;l&#601;&#x1E35;&#257; w&#601;&#8216;a&#x1E0F; q&#257;&#x1E0F;&#601;q&#335;&#x1E0F;e&#x1E35;&#257;: </P>
<P>36&nbsp;yw&#333;l&#275;&#x1E35;&#601; y&#601;hw&acirc; &#8217;&#333;&#x1E6F;&#601;&#x1E35;&#257; w&#601;&#8217;e&#x1E6F;-mal&#601;k&#601;&#x1E35;&#257; &#8217;&#259;&#353;er t&#257;q&icirc;m &#8216;&#257;ley&#x1E35;&#257; &#8217;el-gw&#333;y &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216;&#601;t&#257; &#8217;at&acirc; wa&#8217;&#259;&#x1E07;&#333;&#x1E6F;ey&#x1E35;&#257; w&#601;&#8216;&#257;&#x1E07;a&#x1E0F;&#601;t&#257; &#353;&#353;&#257;m &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8216;&#275;&#x1E63; w&#257;&#8217;&#257;&#x1E07;en: </P>
<P>37&nbsp;w&#601;h&#257;y&icirc;&#x1E6F;&#257; l&#601;&#353;amm&acirc; l&#601;m&#257;&#353;&#257;l w&#601;li&#353;&#601;n&icirc;n&acirc; b&#601;&#x1E35;&#333;l h&#257;&#8216;amm&icirc;m &#8217;&#259;&#353;er-y&#601;nahe&#x1E21;&#601;&#x1E35;&#257; y&#601;hw&acirc; &#353;&#257;mm&acirc;: </P>
<P>38&nbsp;zer<sup>a</sup>&#8216; ra&#x1E07; tw&#333;&#x1E63;&icirc;&#8217; ha&#347;&#347;&#257;&#x1E0F;eh &ucirc;m&#601;&#8216;a&#x1E6D; te&#8217;&#277;s&#333;f k&icirc; y<sup>a</sup>&#x1E25;&#601;s&#601;lenn&ucirc; h&#257;&#8217;ar&#601;beh: </P>
<P>39&nbsp;k&#601;r&#257;m&icirc;m ti&#x1E6D;&#x1E6D;<sup>a</sup>&#8216; w&#601;&#8216;&#257;&#x1E07;&#257;&#x1E0F;&#601;t&#257; w&#601;yayin l&#333;&#8217;-&#x1E6F;i&#353;&#601;teh w&#601;l&#333;&#8217; &#x1E6F;e&#8217;&#277;&#x1E21;&#333;r k&icirc; &#x1E6F;&#333;&#8217;&#x1E35;&#601;lenn&ucirc; hat&#333;l&#257;&#8216;a&#x1E6F;: </P>
<P>40&nbsp;z&ecirc;&#x1E6F;&icirc;m yih&#601;y&ucirc; l&#601;&#x1E35;&#257; b&#601;&#x1E35;&#257;l-g&#601;&#x1E07;&ucirc;le&#x1E35;&#257; w&#601;&#353;emen l&#333;&#8217; &#x1E6F;&#257;s&ucirc;&#x1E35;&#601; k&icirc; yi&#353;&#353;al z&ecirc;&#x1E6F;e&#x1E35;&#257;: </P>
<P>41&nbsp;b&#257;n&icirc;m &ucirc;&#x1E07;&#257;nw&#333;&#x1E6F; tw&#333;l&icirc;&#x1E0F; w&#601;l&#333;&#8217;-yih&#601;y&ucirc; l&#257;&#x1E35;&#601; k&icirc; y&#275;l&#601;&#x1E35;&ucirc; ba&#353;&#353;e&#x1E07;&icirc;: </P>
<P>42&nbsp;k&#257;l-&#8216;&#275;&#x1E63;&#601;&#x1E35;&#257; &ucirc;f&#601;r&icirc; &#8217;a&#x1E0F;&#601;m&#257;&#x1E6F;e&#x1E35;&#257; y&#601;y&#257;r&#275;&#353; ha&#x1E63;&#x1E63;&#601;l&#257;&#x1E63;al: </P>
<P>43&nbsp;hag&#275;r &#8217;&#259;&#353;er b&#601;qir&#601;b&#601;&#x1E35;&#257; y<sup>a</sup>&#8216;&#259;leh &#8216;&#257;ley&#x1E35;&#257; m<sup>a</sup>&#8216;&#601;l&acirc; mm&#257;&#8216;&#601;l&acirc; w&#601;&#8217;at&acirc; &#x1E6F;&#275;r&#275;&#x1E0F; ma&#x1E6D;&#x1E6D;&acirc; mm&#257;&#x1E6D;&#x1E6D;&acirc;: </P>
<P>44&nbsp;h&ucirc;&#8217; yal&#601;w&#601;&#x1E35;&#257; w&#601;&#8217;at&acirc; l&#333;&#8217; &#x1E6F;al&#601;wenn&ucirc; h&ucirc;&#8217; yih&#601;yeh l&#601;r&#333;&#8217;&#353; w&#601;&#8217;at&acirc; tih&#601;yeh l&#601;z&#257;n&#257;&#x1E07;: </P>
<P>45&nbsp;&ucirc;&#x1E07;&#257;&#8217;&ucirc; &#8216;&#257;ley&#x1E35;&#257; k&#257;l-haqq&#601;l&#257;lw&#333;&#x1E6F; h&#257;&#8217;&#275;lleh &ucirc;r&#601;&#x1E0F;&#257;f&ucirc;&#x1E35;&#257; w&#601;hi&#347;&#347;&icirc;&#x1E21;&ucirc;&#x1E35;&#257; &#8216;a&#x1E0F; hi&#353;&#353;&#257;m&#601;&#x1E0F;&#257;&#x1E35;&#601; k&icirc;-l&#333;&#8217; &#353;&#257;m<sup>a</sup>&#8216;&#601;t&#257; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257; li&#353;&#601;m&#333;r mi&#x1E63;&#601;w&#333;&#x1E6F;&#257;yw w&#601;&#x1E25;uqq&#333;&#x1E6F;&#257;yw &#8217;&#259;&#353;er &#x1E63;i&ucirc;&#257;&#x1E35;&#601;: </P>
<P>46&nbsp;w&#601;h&#257;y&ucirc; &#x1E07;&#601;&#x1E35;&#257; l&#601;&#8217;w&#333;&#x1E6F; &ucirc;l&#601;mw&#333;f&#275;&#x1E6F; &ucirc;&#x1E07;&#601;zar&#601;&#8216;&#259;&#x1E35;&#257; &#8216;a&#x1E0F;-&#8216;w&#333;l&#257;m: </P>
<P>47&nbsp;t<sup>a</sup>&#x1E25;a&#x1E6F; &#8217;&#259;&#353;er l&#333;&#8217;-&#8216;&#257;&#x1E07;a&#x1E0F;&#601;t&#257; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; b&#601;&#347;im&#601;&#x1E25;&acirc; &ucirc;&#x1E07;&#601;&#x1E6D;&ucirc;&#x1E07; l&#275;&#x1E07;&#257;&#x1E07; m&#275;r&#333;&#x1E07; k&#333;l: </P>
<P>48&nbsp;w&#601;&#8216;&#257;&#x1E07;a&#x1E0F;&#601;t&#257; &#8217;e&#x1E6F;-&#8217;&#333;y&#601;&#x1E07;ey&#x1E35;&#257; &#8217;&#259;&#353;er y&#601;&#353;all&#601;&#x1E25;enn&ucirc; y&#601;hw&acirc; b&#257;&#x1E35;&#601; b&#601;r&#257;&#8216;&#257;&#x1E07; &ucirc;&#x1E07;&#601;&#x1E63;&#257;m&#257;&#8217; &ucirc;&#x1E07;&#601;&#8216;&ecirc;r&#333;m &ucirc;&#x1E07;&#601;&#x1E25;&#333;ser k&#333;l w&#601;n&#257;&#x1E6F;an &#8216;&#333;l bar&#601;zel &#8216;al-&#x1E63;a&ucirc;&#257;&#8217;re&#x1E35;&#257; &#8216;a&#x1E0F; hi&#353;&#601;m&icirc;&#x1E0F;w&#333; &#8217;&#333;&#x1E6F;&#257;&#x1E35;&#601;: </P>
<P>49&nbsp;yi&#347;&#347;&#257;&#8217; y&#601;hw&acirc; &#8216;&#257;ley&#x1E35;&#257; gw&#333;y m&#275;r&#257;&#x1E25;w&#333;q miq&#601;&#x1E63;&#275;h h&#257;&#8217;&#257;re&#x1E63; ka&#8217;&#259;&#353;er yi&#x1E0F;&#601;&#8217;eh hann&#257;&#353;er gw&#333;y &#8217;&#259;&#353;er l&#333;&#8217;-&#x1E6F;i&#353;&#601;m<sup>a</sup>&#8216; l&#601;&#353;&#333;nw&#333;: </P>
<P>50&nbsp;gw&#333;y &#8216;az p&#257;n&icirc;m &#8217;&#259;&#353;er l&#333;&#8217;-yi&#347;&#347;&#257;&#8217; f&#257;n&icirc;m l&#601;z&#257;q&#275;n w&#601;n<sup>a</sup>&#8216;ar l&#333;&#8217; y&#257;&#x1E25;&#333;n: </P>
<P>51&nbsp;w&#601;&#8217;&#257;&#x1E35;al p&#601;r&icirc; &#x1E07;&#601;hem&#601;t&#601;&#x1E35;&#257; &ucirc;f&#601;r&icirc;-&#8217;a&#x1E0F;&#601;m&#257;&#x1E6F;&#601;&#x1E35;&#257; &#8216;a&#x1E0F; hi&#353;&#353;&#257;m&#601;&#x1E0F;&#257;&#x1E35;&#601; &#8217;&#259;&#353;er l&#333;&#8217;-ya&#353;&#601;&#8217;&icirc;r l&#601;&#x1E35;&#257; d&#257;&#x1E21;&#257;n t&icirc;rw&#333;&#353; w&#601;yi&#x1E63;&#601;h&#257;r &#353;&#601;&#x1E21;ar &#8217;&#259;l&#257;fey&#x1E35;&#257; w&#601;&#8216;a&#353;&#601;t&#601;r&#333;&#x1E6F; &#x1E63;&#333;&#8217;ne&#x1E35;&#257; &#8216;a&#x1E0F; ha&#8217;&#259;&#x1E07;&icirc;&#x1E0F;w&#333; &#8217;&#333;&#x1E6F;&#257;&#x1E35;&#601;: </P>
<P>52&nbsp;w&#601;h&#275;&#x1E63;ar l&#601;&#x1E35;&#257; b&#601;&#x1E35;&#257;l-&#353;&#601;&#8216;&#257;rey&#x1E35;&#257; &#8216;a&#x1E0F; re&#x1E0F;e&#x1E6F; &#x1E25;&#333;m&#333;&#x1E6F;ey&#x1E35;&#257; hag&#601;&#x1E07;&#333;hw&#333;&#x1E6F; w&#601;hab&#601;&#x1E63;urw&#333;&#x1E6F; &#8217;&#259;&#353;er &#8217;at&acirc; b&#333;&#x1E6D;&#275;&#x1E25;a b&acirc;&#275;n b&#601;&#x1E35;&#257;l-&#8217;ar&#601;&#x1E63;e&#x1E35;&#257; w&#601;h&#275;&#x1E63;ar l&#601;&#x1E35;&#257; b&#601;&#x1E35;&#257;l-&#353;&#601;&#8216;&#257;rey&#x1E35;&#257; b&#601;&#x1E35;&#257;l-&#8217;ar&#601;&#x1E63;&#601;&#x1E35;&#257; &#8217;&#259;&#353;er n&#257;&#x1E6F;an y&#601;hw&acirc; &#8217;&#277;l&#333;hey&#x1E35;&#257; l&#257;&#x1E35;&#601;: </P>
<P>53&nbsp;w&#601;&#8217;&#257;&#x1E35;al&#601;t&#257; f&#601;r&icirc;-&#x1E07;i&#x1E6D;&#601;n&#601;&#x1E35;&#257; b&#601;&#347;ar b&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; &#8217;&#259;&#353;er n&#257;&#x1E6F;an-l&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; b&#601;m&#257;&#x1E63;w&#333;r &ucirc;&#x1E07;&#601;m&#257;&#x1E63;w&#333;q &#8217;&#259;&#353;er-y&#257;&#x1E63;&icirc;q l&#601;&#x1E35;&#257; &#8217;&#333;y&#601;&#x1E07;e&#x1E35;&#257;: </P>
<P>54&nbsp;h&#257;&#8217;&icirc;&#353; h&#257;ra&#x1E35;&#601; b&#601;&#x1E35;&#257; w&#601;he&#8216;&#257;n&#333;&#x1E21; m&#601;&#8217;&#333;&#x1E0F; t&#275;r<sup>a</sup>&#8216; &#8216;&ecirc;nw&#333; &#x1E07;&#601;&#8217;&#257;&#x1E25;&icirc;w &ucirc;&#x1E07;&#601;&#8217;&#275;&#353;e&#x1E6F; &#x1E25;&ecirc;qw&#333; &ucirc;&#x1E07;&#601;ye&#x1E6F;er b&#257;n&#257;yw &#8217;&#259;&#353;er yw&#333;&#x1E6F;&icirc;r: </P>
<P>55&nbsp;mit&#275;&#x1E6F;| l&#601;&#8217;<sup>a</sup>&#x1E25;a&#x1E0F; m&#275;hem mib&#601;&#347;ar b&#257;n&#257;yw &#8217;&#259;&#353;er y&#333;&#8217;&#x1E35;&#275;l mib&#601;l&icirc; hi&#353;&#601;&#8217;&icirc;r-lw&#333; k&#333;l b&#601;m&#257;&#x1E63;w&#333;r &ucirc;&#x1E07;&#601;m&#257;&#x1E63;w&#333;q &#8217;&#259;&#353;er y&#257;&#x1E63;&icirc;q l&#601;&#x1E35;&#257; &#8217;&#333;yi&#x1E07;&#601;&#x1E35;&#257; b&#601;&#x1E35;&#257;l-&#353;&#601;&#8216;&#257;rey&#x1E35;&#257;: </P>
<P>56&nbsp;h&#257;rak&acirc; &#x1E07;&#601;&#x1E35;&#257; w&#601;h&#257;&#8216;&#259;nug&acirc; &#8217;&#259;&#353;er l&#333;&#8217;-niss&#601;&#x1E6F;&acirc; &#x1E35;af-ra&#x1E21;&#601;l&#257;h ha&#x1E63;&#x1E63;&#275;&#x1E21; &#8216;al-h&#257;&#8217;&#257;re&#x1E63; m&#275;hi&#x1E6F;&#601;&#8216;ann&#275;&#x1E21; &ucirc;m&#275;r&#333;&#x1E35;&#601; t&#275;r<sup>a</sup>&#8216; &#8216;&ecirc;n&#257;h b&#601;&#8217;&icirc;&#353; &#x1E25;&ecirc;q&#257;h &ucirc;&#x1E07;i&#x1E07;&#601;n&#257;h &ucirc;&#x1E07;&#601;&#x1E07;it&#257;h: </P>
<P>57&nbsp;&ucirc;&#x1E07;&#601;&#353;il&#601;y&#257;&#x1E6F;&#257;h hayyw&#333;&#x1E63;&#275;&#x1E6F;| mib&ecirc;n ra&#x1E21;&#601;leyh&#257; &ucirc;&#x1E07;&#601;&#x1E07;&#257;neyh&#257; &#8217;&#259;&#353;er t&#275;l&#275;&#x1E0F; k&icirc;-&#x1E6F;&#333;&#8217;&#x1E35;&#601;l&#275;m b&#601;&#x1E25;&#333;ser-k&#333;l bass&#257;&#x1E6F;er b&#601;m&#257;&#x1E63;w&#333;r &ucirc;&#x1E07;&#601;m&#257;&#x1E63;w&#333;q &#8217;&#259;&#353;er y&#257;&#x1E63;&icirc;q l&#601;&#x1E35;&#257; &#8217;&#333;yi&#x1E07;&#601;&#x1E35;&#257; bi&#353;&#601;&#8216;&#257;rey&#x1E35;&#257;: </P>
<P>58&nbsp;&#8217;im-l&#333;&#8217; &#x1E6F;i&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-k&#257;l-di&#x1E07;&#601;r&ecirc; hatw&#333;r&acirc; hazz&#333;&#8217;&#x1E6F; hak&#601;&#x1E6F;&ucirc;&#x1E07;&icirc;m bass&#275;fer hazzeh l&#601;yir&#601;&#8217;&acirc; &#8217;e&#x1E6F;-ha&#353;&#353;&#275;m hanni&#x1E35;&#601;b&#257;&#x1E0F; w&#601;hannw&#333;r&#257;&#8217; hazzeh &#8217;&#275;&#x1E6F; y&#601;hw&acirc; &#8217;&#277;l&#333;hey&#x1E35;&#257;: </P>
<P>59&nbsp;w&#601;hif&#601;l&#257;&#8217; y&#601;hw&acirc; &#8217;e&#x1E6F;-mak&#333;&#x1E6F;&#601;&#x1E35;&#257; w&#601;&#8217;&#275;&#x1E6F; makw&#333;&#x1E6F; zar&#601;&#8216;e&#x1E35;&#257; makw&#333;&#x1E6F; g&#601;&#x1E0F;&#333;lw&#333;&#x1E6F; w&#601;ne&#8217;&#277;m&#257;nw&#333;&#x1E6F; w&#257;&#x1E25;&#335;l&#257;yim r&#257;&#8216;&icirc;m w&#601;ne&#8217;&#277;m&#257;n&icirc;m: </P>
<P>60&nbsp;w&#601;h&#275;&#353;&icirc;&#x1E07; b&#601;&#x1E35;&#257; &#8217;&#275;&#x1E6F; k&#257;l-ma&#x1E0F;&#601;w&#275;h mi&#x1E63;&#601;rayim &#8217;&#259;&#353;er y&#257;&#x1E21;&#333;r&#601;t&#257; mip&#601;n&ecirc;hem w&#601;&#x1E0F;&#257;&#x1E07;&#601;q&ucirc; b&#257;&#x1E35;&#601;: </P>
<P>61&nbsp;gam k&#257;l-&#x1E25;&#335;l&icirc; w&#601;&#x1E35;&#257;l-mak&acirc; &#8217;&#259;&#353;er l&#333;&#8217; &#x1E35;&#257;&#x1E6F;&ucirc;&#x1E07; b&#601;s&#275;fer hatw&#333;r&acirc; hazz&#333;&#8217;&#x1E6F; y<sup>a</sup>&#8216;&#601;l&#275;m y&#601;hw&acirc; &#8216;&#257;ley&#x1E35;&#257; &#8216;a&#x1E0F; hi&#353;&#353;&#257;m&#601;&#x1E0F;&#257;&#x1E35;&#601;: </P>
<P>62&nbsp;w&#601;ni&#353;&#601;&#8217;ar&#601;tem bim&#601;&#x1E6F;&ecirc; m&#601;&#8216;&#257;&#x1E6D; t<sup>a</sup>&#x1E25;a&#x1E6F; &#8217;&#259;&#353;er h&#277;y&icirc;&#x1E6F;em k&#601;&#x1E35;w&#333;&#x1E35;&#601;&#x1E07;&ecirc; ha&#353;&#353;&#257;mayim l&#257;r&#333;&#x1E07; k&icirc;-l&#333;&#8217; &#353;&#257;m<sup>a</sup>&#8216;&#601;t&#257; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257;: </P>
<P>63&nbsp;w&#601;h&#257;y&acirc; ka&#8217;&#259;&#353;er-&#347;&#257;&#347; y&#601;hw&acirc; &#8216;&#259;l&ecirc;&#x1E35;em l&#601;h&ecirc;&#x1E6D;&icirc;&#x1E07; &#8217;e&#x1E6F;&#601;&#x1E35;em &ucirc;l&#601;har&#601;bw&#333;&#x1E6F; &#8217;e&#x1E6F;&#601;&#x1E35;em k&#275;n y&#257;&#347;&icirc;&#347; y&#601;hw&acirc; &#8216;&#259;l&ecirc;&#x1E35;em l&#601;ha&#8217;&#259;&#x1E07;&icirc;&#x1E0F; &#8217;e&#x1E6F;&#601;&#x1E35;em &ucirc;l&#601;ha&#353;&#601;m&icirc;&#x1E0F; &#8217;e&#x1E6F;&#601;&#x1E35;em w&#601;niss<sup>a</sup>&#x1E25;&#601;tem m&#275;&#8216;al h&#257;&#8217;&#259;&#x1E0F;&#257;m&acirc; &#8217;&#259;&#353;er-&#8217;at&acirc; &#x1E07;&#257;&#8217;-&#353;&#257;mm&acirc; l&#601;ri&#353;&#601;t&#257;h: </P>
<P>64&nbsp;weh&#277;f&icirc;&#x1E63;&#601;&#x1E35;&#257; y&#601;hw&acirc; b&#601;&#x1E35;&#257;l-h&#257;&#8216;amm&icirc;m miq&#601;&#x1E63;&#275;h h&#257;&#8217;&#257;re&#x1E63; w&#601;&#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63; w&#601;&#8216;&#257;&#x1E07;a&#x1E0F;&#601;t&#257; &#353;&#353;&#257;m &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216;&#601;t&#257; &#8217;at&acirc; wa&#8217;&#259;&#x1E07;&#333;&#x1E6F;ey&#x1E35;&#257; &#8216;&#275;&#x1E63; w&#257;&#8217;&#257;&#x1E07;en: </P>
<P>65&nbsp;&ucirc;&#x1E07;agw&#333;yim h&acirc;&#275;m l&#333;&#8217; &#x1E6F;ar&#601;g&icirc;&#8216;a w&#601;l&#333;&#8217;-yih&#601;yeh m&#257;nw&#333;&#x1E25;a l&#601;&#x1E35;af-ra&#x1E21;&#601;le&#x1E35;&#257; w&#601;n&#257;&#x1E6F;an y&#601;hw&acirc; l&#601;&#x1E35;&#257; &#353;&#257;m l&#275;&#x1E07; rag&#257;z w&#601;&#x1E35;il&#601;yw&#333;n &#8216;&ecirc;nayim w&#601;&#x1E0F;a&#8217;&#259;&#x1E07;w&#333;n n&#257;fe&#353;: </P>
<P>66&nbsp;w&#601;h&#257;y&ucirc; &#x1E25;ayyey&#x1E35;&#257; t&#601;lu&#8217;&icirc;m l&#601;&#x1E35;&#257; minne&#x1E21;e&#x1E0F; &ucirc;f&#257;&#x1E25;a&#x1E0F;&#601;t&#257; lay&#601;l&acirc; w&#601;yw&#333;m&#257;m w&#601;l&#333;&#8217; &#x1E6F;a&#8217;&#259;m&icirc;n b&#601;&#x1E25;ayyey&#x1E35;&#257;: </P>
<P>67&nbsp;bab&#333;qer t&#333;&#8217;mar m&icirc;-yit&#275;n &#8216;ere&#x1E07; &ucirc;&#x1E07;&#257;&#8216;ere&#x1E07; t&#333;&#8217;mar m&icirc;-yit&#275;n b&#333;qer mip<sup>a</sup>&#x1E25;a&#x1E0F; l&#601;&#x1E07;&#257;&#x1E07;&#601;&#x1E35;&#257; &#8217;&#259;&#353;er tif&#601;&#x1E25;&#257;&#x1E0F; &ucirc;mimmar&#601;&#8217;&#275;h &#8216;&ecirc;ney&#x1E35;&#257; &#8217;&#259;&#353;er tir&#601;&#8217;eh: </P>
<P>68&nbsp;weh&#277;&#353;&icirc;&#x1E07;&#601;&#x1E35;&#257;<font color="red"><sup>3</font></sup> y&#601;hw&acirc;| mi&#x1E63;&#601;rayim b&#257;&#8217;&#335;n&icirc;yw&#333;&#x1E6F; badere&#x1E35;&#601; &#8217;&#259;&#353;er &#8217;&#257;mar&#601;t&icirc; l&#601;&#x1E35;&#257; l&#333;&#8217;-&#x1E6F;&#333;s&icirc;f &#8216;w&#333;&#x1E0F; lir&#601;&#8217;&#333;&#x1E6F;&#257;h w&#601;hi&#x1E6F;&#601;makar&#601;tem &#353;&#257;m l&#601;&#8217;&#333;y&#601;&#x1E07;ey&#x1E35;&#257; l<sup>a</sup>&#8216;&#259;&#x1E07;&#257;&#x1E0F;&icirc;m w&#601;li&#353;&#601;f&#257;&#x1E25;w&#333;&#x1E6F; w&#601;&#8217;&ecirc;n q&#333;neh: s</P>
<P>69&nbsp;&#8217;&#275;lleh &#x1E0F;i&#x1E07;&#601;r&ecirc; hab&#601;r&icirc;&#x1E6F; &#8217;&#259;&#x200D;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh li&#x1E35;&#601;r&#333;&#x1E6F; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l b&#601;&#8217;ere&#x1E63; mw&#333;&#8217;&#257;&#x1E07; mill&#601;&#x1E07;a&#x1E0F; hab&#601;r&icirc;&#x1E6F; &#8217;&#259;&#353;er-k&#257;ra&#x1E6F; &#8217;it&#257;m b&#601;&#x1E25;&#333;r&#275;&#x1E07;: f</P>
</TD>
</TABLE>
<P><HR>
<CENTER>
<A HREF="deu029">Next: Deuteronomy (Devarim) Chapter 29</A></CENTER>
</BODY>
</HTML>
