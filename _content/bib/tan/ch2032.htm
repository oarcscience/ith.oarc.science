<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2032.htm">Polyglot</A>&nbsp;
<A HREF="../kjv/ch2032.htm">KJV</A>&nbsp;
<A HREF="../sep/ch2032.htm">Sep</A>&nbsp;
<A HREF="../vul/ch2032.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2031.htm">Previous</A>&nbsp;
<A HREF="ch2033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אַחֲרֵ֨י הַדְּבָרִ֤ים וְהָאֱמֶת֙ הָאֵ֔לֶּה בָּ֖א סַנְחֵרִ֣יב מֶֽלֶךְ־אַשּׁ֑וּר וַיָּבֹ֣א בִֽיהוּדָ֗ה וַיִּ֙חַן֙ עַל־הֶעָרִ֣ים הַבְּצֻר֔וֹת וַיֹּ֖אמֶר לְבִקְעָ֥ם אֵלָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּרְא֙ יְחִזְקִיָּ֔הוּ כִּי־בָ֖א סַנְחֵרִ֑יב וּפָנָ֕יו לַמִּלְחָמָ֖ה עַל־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּוָּעַ֗ץ עִם־שָׂרָיו֙ וְגִבֹּרָ֔יו לִסְתּוֹם֙ אֶת־מֵימֵ֣י הָעֲיָנ֔וֹת אֲשֶׁ֖ר מִח֣וּץ לָעִ֑יר וַֽיַּעְזְרֽוּהוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקָּבְצ֣וּ עַם־רָ֔ב וַֽיִּסְתְּמוּ֙ אֶת־כָּל־הַמַּעְיָנ֔וֹת וְאֶת־הַנַּ֛חַל הַשּׁוֹטֵ֥ף בְּתוֹךְ־הָאָ֖רֶץ לֵאמֹ֑ר לָ֤מָּה יָב֙וֹאוּ֙ מַלְכֵ֣י אַשּׁ֔וּר וּמָצְא֖וּ מַ֥יִם רַבִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּתְחַזַּ֡ק וַיִּבֶן֩ אֶת־כָּל־הַחוֹמָ֨ה הַפְּרוּצָ֜ה וַיַּ֣עַל עַל־הַמִּגְדָּל֗וֹת וְלַח֙וּצָה֙ הַחוֹמָ֣ה אַחֶ֔רֶת וַיְחַזֵּ֥ק אֶת־הַמִּלּ֖וֹא עִ֣יר דָּוִ֑יד וַיַּ֥עַשׂ שֶׁ֛לַח לָרֹ֖ב וּמָגִנִּֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּתֵּ֛ן שָׂרֵ֥י מִלְחָמ֖וֹת עַל־הָעָ֑ם וַיִּקְבְּצֵ֣ם אֵלָ֗יו אֶל־רְחוֹב֙ שַׁ֣עַר הָעִ֔יר וַיְדַבֵּ֥ר עַל־לְבָבָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;חִזְק֣וּ וְאִמְצ֔וּ אַל־תִּֽירְא֣וּ וְאַל־תֵּחַ֗תּוּ מִפְּנֵי֙ מֶ֣לֶךְ אַשּׁ֔וּר וּמִלִּפְנֵ֖י כָּל־הֶהָמ֣וֹן אֲשֶׁר־עִמּ֑וֹ כִּֽי־עִמָּ֥נוּ רַ֖ב מֵעִמּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עִמּוֹ֙ זְר֣וֹעַ בָּשָׂ֔ר וְעִמָּ֜נוּ יְהוָ֤ה אֱלֹהֵ֙ינוּ֙ לְעָזְרֵ֔נוּ וּלְהִלָּחֵ֖ם מִלְחֲמֹתֵ֑נוּ וַיִּסָּמְכ֣וּ הָעָ֔ם עַל־דִּבְרֵ֖י יְחִזְקִיָּ֥הוּ מֶֽלֶךְ־יְהוּדָֽה׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַ֣חַר זֶ֗ה שָׁ֠לַח סַנְחֵרִ֨יב מֶֽלֶךְ־אַשּׁ֤וּר עֲבָדָיו֙ יְר֣וּשָׁלַ֔יְמָה וְהוּא֙ עַל־לָכִ֔ישׁ וְכָל־מֶמְשַׁלְתּ֖וֹ עִמּ֑וֹ עַל־יְחִזְקִיָּ֙הוּ֙ מֶ֣לֶךְ יְהוּדָ֔ה וְעַל־כָּל־יְהוּדָ֛ה אֲשֶׁ֥ר בִּירוּשָׁלִַ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֣ה אָמַ֔ר סַנְחֵרִ֖יב מֶ֣לֶךְ אַשּׁ֑וּר עַל־מָה֙ אַתֶּ֣ם בֹּטְחִ֔ים וְיֹשְׁבִ֥ים בְּמָצ֖וֹר בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֲלֹ֤א יְחִזְקִיָּ֙הוּ֙ מַסִּ֣ית אֶתְכֶ֔ם לָתֵ֣ת אֶתְכֶ֔ם לָמ֛וּת בְּרָעָ֥ב וּבְצָמָ֖א לֵאמֹ֑ר יְהוָ֣ה אֱלֹהֵ֔ינוּ יַצִּילֵ֕נוּ מִכַּ֖ף מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֲלֹא־הוּא֙ יְחִזְקִיָּ֔הוּ הֵסִ֥יר אֶת־בָּמֹתָ֖יו וְאֶת־מִזְבְּחֹתָ֑יו וַיֹּ֨אמֶר לִֽיהוּדָ֤ה וְלִֽירוּשָׁלִַ֙ם֙ לֵאמֹ֔ר לִפְנֵ֨י מִזְבֵּ֧חַ אֶחָ֛ד תִּֽשְׁתַּחֲו֖וּ וְעָלָ֥יו תַּקְטִֽירוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֲלֹ֣א תֵדְע֗וּ מֶ֤ה עָשִׂ֙יתִי֙ אֲנִ֣י וַאֲבוֹתַ֔י לְכֹ֖ל עַמֵּ֣י הָאֲרָצ֑וֹת הֲיָכ֣וֹל יָֽכְל֗וּ אֱלֹהֵי֙ גּוֹיֵ֣ הָאֲרָצ֔וֹת לְהַצִּ֥יל אֶת־אַרְצָ֖ם מִיָּדִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִ֠י בְּֽכָל־אֱלֹהֵ֞י הַגּוֹיִ֤ם הָאֵ֙לֶּה֙ אֲשֶׁ֣ר הֶחֱרִ֣ימוּ אֲבוֹתַ֔י אֲשֶׁ֣ר יָכ֔וֹל לְהַצִּ֥יל אֶת־עַמּ֖וֹ מִיָּדִ֑י כִּ֤י יוּכַל֙ אֱלֹ֣הֵיכֶ֔ם לְהַצִּ֥יל אֶתְכֶ֖ם מִיָּדִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעַתָּ֡ה אַל־יַשִּׁיא֩ אֶתְכֶ֨ם חִזְקִיָּ֜הוּ וְאַל־יַסִּ֨ית אֶתְכֶ֣ם כָּזֹאת֮ וְאַל־תַּאֲמִ֣ינוּ לוֹ֒ כִּי־לֹ֣א יוּכַ֗ל כָּל־אֱל֙וֹהַ֙ כָּל־גּ֣וֹי וּמַמְלָכָ֔ה לְהַצִּ֥יל עַמּ֛וֹ מִיָּדִ֖י וּמִיַּ֣ד אֲבוֹתָ֑י אַ֚ף כִּ֣י אֱ‍ֽלֹהֵיכֶ֔ם לֹא־יַצִּ֥ילוּ אֶתְכֶ֖ם מִיָּדִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעוֹד֙ דִּבְּר֣וּ עֲבָדָ֔יו עַל־יְהוָ֖ה הָאֱלֹהִ֑ים וְעַ֖ל יְחִזְקִיָּ֥הוּ עַבְדּֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּסְפָרִ֣ים כָּתַ֔ב לְחָרֵ֕ף לַיהוָ֖ה אֱלֹהֵ֣י יִשְׂרָאֵ֑ל וְלֵֽאמֹ֨ר עָלָ֜יו לֵאמֹ֗ר כֵּֽאלֹהֵ֞י גּוֹיֵ֤ הָאֲרָצוֹת֙ אֲשֶׁ֨ר לֹא־הִצִּ֤ילוּ עַמָּם֙ מִיָּדִ֔י כֵּ֣ן לֹֽא־יַצִּ֞יל אֱלֹהֵ֧י יְחִזְקִיָּ֛הוּ עַמּ֖וֹ מִיָּדִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקְרְא֨וּ בְקוֹל־גָּד֜וֹל יְהוּדִ֗ית עַל־עַ֤ם יְרוּשָׁלִַ֙ם֙ אֲשֶׁ֣ר עַל־הַֽחוֹמָ֔ה לְיָֽרְאָ֖ם וּֽלְבַהֲלָ֑ם לְמַ֖עַן יִלְכְּד֥וּ אֶת־הָעִֽיר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְדַבְּר֔וּ אֶל־אֱלֹהֵ֖י יְרוּשָׁלִָ֑ם כְּעַ֗ל אֱלֹהֵי֙ עַמֵּ֣י הָאָ֔רֶץ מַעֲשֵׂ֖ה יְדֵ֥י הָאָדָֽם׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּתְפַּלֵּ֞ל יְחִזְקִיָּ֣הוּ הַמֶּ֗לֶךְ וִֽישַֽׁעְיָ֧הוּ בֶן־אָמ֛וֹץ הַנָּבִ֖יא עַל־זֹ֑את וַֽיִּזְעֲק֖וּ הַשָּׁמָֽיִם׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁלַ֤ח יְהוָה֙ מַלְאָ֔ךְ וַיַּכְחֵ֞ד כָּל־גִּבּ֥וֹר חַ֙יִל֙ וְנָגִ֣יד וְשָׂ֔ר בְּמַחֲנֵ֖ה מֶ֣לֶךְ אַשּׁ֑וּר וַיָּשָׁב֩ בְּבֹ֨שֶׁת פָּנִ֜ים לְאַרְצ֗וֹ וַיָּבֹא֙ בֵּ֣ית אֱלֹהָ֔יו <font color="brown">ומיציאו</font> <font color="blue">וּמִֽיצִיאֵ֣י</font> מֵעָ֔יו שָׁ֖ם הִפִּילֻ֥הוּ בֶחָֽרֶב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיּוֹשַׁע֩ יְהוָ֨ה אֶת־יְחִזְקִיָּ֜הוּ וְאֵ֣ת׀ יֹשְׁבֵ֣י יְרוּשָׁלִַ֗ם מִיַּ֛ד סַנְחֵרִ֥יב מֶֽלֶךְ־אַשּׁ֖וּר וּמִיַּד־כֹּ֑ל וַֽיְנַהֲלֵ֖ם מִסָּבִֽיב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְ֠רַבִּים מְבִיאִ֨ים מִנְחָ֤ה לַיהוָה֙ לִיר֣וּשָׁלִַ֔ם וּמִ֨גְדָּנ֔וֹת לִֽיחִזְקִיָּ֖הוּ מֶ֣לֶךְ יְהוּדָ֑ה וַיִּנַּשֵּׂ֛א לְעֵינֵ֥י כָל־הַגּוֹיִ֖ם מֵאַֽחֲרֵי־כֵֽן׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בַּיָּמִ֣ים הָהֵ֔ם חָלָ֥ה יְחִזְקִיָּ֖הוּ עַד־לָמ֑וּת וַיִּתְפַּלֵּל֙ אֶל־יְהוָ֔ה וַיֹּ֣אמֶר ל֔וֹ וּמוֹפֵ֖ת נָ֥תַן לֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְלֹא־כִגְמֻ֤ל עָלָיו֙ הֵשִׁ֣יב יְחִזְקִיָּ֔הוּ כִּ֥י גָבַ֖הּ לִבּ֑וֹ וַיְהִ֤י עָלָיו֙ קֶ֔צֶף וְעַל־יְהוּדָ֖ה וִירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּכָּנַ֤ע יְחִזְקִיָּ֙הוּ֙ בְּגֹ֣בַהּ לִבּ֔וֹ ה֖וּא וְיֹשְׁבֵ֣י יְרוּשָׁלִָ֑ם וְלֹא־בָ֤א עֲלֵיהֶם֙ קֶ֣צֶף יְהוָ֔ה בִּימֵ֖י יְחִזְקִיָּֽהוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִ֧י לִֽיחִזְקִיָּ֛הוּ עֹ֥שֶׁר וְכָב֖וֹד הַרְבֵּ֣ה מְאֹ֑ד וְאֹֽצָר֣וֹת עָֽשָׂה־ל֠וֹ לְכֶ֨סֶף וּלְזָהָ֜ב וּלְאֶ֣בֶן יְקָרָ֗ה וְלִבְשָׂמִים֙ וּלְמָ֣גִנִּ֔ים וּלְכֹ֖ל כְּלֵ֥י חֶמְדָּֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּמִ֨סְכְּנ֔וֹת לִתְבוּאַ֥ת דָּגָ֖ן וְתִיר֣וֹשׁ וְיִצְהָ֑ר וְאֻֽרָוֹת֙ לְכָל־בְּהֵמָ֣ה וּבְהֵמָ֔ה וַעֲדָרִ֖ים לָאֲוֵרֽוֹת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְעָרִים֙ עָ֣שָׂה ל֔וֹ וּמִקְנֵה־צֹ֥אן וּבָקָ֖ר לָרֹ֑ב כִּ֤י נָֽתַן־לוֹ֙ אֱלֹהִ֔ים רְכ֖וּשׁ רַ֥ב מְאֹֽד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְה֣וּא יְחִזְקִיָּ֗הוּ סָתַם֙ אֶת־מוֹצָ֞א מֵימֵ֤י גִיחוֹן֙ הָֽעֶלְי֔וֹן וַֽיַּישְּׁרֵ֥ם לְמַֽטָּה־מַּעְרָ֖בָה לְעִ֣יר דָּוִ֑יד וַיַּצְלַ֥ח יְחִזְקִיָּ֖הוּ בְּכָֽל־מַעֲשֵֽׂהוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְכֵ֞ן בִּמְלִיצֵ֣י׀ שָׂרֵ֣י בָּבֶ֗ל הַֽמְשַׁלְּחִ֤ים עָלָיו֙ לִדְרֹ֗שׁ הַמּוֹפֵת֙ אֲשֶׁ֣ר הָיָ֣ה בָאָ֔רֶץ עֲזָב֖וֹ הָֽאֱלֹהִ֑ים לְנַ֨סּוֹת֔וֹ לָדַ֖עַת כָּל־בִּלְבָבֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְיֶ֛תֶר דִּבְרֵ֥י יְחִזְקִיָּ֖הוּ וַחֲסָדָ֑יו הִנָּ֣ם כְּתוּבִ֗ים בַּחֲז֞וֹן יְשַֽׁעְיָ֤הוּ בֶן־אָמוֹץ֙ הַנָּבִ֔יא עַל־סֵ֥פֶר מַלְכֵי־יְהוּדָ֖ה וְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּשְׁכַּ֨ב יְחִזְקִיָּ֜הוּ עִם־אֲבֹתָ֗יו וַֽיִּקְבְּרֻהוּ֮ בְּֽמַעֲלֵה֮ קִבְרֵ֣י בְנֵי־דָוִיד֒ וְכָבוֹד֙ עָֽשׂוּ־ל֣וֹ בְמוֹת֔וֹ כָּל־יְהוּדָ֖ה וְיֹשְׁבֵ֣י יְרוּשָׁלִָ֑ם וַיִּמְלֹ֛ךְ מְנַשֶּׁ֥ה בְנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;&#8217;<sup>a</sup>&#x1E25;&#259;r&ecirc; had&#601;&#x1E07;&#257;r&icirc;m w&#601;h&#257;&#8217;&#277;me&#x1E6F; h&#257;&#8217;&#275;lleh b&#257;&#8217; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r wayy&#257;&#x1E07;&#333;&#8217; &#x1E07;&icirc;h&ucirc;&#x1E0F;&acirc; wayyi&#x1E25;an &#8216;al-he&#8216;&#257;r&icirc;m hab&#601;&#x1E63;urw&#333;&#x1E6F; wayy&#333;&#8217;mer l&#601;&#x1E07;iq&#601;&#8216;&#257;m &#8217;&#275;l&#257;yw: </P>
<P>2&nbsp;wayyar&#601;&#8217; y&#601;&#x1E25;iz&#601;q&icirc;y&acirc;&ucirc; k&icirc;-&#x1E07;&#257;&#8217; san&#601;&#x1E25;&#275;r&icirc;&#x1E07; &ucirc;f&#257;n&#257;yw lammil&#601;&#x1E25;&#257;m&acirc; &#8216;al-y&#601;r&ucirc;&#353;&#257;l&#257;im: </P>
<P>3&nbsp;wayyi&ucirc;&#257;&#8216;a&#x1E63; &#8216;im-&#347;&#257;r&#257;yw w&#601;&#x1E21;ib&#333;r&#257;yw lis&#601;tw&#333;m &#8217;e&#x1E6F;-m&ecirc;m&ecirc; h&#257;&#8216;&#259;y&#257;nw&#333;&#x1E6F; &#8217;&#259;&#353;er mi&#x1E25;&ucirc;&#x1E63; l&#257;&#8216;&icirc;r wayy<sup>a</sup>&#8216;&#601;z&#601;r&ucirc;h&ucirc;: </P>
<P>4&nbsp;wayyiqq&#257;&#x1E07;&#601;&#x1E63;&ucirc; &#8216;am-r&#257;&#x1E07; wayyis&#601;t&#601;m&ucirc; &#8217;e&#x1E6F;-k&#257;l-hamm<sup>a</sup>&#8216;&#601;y&#257;nw&#333;&#x1E6F; w&#601;&#8217;e&#x1E6F;-hann<sup>a</sup>&#x1E25;al ha&#353;&#353;w&#333;&#x1E6D;&#275;f b&#601;&#x1E6F;w&#333;&#x1E35;&#601;-h&#257;&#8217;&#257;re&#x1E63; l&#275;&#8217;m&#333;r l&#257;mm&acirc; y&#257;&#x1E07;w&#333;&#8217;&ucirc; mal&#601;&#x1E35;&ecirc; &#8217;a&#353;&#353;&ucirc;r &ucirc;m&#257;&#x1E63;&#601;&#8217;&ucirc; mayim rab&icirc;m: </P>
<P>5&nbsp;wayyi&#x1E6F;&#601;&#x1E25;azzaq wayyi&#x1E07;en &#8217;e&#x1E6F;-k&#257;l-h<sup>a</sup>&#x1E25;w&#333;m&acirc; hap&#601;r&ucirc;&#x1E63;&acirc; wayy<sup>a</sup>&#8216;al &#8216;al-hammi&#x1E21;&#601;d&#257;lw&#333;&#x1E6F; w&#601;l<sup>a</sup>&#x1E25;&ucirc;&#x1E63;&acirc; h<sup>a</sup>&#x1E25;w&#333;m&acirc; &#8217;<sup>a</sup>&#x1E25;ere&#x1E6F; way&#601;&#x1E25;azz&#275;q &#8217;e&#x1E6F;-hammillw&#333;&#8217; &#8216;&icirc;r d&#257;w&icirc;&#x1E0F; wayy<sup>a</sup>&#8216;a&#347; &#353;el<sup>a</sup>&#x1E25; l&#257;r&#333;&#x1E07; &ucirc;m&#257;&#x1E21;inn&icirc;m: </P>
<P>6&nbsp;wayyit&#275;n &#347;&#257;r&ecirc; mil&#601;&#x1E25;&#257;mw&#333;&#x1E6F; &#8216;al-h&#257;&#8216;&#257;m wayyiq&#601;b&#601;&#x1E63;&#275;m &#8217;&#275;l&#257;yw &#8217;el-r&#601;&#x1E25;w&#333;&#x1E07; &#353;<sup>a</sup>&#8216;ar h&#257;&#8216;&icirc;r way&#601;&#x1E0F;ab&#275;r &#8216;al-l&#601;&#x1E07;&#257;&#x1E07;&#257;m l&#275;&#8217;m&#333;r: </P>
<P>7&nbsp;&#x1E25;iz&#601;q&ucirc; w&#601;&#8217;im&#601;&#x1E63;&ucirc; &#8217;al-t&icirc;r&#601;&#8217;&ucirc; w&#601;&#8217;al-t&#275;&#x1E25;at&ucirc; mip&#601;n&ecirc; mele&#x1E35;&#601; &#8217;a&#353;&#353;&ucirc;r &ucirc;millif&#601;n&ecirc; k&#257;l-heh&#257;mw&#333;n &#8217;&#259;&#353;er-&#8216;immw&#333; k&icirc;-&#8216;imm&#257;n&ucirc; ra&#x1E07; m&#275;&#8216;immw&#333;: </P>
<P>8&nbsp;&#8216;immw&#333; z&#601;rw&#333;&#8216;a b&#257;&#347;&#257;r w&#601;&#8216;imm&#257;n&ucirc; y&#601;hw&acirc; &#8217;&#277;l&#333;h&ecirc;n&ucirc; l&#601;&#8216;&#257;z&#601;r&#275;n&ucirc; &ucirc;l&#601;hill&#257;&#x1E25;&#275;m mil&#601;&#x1E25;&#259;m&#333;&#x1E6F;&#275;n&ucirc; wayyiss&#257;m&#601;&#x1E35;&ucirc; h&#257;&#8216;&#257;m &#8216;al-di&#x1E07;&#601;r&ecirc; y&#601;&#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc;: f</P>
<P>9&nbsp;&#8217;<sup>a</sup>&#x1E25;ar zeh &#353;&#257;l<sup>a</sup>&#x1E25; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r &#8216;&#259;&#x1E07;&#257;&#x1E0F;&#257;yw y&#601;r&ucirc;&#353;&#257;lay&#601;m&acirc; w&#601;h&ucirc;&#8217; &#8216;al-l&#257;&#x1E35;&icirc;&#353; w&#601;&#x1E35;&#257;l-mem&#601;&#353;al&#601;tw&#333; &#8216;immw&#333; &#8216;al-y&#601;&#x1E25;iz&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; w&#601;&#8216;al-k&#257;l-y&#601;h&ucirc;&#x1E0F;&acirc; &#8217;&#259;&#353;er b&icirc;r&ucirc;&#353;&#257;laim l&#275;&#8217;m&#333;r: </P>
<P>10&nbsp;k&#333;h &#8217;&#257;mar san&#601;&#x1E25;&#275;r&icirc;&#x1E07; mele&#x1E35;&#601; &#8217;a&#353;&#353;&ucirc;r &#8216;al-m&acirc; &#8217;atem b&#333;&#x1E6D;&#601;&#x1E25;&icirc;m w&#601;y&#333;&#353;&#601;&#x1E07;&icirc;m b&#601;m&#257;&#x1E63;w&#333;r b&icirc;r&ucirc;&#353;&#257;l&#257;im: </P>
<P>11&nbsp;h&#259;l&#333;&#8217; y&#601;&#x1E25;iz&#601;q&icirc;y&acirc;&ucirc; mass&icirc;&#x1E6F; &#8217;e&#x1E6F;&#601;&#x1E35;em l&#257;&#x1E6F;&#275;&#x1E6F; &#8217;e&#x1E6F;&#601;&#x1E35;em l&#257;m&ucirc;&#x1E6F; b&#601;r&#257;&#8216;&#257;&#x1E07; &ucirc;&#x1E07;&#601;&#x1E63;&#257;m&#257;&#8217; l&#275;&#8217;m&#333;r y&#601;hw&acirc; &#8217;&#277;l&#333;h&ecirc;n&ucirc; ya&#x1E63;&#x1E63;&icirc;l&#275;n&ucirc; mikaf mele&#x1E35;&#601; &#8217;a&#353;&#353;&ucirc;r: </P>
<P>12&nbsp;h&#259;l&#333;&#8217;-h&ucirc;&#8217; y&#601;&#x1E25;iz&#601;q&icirc;y&acirc;&ucirc; h&#275;s&icirc;r &#8217;e&#x1E6F;-b&#257;m&#333;&#x1E6F;&#257;yw w&#601;&#8217;e&#x1E6F;-miz&#601;b&#601;&#x1E25;&#333;&#x1E6F;&#257;yw wayy&#333;&#8217;mer l&icirc;h&ucirc;&#x1E0F;&acirc; w&#601;l&icirc;r&ucirc;&#353;&#257;laim l&#275;&#8217;m&#333;r lif&#601;n&ecirc; miz&#601;b&#275;&#x1E25;a &#8217;e&#x1E25;&#257;&#x1E0F; ti&#353;&#601;t<sup>a</sup>&#x1E25;&#259;w&ucirc; w&#601;&#8216;&#257;l&#257;yw taq&#601;&#x1E6D;&icirc;r&ucirc;: </P>
<P>13&nbsp;h&#259;l&#333;&#8217; &#x1E6F;&#275;&#x1E0F;&#601;&#8216;&ucirc; meh &#8216;&#257;&#347;&icirc;&#x1E6F;&icirc; &#8217;&#259;n&icirc; wa&#8217;&#259;&#x1E07;w&#333;&#x1E6F;ay l&#601;&#x1E35;&#333;l &#8216;amm&ecirc; h&#257;&#8217;&#259;r&#257;&#x1E63;w&#333;&#x1E6F; h&#259;y&#257;&#x1E35;w&#333;l y&#257;&#x1E35;&#601;l&ucirc; &#8217;&#277;l&#333;h&ecirc; gw&#333;y&#275; h&#257;&#8217;&#259;r&#257;&#x1E63;w&#333;&#x1E6F; l&#601;ha&#x1E63;&#x1E63;&icirc;l &#8217;e&#x1E6F;-&#8217;ar&#601;&#x1E63;&#257;m m&icirc;y&#257;&#x1E0F;&icirc;: </P>
<P>14&nbsp;m&icirc; b&#601;&#x1E35;&#257;l-&#8217;&#277;l&#333;h&ecirc; hagw&#333;yim h&#257;&#8217;&#275;lleh &#8217;&#259;&#353;er he&#x1E25;&#277;r&icirc;m&ucirc; &#8217;&#259;&#x1E07;w&#333;&#x1E6F;ay &#8217;&#259;&#353;er y&#257;&#x1E35;w&#333;l l&#601;ha&#x1E63;&#x1E63;&icirc;l &#8217;e&#x1E6F;-&#8216;ammw&#333; m&icirc;y&#257;&#x1E0F;&icirc; k&icirc; y&ucirc;&#x1E35;al &#8217;&#277;l&#333;h&ecirc;&#x1E35;em l&#601;ha&#x1E63;&#x1E63;&icirc;l &#8217;e&#x1E6F;&#601;&#x1E35;em m&icirc;y&#257;&#x1E0F;&icirc;: </P>
<P>15&nbsp;w&#601;&#8216;at&acirc; &#8217;al-ya&#353;&#353;&icirc;&#8217; &#8217;e&#x1E6F;&#601;&#x1E35;em &#x1E25;iz&#601;q&icirc;y&acirc;&ucirc; w&#601;&#8217;al-yass&icirc;&#x1E6F; &#8217;e&#x1E6F;&#601;&#x1E35;em k&#257;z&#333;&#8217;&#x1E6F; w&#601;&#8217;al-ta&#8217;&#259;m&icirc;n&ucirc; lw&#333; k&icirc;-l&#333;&#8217; y&ucirc;&#x1E35;al k&#257;l-&#8217;&#277;lw&#333;ha k&#257;l-gw&#333;y &ucirc;mam&#601;l&#257;&#x1E35;&acirc; l&#601;ha&#x1E63;&#x1E63;&icirc;l &#8216;ammw&#333; m&icirc;y&#257;&#x1E0F;&icirc; &ucirc;m&icirc;ya&#x1E0F; &#8217;&#259;&#x1E07;w&#333;&#x1E6F;&#257;y &#8217;af k&icirc; &#8217;&#277;&#x200D;l&#333;h&ecirc;&#x1E35;em l&#333;&#8217;-ya&#x1E63;&#x1E63;&icirc;l&ucirc; &#8217;e&#x1E6F;&#601;&#x1E35;em m&icirc;y&#257;&#x1E0F;&icirc;: </P>
<P>16&nbsp;w&#601;&#8216;w&#333;&#x1E0F; dib&#601;r&ucirc; &#8216;&#259;&#x1E07;&#257;&#x1E0F;&#257;yw &#8216;al-y&#601;hw&acirc; h&#257;&#8217;&#277;l&#333;h&icirc;m w&#601;&#8216;al y&#601;&#x1E25;iz&#601;q&icirc;y&acirc;&ucirc; &#8216;a&#x1E07;&#601;dw&#333;: </P>
<P>17&nbsp;&ucirc;s&#601;f&#257;r&icirc;m k&#257;&#x1E6F;a&#x1E07; l&#601;&#x1E25;&#257;r&#275;f layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;l&#275;&#8217;m&#333;r &#8216;&#257;l&#257;yw l&#275;&#8217;m&#333;r k&#275;&#8217;l&#333;h&ecirc; gw&#333;y&#275; h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er l&#333;&#8217;-hi&#x1E63;&#x1E63;&icirc;l&ucirc; &#8216;amm&#257;m m&icirc;y&#257;&#x1E0F;&icirc; k&#275;n l&#333;&#8217;-ya&#x1E63;&#x1E63;&icirc;l &#8217;&#277;l&#333;h&ecirc; y&#601;&#x1E25;iz&#601;q&icirc;y&acirc;&ucirc; &#8216;ammw&#333; m&icirc;y&#257;&#x1E0F;&icirc;: </P>
<P>18&nbsp;wayyiq&#601;r&#601;&#8217;&ucirc; &#x1E07;&#601;qw&#333;l-g&#257;&#x1E0F;w&#333;l y&#601;h&ucirc;&#x1E0F;&icirc;&#x1E6F; &#8216;al-&#8216;am y&#601;r&ucirc;&#353;&#257;laim &#8217;&#259;&#353;er &#8216;al-h<sup>a</sup>&#x1E25;w&#333;m&acirc; l&#601;y&#257;r&#601;&#8217;&#257;m &ucirc;l&#601;&#x1E07;ah&#259;l&#257;m l&#601;m<sup>a</sup>&#8216;an yil&#601;k&#601;&#x1E0F;&ucirc; &#8217;e&#x1E6F;-h&#257;&#8216;&icirc;r: </P>
<P>19&nbsp;way&#601;&#x1E0F;ab&#601;r&ucirc; &#8217;el-&#8217;&#277;l&#333;h&ecirc; y&#601;r&ucirc;&#353;&#257;l&#257;im k&#601;&#8216;al &#8217;&#277;l&#333;h&ecirc; &#8216;amm&ecirc; h&#257;&#8217;&#257;re&#x1E63; m<sup>a</sup>&#8216;&#259;&#347;&#275;h y&#601;&#x1E0F;&ecirc; h&#257;&#8217;&#257;&#x1E0F;&#257;m: s</P>
<P>20&nbsp;wayyi&#x1E6F;&#601;pall&#275;l y&#601;&#x1E25;iz&#601;q&icirc;y&acirc;&ucirc; hammele&#x1E35;&#601; w&icirc;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; hann&#257;&#x1E07;&icirc;&#8217; &#8216;al-z&#333;&#8217;&#x1E6F; wayyiz&#601;&#8216;&#259;q&ucirc; ha&#353;&#353;&#257;m&#257;yim: f</P>
<P>21&nbsp;wayyi&#353;&#601;l<sup>a</sup>&#x1E25; y&#601;hw&acirc; mal&#601;&#8217;&#257;&#x1E35;&#601; wayya&#x1E35;&#601;&#x1E25;&#275;&#x1E0F; k&#257;l-gibw&#333;r &#x1E25;ayil w&#601;n&#257;&#x1E21;&icirc;&#x1E0F; w&#601;&#347;&#257;r b&#601;m<sup>a</sup>&#x1E25;&#259;n&#275;h mele&#x1E35;&#601; &#8217;a&#353;&#353;&ucirc;r wayy&#257;&#353;&#257;&#x1E07; b&#601;&#x1E07;&#333;&#353;e&#x1E6F; p&#257;n&icirc;m l&#601;&#8217;ar&#601;&#x1E63;w&#333; wayy&#257;&#x1E07;&#333;&#8217; b&ecirc;&#x1E6F; &#8217;&#277;l&#333;h&#257;yw <font color="brown">&ucirc;m&icirc;&#x1E63;&icirc;&#8217;w&#333;</font> <font color="blue">&ucirc;m&icirc;&#x1E63;&icirc;&#8217;&ecirc;</font> m&#275;&#8216;&#257;yw &#353;&#257;m hip&icirc;luh&ucirc; &#x1E07;e&#x1E25;&#257;re&#x1E07;: </P>
<P>22&nbsp;wayyw&#333;&#353;<sup>a</sup>&#8216; y&#601;hw&acirc; &#8217;e&#x1E6F;-y&#601;&#x1E25;iz&#601;q&icirc;y&acirc;&ucirc; w&#601;&#8217;&#275;&#x1E6F;| y&#333;&#353;&#601;&#x1E07;&ecirc; y&#601;r&ucirc;&#353;&#257;laim m&icirc;ya&#x1E0F; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r &ucirc;m&icirc;ya&#x1E0F;-k&#333;l way&#601;nah&#259;l&#275;m miss&#257;&#x1E07;&icirc;&#x1E07;: </P>
<P>23&nbsp;w&#601;rab&icirc;m m&#601;&#x1E07;&icirc;&#8217;&icirc;m min&#601;&#x1E25;&acirc; layhw&acirc; l&icirc;r&ucirc;&#353;&#257;laim &ucirc;mi&#x1E21;&#601;d&#257;nw&#333;&#x1E6F; l&icirc;&#x1E25;iz&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; wayyinna&#347;&#347;&#275;&#8217; l&#601;&#8216;&ecirc;n&ecirc; &#x1E35;&#257;l-hagw&#333;yim m&#275;&#8217;<sup>a</sup>&#x1E25;&#259;r&ecirc;-&#x1E35;&#275;n: s</P>
<P>24&nbsp;bayy&#257;m&icirc;m h&acirc;&#275;m &#x1E25;&#257;l&acirc; y&#601;&#x1E25;iz&#601;q&icirc;y&acirc;&ucirc; &#8216;a&#x1E0F;-l&#257;m&ucirc;&#x1E6F; wayyi&#x1E6F;&#601;pall&#275;l &#8217;el-y&#601;hw&acirc; wayy&#333;&#8217;mer lw&#333; &ucirc;mw&#333;f&#275;&#x1E6F; n&#257;&#x1E6F;an lw&#333;: </P>
<P>25&nbsp;w&#601;l&#333;&#8217;-&#x1E35;i&#x1E21;&#601;mul &#8216;&#257;l&#257;yw h&#275;&#353;&icirc;&#x1E07; y&#601;&#x1E25;iz&#601;q&icirc;y&acirc;&ucirc; k&icirc; &#x1E21;&#257;&#x1E07;<sup>a</sup>h libw&#333; way&#601;h&icirc; &#8216;&#257;l&#257;yw qe&#x1E63;ef w&#601;&#8216;al-y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im: </P>
<P>26&nbsp;wayyik&#257;n<sup>a</sup>&#8216; y&#601;&#x1E25;iz&#601;q&icirc;y&acirc;&ucirc; b&#601;&#x1E21;&#333;&#x1E07;<sup>a</sup>h libw&#333; h&ucirc;&#8217; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im w&#601;l&#333;&#8217;-&#x1E07;&#257;&#8217; &#8216;&#259;l&ecirc;hem qe&#x1E63;ef y&#601;hw&acirc; b&icirc;m&ecirc; y&#601;&#x1E25;iz&#601;q&icirc;y&acirc;&ucirc;: </P>
<P>27&nbsp;way&#601;h&icirc; l&icirc;&#x1E25;iz&#601;q&icirc;y&acirc;&ucirc; &#8216;&#333;&#353;er w&#601;&#x1E35;&#257;&#x1E07;w&#333;&#x1E0F; har&#601;b&#275;h m&#601;&#8217;&#333;&#x1E0F; w&#601;&#8217;&#333;&#x1E63;&#257;rw&#333;&#x1E6F; &#8216;&#257;&#347;&acirc;-lw&#333; l&#601;&#x1E35;esef &ucirc;l&#601;z&acirc;&#257;&#x1E07; &ucirc;l&#601;&#8217;e&#x1E07;en y&#601;q&#257;r&acirc; w&#601;li&#x1E07;&#601;&#347;&#257;m&icirc;m &ucirc;l&#601;m&#257;&#x1E21;inn&icirc;m &ucirc;l&#601;&#x1E35;&#333;l k&#601;l&ecirc; &#x1E25;em&#601;d&acirc;: </P>
<P>28&nbsp;&ucirc;mis&#601;k&#601;nw&#333;&#x1E6F; li&#x1E6F;&#601;&#x1E07;&ucirc;&#8217;a&#x1E6F; d&#257;&#x1E21;&#257;n w&#601;&#x1E6F;&icirc;rw&#333;&#353; w&#601;yi&#x1E63;&#601;h&#257;r w&#601;&#8217;ur&#257;w&#333;&#x1E6F; l&#601;&#x1E35;&#257;l-b&#601;h&#275;m&acirc; &ucirc;&#x1E07;&#601;h&#275;m&acirc; w<sup>a</sup>&#8216;&#259;&#x1E0F;&#257;r&icirc;m l&#257;&#8217;&#259;w&#275;rw&#333;&#x1E6F;: </P>
<P>29&nbsp;w&#601;&#8216;&#257;r&icirc;m &#8216;&#257;&#347;&acirc; lw&#333; &ucirc;miq&#601;n&#275;h-&#x1E63;&#333;&#8217;n &ucirc;&#x1E07;&#257;q&#257;r l&#257;r&#333;&#x1E07; k&icirc; n&#257;&#x1E6F;an-lw&#333; &#8217;&#277;l&#333;h&icirc;m r&#601;&#x1E35;&ucirc;&#353; ra&#x1E07; m&#601;&#8217;&#333;&#x1E0F;: </P>
<P>30&nbsp;w&#601;h&ucirc;&#8217; y&#601;&#x1E25;iz&#601;q&icirc;y&acirc;&ucirc; s&#257;&#x1E6F;am &#8217;e&#x1E6F;-mw&#333;&#x1E63;&#257;&#8217; m&ecirc;m&ecirc; &#x1E21;&icirc;&#x1E25;w&#333;n h&#257;&#8216;el&#601;yw&#333;n wayyay&#353;&#353;&#601;r&#275;m l&#601;ma&#x1E6D;&#x1E6D;&acirc;-mm<sup>a</sup>&#8216;&#601;r&#257;&#x1E07;&acirc; l&#601;&#8216;&icirc;r d&#257;w&icirc;&#x1E0F; wayya&#x1E63;&#601;l<sup>a</sup>&#x1E25; y&#601;&#x1E25;iz&#601;q&icirc;y&acirc;&ucirc; b&#601;&#x1E35;&#257;l-m<sup>a</sup>&#8216;&#259;&#347;&#275;h&ucirc;: </P>
<P>31&nbsp;w&#601;&#x1E35;&#275;n bim&#601;l&icirc;&#x1E63;&ecirc;| &#347;&#257;r&ecirc; b&#257;&#x1E07;el ham&#601;&#353;all&#601;&#x1E25;&icirc;m &#8216;&#257;l&#257;yw li&#x1E0F;&#601;r&#333;&#353; hammw&#333;f&#275;&#x1E6F; &#8217;&#259;&#353;er h&#257;y&acirc; &#x1E07;&#257;&#8217;&#257;re&#x1E63; &#8216;&#259;z&#257;&#x1E07;w&#333; h&#257;&#8217;&#277;l&#333;h&icirc;m l&#601;nassw&#333;&#x1E6F;w&#333; l&#257;&#x1E0F;<sup>a</sup>&#8216;a&#x1E6F; k&#257;l-bil&#601;&#x1E07;&#257;&#x1E07;w&#333;: </P>
<P>32&nbsp;w&#601;ye&#x1E6F;er di&#x1E07;&#601;r&ecirc; y&#601;&#x1E25;iz&#601;q&icirc;y&acirc;&ucirc; w<sup>a</sup>&#x1E25;&#259;s&#257;&#x1E0F;&#257;yw hinn&#257;m k&#601;&#x1E6F;&ucirc;&#x1E07;&icirc;m b<sup>a</sup>&#x1E25;&#259;zw&#333;n y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; hann&#257;&#x1E07;&icirc;&#8217; &#8216;al-s&#275;fer mal&#601;&#x1E35;&ecirc;-y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l: </P>
<P>33&nbsp;wayyi&#353;&#601;ka&#x1E07; y&#601;&#x1E25;iz&#601;q&icirc;y&acirc;&ucirc; &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;ruh&ucirc; b&#601;m<sup>a</sup>&#8216;&#259;l&#275;h qi&#x1E07;&#601;r&ecirc; &#x1E07;&#601;n&ecirc;-&#x1E0F;&#257;w&icirc;&#x1E0F; w&#601;&#x1E35;&#257;&#x1E07;w&#333;&#x1E0F; &#8216;&#257;&#347;&ucirc;-lw&#333; &#x1E07;&#601;mw&#333;&#x1E6F;w&#333; k&#257;l-y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im wayyim&#601;l&#333;&#x1E35;&#601; m&#601;na&#353;&#353;eh &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="ch2033.htm">Next: 2 Chronicles (2 Divrey Yamim) Chapter 33</A></CENTER>
</BODY>
</HTML>
