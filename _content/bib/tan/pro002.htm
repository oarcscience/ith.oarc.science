<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro002.htm">Polyglot</A>&nbsp;
<A HREF="../kjv/pro002.htm">KJV</A>&nbsp;
<A HREF="../sep/pro002.htm">Sep</A>&nbsp;
<A HREF="../vul/pro002.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro001.htm">Previous</A>&nbsp;
<A HREF="pro003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּ֭נִי אִם־תִּקַּ֣ח אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קוֹלֶֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִם־תְּבַקְשֶׁ֥נָּה כַכָּ֑סֶף וְֽכַמַּטְמוֹנִ֥ים תַּחְפְּשֶֽׂנָּה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָ֗ז תָּ֭בִין יִרְאַ֣ת יְהוָ֑ה וְדַ֖עַת אֱלֹהִ֣ים תִּמְצָֽא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־יְ֭הוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;<font color="brown">וצפן</font> <font color="blue">יִצְפֹּ֣ן</font> לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לִ֭נְצֹר אָרְח֣וֹת מִשְׁפָּ֑ט וְדֶ֖רֶךְ <font color="brown">חסידו</font> <font color="blue">חֲסִידָ֣יו</font> יִשְׁמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כָּל־מַעְגַּל־טֽוֹב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־תָב֣וֹא חָכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַ֭עֹ֣זְבִים אָרְח֣וֹת יֹ֑שֶׁר לָ֝לֶ֗כֶת בְּדַרְכֵי־חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ בְּֽתַהְפֻּכ֥וֹת רָֽע׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲשֶׁ֣ר אָרְחֹתֵיהֶ֣ם עִקְּשִׁ֑ים וּ֝נְלוֹזִ֗ים בְּמַעְגְּלוֹתָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְ֭הַצִּ֣ילְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כָּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אָרְח֥וֹת חַיִּֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לְמַ֗עַן תֵּ֭לֵךְ בְּדֶ֣רֶךְ טוֹבִ֑ים וְאָרְח֖וֹת צַדִּיקִ֣ים תִּשְׁמֹֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־יְשָׁרִ֥ים יִשְׁכְּנוּ־אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּ֭רְשָׁעִים מֵאֶ֣רֶץ יִכָּרֵ֑תוּ וּ֝בוֹגְדִ֗ים יִסְּח֥וּ מִמֶּֽנָּה׃ פ</P>
</TD>
<TD WIDTH="50%">
<P>1&nbsp;b&#601;n&icirc; &#8217;im-tiqq<sup>a</sup>&#x1E25; &#8217;&#259;m&#257;r&#257;y &ucirc;mi&#x1E63;&#601;w&#333;&#x1E6F;ay ti&#x1E63;&#601;p&#333;n &#8217;it&#257;&#x1E35;&#601;: </P>
<P>2&nbsp;l&#601;haq&#601;&#353;&icirc;&#x1E07; l<sup>a</sup>&#x1E25;&#257;&#x1E35;&#601;m&acirc; &#8217;&#257;z&#601;ne&#x1E35;&#257; ta&#x1E6D;&#x1E6D;eh lib&#601;&#x1E35;&#257; lat&#601;&#x1E07;&ucirc;n&acirc;: </P>
<P>3&nbsp;k&icirc; &#8217;im lab&icirc;n&acirc; &#x1E6F;iq&#601;r&#257;&#8217; lat&#601;&#x1E07;&ucirc;n&acirc; tit&#275;n qw&#333;le&#x1E35;&#257;: </P>
<P>4&nbsp;&#8217;im-t&#601;&#x1E07;aq&#601;&#353;enn&acirc; &#x1E35;ak&#257;sef w&#601;&#x1E35;amma&#x1E6D;&#601;mw&#333;n&icirc;m t<sup>a</sup>&#x1E25;&#601;p&#601;&#347;enn&acirc;: </P>
<P>5&nbsp;&#8217;&#257;z t&#257;&#x1E07;&icirc;n yir&#601;&#8217;a&#x1E6F; y&#601;hw&acirc; w&#601;&#x1E0F;<sup>a</sup>&#8216;a&#x1E6F; &#8217;&#277;l&#333;h&icirc;m tim&#601;&#x1E63;&#257;&#8217;: </P>
<P>6&nbsp;k&icirc;-y&#601;hw&acirc; yit&#275;n &#x1E25;&#257;&#x1E35;&#601;m&acirc; mip&icirc;w d<sup>a</sup>&#8216;a&#x1E6F; &ucirc;&#x1E6F;&#601;&#x1E07;&ucirc;n&acirc;: </P>
<P>7&nbsp;<font color="brown">w&#601;&#x1E63;&#257;fan</font> <font color="blue">yi&#x1E63;&#601;p&#333;n</font> lay&#601;&#353;&#257;r&icirc;m t&ucirc;&#353;&icirc;y&acirc; m&#257;&#x1E21;&#275;n l&#601;h&#333;l&#601;&#x1E35;&ecirc; &#x1E6F;&#333;m: </P>
<P>8&nbsp;lin&#601;&#x1E63;&#333;r &#8217;&#257;r&#601;&#x1E25;w&#333;&#x1E6F; mi&#353;&#601;p&#257;&#x1E6D; w&#601;&#x1E0F;ere&#x1E35;&#601; <font color="brown">&#x1E25;&#259;s&icirc;&#x1E0F;w&#333;</font> <font color="blue">&#x1E25;&#259;s&icirc;&#x1E0F;&#257;yw</font> yi&#353;&#601;m&#333;r: </P>
<P>9&nbsp;&#8217;&#257;z t&#257;&#x1E07;&icirc;n &#x1E63;e&#x1E0F;eq &ucirc;mi&#353;&#601;p&#257;&#x1E6D; &ucirc;m&ecirc;&#353;&#257;r&icirc;m k&#257;l-m<sup>a</sup>&#8216;&#601;gal-&#x1E6D;w&#333;&#x1E07;: </P>
<P>10&nbsp;k&icirc;-&#x1E6F;&#257;&#x1E07;w&#333;&#8217; &#x1E25;&#257;&#x1E35;&#601;m&acirc; &#x1E07;&#601;libe&#x1E35;&#257; w&#601;&#x1E0F;<sup>a</sup>&#8216;a&#x1E6F; l&#601;naf&#601;&#353;&#601;&#x1E35;&#257; yin&#601;&#8216;&#257;m: </P>
<P>11&nbsp;m&#601;zimm&acirc; ti&#353;&#601;m&#333;r &#8216;&#257;ley&#x1E35;&#257; t&#601;&#x1E07;&ucirc;n&acirc; &#x1E6F;in&#601;&#x1E63;&#601;rek&acirc;: </P>
<P>12&nbsp;l&#601;ha&#x1E63;&#x1E63;&icirc;l&#601;&#x1E35;&#257; midere&#x1E35;&#601; r&#257;&#8216; m&#275;&#8217;&icirc;&#353; m&#601;&#x1E0F;ab&#275;r tah&#601;pu&#x1E35;w&#333;&#x1E6F;: </P>
<P>13&nbsp;h<sup>a</sup>&#8216;&#333;z&#601;&#x1E07;&icirc;m &#8217;&#257;r&#601;&#x1E25;w&#333;&#x1E6F; y&#333;&#353;er l&#257;le&#x1E35;e&#x1E6F; b&#601;&#x1E0F;ar&#601;&#x1E35;&ecirc;-&#x1E25;&#333;&#353;e&#x1E35;&#601;: </P>
<P>14&nbsp;ha&#347;&#347;&#601;m&#275;&#x1E25;&icirc;m l<sup>a</sup>&#8216;&#259;&#347;w&#333;&#x1E6F; r&#257;&#8216; y&#257;&#x1E21;&icirc;l&ucirc; b&#601;&#x1E6F;ah&#601;pu&#x1E35;w&#333;&#x1E6F; r&#257;&#8216;: </P>
<P>15&nbsp;&#8217;&#259;&#353;er &#8217;&#257;r&#601;&#x1E25;&#333;&#x1E6F;&ecirc;hem &#8216;iqq&#601;&#353;&icirc;m &ucirc;n&#601;lw&#333;z&icirc;m b&#601;m<sup>a</sup>&#8216;&#601;g&#601;lw&#333;&#x1E6F;&#257;m: </P>
<P>16&nbsp;l&#601;ha&#x1E63;&#x1E63;&icirc;l&#601;&#x1E35;&#257; m&#275;&#8217;i&#353;&#353;&acirc; z&#257;r&acirc; minn&#257;&#x1E35;&#601;r&icirc;y&acirc; &#8217;&#259;m&#257;reyh&#257; he&#x1E25;&#277;l&icirc;q&acirc;: </P>
<P>17&nbsp;h<sup>a</sup>&#8216;&#333;ze&#x1E07;e&#x1E6F; &#8217;all&ucirc;f n&#601;&#8216;&ucirc;reyh&#257; w&#601;&#8217;e&#x1E6F;-b&#601;r&icirc;&#x1E6F; &#8217;&#277;l&#333;heyh&#257; &#353;&#257;&#x1E35;&#275;&#x1E25;&acirc;: </P>
<P>18&nbsp;k&icirc; &#353;&#257;&#x1E25;&acirc; &#8217;el-m&#257;we&#x1E6F; b&ecirc;&#x1E6F;&#257;h w&#601;&#8217;el-r&#601;f&#257;&#8217;&icirc;m m<sup>a</sup>&#8216;&#601;g&#601;l&#333;&#x1E6F;eyh&#257;: </P>
<P>19&nbsp;k&#257;l-b&#257;&#8217;eyh&#257; l&#333;&#8217; y&#601;&#353;&ucirc;&#x1E07;&ucirc;n w&#601;l&#333;&#8217;-ya&#347;&#347;&icirc;&#x1E21;&ucirc; &#8217;&#257;r&#601;&#x1E25;w&#333;&#x1E6F; &#x1E25;ayy&icirc;m: </P>
<P>20&nbsp;l&#601;m<sup>a</sup>&#8216;an t&#275;l&#275;&#x1E35;&#601; b&#601;&#x1E0F;ere&#x1E35;&#601; &#x1E6D;w&#333;&#x1E07;&icirc;m w&#601;&#8217;&#257;r&#601;&#x1E25;w&#333;&#x1E6F; &#x1E63;ad&icirc;q&icirc;m ti&#353;&#601;m&#333;r: </P>
<P>21&nbsp;k&icirc;-y&#601;&#353;&#257;r&icirc;m yi&#353;&#601;k&#601;n&ucirc;-&#8217;&#257;re&#x1E63; &ucirc;&#x1E6F;&#601;m&icirc;m&icirc;m yi&ucirc;&#257;&#x1E6F;&#601;r&ucirc; &#x1E07;&#257;h: </P>
<P>22&nbsp;&ucirc;r&#601;&#353;&#257;&#8216;&icirc;m m&#275;&#8217;ere&#x1E63; yik&#257;r&#275;&#x1E6F;&ucirc; &ucirc;&#x1E07;w&#333;&#x1E21;&#601;&#x1E0F;&icirc;m yiss&#601;&#x1E25;&ucirc; mimmenn&acirc;: f</P>
</TD>
</TABLE>
<P><HR>
<CENTER>
<A HREF="pro003.htm">Next: Proverbs (Mishlei) Chapter 3</A></CENTER>
</BODY>
</HTML>
