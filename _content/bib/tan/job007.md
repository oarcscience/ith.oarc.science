[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job007)  [KJV](../kjv/job007)  [Sep](../sep/job007) 
[Vul](../vul/job007)   
  
[Job (Iyov) Index](job)  
  [Previous](job006)  [Next](job008) 

------------------------------------------------------------------------

### Tanach (Hebrew): Job (Iyov) Chapter 7

‎<span id="001">1</span> ‏הֲלֹא־צָבָ֣א לֶאֱנ֣וֹשׁ על־ עֲלֵי־ אָ֑רֶץ
וְכִימֵ֖י שָׂכִ֣יר יָמָֽיו׃

‎<span id="002">2</span> ‏כְּעֶ֥בֶד יִשְׁאַף־צֵ֑ל וּ֝כְשָׂכִ֗יר
יְקַוֶּ֥ה פָעֳלֽוֹ׃

‎<span id="003">3</span> ‏כֵּ֤ן הָנְחַ֣לְתִּי לִ֭י יַרְחֵי־שָׁ֑וְא
וְלֵיל֥וֹת עָ֝מָ֗ל מִנּוּ־לִֽי׃

‎<span id="004">4</span> ‏אִם־שָׁכַ֗בְתִּי וְאָמַ֗רְתִּי מָתַ֣י אָ֭קוּם
וּמִדַּד־עָ֑רֶב וְשָׂבַ֖עְתִּי נְדֻדִ֣ים עֲדֵי־נָֽשֶׁף׃

‎<span id="005">5</span> ‏לָ֘בַ֤שׁ בְּשָׂרִ֣י רִ֭מָּה וגיש וְג֣וּשׁ
עָפָ֑ר עוֹרִ֥י רָ֝גַ֗ע וַיִּמָּאֵֽס׃

‎<span id="006">6</span> ‏יָמַ֣י קַ֭לּוּ מִנִּי־אָ֑רֶג וַ֝יִּכְל֗וּ
בְּאֶ֣פֶס תִּקְוָֽה׃

‎<span id="007">7</span> ‏זְ֭כֹר כִּי־ר֣וּחַ חַיָּ֑י לֹא־תָשׁ֥וּב
עֵ֝ינִ֗י לִרְא֥וֹת טֽוֹב׃

‎<span id="008">8</span> ‏לֹֽא־תְ֭שׁוּרֵנִי עֵ֣ין רֹ֑אִי<sup>1</sup>
עֵינֶ֖יךָ בִּ֣י וְאֵינֶֽנִּי׃

‎<span id="009">9</span> ‏כָּלָ֣ה עָ֭נָן וַיֵּלַ֑ךְ כֵּ֥ן יוֹרֵ֥ד
שְׁ֝א֗וֹל לֹ֣א יַעֲלֶֽה׃

‎<span id="010">10</span> ‏לֹא־יָשׁ֣וּב ע֣וֹד לְבֵית֑וֹ
וְלֹא־יַכִּירֶ֖נּוּ ע֣וֹד מְקֹמֽוֹ׃

‎<span id="011">11</span> ‏גַּם־אֲנִי֮ לֹ֤א אֶחֱשָׂ֫ךְ פִּ֥י
אֲ‍ֽ֭דַבְּרָה בְּצַ֣ר רוּחִ֑י אָ֝שִׂ֗יחָה בְּמַ֣ר נַפְשִֽׁי׃

‎<span id="012">12</span> ‏הֲ‍ֽיָם־אָ֭נִי אִם־תַּנִּ֑ין כִּֽי־תָשִׂ֖ים
עָלַ֣י מִשְׁמָֽר׃

‎<span id="013">13</span> ‏כִּֽי־אָ֭מַרְתִּי תְּנַחֲמֵ֣נִי עַרְשִׂ֑י
יִשָּׂ֥א בְ֝שִׂיחִ֗י מִשְׁכָּבִֽי׃

‎<span id="014">14</span> ‏וְחִתַּתַּ֥נִי בַחֲלֹמ֑וֹת וּֽמֵחֶזְיֹנ֥וֹת
תְּבַעֲתַֽנִּי׃

‎<span id="015">15</span> ‏וַתִּבְחַ֣ר מַחֲנָ֣ק נַפְשִׁ֑י מָ֝֗וֶת
מֵֽעַצְמוֹתָֽי׃

‎<span id="016">16</span> ‏מָ֭אַסְתִּי לֹא־לְעֹלָ֣ם אֶֽחְיֶ֑ה חֲדַ֥ל
מִ֝מֶּ֗נִּי כִּי־הֶ֥בֶל יָמָֽי׃

‎<span id="017">17</span> ‏מָֽה־אֱ֭נוֹשׁ כִּ֣י תְגַדְּלֶ֑נּוּ
וְכִי־תָשִׁ֖ית אֵלָ֣יו לִבֶּֽךָ׃

‎<span id="018">18</span> ‏וַתִּפְקְדֶ֥נּוּ לִבְקָרִ֑ים לִ֝רְגָעִ֗ים
תִּבְחָנֶֽנּוּ׃

‎<span id="019">19</span> ‏כַּ֭מָּה לֹא־תִשְׁעֶ֣ה מִמֶּ֑נִּי
לֹֽא־תַ֝רְפֵּ֗נִי עַד־בִּלְעִ֥י רֻקִּֽי׃

‎<span id="020">20</span> ‏חָטָ֡אתִי מָ֤ה אֶפְעַ֨ל׀ לָךְ֮ נֹצֵ֪ר
הָאָ֫דָ֥ם לָ֤מָה שַׂמְתַּ֣נִי לְמִפְגָּ֣ע לָ֑ךְ וָאֶהְיֶ֖ה עָלַ֣י
לְמַשָּֽׂא׃

‎<span id="021">21</span> ‏וּמֶ֤ה׀ לֹא־תִשָּׂ֣א פִשְׁעִי֮ וְתַעֲבִ֪יר
אֶת־עֲוֹ֫נִ֥י כִּֽי־עַ֭תָּה לֶעָפָ֣ר אֶשְׁכָּ֑ב וְשִׁ֖חֲרְתַּ֣נִי
וְאֵינֶֽנִּי׃ פ

1 hălō’-ṣāḇā’ le’ĕnwōš ‘al- ‘ălê- ’āreṣ wəḵîmê śāḵîr yāmāyw:

2 kə‘eḇeḏ yišə’af-ṣēl ûḵəśāḵîr yəqaûeh fā‘ŏlwō:

3 kēn hānəḥalətî lî yarəḥê-šāwə’ wəlêlwōṯ ‘āmāl minnû-lî:

4 ’im-šāḵaḇətî wə’āmarətî māṯay ’āqûm ûmidaḏ-‘āreḇ wəśāḇ<sup>a</sup>‘ətî
nəḏuḏîm ‘ăḏê-nāšef:

5 lāḇaš bəśārî rimmâ wəḡîš wəḡûš ‘āfār ‘wōrî rāḡ<sup>a</sup>‘
wayyimmā’ēs:

6 yāmay qallû minnî-’āreḡ wayyiḵəlû bə’efes tiqəwâ:

7 zəḵōr kî-rûḥa ḥayyāy lō’-ṯāšûḇ ‘ênî lirə’wōṯ ṭwōḇ:

8 lō’-ṯəšûrēnî ‘ên rō’î<sup>1</sup> ‘êneyḵā bî wə’ênennî:

9 kālâ ‘ānān wayyēlaḵə kēn ywōrēḏ šə’wōl lō’ y<sup>a</sup>‘ăleh:

10 lō’-yāšûḇ ‘wōḏ ləḇêṯwō wəlō’-yakîrennû ‘wōḏ məqōmwō:

11 gam-’ănî lō’ ’eḥĕśāḵə pî ’ă‍ḏabərâ bəṣar rûḥî ’āśîḥâ bəmar nafəšî:

12 hă‍yām-’ānî ’im-tannîn kî-ṯāśîm ‘ālay mišəmār:

13 kî-’āmarətî tən<sup>a</sup>ḥămēnî ‘arəśî yiśśā’ ḇəśîḥî mišəkāḇî:

14 wəḥitatanî ḇ<sup>a</sup>ḥălōmwōṯ ûmēḥezəyōnwōṯ
təḇ<sup>a</sup>‘ăṯannî:

15 watiḇəḥar m<sup>a</sup>ḥănāq nafəšî māweṯ mē‘aṣəmwōṯāy:

16 mā’asətî lō’-lə‘ōlām ’eḥəyeh ḥăḏal mimmennî kî-heḇel yāmāy:

17 mâ-’ĕnwōš kî ṯəḡadəlennû wəḵî-ṯāšîṯ ’ēlāyw libeḵā:

18 watifəqəḏennû liḇəqārîm lirəḡā‘îm tiḇəḥānennû:

19 kammâ lō’-ṯišə‘eh mimmennî lō’-ṯarəpēnî ‘aḏ-bilə‘î ruqqî:

20 ḥāṭā’ṯî mâ ’efə‘al\| lāḵə nōṣēr hā’āḏām lāmâ śamətanî ləmifəgā‘ lāḵə
wā’ehəyeh ‘ālay ləmaśśā’:

21 ûmeh\| lō’-ṯiśśā’ fišə‘î wəṯ<sup>a</sup>‘ăḇîr ’eṯ-‘ăwōnî kî-‘atâ
le‘āfār ’ešəkāḇ wəšiḥărətanî wə’ênennî: f

------------------------------------------------------------------------

[Next: Job (Iyov) Chapter 8](job008)
