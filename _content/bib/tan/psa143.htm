<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 143</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa143">Polyglot</A>&nbsp;
<A HREF="../kjv/psa143">KJV</A>&nbsp;
<A HREF="../sep/psa143">Sep</A>&nbsp;
<A HREF="../vul/psa143">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa142">Previous</A>&nbsp;
<A HREF="psa144">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 143</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִזְמ֗וֹר לְדָ֫וִ֥ד יְהוָ֤ה׀ שְׁמַ֬ע תְּפִלָּתִ֗י הַאֲזִ֥ינָה אֶל־תַּחֲנוּנַ֑י בֶּאֱמֻנָתְךָ֥ עֲ֝נֵ֗נִי בְּצִדְקָתֶֽךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאַל־תָּב֣וֹא בְ֭מִשְׁפָּט אֶת־עַבְדֶּ֑ךָ כִּ֤י לֹֽא־יִצְדַּ֖ק לְפָנֶ֣יךָ כָל־חָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֥י רָ֘דַ֤ף אוֹיֵ֨ב׀ נַפְשִׁ֗י דִּכָּ֣א לָ֭אָרֶץ חַיָּתִ֑י הוֹשִׁיבַ֥נִי בְ֝מַחֲשַׁכִּ֗ים כְּמֵתֵ֥י עוֹלָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתִּתְעַטֵּ֣ף עָלַ֣י רוּחִ֑י בְּ֝תוֹכִ֗י יִשְׁתּוֹמֵ֥ם לִבִּֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;זָ֘כַ֤רְתִּי יָמִ֨ים׀ מִקֶּ֗דֶם הָגִ֥יתִי בְכָל־פָּעֳלֶ֑ךָ בְּֽמַעֲשֵׂ֖ה יָדֶ֣יךָ אֲשׂוֹחֵֽחַ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;פֵּרַ֣שְׂתִּי יָדַ֣י אֵלֶ֑יךָ נַפְשִׁ֓י׀ כְּאֶֽרֶץ־עֲיֵפָ֖ה לְךָ֣ סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַ֘הֵ֤ר עֲנֵ֨נִי׀ יְהוָה֮ כָּלְתָ֪ה ר֫וּחִ֥י אַל־תַּסְתֵּ֣ר פָּנֶ֣יךָ מִמֶּ֑נִּי וְ֝נִמְשַׁ֗לְתִּי עִם־יֹ֥רְדֵי בֽוֹר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַשְׁמִ֘יעֵ֤נִי בַבֹּ֨קֶר׀ חַסְדֶּךָ֮ כִּֽי־בְךָ֪ בָ֫טָ֥חְתִּי הוֹדִיעֵ֗נִי דֶּֽרֶךְ־ז֥וּ אֵלֵ֑ךְ כִּֽי־אֵ֝לֶיךָ נָשָׂ֥אתִי נַפְשִֽׁי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַצִּילֵ֖נִי מֵאֹיְבַ֥י׀ יְהוָ֗ה אֵלֶ֥יךָ כִסִּֽתִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לַמְּדֵ֤נִי׀ לַֽעֲשׂ֣וֹת רְצוֹנֶךָ֮ כִּֽי־אַתָּ֪ה אֱל֫וֹהָ֥י רוּחֲךָ֥ טוֹבָ֑ה תַּ֝נְחֵ֗נִי בְּאֶ֣רֶץ מִישֽׁוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְמַֽעַן־שִׁמְךָ֣ יְהוָ֣ה תְּחַיֵּ֑נִי בְּצִדְקָתְךָ֓׀ תוֹצִ֖יא מִצָּרָ֣ה נַפְשִֽׁי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּֽבְחַסְדְּךָ֮ תַּצְמִ֪ית אֹ֫יְבָ֥י וְֽ֭הַאֲבַדְתָּ כָּל־צֹרֲרֵ֣י נַפְשִׁ֑י כִּ֝֗י אֲנִ֣י עַבְדֶּֽךָ׃ </P>
</TD>
<TD WIDTH="50%">
<P>1&nbsp;miz&#601;mw&#333;r l&#601;&#x1E0F;&#257;wi&#x1E0F; y&#601;hw&acirc;| &#353;&#601;m<sup>a</sup>&#8216; t&#601;fill&#257;&#x1E6F;&icirc; ha&#8217;&#259;z&icirc;n&acirc; &#8217;el-t<sup>a</sup>&#x1E25;&#259;n&ucirc;nay be&#8217;&#277;mun&#257;&#x1E6F;&#601;&#x1E35;&#257; &#8216;&#259;n&#275;n&icirc; b&#601;&#x1E63;i&#x1E0F;&#601;q&#257;&#x1E6F;e&#x1E35;&#257;: </P>
<P>2&nbsp;w&#601;&#8217;al-t&#257;&#x1E07;w&#333;&#8217; &#x1E07;&#601;mi&#353;&#601;p&#257;&#x1E6D; &#8217;e&#x1E6F;-&#8216;a&#x1E07;&#601;de&#x1E35;&#257; k&icirc; l&#333;&#8217;-yi&#x1E63;&#601;daq l&#601;f&#257;ney&#x1E35;&#257; &#x1E35;&#257;l-&#x1E25;&#257;y: </P>
<P>3&nbsp;k&icirc; r&#257;&#x1E0F;af &#8217;w&#333;y&#275;&#x1E07;| naf&#601;&#353;&icirc; dik&#257;&#8217; l&#257;&#8217;&#257;re&#x1E63; &#x1E25;ayy&#257;&#x1E6F;&icirc; hw&#333;&#353;&icirc;&#x1E07;an&icirc; &#x1E07;&#601;m<sup>a</sup>&#x1E25;&#259;&#353;ak&icirc;m k&#601;m&#275;&#x1E6F;&ecirc; &#8216;w&#333;l&#257;m: </P>
<P>4&nbsp;wati&#x1E6F;&#601;&#8216;a&#x1E6D;&#x1E6D;&#275;f &#8216;&#257;lay r&ucirc;&#x1E25;&icirc; b&#601;&#x1E6F;w&#333;&#x1E35;&icirc; yi&#353;&#601;tw&#333;m&#275;m lib&icirc;: </P>
<P>5&nbsp;z&#257;&#x1E35;ar&#601;t&icirc; y&#257;m&icirc;m| miqqe&#x1E0F;em h&#257;&#x1E21;&icirc;&#x1E6F;&icirc; &#x1E07;&#601;&#x1E35;&#257;l-p&#257;&#8216;&#335;le&#x1E35;&#257; b&#601;m<sup>a</sup>&#8216;&#259;&#347;&#275;h y&#257;&#x1E0F;ey&#x1E35;&#257; &#8217;&#259;&#347;w&#333;&#x1E25;&#275;&#x1E25;a: </P>
<P>6&nbsp;p&#275;ra&#347;&#601;t&icirc; y&#257;&#x1E0F;ay &#8217;&#275;ley&#x1E35;&#257; naf&#601;&#353;&icirc;| k&#601;&#8217;ere&#x1E63;-&#8216;&#259;y&#275;f&acirc; l&#601;&#x1E35;&#257; sel&acirc;: </P>
<P>7&nbsp;mah&#275;r &#8216;&#259;n&#275;n&icirc;| y&#601;hw&acirc; k&#257;l&#601;&#x1E6F;&acirc; r&ucirc;&#x1E25;&icirc; &#8217;al-tas&#601;t&#275;r p&#257;ney&#x1E35;&#257; mimmenn&icirc; w&#601;nim&#601;&#353;al&#601;t&icirc; &#8216;im-y&#333;r&#601;&#x1E0F;&ecirc; &#x1E07;w&#333;r: </P>
<P>8&nbsp;ha&#353;&#601;m&icirc;&#8216;&#275;n&icirc; &#x1E07;ab&#333;qer| &#x1E25;as&#601;de&#x1E35;&#257; k&icirc;-&#x1E07;&#601;&#x1E35;&#257; &#x1E07;&#257;&#x1E6D;&#257;&#x1E25;&#601;t&icirc; hw&#333;&#x1E0F;&icirc;&#8216;&#275;n&icirc; dere&#x1E35;&#601;-z&ucirc; &#8217;&#275;l&#275;&#x1E35;&#601; k&icirc;-&#8217;&#275;ley&#x1E35;&#257; n&#257;&#347;&#257;&#8217;&#x1E6F;&icirc; naf&#601;&#353;&icirc;: </P>
<P>9&nbsp;ha&#x1E63;&#x1E63;&icirc;l&#275;n&icirc; m&#275;&#8217;&#333;y&#601;&#x1E07;ay| y&#601;hw&acirc; &#8217;&#275;ley&#x1E35;&#257; &#x1E35;issi&#x1E6F;&icirc;: </P>
<P>10&nbsp;lamm&#601;&#x1E0F;&#275;n&icirc;| l<sup>a</sup>&#8216;&#259;&#347;w&#333;&#x1E6F; r&#601;&#x1E63;w&#333;ne&#x1E35;&#257; k&icirc;-&#8217;at&acirc; &#8217;&#277;lw&#333;h&#257;y r&ucirc;&#x1E25;&#259;&#x1E35;&#257; &#x1E6D;w&#333;&#x1E07;&acirc; tan&#601;&#x1E25;&#275;n&icirc; b&#601;&#8217;ere&#x1E63; m&icirc;&#353;w&#333;r: </P>
<P>11&nbsp;l&#601;m<sup>a</sup>&#8216;an-&#353;im&#601;&#x1E35;&#257; y&#601;hw&acirc; t&#601;&#x1E25;ayy&#275;n&icirc; b&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257;| &#x1E6F;w&#333;&#x1E63;&icirc;&#8217; mi&#x1E63;&#x1E63;&#257;r&acirc; naf&#601;&#353;&icirc;: </P>
<P>12&nbsp;&ucirc;&#x1E07;&#601;&#x1E25;as&#601;d&#601;&#x1E35;&#257; ta&#x1E63;&#601;m&icirc;&#x1E6F; &#8217;&#333;y&#601;&#x1E07;&#257;y w&#601;ha&#8217;&#259;&#x1E07;a&#x1E0F;&#601;t&#257; k&#257;l-&#x1E63;&#333;r&#259;r&ecirc; naf&#601;&#353;&icirc; k&icirc; &#8217;&#259;n&icirc; &#8216;a&#x1E07;&#601;de&#x1E35;&#257;: </P>
</TD>
</TABLE>
<P><HR>
<CENTER>
<A HREF="psa144">Next: Psalms (Tehilim) Chapter 144</A></CENTER>
</BODY>
</HTML>
