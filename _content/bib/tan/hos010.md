[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hos010)  [KJV](../kjv/hos010)  [Sep](../sep/hos010) 
[Vul](../vul/hos010)   
  
[Hosea (Hoshea) Index](hos)  
  [Previous](hos009)  [Next](hos011) 

------------------------------------------------------------------------

### Tanach (Hebrew): Hosea (Hoshea) Chapter 10

‎<span id="001">1</span> ‏גֶּ֤פֶן בּוֹקֵק֙ יִשְׂרָאֵ֔ל פְּרִ֖י
יְשַׁוֶּה־לּ֑וֹ כְּרֹ֣ב לְפִרְי֗וֹ הִרְבָּה֙ לַֽמִּזְבְּח֔וֹת כְּט֣וֹב
לְאַרְצ֔וֹ הֵיטִ֖יבוּ מַצֵּבֽוֹת׃

‎<span id="002">2</span> ‏חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא
יַעֲרֹ֣ף מִזְבְּחוֹתָ֔ם יְשֹׁדֵ֖ד מַצֵּבוֹתָֽם׃

‎<span id="003">3</span> ‏כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ
כִּ֣י לֹ֤א יָרֵ֙אנוּ֙ אֶת־יְהוָ֔ה<sup>3</sup> וְהַמֶּ֖לֶךְ
מַה־יַּֽעֲשֶׂה־לָּֽנוּ׃

‎<span id="004">4</span> ‏דִּבְּר֣וּ דְבָרִ֔ים אָל֥וֹת שָׁ֖וְא כָּרֹ֣ת
בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃

‎<span id="005">5</span> ‏לְעֶגְלוֹת֙ בֵּ֣ית אָ֔וֶן יָג֖וּרוּ שְׁכַ֣ן
שֹֽׁמְר֑וֹן כִּי־אָבַ֨ל עָלָ֜יו עַמּ֗וֹ וּכְמָרָיו֙ עָלָ֣יו יָגִ֔ילוּ
עַל־כְּבוֹד֖וֹ כִּֽי־גָלָ֥ה מִמֶּֽנּוּ׃

‎<span id="006">6</span> ‏גַּם־אוֹתוֹ֙ לְאַשּׁ֣וּר יוּבָ֔ל מִנְחָ֖ה
לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח וְיֵב֥וֹשׁ יִשְׂרָאֵ֖ל
מֵעֲצָתֽוֹ׃

‎<span id="007">7</span> ‏נִדְמֶ֥ה שֹׁמְר֖וֹן מַלְכָּ֑הּ כְּקֶ֖צֶף
עַל־פְּנֵי־מָֽיִם׃

‎<span id="008">8</span> ‏וְנִשְׁמְד֞וּ בָּמ֣וֹת אָ֗וֶן חַטַּאת֙
יִשְׂרָאֵ֔ל ק֣וֹץ וְדַרְדַּ֔ר יַעֲלֶ֖ה עַל־מִזְבְּחוֹתָ֑ם וְאָמְר֤וּ
לֶֽהָרִים֙ כַּסּ֔וּנוּ וְלַגְּבָע֖וֹת נִפְל֥וּ עָלֵֽינוּ׃ ס

‎<span id="009">9</span> ‏מִימֵי֙ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם
עָמָ֔דוּ לֹֽא־תַשִּׂיגֵ֧ם בַּגִּבְעָ֛ה מִלְחָמָ֖ה עַל־בְּנֵ֥י עַֽלְוָֽה׃

‎<span id="010">10</span> ‏בְּאַוָּתִ֖י וְאֶסֳּרֵ֑ם וְאֻסְּפ֤וּ
עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י עינתם עוֹנֹתָֽם׃

‎<span id="011">11</span> ‏וְאֶפְרַ֜יִם עֶגְלָ֤ה מְלֻמָּדָה֙ אֹהַ֣בְתִּי
לָד֔וּשׁ וַאֲנִ֣י עָבַ֔רְתִּי עַל־ט֖וּב צַוָּארָ֑הּ אַרְכִּ֤יב
אֶפְרַ֙יִם֙ יַחֲר֣וֹשׁ יְהוּדָ֔ה יְשַׂדֶּד־ל֖וֹ יַעֲקֹֽב׃

‎<span id="012">12</span> ‏זִרְע֨וּ לָכֶ֤ם לִצְדָקָה֙ קִצְר֣וּ
לְפִי־חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְר֣וֹשׁ אֶת־יְהוָ֔ה
עַד־יָב֕וֹא וְיֹרֶ֥ה צֶ֖דֶק לָכֶֽם׃

‎<span id="013">13</span> ‏חֲרַשְׁתֶּם־רֶ֛שַׁע עַוְלָ֥תָה קְצַרְתֶּ֖ם
אֲכַלְתֶּ֣ם פְּרִי־כָ֑חַשׁ כִּֽי־בָטַ֥חְתָּ בְדַרְכְּךָ֖ בְּרֹ֥ב
גִּבּוֹרֶֽיךָ׃

‎<span id="014">14</span> ‏וְקָ֣אם שָׁאוֹן֮ בְּעַמֶּךָ֒
וְכָל־מִבְצָרֶ֣יךָ יוּשַּׁ֔ד כְּשֹׁ֧ד שַֽׁלְמַ֛ן בֵּ֥ית אַֽרְבֵ֖אל
בְּי֣וֹם מִלְחָמָ֑ה אֵ֥ם עַל־בָּנִ֖ים רֻטָּֽשָׁה׃

‎<span id="015">15</span> ‏כָּ֗כָה עָשָׂ֤ה לָכֶם֙ בֵּֽית־אֵ֔ל מִפְּנֵ֖י
רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃

1 gefen bwōqēq yiśərā’ēl pərî yəšaûeh-llwō kərōḇ ləfirəywō hirəbâ
lammizəbəḥwōṯ kəṭwōḇ lə’arəṣwō hêṭîḇû maṣṣēḇwōṯ:

2 ḥālaq libām ‘atâ ye’əšāmû hû’ y<sup>a</sup>‘ărōf mizəbəḥwōṯām yəšōḏēḏ
maṣṣēḇwōṯām:

3 kî ‘atâ yō’mərû ’ên meleḵə lānû kî lō’ yārē’nû ’eṯ-yəhwâ<sup>3</sup>
wəhammeleḵə mah-yy<sup>a</sup>‘ăśeh-llānû:

4 dibərû ḏəḇārîm ’ālwōṯ šāwə’ kārōṯ bərîṯ ûfār<sup>a</sup>ḥ kārō’š
mišəpāṭ ‘al taləmê śāḏāy:

5 lə‘eḡəlwōṯ bêṯ ’āwen yāḡûrû šəḵan šōmərwōn kî-’āḇal ‘ālāyw ‘ammwō
ûḵəmārāyw ‘ālāyw yāḡîlû ‘al-kəḇwōḏwō kî-ḡālâ mimmennû:

6 gam-’wōṯwō lə’aššûr yûḇāl minəḥâ ləmeleḵə yārēḇ bāšənâ ’efərayim
yiqqāḥ wəyēḇwōš yiśərā’ēl mē‘ăṣāṯwō:

7 niḏəmeh šōmərwōn maləkāh kəqeṣef ‘al-pənê-māyim:

8 wənišəməḏû bāmwōṯ ’āwen ḥaṭṭa’ṯ yiśərā’ēl qwōṣ wəḏarədar
y<sup>a</sup>‘ăleh ‘al-mizəbəḥwōṯām wə’āmərû lehārîm kassûnû
wəlagəḇā‘wōṯ nifəlû ‘ālênû: s

9 mîmê hagiḇə‘â ḥāṭā’ṯā yiśərā’ēl šām ‘āmāḏû lō’-ṯaśśîḡēm bagiḇə‘â
miləḥāmâ ‘al-bənê ‘aləwâ:

10 bə’aûāṯî wə’essŏrēm wə’ussəfû ‘ălêhem ‘ammîm bə’āsərām lišətê ‘ênōṯām
‘wōnōṯām:

11 wə’efərayim ‘eḡəlâ məlummāḏâ ’ōhaḇətî lāḏûš wa’ănî ‘āḇarətî ‘al-ṭûḇ
ṣaûā’rāh ’arəkîḇ ’efərayim y<sup>a</sup>ḥărwōš yəhûḏâ yəśadeḏ-lwō
y<sup>a</sup>‘ăqōḇ:

12 zirə‘û lāḵem liṣəḏāqâ qiṣərû ləfî-ḥeseḏ nîrû lāḵem nîr wə‘ēṯ liḏərwōš
’eṯ-yəhwâ ‘aḏ-yāḇwō’ wəyōreh ṣeḏeq lāḵem:

13 ḥărašətem-reš<sup>a</sup>‘ ‘awəlāṯâ qəṣarətem ’ăḵalətem pərî-ḵāḥaš
kî-ḇāṭ<sup>a</sup>ḥətā ḇəḏarəkəḵā bərōḇ gibwōreyḵā:

14 wəqā’m šā’wōn bə‘ammeḵā wəḵāl-miḇəṣāreyḵā yûššaḏ kəšōḏ šaləman bêṯ
’arəḇē’l bəywōm miləḥāmâ ’ēm ‘al-bānîm ruṭṭāšâ:

15 kāḵâ ‘āśâ lāḵem bêṯ-’ēl mipənê rā‘aṯ rā‘aṯəḵem bašš<sup>a</sup>ḥar
niḏəmōh niḏəmâ meleḵə yiśərā’ēl:

------------------------------------------------------------------------

[Next: Hosea (Hoshea) Chapter 11](hos011)
