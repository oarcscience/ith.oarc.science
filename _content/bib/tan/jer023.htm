<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer023">Polyglot</A>&nbsp;
<A HREF="../kjv/jer023">KJV</A>&nbsp;
<A HREF="../sep/jer023">Sep</A>&nbsp;
<A HREF="../vul/jer023">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer022">Previous</A>&nbsp;
<A HREF="jer024">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֣וֹי רֹעִ֗ים מְאַבְּדִ֧ים וּמְפִצִ֛ים אֶת־צֹ֥אן מַרְעִיתִ֖י נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָ֠כֵן כֹּֽה־אָמַ֨ר יְהוָ֜ה אֱלֹהֵ֣י יִשְׂרָאֵ֗ל עַֽל־הָרֹעִים֮ הָרֹעִ֣ים אֶת־עַמִּי֒ אַתֶּ֞ם הֲפִצֹתֶ֤ם אֶת־צֹאנִי֙ וַתַּדִּח֔וּם וְלֹ֥א פְקַדְתֶּ֖ם אֹתָ֑ם הִנְנִ֨י פֹקֵ֧ד עֲלֵיכֶ֛ם אֶת־רֹ֥עַ מַעַלְלֵיכֶ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַאֲנִ֗י אֲקַבֵּץ֙ אֶת־שְׁאֵרִ֣ית צֹאנִ֔י מִכֹּל֙ הָאֲרָצ֔וֹת אֲשֶׁר־הִדַּ֥חְתִּי אֹתָ֖ם שָׁ֑ם וַהֲשִׁבֹתִ֥י אֶתְהֶ֛ן עַל־נְוֵהֶ֖ן וּפָר֥וּ וְרָבֽוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַהֲקִמֹתִ֧י עֲלֵיהֶ֛ם רֹעִ֖ים וְרָע֑וּם וְלֹא־יִֽירְא֨וּ ע֧וֹד וְלֹא־יֵחַ֛תּוּ וְלֹ֥א יִפָּקֵ֖דוּ נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הִנֵּ֨ה יָמִ֤ים בָּאִים֙ נְאֻם־יְהוָ֔ה וַהֲקִמֹתִ֥י לְדָוִ֖ד צֶ֣מַח צַדִּ֑יק וּמָ֤לַךְ מֶ֙לֶךְ֙ וְהִשְׂכִּ֔יל וְעָשָׂ֛ה מִשְׁפָּ֥ט וּצְדָקָ֖ה בָּאָֽרֶץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּיָמָיו֙ תִּוָּשַׁ֣ע יְהוּדָ֔ה וְיִשְׂרָאֵ֖ל יִשְׁכֹּ֣ן לָבֶ֑טַח וְזֶה־שְּׁמ֥וֹ אֲ‍ֽשֶׁר־יִקְרְא֖וֹ יְהוָ֥ה׀ צִדְקֵֽנוּ׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֛ן הִנֵּֽה־יָמִ֥ים בָּאִ֖ים נְאֻם־יְהוָ֑ה וְלֹא־יֹ֤אמְרוּ עוֹד֙ חַי־יְהוָ֔ה אֲשֶׁ֧ר הֶעֱלָ֛ה אֶת־בְּנֵ֥י יִשְׂרָאֵ֖ל מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֣י אִם־חַי־יְהוָ֗ה אֲשֶׁ֣ר הֶעֱלָה֩ וַאֲשֶׁ֨ר הֵבִ֜יא אֶת־זֶ֨רַע בֵּ֤ית יִשְׂרָאֵל֙ מֵאֶ֣רֶץ צָפ֔וֹנָה וּמִכֹּל֙ הָֽאֲרָצ֔וֹת אֲשֶׁ֥ר הִדַּחְתִּ֖ים שָׁ֑ם וְיָשְׁב֖וּ עַל־אַדְמָתָֽם׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לַנְּבִאִ֞ים נִשְׁבַּ֧ר לִבִּ֣י בְקִרְבִּ֗י רָֽחֲפוּ֙ כָּל־עַצְמוֹתַ֔י הָיִ֙יתִי֙ כְּאִ֣ישׁ שִׁכּ֗וֹר וּכְגֶ֖בֶר עֲבָ֣רוֹ יָ֑יִן מִפְּנֵ֣י יְהוָ֔ה וּמִפְּנֵ֖י דִּבְרֵ֥י קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֤י מְנָֽאֲפִים֙ מָלְאָ֣ה הָאָ֔רֶץ כִּֽי־מִפְּנֵ֤י אָלָה֙ אָבְלָ֣ה הָאָ֔רֶץ יָבְשׁ֖וּ נְא֣וֹת מִדְבָּ֑ר וַתְּהִ֤י מְרֽוּצָתָם֙ רָעָ֔ה וּגְבוּרָתָ֖ם לֹא־כֵֽן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּֽי־גַם־נָבִ֥יא גַם־כֹּהֵ֖ן חָנֵ֑פוּ גַּם־בְּבֵיתִ֛י מָצָ֥אתִי רָעָתָ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לָכֵן֩ יִֽהְיֶ֨ה דַרְכָּ֜ם לָהֶ֗ם כַּחֲלַקְלַקּוֹת֙ בָּֽאֲפֵלָ֔ה יִדַּ֖חוּ וְנָ֣פְלוּ בָ֑הּ כִּֽי־אָבִ֨יא עֲלֵיהֶ֥ם רָעָ֛ה שְׁנַ֥ת פְּקֻדָּתָ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבִנְבִיאֵ֥י שֹׁמְר֖וֹן רָאִ֣יתִי תִפְלָ֑ה הִנַּבְּא֣וּ בַבַּ֔עַל וַיַּתְע֥וּ אֶת־עַמִּ֖י אֶת־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבִנְבִאֵ֨י יְרוּשָׁלִַ֜ם רָאִ֣יתִי שַׁעֲרוּרָ֗ה נָא֞וֹף וְהָלֹ֤ךְ בַּשֶּׁ֙קֶר֙ וְחִזְּקוּ֙ יְדֵ֣י מְרֵעִ֔ים לְבִ֨לְתִּי־שָׁ֔בוּ אִ֖ישׁ מֵרָֽעָת֑וֹ הָֽיוּ־לִ֤י כֻלָּם֙ כִּסְדֹ֔ם וְיֹשְׁבֶ֖יהָ כַּעֲמֹרָֽה׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לָכֵ֞ן כֹּֽה־אָמַ֨ר יְהוָ֤ה צְבָאוֹת֙ עַל־הַנְּבִאִ֔ים הִנְנִ֨י מַאֲכִ֤יל אוֹתָם֙ לַֽעֲנָ֔ה וְהִשְׁקִתִ֖ים מֵי־רֹ֑אשׁ כִּ֗י מֵאֵת֙ נְבִיאֵ֣י יְרוּשָׁלִַ֔ם יָצְאָ֥ה חֲנֻפָּ֖ה לְכָל־הָאָֽרֶץ׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּֽה־אָמַ֞ר יְהוָ֣ה צְבָא֗וֹת אַֽל־תִּשְׁמְע֞וּ עַל־דִּבְרֵ֤י הַנְּבִאִים֙ הַנִּבְּאִ֣ים לָכֶ֔ם מַהְבִּלִ֥ים הֵ֖מָּה אֶתְכֶ֑ם חֲז֤וֹן לִבָּם֙ יְדַבֵּ֔רוּ לֹ֖א מִפִּ֥י יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֹמְרִ֤ים אָמוֹר֙ לִֽמְנַאֲצַ֔י דִּבֶּ֣ר יְהוָ֔ה שָׁל֖וֹם יִֽהְיֶ֣ה לָכֶ֑ם וְ֠כֹל הֹלֵ֞ךְ בִּשְׁרִר֤וּת לִבּוֹ֙ אָֽמְר֔וּ לֹֽא־תָב֥וֹא עֲלֵיכֶ֖ם רָעָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֣י מִ֤י עָמַד֙ בְּס֣וֹד יְהוָ֔ה וְיֵ֖רֶא וְיִשְׁמַ֣ע אֶת־דְּבָר֑וֹ מִֽי־הִקְשִׁ֥יב <font color="brown">דברי</font> <font color="blue">דְּבָר֖וֹ</font> וַיִּשְׁמָֽע׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִנֵּ֣ה׀ סַעֲרַ֣ת יְהוָ֗ה חֵמָה֙ יָֽצְאָ֔ה וְסַ֖עַר מִתְחוֹלֵ֑ל עַ֛ל רֹ֥אשׁ רְשָׁעִ֖ים יָחֽוּל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹ֤א יָשׁוּב֙ אַף־יְהוָ֔ה עַד־עֲשֹׂת֥וֹ וְעַד־הֲקִימ֖וֹ מְזִמּ֣וֹת לִבּ֑וֹ בְּאַֽחֲרִית֙ הַיָּמִ֔ים תִּתְבּ֥וֹנְנוּ בָ֖הּ בִּינָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹא־שָׁלַ֥חְתִּי אֶת־הַנְּבִאִ֖ים וְהֵ֣ם רָ֑צוּ לֹא־דִבַּ֥רְתִּי אֲלֵיהֶ֖ם וְהֵ֥ם נִבָּֽאוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאִֽם־עָמְד֖וּ בְּסוֹדִ֑י וְיַשְׁמִ֤עוּ דְבָרַי֙ אֶת־עַמִּ֔י וִֽישִׁבוּם֙ מִדַּרְכָּ֣ם הָרָ֔ע וּמֵרֹ֖עַ מַֽעַלְלֵיהֶֽם׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הַאֱלֹהֵ֧י מִקָּרֹ֛ב אָ֖נִי נְאֻם־יְהוָ֑ה וְלֹ֥א אֱלֹהֵ֖י מֵרָחֹֽק׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אִם־יִסָּתֵ֨ר אִ֧ישׁ בַּמִּסְתָּרִ֛ים וַאֲנִ֥י לֹֽא־אֶרְאֶ֖נּוּ נְאֻם־יְהוָ֑ה הֲל֨וֹא אֶת־הַשָּׁמַ֧יִם וְאֶת־הָאָ֛רֶץ אֲנִ֥י מָלֵ֖א נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;שָׁמַ֗עְתִּי אֵ֤ת אֲשֶׁר־אָֽמְרוּ֙ הַנְּבִאִ֔ים הַֽנִּבְּאִ֥ים בִּשְׁמִ֛י שֶׁ֖קֶר לֵאמֹ֑ר חָלַ֖מְתִּי חָלָֽמְתִּי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;עַד־מָתַ֗י הֲיֵ֛שׁ בְּלֵ֥ב הַנְּבִאִ֖ים נִבְּאֵ֣י הַשָּׁ֑קֶר וּנְבִיאֵ֖י תַּרְמִ֥ת לִבָּֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הַחֹשְׁבִ֗ים לְהַשְׁכִּ֤יחַ אֶת־עַמִּי֙ שְׁמִ֔י בַּחֲל֣וֹמֹתָ֔ם אֲשֶׁ֥ר יְסַפְּר֖וּ אִ֣ישׁ לְרֵעֵ֑הוּ כַּאֲשֶׁ֨ר שָׁכְח֧וּ אֲבוֹתָ֛ם אֶת־שְׁמִ֖י בַּבָּֽעַל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הַנָּבִ֞יא אֲשֶׁר־אִתּ֤וֹ חֲלוֹם֙ יְסַפֵּ֣ר חֲל֔וֹם וַאֲשֶׁ֤ר דְּבָרִי֙ אִתּ֔וֹ יְדַבֵּ֥ר דְּבָרִ֖י אֱמֶ֑ת מַה־לַתֶּ֥בֶן אֶת־הַבָּ֖ר נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הֲל֨וֹא כֹ֧ה דְבָרִ֛י כָּאֵ֖שׁ נְאֻם־יְהוָ֑ה וּכְפַטִּ֖ישׁ יְפֹ֥צֵֽץ סָֽלַע׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לָכֵ֛ן הִנְנִ֥י עַל־הַנְּבִאִ֖ים נְאֻם־יְהוָ֑ה מְגַנְּבֵ֣י דְבָרַ֔י אִ֖ישׁ מֵאֵ֥ת רֵעֵֽהוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הִנְנִ֥י עַל־הַנְּבִיאִ֖ם נְאֻם־יְהוָ֑ה הַלֹּקְחִ֣ים לְשׁוֹנָ֔ם וַֽיִּנְאֲמ֖וּ נְאֻֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;הִ֠נְנִי עַֽל־נִבְּאֵ֞י חֲלֹמ֥וֹת שֶׁ֙קֶר֙ נְאֻם־יְהוָ֔ה וַֽיְסַפְּרוּם֙ וַיַּתְע֣וּ אֶת־עַמִּ֔י בְּשִׁקְרֵיהֶ֖ם וּבְפַחֲזוּתָ֑ם וְאָנֹכִ֨י לֹֽא־שְׁלַחְתִּ֜ים וְלֹ֣א צִוִּיתִ֗ים וְהוֹעֵ֛יל לֹֽא־יוֹעִ֥ילוּ לָֽעָם־הַזֶּ֖ה נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְכִי־יִשְׁאָלְךָ֩ הָעָ֨ם הַזֶּ֜ה אֽוֹ־הַנָּבִ֤יא אֽוֹ־כֹהֵן֙ לֵאמֹ֔ר מַה־מַשָּׂ֖א יְהוָ֑ה וְאָמַרְתָּ֤ אֲלֵיהֶם֙ אֶת־מַה־מַשָּׂ֔א וְנָטַשְׁתִּ֥י אֶתְכֶ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְהַנָּבִ֤יא וְהַכֹּהֵן֙ וְהָעָ֔ם אֲשֶׁ֥ר יֹאמַ֖ר מַשָּׂ֣א יְהוָ֑ה וּפָקַדְתִּ֛י עַל־הָאִ֥ישׁ הַה֖וּא וְעַל־בֵּיתֽוֹ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;כֹּ֥ה תֹאמְר֛וּ אִ֥ישׁ עַל־רֵעֵ֖הוּ וְאִ֣ישׁ אֶל־אָחִ֑יו מֶה־עָנָ֣ה יְהוָ֔ה וּמַה־דִּבֶּ֖ר יְהוָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וּמַשָּׂ֥א יְהוָ֖ה לֹ֣א תִזְכְּרוּ־ע֑וֹד כִּ֣י הַמַּשָּׂ֗א יִֽהְיֶה֙ לְאִ֣ישׁ דְּבָר֔וֹ וַהֲפַכְתֶּ֗ם אֶת־דִּבְרֵי֙ אֱלֹהִ֣ים חַיִּ֔ים יְהוָ֥ה צְבָא֖וֹת אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;כֹּ֥ה תֹאמַ֖ר אֶל־הַנָּבִ֑יא מֶה־עָנָ֣ךְ יְהוָ֔ה וּמַה־דִּבֶּ֖ר יְהוָֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְאִם־מַשָּׂ֣א יְהוָה֮ תֹּאמֵרוּ֒ לָכֵ֗ן כֹּ֚ה אָמַ֣ר יְהוָ֔ה יַ֧עַן אֲמָרְכֶ֛ם אֶת־הַדָּבָ֥ר הַזֶּ֖ה מַשָּׂ֣א יְהוָ֑ה וָאֶשְׁלַ֤ח אֲלֵיכֶם֙ לֵאמֹ֔ר לֹ֥א תֹאמְר֖וּ מַשָּׂ֥א יְהוָֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;לָכֵ֣ן הִנְנִ֔י וְנָשִׁ֥יתִי אֶתְכֶ֖ם נָשֹׁ֑א וְנָטַשְׁתִּ֣י אֶתְכֶ֗ם וְאֶת־הָעִיר֙ אֲשֶׁ֨ר נָתַ֧תִּי לָכֶ֛ם וְלַאֲבוֹתֵיכֶ֖ם מֵעַ֥ל פָּנָֽי׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְנָתַתִּ֥י עֲלֵיכֶ֖ם חֶרְפַּ֣ת עוֹלָ֑ם וּכְלִמּ֣וּת עוֹלָ֔ם אֲשֶׁ֖ר לֹ֥א תִשָּׁכֵֽחַ׃ ס</P>
</TD>
<TD WIDTH="50%">
<P>1&nbsp;hw&#333;y r&#333;&#8216;&icirc;m m&#601;&#8217;ab&#601;&#x1E0F;&icirc;m &ucirc;m&#601;fi&#x1E63;&icirc;m &#8217;e&#x1E6F;-&#x1E63;&#333;&#8217;n mar&#601;&#8216;&icirc;&#x1E6F;&icirc; n&#601;&#8217;um-y&#601;hw&acirc;: </P>
<P>2&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;al-h&#257;r&#333;&#8216;&icirc;m h&#257;r&#333;&#8216;&icirc;m &#8217;e&#x1E6F;-&#8216;amm&icirc; &#8217;atem h&#259;fi&#x1E63;&#333;&#x1E6F;em &#8217;e&#x1E6F;-&#x1E63;&#333;&#8217;n&icirc; watadi&#x1E25;&ucirc;m w&#601;l&#333;&#8217; f&#601;qa&#x1E0F;&#601;tem &#8217;&#333;&#x1E6F;&#257;m hin&#601;n&icirc; f&#333;q&#275;&#x1E0F; &#8216;&#259;l&ecirc;&#x1E35;em &#8217;e&#x1E6F;-r&#333;&#8216;a m<sup>a</sup>&#8216;al&#601;l&ecirc;&#x1E35;em n&#601;&#8217;um-y&#601;hw&acirc;: </P>
<P>3&nbsp;wa&#8217;&#259;n&icirc; &#8217;&#259;qab&#275;&#x1E63; &#8217;e&#x1E6F;-&#353;&#601;&#8217;&#275;r&icirc;&#x1E6F; &#x1E63;&#333;&#8217;n&icirc; mik&#333;l h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er-hid<sup>a</sup>&#x1E25;&#601;t&icirc; &#8217;&#333;&#x1E6F;&#257;m &#353;&#257;m wah&#259;&#353;i&#x1E07;&#333;&#x1E6F;&icirc; &#8217;e&#x1E6F;&#601;hen &#8216;al-n&#601;w&#275;hen &ucirc;f&#257;r&ucirc; w&#601;r&#257;&#x1E07;&ucirc;: </P>
<P>4&nbsp;wah&#259;qim&#333;&#x1E6F;&icirc; &#8216;&#259;l&ecirc;hem r&#333;&#8216;&icirc;m w&#601;r&#257;&#8216;&ucirc;m w&#601;l&#333;&#8217;-y&icirc;r&#601;&#8217;&ucirc; &#8216;w&#333;&#x1E0F; w&#601;l&#333;&#8217;-y&#275;&#x1E25;at&ucirc; w&#601;l&#333;&#8217; yip&#257;q&#275;&#x1E0F;&ucirc; n&#601;&#8217;um-y&#601;hw&acirc;: s</P>
<P>5&nbsp;hinn&#275;h y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; wah&#259;qim&#333;&#x1E6F;&icirc; l&#601;&#x1E0F;&#257;wi&#x1E0F; &#x1E63;em<sup>a</sup>&#x1E25; &#x1E63;ad&icirc;q &ucirc;m&#257;la&#x1E35;&#601; mele&#x1E35;&#601; w&#601;hi&#347;&#601;k&icirc;l w&#601;&#8216;&#257;&#347;&acirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; b&#257;&#8217;&#257;re&#x1E63;: </P>
<P>6&nbsp;b&#601;y&#257;m&#257;yw ti&ucirc;&#257;&#353;<sup>a</sup>&#8216; y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l yi&#353;&#601;k&#333;n l&#257;&#x1E07;e&#x1E6D;<sup>a</sup>&#x1E25; w&#601;zeh-&#353;&#353;&#601;mw&#333; &#8217;&#259;&#x200D;&#353;er-yiq&#601;r&#601;&#8217;w&#333; y&#601;hw&acirc;| &#x1E63;i&#x1E0F;&#601;q&#275;n&ucirc;: s</P>
<P>7&nbsp;l&#257;&#x1E35;&#275;n hinn&#275;h-y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; w&#601;l&#333;&#8217;-y&#333;&#8217;m&#601;r&ucirc; &#8216;w&#333;&#x1E0F; &#x1E25;ay-y&#601;hw&acirc; &#8217;&#259;&#353;er he&#8216;&#277;l&acirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;r&#257;yim: </P>
<P>8&nbsp;k&icirc; &#8217;im-&#x1E25;ay-y&#601;hw&acirc; &#8217;&#259;&#353;er he&#8216;&#277;l&acirc; wa&#8217;&#259;&#353;er h&#275;&#x1E07;&icirc;&#8217; &#8217;e&#x1E6F;-zer<sup>a</sup>&#8216; b&ecirc;&#x1E6F; yi&#347;&#601;r&#257;&#8217;&#275;l m&#275;&#8217;ere&#x1E63; &#x1E63;&#257;fw&#333;n&acirc; &ucirc;mik&#333;l h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er hid<sup>a</sup>&#x1E25;&#601;t&icirc;m &#353;&#257;m w&#601;y&#257;&#353;&#601;&#x1E07;&ucirc; &#8216;al-&#8217;a&#x1E0F;&#601;m&#257;&#x1E6F;&#257;m: s</P>
<P>9&nbsp;lann&#601;&#x1E07;i&#8217;&icirc;m ni&#353;&#601;bar lib&icirc; &#x1E07;&#601;qir&#601;b&icirc; r&#257;&#x1E25;&#259;f&ucirc; k&#257;l-&#8216;a&#x1E63;&#601;mw&#333;&#x1E6F;ay h&#257;y&icirc;&#x1E6F;&icirc; k&#601;&#8217;&icirc;&#353; &#353;ikw&#333;r &ucirc;&#x1E35;&#601;&#x1E21;e&#x1E07;er &#8216;&#259;&#x1E07;&#257;rw&#333; y&#257;yin mip&#601;n&ecirc; y&#601;hw&acirc; &ucirc;mip&#601;n&ecirc; di&#x1E07;&#601;r&ecirc; q&#257;&#x1E0F;&#601;&#353;w&#333;: </P>
<P>10&nbsp;k&icirc; m&#601;n&#257;&#8217;&#259;f&icirc;m m&#257;l&#601;&#8217;&acirc; h&#257;&#8217;&#257;re&#x1E63; k&icirc;-mip&#601;n&ecirc; &#8217;&#257;l&acirc; &#8217;&#257;&#x1E07;&#601;l&acirc; h&#257;&#8217;&#257;re&#x1E63; y&#257;&#x1E07;&#601;&#353;&ucirc; n&#601;&#8217;w&#333;&#x1E6F; mi&#x1E0F;&#601;b&#257;r wat&#601;h&icirc; m&#601;r&ucirc;&#x1E63;&#257;&#x1E6F;&#257;m r&#257;&#8216;&acirc; &ucirc;&#x1E21;&#601;&#x1E07;&ucirc;r&#257;&#x1E6F;&#257;m l&#333;&#8217;-&#x1E35;&#275;n: </P>
<P>11&nbsp;k&icirc;-&#x1E21;am-n&#257;&#x1E07;&icirc;&#8217; &#x1E21;am-k&#333;h&#275;n &#x1E25;&#257;n&#275;f&ucirc; gam-b&#601;&#x1E07;&ecirc;&#x1E6F;&icirc; m&#257;&#x1E63;&#257;&#8217;&#x1E6F;&icirc; r&#257;&#8216;&#257;&#x1E6F;&#257;m n&#601;&#8217;um-y&#601;hw&acirc;: </P>
<P>12&nbsp;l&#257;&#x1E35;&#275;n yih&#601;yeh &#x1E0F;ar&#601;k&#257;m l&acirc;em k<sup>a</sup>&#x1E25;&#259;laq&#601;laqqw&#333;&#x1E6F; b&#257;&#8217;&#259;f&#275;l&acirc; yid<sup>a</sup>&#x1E25;&ucirc; w&#601;n&#257;f&#601;l&ucirc; &#x1E07;&#257;h k&icirc;-&#8217;&#257;&#x1E07;&icirc;&#8217; &#8216;&#259;l&ecirc;hem r&#257;&#8216;&acirc; &#353;&#601;na&#x1E6F; p&#601;qud&#257;&#x1E6F;&#257;m n&#601;&#8217;um-y&#601;hw&acirc;: </P>
<P>13&nbsp;&ucirc;&#x1E07;in&#601;&#x1E07;&icirc;&#8217;&ecirc; &#353;&#333;m&#601;rw&#333;n r&#257;&#8217;&icirc;&#x1E6F;&icirc; &#x1E6F;if&#601;l&acirc; hinnab&#601;&#8217;&ucirc; &#x1E07;ab<sup>a</sup>&#8216;al wayya&#x1E6F;&#601;&#8216;&ucirc; &#8217;e&#x1E6F;-&#8216;amm&icirc; &#8217;e&#x1E6F;-yi&#347;&#601;r&#257;&#8217;&#275;l: s</P>
<P>14&nbsp;&ucirc;&#x1E07;in&#601;&#x1E07;i&#8217;&ecirc; y&#601;r&ucirc;&#353;&#257;laim r&#257;&#8217;&icirc;&#x1E6F;&icirc; &#353;<sup>a</sup>&#8216;&#259;r&ucirc;r&acirc; n&#257;&#8217;w&#333;f w&#601;h&#257;l&#333;&#x1E35;&#601; ba&#353;&#353;eqer w&#601;&#x1E25;izz&#601;q&ucirc; y&#601;&#x1E0F;&ecirc; m&#601;r&#275;&#8216;&icirc;m l&#601;&#x1E07;il&#601;t&icirc;-&#353;&#257;&#x1E07;&ucirc; &#8217;&icirc;&#353; m&#275;r&#257;&#8216;&#257;&#x1E6F;w&#333; h&#257;y&ucirc;-l&icirc; &#x1E35;ull&#257;m kis&#601;&#x1E0F;&#333;m w&#601;y&#333;&#353;&#601;&#x1E07;eyh&#257; k<sup>a</sup>&#8216;&#259;m&#333;r&acirc;: s</P>
<P>15&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;al-hann&#601;&#x1E07;i&#8217;&icirc;m hin&#601;n&icirc; ma&#8217;&#259;&#x1E35;&icirc;l &#8217;w&#333;&#x1E6F;&#257;m l<sup>a</sup>&#8216;&#259;n&acirc; w&#601;hi&#353;&#601;qi&#x1E6F;&icirc;m m&ecirc;-r&#333;&#8217;&#353; k&icirc; m&#275;&#8217;&#275;&#x1E6F; n&#601;&#x1E07;&icirc;&#8217;&ecirc; y&#601;r&ucirc;&#353;&#257;laim y&#257;&#x1E63;&#601;&#8217;&acirc; &#x1E25;&#259;nup&acirc; l&#601;&#x1E35;&#257;l-h&#257;&#8217;&#257;re&#x1E63;: f</P>
<P>16&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;al-ti&#353;&#601;m&#601;&#8216;&ucirc; &#8216;al-di&#x1E07;&#601;r&ecirc; hann&#601;&#x1E07;i&#8217;&icirc;m hannib&#601;&#8217;&icirc;m l&#257;&#x1E35;em mah&#601;bil&icirc;m h&#275;mm&acirc; &#8217;e&#x1E6F;&#601;&#x1E35;em &#x1E25;&#259;zw&#333;n lib&#257;m y&#601;&#x1E0F;ab&#275;r&ucirc; l&#333;&#8217; mip&icirc; y&#601;hw&acirc;: </P>
<P>17&nbsp;&#8217;&#333;m&#601;r&icirc;m &#8217;&#257;mw&#333;r lim&#601;na&#8217;&#259;&#x1E63;ay diber y&#601;hw&acirc; &#353;&#257;lw&#333;m yih&#601;yeh l&#257;&#x1E35;em w&#601;&#x1E35;&#333;l h&#333;l&#275;&#x1E35;&#601; bi&#353;&#601;rir&ucirc;&#x1E6F; libw&#333; &#8217;&#257;m&#601;r&ucirc; l&#333;&#8217;-&#x1E6F;&#257;&#x1E07;w&#333;&#8217; &#8216;&#259;l&ecirc;&#x1E35;em r&#257;&#8216;&acirc;: </P>
<P>18&nbsp;k&icirc; m&icirc; &#8216;&#257;ma&#x1E0F; b&#601;sw&#333;&#x1E0F; y&#601;hw&acirc; w&#601;y&#275;re&#8217; w&#601;yi&#353;&#601;m<sup>a</sup>&#8216; &#8217;e&#x1E6F;-d&#601;&#x1E07;&#257;rw&#333; m&icirc;-hiq&#601;&#353;&icirc;&#x1E07; <font color="brown">d&#601;&#x1E07;&#257;r&icirc;</font> <font color="blue">d&#601;&#x1E07;&#257;rw&#333;</font> wayyi&#353;&#601;m&#257;&#8216;: s</P>
<P>19&nbsp;hinn&#275;h| s<sup>a</sup>&#8216;&#259;ra&#x1E6F; y&#601;hw&acirc; &#x1E25;&#275;m&acirc; y&#257;&#x1E63;&#601;&#8217;&acirc; w&#601;s<sup>a</sup>&#8216;ar mi&#x1E6F;&#601;&#x1E25;w&#333;l&#275;l &#8216;al r&#333;&#8217;&#353; r&#601;&#353;&#257;&#8216;&icirc;m y&#257;&#x1E25;&ucirc;l: </P>
<P>20&nbsp;l&#333;&#8217; y&#257;&#353;&ucirc;&#x1E07; &#8217;af-y&#601;hw&acirc; &#8216;a&#x1E0F;-&#8216;&#259;&#347;&#333;&#x1E6F;w&#333; w&#601;&#8216;a&#x1E0F;-h&#259;q&icirc;mw&#333; m&#601;zimmw&#333;&#x1E6F; libw&#333; b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m ti&#x1E6F;&#601;bw&#333;n&#601;n&ucirc; &#x1E07;&#257;h b&icirc;n&acirc;: </P>
<P>21&nbsp;l&#333;&#8217;-&#353;&#257;l<sup>a</sup>&#x1E25;&#601;t&icirc; &#8217;e&#x1E6F;-hann&#601;&#x1E07;i&#8217;&icirc;m w&#601;h&#275;m r&#257;&#x1E63;&ucirc; l&#333;&#8217;-&#x1E0F;ibar&#601;t&icirc; &#8217;&#259;l&ecirc;hem w&#601;h&#275;m nib&#257;&#8217;&ucirc;: </P>
<P>22&nbsp;w&#601;&#8217;im-&#8216;&#257;m&#601;&#x1E0F;&ucirc; b&#601;sw&#333;&#x1E0F;&icirc; w&#601;ya&#353;&#601;mi&#8216;&ucirc; &#x1E0F;&#601;&#x1E07;&#257;ray &#8217;e&#x1E6F;-&#8216;amm&icirc; w&icirc;&#353;i&#x1E07;&ucirc;m midar&#601;k&#257;m h&#257;r&#257;&#8216; &ucirc;m&#275;r&#333;&#8216;a m<sup>a</sup>&#8216;al&#601;l&ecirc;hem: s</P>
<P>23&nbsp;ha&#8217;&#277;l&#333;h&ecirc; miqq&#257;r&#333;&#x1E07; &#8217;&#257;n&icirc; n&#601;&#8217;um-y&#601;hw&acirc; w&#601;l&#333;&#8217; &#8217;&#277;l&#333;h&ecirc; m&#275;r&#257;&#x1E25;&#333;q: </P>
<P>24&nbsp;&#8217;im-yiss&#257;&#x1E6F;&#275;r &#8217;&icirc;&#353; bammis&#601;t&#257;r&icirc;m wa&#8217;&#259;n&icirc; l&#333;&#8217;-&#8217;er&#601;&#8217;enn&ucirc; n&#601;&#8217;um-y&#601;hw&acirc; h&#259;lw&#333;&#8217; &#8217;e&#x1E6F;-ha&#353;&#353;&#257;mayim w&#601;&#8217;e&#x1E6F;-h&#257;&#8217;&#257;re&#x1E63; &#8217;&#259;n&icirc; m&#257;l&#275;&#8217; n&#601;&#8217;um-y&#601;hw&acirc;: </P>
<P>25&nbsp;&#353;&#257;m<sup>a</sup>&#8216;&#601;t&icirc; &#8217;&#275;&#x1E6F; &#8217;&#259;&#353;er-&#8217;&#257;m&#601;r&ucirc; hann&#601;&#x1E07;i&#8217;&icirc;m hannib&#601;&#8217;&icirc;m bi&#353;&#601;m&icirc; &#353;eqer l&#275;&#8217;m&#333;r &#x1E25;&#257;lam&#601;t&icirc; &#x1E25;&#257;l&#257;m&#601;t&icirc;: </P>
<P>26&nbsp;&#8216;a&#x1E0F;-m&#257;&#x1E6F;ay h&#259;y&#275;&#353; b&#601;l&#275;&#x1E07; hann&#601;&#x1E07;i&#8217;&icirc;m nib&#601;&#8217;&ecirc; ha&#353;&#353;&#257;qer &ucirc;n&#601;&#x1E07;&icirc;&#8217;&ecirc; tar&#601;mi&#x1E6F; lib&#257;m: </P>
<P>27&nbsp;h<sup>a</sup>&#x1E25;&#333;&#353;&#601;&#x1E07;&icirc;m l&#601;ha&#353;&#601;k&icirc;&#x1E25;a &#8217;e&#x1E6F;-&#8216;amm&icirc; &#353;&#601;m&icirc; b<sup>a</sup>&#x1E25;&#259;lw&#333;m&#333;&#x1E6F;&#257;m &#8217;&#259;&#353;er y&#601;sap&#601;r&ucirc; &#8217;&icirc;&#353; l&#601;r&#275;&#8216;&#275;h&ucirc; ka&#8217;&#259;&#353;er &#353;&#257;&#x1E35;&#601;&#x1E25;&ucirc; &#8217;&#259;&#x1E07;w&#333;&#x1E6F;&#257;m &#8217;e&#x1E6F;-&#353;&#601;m&icirc; bab&#257;&#8216;al: </P>
<P>28&nbsp;hann&#257;&#x1E07;&icirc;&#8217; &#8217;&#259;&#353;er-&#8217;itw&#333; &#x1E25;&#259;lw&#333;m y&#601;sap&#275;r &#x1E25;&#259;lw&#333;m wa&#8217;&#259;&#353;er d&#601;&#x1E07;&#257;r&icirc; &#8217;itw&#333; y&#601;&#x1E0F;ab&#275;r d&#601;&#x1E07;&#257;r&icirc; &#8217;&#277;me&#x1E6F; mah-late&#x1E07;en &#8217;e&#x1E6F;-hab&#257;r n&#601;&#8217;um-y&#601;hw&acirc;: </P>
<P>29&nbsp;h&#259;lw&#333;&#8217; &#x1E35;&#333;h &#x1E0F;&#601;&#x1E07;&#257;r&icirc; k&#257;&#8217;&#275;&#353; n&#601;&#8217;um-y&#601;hw&acirc; &ucirc;&#x1E35;&#601;fa&#x1E6D;&#x1E6D;&icirc;&#353; y&#601;f&#333;&#x1E63;&#275;&#x1E63; s&#257;l<sup>a</sup>&#8216;: s</P>
<P>30&nbsp;l&#257;&#x1E35;&#275;n hin&#601;n&icirc; &#8216;al-hann&#601;&#x1E07;i&#8217;&icirc;m n&#601;&#8217;um-y&#601;hw&acirc; m&#601;&#x1E21;ann&#601;&#x1E07;&ecirc; &#x1E0F;&#601;&#x1E07;&#257;ray &#8217;&icirc;&#353; m&#275;&#8217;&#275;&#x1E6F; r&#275;&#8216;&#275;h&ucirc;: </P>
<P>31&nbsp;hin&#601;n&icirc; &#8216;al-hann&#601;&#x1E07;&icirc;&#8217;im n&#601;&#8217;um-y&#601;hw&acirc; hall&#333;q&#601;&#x1E25;&icirc;m l&#601;&#353;w&#333;n&#257;m wayyin&#601;&#8217;&#259;m&ucirc; n&#601;&#8217;um: </P>
<P>32&nbsp;hin&#601;n&icirc; &#8216;al-nib&#601;&#8217;&ecirc; &#x1E25;&#259;l&#333;mw&#333;&#x1E6F; &#353;eqer n&#601;&#8217;um-y&#601;hw&acirc; way&#601;sap&#601;r&ucirc;m wayya&#x1E6F;&#601;&#8216;&ucirc; &#8217;e&#x1E6F;-&#8216;amm&icirc; b&#601;&#353;iq&#601;r&ecirc;hem &ucirc;&#x1E07;&#601;f<sup>a</sup>&#x1E25;&#259;z&ucirc;&#x1E6F;&#257;m w&#601;&#8217;&#257;n&#333;&#x1E35;&icirc; l&#333;&#8217;-&#353;&#601;l<sup>a</sup>&#x1E25;&#601;t&icirc;m w&#601;l&#333;&#8217; &#x1E63;i&ucirc;&icirc;&#x1E6F;&icirc;m w&#601;hw&#333;&#8216;&ecirc;l l&#333;&#8217;-yw&#333;&#8216;&icirc;l&ucirc; l&#257;&#8216;&#257;m-hazzeh n&#601;&#8217;um-y&#601;hw&acirc;: </P>
<P>33&nbsp;w&#601;&#x1E35;&icirc;-yi&#353;&#601;&#8217;&#257;l&#601;&#x1E35;&#257; h&#257;&#8216;&#257;m hazzeh &#8217;w&#333;-hann&#257;&#x1E07;&icirc;&#8217; &#8217;w&#333;-&#x1E35;&#333;h&#275;n l&#275;&#8217;m&#333;r mah-ma&#347;&#347;&#257;&#8217; y&#601;hw&acirc; w&#601;&#8217;&#257;mar&#601;t&#257; &#8217;&#259;l&ecirc;hem &#8217;e&#x1E6F;-mah-ma&#347;&#347;&#257;&#8217; w&#601;n&#257;&#x1E6D;a&#353;&#601;t&icirc; &#8217;e&#x1E6F;&#601;&#x1E35;em n&#601;&#8217;um-y&#601;hw&acirc;: </P>
<P>34&nbsp;w&#601;hann&#257;&#x1E07;&icirc;&#8217; w&#601;hak&#333;h&#275;n w&#601;h&#257;&#8216;&#257;m &#8217;&#259;&#353;er y&#333;&#8217;mar ma&#347;&#347;&#257;&#8217; y&#601;hw&acirc; &ucirc;f&#257;qa&#x1E0F;&#601;t&icirc; &#8216;al-h&#257;&#8217;&icirc;&#353; hah&ucirc;&#8217; w&#601;&#8216;al-b&ecirc;&#x1E6F;w&#333;: </P>
<P>35&nbsp;k&#333;h &#x1E6F;&#333;&#8217;m&#601;r&ucirc; &#8217;&icirc;&#353; &#8216;al-r&#275;&#8216;&#275;h&ucirc; w&#601;&#8217;&icirc;&#353; &#8217;el-&#8217;&#257;&#x1E25;&icirc;w meh-&#8216;&#257;n&acirc; y&#601;hw&acirc; &ucirc;mah-diber y&#601;hw&acirc;: </P>
<P>36&nbsp;&ucirc;ma&#347;&#347;&#257;&#8217; y&#601;hw&acirc; l&#333;&#8217; &#x1E6F;iz&#601;k&#601;r&ucirc;-&#8216;w&#333;&#x1E0F; k&icirc; hamma&#347;&#347;&#257;&#8217; yih&#601;yeh l&#601;&#8217;&icirc;&#353; d&#601;&#x1E07;&#257;rw&#333; wah&#259;fa&#x1E35;&#601;tem &#8217;e&#x1E6F;-di&#x1E07;&#601;r&ecirc; &#8217;&#277;l&#333;h&icirc;m &#x1E25;ayy&icirc;m y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc;n&ucirc;: </P>
<P>37&nbsp;k&#333;h &#x1E6F;&#333;&#8217;mar &#8217;el-hann&#257;&#x1E07;&icirc;&#8217; meh-&#8216;&#257;n&#257;&#x1E35;&#601; y&#601;hw&acirc; &ucirc;mah-diber y&#601;hw&acirc;: </P>
<P>38&nbsp;w&#601;&#8217;im-ma&#347;&#347;&#257;&#8217; y&#601;hw&acirc; t&#333;&#8217;m&#275;r&ucirc; l&#257;&#x1E35;&#275;n k&#333;h &#8217;&#257;mar y&#601;hw&acirc; y<sup>a</sup>&#8216;an &#8217;&#259;m&#257;r&#601;&#x1E35;em &#8217;e&#x1E6F;-had&#257;&#x1E07;&#257;r hazzeh ma&#347;&#347;&#257;&#8217; y&#601;hw&acirc; w&#257;&#8217;e&#353;&#601;l<sup>a</sup>&#x1E25; &#8217;&#259;l&ecirc;&#x1E35;em l&#275;&#8217;m&#333;r l&#333;&#8217; &#x1E6F;&#333;&#8217;m&#601;r&ucirc; ma&#347;&#347;&#257;&#8217; y&#601;hw&acirc;: </P>
<P>39&nbsp;l&#257;&#x1E35;&#275;n hin&#601;n&icirc; w&#601;n&#257;&#353;&icirc;&#x1E6F;&icirc; &#8217;e&#x1E6F;&#601;&#x1E35;em n&#257;&#353;&#333;&#8217; w&#601;n&#257;&#x1E6D;a&#353;&#601;t&icirc; &#8217;e&#x1E6F;&#601;&#x1E35;em w&#601;&#8217;e&#x1E6F;-h&#257;&#8216;&icirc;r &#8217;&#259;&#353;er n&#257;&#x1E6F;at&icirc; l&#257;&#x1E35;em w&#601;la&#8217;&#259;&#x1E07;w&#333;&#x1E6F;&ecirc;&#x1E35;em m&#275;&#8216;al p&#257;n&#257;y: </P>
<P>40&nbsp;w&#601;n&#257;&#x1E6F;at&icirc; &#8216;&#259;l&ecirc;&#x1E35;em &#x1E25;er&#601;pa&#x1E6F; &#8216;w&#333;l&#257;m &ucirc;&#x1E35;&#601;limm&ucirc;&#x1E6F; &#8216;w&#333;l&#257;m &#8217;&#259;&#353;er l&#333;&#8217; &#x1E6F;i&#353;&#353;&#257;&#x1E35;&#275;&#x1E25;a: s</P>
</TD>
</TABLE>
<P><HR>
<CENTER>
<A HREF="jer024">Next: Jeremiah (Yermiyah) Chapter 24</A></CENTER>
</BODY>
</HTML>
