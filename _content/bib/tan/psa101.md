[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa101)  [KJV](../kjv/psa101)  [Sep](../sep/psa101) 
[Vul](../vul/psa101)   
  
[Psalms (Tehilim) Index](psa)  
  [Previous](psa100)  [Next](psa102) 

------------------------------------------------------------------------

### Tanach (Hebrew): Psalms (Tehilim) Chapter 101

‎<span id="001">1</span> ‏לְדָוִ֗ד מִ֫זְמ֥וֹר חֶֽסֶד־וּמִשְׁפָּ֥ט
אָשִׁ֑ירָה לְךָ֖ יְהוָ֣ה אֲזַמֵּֽרָה׃

‎<span id="002">2</span> ‏אַשְׂכִּ֤ילָה׀ בְּדֶ֬רֶךְ תָּמִ֗ים מָ֭תַי
תָּב֣וֹא אֵלָ֑י אֶתְהַלֵּ֥ךְ בְּתָם־לְ֝בָבִ֗י בְּקֶ֣רֶב בֵּיתִֽי׃

‎<span id="003">3</span> ‏לֹֽא־אָשִׁ֨ית׀ לְנֶ֥גֶד עֵינַ֗י
דְּֽבַר־בְּלִ֫יָּ֥עַל עֲשֹֽׂה־סֵטִ֥ים שָׂנֵ֑אתִי לֹ֖א יִדְבַּ֣ק בִּֽי׃

‎<span id="004">4</span> ‏לֵבָ֣ב עִ֭קֵּשׁ יָס֣וּר מִמֶּ֑נִּי רָ֝֗ע לֹ֣א
אֵדָֽע׃

‎<span id="005">5</span> ‏מלושני מְלָשְׁנִ֬י בַסֵּ֨תֶר׀ רֵעֵהוּ֮ אוֹת֪וֹ
אַ֫צְמִ֥ית גְּֽבַהּ־עֵ֭ינַיִם וּרְחַ֣ב לֵבָ֑ב אֹ֝ת֗וֹ לֹ֣א אוּכָֽל׃

‎<span id="006">6</span> ‏עֵינַ֤י׀ בְּנֶֽאֶמְנֵי־אֶרֶץ֮ לָשֶׁ֪בֶת
עִמָּ֫דִ֥י הֹ֭לֵךְ בְּדֶ֣רֶךְ תָּמִ֑ים ה֝֗וּא יְשָׁרְתֵֽנִי׃

‎<span id="007">7</span> ‏לֹֽא־יֵשֵׁ֨ב׀ בְּקֶ֥רֶב בֵּיתִי֮ עֹשֵׂ֪ה
רְמִ֫יָּ֥ה דֹּבֵ֥ר שְׁקָרִ֑ים לֹֽא־יִ֝כּ֗וֹן לְנֶ֣גֶד עֵינָֽי׃

‎<span id="008">8</span> ‏לַבְּקָרִ֗ים אַצְמִ֥ית כָּל־רִשְׁעֵי־אָ֑רֶץ
לְהַכְרִ֥ית מֵֽעִיר־יְ֝הוָ֗ה כָּל־פֹּ֥עֲלֵי אָֽוֶן׃

1 ləḏāwiḏ mizəmwōr ḥeseḏ-ûmišəpāṭ ’āšîrâ ləḵā yəhwâ ’ăzammērâ:

2 ’aśəkîlâ\| bəḏereḵə tāmîm māṯay tāḇwō’ ’ēlāy ’eṯəhallēḵə bəṯām-ləḇāḇî
bəqereḇ bêṯî:

3 lō’-’āšîṯ\| ləneḡeḏ ‘ênay dəḇar-bəlîyā‘al ‘ăśōh-sēṭîm śānē’ṯî lō’
yiḏəbaq bî:

4 lēḇāḇ ‘iqqēš yāsûr mimmennî rā‘ lō’ ’ēḏā‘:

5 məlwōšənî məlāšənî ḇassēṯer\| rē‘ēhû ’wōṯwō ’aṣəmîṯ
gəḇ<sup>a</sup>h-‘ênayim ûrəḥaḇ lēḇāḇ ’ōṯwō lō’ ’ûḵāl:

6 ‘ênay\| bəne’emənê-’ereṣ lāšeḇeṯ ‘immāḏî hōlēḵə bəḏereḵə tāmîm hû’
yəšārəṯēnî:

7 lō’-yēšēḇ\| bəqereḇ bêṯî ‘ōśēh rəmîyâ dōḇēr šəqārîm lō’-yikwōn ləneḡeḏ
‘ênāy:

8 labəqārîm ’aṣəmîṯ kāl-rišə‘ê-’āreṣ ləhaḵərîṯ mē‘îr-yəhwâ kāl-pō‘ălê
’āwen:

------------------------------------------------------------------------

[Next: Psalms (Tehilim) Chapter 102](psa102)
