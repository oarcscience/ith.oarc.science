<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo038.htm">Polyglot</A>&nbsp;
<A HREF="../kjv/exo038.htm">KJV</A>&nbsp;
<A HREF="../sep/exo038.htm">Sep</A>&nbsp;
<A HREF="../vul/exo038.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo037.htm">Previous</A>&nbsp;
<A HREF="exo039.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 38</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֛עַשׂ אֶת־מִזְבַּ֥ח הָעֹלָ֖ה עֲצֵ֣י שִׁטִּ֑ים חָמֵשׁ֩ אַמּ֨וֹת אָרְכּ֜וֹ וְחָֽמֵשׁ־אַמּ֤וֹת רָחְבּוֹ֙ רָב֔וּעַ וְשָׁלֹ֥שׁ אַמּ֖וֹת קֹמָתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֣עַשׂ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ הָי֣וּ קַרְנֹתָ֑יו וַיְצַ֥ף אֹת֖וֹ נְחֹֽשֶׁת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּ֜עַשׂ אֶֽת־כָּל־כְּלֵ֣י הַמִּזְבֵּ֗חַ אֶת־הַסִּירֹ֤ת וְאֶת־הַיָּעִים֙ וְאֶת־הַמִּזְרָקֹ֔ת אֶת־הַמִּזְלָגֹ֖ת וְאֶת־הַמַּחְתֹּ֑ת כָּל־כֵּלָ֖יו עָשָׂ֥ה נְחֹֽשֶׁת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֤עַשׂ לַמִּזְבֵּ֙חַ֙ מִכְבָּ֔ר מַעֲשֵׂ֖ה רֶ֣שֶׁת נְחֹ֑שֶׁת תַּ֧חַת כַּרְכֻּבּ֛וֹ מִלְּמַ֖טָּה עַד־חֶצְיֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּצֹ֞ק אַרְבַּ֧ע טַבָּעֹ֛ת בְּאַרְבַּ֥ע הַקְּצָוֹ֖ת לְמִכְבַּ֣ר הַנְּחֹ֑שֶׁת בָּתִּ֖ים לַבַּדִּֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֥עַשׂ אֶת־הַבַּדִּ֖ים עֲצֵ֣י שִׁטִּ֑ים וַיְצַ֥ף אֹתָ֖ם נְחֹֽשֶׁת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֵ֨א אֶת־הַבַּדִּ֜ים בַּטַּבָּעֹ֗ת עַ֚ל צַלְעֹ֣ת הַמִּזְבֵּ֔חַ לָשֵׂ֥את אֹת֖וֹ בָּהֶ֑ם נְב֥וּב לֻחֹ֖ת עָשָׂ֥ה אֹתֽוֹ׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֗עַשׂ אֵ֚ת הַכִּיּ֣וֹר נְחֹ֔שֶׁת וְאֵ֖ת כַּנּ֣וֹ נְחֹ֑שֶׁת בְּמַרְאֹת֙ הַצֹּ֣בְאֹ֔ת אֲשֶׁ֣ר צָֽבְא֔וּ פֶּ֖תַח אֹ֥הֶל מוֹעֵֽד׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֖עַשׂ אֶת־הֶחָצֵ֑ר לִפְאַ֣ת׀ נֶ֣גֶב תֵּימָ֗נָה קַלְעֵ֤י הֶֽחָצֵר֙ שֵׁ֣שׁ מָשְׁזָ֔ר מֵאָ֖ה בָּאַמָּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עַמּוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָעַמֻּדִ֛ים וַחֲשֻׁקֵיהֶ֖ם כָּֽסֶף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְלִפְאַ֤ת צָפוֹן֙ מֵאָ֣ה בָֽאַמָּ֔ה עַמּוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמּוּדִ֛ים וַחֲשֻׁקֵיהֶ֖ם כָּֽסֶף׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלִפְאַת־יָ֗ם קְלָעִים֙ חֲמִשִּׁ֣ים בָּֽאַמָּ֔ה עַמּוּדֵיהֶ֥ם עֲשָׂרָ֔ה וְאַדְנֵיהֶ֖ם עֲשָׂרָ֑ה וָוֵ֧י הָעַמֻּדִ֛ים וַחֲשׁוּקֵיהֶ֖ם כָּֽסֶף׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;קְלָעִ֛ים חֲמֵשׁ־עֶשְׂרֵ֥ה אַמָּ֖ה אֶל־הַכָּתֵ֑ף עַמּוּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלַכָּתֵ֣ף הַשֵּׁנִ֗ית מִזֶּ֤ה וּמִזֶּה֙ לְשַׁ֣עַר הֶֽחָצֵ֔ר קְלָעִ֕ים חֲמֵ֥שׁ עֶשְׂרֵ֖ה אַמָּ֑ה עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כָּל־קַלְעֵ֧י הֶחָצֵ֛ר סָבִ֖יב שֵׁ֥שׁ מָשְׁזָֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָאֲדָנִ֣ים לָֽעַמֻּדִים֮ נְחֹשֶׁת֒ וָוֵ֨י הָֽעַמּוּדִ֜ים וַחֲשׁוּקֵיהֶם֙ כֶּ֔סֶף וְצִפּ֥וּי רָאשֵׁיהֶ֖ם כָּ֑סֶף וְהֵם֙ מְחֻשָּׁקִ֣ים כֶּ֔סֶף כֹּ֖ל עַמֻּדֵ֥י הֶחָצֵֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּמָסַ֞ךְ שַׁ֤עַר הֶחָצֵר֙ מַעֲשֵׂ֣ה רֹקֵ֔ם תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר וְעֶשְׂרִ֤ים אַמָּה֙ אֹ֔רֶךְ וְקוֹמָ֤ה בְרֹ֙חַב֙ חָמֵ֣שׁ אַמּ֔וֹת לְעֻמַּ֖ת קַלְעֵ֥י הֶחָצֵֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעַמֻּֽדֵיהֶם֙ אַרְבָּעָ֔ה וְאַדְנֵיהֶ֥ם אַרְבָּעָ֖ה נְחֹ֑שֶׁת וָוֵיהֶ֣ם כֶּ֔סֶף וְצִפּ֧וּי רָאשֵׁיהֶ֛ם וַחֲשֻׁקֵיהֶ֖ם כָּֽסֶף׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְֽכָל־הַיְתֵדֹ֞ת לַמִּשְׁכָּ֧ן וְלֶחָצֵ֛ר סָבִ֖יב נְחֹֽשֶׁת׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵ֣לֶּה פְקוּדֵ֤י הַמִּשְׁכָּן֙ מִשְׁכַּ֣ן הָעֵדֻ֔ת אֲשֶׁ֥ר פֻּקַּ֖ד עַל־פִּ֣י מֹשֶׁ֑ה עֲבֹדַת֙ הַלְוִיִּ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּבְצַלְאֵ֛ל בֶּן־אוּרִ֥י בֶן־ח֖וּר לְמַטֵּ֣ה יְהוּדָ֑ה עָשָׂ֕ה אֵ֛ת כָּל־אֲשֶׁר־צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאִתּ֗וֹ אָהֳלִיאָ֞ב בֶּן־אֲחִיסָמָ֛ךְ לְמַטֵּה־דָ֖ן חָרָ֣שׁ וְחֹשֵׁ֑ב וְרֹקֵ֗ם בַּתְּכֵ֙לֶת֙ וּבָֽאַרְגָּמָ֔ן וּבְתוֹלַ֥עַת הַשָּׁנִ֖י וּבַשֵּֽׁשׁ׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כָּל־הַזָּהָ֗ב הֶֽעָשׂוּי֙ לַמְּלָאכָ֔ה בְּכֹ֖ל מְלֶ֣אכֶת הַקֹּ֑דֶשׁ וַיְהִ֣י׀ זְהַ֣ב הַתְּנוּפָ֗ה תֵּ֤שַׁע וְעֶשְׂרִים֙ כִּכָּ֔ר וּשְׁבַ֨ע מֵא֧וֹת וּשְׁלֹשִׁ֛ים שֶׁ֖קֶל בְּשֶׁ֥קֶל הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְכֶ֛סֶף פְּקוּדֵ֥י הָעֵדָ֖ה מְאַ֣ת כִּכָּ֑ר וְאֶלֶף֩ וּשְׁבַ֨ע מֵא֜וֹת וַחֲמִשָּׁ֧ה וְשִׁבְעִ֛ים שֶׁ֖קֶל בְּשֶׁ֥קֶל הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בֶּ֚קַע לַגֻּלְגֹּ֔לֶת מַחֲצִ֥ית הַשֶּׁ֖קֶל בְּשֶׁ֣קֶל הַקֹּ֑דֶשׁ לְכֹ֨ל הָעֹבֵ֜ר עַל־הַפְּקֻדִ֗ים מִבֶּ֨ן עֶשְׂרִ֤ים שָׁנָה֙ וָמַ֔עְלָה לְשֵׁשׁ־מֵא֥וֹת אֶ֙לֶף֙ וּשְׁלֹ֣שֶׁת אֲלָפִ֔ים וַחֲמֵ֥שׁ מֵא֖וֹת וַחֲמִשִּֽׁים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִ֗י מְאַת֙ כִּכַּ֣ר הַכֶּ֔סֶף לָצֶ֗קֶת אֵ֚ת אַדְנֵ֣י הַקֹּ֔דֶשׁ וְאֵ֖ת אַדְנֵ֣י הַפָּרֹ֑כֶת מְאַ֧ת אֲדָנִ֛ים לִמְאַ֥ת הַכִּכָּ֖ר כִּכָּ֥ר לָאָֽדֶן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאֶת־הָאֶ֜לֶף וּשְׁבַ֤ע הַמֵּאוֹת֙ וַחֲמִשָּׁ֣ה וְשִׁבְעִ֔ים עָשָׂ֥ה וָוִ֖ים לָעַמּוּדִ֑ים וְצִפָּ֥ה רָאשֵׁיהֶ֖ם וְחִשַּׁ֥ק אֹתָֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּנְחֹ֥שֶׁת הַתְּנוּפָ֖ה שִׁבְעִ֣ים כִּכָּ֑ר וְאַלְפַּ֥יִם וְאַרְבַּע־מֵא֖וֹת שָֽׁקֶל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּ֣עַשׂ בָּ֗הּ אֶת־אַדְנֵי֙ פֶּ֚תַח אֹ֣הֶל מוֹעֵ֔ד וְאֵת֙ מִזְבַּ֣ח הַנְּחֹ֔שֶׁת וְאֶת־מִכְבַּ֥ר הַנְּחֹ֖שֶׁת אֲשֶׁר־ל֑וֹ וְאֵ֖ת כָּל־כְּלֵ֥י הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאֶת־אַדְנֵ֤י הֶֽחָצֵר֙ סָבִ֔יב וְאֶת־אַדְנֵ֖י שַׁ֣עַר הֶחָצֵ֑ר וְאֵ֨ת כָּל־יִתְדֹ֧ת הַמִּשְׁכָּ֛ן וְאֶת־כָּל־יִתְדֹ֥ת הֶחָצֵ֖ר סָבִֽיב׃ </P>
</TD>
<TD WIDTH="50%">
<P>1&nbsp;wayy<sup>a</sup>&#8216;a&#347; &#8217;e&#x1E6F;-miz&#601;b<sup>a</sup>&#x1E25; h&#257;&#8216;&#333;l&acirc; &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#x1E25;&#257;m&#275;&#353; &#8217;ammw&#333;&#x1E6F; &#8217;&#257;r&#601;kw&#333; w&#601;&#x1E25;&#257;m&#275;&#353;-&#8217;ammw&#333;&#x1E6F; r&#257;&#x1E25;&#601;bw&#333; r&#257;&#x1E07;&ucirc;&#8216;a w&#601;&#353;&#257;l&#333;&#353; &#8217;ammw&#333;&#x1E6F; q&#333;m&#257;&#x1E6F;w&#333;: </P>
<P>2&nbsp;wayy<sup>a</sup>&#8216;a&#347; qar&#601;n&#333;&#x1E6F;&#257;yw &#8216;al &#8217;ar&#601;b<sup>a</sup>&#8216; pinn&#333;&#x1E6F;&#257;yw mimmenn&ucirc; h&#257;y&ucirc; qar&#601;n&#333;&#x1E6F;&#257;yw way&#601;&#x1E63;af &#8217;&#333;&#x1E6F;w&#333; n&#601;&#x1E25;&#333;&#353;e&#x1E6F;: </P>
<P>3&nbsp;wayy<sup>a</sup>&#8216;a&#347; &#8217;e&#x1E6F;-k&#257;l-k&#601;l&ecirc; hammiz&#601;b&#275;&#x1E25;a &#8217;e&#x1E6F;-hass&icirc;r&#333;&#x1E6F; w&#601;&#8217;e&#x1E6F;-hayy&#257;&#8216;&icirc;m w&#601;&#8217;e&#x1E6F;-hammiz&#601;r&#257;q&#333;&#x1E6F; &#8217;e&#x1E6F;-hammiz&#601;l&#257;&#x1E21;&#333;&#x1E6F; w&#601;&#8217;e&#x1E6F;-hamm<sup>a</sup>&#x1E25;&#601;t&#333;&#x1E6F; k&#257;l-k&#275;l&#257;yw &#8216;&#257;&#347;&acirc; n&#601;&#x1E25;&#333;&#353;e&#x1E6F;: </P>
<P>4&nbsp;wayy<sup>a</sup>&#8216;a&#347; lammiz&#601;b&#275;&#x1E25;a mi&#x1E35;&#601;b&#257;r m<sup>a</sup>&#8216;&#259;&#347;&#275;h re&#353;e&#x1E6F; n&#601;&#x1E25;&#333;&#353;e&#x1E6F; t<sup>a</sup>&#x1E25;a&#x1E6F; kar&#601;kubw&#333; mill&#601;ma&#x1E6D;&#x1E6D;&acirc; &#8216;a&#x1E0F;-&#x1E25;e&#x1E63;&#601;yw&#333;: </P>
<P>5&nbsp;wayyi&#x1E63;&#333;q &#8217;ar&#601;b<sup>a</sup>&#8216; &#x1E6D;ab&#257;&#8216;&#333;&#x1E6F; b&#601;&#8217;ar&#601;b<sup>a</sup>&#8216; haqq&#601;&#x1E63;&#257;w&#333;&#x1E6F; l&#601;mi&#x1E35;&#601;bar hann&#601;&#x1E25;&#333;&#353;e&#x1E6F; b&#257;t&icirc;m labad&icirc;m: </P>
<P>6&nbsp;wayy<sup>a</sup>&#8216;a&#347; &#8217;e&#x1E6F;-habad&icirc;m &#8216;&#259;&#x1E63;&ecirc; &#353;i&#x1E6D;&#x1E6D;&icirc;m way&#601;&#x1E63;af &#8217;&#333;&#x1E6F;&#257;m n&#601;&#x1E25;&#333;&#353;e&#x1E6F;: </P>
<P>7&nbsp;wayy&#257;&#x1E07;&#275;&#8217; &#8217;e&#x1E6F;-habad&icirc;m ba&#x1E6D;&#x1E6D;ab&#257;&#8216;&#333;&#x1E6F; &#8216;al &#x1E63;al&#601;&#8216;&#333;&#x1E6F; hammiz&#601;b&#275;&#x1E25;a l&#257;&#347;&#275;&#8217;&#x1E6F; &#8217;&#333;&#x1E6F;w&#333; b&acirc;em n&#601;&#x1E07;&ucirc;&#x1E07; lu&#x1E25;&#333;&#x1E6F; &#8216;&#257;&#347;&acirc; &#8217;&#333;&#x1E6F;w&#333;: s</P>
<P>8&nbsp;wayy<sup>a</sup>&#8216;a&#347; &#8217;&#275;&#x1E6F; hak&icirc;yw&#333;r n&#601;&#x1E25;&#333;&#353;e&#x1E6F; w&#601;&#8217;&#275;&#x1E6F; kannw&#333; n&#601;&#x1E25;&#333;&#353;e&#x1E6F; b&#601;mar&#601;&#8217;&#333;&#x1E6F; ha&#x1E63;&#x1E63;&#333;&#x1E07;&#601;&#8217;&#333;&#x1E6F; &#8217;&#259;&#353;er &#x1E63;&#257;&#x1E07;&#601;&#8217;&ucirc; pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: s</P>
<P>9&nbsp;wayy<sup>a</sup>&#8216;a&#347; &#8217;e&#x1E6F;-he&#x1E25;&#257;&#x1E63;&#275;r lif&#601;&#8217;a&#x1E6F;| ne&#x1E21;e&#x1E07; t&ecirc;m&#257;n&acirc; qal&#601;&#8216;&ecirc; he&#x1E25;&#257;&#x1E63;&#275;r &#353;&#275;&#353; m&#257;&#353;&#601;z&#257;r m&#275;&#8217;&acirc; b&#257;&#8217;amm&acirc;: </P>
<P>10&nbsp;&#8216;amm&ucirc;&#x1E0F;&ecirc;hem &#8216;e&#347;&#601;r&icirc;m w&#601;&#8217;a&#x1E0F;&#601;n&ecirc;hem &#8216;e&#347;&#601;r&icirc;m n&#601;&#x1E25;&#333;&#353;e&#x1E6F; w&#257;w&ecirc; h&#257;&#8216;ammu&#x1E0F;&icirc;m w<sup>a</sup>&#x1E25;&#259;&#353;uq&ecirc;hem k&#257;sef: </P>
<P>11&nbsp;w&#601;lif&#601;&#8217;a&#x1E6F; &#x1E63;&#257;fw&#333;n m&#275;&#8217;&acirc; &#x1E07;&#257;&#8217;amm&acirc; &#8216;amm&ucirc;&#x1E0F;&ecirc;hem &#8216;e&#347;&#601;r&icirc;m w&#601;&#8217;a&#x1E0F;&#601;n&ecirc;hem &#8216;e&#347;&#601;r&icirc;m n&#601;&#x1E25;&#333;&#353;e&#x1E6F; w&#257;w&ecirc; h&#257;&#8216;amm&ucirc;&#x1E0F;&icirc;m w<sup>a</sup>&#x1E25;&#259;&#353;uq&ecirc;hem k&#257;sef: </P>
<P>12&nbsp;w&#601;lif&#601;&#8217;a&#x1E6F;-y&#257;m q&#601;l&#257;&#8216;&icirc;m &#x1E25;&#259;mi&#353;&#353;&icirc;m b&#257;&#8217;amm&acirc; &#8216;amm&ucirc;&#x1E0F;&ecirc;hem &#8216;&#259;&#347;&#257;r&acirc; w&#601;&#8217;a&#x1E0F;&#601;n&ecirc;hem &#8216;&#259;&#347;&#257;r&acirc; w&#257;w&ecirc; h&#257;&#8216;ammu&#x1E0F;&icirc;m w<sup>a</sup>&#x1E25;&#259;&#353;&ucirc;q&ecirc;hem k&#257;sef: </P>
<P>13&nbsp;w&#601;lif&#601;&#8217;a&#x1E6F; q&#275;&#x1E0F;&#601;m&acirc; miz&#601;r&#257;&#x1E25;&acirc; &#x1E25;&#259;mi&#353;&#353;&icirc;m &#8217;amm&acirc;: </P>
<P>14&nbsp;q&#601;l&#257;&#8216;&icirc;m &#x1E25;&#259;m&#275;&#353;-&#8216;e&#347;&#601;r&#275;h &#8217;amm&acirc; &#8217;el-hak&#257;&#x1E6F;&#275;f &#8216;amm&ucirc;&#x1E0F;&ecirc;hem &#353;&#601;l&#333;&#353;&acirc; w&#601;&#8217;a&#x1E0F;&#601;n&ecirc;hem &#353;&#601;l&#333;&#353;&acirc;: </P>
<P>15&nbsp;w&#601;lak&#257;&#x1E6F;&#275;f ha&#353;&#353;&#275;n&icirc;&#x1E6F; mizzeh &ucirc;mizzeh l&#601;&#353;<sup>a</sup>&#8216;ar he&#x1E25;&#257;&#x1E63;&#275;r q&#601;l&#257;&#8216;&icirc;m &#x1E25;&#259;m&#275;&#353; &#8216;e&#347;&#601;r&#275;h &#8217;amm&acirc; &#8216;ammu&#x1E0F;&ecirc;hem &#353;&#601;l&#333;&#353;&acirc; w&#601;&#8217;a&#x1E0F;&#601;n&ecirc;hem &#353;&#601;l&#333;&#353;&acirc;: </P>
<P>16&nbsp;k&#257;l-qal&#601;&#8216;&ecirc; he&#x1E25;&#257;&#x1E63;&#275;r s&#257;&#x1E07;&icirc;&#x1E07; &#353;&#275;&#353; m&#257;&#353;&#601;z&#257;r: </P>
<P>17&nbsp;w&#601;h&#257;&#8217;&#259;&#x1E0F;&#257;n&icirc;m l&#257;&#8216;ammu&#x1E0F;&icirc;m n&#601;&#x1E25;&#333;&#353;e&#x1E6F; w&#257;w&ecirc; h&#257;&#8216;amm&ucirc;&#x1E0F;&icirc;m w<sup>a</sup>&#x1E25;&#259;&#353;&ucirc;q&ecirc;hem kesef w&#601;&#x1E63;ip&ucirc;y r&#257;&#8217;&#353;&ecirc;hem k&#257;sef w&#601;h&#275;m m&#601;&#x1E25;u&#353;&#353;&#257;q&icirc;m kesef k&#333;l &#8216;ammu&#x1E0F;&ecirc; he&#x1E25;&#257;&#x1E63;&#275;r: </P>
<P>18&nbsp;&ucirc;m&#257;sa&#x1E35;&#601; &#353;<sup>a</sup>&#8216;ar he&#x1E25;&#257;&#x1E63;&#275;r m<sup>a</sup>&#8216;&#259;&#347;&#275;h r&#333;q&#275;m t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E6F;w&#333;l<sup>a</sup>&#8216;a&#x1E6F; &#353;&#257;n&icirc; w&#601;&#353;&#275;&#353; m&#257;&#353;&#601;z&#257;r w&#601;&#8216;e&#347;&#601;r&icirc;m &#8217;amm&acirc; &#8217;&#333;re&#x1E35;&#601; w&#601;qw&#333;m&acirc; &#x1E07;&#601;r&#333;&#x1E25;a&#x1E07; &#x1E25;&#257;m&#275;&#353; &#8217;ammw&#333;&#x1E6F; l&#601;&#8216;umma&#x1E6F; qal&#601;&#8216;&ecirc; he&#x1E25;&#257;&#x1E63;&#275;r: </P>
<P>19&nbsp;w&#601;&#8216;ammu&#x1E0F;&ecirc;hem &#8217;ar&#601;b&#257;&#8216;&acirc; w&#601;&#8217;a&#x1E0F;&#601;n&ecirc;hem &#8217;ar&#601;b&#257;&#8216;&acirc; n&#601;&#x1E25;&#333;&#353;e&#x1E6F; w&#257;w&ecirc;hem kesef w&#601;&#x1E63;ip&ucirc;y r&#257;&#8217;&#353;&ecirc;hem w<sup>a</sup>&#x1E25;&#259;&#353;uq&ecirc;hem k&#257;sef: </P>
<P>20&nbsp;w&#601;&#x1E35;&#257;l-hay&#601;&#x1E6F;&#275;&#x1E0F;&#333;&#x1E6F; lammi&#353;&#601;k&#257;n w&#601;le&#x1E25;&#257;&#x1E63;&#275;r s&#257;&#x1E07;&icirc;&#x1E07; n&#601;&#x1E25;&#333;&#353;e&#x1E6F;: s</P>
<P>21&nbsp;&#8217;&#275;lleh f&#601;q&ucirc;&#x1E0F;&ecirc; hammi&#353;&#601;k&#257;n mi&#353;&#601;kan h&#257;&#8216;&#275;&#x1E0F;u&#x1E6F; &#8217;&#259;&#353;er puqqa&#x1E0F; &#8216;al-p&icirc; m&#333;&#353;eh &#8216;&#259;&#x1E07;&#333;&#x1E0F;a&#x1E6F; hal&#601;w&icirc;yim b&#601;ya&#x1E0F; &#8217;&icirc;&#x1E6F;&#257;m&#257;r ben-&#8217;ah&#259;r&#333;n hak&#333;h&#275;n: </P>
<P>22&nbsp;&ucirc;&#x1E07;&#601;&#x1E63;al&#601;&#8217;&#275;l ben-&#8217;&ucirc;r&icirc; &#x1E07;en-&#x1E25;&ucirc;r l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc; &#8216;&#257;&#347;&acirc; &#8217;&#275;&#x1E6F; k&#257;l-&#8217;&#259;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>23&nbsp;w&#601;&#8217;itw&#333; &#8217;&acirc;&#335;l&icirc;&#8217;&#257;&#x1E07; ben-&#8217;&#259;&#x1E25;&icirc;s&#257;m&#257;&#x1E35;&#601; l&#601;ma&#x1E6D;&#x1E6D;&#275;h-&#x1E0F;&#257;n &#x1E25;&#257;r&#257;&#353; w&#601;&#x1E25;&#333;&#353;&#275;&#x1E07; w&#601;r&#333;q&#275;m bat&#601;&#x1E35;&#275;le&#x1E6F; &ucirc;&#x1E07;&#257;&#8217;ar&#601;g&#257;m&#257;n &ucirc;&#x1E07;&#601;&#x1E6F;w&#333;l<sup>a</sup>&#8216;a&#x1E6F; ha&#353;&#353;&#257;n&icirc; &ucirc;&#x1E07;a&#353;&#353;&#275;&#353;: s</P>
<P>24&nbsp;k&#257;l-hazz&acirc;&#257;&#x1E07; he&#8216;&#257;&#347;&ucirc;y lamm&#601;l&#257;&#8217;&#x1E35;&acirc; b&#601;&#x1E35;&#333;l m&#601;le&#8217;&#x1E35;e&#x1E6F; haqq&#333;&#x1E0F;e&#353; way&#601;h&icirc;| z&#601;ha&#x1E07; hat&#601;n&ucirc;f&acirc; t&#275;&#353;<sup>a</sup>&#8216; w&#601;&#8216;e&#347;&#601;r&icirc;m kik&#257;r &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &ucirc;&#353;&#601;l&#333;&#353;&icirc;m &#353;eqel b&#601;&#353;eqel haqq&#333;&#x1E0F;e&#353;: </P>
<P>25&nbsp;w&#601;&#x1E35;esef p&#601;q&ucirc;&#x1E0F;&ecirc; h&#257;&#8216;&#275;&#x1E0F;&acirc; m&#601;&#8217;a&#x1E6F; kik&#257;r w&#601;&#8217;elef &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; w<sup>a</sup>&#x1E25;&#259;mi&#353;&#353;&acirc; w&#601;&#353;i&#x1E07;&#601;&#8216;&icirc;m &#353;eqel b&#601;&#353;eqel haqq&#333;&#x1E0F;e&#353;: </P>
<P>26&nbsp;beq<sup>a</sup>&#8216; lagul&#601;g&#333;le&#x1E6F; m<sup>a</sup>&#x1E25;&#259;&#x1E63;&icirc;&#x1E6F; ha&#353;&#353;eqel b&#601;&#353;eqel haqq&#333;&#x1E0F;e&#353; l&#601;&#x1E35;&#333;l h&#257;&#8216;&#333;&#x1E07;&#275;r &#8216;al-hap&#601;qu&#x1E0F;&icirc;m miben &#8216;e&#347;&#601;r&icirc;m &#353;&#257;n&acirc; w&#257;m<sup>a</sup>&#8216;&#601;l&acirc; l&#601;&#353;&#275;&#353;-m&#275;&#8217;w&#333;&#x1E6F; &#8217;elef &ucirc;&#353;&#601;l&#333;&#353;e&#x1E6F; &#8217;&#259;l&#257;f&icirc;m w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; w<sup>a</sup>&#x1E25;&#259;mi&#353;&#353;&icirc;m: </P>
<P>27&nbsp;way&#601;h&icirc; m&#601;&#8217;a&#x1E6F; kikar hakesef l&#257;&#x1E63;eqe&#x1E6F; &#8217;&#275;&#x1E6F; &#8217;a&#x1E0F;&#601;n&ecirc; haqq&#333;&#x1E0F;e&#353; w&#601;&#8217;&#275;&#x1E6F; &#8217;a&#x1E0F;&#601;n&ecirc; hap&#257;r&#333;&#x1E35;e&#x1E6F; m&#601;&#8217;a&#x1E6F; &#8217;&#259;&#x1E0F;&#257;n&icirc;m lim&#601;&#8217;a&#x1E6F; hakik&#257;r kik&#257;r l&#257;&#8217;&#257;&#x1E0F;en: </P>
<P>28&nbsp;w&#601;&#8217;e&#x1E6F;-h&#257;&#8217;elef &ucirc;&#353;&#601;&#x1E07;<sup>a</sup>&#8216; hamm&#275;&#8217;w&#333;&#x1E6F; w<sup>a</sup>&#x1E25;&#259;mi&#353;&#353;&acirc; w&#601;&#353;i&#x1E07;&#601;&#8216;&icirc;m &#8216;&#257;&#347;&acirc; w&#257;w&icirc;m l&#257;&#8216;amm&ucirc;&#x1E0F;&icirc;m w&#601;&#x1E63;ip&acirc; r&#257;&#8217;&#353;&ecirc;hem w&#601;&#x1E25;i&#353;&#353;aq &#8217;&#333;&#x1E6F;&#257;m: </P>
<P>29&nbsp;&ucirc;n&#601;&#x1E25;&#333;&#353;e&#x1E6F; hat&#601;n&ucirc;f&acirc; &#353;i&#x1E07;&#601;&#8216;&icirc;m kik&#257;r w&#601;&#8217;al&#601;payim w&#601;&#8217;ar&#601;b<sup>a</sup>&#8216;-m&#275;&#8217;w&#333;&#x1E6F; &#353;&#257;qel: </P>
<P>30&nbsp;wayy<sup>a</sup>&#8216;a&#347; b&#257;h &#8217;e&#x1E6F;-&#8217;a&#x1E0F;&#601;n&ecirc; pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; w&#601;&#8217;&#275;&#x1E6F; miz&#601;b<sup>a</sup>&#x1E25; hann&#601;&#x1E25;&#333;&#353;e&#x1E6F; w&#601;&#8217;e&#x1E6F;-mi&#x1E35;&#601;bar hann&#601;&#x1E25;&#333;&#353;e&#x1E6F; &#8217;&#259;&#353;er-lw&#333; w&#601;&#8217;&#275;&#x1E6F; k&#257;l-k&#601;l&ecirc; hammiz&#601;b&#275;&#x1E25;a: </P>
<P>31&nbsp;w&#601;&#8217;e&#x1E6F;-&#8217;a&#x1E0F;&#601;n&ecirc; he&#x1E25;&#257;&#x1E63;&#275;r s&#257;&#x1E07;&icirc;&#x1E07; w&#601;&#8217;e&#x1E6F;-&#8217;a&#x1E0F;&#601;n&ecirc; &#353;<sup>a</sup>&#8216;ar he&#x1E25;&#257;&#x1E63;&#275;r w&#601;&#8217;&#275;&#x1E6F; k&#257;l-yi&#x1E6F;&#601;&#x1E0F;&#333;&#x1E6F; hammi&#353;&#601;k&#257;n w&#601;&#8217;e&#x1E6F;-k&#257;l-yi&#x1E6F;&#601;&#x1E0F;&#333;&#x1E6F; he&#x1E25;&#257;&#x1E63;&#275;r s&#257;&#x1E07;&icirc;&#x1E07;: </P>
</TD>
</TABLE>
<P><HR>
<CENTER>
<A HREF="exo039.htm">Next: Exodus (Shemot) Chapter 39</A></CENTER>
</BODY>
</HTML>
