<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 42</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa042">Polyglot</A>&nbsp;
<A HREF="../kjv/psa042">KJV</A>&nbsp;
<A HREF="../sep/psa042">Sep</A>&nbsp;
<A HREF="../vul/psa042">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa041">Previous</A>&nbsp;
<A HREF="psa043">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 42</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֗חַ מַשְׂכִּ֥יל לִבְנֵי־קֹֽרַח׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כְּאַיָּ֗ל תַּעֲרֹ֥ג עַל־אֲפִֽיקֵי־מָ֑יִם כֵּ֤ן נַפְשִׁ֨י תַעֲרֹ֖ג אֵלֶ֣יךָ אֱלֹהִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;צָמְאָ֬ה נַפְשִׁ֨י׀ לֵאלֹהִים֮ לְאֵ֪ל חָ֥י מָתַ֥י אָב֑וֹא וְ֝אֵרָאֶ֗ה פְּנֵ֣י אֱלֹהִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הָֽיְתָה־לִּ֬י דִמְעָתִ֣י לֶ֭חֶם יוֹמָ֣ם וָלָ֑יְלָה בֶּאֱמֹ֥ר אֵלַ֥י כָּל־הַ֝יּ֗וֹם אַיֵּ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֵ֤לֶּה אֶזְכְּרָ֨ה׀ וְאֶשְׁפְּכָ֬ה עָלַ֨י׀ נַפְשִׁ֗י כִּ֤י אֶֽעֱבֹ֨ר׀ בַּסָּךְ֮ אֶדַּדֵּ֗ם עַד־בֵּ֥ית אֱלֹ֫הִ֥ים בְּקוֹל־רִנָּ֥ה וְתוֹדָ֗ה הָמ֥וֹן חוֹגֵֽג׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מַה־תִּשְׁתּ֬וֹחֲחִ֨י׀ נַפְשִׁי֮ וַתֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ע֥וֹד אוֹדֶ֗נּוּ יְשׁוּע֥וֹת פָּנָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֱ‍ֽלֹהַ֗י עָלַי֮ נַפְשִׁ֪י תִשְׁתּ֫וֹחָ֥ח עַל־כֵּ֗ן אֶ֭זְכָּרְךָ מֵאֶ֣רֶץ יַרְדֵּ֑ן וְ֝חֶרְמוֹנִ֗ים מֵהַ֥ר מִצְעָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;תְּהֽוֹם־אֶל־תְּה֣וֹם ק֭וֹרֵא<font color="red"><sup>3</font></sup> לְק֣וֹל צִנּוֹרֶ֑יךָ כָּֽל־מִשְׁבָּרֶ֥יךָ וְ֝גַלֶּ֗יךָ עָלַ֥י עָבָֽרוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יוֹמָ֤ם׀ יְצַוֶּ֬ה יְהוָ֨ה׀ חַסְדּ֗וֹ וּ֭בַלַּיְלָה <font color="brown">שירה</font> <font color="blue">שִׁיר֣וֹ</font> עִמִּ֑י תְּ֝פִלָּ֗ה לְאֵ֣ל חַיָּֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אוֹמְרָ֤ה׀ לְאֵ֥ל סַלְעִי֮ לָמָ֪ה שְׁכַ֫חְתָּ֥נִי לָֽמָּה־קֹדֵ֥ר אֵלֵ֗ךְ בְּלַ֣חַץ אוֹיֵֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּרֶ֤צַח׀ בְּֽעַצְמוֹתַ֗י חֵרְפ֥וּנִי צוֹרְרָ֑י בְּאָמְרָ֥ם<font color="red"><sup>3</font></sup> אֵלַ֥י כָּל־הַ֝יּ֗וֹם אַיֵּ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מַה־תִּשְׁתּ֬וֹחֲחִ֨י׀ נַפְשִׁי֮ וּֽמַה־תֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ע֣וֹד אוֹדֶ֑נּוּ יְשׁוּעֹ֥ת פָּ֝נַ֗י וֵֽאלֹהָֽי׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a ma&#347;&#601;k&icirc;l li&#x1E07;&#601;n&ecirc;-q&#333;r<sup>a</sup>&#x1E25;: </P>
<P>2&nbsp;k&#601;&#8217;ayy&#257;l t<sup>a</sup>&#8216;&#259;r&#333;&#x1E21; &#8216;al-&#8217;&#259;f&icirc;q&ecirc;-m&#257;yim k&#275;n naf&#601;&#353;&icirc; &#x1E6F;<sup>a</sup>&#8216;&#259;r&#333;&#x1E21; &#8217;&#275;ley&#x1E35;&#257; &#8217;&#277;l&#333;h&icirc;m: </P>
<P>3&nbsp;&#x1E63;&#257;m&#601;&#8217;&acirc; naf&#601;&#353;&icirc;| l&#275;&#8217;l&#333;h&icirc;m l&#601;&#8217;&#275;l &#x1E25;&#257;y m&#257;&#x1E6F;ay &#8217;&#257;&#x1E07;w&#333;&#8217; w&#601;&#8217;&#275;r&#257;&#8217;eh p&#601;n&ecirc; &#8217;&#277;l&#333;h&icirc;m: </P>
<P>4&nbsp;h&#257;y&#601;&#x1E6F;&acirc;-ll&icirc; &#x1E0F;im&#601;&#8216;&#257;&#x1E6F;&icirc; le&#x1E25;em yw&#333;m&#257;m w&#257;l&#257;y&#601;l&acirc; be&#8217;&#277;m&#333;r &#8217;&#275;lay k&#257;l-hayyw&#333;m &#8217;ayy&#275;h &#8217;&#277;l&#333;hey&#x1E35;&#257;: </P>
<P>5&nbsp;&#8217;&#275;lleh &#8217;ez&#601;k&#601;r&acirc;| w&#601;&#8217;e&#353;&#601;p&#601;&#x1E35;&acirc; &#8216;&#257;lay| naf&#601;&#353;&icirc; k&icirc; &#8217;e&#8216;&#277;&#x1E07;&#333;r| bass&#257;&#x1E35;&#601; &#8217;edad&#275;m &#8216;a&#x1E0F;-b&ecirc;&#x1E6F; &#8217;&#277;l&#333;h&icirc;m b&#601;qw&#333;l-rinn&acirc; w&#601;&#x1E6F;w&#333;&#x1E0F;&acirc; h&#257;mw&#333;n &#x1E25;w&#333;&#x1E21;&#275;&#x1E21;: </P>
<P>6&nbsp;mah-ti&#353;&#601;tw&#333;&#x1E25;&#259;&#x1E25;&icirc;| naf&#601;&#353;&icirc; wateh&#277;m&icirc; &#8216;&#257;l&#257;y hw&#333;&#x1E25;&icirc;l&icirc; l&#275;&#8217;l&#333;h&icirc;m k&icirc;-&#8216;w&#333;&#x1E0F; &#8217;w&#333;&#x1E0F;enn&ucirc; y&#601;&#353;&ucirc;&#8216;w&#333;&#x1E6F; p&#257;n&#257;yw: </P>
<P>7&nbsp;&#8217;&#277;&#x200D;l&#333;hay &#8216;&#257;lay naf&#601;&#353;&icirc; &#x1E6F;i&#353;&#601;tw&#333;&#x1E25;&#257;&#x1E25; &#8216;al-k&#275;n &#8217;ez&#601;k&#257;r&#601;&#x1E35;&#257; m&#275;&#8217;ere&#x1E63; yar&#601;d&#275;n w&#601;&#x1E25;er&#601;mw&#333;n&icirc;m m&#275;har mi&#x1E63;&#601;&#8216;&#257;r: </P>
<P>8&nbsp;t&#601;hw&#333;m-&#8217;el-t&#601;hw&#333;m qw&#333;r&#275;&#8217;<font color="red"><sup>3</font></sup> l&#601;qw&#333;l &#x1E63;innw&#333;rey&#x1E35;&#257; k&#257;l-mi&#353;&#601;b&#257;rey&#x1E35;&#257; w&#601;&#x1E21;alley&#x1E35;&#257; &#8216;&#257;lay &#8216;&#257;&#x1E07;&#257;r&ucirc;: </P>
<P>9&nbsp;yw&#333;m&#257;m| y&#601;&#x1E63;a&ucirc;eh y&#601;hw&acirc;| &#x1E25;as&#601;dw&#333; &ucirc;&#x1E07;allay&#601;l&acirc; <font color="brown">&#353;&icirc;r&#333;h</font> <font color="blue">&#353;&icirc;rw&#333;</font> &#8216;imm&icirc; t&#601;fill&acirc; l&#601;&#8217;&#275;l &#x1E25;ayy&#257;y: </P>
<P>10&nbsp;&#8217;w&#333;m&#601;r&acirc;| l&#601;&#8217;&#275;l sal&#601;&#8216;&icirc; l&#257;m&acirc; &#353;&#601;&#x1E35;<sup>a</sup>&#x1E25;&#601;t&#257;n&icirc; l&#257;mm&acirc;-q&#333;&#x1E0F;&#275;r &#8217;&#275;l&#275;&#x1E35;&#601; b&#601;l<sup>a</sup>&#x1E25;a&#x1E63; &#8217;w&#333;y&#275;&#x1E07;: </P>
<P>11&nbsp;b&#601;re&#x1E63;<sup>a</sup>&#x1E25;| b&#601;&#8216;a&#x1E63;&#601;mw&#333;&#x1E6F;ay &#x1E25;&#275;r&#601;f&ucirc;n&icirc; &#x1E63;w&#333;r&#601;r&#257;y b&#601;&#8217;&#257;m&#601;r&#257;m<font color="red"><sup>3</font></sup> &#8217;&#275;lay k&#257;l-hayyw&#333;m &#8217;ayy&#275;h &#8217;&#277;l&#333;hey&#x1E35;&#257;: </P>
<P>12&nbsp;mah-ti&#353;&#601;tw&#333;&#x1E25;&#259;&#x1E25;&icirc;| naf&#601;&#353;&icirc; &ucirc;mah-teh&#277;m&icirc; &#8216;&#257;l&#257;y hw&#333;&#x1E25;&icirc;l&icirc; l&#275;&#8217;l&#333;h&icirc;m k&icirc;-&#8216;w&#333;&#x1E0F; &#8217;w&#333;&#x1E0F;enn&ucirc; y&#601;&#353;&ucirc;&#8216;&#333;&#x1E6F; p&#257;nay w&#275;&#8217;l&#333;h&#257;y: </P>
</TD>
</TABLE>
<P><HR>
<CENTER>
<A HREF="psa043">Next: Psalms (Tehilim) Chapter 43</A></CENTER>
</BODY>
</HTML>
