<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1001.htm">Polyglot</A>&nbsp;
<A HREF="../kjv/sa1001.htm">KJV</A>&nbsp;
<A HREF="../sep/sa1001.htm">Sep</A>&nbsp;
<A HREF="../vul/sa1001.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="jdg021.htm">Previous</A>&nbsp;
<A HREF="sa1002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֩ אִ֨ישׁ אֶחָ֜ד מִן־הָרָמָתַ֛יִם צוֹפִ֖ים מֵהַ֣ר אֶפְרָ֑יִם וּשְׁמ֡וֹ אֶ֠לְקָנָה בֶּן־יְרֹחָ֧ם בֶּן־אֱלִיה֛וּא בֶּן־תֹּ֥חוּ בֶן־צ֖וּף אֶפְרָתִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלוֹ֙ שְׁתֵּ֣י נָשִׁ֔ים שֵׁ֤ם אַחַת֙ חַנָּ֔ה וְשֵׁ֥ם הַשֵּׁנִ֖ית פְּנִנָּ֑ה וַיְהִ֤י לִפְנִנָּה֙ יְלָדִ֔ים וּלְחַנָּ֖ה אֵ֥ין יְלָדִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְעָלָה֩ הָאִ֨ישׁ הַה֤וּא מֵֽעִירוֹ֙ מִיָּמִ֣ים׀ יָמִ֔ימָה לְהִֽשְׁתַּחֲוֹ֧ת וְלִזְבֹּ֛חַ לַיהוָ֥ה צְבָא֖וֹת בְּשִׁלֹ֑ה וְשָׁ֞ם שְׁנֵ֣י בְנֵֽי־עֵלִ֗י חָפְנִי֙ וּפִ֣נְחָ֔ס כֹּהֲנִ֖ים לַיהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֣י הַיּ֔וֹם וַיִּזְבַּ֖ח אֶלְקָנָ֑ה וְנָתַ֞ן לִפְנִנָּ֣ה אִשְׁתּ֗וֹ וּֽלְכָל־בָּנֶ֛יהָ וּבְנוֹתֶ֖יהָ מָנֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּלְחַנָּ֕ה יִתֵּ֛ן מָנָ֥ה אַחַ֖ת אַפָּ֑יִם כִּ֤י אֶת־חַנָּה֙ אָהֵ֔ב וַֽיהוָ֖ה סָגַ֥ר רַחְמָֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכִֽעֲסַ֤תָּה צָֽרָתָהּ֙ גַּם־כַּ֔עַס בַּעֲב֖וּר הַרְּעִמָ֑הּ כִּֽי־סָגַ֥ר יְהוָ֖ה בְּעַ֥ד רַחְמָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכֵ֨ן יַעֲשֶׂ֜ה שָׁנָ֣ה בְשָׁנָ֗ה מִדֵּ֤י עֲלֹתָהּ֙ בְּבֵ֣ית יְהוָ֔ה כֵּ֖ן תַּכְעִסֶ֑נָּה וַתִּבְכֶּ֖ה וְלֹ֥א תֹאכַֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר לָ֜הּ אֶלְקָנָ֣ה אִישָׁ֗הּ חַנָּה֙ לָ֣מֶה תִבְכִּ֗י וְלָ֙מֶה֙ לֹ֣א תֹֽאכְלִ֔י וְלָ֖מֶה יֵרַ֣ע לְבָבֵ֑ךְ הֲל֤וֹא אָֽנֹכִי֙ ט֣וֹב לָ֔ךְ מֵעֲשָׂרָ֖ה בָּנִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתָּ֣קָם חַנָּ֔ה אַחֲרֵ֛י אָכְלָ֥ה בְשִׁלֹ֖ה וְאַחֲרֵ֣י שָׁתֹ֑ה וְעֵלִ֣י הַכֹּהֵ֗ן יֹשֵׁב֙ עַל־הַכִּסֵּ֔א עַל־מְזוּזַ֖ת הֵיכַ֥ל יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִ֖יא מָ֣רַת נָ֑פֶשׁ וַתִּתְפַּלֵּ֥ל עַל־יְהוָ֖ה וּבָכֹ֥ה תִבְכֶּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתִּדֹּ֨ר נֶ֜דֶר וַתֹּאמַ֗ר יְהוָ֨ה צְבָא֜וֹת אִם־רָאֹ֥ה תִרְאֶ֣ה׀ בָּעֳנִ֣י אֲמָתֶ֗ךָ וּזְכַרְתַּ֙נִי֙ וְלֹֽא־תִשְׁכַּ֣ח אֶת־אֲמָתֶ֔ךָ וְנָתַתָּ֥ה לַאֲמָתְךָ֖ זֶ֣רַע אֲנָשִׁ֑ים וּנְתַתִּ֤יו לַֽיהוָה֙ כָּל־יְמֵ֣י חַיָּ֔יו וּמוֹרָ֖ה לֹא־יַעֲלֶ֥ה עַל־רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָיָה֙ כִּ֣י הִרְבְּתָ֔ה לְהִתְפַּלֵּ֖ל לִפְנֵ֣י יְהוָ֑ה וְעֵלִ֖י שֹׁמֵ֥ר אֶת־פִּֽיהָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְחַנָּ֗ה הִ֚יא מְדַבֶּ֣רֶת עַל־לִבָּ֔הּ רַ֚ק שְׂפָתֶ֣יהָ נָּע֔וֹת וְקוֹלָ֖הּ לֹ֣א יִשָּׁמֵ֑עַ וַיַּחְשְׁבֶ֥הָ עֵלִ֖י לְשִׁכֹּרָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר אֵלֶ֙יהָ֙ עֵלִ֔י עַד־מָתַ֖י תִּשְׁתַּכָּרִ֑ין הָסִ֥ירִי אֶת־יֵינֵ֖ךְ מֵעָלָֽיִךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתַּ֨עַן חַנָּ֤ה וַתֹּ֙אמֶר֙ לֹ֣א אֲדֹנִ֔י אִשָּׁ֤ה קְשַׁת־ר֙וּחַ֙ אָנֹ֔כִי וְיַ֥יִן וְשֵׁכָ֖ר לֹ֣א שָׁתִ֑יתִי וָאֶשְׁפֹּ֥ךְ אֶת־נַפְשִׁ֖י לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַל־תִּתֵּן֙ אֶת־אֲמָ֣תְךָ֔ לִפְנֵ֖י בַּת־בְּלִיָּ֑עַל כִּֽי־מֵרֹ֥ב שִׂיחִ֛י וְכַעְסִ֖י דִּבַּ֥רְתִּי עַד־הֵֽנָּה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֧עַן עֵלִ֛י וַיֹּ֖אמֶר לְכִ֣י לְשָׁל֑וֹם וֵאלֹהֵ֣י יִשְׂרָאֵ֗ל יִתֵּן֙ אֶת־שֵׁ֣לָתֵ֔ךְ אֲשֶׁ֥ר שָׁאַ֖לְתְּ מֵעִמּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֕אמֶר תִּמְצָ֧א שִׁפְחָתְךָ֛ חֵ֖ן בְּעֵינֶ֑יךָ וַתֵּ֨לֶךְ הָאִשָּׁ֤ה לְדַרְכָּהּ֙ וַתֹּאכַ֔ל וּפָנֶ֥יהָ לֹא־הָיוּ־לָ֖הּ עֽוֹד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּשְׁכִּ֣מוּ בַבֹּ֗קֶר וַיִּֽשְׁתַּחֲווּ֙ לִפְנֵ֣י יְהוָ֔ה וַיָּשֻׁ֛בוּ וַיָּבֹ֥אוּ אֶל־בֵּיתָ֖ם הָרָמָ֑תָה וַיֵּ֤דַע אֶלְקָנָה֙ אֶת־חַנָּ֣ה אִשְׁתּ֔וֹ וַיִּֽזְכְּרֶ֖הָ יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִי֙ לִתְקֻפ֣וֹת הַיָּמִ֔ים וַתַּ֥הַר חַנָּ֖ה וַתֵּ֣לֶד בֵּ֑ן וַתִּקְרָ֤א אֶת־שְׁמוֹ֙ שְׁמוּאֵ֔ל כִּ֥י מֵיְהוָ֖ה שְׁאִלְתִּֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֛עַל הָאִ֥ישׁ אֶלְקָנָ֖ה וְכָל־בֵּית֑וֹ לִזְבֹּ֧חַ לַֽיהוָ֛ה אֶת־זֶ֥בַח הַיָּמִ֖ים וְאֶת־נִדְרֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְחַנָּ֖ה לֹ֣א עָלָ֑תָה כִּֽי־אָמְרָ֣ה לְאִישָׁ֗הּ עַ֣ד יִגָּמֵ֤ל הַנַּ֙עַר֙ וַהֲבִאֹתִ֗יו וְנִרְאָה֙ אֶת־פְּנֵ֣י יְהוָ֔ה וְיָ֥שַׁב שָׁ֖ם עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר לָהּ֩ אֶלְקָנָ֨ה אִישָׁ֜הּ עֲשִׂ֧י הַטּ֣וֹב בְּעֵינַ֗יִךְ שְׁבִי֙ עַד־גָּמְלֵ֣ךְ אֹת֔וֹ אַ֛ךְ יָקֵ֥ם יְהוָ֖ה אֶת־דְּבָר֑וֹ וַתֵּ֤שֶׁב הָֽאִשָּׁה֙ וַתֵּ֣ינֶק אֶת־בְּנָ֔הּ עַד־גָמְלָ֖הּ<font color="red"><sup>3</font></sup> אֹתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתַּעֲלֵ֨הוּ עִמָּ֜הּ כַּאֲשֶׁ֣ר גְּמָלַ֗תּוּ בְּפָרִ֤ים שְׁלֹשָׁה֙ וְאֵיפָ֨ה אַחַ֥ת קֶ֙מַח֙ וְנֵ֣בֶל יַ֔יִן וַתְּבִאֵ֥הוּ בֵית־יְהוָ֖ה שִׁל֑וֹ וְהַנַּ֖עַר נָֽעַר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַֽיִּשְׁחֲט֖וּ אֶת־הַפָּ֑ר וַיָּבִ֥יאוּ אֶת־הַנַּ֖עַר אֶל־עֵלִֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַתֹּ֙אמֶר֙ בִּ֣י אֲדֹנִ֔י חֵ֥י נַפְשְׁךָ֖ אֲדֹנִ֑י אֲנִ֣י הָאִשָּׁ֗ה הַנִּצֶּ֤בֶת עִמְּכָה֙ בָּזֶ֔ה לְהִתְפַּלֵּ֖ל אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֶל־הַנַּ֥עַר הַזֶּ֖ה הִתְפַּלָּ֑לְתִּי וַיִּתֵּ֨ן יְהוָ֥ה לִי֙ אֶת־שְׁאֵ֣לָתִ֔י אֲשֶׁ֥ר שָׁאַ֖לְתִּי מֵעִמּֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְגַ֣ם אָנֹכִ֗י הִשְׁאִלְתִּ֙הוּ֙ לַֽיהוָ֔ה כָּל־הַיָּמִים֙ אֲשֶׁ֣ר הָיָ֔ה ה֥וּא שָׁא֖וּל לַֽיהוָ֑ה וַיִּשְׁתַּ֥חוּ שָׁ֖ם לַיהוָֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#8217;&icirc;&#353; &#8217;e&#x1E25;&#257;&#x1E0F; min-h&#257;r&#257;m&#257;&#x1E6F;ayim &#x1E63;w&#333;f&icirc;m m&#275;har &#8217;ef&#601;r&#257;yim &ucirc;&#353;&#601;mw&#333; &#8217;el&#601;q&#257;n&acirc; ben-y&#601;r&#333;&#x1E25;&#257;m ben-&#8217;&#277;l&icirc;h&ucirc;&#8217; ben-t&#333;&#x1E25;&ucirc; &#x1E07;en-&#x1E63;&ucirc;f &#8217;ef&#601;r&#257;&#x1E6F;&icirc;: </P>
<P>2&nbsp;w&#601;lw&#333; &#353;&#601;t&ecirc; n&#257;&#353;&icirc;m &#353;&#275;m &#8217;<sup>a</sup>&#x1E25;a&#x1E6F; &#x1E25;ann&acirc; w&#601;&#353;&#275;m ha&#353;&#353;&#275;n&icirc;&#x1E6F; p&#601;ninn&acirc; way&#601;h&icirc; lif&#601;ninn&acirc; y&#601;l&#257;&#x1E0F;&icirc;m &ucirc;l&#601;&#x1E25;ann&acirc; &#8217;&ecirc;n y&#601;l&#257;&#x1E0F;&icirc;m: </P>
<P>3&nbsp;w&#601;&#8216;&#257;l&acirc; h&#257;&#8217;&icirc;&#353; hah&ucirc;&#8217; m&#275;&#8216;&icirc;rw&#333; m&icirc;y&#257;m&icirc;m| y&#257;m&icirc;m&acirc; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; w&#601;liz&#601;b&#333;&#x1E25;a layhw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;&#353;il&#333;h w&#601;&#353;&#257;m &#353;&#601;n&ecirc; &#x1E07;&#601;n&ecirc;-&#8216;&#275;l&icirc; &#x1E25;&#257;f&#601;n&icirc; &ucirc;fin&#601;&#x1E25;&#257;s k&#333;h&#259;n&icirc;m layhw&acirc;: </P>
<P>4&nbsp;way&#601;h&icirc; hayyw&#333;m wayyiz&#601;b<sup>a</sup>&#x1E25; &#8217;el&#601;q&#257;n&acirc; w&#601;n&#257;&#x1E6F;an lif&#601;ninn&acirc; &#8217;i&#353;&#601;tw&#333; &ucirc;l&#601;&#x1E35;&#257;l-b&#257;neyh&#257; &ucirc;&#x1E07;&#601;nw&#333;&#x1E6F;eyh&#257; m&#257;nw&#333;&#x1E6F;: </P>
<P>5&nbsp;&ucirc;l&#601;&#x1E25;ann&acirc; yit&#275;n m&#257;n&acirc; &#8217;<sup>a</sup>&#x1E25;a&#x1E6F; &#8217;ap&#257;yim k&icirc; &#8217;e&#x1E6F;-&#x1E25;ann&acirc; &#8217;&acirc;&#275;&#x1E07; wayhw&acirc; s&#257;&#x1E21;ar r<sup>a</sup>&#x1E25;&#601;m&#257;h: </P>
<P>6&nbsp;w&#601;&#x1E35;i&#8216;&#259;sat&acirc; &#x1E63;&#257;r&#257;&#x1E6F;&#257;h gam-k<sup>a</sup>&#8216;as b<sup>a</sup>&#8216;&#259;&#x1E07;&ucirc;r harr&#601;&#8216;im&#257;h k&icirc;-s&#257;&#x1E21;ar y&#601;hw&acirc; b&#601;&#8216;a&#x1E0F; r<sup>a</sup>&#x1E25;&#601;m&#257;h: </P>
<P>7&nbsp;w&#601;&#x1E35;&#275;n y<sup>a</sup>&#8216;&#259;&#347;eh &#353;&#257;n&acirc; &#x1E07;&#601;&#353;&#257;n&acirc; mid&ecirc; &#8216;&#259;l&#333;&#x1E6F;&#257;h b&#601;&#x1E07;&ecirc;&#x1E6F; y&#601;hw&acirc; k&#275;n ta&#x1E35;&#601;&#8216;isenn&acirc; wati&#x1E07;&#601;keh w&#601;l&#333;&#8217; &#x1E6F;&#333;&#8217;&#x1E35;al: </P>
<P>8&nbsp;wayy&#333;&#8217;mer l&#257;h &#8217;el&#601;q&#257;n&acirc; &#8217;&icirc;&#353;&#257;h &#x1E25;ann&acirc; l&#257;meh &#x1E6F;i&#x1E07;&#601;k&icirc; w&#601;l&#257;meh l&#333;&#8217; &#x1E6F;&#333;&#8217;&#x1E35;&#601;l&icirc; w&#601;l&#257;meh y&#275;r<sup>a</sup>&#8216; l&#601;&#x1E07;&#257;&#x1E07;&#275;&#x1E35;&#601; h&#259;lw&#333;&#8217; &#8217;&#257;n&#333;&#x1E35;&icirc; &#x1E6D;w&#333;&#x1E07; l&#257;&#x1E35;&#601; m&#275;&#8216;&#259;&#347;&#257;r&acirc; b&#257;n&icirc;m: </P>
<P>9&nbsp;wat&#257;q&#257;m &#x1E25;ann&acirc; &#8217;<sup>a</sup>&#x1E25;&#259;r&ecirc; &#8217;&#257;&#x1E35;&#601;l&acirc; &#x1E07;&#601;&#353;il&#333;h w&#601;&#8217;<sup>a</sup>&#x1E25;&#259;r&ecirc; &#353;&#257;&#x1E6F;&#333;h w&#601;&#8216;&#275;l&icirc; hak&#333;h&#275;n y&#333;&#353;&#275;&#x1E07; &#8216;al-hakiss&#275;&#8217; &#8216;al-m&#601;z&ucirc;za&#x1E6F; h&ecirc;&#x1E35;al y&#601;hw&acirc;: </P>
<P>10&nbsp;w&#601;h&icirc;&#8217; m&#257;ra&#x1E6F; n&#257;fe&#353; wati&#x1E6F;&#601;pall&#275;l &#8216;al-y&#601;hw&acirc; &ucirc;&#x1E07;&#257;&#x1E35;&#333;h &#x1E6F;i&#x1E07;&#601;keh: </P>
<P>11&nbsp;watid&#333;r ne&#x1E0F;er wat&#333;&#8217;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;im-r&#257;&#8217;&#333;h &#x1E6F;ir&#601;&#8217;eh| b&#257;&#8216;&#335;n&icirc; &#8217;&#259;m&#257;&#x1E6F;e&#x1E35;&#257; &ucirc;z&#601;&#x1E35;ar&#601;tan&icirc; w&#601;l&#333;&#8217;-&#x1E6F;i&#353;&#601;k<sup>a</sup>&#x1E25; &#8217;e&#x1E6F;-&#8217;&#259;m&#257;&#x1E6F;e&#x1E35;&#257; w&#601;n&#257;&#x1E6F;at&acirc; la&#8217;&#259;m&#257;&#x1E6F;&#601;&#x1E35;&#257; zer<sup>a</sup>&#8216; &#8217;&#259;n&#257;&#353;&icirc;m &ucirc;n&#601;&#x1E6F;at&icirc;w layhw&acirc; k&#257;l-y&#601;m&ecirc; &#x1E25;ayy&#257;yw &ucirc;mw&#333;r&acirc; l&#333;&#8217;-y<sup>a</sup>&#8216;&#259;leh &#8216;al-r&#333;&#8217;&#353;w&#333;: </P>
<P>12&nbsp;w&#601;h&#257;y&acirc; k&icirc; hir&#601;b&#601;&#x1E6F;&acirc; l&#601;hi&#x1E6F;&#601;pall&#275;l lif&#601;n&ecirc; y&#601;hw&acirc; w&#601;&#8216;&#275;l&icirc; &#353;&#333;m&#275;r &#8217;e&#x1E6F;-p&icirc;h&#257;: </P>
<P>13&nbsp;w&#601;&#x1E25;ann&acirc; h&icirc;&#8217; m&#601;&#x1E0F;abere&#x1E6F; &#8216;al-lib&#257;h raq &#347;&#601;f&#257;&#x1E6F;eyh&#257; nn&#257;&#8216;w&#333;&#x1E6F; w&#601;qw&#333;l&#257;h l&#333;&#8217; yi&#353;&#353;&#257;m&#275;&#8216;a wayy<sup>a</sup>&#x1E25;&#601;&#353;&#601;&#x1E07;eh&#257; &#8216;&#275;l&icirc; l&#601;&#353;ik&#333;r&acirc;: </P>
<P>14&nbsp;wayy&#333;&#8217;mer &#8217;&#275;leyh&#257; &#8216;&#275;l&icirc; &#8216;a&#x1E0F;-m&#257;&#x1E6F;ay ti&#353;&#601;tak&#257;r&icirc;n h&#257;s&icirc;r&icirc; &#8217;e&#x1E6F;-y&ecirc;n&#275;&#x1E35;&#601; m&#275;&#8216;&#257;l&#257;yi&#x1E35;&#601;: </P>
<P>15&nbsp;wat<sup>a</sup>&#8216;an &#x1E25;ann&acirc; wat&#333;&#8217;mer l&#333;&#8217; &#8217;&#259;&#x1E0F;&#333;n&icirc; &#8217;i&#353;&#353;&acirc; q&#601;&#353;a&#x1E6F;-r&ucirc;&#x1E25;a &#8217;&#257;n&#333;&#x1E35;&icirc; w&#601;yayin w&#601;&#353;&#275;&#x1E35;&#257;r l&#333;&#8217; &#353;&#257;&#x1E6F;&icirc;&#x1E6F;&icirc; w&#257;&#8217;e&#353;&#601;p&#333;&#x1E35;&#601; &#8217;e&#x1E6F;-naf&#601;&#353;&icirc; lif&#601;n&ecirc; y&#601;hw&acirc;: </P>
<P>16&nbsp;&#8217;al-tit&#275;n &#8217;e&#x1E6F;-&#8217;&#259;m&#257;&#x1E6F;&#601;&#x1E35;&#257; lif&#601;n&ecirc; ba&#x1E6F;-b&#601;l&icirc;y&#257;&#8216;al k&icirc;-m&#275;r&#333;&#x1E07; &#347;&icirc;&#x1E25;&icirc; w&#601;&#x1E35;<sup>a</sup>&#8216;&#601;s&icirc; dibar&#601;t&icirc; &#8216;a&#x1E0F;-h&#275;nn&acirc;: </P>
<P>17&nbsp;wayy<sup>a</sup>&#8216;an &#8216;&#275;l&icirc; wayy&#333;&#8217;mer l&#601;&#x1E35;&icirc; l&#601;&#353;&#257;lw&#333;m w&#275;&#8217;l&#333;h&ecirc; yi&#347;&#601;r&#257;&#8217;&#275;l yit&#275;n &#8217;e&#x1E6F;-&#353;&#275;l&#257;&#x1E6F;&#275;&#x1E35;&#601; &#8217;&#259;&#353;er &#353;&#257;&#8217;al&#601;t&#601; m&#275;&#8216;immw&#333;: </P>
<P>18&nbsp;wat&#333;&#8217;mer tim&#601;&#x1E63;&#257;&#8217; &#353;if&#601;&#x1E25;&#257;&#x1E6F;&#601;&#x1E35;&#257; &#x1E25;&#275;n b&#601;&#8216;&ecirc;ney&#x1E35;&#257; wat&#275;le&#x1E35;&#601; h&#257;&#8217;i&#353;&#353;&acirc; l&#601;&#x1E0F;ar&#601;k&#257;h wat&#333;&#8217;&#x1E35;al &ucirc;f&#257;neyh&#257; l&#333;&#8217;-h&#257;y&ucirc;-l&#257;h &#8216;w&#333;&#x1E0F;: </P>
<P>19&nbsp;wayya&#353;&#601;kim&ucirc; &#x1E07;ab&#333;qer wayyi&#353;&#601;t<sup>a</sup>&#x1E25;&#259;w&ucirc; lif&#601;n&ecirc; y&#601;hw&acirc; wayy&#257;&#353;u&#x1E07;&ucirc; wayy&#257;&#x1E07;&#333;&#8217;&ucirc; &#8217;el-b&ecirc;&#x1E6F;&#257;m h&#257;r&#257;m&#257;&#x1E6F;&acirc; wayy&#275;&#x1E0F;<sup>a</sup>&#8216; &#8217;el&#601;q&#257;n&acirc; &#8217;e&#x1E6F;-&#x1E25;ann&acirc; &#8217;i&#353;&#601;tw&#333; wayyiz&#601;k&#601;reh&#257; y&#601;hw&acirc;: </P>
<P>20&nbsp;way&#601;h&icirc; li&#x1E6F;&#601;qufw&#333;&#x1E6F; hayy&#257;m&icirc;m watahar &#x1E25;ann&acirc; wat&#275;le&#x1E0F; b&#275;n watiq&#601;r&#257;&#8217; &#8217;e&#x1E6F;-&#353;&#601;mw&#333; &#353;&#601;m&ucirc;&#8217;&#275;l k&icirc; m&ecirc;&#601;hw&acirc; &#353;&#601;&#8217;il&#601;t&icirc;w: </P>
<P>21&nbsp;wayy<sup>a</sup>&#8216;al h&#257;&#8217;&icirc;&#353; &#8217;el&#601;q&#257;n&acirc; w&#601;&#x1E35;&#257;l-b&ecirc;&#x1E6F;w&#333; liz&#601;b&#333;&#x1E25;a layhw&acirc; &#8217;e&#x1E6F;-ze&#x1E07;<sup>a</sup>&#x1E25; hayy&#257;m&icirc;m w&#601;&#8217;e&#x1E6F;-ni&#x1E0F;&#601;rw&#333;: </P>
<P>22&nbsp;w&#601;&#x1E25;ann&acirc; l&#333;&#8217; &#8216;&#257;l&#257;&#x1E6F;&acirc; k&icirc;-&#8217;&#257;m&#601;r&acirc; l&#601;&#8217;&icirc;&#353;&#257;h &#8216;a&#x1E0F; yig&#257;m&#275;l hann<sup>a</sup>&#8216;ar wah&#259;&#x1E07;i&#8217;&#333;&#x1E6F;&icirc;w w&#601;nir&#601;&#8217;&acirc; &#8217;e&#x1E6F;-p&#601;n&ecirc; y&#601;hw&acirc; w&#601;y&#257;&#353;a&#x1E07; &#353;&#257;m &#8216;a&#x1E0F;-&#8216;w&#333;l&#257;m: </P>
<P>23&nbsp;wayy&#333;&#8217;mer l&#257;h &#8217;el&#601;q&#257;n&acirc; &#8217;&icirc;&#353;&#257;h &#8216;&#259;&#347;&icirc; ha&#x1E6D;&#x1E6D;w&#333;&#x1E07; b&#601;&#8216;&ecirc;nayi&#x1E35;&#601; &#353;&#601;&#x1E07;&icirc; &#8216;a&#x1E0F;-g&#257;m&#601;l&#275;&#x1E35;&#601; &#8217;&#333;&#x1E6F;w&#333; &#8217;a&#x1E35;&#601; y&#257;q&#275;m y&#601;hw&acirc; &#8217;e&#x1E6F;-d&#601;&#x1E07;&#257;rw&#333; wat&#275;&#353;e&#x1E07; h&#257;&#8217;i&#353;&#353;&acirc; wat&ecirc;neq &#8217;e&#x1E6F;-b&#601;n&#257;h &#8216;a&#x1E0F;-&#x1E21;&#257;m&#601;l&#257;h<font color="red"><sup>3</font></sup> &#8217;&#333;&#x1E6F;w&#333;: </P>
<P>24&nbsp;wat<sup>a</sup>&#8216;&#259;l&#275;h&ucirc; &#8216;imm&#257;h ka&#8217;&#259;&#353;er g&#601;m&#257;lat&ucirc; b&#601;f&#257;r&icirc;m &#353;&#601;l&#333;&#353;&acirc; w&#601;&#8217;&ecirc;f&acirc; &#8217;<sup>a</sup>&#x1E25;a&#x1E6F; qem<sup>a</sup>&#x1E25; w&#601;n&#275;&#x1E07;el yayin wat&#601;&#x1E07;i&#8217;&#275;h&ucirc; &#x1E07;&ecirc;&#x1E6F;-y&#601;hw&acirc; &#353;ilw&#333; w&#601;hann<sup>a</sup>&#8216;ar n&#257;&#8216;ar: </P>
<P>25&nbsp;wayyi&#353;&#601;&#x1E25;&#259;&#x1E6D;&ucirc; &#8217;e&#x1E6F;-hap&#257;r wayy&#257;&#x1E07;&icirc;&#8217;&ucirc; &#8217;e&#x1E6F;-hann<sup>a</sup>&#8216;ar &#8217;el-&#8216;&#275;l&icirc;: </P>
<P>26&nbsp;wat&#333;&#8217;mer b&icirc; &#8217;&#259;&#x1E0F;&#333;n&icirc; &#x1E25;&ecirc; naf&#601;&#353;&#601;&#x1E35;&#257; &#8217;&#259;&#x1E0F;&#333;n&icirc; &#8217;&#259;n&icirc; h&#257;&#8217;i&#353;&#353;&acirc; hanni&#x1E63;&#x1E63;e&#x1E07;e&#x1E6F; &#8216;imm&#601;&#x1E35;&acirc; b&#257;zeh l&#601;hi&#x1E6F;&#601;pall&#275;l &#8217;el-y&#601;hw&acirc;: </P>
<P>27&nbsp;&#8217;el-hann<sup>a</sup>&#8216;ar hazzeh hi&#x1E6F;&#601;pall&#257;l&#601;t&icirc; wayyit&#275;n y&#601;hw&acirc; l&icirc; &#8217;e&#x1E6F;-&#353;&#601;&#8217;&#275;l&#257;&#x1E6F;&icirc; &#8217;&#259;&#353;er &#353;&#257;&#8217;al&#601;t&icirc; m&#275;&#8216;immw&#333;: </P>
<P>28&nbsp;w&#601;&#x1E21;am &#8217;&#257;n&#333;&#x1E35;&icirc; hi&#353;&#601;&#8217;il&#601;tih&ucirc; layhw&acirc; k&#257;l-hayy&#257;m&icirc;m &#8217;&#259;&#353;er h&#257;y&acirc; h&ucirc;&#8217; &#353;&#257;&#8217;&ucirc;l layhw&acirc; wayyi&#353;&#601;t<sup>a</sup>&#x1E25;&ucirc; &#353;&#257;m layhw&acirc;: f</P>
</TD>
</TABLE>
<P><HR>
<CENTER>
<A HREF="sa1002.htm">Next: 1 Samuel (1 Shmuel) Chapter 2</A></CENTER>
</BODY>
</HTML>
