<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu029.htm">Polyglot</A>&nbsp;
<A HREF="../kjv/deu029.htm">KJV</A>&nbsp;
<A HREF="../sep/deu029.htm">Sep</A>&nbsp;
<A HREF="../vul/deu029.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu028.htm">Previous</A>&nbsp;
<A HREF="deu030.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּקְרָ֥א מֹשֶׁ֛ה אֶל־כָּל־יִשְׂרָאֵ֖ל וַיֹּ֣אמֶר אֲלֵהֶ֑ם אַתֶּ֣ם רְאִיתֶ֗ם אֵ֣ת כָּל־אֲשֶׁר֩ עָשָׂ֨ה יְהוָ֤ה לְעֵֽינֵיכֶם֙ בְּאֶ֣רֶץ מִצְרַ֔יִם לְפַרְעֹ֥ה וּלְכָל־עֲבָדָ֖יו וּלְכָל־אַרְצֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַמַּסּוֹת֙ הַגְּדֹלֹ֔ת אֲשֶׁ֥ר רָא֖וּ עֵינֶ֑יךָ הָאֹתֹ֧ת וְהַמֹּפְתִ֛ים הַגְּדֹלִ֖ים הָהֵֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלֹֽא־נָתַן֩ יְהוָ֨ה<font color="red"><sup>3</font></sup> לָכֶ֥ם לֵב֙ לָדַ֔עַת וְעֵינַ֥יִם לִרְא֖וֹת וְאָזְנַ֣יִם לִשְׁמֹ֑עַ עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וָאוֹלֵ֥ךְ אֶתְכֶ֛ם אַרְבָּעִ֥ים שָׁנָ֖ה בַּמִּדְבָּ֑ר לֹֽא־בָל֤וּ שַׂלְמֹֽתֵיכֶם֙ מֵעֲלֵיכֶ֔ם וְנַֽעַלְךָ֥ לֹֽא־בָלְתָ֖ה מֵעַ֥ל רַגְלֶֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֶ֚חֶם לֹ֣א אֲכַלְתֶּ֔ם וְיַ֥יִן וְשֵׁכָ֖ר לֹ֣א שְׁתִיתֶ֑ם לְמַ֙עַן֙ תֵּֽדְע֔וּ כִּ֛י אֲנִ֥י יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתָּבֹ֖אוּ אֶל־הַמָּק֣וֹם הַזֶּ֑ה וַיֵּצֵ֣א סִיחֹ֣ן מֶֽלֶךְ־חֶ֠שְׁבּוֹן וְע֨וֹג מֶֽלֶךְ־הַבָּשָׁ֧ן לִקְרָאתֵ֛נוּ לַמִּלְחָמָ֖ה וַנַּכֵּֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַנִּקַּח֙ אֶת־אַרְצָ֔ם וַנִּתְּנָ֣הּ לְנַחֲלָ֔ה לָרֽאוּבֵנִ֖י וְלַגָּדִ֑י וְלַחֲצִ֖י שֵׁ֥בֶט הַֽמְנַשִּֽׁי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּשְׁמַרְתֶּ֗ם אֶת־דִּבְרֵי֙ הַבְּרִ֣ית הַזֹּ֔את וַעֲשִׂיתֶ֖ם אֹתָ֑ם לְמַ֣עַן תַּשְׂכִּ֔ילוּ אֵ֖ת כָּל־אֲשֶׁ֥ר תַּעֲשֽׂוּן׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַתֶּ֨ם נִצָּבִ֤ים הַיּוֹם֙ כֻּלְּכֶ֔ם לִפְנֵ֖י יְהוָ֣ה אֱלֹהֵיכֶ֑ם רָאשֵׁיכֶ֣ם שִׁבְטֵיכֶ֗ם זִקְנֵיכֶם֙ וְשֹׁ֣טְרֵיכֶ֔ם כֹּ֖ל אִ֥ישׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;טַפְּכֶ֣ם נְשֵׁיכֶ֔ם וְגֵ֣רְךָ֔ אֲשֶׁ֖ר בְּקֶ֣רֶב מַחֲנֶ֑יךָ מֵחֹטֵ֣ב עֵצֶ֔יךָ עַ֖ד שֹׁאֵ֥ב מֵימֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְעָבְרְךָ֗ בִּבְרִ֛ית יְהוָ֥ה אֱלֹהֶ֖יךָ וּבְאָלָת֑וֹ אֲשֶׁר֙ יְהוָ֣ה אֱלֹהֶ֔יךָ כֹּרֵ֥ת עִמְּךָ֖ הַיּֽוֹם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְמַ֣עַן הָקִֽים־אֹתְךָ֩ הַיּ֨וֹם׀ ל֜וֹ לְעָ֗ם וְה֤וּא יִֽהְיֶה־לְּךָ֙ לֵֽאלֹהִ֔ים כַּאֲשֶׁ֖ר דִּבֶּר־לָ֑ךְ וְכַאֲשֶׁ֤ר נִשְׁבַּע֙ לַאֲבֹתֶ֔יךָ לְאַבְרָהָ֥ם לְיִצְחָ֖ק וּֽלְיַעֲקֹֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלֹ֥א אִתְּכֶ֖ם לְבַדְּכֶ֑ם אָנֹכִ֗י כֹּרֵת֙ אֶת־הַבְּרִ֣ית הַזֹּ֔את וְאֶת־הָאָלָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּי֩ אֶת־אֲשֶׁ֨ר יֶשְׁנ֜וֹ פֹּ֗ה עִמָּ֙נוּ֙ עֹמֵ֣ד הַיּ֔וֹם לִפְנֵ֖י יְהוָ֣ה אֱלֹהֵ֑ינוּ וְאֵ֨ת אֲשֶׁ֥ר אֵינֶ֛נּוּ פֹּ֖ה עִמָּ֥נוּ הַיּֽוֹם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־אַתֶּ֣ם יְדַעְתֶּ֔ם אֵ֥ת אֲשֶׁר־יָשַׁ֖בְנוּ בְּאֶ֣רֶץ מִצְרָ֑יִם וְאֵ֧ת אֲשֶׁר־עָבַ֛רְנוּ בְּקֶ֥רֶב הַגּוֹיִ֖ם אֲשֶׁ֥ר עֲבַרְתֶּֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתִּרְאוּ֙ אֶת־שִׁקּ֣וּצֵיהֶ֔ם וְאֵ֖ת גִּלֻּלֵיהֶ֑ם עֵ֣ץ וָאֶ֔בֶן כֶּ֥סֶף וְזָהָ֖ב אֲשֶׁ֥ר עִמָּהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;פֶּן־יֵ֣שׁ בָּ֠כֶם אִ֣ישׁ אוֹ־אִשָּׁ֞ה א֧וֹ מִשְׁפָּחָ֣ה אוֹ־שֵׁ֗בֶט אֲשֶׁר֩ לְבָב֨וֹ פֹנֶ֤ה הַיּוֹם֙ מֵעִם֙ יְהוָ֣ה אֱלֹהֵ֔ינוּ לָלֶ֣כֶת לַעֲבֹ֔ד אֶת־אֱלֹהֵ֖י הַגּוֹיִ֣ם הָהֵ֑ם פֶּן־יֵ֣שׁ בָּכֶ֗ם שֹׁ֛רֶשׁ פֹּרֶ֥ה רֹ֖אשׁ וְלַעֲנָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֡ה בְּשָׁמְעוֹ֩ אֶת־דִּבְרֵ֨י הָֽאָלָ֜ה הַזֹּ֗את וְהִתְבָּרֵ֨ךְ בִּלְבָב֤וֹ לֵאמֹר֙ שָׁל֣וֹם יִֽהְיֶה־לִּ֔י כִּ֛י בִּשְׁרִר֥וּת לִבִּ֖י אֵלֵ֑ךְ לְמַ֛עַן סְפ֥וֹת הָרָוָ֖ה אֶת־הַצְּמֵאָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹא־יֹאבֶ֣ה יְהוָה֮ סְלֹ֣חַֽ לוֹ֒ כִּ֣י אָ֠ז יֶעְשַׁ֨ן אַף־יְהוָ֤ה וְקִנְאָתוֹ֙ בָּאִ֣ישׁ הַה֔וּא וְרָ֤בְצָה בּוֹ֙ כָּל־הָ֣אָלָ֔ה הַכְּתוּבָ֖ה בַּסֵּ֣פֶר הַזֶּ֑ה וּמָחָ֤ה יְהוָה֙ אֶת־שְׁמ֔וֹ מִתַּ֖חַת הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהִבְדִּיל֤וֹ יְהוָה֙ לְרָעָ֔ה מִכֹּ֖ל שִׁבְטֵ֣י יִשְׂרָאֵ֑ל כְּכֹל֙ אָל֣וֹת הַבְּרִ֔ית הַכְּתוּבָ֕ה בְּסֵ֥פֶר הַתּוֹרָ֖ה הַזֶּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאָמַ֞ר הַדּ֣וֹר הָֽאַחֲר֗וֹן בְּנֵיכֶם֙ אֲשֶׁ֤ר יָק֙וּמוּ֙ מֵאַ֣חֲרֵיכֶ֔ם וְהַ֨נָּכְרִ֔י אֲשֶׁ֥ר יָבֹ֖א מֵאֶ֣רֶץ רְחוֹקָ֑ה וְ֠רָאוּ אֶת־מַכּ֞וֹת הָאָ֤רֶץ הַהִוא֙ וְאֶת־תַּ֣חֲלֻאֶ֔יהָ אֲשֶׁר־חִלָּ֥ה יְהוָ֖ה בָּֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;גָּפְרִ֣ית וָמֶלַח֮ שְׂרֵפָ֣ה כָל־אַרְצָהּ֒ לֹ֤א תִזָּרַע֙ וְלֹ֣א תַצְמִ֔חַ וְלֹֽא־יַעֲלֶ֥ה בָ֖הּ כָּל־עֵ֑שֶׂב כְּֽמַהְפֵּכַ֞ת סְדֹ֤ם וַעֲמֹרָה֙ אַדְמָ֣ה <font color="brown">וצביים</font> <font color="blue">וּצְבוֹיִ֔ם</font> אֲשֶׁר֙ הָפַ֣ךְ יְהוָ֔ה בְּאַפּ֖וֹ וּבַחֲמָתֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאָֽמְרוּ֙ כָּל־הַגּוֹיִ֔ם עַל־מֶ֨ה עָשָׂ֧ה יְהוָ֛ה כָּ֖כָה לָאָ֣רֶץ הַזֹּ֑את מֶ֥ה חֳרִ֛י הָאַ֥ף הַגָּד֖וֹל הַזֶּֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאָ֣מְר֔וּ עַ֚ל אֲשֶׁ֣ר עָֽזְב֔וּ אֶת־בְּרִ֥ית יְהוָ֖ה אֱלֹהֵ֣י אֲבֹתָ֑ם אֲשֶׁר֙ כָּרַ֣ת עִמָּ֔ם בְּהוֹצִיא֥וֹ אֹתָ֖ם מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּלְכ֗וּ וַיַּֽעַבְדוּ֙ אֱלֹהִ֣ים אֲחֵרִ֔ים וַיִּֽשְׁתַּחֲוּ֖וּ<font color="red"><sup>1</font></sup> לָהֶ֑ם אֱלֹהִים֙ אֲשֶׁ֣ר לֹֽא־יְדָע֔וּם וְלֹ֥א חָלַ֖ק לָהֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּֽחַר־אַ֥ף יְהוָ֖ה בָּאָ֣רֶץ הַהִ֑וא לְהָבִ֤יא עָלֶ֙יהָ֙ אֶת־כָּל־הַקְּלָלָ֔ה הַכְּתוּבָ֖ה בַּסֵּ֥פֶר הַזֶּֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּתְּשֵׁ֤ם יְהוָה֙ מֵעַ֣ל אַדְמָתָ֔ם בְּאַ֥ף וּבְחֵמָ֖ה וּבְקֶ֣צֶף גָּד֑וֹל וַיַּשְׁלִכֵ֛ם אֶל־אֶ֥רֶץ אַחֶ֖רֶת כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הַ֨נִּסְתָּרֹ֔ת לַיהוָ֖ה אֱלֹהֵ֑ינוּ וְהַנִּגְלֹ֞ת לָ֤ׅנׅוּׅ<font color="red"><sup>4</font></sup> וּׅלְׅבָׅנֵׅ֙יׅנׅוּׅ֙<font color="red"><sup>4</font></sup> עַד־עוֹלָ֔ם לַעֲשׂ֕וֹת אֶת־כָּל־דִּבְרֵ֖י הַתּוֹרָ֥ה הַזֹּֽאת׃ ס</P>
</TD>
<TD WIDTH="50%">
<P>1&nbsp;wayyiq&#601;r&#257;&#8217; m&#333;&#353;eh &#8217;el-k&#257;l-yi&#347;&#601;r&#257;&#8217;&#275;l wayy&#333;&#8217;mer &#8217;&#259;l&#275;hem &#8217;atem r&#601;&#8217;&icirc;&#x1E6F;em &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; y&#601;hw&acirc; l&#601;&#8216;&ecirc;n&ecirc;&#x1E35;em b&#601;&#8217;ere&#x1E63; mi&#x1E63;&#601;rayim l&#601;far&#601;&#8216;&#333;h &ucirc;l&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw &ucirc;l&#601;&#x1E35;&#257;l-&#8217;ar&#601;&#x1E63;w&#333;: </P>
<P>2&nbsp;hammassw&#333;&#x1E6F; hag&#601;&#x1E0F;&#333;l&#333;&#x1E6F; &#8217;&#259;&#353;er r&#257;&#8217;&ucirc; &#8216;&ecirc;ney&#x1E35;&#257; h&#257;&#8217;&#333;&#x1E6F;&#333;&#x1E6F; w&#601;hamm&#333;f&#601;&#x1E6F;&icirc;m hag&#601;&#x1E0F;&#333;l&icirc;m h&acirc;&#275;m: </P>
<P>3&nbsp;w&#601;l&#333;&#8217;-n&#257;&#x1E6F;an y&#601;hw&acirc;<font color="red"><sup>3</font></sup> l&#257;&#x1E35;em l&#275;&#x1E07; l&#257;&#x1E0F;<sup>a</sup>&#8216;a&#x1E6F; w&#601;&#8216;&ecirc;nayim lir&#601;&#8217;w&#333;&#x1E6F; w&#601;&#8217;&#257;z&#601;nayim li&#353;&#601;m&#333;&#8216;a &#8216;a&#x1E0F; hayyw&#333;m hazzeh: </P>
<P>4&nbsp;w&#257;&#8217;w&#333;l&#275;&#x1E35;&#601; &#8217;e&#x1E6F;&#601;&#x1E35;em &#8217;ar&#601;b&#257;&#8216;&icirc;m &#353;&#257;n&acirc; bammi&#x1E0F;&#601;b&#257;r l&#333;&#8217;-&#x1E07;&#257;l&ucirc; &#347;al&#601;m&#333;&#x1E6F;&ecirc;&#x1E35;em m&#275;&#8216;&#259;l&ecirc;&#x1E35;em w&#601;n<sup>a</sup>&#8216;al&#601;&#x1E35;&#257; l&#333;&#8217;-&#x1E07;&#257;l&#601;&#x1E6F;&acirc; m&#275;&#8216;al ra&#x1E21;&#601;le&#x1E35;&#257;: </P>
<P>5&nbsp;le&#x1E25;em l&#333;&#8217; &#8217;&#259;&#x1E35;al&#601;tem w&#601;yayin w&#601;&#353;&#275;&#x1E35;&#257;r l&#333;&#8217; &#353;&#601;&#x1E6F;&icirc;&#x1E6F;em l&#601;m<sup>a</sup>&#8216;an t&#275;&#x1E0F;&#601;&#8216;&ucirc; k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>6&nbsp;wat&#257;&#x1E07;&#333;&#8217;&ucirc; &#8217;el-hamm&#257;qw&#333;m hazzeh wayy&#275;&#x1E63;&#275;&#8217; s&icirc;&#x1E25;&#333;n mele&#x1E35;&#601;-&#x1E25;e&#353;&#601;bw&#333;n w&#601;&#8216;w&#333;&#x1E21; mele&#x1E35;&#601;-hab&#257;&#353;&#257;n liq&#601;r&#257;&#8217;&#x1E6F;&#275;n&ucirc; lammil&#601;&#x1E25;&#257;m&acirc; wannak&#275;m: </P>
<P>7&nbsp;wanniqq<sup>a</sup>&#x1E25; &#8217;e&#x1E6F;-&#8217;ar&#601;&#x1E63;&#257;m wannit&#601;n&#257;h l&#601;n<sup>a</sup>&#x1E25;&#259;l&acirc; l&#257;r&#8217;&ucirc;&#x1E07;&#275;n&icirc; w&#601;lag&#257;&#x1E0F;&icirc; w&#601;l<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;&icirc;: </P>
<P>8&nbsp;&ucirc;&#353;&#601;mar&#601;tem &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; hazz&#333;&#8217;&#x1E6F; w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m l&#601;m<sup>a</sup>&#8216;an ta&#347;&#601;k&icirc;l&ucirc; &#8217;&#275;&#x1E6F; k&#257;l-&#8217;&#259;&#353;er t<sup>a</sup>&#8216;&#259;&#347;&ucirc;n: f</P>
<P>9&nbsp;&#8217;atem ni&#x1E63;&#x1E63;&#257;&#x1E07;&icirc;m hayyw&#333;m kull&#601;&#x1E35;em lif&#601;n&ecirc; y&#601;hw&acirc; &#8217;&#277;l&#333;h&ecirc;&#x1E35;em r&#257;&#8217;&#353;&ecirc;&#x1E35;em &#353;i&#x1E07;&#601;&#x1E6D;&ecirc;&#x1E35;em ziq&#601;n&ecirc;&#x1E35;em w&#601;&#353;&#333;&#x1E6D;&#601;r&ecirc;&#x1E35;em k&#333;l &#8217;&icirc;&#353; yi&#347;&#601;r&#257;&#8217;&#275;l: </P>
<P>10&nbsp;&#x1E6D;ap&#601;&#x1E35;em n&#601;&#353;&ecirc;&#x1E35;em w&#601;&#x1E21;&#275;r&#601;&#x1E35;&#257; &#8217;&#259;&#353;er b&#601;qere&#x1E07; m<sup>a</sup>&#x1E25;&#259;ney&#x1E35;&#257; m&#275;&#x1E25;&#333;&#x1E6D;&#275;&#x1E07; &#8216;&#275;&#x1E63;ey&#x1E35;&#257; &#8216;a&#x1E0F; &#353;&#333;&#8217;&#275;&#x1E07; m&ecirc;mey&#x1E35;&#257;: </P>
<P>11&nbsp;l&#601;&#8216;&#257;&#x1E07;&#601;r&#601;&#x1E35;&#257; bi&#x1E07;&#601;r&icirc;&#x1E6F; y&#601;hw&acirc; &#8217;&#277;l&#333;hey&#x1E35;&#257; &ucirc;&#x1E07;&#601;&#8217;&#257;l&#257;&#x1E6F;w&#333; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; k&#333;r&#275;&#x1E6F; &#8216;imm&#601;&#x1E35;&#257; hayyw&#333;m: </P>
<P>12&nbsp;l&#601;m<sup>a</sup>&#8216;an h&#257;q&icirc;m-&#8217;&#333;&#x1E6F;&#601;&#x1E35;&#257; hayyw&#333;m| lw&#333; l&#601;&#8216;&#257;m w&#601;h&ucirc;&#8217; yih&#601;yeh-ll&#601;&#x1E35;&#257; l&#275;&#8217;l&#333;h&icirc;m ka&#8217;&#259;&#353;er diber-l&#257;&#x1E35;&#601; w&#601;&#x1E35;a&#8217;&#259;&#353;er ni&#353;&#601;b<sup>a</sup>&#8216; la&#8217;&#259;&#x1E07;&#333;&#x1E6F;ey&#x1E35;&#257; l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07;: </P>
<P>13&nbsp;w&#601;l&#333;&#8217; &#8217;it&#601;&#x1E35;em l&#601;&#x1E07;ad&#601;&#x1E35;em &#8217;&#257;n&#333;&#x1E35;&icirc; k&#333;r&#275;&#x1E6F; &#8217;e&#x1E6F;-hab&#601;r&icirc;&#x1E6F; hazz&#333;&#8217;&#x1E6F; w&#601;&#8217;e&#x1E6F;-h&#257;&#8217;&#257;l&acirc; hazz&#333;&#8217;&#x1E6F;: </P>
<P>14&nbsp;k&icirc; &#8217;e&#x1E6F;-&#8217;&#259;&#353;er ye&#353;&#601;nw&#333; p&#333;h &#8216;imm&#257;n&ucirc; &#8216;&#333;m&#275;&#x1E0F; hayyw&#333;m lif&#601;n&ecirc; y&#601;hw&acirc; &#8217;&#277;l&#333;h&ecirc;n&ucirc; w&#601;&#8217;&#275;&#x1E6F; &#8217;&#259;&#353;er &#8217;&ecirc;nenn&ucirc; p&#333;h &#8216;imm&#257;n&ucirc; hayyw&#333;m: </P>
<P>15&nbsp;k&icirc;-&#8217;atem y&#601;&#x1E0F;<sup>a</sup>&#8216;&#601;tem &#8217;&#275;&#x1E6F; &#8217;&#259;&#353;er-y&#257;&#353;a&#x1E07;&#601;n&ucirc; b&#601;&#8217;ere&#x1E63; mi&#x1E63;&#601;r&#257;yim w&#601;&#8217;&#275;&#x1E6F; &#8217;&#259;&#353;er-&#8216;&#257;&#x1E07;ar&#601;n&ucirc; b&#601;qere&#x1E07; hagw&#333;yim &#8217;&#259;&#353;er &#8216;&#259;&#x1E07;ar&#601;tem: </P>
<P>16&nbsp;watir&#601;&#8217;&ucirc; &#8217;e&#x1E6F;-&#353;iqq&ucirc;&#x1E63;&ecirc;hem w&#601;&#8217;&#275;&#x1E6F; gillul&ecirc;hem &#8216;&#275;&#x1E63; w&#257;&#8217;e&#x1E07;en kesef w&#601;z&acirc;&#257;&#x1E07; &#8217;&#259;&#353;er &#8216;imm&acirc;em: </P>
<P>17&nbsp;pen-y&#275;&#353; b&#257;&#x1E35;em &#8217;&icirc;&#353; &#8217;w&#333;-&#8217;i&#353;&#353;&acirc; &#8217;w&#333; mi&#353;&#601;p&#257;&#x1E25;&acirc; &#8217;w&#333;-&#353;&#275;&#x1E07;e&#x1E6D; &#8217;&#259;&#353;er l&#601;&#x1E07;&#257;&#x1E07;w&#333; f&#333;neh hayyw&#333;m m&#275;&#8216;im y&#601;hw&acirc; &#8217;&#277;l&#333;h&ecirc;n&ucirc; l&#257;le&#x1E35;e&#x1E6F; l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-&#8217;&#277;l&#333;h&ecirc; hagw&#333;yim h&acirc;&#275;m pen-y&#275;&#353; b&#257;&#x1E35;em &#353;&#333;re&#353; p&#333;reh r&#333;&#8217;&#353; w&#601;l<sup>a</sup>&#8216;&#259;n&acirc;: </P>
<P>18&nbsp;w&#601;h&#257;y&acirc; b&#601;&#353;&#257;m&#601;&#8216;w&#333; &#8217;e&#x1E6F;-di&#x1E07;&#601;r&ecirc; h&#257;&#8217;&#257;l&acirc; hazz&#333;&#8217;&#x1E6F; w&#601;hi&#x1E6F;&#601;b&#257;r&#275;&#x1E35;&#601; bil&#601;&#x1E07;&#257;&#x1E07;w&#333; l&#275;&#8217;m&#333;r &#353;&#257;lw&#333;m yih&#601;yeh-ll&icirc; k&icirc; bi&#353;&#601;rir&ucirc;&#x1E6F; lib&icirc; &#8217;&#275;l&#275;&#x1E35;&#601; l&#601;m<sup>a</sup>&#8216;an s&#601;fw&#333;&#x1E6F; h&#257;r&#257;w&acirc; &#8217;e&#x1E6F;-ha&#x1E63;&#x1E63;&#601;m&#275;&#8217;&acirc;: </P>
<P>19&nbsp;l&#333;&#8217;-y&#333;&#8217;&#x1E07;eh y&#601;hw&acirc; s&#601;l&#333;&#x1E25;a lw&#333; k&icirc; &#8217;&#257;z ye&#8216;&#601;&#353;an &#8217;af-y&#601;hw&acirc; w&#601;qin&#601;&#8217;&#257;&#x1E6F;w&#333; b&#257;&#8217;&icirc;&#353; hah&ucirc;&#8217; w&#601;r&#257;&#x1E07;&#601;&#x1E63;&acirc; bw&#333; k&#257;l-h&#257;&#8217;&#257;l&acirc; hak&#601;&#x1E6F;&ucirc;&#x1E07;&acirc; bass&#275;fer hazzeh &ucirc;m&#257;&#x1E25;&acirc; y&#601;hw&acirc; &#8217;e&#x1E6F;-&#353;&#601;mw&#333; mit<sup>a</sup>&#x1E25;a&#x1E6F; ha&#353;&#353;&#257;m&#257;yim: </P>
<P>20&nbsp;w&#601;hi&#x1E07;&#601;d&icirc;lw&#333; y&#601;hw&acirc; l&#601;r&#257;&#8216;&acirc; mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l k&#601;&#x1E35;&#333;l &#8217;&#257;lw&#333;&#x1E6F; hab&#601;r&icirc;&#x1E6F; hak&#601;&#x1E6F;&ucirc;&#x1E07;&acirc; b&#601;s&#275;fer hatw&#333;r&acirc; hazzeh: </P>
<P>21&nbsp;w&#601;&#8217;&#257;mar hadw&#333;r h&#257;&#8217;<sup>a</sup>&#x1E25;&#259;rw&#333;n b&#601;n&ecirc;&#x1E35;em &#8217;&#259;&#353;er y&#257;q&ucirc;m&ucirc; m&#275;&#8217;<sup>a</sup>&#x1E25;&#259;r&ecirc;&#x1E35;em w&#601;hann&#257;&#x1E35;&#601;r&icirc; &#8217;&#259;&#353;er y&#257;&#x1E07;&#333;&#8217; m&#275;&#8217;ere&#x1E63; r&#601;&#x1E25;w&#333;q&acirc; w&#601;r&#257;&#8217;&ucirc; &#8217;e&#x1E6F;-makw&#333;&#x1E6F; h&#257;&#8217;&#257;re&#x1E63; hahiw&#8217; w&#601;&#8217;e&#x1E6F;-t<sup>a</sup>&#x1E25;&#259;lu&#8217;eyh&#257; &#8217;&#259;&#353;er-&#x1E25;ill&acirc; y&#601;hw&acirc; b&#257;h: </P>
<P>22&nbsp;g&#257;f&#601;r&icirc;&#x1E6F; w&#257;mel<sup>a</sup>&#x1E25; &#347;&#601;r&#275;f&acirc; &#x1E35;&#257;l-&#8217;ar&#601;&#x1E63;&#257;h l&#333;&#8217; &#x1E6F;izz&#257;r<sup>a</sup>&#8216; w&#601;l&#333;&#8217; &#x1E6F;a&#x1E63;&#601;mi&#x1E25;a w&#601;l&#333;&#8217;-y<sup>a</sup>&#8216;&#259;leh &#x1E07;&#257;h k&#257;l-&#8216;&#275;&#347;e&#x1E07; k&#601;mah&#601;p&#275;&#x1E35;a&#x1E6F; s&#601;&#x1E0F;&#333;m w<sup>a</sup>&#8216;&#259;m&#333;r&acirc; &#8217;a&#x1E0F;&#601;m&acirc; <font color="brown">&ucirc;&#x1E63;&#601;&#x1E07;&#333;y&icirc;m</font> <font color="blue">&ucirc;&#x1E63;&#601;&#x1E07;w&#333;yim</font> &#8217;&#259;&#353;er h&#257;fa&#x1E35;&#601; y&#601;hw&acirc; b&#601;&#8217;apw&#333; &ucirc;&#x1E07;<sup>a</sup>&#x1E25;&#259;m&#257;&#x1E6F;w&#333;: </P>
<P>23&nbsp;w&#601;&#8217;&#257;m&#601;r&ucirc; k&#257;l-hagw&#333;yim &#8216;al-meh &#8216;&#257;&#347;&acirc; y&#601;hw&acirc; k&#257;&#x1E35;&acirc; l&#257;&#8217;&#257;re&#x1E63; hazz&#333;&#8217;&#x1E6F; meh &#x1E25;&#335;r&icirc; h&#257;&#8217;af hag&#257;&#x1E0F;w&#333;l hazzeh: </P>
<P>24&nbsp;w&#601;&#8217;&#257;m&#601;r&ucirc; &#8216;al &#8217;&#259;&#353;er &#8216;&#257;z&#601;&#x1E07;&ucirc; &#8217;e&#x1E6F;-b&#601;r&icirc;&#x1E6F; y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&#257;m &#8217;&#259;&#353;er k&#257;ra&#x1E6F; &#8216;imm&#257;m b&#601;hw&#333;&#x1E63;&icirc;&#8217;w&#333; &#8217;&#333;&#x1E6F;&#257;m m&#275;&#8217;ere&#x1E63; mi&#x1E63;&#601;r&#257;yim: </P>
<P>25&nbsp;wayy&#275;l&#601;&#x1E35;&ucirc; wayy<sup>a</sup>&#8216;a&#x1E07;&#601;&#x1E0F;&ucirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m wayyi&#353;&#601;t<sup>a</sup>&#x1E25;&#259;&ucirc;&ucirc;<font color="red"><sup>1</font></sup> l&acirc;em &#8217;&#277;l&#333;h&icirc;m &#8217;&#259;&#353;er l&#333;&#8217;-y&#601;&#x1E0F;&#257;&#8216;&ucirc;m w&#601;l&#333;&#8217; &#x1E25;&#257;laq l&acirc;em: </P>
<P>26&nbsp;wayyi&#x1E25;ar-&#8217;af y&#601;hw&acirc; b&#257;&#8217;&#257;re&#x1E63; hahiw&#8217; l&#601;h&#257;&#x1E07;&icirc;&#8217; &#8216;&#257;leyh&#257; &#8217;e&#x1E6F;-k&#257;l-haqq&#601;l&#257;l&acirc; hak&#601;&#x1E6F;&ucirc;&#x1E07;&acirc; bass&#275;fer hazzeh: </P>
<P>27&nbsp;wayyit&#601;&#353;&#275;m y&#601;hw&acirc; m&#275;&#8216;al &#8217;a&#x1E0F;&#601;m&#257;&#x1E6F;&#257;m b&#601;&#8217;af &ucirc;&#x1E07;&#601;&#x1E25;&#275;m&acirc; &ucirc;&#x1E07;&#601;qe&#x1E63;ef g&#257;&#x1E0F;w&#333;l wayya&#353;&#601;li&#x1E35;&#275;m &#8217;el-&#8217;ere&#x1E63; &#8217;<sup>a</sup>&#x1E25;ere&#x1E6F; kayyw&#333;m hazzeh: </P>
<P>28&nbsp;hannis&#601;t&#257;r&#333;&#x1E6F; layhw&acirc; &#8217;&#277;l&#333;h&ecirc;n&ucirc; w&#601;hanni&#x1E21;&#601;l&#333;&#x1E6F; l&#257;&#x5C5;n&#x5C5;&ucirc;&#x5C5;<font color="red"><sup>4</font></sup> &ucirc;&#x5C5;l&#601;&#x5C5;&#x1E07;&#257;&#x5C5;n&#275;&#x5C5;y&#x5C5;n&#x5C5;&ucirc;&#x5C5;<font color="red"><sup>4</font></sup> &#8216;a&#x1E0F;-&#8216;w&#333;l&#257;m l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-k&#257;l-di&#x1E07;&#601;r&ecirc; hatw&#333;r&acirc; hazz&#333;&#8217;&#x1E6F;: s</P>
</TD>
</TABLE>
<P><HR>
<CENTER>
<A HREF="deu030.htm">Next: Deuteronomy (Devarim) Chapter 30</A></CENTER>
</BODY>
</HTML>
