[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa010)  [KJV](../kjv/psa010)  [Sep](../sep/psa010) 
[Vul](../vul/psa010)   
  
[Psalms (Tehilim) Index](psa)  
  [Previous](psa009)  [Next](psa011) 

------------------------------------------------------------------------

### Tanach (Hebrew): Psalms (Tehilim) Chapter 10

‎<span id="001">1</span> ‏לָמָ֣ה יְ֭הוָה תַּעֲמֹ֣ד בְּרָח֑וֹק
תַּ֝עְלִ֗ים לְעִתּ֥וֹת בַּצָּרָֽה׃

‎<span id="002">2</span> ‏בְּגַאֲוַ֣ת רָ֭שָׁע יִדְלַ֣ק עָנִ֑י
יִתָּפְשׂ֓וּ׀ בִּמְזִמּ֖וֹת ז֣וּ חָשָֽׁבוּ׃

‎<span id="003">3</span> ‏כִּֽי־הִלֵּ֣ל רָ֭שָׁע עַל־תַּאֲוַ֣ת נַפְשׁ֑וֹ
וּבֹצֵ֥עַ בֵּ֝רֵ֗ךְ נִ֘אֵ֥ץ׀ יְהוָֽה׃

‎<span id="004">4</span> ‏רָשָׁ֗ע כְּגֹ֣בַהּ אַ֭פּוֹ בַּל־יִדְרֹ֑שׁ
אֵ֥ין אֱ֝לֹהִ֗ים כָּל־מְזִמּוֹתָֽיו׃

‎<span id="005">5</span> ‏יָ֘חִ֤ילוּ דרכו דְרָכָ֨יו׀ בְּכָל־עֵ֗ת מָר֣וֹם
מִ֭שְׁפָּטֶיךָ מִנֶּגְדּ֑וֹ כָּל־צ֝וֹרְרָ֗יו יָפִ֥יחַ בָּהֶֽם׃

‎<span id="006">6</span> ‏אָמַ֣ר בְּ֭לִבּוֹ בַּל־אֶמּ֑וֹט לְדֹ֥ר וָ֝דֹ֗ר
אֲשֶׁ֣ר לֹֽא־בְרָֽע׃

‎<span id="007">7</span> ‏אָלָ֤ה פִּ֣יהוּ מָ֭לֵא וּמִרְמ֣וֹת וָתֹ֑ךְ
תַּ֥חַת לְ֝שׁוֹנ֗וֹ עָמָ֥ל וָאָֽוֶן׃

‎<span id="008">8</span> ‏יֵשֵׁ֤ב׀ בְּמַאְרַ֬ב חֲצֵרִ֗ים
בַּֽ֭מִּסְתָּרִים יַהֲרֹ֣ג נָקִ֑י עֵ֝ינָ֗יו לְֽחֵלְכָ֥ה יִצְפֹּֽנוּ׃

‎<span id="009">9</span> ‏יֶאֱרֹ֬ב בַּמִּסְתָּ֨ר׀ כְּאַרְיֵ֬ה בְסֻכֹּ֗ה
יֶ֭אֱרֹב לַחֲט֣וֹף עָנִ֑י יַחְטֹ֥ף עָ֝נִ֗י בְּמָשְׁכ֥וֹ בְרִשְׁתּֽוֹ׃

‎<span id="010">10</span> ‏ודכה יִדְכֶּ֥ה יָשֹׁ֑חַ וְנָפַ֥ל
בַּ֝עֲצוּמָ֗יו חלכאים חֵ֣יל כָּאִֽים׃

‎<span id="011">11</span> ‏אָמַ֣ר בְּ֭לִבּוֹ שָׁ֣כַֽח<sup>3</sup> אֵ֑ל
הִסְתִּ֥יר פָּ֝נָ֗יו בַּל־רָאָ֥ה לָנֶֽצַח׃

‎<span id="012">12</span> ‏קוּמָ֤ה יְהוָ֗ה אֵ֭ל נְשָׂ֣א יָדֶ֑ךָ
אַל־תִּשְׁכַּ֥ח עניים עֲנָוִֽים׃

‎<span id="013">13</span> ‏עַל־מֶ֤ה׀ נִאֵ֖ץ רָשָׁ֥ע׀ אֱלֹהִ֑ים אָמַ֥ר
בְּ֝לִבּ֗וֹ לֹ֣א תִּדְרֹֽשׁ׃

‎<span id="014">14</span> ‏רָאִ֡תָה כִּֽי־אַתָּ֤ה׀ עָ֘מָ֤ל וָכַ֨עַס׀
תַּבִּיט֮ לָתֵ֪ת בְּיָ֫דֶ֥ךָ עָ֭לֶיךָ יַעֲזֹ֣ב חֵלֶ֑כָה יָ֝ת֗וֹם
אַתָּ֤ה׀ הָיִ֬יתָ עוֹזֵֽר׃

‎<span id="015">15</span> ‏שְׁ֭בֹר זְר֣וֹעַ רָשָׁ֑ע וָ֝רָ֗ע
תִּֽדְרוֹשׁ־רִשְׁע֥וֹ<sup>3</sup> בַל־תִּמְצָֽא׃

‎<span id="016">16</span> ‏יְהוָ֣ה מֶ֭לֶךְ עוֹלָ֣ם וָעֶ֑ד אָבְד֥וּ
ג֝וֹיִ֗ם מֵֽאַרְצֽוֹ׃

‎<span id="017">17</span> ‏תַּאֲוַ֬ת עֲנָוִ֣ים שָׁמַ֣עְתָּ יְהוָ֑ה
תָּכִ֥ין לִ֝בָּ֗ם תַּקְשִׁ֥יב אָזְנֶֽךָ׃

‎<span id="018">18</span> ‏לִשְׁפֹּ֥ט יָת֗וֹם וָ֫דָ֥ךְ בַּל־יוֹסִ֥יף
ע֑וֹד לַעֲרֹ֥ץ אֱ֝נ֗וֹשׁ מִן־הָאָֽרֶץ׃

1 lāmâ yəhwâ t<sup>a</sup>‘ămōḏ bərāḥwōq t<sup>a</sup>‘əlîm lə‘itwōṯ
baṣṣārâ:

2 bəḡa’ăwaṯ rāšā‘ yiḏəlaq ‘ānî yitāfəśû\| biməzimmwōṯ zû ḥāšāḇû:

3 kî-hillēl rāšā‘ ‘al-ta’ăwaṯ nafəšwō ûḇōṣē‘a bērēḵə ni’ēṣ\| yəhwâ:

4 rāšā‘ kəḡōḇ<sup>a</sup>h ’apwō bal-yiḏərōš ’ên ’ĕlōhîm
kāl-məzimmwōṯāyw:

5 yāḥîlû ḏərāḵāw ḏərāḵāyw\| bəḵāl-‘ēṯ mārwōm mišəpāṭeyḵā minneḡədwō
kāl-ṣwōrərāyw yāfîḥa bâem:

6 ’āmar bəlibwō bal-’emmwōṭ ləḏōr wāḏōr ’ăšer lō’-ḇərā‘:

7 ’ālâ pîhû mālē’ ûmirəmwōṯ wāṯōḵə t<sup>a</sup>ḥaṯ ləšwōnwō ‘āmāl
wā’āwen:

8 yēšēḇ\| bəma’əraḇ ḥăṣērîm bammisətārîm yahărōḡ nāqî ‘ênāyw ləḥēləḵâ
yiṣəpōnû:

9 ye’ĕrōḇ bammisətār\| kə’arəyēh ḇəsukōh ye’ĕrōḇ l<sup>a</sup>ḥăṭwōf
‘ānî y<sup>a</sup>ḥəṭōf ‘ānî bəmāšəḵwō ḇərišətwō:

10 wəḏāḵâ yiḏəkeh yāšōḥa wənāfal b<sup>a</sup>‘ăṣûmāyw ḥeləkā’îm ḥêl
kā’îm:

11 ’āmar bəlibwō šāḵ<sup>a</sup>ḥ<sup>3</sup> ’ēl hisətîr pānāyw
bal-rā’â lāneṣ<sup>a</sup>ḥ:

12 qûmâ yəhwâ ’ēl nəśā’ yāḏeḵā ’al-tišək<sup>a</sup>ḥ ‘ănîyîm ‘ănāwîm:

13 ‘al-meh\| ni’ēṣ rāšā‘\| ’ĕlōhîm ’āmar bəlibwō lō’ tiḏərōš:

14 rā’iṯâ kî-’atâ\| ‘āmāl wāḵ<sup>a</sup>‘as\| tabîṭ lāṯēṯ bəyāḏeḵā
‘āleyḵā y<sup>a</sup>‘ăzōḇ ḥēleḵâ yāṯwōm ’atâ\| hāyîṯā ‘wōzēr:

15 šəḇōr zərwō‘a rāšā‘ wārā‘ tiḏərwōš-rišə‘wō<sup>3</sup> ḇal-timəṣā’:

16 yəhwâ meleḵə ‘wōlām wā‘eḏ ’āḇəḏû ḡwōyim mē’arəṣwō:

17 ta’ăwaṯ ‘ănāwîm šām<sup>a</sup>‘ətā yəhwâ tāḵîn libām taqəšîḇ
’āzəneḵā:

18 lišəpōṭ yāṯwōm wāḏāḵə bal-ywōsîf ‘wōḏ l<sup>a</sup>‘ărōṣ ’ĕnwōš
min-hā’āreṣ:

------------------------------------------------------------------------

[Next: Psalms (Tehilim) Chapter 11](psa011)
