[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos004)  [KJV](../kjv/jos004) 
[Sep:JsB](../sep/jsb004)  [Vul](../vul/jos004)   
  
[Joshua (Yehoshua) Index](jos)  
  [Previous](jos003)  [Next](jos005) 

------------------------------------------------------------------------

### Tanach (Hebrew): Joshua (Yehoshua) Chapter 4

‎<span id="001">1</span> ‏וַיְהִי֙ כַּאֲשֶׁר־תַּ֣מּוּ כָל־הַגּ֔וֹי
לַעֲב֖וֹר אֶת־הַיַּרְדֵּ֑ן פוַיֹּ֣אמֶר יְהוָ֔ה אֶל־יְהוֹשֻׁ֖עַ לֵאמֹֽר׃

‎<span id="002">2</span> ‏קְח֤וּ לָכֶם֙ מִן־הָעָ֔ם שְׁנֵ֥ים עָשָׂ֖ר
אֲנָשִׁ֑ים אִישׁ־אֶחָ֥ד אִישׁ־אֶחָ֖ד מִשָּֽׁבֶט׃

‎<span id="003">3</span> ‏וְצַוּ֣וּ אוֹתָם֮ לֵאמֹר֒ שְׂאֽוּ־לָכֶ֨ם
מִזֶּ֜ה מִתּ֣וֹךְ הַיַּרְדֵּ֗ן מִמַּצַּב֙ רַגְלֵ֣י הַכֹּהֲנִ֔ים הָכִ֖ין
שְׁתֵּים־עֶשְׂרֵ֣ה אֲבָנִ֑ים וְהַעֲבַרְתֶּ֤ם אוֹתָם֙ עִמָּכֶ֔ם
וְהִנַּחְתֶּ֣ם אוֹתָ֔ם בַּמָּל֕וֹן אֲשֶׁר־תָּלִ֥ינוּ ב֖וֹ הַלָּֽיְלָה׃ ס

‎<span id="004">4</span> ‏וַיִּקְרָ֣א יְהוֹשֻׁ֗עַ אֶל־שְׁנֵ֤ים
הֶֽעָשָׂר֙ אִ֔ישׁ אֲשֶׁ֥ר הֵכִ֖ין מִבְּנֵ֣י יִשְׂרָאֵ֑ל אִישׁ־אֶחָ֥ד
אִישׁ־אֶחָ֖ד מִשָּֽׁבֶט׃

‎<span id="005">5</span> ‏וַיֹּ֤אמֶר לָהֶם֙ יְהוֹשֻׁ֔עַ עִ֠בְרוּ
לִפְנֵ֨י אֲר֧וֹן יְהוָ֛ה אֱלֹֽהֵיכֶ֖ם אֶל־תּ֣וֹךְ הַיַּרְדֵּ֑ן
וְהָרִ֨ימוּ לָכֶ֜ם אִ֣ישׁ אֶ֤בֶן אַחַת֙ עַל־שִׁכְמ֔וֹ לְמִסְפַּ֖ר
שִׁבְטֵ֥י בְנֵי־יִשְׂרָאֵֽל׃

‎<span id="006">6</span> ‏לְמַ֗עַן תִּֽהְיֶ֛ה זֹ֥את א֖וֹת בְּקִרְבְּכֶ֑ם
כִּֽי־יִשְׁאָל֨וּן בְּנֵיכֶ֤ם מָחָר֙ לֵאמֹ֔ר מָ֛ה הָאֲבָנִ֥ים הָאֵ֖לֶּה
לָכֶֽם׃

‎<span id="007">7</span> ‏וַאֲמַרְתֶּ֣ם לָהֶ֗ם אֲשֶׁ֨ר נִכְרְת֜וּ
מֵימֵ֤י הַיַּרְדֵּן֙ מִפְּנֵי֙ אֲר֣וֹן בְּרִית־יְהוָ֔ה בְּעָבְרוֹ֙
בַּיַּרְדֵּ֔ן נִכְרְת֖וּ מֵ֣י הַיַּרְדֵּ֑ן וְ֠הָיוּ הָאֲבָנִ֨ים
הָאֵ֧לֶּה לְזִכָּר֛וֹן לִבְנֵ֥י יִשְׂרָאֵ֖ל עַד־עוֹלָֽם׃

‎<span id="008">8</span> ‏וַיַּעֲשׂוּ־כֵ֣ן
בְּנֵי־יִשְׂרָאֵל֮<sup>3</sup> כַּאֲשֶׁ֣ר צִוָּ֣ה יְהוֹשֻׁעַ֒
וַיִּשְׂא֡וּ שְׁתֵּֽי־עֶשְׂרֵ֨ה אֲבָנִ֜ים מִתּ֣וֹךְ הַיַּרְדֵּ֗ן
כַּאֲשֶׁ֨ר דִּבֶּ֤ר יְהוָה֙ אֶל־יְהוֹשֻׁ֔עַ לְמִסְפַּ֖ר שִׁבְטֵ֣י
בְנֵֽי־יִשְׂרָאֵ֑ל וַיַּעֲבִר֤וּם עִמָּם֙ אֶל־הַמָּל֔וֹן וַיַּנִּח֖וּם
שָֽׁם׃

‎<span id="009">9</span> ‏וּשְׁתֵּ֧ים עֶשְׂרֵ֣ה אֲבָנִ֗ים הֵקִ֣ים
יְהוֹשֻׁעַ֮ בְּת֣וֹךְ הַיַּרְדֵּן֒ תַּ֗חַת מַצַּב֙ רַגְלֵ֣י הַכֹּהֲנִ֔ים
נֹשְׂאֵ֖י אֲר֣וֹן הַבְּרִ֑ית וַיִּ֣הְיוּ שָׁ֔ם עַ֖ד הַיּ֥וֹם הַזֶּֽה׃

‎<span id="010">10</span> ‏וְהַכֹּהֲנִ֞ים נֹשְׂאֵ֣י הָאָר֗וֹן עֹמְדִים֮
בְּת֣וֹךְ הַיַּרְדֵּן֒ עַ֣ד תֹּ֣ם כָּֽל־הַ֠דָּבָר אֲשֶׁר־צִוָּ֨ה יְהוָ֤ה
אֶת־יְהוֹשֻׁ֙עַ֙ לְדַבֵּ֣ר אֶל־הָעָ֔ם כְּכֹ֛ל אֲשֶׁר־צִוָּ֥ה מֹשֶׁ֖ה
אֶת־יְהוֹשֻׁ֑עַ וַיְמַהֲר֥וּ הָעָ֖ם וַֽיַּעֲבֹֽרוּ׃

‎<span id="011">11</span> ‏וַיְהִ֛י כַּֽאֲשֶׁר־תַּ֥ם כָּל־הָעָ֖ם
לַֽעֲב֑וֹר וַיַּעֲבֹ֧ר אֲרוֹן־יְהוָ֛ה וְהַכֹּהֲנִ֖ים לִפְנֵ֥י הָעָֽם׃

‎<span id="012">12</span> ‏וַ֠יַּעַבְרוּ בְּנֵי־רְאוּבֵ֨ן וּבְנֵי־גָ֜ד
וַחֲצִ֨י שֵׁ֤בֶט הַֽמְנַשֶּׁה֙ חֲמֻשִׁ֔ים לִפְנֵ֖י בְּנֵ֣י יִשְׂרָאֵ֑ל
כַּאֲשֶׁ֛ר דִּבֶּ֥ר אֲלֵיהֶ֖ם מֹשֶֽׁה׃

‎<span id="013">13</span> ‏כְּאַרְבָּעִ֥ים אֶ֖לֶף חֲלוּצֵ֣י הַצָּבָ֑א
עָבְר֞וּ לִפְנֵ֤י יְהוָה֙ לַמִּלְחָמָ֔ה אֶ֖ל עַֽרְב֥וֹת יְרִיחֽוֹ׃ ס

‎<span id="014">14</span> ‏בַּיּ֣וֹם הַה֗וּא גִּדַּ֤ל יְהוָה֙
אֶת־יְהוֹשֻׁ֔עַ בְּעֵינֵ֖י כָּל־יִשְׂרָאֵ֑ל וַיִּֽרְא֣וּ אֹת֔וֹ
כַּאֲשֶׁ֛ר יָרְא֥וּ אֶת־מֹשֶׁ֖ה כָּל־יְמֵ֥י חַיָּֽיו׃ פ

‎<span id="015">15</span> ‏וַיֹּ֣אמֶר יְהוָ֔ה אֶל־יְהוֹשֻׁ֖עַ לֵאמֹֽר׃

‎<span id="016">16</span> ‏צַוֵּה֙ אֶת־הַכֹּ֣הֲנִ֔ים נֹשְׂאֵ֖י אֲר֣וֹן
הָעֵד֑וּת וְיַעֲל֖וּ מִן־הַיַּרְדֵּֽן׃

‎<span id="017">17</span> ‏וַיְצַ֣ו יְהוֹשֻׁ֔עַ אֶת־הַכֹּהֲנִ֖ים לֵאמֹ֑ר
עֲל֖וּ מִן־הַיַּרְדֵּֽן׃

‎<span id="018">18</span> ‏וַ֠יְהִי בעלות כַּעֲל֨וֹת הַכֹּהֲנִ֜ים
נֹשְׂאֵ֨י אֲר֤וֹן בְּרִית־יְהוָה֙ מִתּ֣וֹךְ הַיַּרְדֵּ֔ן נִתְּק֗וּ
כַּפּוֹת֙ רַגְלֵ֣י הַכֹּהֲנִ֔ים אֶ֖ל הֶחָרָבָ֑ה וַיָּשֻׁ֤בוּ
מֵֽי־הַיַּרְדֵּן֙ לִמְקוֹמָ֔ם וַיֵּלְכ֥וּ כִתְמוֹל־שִׁלְשׁ֖וֹם
עַל־כָּל־גְּדוֹתָֽיו׃

‎<span id="019">19</span> ‏וְהָעָ֗ם עָלוּ֙ מִן־הַיַּרְדֵּ֔ן בֶּעָשׂ֖וֹר
לַחֹ֣דֶשׁ הָרִאשׁ֑וֹן וַֽיַּחֲנוּ֙ בַּגִּלְגָּ֔ל בִּקְצֵ֖ה מִזְרַ֥ח
יְרִיחֽוֹ׃

‎<span id="020">20</span> ‏וְאֵת֩ שְׁתֵּ֨ים עֶשְׂרֵ֤ה הָֽאֲבָנִים֙
הָאֵ֔לֶּה אֲשֶׁ֥ר לָקְח֖וּ מִן־הַיַּרְדֵּ֑ן הֵקִ֥ים יְהוֹשֻׁ֖עַ
בַּגִּלְגָּֽל׃

‎<span id="021">21</span> ‏וַיֹּ֛אמֶר אֶל־בְּנֵ֥י יִשְׂרָאֵ֖ל לֵאמֹ֑ר
אֲשֶׁר֩ יִשְׁאָל֨וּן בְּנֵיכֶ֤ם מָחָר֙ אֶת־אֲבוֹתָ֣ם לֵאמֹ֔ר מָ֖ה
הָאֲבָנִ֥ים הָאֵֽלֶּה׃

‎<span id="022">22</span> ‏וְהוֹדַעְתֶּ֖ם אֶת־בְּנֵיכֶ֣ם לֵאמֹ֑ר
בַּיַּבָּשָׁה֙ עָבַ֣ר יִשְׂרָאֵ֔ל אֶת־הַיַּרְדֵּ֖ן הַזֶּֽה׃

‎<span id="023">23</span> ‏אֲשֶׁר־הוֹבִישׁ֩ יְהוָ֨ה אֱלֹהֵיכֶ֜ם אֶת־מֵ֧י
הַיַּרְדֵּ֛ן מִפְּנֵיכֶ֖ם עַֽד־עָבְרְכֶ֑ם כַּאֲשֶׁ֣ר עָשָׂה֩ יְהוָ֨ה
אֱלֹהֵיכֶ֧ם לְיַם־ס֛וּף אֲשֶׁר־הוֹבִ֥ישׁ מִפָּנֵ֖ינוּ עַד־עָבְרֵֽנוּ׃

‎<span id="024">24</span> ‏לְ֠מַעַן דַּ֜עַת כָּל־עַמֵּ֤י הָאָ֙רֶץ֙
אֶת־יַ֣ד יְהוָ֔ה כִּ֥י חֲזָקָ֖ה הִ֑יא לְמַ֧עַן יְרָאתֶ֛ם אֶת־יְהוָ֥ה
אֱלֹהֵיכֶ֖ם כָּל־הַיָּמִֽים׃ ס

1 wayəhî ka’ăšer-tammû ḵāl-hagwōy l<sup>a</sup>‘ăḇwōr ’eṯ-hayyarədēn
fwayyō’mer yəhwâ ’el-yəhwōšu‘a lē’mōr:

2 qəḥû lāḵem min-hā‘ām šənêm ‘āśār ’ănāšîm ’îš-’eḥāḏ ’îš-’eḥāḏ miššāḇeṭ:

3 wəṣaûû ’wōṯām lē’mōr śə’û-lāḵem mizzeh mitwōḵə hayyarədēn mimmaṣṣaḇ
raḡəlê hakōhănîm hāḵîn šətêm-‘eśərēh ’ăḇānîm wəh<sup>a</sup>‘ăḇarətem
’wōṯām ‘immāḵem wəhinn<sup>a</sup>ḥətem ’wōṯām bammālwōn ’ăšer-tālînû
ḇwō hallāyəlâ: s

4 wayyiqərā’ yəhwōšu‘a ’el-šənêm he‘āśār ’îš ’ăšer hēḵîn mibənê
yiśərā’ēl ’îš-’eḥāḏ ’îš-’eḥāḏ miššāḇeṭ:

5 wayyō’mer lâem yəhwōšu‘a ‘iḇərû lifənê ’ărwōn yəhwâ ’ĕlōhêḵem
’el-twōḵə hayyarədēn wəhārîmû lāḵem ’îš ’eḇen ’<sup>a</sup>ḥaṯ
‘al-šiḵəmwō ləmisəpar šiḇəṭê ḇənê-yiśərā’ēl:

6 ləm<sup>a</sup>‘an tihəyeh zō’ṯ ’wōṯ bəqirəbəḵem kî-yišə’ālûn bənêḵem
māḥār lē’mōr mâ hā’ăḇānîm hā’ēlleh lāḵem:

7 wa’ămarətem lâem ’ăšer niḵərəṯû mêmê hayyarədēn mipənê ’ărwōn
bərîṯ-yəhwâ bə‘āḇərwō bayyarədēn niḵərəṯû mê hayyarədēn wəhāyû hā’ăḇānîm
hā’ēlleh ləzikārwōn liḇənê yiśərā’ēl ‘aḏ-‘wōlām:

8 wayy<sup>a</sup>‘ăśû-ḵēn bənê-yiśərā’ēl<sup>3</sup> ka’ăšer ṣiûâ
yəhwōšu‘a wayyiśə’û šətê-‘eśərēh ’ăḇānîm mitwōḵə hayyarədēn ka’ăšer
diber yəhwâ ’el-yəhwōšu‘a ləmisəpar šiḇəṭê ḇənê-yiśərā’ēl
wayy<sup>a</sup>‘ăḇirûm ‘immām ’el-hammālwōn wayyanniḥûm šām:

9 ûšətêm ‘eśərēh ’ăḇānîm hēqîm yəhwōšu‘a bəṯwōḵə hayyarədēn
t<sup>a</sup>ḥaṯ maṣṣaḇ raḡəlê hakōhănîm nōśə’ê ’ărwōn habərîṯ wayyihəyû
šām ‘aḏ hayywōm hazzeh:

10 wəhakōhănîm nōśə’ê hā’ārwōn ‘ōməḏîm bəṯwōḵə hayyarədēn ‘aḏ tōm
kāl-hadāḇār ’ăšer-ṣiûâ yəhwâ ’eṯ-yəhwōšu‘a ləḏabēr ’el-hā‘ām kəḵōl
’ăšer-ṣiûâ mōšeh ’eṯ-yəhwōšu‘a wayəmahărû hā‘ām wayy<sup>a</sup>‘ăḇōrû:

11 wayəhî ka’ăšer-tam kāl-hā‘ām l<sup>a</sup>‘ăḇwōr
wayy<sup>a</sup>‘ăḇōr ’ărwōn-yəhwâ wəhakōhănîm lifənê hā‘ām:

12 wayy<sup>a</sup>‘aḇərû bənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ
hamənaššeh ḥămušîm lifənê bənê yiśərā’ēl ka’ăšer diber ’ălêhem mōšeh:

13 kə’arəbā‘îm ’elef ḥălûṣê haṣṣāḇā’ ‘āḇərû lifənê yəhwâ lammiləḥāmâ ’el
‘arəḇwōṯ yərîḥwō: s

14 bayywōm hahû’ gidal yəhwâ ’eṯ-yəhwōšu‘a bə‘ênê kāl-yiśərā’ēl
wayyirə’û ’ōṯwō ka’ăšer yārə’û ’eṯ-mōšeh kāl-yəmê ḥayyāyw: f

15 wayyō’mer yəhwâ ’el-yəhwōšu‘a lē’mōr:

16 ṣaûēh ’eṯ-hakōhănîm nōśə’ê ’ărwōn hā‘ēḏûṯ wəy<sup>a</sup>‘ălû
min-hayyarədēn:

17 wayəṣaw yəhwōšu‘a ’eṯ-hakōhănîm lē’mōr ‘ălû min-hayyarədēn:

18 wayəhî b<sup>a</sup>‘ălwōṯ k<sup>a</sup>‘ălwōṯ hakōhănîm nōśə’ê
’ărwōn bərîṯ-yəhwâ mitwōḵə hayyarədēn nitəqû kapwōṯ raḡəlê hakōhănîm ’el
heḥārāḇâ wayyāšuḇû mê-hayyarədēn liməqwōmām wayyēləḵû ḵiṯəmwōl-šiləšwōm
‘al-kāl-gəḏwōṯāyw:

19 wəhā‘ām ‘ālû min-hayyarədēn be‘āśwōr l<sup>a</sup>ḥōḏeš hāri’šwōn
wayy<sup>a</sup>ḥănû bagiləgāl biqəṣēh mizər<sup>a</sup>ḥ yərîḥwō:

20 wə’ēṯ šətêm ‘eśərēh hā’ăḇānîm hā’ēlleh ’ăšer lāqəḥû min-hayyarədēn
hēqîm yəhwōšu‘a bagiləgāl:

21 wayyō’mer ’el-bənê yiśərā’ēl lē’mōr ’ăšer yišə’ālûn bənêḵem māḥār
’eṯ-’ăḇwōṯām lē’mōr mâ hā’ăḇānîm hā’ēlleh:

22 wəhwōḏ<sup>a</sup>‘ətem ’eṯ-bənêḵem lē’mōr bayyabāšâ ‘āḇar yiśərā’ēl
’eṯ-hayyarədēn hazzeh:

23 ’ăšer-hwōḇîš yəhwâ ’ĕlōhêḵem ’eṯ-mê hayyarədēn mipənêḵem
‘aḏ-‘āḇərəḵem ka’ăšer ‘āśâ yəhwâ ’ĕlōhêḵem ləyam-sûf ’ăšer-hwōḇîš
mipānênû ‘aḏ-‘āḇərēnû:

24 ləm<sup>a</sup>‘an d<sup>a</sup>‘aṯ kāl-‘ammê hā’āreṣ ’eṯ-yaḏ yəhwâ
kî ḥăzāqâ hî’ ləm<sup>a</sup>‘an yərā’ṯem ’eṯ-yəhwâ ’ĕlōhêḵem
kāl-hayyāmîm: s

------------------------------------------------------------------------

[Next: Joshua (Yehoshua) Chapter 5](jos005)
