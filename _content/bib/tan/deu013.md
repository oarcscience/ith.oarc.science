[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu013)  [KJV](../kjv/deu013)  [Sep](../sep/deu013) 
[Vul](../vul/deu013)   
  
[Deuteronomy (Devarim) Index](deu)  
  [Previous](deu012)  [Next](deu014) 

------------------------------------------------------------------------

### Tanach (Hebrew): Deuteronomy (Devarim) Chapter 13

‎<span id="001">1</span> ‏אֵ֣ת כָּל־הַדָּבָ֗ר אֲשֶׁ֤ר אָנֹכִי֙ מְצַוֶּ֣ה
אֶתְכֶ֔ם אֹת֥וֹ תִשְׁמְר֖וּ לַעֲשׂ֑וֹת לֹא־תֹסֵ֣ף עָלָ֔יו וְלֹ֥א
תִגְרַ֖ע מִמֶּֽנּוּ׃ פ

‎<span id="002">2</span> ‏כִּֽי־יָק֤וּם בְּקִרְבְּךָ֙ נָבִ֔יא א֖וֹ
חֹלֵ֣ם חֲל֑וֹם וְנָתַ֥ן אֵלֶ֛יךָ א֖וֹת א֥וֹ מוֹפֵֽת׃

‎<span id="003">3</span> ‏וּבָ֤א הָאוֹת֙ וְהַמּוֹפֵ֔ת אֲשֶׁר־דִּבֶּ֥ר
אֵלֶ֖יךָ לֵאמֹ֑ר נֵֽלְכָ֞ה אַחֲרֵ֨י אֱלֹהִ֧ים אֲחֵרִ֛ים אֲשֶׁ֥ר
לֹֽא־יְדַעְתָּ֖ם וְנָֽעָבְדֵֽם׃

‎<span id="004">4</span> ‏לֹ֣א תִשְׁמַ֗ע אֶל־דִּבְרֵי֙ הַנָּבִ֣יא
הַה֔וּא א֛וֹ אֶל־חוֹלֵ֥ם הַחֲל֖וֹם הַה֑וּא כִּ֣י מְנַסֶּ֞ה יְהוָ֤ה
אֱלֹֽהֵיכֶם֙ אֶתְכֶ֔ם לָדַ֗עַת הֲיִשְׁכֶ֤ם אֹֽהֲבִים֙ אֶת־יְהוָ֣ה
אֱלֹהֵיכֶ֔ם בְּכָל־לְבַבְכֶ֖ם וּבְכָל־נַפְשְׁכֶֽם׃

‎<span id="005">5</span> ‏אַחֲרֵ֨י יְהוָ֧ה אֱלֹהֵיכֶ֛ם תֵּלֵ֖כוּ
וְאֹת֣וֹ תִירָ֑אוּ וְאֶת־מִצְוֹתָ֤יו תִּשְׁמֹ֙רוּ֙ וּבְקֹל֣וֹ
תִשְׁמָ֔עוּ וְאֹת֥וֹ תַעֲבֹ֖דוּ וּב֥וֹ תִדְבָּקֽוּן׃

‎<span id="006">6</span> ‏וְהַנָּבִ֣יא הַה֡וּא א֣וֹ חֹלֵם֩ הַחֲל֨וֹם
הַה֜וּא יוּמָ֗ת כִּ֣י דִבֶּר־סָ֠רָה עַל־יְהוָ֨ה אֱלֹֽהֵיכֶ֜ם הַמּוֹצִ֥יא
אֶתְכֶ֣ם׀ מֵאֶ֣רֶץ מִצְרַ֗יִם וְהַפֹּֽדְךָ֙ מִבֵּ֣ית עֲבָדִ֔ים
לְהַדִּֽיחֲךָ֙ מִן־הַדֶּ֔רֶךְ אֲשֶׁ֧ר צִוְּךָ֛ יְהוָ֥ה אֱלֹהֶ֖יךָ
לָלֶ֣כֶת בָּ֑הּ וּבִֽעַרְתָּ֥ הָרָ֖ע מִקִּרְבֶּֽךָ׃

‎<span id="007">7</span> ‏כִּ֣י יְסִֽיתְךָ֡ אָחִ֣יךָ בֶן־אִ֠מֶּךָ
אֽוֹ־בִנְךָ֨ אֽוֹ־בִתְּךָ֜ א֣וֹ׀ אֵ֣שֶׁת חֵיקֶ֗ךָ א֧וֹ רֵֽעֲךָ֛ אֲשֶׁ֥ר
כְּנַפְשְׁךָ֖ בַּסֵּ֣תֶר לֵאמֹ֑ר נֵֽלְכָ֗ה וְנַֽעַבְדָה֙ אֱלֹהִ֣ים
אֲחֵרִ֔ים אֲשֶׁר֙ לֹ֣א יָדַ֔עְתָּ אַתָּ֖ה וַאֲבֹתֶֽיךָ׃

‎<span id="008">8</span> ‏מֵאֱלֹהֵ֣י הָֽעַמִּ֗ים אֲשֶׁר֙ סְבִיבֹ֣תֵיכֶ֔ם
הַקְּרֹבִ֣ים אֵלֶ֔יךָ א֖וֹ הָרְחֹקִ֣ים מִמֶּ֑ךָּ מִקְצֵ֥ה הָאָ֖רֶץ
וְעַד־קְצֵ֥ה הָאָֽרֶץ׃

‎<span id="009">9</span> ‏לֹא־תֹאבֶ֣ה ל֔וֹ וְלֹ֥א תִשְׁמַ֖ע אֵלָ֑יו
וְלֹא־תָח֤וֹס עֵֽינְךָ֙ עָלָ֔יו וְלֹֽא־תַחְמֹ֥ל וְלֹֽא־תְכַסֶּ֖ה
עָלָֽיו׃

‎<span id="010">10</span> ‏כִּ֤י הָרֹג֙ תַּֽהַרְגֶ֔נּוּ יָֽדְךָ֛
תִּֽהְיֶה־בּ֥וֹ בָרִֽאשׁוֹנָ֖ה לַהֲמִית֑וֹ וְיַ֥ד כָּל־הָעָ֖ם
בָּאַחֲרֹנָֽה׃

‎<span id="011">11</span> ‏וּסְקַלְתּ֥וֹ בָאֲבָנִ֖ים וָמֵ֑ת כִּ֣י
בִקֵּ֗שׁ לְהַדִּֽיחֲךָ֙ מֵעַל֙ יְהוָ֣ה אֱלֹהֶ֔יךָ הַמּוֹצִיאֲךָ֛
מֵאֶ֥רֶץ מִצְרַ֖יִם מִבֵּ֥ית עֲבָדִֽים׃

‎<span id="012">12</span> ‏וְכָל־יִשְׂרָאֵ֔ל יִשְׁמְע֖וּ וְיִֽרָא֑וּן
וְלֹֽא־יוֹסִ֣פוּ לַעֲשׂ֗וֹת כַּדָּבָ֥ר הָרָ֛ע הַזֶּ֖ה בְּקִרְבֶּֽךָ׃ ס

‎<span id="013">13</span> ‏כִּֽי־תִשְׁמַ֞ע בְּאַחַ֣ת עָרֶ֗יךָ אֲשֶׁר֩
יְהוָ֨ה אֱלֹהֶ֜יךָ נֹתֵ֥ן לְךָ֛ לָשֶׁ֥בֶת שָׁ֖ם לֵאמֹֽר׃

‎<span id="014">14</span> ‏יָצְא֞וּ אֲנָשִׁ֤ים בְּנֵֽי־בְלִיַּ֙עַל֙
מִקִּרְבֶּ֔ךָ וַיַּדִּ֛יחוּ אֶת־יֹשְׁבֵ֥י עִירָ֖ם לֵאמֹ֑ר נֵלְכָ֗ה
וְנַעַבְדָ֛ה אֱלֹהִ֥ים אֲחֵרִ֖ים אֲשֶׁ֥ר לֹא־יְדַעְתֶּֽם׃

‎<span id="015">15</span> ‏וְדָרַשְׁתָּ֧ וְחָקַרְתָּ֧ וְשָׁאַלְתָּ֖
הֵיטֵ֑ב וְהִנֵּ֤ה אֱמֶת֙ נָכ֣וֹן הַדָּבָ֔ר נֶעֶשְׂתָ֛ה הַתּוֹעֵבָ֥ה
הַזֹּ֖את בְּקִרְבֶּֽךָ׃

‎<span id="016">16</span> ‏הַכֵּ֣ה תַכֶּ֗ה אֶת־יֹֽשְׁבֵ֛י הָעִ֥יר ההוא
הַהִ֖יא לְפִי־חָ֑רֶב הַחֲרֵ֨ם אֹתָ֧הּ וְאֶת־כָּל־אֲשֶׁר־בָּ֛הּ
וְאֶת־בְּהֶמְתָּ֖הּ לְפִי־חָֽרֶב׃

‎<span id="017">17</span> ‏וְאֶת־כָּל־שְׁלָלָ֗הּ תִּקְבֹּץ֮ אֶל־תּ֣וֹךְ
רְחֹבָהּ֒ וְשָׂרַפְתָּ֨ בָאֵ֜שׁ אֶת־הָעִ֤יר וְאֶת־כָּל־שְׁלָלָהּ֙
כָּלִ֔יל לַיהוָ֖ה אֱלֹהֶ֑יךָ וְהָיְתָה֙ תֵּ֣ל עוֹלָ֔ם לֹ֥א תִבָּנֶ֖ה
עֽוֹד׃

‎<span id="018">18</span> ‏וְלֹֽא־יִדְבַּ֧ק בְּיָדְךָ֛ מְא֖וּמָה
מִן־הַחֵ֑רֶם לְמַעַן֩ יָשׁ֨וּב יְהוָ֜ה מֵחֲר֣וֹן אַפּ֗וֹ וְנָֽתַן־לְךָ֤
רַחֲמִים֙ וְרִֽחַמְךָ֣ וְהִרְבֶּ֔ךָ כַּאֲשֶׁ֥ר נִשְׁבַּ֖ע לַאֲבֹתֶֽיךָ׃

‎<span id="019">19</span> ‏כִּ֣י תִשְׁמַ֗ע בְּקוֹל֙ יְהוָ֣ה אֱלֹהֶ֔יךָ
לִשְׁמֹר֙ אֶת־כָּל־מִצְוֹתָ֔יו אֲשֶׁ֛ר אָנֹכִ֥י מְצַוְּךָ֖<sup>3</sup>
הַיּ֑וֹם לַעֲשׂוֹת֙ הַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ס

1 ’ēṯ kāl-hadāḇār ’ăšer ’ānōḵî məṣaûeh ’eṯəḵem ’ōṯwō ṯišəmərû
l<sup>a</sup>‘ăśwōṯ lō’-ṯōsēf ‘ālāyw wəlō’ ṯiḡər<sup>a</sup>‘ mimmennû:
f

2 kî-yāqûm bəqirəbəḵā nāḇî’ ’wō ḥōlēm ḥălwōm wənāṯan ’ēleyḵā ’wōṯ ’wō
mwōfēṯ:

3 ûḇā’ hā’wōṯ wəhammwōfēṯ ’ăšer-diber ’ēleyḵā lē’mōr nēləḵâ
’<sup>a</sup>ḥărê ’ĕlōhîm ’ăḥērîm ’ăšer lō’-yəḏ<sup>a</sup>‘ətām
wənā‘āḇəḏēm:

4 lō’ ṯišəm<sup>a</sup>‘ ’el-diḇərê hannāḇî’ hahû’ ’wō ’el-ḥwōlēm
h<sup>a</sup>ḥălwōm hahû’ kî mənasseh yəhwâ ’ĕlōhêḵem ’eṯəḵem
lāḏ<sup>a</sup>‘aṯ hăyišəḵem ’ōhăḇîm ’eṯ-yəhwâ ’ĕlōhêḵem bəḵāl-ləḇaḇəḵem
ûḇəḵāl-nafəšəḵem:

5 ’<sup>a</sup>ḥărê yəhwâ ’ĕlōhêḵem tēlēḵû wə’ōṯwō ṯîrā’û
wə’eṯ-miṣəwōṯāyw tišəmōrû ûḇəqōlwō ṯišəmā‘û wə’ōṯwō ṯ<sup>a</sup>‘ăḇōḏû
ûḇwō ṯiḏəbāqûn:

6 wəhannāḇî’ hahû’ ’wō ḥōlēm h<sup>a</sup>ḥălwōm hahû’ yûmāṯ kî
ḏiber-sārâ ‘al-yəhwâ ’ĕlōhêḵem hammwōṣî’ ’eṯəḵem\| mē’ereṣ miṣərayim
wəhapōḏəḵā mibêṯ ‘ăḇāḏîm ləhadîḥăḵā min-hadereḵə ’ăšer ṣiûəḵā yəhwâ
’ĕlōheyḵā lāleḵeṯ bāh ûḇi‘arətā hārā‘ miqqirəbeḵā:

7 kî yəsîṯəḵā ’āḥîḵā ḇen-’immeḵā ’wō-ḇinəḵā ’wō-ḇitəḵā ’wō\| ’ēšeṯ
ḥêqeḵā ’wō rē‘ăḵā ’ăšer kənafəšəḵā bassēṯer lē’mōr nēləḵâ
wən<sup>a</sup>‘aḇəḏâ ’ĕlōhîm ’ăḥērîm ’ăšer lō’ yāḏ<sup>a</sup>‘ətā ’atâ
wa’ăḇōṯeyḵā:

8 mē’ĕlōhê hā‘ammîm ’ăšer səḇîḇōṯêḵem haqqərōḇîm ’ēleyḵā ’wō hārəḥōqîm
mimmeḵḵā miqəṣēh hā’āreṣ wə‘aḏ-qəṣēh hā’āreṣ:

9 lō’-ṯō’ḇeh lwō wəlō’ ṯišəm<sup>a</sup>‘ ’ēlāyw wəlō’-ṯāḥwōs ‘ênəḵā
‘ālāyw wəlō’-ṯ<sup>a</sup>ḥəmōl wəlō’-ṯəḵasseh ‘ālāyw:

10 kî hārōḡ taharəḡennû yāḏəḵā tihəyeh-bwō ḇāri’šwōnâ lahămîṯwō wəyaḏ
kāl-hā‘ām bā’<sup>a</sup>ḥărōnâ:

11 ûsəqalətwō ḇā’ăḇānîm wāmēṯ kî ḇiqqēš ləhadîḥăḵā mē‘al yəhwâ ’ĕlōheyḵā
hammwōṣî’ăḵā mē’ereṣ miṣərayim mibêṯ ‘ăḇāḏîm:

12 wəḵāl-yiśərā’ēl yišəmə‘û wəyirā’ûn wəlō’-ywōsifû l<sup>a</sup>‘ăśwōṯ
kadāḇār hārā‘ hazzeh bəqirəbeḵā: s

13 kî-ṯišəm<sup>a</sup>‘ bə’<sup>a</sup>ḥaṯ ‘āreyḵā ’ăšer yəhwâ
’ĕlōheyḵā nōṯēn ləḵā lāšeḇeṯ šām lē’mōr:

14 yāṣə’û ’ănāšîm bənê-ḇəlîy<sup>a</sup>‘al miqqirəbeḵā wayyadîḥû
’eṯ-yōšəḇê ‘îrām lē’mōr nēləḵâ wən<sup>a</sup>‘aḇəḏâ ’ĕlōhîm ’ăḥērîm
’ăšer lō’-yəḏ<sup>a</sup>‘ətem:

15 wəḏārašətā wəḥāqarətā wəšā’alətā hêṭēḇ wəhinnēh ’ĕmeṯ nāḵwōn hadāḇār
ne‘eśəṯâ hatwō‘ēḇâ hazzō’ṯ bəqirəbeḵā:

16 hakēh ṯakeh ’eṯ-yōšəḇê hā‘îr hahiw’ hahî’ ləfî-ḥāreḇ
h<sup>a</sup>ḥărēm ’ōṯāh wə’eṯ-kāl-’ăšer-bāh wə’eṯ-bəhemətāh ləfî-ḥāreḇ:

17 wə’eṯ-kāl-šəlālāh tiqəbōṣ ’el-twōḵə rəḥōḇāh wəśārafətā ḇā’ēš
’eṯ-hā‘îr wə’eṯ-kāl-šəlālāh kālîl layhwâ ’ĕlōheyḵā wəhāyəṯâ tēl ‘wōlām
lō’ ṯibāneh ‘wōḏ:

18 wəlō’-yiḏəbaq bəyāḏəḵā mə’ûmâ min-h<sup>a</sup>ḥērem
ləm<sup>a</sup>‘an yāšûḇ yəhwâ mēḥărwōn ’apwō wənāṯan-ləḵā
r<sup>a</sup>ḥămîm wəriḥaməḵā wəhirəbeḵā ka’ăšer nišəb<sup>a</sup>‘
la’ăḇōṯeyḵā:

19 kî ṯišəm<sup>a</sup>‘ bəqwōl yəhwâ ’ĕlōheyḵā lišəmōr
’eṯ-kāl-miṣəwōṯāyw ’ăšer ’ānōḵî məṣaûəḵā<sup>3</sup> hayywōm
l<sup>a</sup>‘ăśwōṯ hayyāšār bə‘ênê yəhwâ ’ĕlōheyḵā: s

------------------------------------------------------------------------

[Next: Deuteronomy (Devarim) Chapter 14](deu014)
