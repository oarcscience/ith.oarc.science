<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 47</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze047">Polyglot</A>&nbsp;
<A HREF="../kjv/eze047">KJV</A>&nbsp;
<A HREF="../sep/eze047">Sep</A>&nbsp;
<A HREF="../vul/eze047">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze046">Previous</A>&nbsp;
<A HREF="eze048">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 47</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְשִׁבֵנִי֮ אֶל־פֶּ֣תַח הַבַּיִת֒ וְהִנֵּה־מַ֣יִם יֹצְאִ֗ים מִתַּ֨חַת מִפְתַּ֤ן הַבַּ֙יִת֙ קָדִ֔ימָה כִּֽי־פְנֵ֥י הַבַּ֖יִת קָדִ֑ים וְהַמַּ֣יִם יֹרְדִ֗ים מִתַּ֜חַת מִכֶּ֤תֶף הַבַּ֙יִת֙ הַיְמָנִ֔ית מִנֶּ֖גֶב לַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיּוֹצִאֵנִי֮ דֶּֽרֶךְ־שַׁ֣עַר צָפוֹנָה֒ וַיְסִבֵּ֙נִי֙ דֶּ֣רֶךְ ח֔וּץ אֶל־שַׁ֣עַר הַח֔וּץ דֶּ֖רֶךְ הַפּוֹנֶ֣ה קָדִ֑ים וְהִנֵּה־מַ֣יִם מְפַכִּ֔ים מִן־הַכָּתֵ֖ף הַיְמָנִֽית׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּצֵאת־הָאִ֥ישׁ קָדִ֖ים וְקָ֣ו בְּיָד֑וֹ וַיָּ֤מָד אֶ֙לֶף֙ בָּֽאַמָּ֔ה וַיַּעֲבִרֵ֥נִי בַמַּ֖יִם מֵ֥י אָפְסָֽיִם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֣מָד אֶ֔לֶף וַיַּעֲבִרֵ֥נִי בַמַּ֖יִם מַ֣יִם בִּרְכָּ֑יִם וַיָּ֣מָד אֶ֔לֶף וַיַּעֲבִרֵ֖נִי מֵ֥י מָתְנָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֣מָד אֶ֔לֶף נַ֕חַל אֲשֶׁ֥ר לֹֽא־אוּכַ֖ל לַעֲבֹ֑ר כִּֽי־גָא֤וּ הַמַּ֙יִם֙ מֵ֣י שָׂ֔חוּ נַ֖חַל אֲשֶׁ֥ר לֹֽא־יֵעָבֵֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֥אמֶר אֵלַ֖י הֲרָאִ֣יתָ בֶן־אָדָ֑ם וַיּוֹלִכֵ֥נִי וַיְשִׁבֵ֖נִי שְׂפַ֥ת הַנָּֽחַל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּשׁוּבֵ֕נִי וְהִנֵּה֙ אֶל־שְׂפַ֣ת הַנַּ֔חַל עֵ֖ץ רַ֣ב מְאֹ֑ד מִזֶּ֖ה וּמִזֶּֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר אֵלַ֗י הַמַּ֤יִם הָאֵ֙לֶּה֙ יוֹצְאִ֗ים אֶל־הַגְּלִילָה֙ הַקַּדְמוֹנָ֔ה וְיָרְד֖וּ עַל־הָֽעֲרָבָ֑ה וּבָ֣אוּ הַיָּ֔מָּה אֶל־הַיָּ֥מָּה הַמּֽוּצָאִ֖ים <font color="brown">ונרפאו</font> <font color="blue">וְנִרְפּ֥וּ</font> הַמָּֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֣ה כָל־נֶ֣פֶשׁ חַיָּ֣ה׀ אֲ‍ֽשֶׁר־יִשְׁרֹ֡ץ אֶ֣ל כָּל־אֲשֶׁר֩ יָב֨וֹא שָׁ֤ם נַחֲלַ֙יִם֙ יִֽחְיֶ֔ה וְהָיָ֥ה הַדָּגָ֖ה רַבָּ֣ה מְאֹ֑ד כִּי֩ בָ֨אוּ שָׁ֜מָּה הַמַּ֣יִם הָאֵ֗לֶּה וְיֵרָֽפְאוּ֙ וָחָ֔י כֹּ֛ל אֲשֶׁר־יָ֥בוֹא שָׁ֖מָּה הַנָּֽחַל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהָיָה֩ <font color="brown">יעמדו</font> <font color="blue">עָמְד֨וּ</font> עָלָ֜יו דַּוָּגִ֗ים מֵעֵ֥ין גֶּ֙דִי֙ וְעַד־עֵ֣ין עֶגְלַ֔יִם מִשְׁט֥וֹחַ לַֽחֲרָמִ֖ים יִהְי֑וּ לְמִינָה֙ תִּהְיֶ֣ה דְגָתָ֔ם כִּדְגַ֛ת הַיָּ֥ם הַגָּד֖וֹל רַבָּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;<font color="brown">בצאתו</font> <font color="blue">בִּצֹּאתָ֧יו</font> וּגְבָאָ֛יו וְלֹ֥א יֵרָפְא֖וּ לְמֶ֥לַח נִתָּֽנוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַל־הַנַּ֣חַל יַעֲלֶ֣ה עַל־שְׂפָת֣וֹ מִזֶּ֣ה׀ וּמִזֶּ֣ה׀ כָּל־עֵֽץ־מַ֠אֲכָל לֹא־יִבּ֨וֹל עָלֵ֜הוּ וְלֹֽא־יִתֹּ֣ם פִּרְי֗וֹ לָֽחֳדָשָׁיו֙ יְבַכֵּ֔ר כִּ֣י מֵימָ֔יו מִן־הַמִּקְדָּ֖שׁ הֵ֣מָּה יֽוֹצְאִ֑ים <font color="brown">והיו</font> <font color="blue">וְהָיָ֤ה</font> פִרְיוֹ֙ לְמַֽאֲכָ֔ל וְעָלֵ֖הוּ לִתְרוּפָֽה׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה גֵּ֤ה גְבוּל֙ אֲשֶׁ֣ר תִּתְנַחֲל֣וּ אֶת־הָאָ֔רֶץ לִשְׁנֵ֥י עָשָׂ֖ר שִׁבְטֵ֣י יִשְׂרָאֵ֑ל יוֹסֵ֖ף חֲבָלִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּנְחַלְתֶּ֤ם אוֹתָהּ֙ אִ֣ישׁ כְּאָחִ֔יו אֲשֶׁ֤ר נָשָׂ֙אתִי֙ אֶת־יָדִ֔י לְתִתָּ֖הּ לַאֲבֹֽתֵיכֶ֑ם וְנָ֨פְלָ֜ה הָאָ֧רֶץ הַזֹּ֛את לָכֶ֖ם בְּנַחֲלָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְזֶ֖ה גְּב֣וּל הָאָ֑רֶץ לִפְאַ֨ת צָפ֜וֹנָה מִן־הַיָּ֧ם הַגָּד֛וֹל הַדֶּ֥רֶךְ חֶתְלֹ֖ן לְב֥וֹא צְדָֽדָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חֲמָ֤ת׀ בֵּר֙וֹתָה֙ סִבְרַ֔יִם אֲשֶׁר֙ בֵּין־גְּב֣וּל דַּמֶּ֔שֶׂק וּבֵ֖ין גְּב֣וּל חֲמָ֑ת חָצֵר֙ הַתִּיכ֔וֹן אֲשֶׁ֖ר אֶל־גְּב֥וּל חַוְרָֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיָ֨ה גְב֜וּל מִן־הַיָּ֗ם חֲצַ֤ר עֵינוֹן֙ גְּב֣וּל דַּמֶּ֔שֶׂק וְצָפ֥וֹן׀ צָפ֖וֹנָה וּגְב֣וּל חֲמָ֑ת וְאֵ֖ת פְּאַ֥ת צָפֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּפְאַ֣ת קָדִ֡ים מִבֵּ֣ין חַוְרָ֣ן וּמִבֵּין־דַּמֶּשֶׂק֩ וּמִבֵּ֨ין הַגִּלְעָ֜ד וּמִבֵּ֨ין אֶ֤רֶץ יִשְׂרָאֵל֙ הַיַּרְדֵּ֔ן מִגְּב֛וּל עַל־הַיָּ֥ם הַקַּדְמוֹנִ֖י תָּמֹ֑דּוּ וְאֵ֖ת פְּאַ֥ת קָדִֽימָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּפְאַת֙ נֶ֣גֶב תֵּימָ֔נָה מִתָּמָ֗ר עַד־מֵי֙ מְרִיב֣וֹת קָדֵ֔שׁ נַחֲלָ֖ה אֶל־הַיָּ֣ם הַגָּד֑וֹל וְאֵ֥ת פְּאַת־תֵּימָ֖נָה נֶֽגְבָּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּפְאַת־יָם֙ הַיָּ֣ם הַגָּד֔וֹל מִגְּב֕וּל עַד־נֹ֖כַח לְב֣וֹא חֲמָ֑ת זֹ֖את פְּאַת־יָֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְחִלַּקְתֶּ֞ם אֶת־הָאָ֧רֶץ הַזֹּ֛את לָכֶ֖ם לְשִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהָיָ֗ה תַּפִּ֣לוּ אוֹתָהּ֮ בְּנַחֲלָה֒ לָכֶ֗ם וּלְהַגֵּרִים֙ הַגָּרִ֣ים בְּתוֹכְכֶ֔ם אֲשֶׁר־הוֹלִ֥דוּ בָנִ֖ים בְּתֽוֹכְכֶ֑ם וְהָי֣וּ לָכֶ֗ם כְּאֶזְרָח֙ בִּבְנֵ֣י יִשְׂרָאֵ֔ל אִתְּכֶם֙ יִפְּל֣וּ בְנַחֲלָ֔ה בְּת֖וֹךְ שִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָ֣ה בַשֵּׁ֔בֶט אֲשֶׁר־גָּ֥ר הַגֵּ֖ר אִתּ֑וֹ שָׁ֚ם תִּתְּנ֣וּ נַחֲלָת֔וֹ נְאֻ֖ם אֲדֹנָ֥י יְהוִֽה׃ ס</P>
</TD>
<TD WIDTH="50%">
<P>1&nbsp;way&#601;&#353;i&#x1E07;&#275;n&icirc; &#8217;el-pe&#x1E6F;<sup>a</sup>&#x1E25; habayi&#x1E6F; w&#601;hinn&#275;h-mayim y&#333;&#x1E63;&#601;&#8217;&icirc;m mit<sup>a</sup>&#x1E25;a&#x1E6F; mif&#601;tan habayi&#x1E6F; q&#257;&#x1E0F;&icirc;m&acirc; k&icirc;-f&#601;n&ecirc; habayi&#x1E6F; q&#257;&#x1E0F;&icirc;m w&#601;hammayim y&#333;r&#601;&#x1E0F;&icirc;m mit<sup>a</sup>&#x1E25;a&#x1E6F; mike&#x1E6F;ef habayi&#x1E6F; hay&#601;m&#257;n&icirc;&#x1E6F; minne&#x1E21;e&#x1E07; lammiz&#601;b&#275;&#x1E25;a: </P>
<P>2&nbsp;wayyw&#333;&#x1E63;i&#8217;&#275;n&icirc; dere&#x1E35;&#601;-&#353;<sup>a</sup>&#8216;ar &#x1E63;&#257;fw&#333;n&acirc; way&#601;sib&#275;n&icirc; dere&#x1E35;&#601; &#x1E25;&ucirc;&#x1E63; &#8217;el-&#353;<sup>a</sup>&#8216;ar h<sup>a</sup>&#x1E25;&ucirc;&#x1E63; dere&#x1E35;&#601; hapw&#333;neh q&#257;&#x1E0F;&icirc;m w&#601;hinn&#275;h-mayim m&#601;fak&icirc;m min-hak&#257;&#x1E6F;&#275;f hay&#601;m&#257;n&icirc;&#x1E6F;: </P>
<P>3&nbsp;b&#601;&#x1E63;&#275;&#8217;&#x1E6F;-h&#257;&#8217;&icirc;&#353; q&#257;&#x1E0F;&icirc;m w&#601;q&#257;w b&#601;y&#257;&#x1E0F;w&#333; wayy&#257;m&#257;&#x1E0F; &#8217;elef b&#257;&#8217;amm&acirc; wayy<sup>a</sup>&#8216;&#259;&#x1E07;ir&#275;n&icirc; &#x1E07;ammayim m&ecirc; &#8217;&#257;f&#601;s&#257;yim: </P>
<P>4&nbsp;wayy&#257;m&#257;&#x1E0F; &#8217;elef wayy<sup>a</sup>&#8216;&#259;&#x1E07;ir&#275;n&icirc; &#x1E07;ammayim mayim bir&#601;k&#257;yim wayy&#257;m&#257;&#x1E0F; &#8217;elef wayy<sup>a</sup>&#8216;&#259;&#x1E07;ir&#275;n&icirc; m&ecirc; m&#257;&#x1E6F;&#601;n&#257;yim: </P>
<P>5&nbsp;wayy&#257;m&#257;&#x1E0F; &#8217;elef n<sup>a</sup>&#x1E25;al &#8217;&#259;&#353;er l&#333;&#8217;-&#8217;&ucirc;&#x1E35;al l<sup>a</sup>&#8216;&#259;&#x1E07;&#333;r k&icirc;-&#x1E21;&#257;&#8217;&ucirc; hammayim m&ecirc; &#347;&#257;&#x1E25;&ucirc; n<sup>a</sup>&#x1E25;al &#8217;&#259;&#353;er l&#333;&#8217;-y&#275;&#8216;&#257;&#x1E07;&#275;r: </P>
<P>6&nbsp;wayy&#333;&#8217;mer &#8217;&#275;lay h&#259;r&#257;&#8217;&icirc;&#x1E6F;&#257; &#x1E07;en-&#8217;&#257;&#x1E0F;&#257;m wayyw&#333;li&#x1E35;&#275;n&icirc; way&#601;&#353;i&#x1E07;&#275;n&icirc; &#347;&#601;fa&#x1E6F; hann&#257;&#x1E25;al: </P>
<P>7&nbsp;b&#601;&#353;&ucirc;&#x1E07;&#275;n&icirc; w&#601;hinn&#275;h &#8217;el-&#347;&#601;fa&#x1E6F; hann<sup>a</sup>&#x1E25;al &#8216;&#275;&#x1E63; ra&#x1E07; m&#601;&#8217;&#333;&#x1E0F; mizzeh &ucirc;mizzeh: </P>
<P>8&nbsp;wayy&#333;&#8217;mer &#8217;&#275;lay hammayim h&#257;&#8217;&#275;lleh yw&#333;&#x1E63;&#601;&#8217;&icirc;m &#8217;el-hag&#601;l&icirc;l&acirc; haqqa&#x1E0F;&#601;mw&#333;n&acirc; w&#601;y&#257;r&#601;&#x1E0F;&ucirc; &#8216;al-h&#257;&#8216;&#259;r&#257;&#x1E07;&acirc; &ucirc;&#x1E07;&#257;&#8217;&ucirc; hayy&#257;mm&acirc; &#8217;el-hayy&#257;mm&acirc; hamm&ucirc;&#x1E63;&#257;&#8217;&icirc;m <font color="brown">w&#601;nir&#601;p&#601;&#8217;&ucirc;</font> <font color="blue">w&#601;nir&#601;p&ucirc;</font> hamm&#257;yim: </P>
<P>9&nbsp;w&#601;h&#257;y&acirc; &#x1E35;&#257;l-nefe&#353; &#x1E25;ayy&acirc;| &#8217;&#259;&#x200D;&#353;er-yi&#353;&#601;r&#333;&#x1E63; &#8217;el k&#257;l-&#8217;&#259;&#353;er y&#257;&#x1E07;w&#333;&#8217; &#353;&#257;m n<sup>a</sup>&#x1E25;&#259;layim yi&#x1E25;&#601;yeh w&#601;h&#257;y&acirc; had&#257;&#x1E21;&acirc; rab&acirc; m&#601;&#8217;&#333;&#x1E0F; k&icirc; &#x1E07;&#257;&#8217;&ucirc; &#353;&#257;mm&acirc; hammayim h&#257;&#8217;&#275;lleh w&#601;y&#275;r&#257;f&#601;&#8217;&ucirc; w&#257;&#x1E25;&#257;y k&#333;l &#8217;&#259;&#353;er-y&#257;&#x1E07;w&#333;&#8217; &#353;&#257;mm&acirc; hann&#257;&#x1E25;al: </P>
<P>10&nbsp;w&#601;h&#257;y&acirc; <font color="brown">y<sup>a</sup>&#8216;am&#601;&#x1E0F;&ucirc;</font> <font color="blue">&#8216;&#257;m&#601;&#x1E0F;&ucirc;</font> &#8216;&#257;l&#257;yw da&ucirc;&#257;&#x1E21;&icirc;m m&#275;&#8216;&ecirc;n ge&#x1E0F;&icirc; w&#601;&#8216;a&#x1E0F;-&#8216;&ecirc;n &#8216;e&#x1E21;&#601;layim mi&#353;&#601;&#x1E6D;w&#333;&#x1E25;a l<sup>a</sup>&#x1E25;&#259;r&#257;m&icirc;m yih&#601;y&ucirc; l&#601;m&icirc;n&acirc; tih&#601;yeh &#x1E0F;&#601;&#x1E21;&#257;&#x1E6F;&#257;m ki&#x1E0F;&#601;&#x1E21;a&#x1E6F; hayy&#257;m hag&#257;&#x1E0F;w&#333;l rab&acirc; m&#601;&#8217;&#333;&#x1E0F;: </P>
<P>11&nbsp;<font color="brown">bi&#x1E63;&#x1E63;&#333;&#8217;&#x1E6F;w&#333;</font> <font color="blue">bi&#x1E63;&#x1E63;&#333;&#8217;&#x1E6F;&#257;yw</font> &ucirc;&#x1E21;&#601;&#x1E07;&#257;&#8217;&#257;yw w&#601;l&#333;&#8217; y&#275;r&#257;f&#601;&#8217;&ucirc; l&#601;mel<sup>a</sup>&#x1E25; nit&#257;n&ucirc;: </P>
<P>12&nbsp;w&#601;&#8216;al-hann<sup>a</sup>&#x1E25;al y<sup>a</sup>&#8216;&#259;leh &#8216;al-&#347;&#601;f&#257;&#x1E6F;w&#333; mizzeh| &ucirc;mizzeh| k&#257;l-&#8216;&#275;&#x1E63;-ma&#8217;&#259;&#x1E35;&#257;l l&#333;&#8217;-yibw&#333;l &#8216;&#257;l&#275;h&ucirc; w&#601;l&#333;&#8217;-yit&#333;m pir&#601;yw&#333; l&#257;&#x1E25;&#335;&#x1E0F;&#257;&#353;&#257;yw y&#601;&#x1E07;ak&#275;r k&icirc; m&ecirc;m&#257;yw min-hammiq&#601;d&#257;&#353; h&#275;mm&acirc; yw&#333;&#x1E63;&#601;&#8217;&icirc;m <font color="brown">w&#601;h&#257;y&ucirc;</font> <font color="blue">w&#601;h&#257;y&acirc;</font> fir&#601;yw&#333; l&#601;ma&#8217;&#259;&#x1E35;&#257;l w&#601;&#8216;&#257;l&#275;h&ucirc; li&#x1E6F;&#601;r&ucirc;f&acirc;: s</P>
<P>13&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih g&#275;h &#x1E21;&#601;&#x1E07;&ucirc;l &#8217;&#259;&#353;er ti&#x1E6F;&#601;n<sup>a</sup>&#x1E25;&#259;l&ucirc; &#8217;e&#x1E6F;-h&#257;&#8217;&#257;re&#x1E63; li&#353;&#601;n&ecirc; &#8216;&#257;&#347;&#257;r &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l yw&#333;s&#275;f &#x1E25;&#259;&#x1E07;&#257;l&icirc;m: </P>
<P>14&nbsp;&ucirc;n&#601;&#x1E25;al&#601;tem &#8217;w&#333;&#x1E6F;&#257;h &#8217;&icirc;&#353; k&#601;&#8217;&#257;&#x1E25;&icirc;w &#8217;&#259;&#353;er n&#257;&#347;&#257;&#8217;&#x1E6F;&icirc; &#8217;e&#x1E6F;-y&#257;&#x1E0F;&icirc; l&#601;&#x1E6F;it&#257;h la&#8217;&#259;&#x1E07;&#333;&#x1E6F;&ecirc;&#x1E35;em w&#601;n&#257;f&#601;l&acirc; h&#257;&#8217;&#257;re&#x1E63; hazz&#333;&#8217;&#x1E6F; l&#257;&#x1E35;em b&#601;n<sup>a</sup>&#x1E25;&#259;l&acirc;: </P>
<P>15&nbsp;w&#601;zeh g&#601;&#x1E07;&ucirc;l h&#257;&#8217;&#257;re&#x1E63; lif&#601;&#8217;a&#x1E6F; &#x1E63;&#257;fw&#333;n&acirc; min-hayy&#257;m hag&#257;&#x1E0F;w&#333;l hadere&#x1E35;&#601; &#x1E25;e&#x1E6F;&#601;l&#333;n l&#601;&#x1E07;w&#333;&#8217; &#x1E63;&#601;&#x1E0F;&#257;&#x1E0F;&acirc;: </P>
<P>16&nbsp;&#x1E25;&#259;m&#257;&#x1E6F;| b&#275;rw&#333;&#x1E6F;&acirc; si&#x1E07;&#601;rayim &#8217;&#259;&#353;er b&ecirc;n-g&#601;&#x1E07;&ucirc;l damme&#347;eq &ucirc;&#x1E07;&ecirc;n g&#601;&#x1E07;&ucirc;l &#x1E25;&#259;m&#257;&#x1E6F; &#x1E25;&#257;&#x1E63;&#275;r hat&icirc;&#x1E35;w&#333;n &#8217;&#259;&#353;er &#8217;el-g&#601;&#x1E07;&ucirc;l &#x1E25;aw&#601;r&#257;n: </P>
<P>17&nbsp;w&#601;h&#257;y&acirc; &#x1E21;&#601;&#x1E07;&ucirc;l min-hayy&#257;m &#x1E25;&#259;&#x1E63;ar &#8216;&ecirc;nw&#333;n g&#601;&#x1E07;&ucirc;l damme&#347;eq w&#601;&#x1E63;&#257;fw&#333;n| &#x1E63;&#257;fw&#333;n&acirc; &ucirc;&#x1E21;&#601;&#x1E07;&ucirc;l &#x1E25;&#259;m&#257;&#x1E6F; w&#601;&#8217;&#275;&#x1E6F; p&#601;&#8217;a&#x1E6F; &#x1E63;&#257;fw&#333;n: </P>
<P>18&nbsp;&ucirc;f&#601;&#8217;a&#x1E6F; q&#257;&#x1E0F;&icirc;m mib&ecirc;n &#x1E25;aw&#601;r&#257;n &ucirc;mib&ecirc;n-damme&#347;eq &ucirc;mib&ecirc;n hagil&#601;&#8216;&#257;&#x1E0F; &ucirc;mib&ecirc;n &#8217;ere&#x1E63; yi&#347;&#601;r&#257;&#8217;&#275;l hayyar&#601;d&#275;n mig&#601;&#x1E07;&ucirc;l &#8216;al-hayy&#257;m haqqa&#x1E0F;&#601;mw&#333;n&icirc; t&#257;m&#333;d&ucirc; w&#601;&#8217;&#275;&#x1E6F; p&#601;&#8217;a&#x1E6F; q&#257;&#x1E0F;&icirc;m&acirc;: </P>
<P>19&nbsp;&ucirc;f&#601;&#8217;a&#x1E6F; ne&#x1E21;e&#x1E07; t&ecirc;m&#257;n&acirc; mit&#257;m&#257;r &#8216;a&#x1E0F;-m&ecirc; m&#601;r&icirc;&#x1E07;w&#333;&#x1E6F; q&#257;&#x1E0F;&#275;&#353; n<sup>a</sup>&#x1E25;&#259;l&acirc; &#8217;el-hayy&#257;m hag&#257;&#x1E0F;w&#333;l w&#601;&#8217;&#275;&#x1E6F; p&#601;&#8217;a&#x1E6F;-t&ecirc;m&#257;n&acirc; ne&#x1E21;&#601;b&acirc;: </P>
<P>20&nbsp;&ucirc;f&#601;&#8217;a&#x1E6F;-y&#257;m hayy&#257;m hag&#257;&#x1E0F;w&#333;l mig&#601;&#x1E07;&ucirc;l &#8216;a&#x1E0F;-n&#333;&#x1E35;<sup>a</sup>&#x1E25; l&#601;&#x1E07;w&#333;&#8217; &#x1E25;&#259;m&#257;&#x1E6F; z&#333;&#8217;&#x1E6F; p&#601;&#8217;a&#x1E6F;-y&#257;m: </P>
<P>21&nbsp;w&#601;&#x1E25;illaq&#601;tem &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; l&#257;&#x1E35;em l&#601;&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>22&nbsp;w&#601;h&#257;y&acirc; tapil&ucirc; &#8217;w&#333;&#x1E6F;&#257;h b&#601;n<sup>a</sup>&#x1E25;&#259;l&acirc; l&#257;&#x1E35;em &ucirc;l&#601;hag&#275;r&icirc;m hag&#257;r&icirc;m b&#601;&#x1E6F;w&#333;&#x1E35;&#601;&#x1E35;em &#8217;&#259;&#353;er-hw&#333;li&#x1E0F;&ucirc; &#x1E07;&#257;n&icirc;m b&#601;&#x1E6F;w&#333;&#x1E35;&#601;&#x1E35;em w&#601;h&#257;y&ucirc; l&#257;&#x1E35;em k&#601;&#8217;ez&#601;r&#257;&#x1E25; bi&#x1E07;&#601;n&ecirc; yi&#347;&#601;r&#257;&#8217;&#275;l &#8217;it&#601;&#x1E35;em yip&#601;l&ucirc; &#x1E07;&#601;n<sup>a</sup>&#x1E25;&#259;l&acirc; b&#601;&#x1E6F;w&#333;&#x1E35;&#601; &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>23&nbsp;w&#601;h&#257;y&acirc; &#x1E07;a&#353;&#353;&#275;&#x1E07;e&#x1E6D; &#8217;&#259;&#353;er-g&#257;r hag&#275;r &#8217;itw&#333; &#353;&#257;m tit&#601;n&ucirc; n<sup>a</sup>&#x1E25;&#259;l&#257;&#x1E6F;w&#333; n&#601;&#8217;um &#8217;&#259;&#x1E0F;&#333;n&#257;y y&#601;hwih: s</P>
</TD>
</TABLE>
<P><HR>
<CENTER>
<A HREF="eze048">Next: Ezekiel (Yechezqel) Chapter 48</A></CENTER>
</BODY>
</HTML>
