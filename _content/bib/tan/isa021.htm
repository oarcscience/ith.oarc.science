<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa021.htm">Polyglot</A>&nbsp;
<A HREF="../kjv/isa021.htm">KJV</A>&nbsp;
<A HREF="../sep/isa021.htm">Sep</A>&nbsp;
<A HREF="../vul/isa021.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa020.htm">Previous</A>&nbsp;
<A HREF="isa022.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֖א מִדְבַּר־יָ֑ם כְּסוּפ֤וֹת בַּנֶּ֙גֶב֙ לַֽחֲלֹ֔ף מִמִּדְבָּ֣ר בָּ֔א מֵאֶ֖רֶץ נוֹרָאָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;חָז֥וּת קָשָׁ֖ה הֻגַּד־לִ֑י הַבּוֹגֵ֤ד׀ בּוֹגֵד֙ וְהַשּׁוֹדֵ֣ד׀ שׁוֹדֵ֔ד עֲלִ֤י עֵילָם֙ צוּרִ֣י מָדַ֔י כָּל־אַנְחָתָ֖ה הִשְׁבַּֽתִּי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־כֵּ֗ן מָלְא֤וּ מָתְנַי֙ חַלְחָלָ֔ה צִירִ֣ים אֲחָז֔וּנִי כְּצִירֵ֖י יֽוֹלֵדָ֑ה נַעֲוֵ֣יתִי מִשְּׁמֹ֔עַ נִבְהַ֖לְתִּי מֵרְאֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;תָּעָ֣ה לְבָבִ֔י פַּלָּצ֖וּת בִּֽעֲתָ֑תְנִי אֵ֚ת נֶ֣שֶׁף חִשְׁקִ֔י שָׂ֥ם לִ֖י לַחֲרָדָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עָרֹ֧ךְ הַשֻּׁלְחָ֛ן צָפֹ֥ה הַצָּפִ֖ית אָכ֣וֹל שָׁתֹ֑ה ק֥וּמוּ הַשָּׂרִ֖ים מִשְׁח֥וּ מָגֵֽן׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֣י כֹ֥ה אָמַ֛ר אֵלַ֖י אֲדֹנָ֑י לֵ֚ךְ הַעֲמֵ֣ד הַֽמְצַפֶּ֔ה אֲשֶׁ֥ר יִרְאֶ֖ה יַגִּֽיד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְרָ֣אָה רֶ֗כֶב צֶ֚מֶד פָּֽרָשִׁ֔ים רֶ֥כֶב חֲמ֖וֹר רֶ֣כֶב גָּמָ֑ל וְהִקְשִׁ֥יב קֶ֖שֶׁב רַב־קָֽשֶׁב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּקְרָ֖א אַרְיֵ֑ה עַל־מִצְפֶּ֣ה׀ אֲדֹנָ֗י אָנֹכִ֞י עֹמֵ֤ד תָּמִיד֙ יוֹמָ֔ם וְעַל־מִ֨שְׁמַרְתִּ֔י אָנֹכִ֥י נִצָּ֖ב כָּל־הַלֵּילֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִנֵּה־זֶ֥ה בָא֙ רֶ֣כֶב אִ֔ישׁ צֶ֖מֶד פָּֽרָשִׁ֑ים וַיַּ֣עַן וַיֹּ֗אמֶר נָפְלָ֤ה נָֽפְלָה֙ בָּבֶ֔ל וְכָל־פְּסִילֵ֥י אֱלֹהֶ֖יהָ שִׁבַּ֥ר לָאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מְדֻשָׁתִ֖י וּבֶן־גָּרְנִ֑י אֲשֶׁ֣ר שָׁמַ֗עְתִּי מֵאֵ֨ת יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל הִגַּ֥דְתִּי לָכֶֽם׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מַשָּׂ֖א דּוּמָ֑ה אֵלַי֙ קֹרֵ֣א מִשֵּׂעִ֔יר שֹׁמֵר֙ מַה־מִלַּ֔יְלָה שֹׁמֵ֖ר מַה־מִלֵּֽיל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָמַ֣ר שֹׁמֵ֔ר אָתָ֥ה בֹ֖קֶר וְגַם־לָ֑יְלָה אִם־תִּבְעָי֥וּן בְּעָ֖יוּ שֻׁ֥בוּ אֵתָֽיוּ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מַשָּׂ֖א בַּעְרָ֑ב בַּיַּ֤עַר בַּעְרַב֙ תָּלִ֔ינוּ אֹֽרְח֖וֹת דְּדָנִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לִקְרַ֥את צָמֵ֖א הֵתָ֣יוּ מָ֑יִם יֹשְׁבֵי֙ אֶ֣רֶץ תֵּימָ֔א בְּלַחְמ֖וֹ קִדְּמ֥וּ נֹדֵֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־מִפְּנֵ֥י חֲרָב֖וֹת נָדָ֑דוּ מִפְּנֵ֣י׀ חֶ֣רֶב נְטוּשָׁ֗ה וּמִפְּנֵי֙ קֶ֣שֶׁת דְּרוּכָ֔ה וּמִפְּנֵ֖י כֹּ֥בֶד מִלְחָמָֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּי־כֹ֛ה אָמַ֥ר אֲדֹנָ֖י אֵלָ֑י בְּע֤וֹד שָׁנָה֙ כִּשְׁנֵ֣י שָׂכִ֔יר וְכָלָ֖ה כָּל־כְּב֥וֹד קֵדָֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּשְׁאָ֧ר מִסְפַּר־קֶ֛שֶׁת גִּבּוֹרֵ֥י בְנֵֽי־קֵדָ֖ר יִמְעָ֑טוּ כִּ֛י יְהוָ֥ה אֱלֹהֵֽי־יִשְׂרָאֵ֖ל דִּבֵּֽר׃ ס</P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; mi&#x1E0F;&#601;bar-y&#257;m k&#601;s&ucirc;fw&#333;&#x1E6F; banne&#x1E21;e&#x1E07; l<sup>a</sup>&#x1E25;&#259;l&#333;f mimmi&#x1E0F;&#601;b&#257;r b&#257;&#8217; m&#275;&#8217;ere&#x1E63; nw&#333;r&#257;&#8217;&acirc;: </P>
<P>2&nbsp;&#x1E25;&#257;z&ucirc;&#x1E6F; q&#257;&#353;&acirc; huga&#x1E0F;-l&icirc; habw&#333;&#x1E21;&#275;&#x1E0F;| bw&#333;&#x1E21;&#275;&#x1E0F; w&#601;ha&#353;&#353;w&#333;&#x1E0F;&#275;&#x1E0F;| &#353;w&#333;&#x1E0F;&#275;&#x1E0F; &#8216;&#259;l&icirc; &#8216;&ecirc;l&#257;m &#x1E63;&ucirc;r&icirc; m&#257;&#x1E0F;ay k&#257;l-&#8217;an&#601;&#x1E25;&#257;&#x1E6F;&acirc; hi&#353;&#601;bat&icirc;: </P>
<P>3&nbsp;&#8216;al-k&#275;n m&#257;l&#601;&#8217;&ucirc; m&#257;&#x1E6F;&#601;nay &#x1E25;al&#601;&#x1E25;&#257;l&acirc; &#x1E63;&icirc;r&icirc;m &#8217;&#259;&#x1E25;&#257;z&ucirc;n&icirc; k&#601;&#x1E63;&icirc;r&ecirc; yw&#333;l&#275;&#x1E0F;&acirc; n<sup>a</sup>&#8216;&#259;w&ecirc;&#x1E6F;&icirc; mi&#353;&#353;&#601;m&#333;&#8216;a ni&#x1E07;&#601;hal&#601;t&icirc; m&#275;r&#601;&#8217;w&#333;&#x1E6F;: </P>
<P>4&nbsp;t&#257;&#8216;&acirc; l&#601;&#x1E07;&#257;&#x1E07;&icirc; pall&#257;&#x1E63;&ucirc;&#x1E6F; bi&#8216;&#259;&#x1E6F;&#257;&#x1E6F;&#601;n&icirc; &#8217;&#275;&#x1E6F; ne&#353;ef &#x1E25;i&#353;&#601;q&icirc; &#347;&#257;m l&icirc; l<sup>a</sup>&#x1E25;&#259;r&#257;&#x1E0F;&acirc;: </P>
<P>5&nbsp;&#8216;&#257;r&#333;&#x1E35;&#601; ha&#353;&#353;ul&#601;&#x1E25;&#257;n &#x1E63;&#257;f&#333;h ha&#x1E63;&#x1E63;&#257;f&icirc;&#x1E6F; &#8217;&#257;&#x1E35;w&#333;l &#353;&#257;&#x1E6F;&#333;h q&ucirc;m&ucirc; ha&#347;&#347;&#257;r&icirc;m mi&#353;&#601;&#x1E25;&ucirc; m&#257;&#x1E21;&#275;n: f</P>
<P>6&nbsp;k&icirc; &#x1E35;&#333;h &#8217;&#257;mar &#8217;&#275;lay &#8217;&#259;&#x1E0F;&#333;n&#257;y l&#275;&#x1E35;&#601; h<sup>a</sup>&#8216;&#259;m&#275;&#x1E0F; ham&#601;&#x1E63;apeh &#8217;&#259;&#353;er yir&#601;&#8217;eh yag&icirc;&#x1E0F;: </P>
<P>7&nbsp;w&#601;r&#257;&#8217;&acirc; re&#x1E35;e&#x1E07; &#x1E63;eme&#x1E0F; p&#257;r&#257;&#353;&icirc;m re&#x1E35;e&#x1E07; &#x1E25;&#259;mw&#333;r re&#x1E35;e&#x1E07; g&#257;m&#257;l w&#601;hiq&#601;&#353;&icirc;&#x1E07; qe&#353;e&#x1E07; ra&#x1E07;-q&#257;&#353;e&#x1E07;: </P>
<P>8&nbsp;wayyiq&#601;r&#257;&#8217; &#8217;ar&#601;y&#275;h &#8216;al-mi&#x1E63;&#601;peh| &#8217;&#259;&#x1E0F;&#333;n&#257;y &#8217;&#257;n&#333;&#x1E35;&icirc; &#8216;&#333;m&#275;&#x1E0F; t&#257;m&icirc;&#x1E0F; yw&#333;m&#257;m w&#601;&#8216;al-mi&#353;&#601;mar&#601;t&icirc; &#8217;&#257;n&#333;&#x1E35;&icirc; ni&#x1E63;&#x1E63;&#257;&#x1E07; k&#257;l-hall&ecirc;lw&#333;&#x1E6F;: </P>
<P>9&nbsp;w&#601;hinn&#275;h-zeh &#x1E07;&#257;&#8217; re&#x1E35;e&#x1E07; &#8217;&icirc;&#353; &#x1E63;eme&#x1E0F; p&#257;r&#257;&#353;&icirc;m wayy<sup>a</sup>&#8216;an wayy&#333;&#8217;mer n&#257;f&#601;l&acirc; n&#257;f&#601;l&acirc; b&#257;&#x1E07;el w&#601;&#x1E35;&#257;l-p&#601;s&icirc;l&ecirc; &#8217;&#277;l&#333;heyh&#257; &#353;ibar l&#257;&#8217;&#257;re&#x1E63;: </P>
<P>10&nbsp;m&#601;&#x1E0F;u&#353;&#257;&#x1E6F;&icirc; &ucirc;&#x1E07;en-g&#257;r&#601;n&icirc; &#8217;&#259;&#353;er &#353;&#257;m<sup>a</sup>&#8216;&#601;t&icirc; m&#275;&#8217;&#275;&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l higa&#x1E0F;&#601;t&icirc; l&#257;&#x1E35;em: s</P>
<P>11&nbsp;ma&#347;&#347;&#257;&#8217; d&ucirc;m&acirc; &#8217;&#275;lay q&#333;r&#275;&#8217; mi&#347;&#347;&#275;&#8216;&icirc;r &#353;&#333;m&#275;r mah-millay&#601;l&acirc; &#353;&#333;m&#275;r mah-mill&ecirc;l: </P>
<P>12&nbsp;&#8217;&#257;mar &#353;&#333;m&#275;r &#8217;&#257;&#x1E6F;&acirc; &#x1E07;&#333;qer w&#601;&#x1E21;am-l&#257;y&#601;l&acirc; &#8217;im-ti&#x1E07;&#601;&#8216;&#257;y&ucirc;n b&#601;&#8216;&#257;y&ucirc; &#353;u&#x1E07;&ucirc; &#8217;&#275;&#x1E6F;&#257;y&ucirc;: s</P>
<P>13&nbsp;ma&#347;&#347;&#257;&#8217; b<sup>a</sup>&#8216;&#601;r&#257;&#x1E07; bayy<sup>a</sup>&#8216;ar b<sup>a</sup>&#8216;&#601;ra&#x1E07; t&#257;l&icirc;n&ucirc; &#8217;&#333;r&#601;&#x1E25;w&#333;&#x1E6F; d&#601;&#x1E0F;&#257;n&icirc;m: </P>
<P>14&nbsp;liq&#601;ra&#8217;&#x1E6F; &#x1E63;&#257;m&#275;&#8217; h&#275;&#x1E6F;&#257;y&ucirc; m&#257;yim y&#333;&#353;&#601;&#x1E07;&ecirc; &#8217;ere&#x1E63; t&ecirc;m&#257;&#8217; b&#601;l<sup>a</sup>&#x1E25;&#601;mw&#333; qid&#601;m&ucirc; n&#333;&#x1E0F;&#275;&#x1E0F;: </P>
<P>15&nbsp;k&icirc;-mip&#601;n&ecirc; &#x1E25;&#259;r&#257;&#x1E07;w&#333;&#x1E6F; n&#257;&#x1E0F;&#257;&#x1E0F;&ucirc; mip&#601;n&ecirc;| &#x1E25;ere&#x1E07; n&#601;&#x1E6D;&ucirc;&#353;&acirc; &ucirc;mip&#601;n&ecirc; qe&#353;e&#x1E6F; d&#601;r&ucirc;&#x1E35;&acirc; &ucirc;mip&#601;n&ecirc; k&#333;&#x1E07;e&#x1E0F; mil&#601;&#x1E25;&#257;m&acirc;: s</P>
<P>16&nbsp;k&icirc;-&#x1E35;&#333;h &#8217;&#257;mar &#8217;&#259;&#x1E0F;&#333;n&#257;y &#8217;&#275;l&#257;y b&#601;&#8216;w&#333;&#x1E0F; &#353;&#257;n&acirc; ki&#353;&#601;n&ecirc; &#347;&#257;&#x1E35;&icirc;r w&#601;&#x1E35;&#257;l&acirc; k&#257;l-k&#601;&#x1E07;w&#333;&#x1E0F; q&#275;&#x1E0F;&#257;r: </P>
<P>17&nbsp;&ucirc;&#353;&#601;&#8217;&#257;r mis&#601;par-qe&#353;e&#x1E6F; gibw&#333;r&ecirc; &#x1E07;&#601;n&ecirc;-q&#275;&#x1E0F;&#257;r yim&#601;&#8216;&#257;&#x1E6D;&ucirc; k&icirc; y&#601;hw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l dib&#275;r: s</P>
</TD>
</TABLE>
<P><HR>
<CENTER>
<A HREF="isa022.htm">Next: Isaiah (Yisheyah) Chapter 22</A></CENTER>
</BODY>
</HTML>
