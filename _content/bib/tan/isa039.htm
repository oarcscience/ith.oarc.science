<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 39</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa039">Polyglot</A>&nbsp;
<A HREF="../kjv/isa039">KJV</A>&nbsp;
<A HREF="../sep/isa039">Sep</A>&nbsp;
<A HREF="../vul/isa039">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa038">Previous</A>&nbsp;
<A HREF="isa040">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 39</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בָּעֵ֣ת הַהִ֡וא שָׁלַ֡ח מְרֹדַ֣ךְ בַּ֠לְאֲדָן בֶּֽן־בַּלְאֲדָ֧ן מֶֽלֶךְ־בָּבֶ֛ל סְפָרִ֥ים וּמִנְחָ֖ה אֶל־חִזְקִיָּ֑הוּ וַיִּשְׁמַ֕ע כִּ֥י חָלָ֖ה וַֽיֶּחֱזָֽק׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׂמַ֣ח עֲלֵיהֶם֮ חִזְקִיָּהוּ֒ וַיַּרְאֵ֣ם אֶת־בֵּ֣ית <font color="brown">נכתה</font> <font color="blue">נְכֹת֡וֹ</font> אֶת־הַכֶּסֶף֩ וְאֶת־הַזָּהָ֨ב וְאֶת־הַבְּשָׂמִ֜ים וְאֵ֣ת׀ הַשֶּׁ֣מֶן הַטּ֗וֹב וְאֵת֙ כָּל־בֵּ֣ית כֵּלָ֔יו וְאֵ֛ת כָּל־אֲשֶׁ֥ר נִמְצָ֖א בְּאֹֽצְרֹתָ֑יו לֹֽא־הָיָ֣ה דָבָ֗ר אֲ֠שֶׁר לֹֽא־הֶרְאָ֧ם חִזְקִיָּ֛הוּ בְּבֵית֖וֹ וּבְכָל־מֶמְשַׁלְתּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹא֙ יְשַׁעְיָ֣הוּ הַנָּבִ֔יא אֶל־הַמֶּ֖לֶךְ חִזְקִיָּ֑הוּ וַיֹּ֨אמֶר אֵלָ֜יו מָ֥ה אָמְר֣וּ׀ הָאֲנָשִׁ֣ים הָאֵ֗לֶּה וּמֵאַ֙יִן֙ יָבֹ֣אוּ אֵלֶ֔יךָ וַיֹּ֙אמֶר֙ חִזְקִיָּ֔הוּ מֵאֶ֧רֶץ רְחוֹקָ֛ה בָּ֥אוּ אֵלַ֖י מִבָּבֶֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֕אמֶר מָ֥ה רָא֖וּ בְּבֵיתֶ֑ךָ וַיֹּ֣אמֶר חִזְקִיָּ֗הוּ אֵ֣ת כָּל־אֲשֶׁ֤ר בְּבֵיתִי֙ רָא֔וּ לֹֽא־הָיָ֥ה דָבָ֛ר אֲשֶׁ֥ר לֹֽא־הִרְאִיתִ֖ים בְּאוֹצְרֹתָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֥אמֶר יְשַׁעְיָ֖הוּ אֶל־חִזְקִיָּ֑הוּ שְׁמַ֖ע דְּבַר־יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנֵּה֮ יָמִ֣ים בָּאִים֒ וְנִשָּׂ֣א׀ כָּל־אֲשֶׁ֣ר בְּבֵיתֶ֗ךָ וַאֲשֶׁ֨ר אָצְר֧וּ אֲבֹתֶ֛יךָ עַד־הַיּ֥וֹם הַזֶּ֖ה בָּבֶ֑ל לֹֽא־יִוָּתֵ֥ר דָּבָ֖ר אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּמִבָּנֶ֜יךָ אֲשֶׁ֨ר יֵצְא֧וּ מִמְּךָ֛ אֲשֶׁ֥ר תּוֹלִ֖יד יִקָּ֑חוּ וְהָיוּ֙ סָרִיסִ֔ים בְּהֵיכַ֖ל מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר חִזְקִיָּ֙הוּ֙ אֶֽל־יְשַׁעְיָ֔הוּ ט֥וֹב דְּבַר־יְהוָ֖ה אֲשֶׁ֣ר דִּבַּ֑רְתָּ וַיֹּ֕אמֶר כִּ֥י יִהְיֶ֛ה שָׁל֥וֹם וֶאֱמֶ֖ת בְּיָמָֽי׃ פ</P>
</TD>
<TD WIDTH="50%">
<P>1&nbsp;b&#257;&#8216;&#275;&#x1E6F; hahiw&#8217; &#353;&#257;l<sup>a</sup>&#x1E25; m&#601;r&#333;&#x1E0F;a&#x1E35;&#601; bal&#601;&#8217;&#259;&#x1E0F;&#257;n ben-bal&#601;&#8217;&#259;&#x1E0F;&#257;n mele&#x1E35;&#601;-b&#257;&#x1E07;el s&#601;f&#257;r&icirc;m &ucirc;min&#601;&#x1E25;&acirc; &#8217;el-&#x1E25;iz&#601;q&icirc;y&acirc;&ucirc; wayyi&#353;&#601;m<sup>a</sup>&#8216; k&icirc; &#x1E25;&#257;l&acirc; wayye&#x1E25;&#277;z&#257;q: </P>
<P>2&nbsp;wayyi&#347;&#601;m<sup>a</sup>&#x1E25; &#8216;&#259;l&ecirc;hem &#x1E25;iz&#601;q&icirc;y&acirc;&ucirc; wayyar&#601;&#8217;&#275;m &#8217;e&#x1E6F;-b&ecirc;&#x1E6F; <font color="brown">n&#601;&#x1E35;&#333;&#x1E6F;&#333;h</font> <font color="blue">n&#601;&#x1E35;&#333;&#x1E6F;w&#333;</font> &#8217;e&#x1E6F;-hakesef w&#601;&#8217;e&#x1E6F;-hazz&acirc;&#257;&#x1E07; w&#601;&#8217;e&#x1E6F;-hab&#601;&#347;&#257;m&icirc;m w&#601;&#8217;&#275;&#x1E6F;| ha&#353;&#353;emen ha&#x1E6D;&#x1E6D;w&#333;&#x1E07; w&#601;&#8217;&#275;&#x1E6F; k&#257;l-b&ecirc;&#x1E6F; k&#275;l&#257;yw w&#601;&#8217;&#275;&#x1E6F; k&#257;l-&#8217;&#259;&#353;er nim&#601;&#x1E63;&#257;&#8217; b&#601;&#8217;&#333;&#x1E63;&#601;r&#333;&#x1E6F;&#257;yw l&#333;&#8217;-h&#257;y&acirc; &#x1E0F;&#257;&#x1E07;&#257;r &#8217;&#259;&#353;er l&#333;&#8217;-her&#601;&#8217;&#257;m &#x1E25;iz&#601;q&icirc;y&acirc;&ucirc; b&#601;&#x1E07;&ecirc;&#x1E6F;w&#333; &ucirc;&#x1E07;&#601;&#x1E35;&#257;l-mem&#601;&#353;al&#601;tw&#333;: </P>
<P>3&nbsp;wayy&#257;&#x1E07;&#333;&#8217; y&#601;&#353;<sup>a</sup>&#8216;&#601;y&acirc;&ucirc; hann&#257;&#x1E07;&icirc;&#8217; &#8217;el-hammele&#x1E35;&#601; &#x1E25;iz&#601;q&icirc;y&acirc;&ucirc; wayy&#333;&#8217;mer &#8217;&#275;l&#257;yw m&acirc; &#8217;&#257;m&#601;r&ucirc;| h&#257;&#8217;&#259;n&#257;&#353;&icirc;m h&#257;&#8217;&#275;lleh &ucirc;m&#275;&#8217;ayin y&#257;&#x1E07;&#333;&#8217;&ucirc; &#8217;&#275;ley&#x1E35;&#257; wayy&#333;&#8217;mer &#x1E25;iz&#601;q&icirc;y&acirc;&ucirc; m&#275;&#8217;ere&#x1E63; r&#601;&#x1E25;w&#333;q&acirc; b&#257;&#8217;&ucirc; &#8217;&#275;lay mib&#257;&#x1E07;el: </P>
<P>4&nbsp;wayy&#333;&#8217;mer m&acirc; r&#257;&#8217;&ucirc; b&#601;&#x1E07;&ecirc;&#x1E6F;e&#x1E35;&#257; wayy&#333;&#8217;mer &#x1E25;iz&#601;q&icirc;y&acirc;&ucirc; &#8217;&#275;&#x1E6F; k&#257;l-&#8217;&#259;&#353;er b&#601;&#x1E07;&ecirc;&#x1E6F;&icirc; r&#257;&#8217;&ucirc; l&#333;&#8217;-h&#257;y&acirc; &#x1E0F;&#257;&#x1E07;&#257;r &#8217;&#259;&#353;er l&#333;&#8217;-hir&#601;&#8217;&icirc;&#x1E6F;&icirc;m b&#601;&#8217;w&#333;&#x1E63;&#601;r&#333;&#x1E6F;&#257;y: </P>
<P>5&nbsp;wayy&#333;&#8217;mer y&#601;&#353;<sup>a</sup>&#8216;&#601;y&acirc;&ucirc; &#8217;el-&#x1E25;iz&#601;q&icirc;y&acirc;&ucirc; &#353;&#601;m<sup>a</sup>&#8216; d&#601;&#x1E07;ar-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>6&nbsp;hinn&#275;h y&#257;m&icirc;m b&#257;&#8217;&icirc;m w&#601;ni&#347;&#347;&#257;&#8217;| k&#257;l-&#8217;&#259;&#353;er b&#601;&#x1E07;&ecirc;&#x1E6F;e&#x1E35;&#257; wa&#8217;&#259;&#353;er &#8217;&#257;&#x1E63;&#601;r&ucirc; &#8217;&#259;&#x1E07;&#333;&#x1E6F;ey&#x1E35;&#257; &#8216;a&#x1E0F;-hayyw&#333;m hazzeh b&#257;&#x1E07;el l&#333;&#8217;-yi&ucirc;&#257;&#x1E6F;&#275;r d&#257;&#x1E07;&#257;r &#8217;&#257;mar y&#601;hw&acirc;: </P>
<P>7&nbsp;&ucirc;mib&#257;ney&#x1E35;&#257; &#8217;&#259;&#353;er y&#275;&#x1E63;&#601;&#8217;&ucirc; mimm&#601;&#x1E35;&#257; &#8217;&#259;&#353;er tw&#333;l&icirc;&#x1E0F; yiqq&#257;&#x1E25;&ucirc; w&#601;h&#257;y&ucirc; s&#257;r&icirc;s&icirc;m b&#601;h&ecirc;&#x1E35;al mele&#x1E35;&#601; b&#257;&#x1E07;el: </P>
<P>8&nbsp;wayy&#333;&#8217;mer &#x1E25;iz&#601;q&icirc;y&acirc;&ucirc; &#8217;el-y&#601;&#353;<sup>a</sup>&#8216;&#601;y&acirc;&ucirc; &#x1E6D;w&#333;&#x1E07; d&#601;&#x1E07;ar-y&#601;hw&acirc; &#8217;&#259;&#353;er dibar&#601;t&#257; wayy&#333;&#8217;mer k&icirc; yih&#601;yeh &#353;&#257;lw&#333;m we&#8217;&#277;me&#x1E6F; b&#601;y&#257;m&#257;y: f</P>
</TD>
</TABLE>
<P><HR>
<CENTER>
<A HREF="isa040">Next: Isaiah (Yisheyah) Chapter 40</A></CENTER>
</BODY>
</HTML>
