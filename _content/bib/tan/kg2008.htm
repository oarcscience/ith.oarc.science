<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2008.htm">Polyglot</A>&nbsp;
<A HREF="../kjv/kg2008.htm">KJV</A>&nbsp;
<A HREF="../sep/kg2008.htm">Sep</A>&nbsp;
<A HREF="../vul/kg2008.htm">Vul</A>&nbsp;

<BR>
<BR><A HREF="kg2.htm">2 Kings (2 Melakhim) Index</A><BR>
&nbsp;
<A HREF="kg2007.htm">Previous</A>&nbsp;
<A HREF="kg2009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וֶאֱלִישָׁ֡ע דִּבֶּ֣ר אֶל־הָאִשָּׁה֩ אֲשֶׁר־הֶחֱיָ֨ה אֶת־בְּנָ֜הּ לֵאמֹ֗ר ק֤וּמִי וּלְכִי֙ <font color="brown">אתי</font> <font color="blue">אַ֣תְּ</font> וּבֵיתֵ֔ךְ וְג֖וּרִי בַּאֲשֶׁ֣ר תָּג֑וּרִי כִּֽי־קָרָ֤א יְהוָה֙ לָֽרָעָ֔ב וְגַם־בָּ֥א אֶל־הָאָ֖רֶץ שֶׁ֥בַע שָׁנִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתָּ֙קָם֙ הָֽאִשָּׁ֔ה וַתַּ֕עַשׂ כִּדְבַ֖ר אִ֣ישׁ הָאֱלֹהִ֑ים וַתֵּ֤לֶךְ הִיא֙ וּבֵיתָ֔הּ וַתָּ֥גָר בְּאֶֽרֶץ־פְּלִשְׁתִּ֖ים שֶׁ֥בַע שָׁנִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֗י מִקְצֵה֙ שֶׁ֣בַע שָׁנִ֔ים וַתָּ֥שָׁב הָאִשָּׁ֖ה מֵאֶ֣רֶץ פְּלִשְׁתִּ֑ים וַתֵּצֵא֙ לִצְעֹ֣ק אֶל־הַמֶּ֔לֶךְ אֶל־בֵּיתָ֖הּ וְאֶל־שָׂדָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהַמֶּ֗לֶךְ מְדַבֵּר֙ אֶל־גֵּ֣חֲזִ֔י נַ֥עַר אִישׁ־הָאֱלֹהִ֖ים לֵאמֹ֑ר סַפְּרָה־נָּ֣א לִ֔י אֵ֥ת כָּל־הַגְּדֹל֖וֹת אֲשֶׁר־עָשָׂ֥ה אֱלִישָֽׁע׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַ֠יְהִי ה֥וּא מְסַפֵּ֣ר לַמֶּלֶךְ֮ אֵ֣ת אֲשֶׁר־הֶחֱיָ֣ה אֶת־הַמֵּת֒ וְהִנֵּ֨ה הָאִשָּׁ֜ה אֲשֶׁר־הֶחֱיָ֤ה אֶת־בְּנָהּ֙ צֹעֶ֣קֶת אֶל־הַמֶּ֔לֶךְ עַל־בֵּיתָ֖הּ וְעַל־שָׂדָ֑הּ וַיֹּ֤אמֶר גֵּֽחֲזִי֙ אֲדֹנִ֣י הַמֶּ֔לֶךְ זֹ֚את<font color="red"><sup>3</font></sup> הָֽאִשָּׁ֔ה וְזֶה־בְּנָ֖הּ אֲשֶׁר־הֶחֱיָ֥ה אֱלִישָֽׁע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁאַ֥ל הַמֶּ֛לֶךְ לָאִשָּׁ֖ה וַתְּסַפֶּר־ל֑וֹ וַיִּתֶּן־לָ֣הּ הַמֶּלֶךְ֩ סָרִ֨יס אֶחָ֜ד לֵאמֹ֗ר הָשֵׁ֤יב אֶת־כָּל־אֲשֶׁר־לָהּ֙ וְאֵת֙ כָּל־תְּבוּאֹ֣ת הַשָּׂדֶ֔ה מִיּ֛וֹם עָזְבָ֥ה אֶת־הָאָ֖רֶץ וְעַד־עָֽתָּה׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֹ֤א אֱלִישָׁע֙ דַּמֶּ֔שֶׂק וּבֶן־הֲדַ֥ד מֶֽלֶךְ־אֲרָ֖ם חֹלֶ֑ה וַיֻּגַּד־ל֣וֹ לֵאמֹ֔ר בָּ֛א אִ֥ישׁ הָאֱלֹהִ֖ים עַד־הֵֽנָּה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר הַמֶּ֜לֶךְ אֶל־חֲזָהאֵ֗ל קַ֤ח בְּיָֽדְךָ֙ מִנְחָ֔ה וְלֵ֕ךְ לִקְרַ֖את אִ֣ישׁ הָאֱלֹהִ֑ים וְדָרַשְׁתָּ֙ אֶת־יְהוָ֤ה מֵֽאוֹתוֹ֙ לֵאמֹ֔ר הַאֶחְיֶ֖ה מֵחֳלִ֥י זֶֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֵּ֣לֶךְ חֲזָאֵל֮ לִקְרָאתוֹ֒ וַיִּקַּ֨ח מִנְחָ֤ה בְיָדוֹ֙ וְכָל־ט֣וּב דַּמֶּ֔שֶׂק מַשָּׂ֖א אַרְבָּעִ֣ים גָּמָ֑ל וַיָּבֹא֙ וַיַּעֲמֹ֣ד לְפָנָ֔יו וַיֹּ֗אמֶר בִּנְךָ֙ בֶן־הֲדַ֤ד מֶֽלֶךְ־אֲרָם֙ שְׁלָחַ֤נִי אֵלֶ֙יךָ֙ לֵאמֹ֔ר הַאֶחְיֶ֖ה מֵחֳלִ֥י זֶֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֤אמֶר אֵלָיו֙ אֱלִישָׁ֔ע לֵ֥ךְ אֱמָר־<font color="brown">לא</font> <font color="blue">ל֖וֹ</font> חָיֹ֣ה תִחְיֶ֑ה וְהִרְאַ֥נִי יְהוָ֖ה כִּֽי־מ֥וֹת יָמֽוּת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּעֲמֵ֥ד אֶת־פָּנָ֖יו וַיָּ֣שֶׂם עַד־בֹּ֑שׁ וַיֵּ֖בְךְּ אִ֥ישׁ הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר חֲזָאֵ֔ל מַדּ֖וּעַ אֲדֹנִ֣י בֹכֶ֑ה וַיֹּ֡אמֶר כִּֽי־יָדַ֡עְתִּי אֵ֣ת אֲשֶׁר־תַּעֲשֶׂה֩ לִבְנֵ֨י יִשְׂרָאֵ֜ל רָעָ֗ה מִבְצְרֵיהֶ֞ם תְּשַׁלַּ֤ח בָּאֵשׁ֙ וּבַחֻֽרֵיהֶם֙ בַּחֶ֣רֶב תַּהֲרֹ֔ג וְעֹלְלֵיהֶ֣ם תְּרַטֵּ֔שׁ וְהָרֹתֵיהֶ֖ם תְּבַקֵּֽעַ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר חֲזָהאֵ֔ל כִּ֣י מָ֤ה עַבְדְּךָ֙ הַכֶּ֔לֶב כִּ֣י יַעֲשֶׂ֔ה הַדָּבָ֥ר הַגָּד֖וֹל הַזֶּ֑ה וַיֹּ֣אמֶר אֱלִישָׁ֔ע הִרְאַ֧נִי יְהוָ֛ה אֹתְךָ֖ מֶ֥לֶךְ עַל־אֲרָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֣לֶךְ׀ מֵאֵ֣ת אֱלִישָׁ֗ע וַיָּבֹא֙ אֶל־אֲדֹנָ֔יו וַיֹּ֣אמֶר ל֔וֹ מָֽה־אָמַ֥ר לְךָ֖ אֱלִישָׁ֑ע וַיֹּ֕אמֶר אָ֥מַר לִ֖י חָיֹ֥ה תִחְיֶֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֣י מִֽמָּחֳרָ֗ת וַיִּקַּ֤ח הַמַּכְבֵּר֙ וַיִּטְבֹּ֣ל בַּמַּ֔יִם וַיִּפְרֹ֥שׂ עַל־פָּנָ֖יו וַיָּמֹ֑ת וַיִּמְלֹ֥ךְ חֲזָהאֵ֖ל תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבִשְׁנַ֣ת חָמֵ֗שׁ לְיוֹרָ֤ם בֶּן־אַחְאָב֙ מֶ֣לֶךְ יִשְׂרָאֵ֔ל וִיהוֹשָׁפָ֖ט מֶ֣לֶךְ יְהוּדָ֑ה מָלַ֛ךְ יְהוֹרָ֥ם בֶּן־יְהוֹשָׁפָ֖ט מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֶּן־שְׁלֹשִׁ֥ים וּשְׁתַּ֛יִם שָׁנָ֖ה הָיָ֣ה בְמָלְכ֑וֹ וּשְׁמֹנֶ֣ה <font color="brown">שנה</font> <font color="blue">שָׁנִ֔ים</font> מָלַ֖ךְ בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּ֨לֶךְ בְּדֶ֣רֶךְ׀ מַלְכֵ֣י יִשְׂרָאֵ֗ל כַּאֲשֶׁ֤ר עָשׂוּ֙ בֵּ֣ית אַחְאָ֔ב כִּ֚י בַּת־אַחְאָ֔ב הָֽיְתָה־לּ֖וֹ לְאִשָּׁ֑ה וַיַּ֥עַשׂ הָרַ֖ע בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלֹֽא־אָבָ֤ה יְהוָה֙ לְהַשְׁחִ֣ית אֶת־יְהוּדָ֔ה לְמַ֖עַן דָּוִ֣ד עַבְדּ֑וֹ כַּאֲשֶׁ֣ר אָֽמַר־ל֗וֹ לָתֵ֨ת ל֥וֹ נִ֛יר לְבָנָ֖יו כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּיָמָיו֙ פָּשַׁ֣ע אֱד֔וֹם מִתַּ֖חַת יַד־יְהוּדָ֑ה וַיַּמְלִ֥כוּ עֲלֵיהֶ֖ם מֶֽלֶךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּעֲבֹ֤ר יוֹרָם֙ צָעִ֔ירָה וְכָל־הָרֶ֖כֶב עִמּ֑וֹ וַֽיְהִי־ה֞וּא קָ֣ם לַ֗יְלָה וַיַּכֶּ֨ה אֶת־אֱד֜וֹם הַסֹּבֵ֤יב אֵלָיו֙ וְאֵת֙ שָׂרֵ֣י הָרֶ֔כֶב וַיָּ֥נָס הָעָ֖ם לְאֹהָלָֽיו׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּפְשַׁ֣ע אֱד֗וֹם מִתַּ֙חַת֙ יַד־יְהוּדָ֔ה עַ֖ד הַיּ֣וֹם הַזֶּ֑ה אָ֛ז תִּפְשַׁ֥ע לִבְנָ֖ה בָּעֵ֥ת הַהִֽיא׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְיֶ֛תֶר דִּבְרֵ֥י יוֹרָ֖ם וְכָל־אֲשֶׁ֣ר עָשָׂ֑ה הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּשְׁכַּ֤ב יוֹרָם֙ עִם־אֲבֹתָ֔יו וַיִּקָּבֵ֥ר עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ אֲחַזְיָ֥הוּ בְנ֖וֹ תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בִּשְׁנַת֙ שְׁתֵּים־עֶשְׂרֵ֣ה שָׁנָ֔ה לְיוֹרָ֥ם בֶּן־אַחְאָ֖ב מֶ֣לֶךְ יִשְׂרָאֵ֑ל מָלַ֛ךְ אֲחַזְיָ֥הוּ בֶן־יְהוֹרָ֖ם מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בֶּן־עֶשְׂרִ֨ים וּשְׁתַּ֤יִם שָׁנָה֙ אֲחַזְיָ֣הוּ בְמָלְכ֔וֹ וְשָׁנָ֣ה אַחַ֔ת מָלַ֖ךְ בִּירוּשָׁלִָ֑ם וְשֵׁ֤ם אִמּוֹ֙ עֲתַלְיָ֔הוּ בַּת־עָמְרִ֖י מֶ֥לֶךְ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֵּ֗לֶךְ בְּדֶ֙רֶךְ֙ בֵּ֣ית אַחְאָ֔ב וַיַּ֧עַשׂ הָרַ֛ע בְּעֵינֵ֥י יְהוָ֖ה כְּבֵ֣ית אַחְאָ֑ב כִּ֛י חֲתַ֥ן בֵּית־אַחְאָ֖ב הֽוּא׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֵּ֜לֶךְ אֶת־יוֹרָ֣ם בֶּן־אַחְאָ֗ב לַמִּלְחָמָ֛ה עִם־חֲזָהאֵ֥ל מֶֽלֶךְ־אֲרָ֖ם בְּרָמֹ֣ת גִּלְעָ֑ד וַיַּכּ֥וּ אֲרַמִּ֖ים אֶת־יוֹרָֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּשָׁב֩ יוֹרָ֨ם הַמֶּ֜לֶךְ לְהִתְרַפֵּ֣א בְיִזְרְעֶ֗אל מִן־הַמַּכִּים֙ אֲשֶׁ֨ר יַכֻּ֤הוּ אֲרַמִּים֙ בָּֽרָמָ֔ה בְּהִלָּ֣חֲמ֔וֹ אֶת־חֲזָהאֵ֖ל מֶ֣לֶךְ אֲרָ֑ם וַאֲחַזְיָ֨הוּ בֶן־יְהוֹרָ֜ם מֶ֣לֶךְ יְהוּדָ֗ה יָרַ֡ד לִרְא֞וֹת אֶת־יוֹרָ֧ם בֶּן־אַחְאָ֛ב בְּיִזְרְעֶ֖אל כִּֽי־חֹלֶ֥ה הֽוּא׃ פ</P>
</TD>
<TD WIDTH="50%">
<P>1&nbsp;we&#8217;&#277;l&icirc;&#353;&#257;&#8216; diber &#8217;el-h&#257;&#8217;i&#353;&#353;&acirc; &#8217;&#259;&#353;er-he&#x1E25;&#277;y&acirc; &#8217;e&#x1E6F;-b&#601;n&#257;h l&#275;&#8217;m&#333;r q&ucirc;m&icirc; &ucirc;l&#601;&#x1E35;&icirc; <font color="brown">&#8217;at&icirc;</font> <font color="blue">&#8217;at&#601;</font> &ucirc;&#x1E07;&ecirc;&#x1E6F;&#275;&#x1E35;&#601; w&#601;&#x1E21;&ucirc;r&icirc; ba&#8217;&#259;&#353;er t&#257;&#x1E21;&ucirc;r&icirc; k&icirc;-q&#257;r&#257;&#8217; y&#601;hw&acirc; l&#257;r&#257;&#8216;&#257;&#x1E07; w&#601;&#x1E21;am-b&#257;&#8217; &#8217;el-h&#257;&#8217;&#257;re&#x1E63; &#353;e&#x1E07;<sup>a</sup>&#8216; &#353;&#257;n&icirc;m: </P>
<P>2&nbsp;wat&#257;q&#257;m h&#257;&#8217;i&#353;&#353;&acirc; wat<sup>a</sup>&#8216;a&#347; ki&#x1E0F;&#601;&#x1E07;ar &#8217;&icirc;&#353; h&#257;&#8217;&#277;l&#333;h&icirc;m wat&#275;le&#x1E35;&#601; h&icirc;&#8217; &ucirc;&#x1E07;&ecirc;&#x1E6F;&#257;h wat&#257;&#x1E21;&#257;r b&#601;&#8217;ere&#x1E63;-p&#601;li&#353;&#601;t&icirc;m &#353;e&#x1E07;<sup>a</sup>&#8216; &#353;&#257;n&icirc;m: </P>
<P>3&nbsp;way&#601;h&icirc; miq&#601;&#x1E63;&#275;h &#353;e&#x1E07;<sup>a</sup>&#8216; &#353;&#257;n&icirc;m wat&#257;&#353;&#257;&#x1E07; h&#257;&#8217;i&#353;&#353;&acirc; m&#275;&#8217;ere&#x1E63; p&#601;li&#353;&#601;t&icirc;m wat&#275;&#x1E63;&#275;&#8217; li&#x1E63;&#601;&#8216;&#333;q &#8217;el-hammele&#x1E35;&#601; &#8217;el-b&ecirc;&#x1E6F;&#257;h w&#601;&#8217;el-&#347;&#257;&#x1E0F;&#257;h: </P>
<P>4&nbsp;w&#601;hammele&#x1E35;&#601; m&#601;&#x1E0F;ab&#275;r &#8217;el-g&#275;&#x1E25;&#259;z&icirc; n<sup>a</sup>&#8216;ar &#8217;&icirc;&#353;-h&#257;&#8217;&#277;l&#333;h&icirc;m l&#275;&#8217;m&#333;r sap&#601;r&acirc;-nn&#257;&#8217; l&icirc; &#8217;&#275;&#x1E6F; k&#257;l-hag&#601;&#x1E0F;&#333;lw&#333;&#x1E6F; &#8217;&#259;&#353;er-&#8216;&#257;&#347;&acirc; &#8217;&#277;l&icirc;&#353;&#257;&#8216;: </P>
<P>5&nbsp;way&#601;h&icirc; h&ucirc;&#8217; m&#601;sap&#275;r lammele&#x1E35;&#601; &#8217;&#275;&#x1E6F; &#8217;&#259;&#353;er-he&#x1E25;&#277;y&acirc; &#8217;e&#x1E6F;-hamm&#275;&#x1E6F; w&#601;hinn&#275;h h&#257;&#8217;i&#353;&#353;&acirc; &#8217;&#259;&#353;er-he&#x1E25;&#277;y&acirc; &#8217;e&#x1E6F;-b&#601;n&#257;h &#x1E63;&#333;&#8216;eqe&#x1E6F; &#8217;el-hammele&#x1E35;&#601; &#8216;al-b&ecirc;&#x1E6F;&#257;h w&#601;&#8216;al-&#347;&#257;&#x1E0F;&#257;h wayy&#333;&#8217;mer g&#275;&#x1E25;&#259;z&icirc; &#8217;&#259;&#x1E0F;&#333;n&icirc; hammele&#x1E35;&#601; z&#333;&#8217;&#x1E6F;<font color="red"><sup>3</font></sup> h&#257;&#8217;i&#353;&#353;&acirc; w&#601;zeh-b&#601;n&#257;h &#8217;&#259;&#353;er-he&#x1E25;&#277;y&acirc; &#8217;&#277;l&icirc;&#353;&#257;&#8216;: </P>
<P>6&nbsp;wayyi&#353;&#601;&#8217;al hammele&#x1E35;&#601; l&#257;&#8217;i&#353;&#353;&acirc; wat&#601;saper-lw&#333; wayyiten-l&#257;h hammele&#x1E35;&#601; s&#257;r&icirc;s &#8217;e&#x1E25;&#257;&#x1E0F; l&#275;&#8217;m&#333;r h&#257;&#353;&ecirc;&#x1E07; &#8217;e&#x1E6F;-k&#257;l-&#8217;&#259;&#353;er-l&#257;h w&#601;&#8217;&#275;&#x1E6F; k&#257;l-t&#601;&#x1E07;&ucirc;&#8217;&#333;&#x1E6F; ha&#347;&#347;&#257;&#x1E0F;eh m&icirc;yw&#333;m &#8216;&#257;z&#601;&#x1E07;&acirc; &#8217;e&#x1E6F;-h&#257;&#8217;&#257;re&#x1E63; w&#601;&#8216;a&#x1E0F;-&#8216;&#257;t&acirc;: f</P>
<P>7&nbsp;wayy&#257;&#x1E07;&#333;&#8217; &#8217;&#277;l&icirc;&#353;&#257;&#8216; damme&#347;eq &ucirc;&#x1E07;en-h&#259;&#x1E0F;a&#x1E0F; mele&#x1E35;&#601;-&#8217;&#259;r&#257;m &#x1E25;&#333;leh wayyuga&#x1E0F;-lw&#333; l&#275;&#8217;m&#333;r b&#257;&#8217; &#8217;&icirc;&#353; h&#257;&#8217;&#277;l&#333;h&icirc;m &#8216;a&#x1E0F;-h&#275;nn&acirc;: </P>
<P>8&nbsp;wayy&#333;&#8217;mer hammele&#x1E35;&#601; &#8217;el-&#x1E25;&#259;z&acirc;&#8217;&#275;l q<sup>a</sup>&#x1E25; b&#601;y&#257;&#x1E0F;&#601;&#x1E35;&#257; min&#601;&#x1E25;&acirc; w&#601;l&#275;&#x1E35;&#601; liq&#601;ra&#8217;&#x1E6F; &#8217;&icirc;&#353; h&#257;&#8217;&#277;l&#333;h&icirc;m w&#601;&#x1E0F;&#257;ra&#353;&#601;t&#257; &#8217;e&#x1E6F;-y&#601;hw&acirc; m&#275;&#8217;w&#333;&#x1E6F;w&#333; l&#275;&#8217;m&#333;r ha&#8217;e&#x1E25;&#601;yeh m&#275;&#x1E25;&#335;l&icirc; zeh: </P>
<P>9&nbsp;wayy&#275;le&#x1E35;&#601; &#x1E25;&#259;z&#257;&#8217;&#275;l liq&#601;r&#257;&#8217;&#x1E6F;w&#333; wayyiqq<sup>a</sup>&#x1E25; min&#601;&#x1E25;&acirc; &#x1E07;&#601;y&#257;&#x1E0F;w&#333; w&#601;&#x1E35;&#257;l-&#x1E6D;&ucirc;&#x1E07; damme&#347;eq ma&#347;&#347;&#257;&#8217; &#8217;ar&#601;b&#257;&#8216;&icirc;m g&#257;m&#257;l wayy&#257;&#x1E07;&#333;&#8217; wayy<sup>a</sup>&#8216;&#259;m&#333;&#x1E0F; l&#601;f&#257;n&#257;yw wayy&#333;&#8217;mer bin&#601;&#x1E35;&#257; &#x1E07;en-h&#259;&#x1E0F;a&#x1E0F; mele&#x1E35;&#601;-&#8217;&#259;r&#257;m &#353;&#601;l&#257;&#x1E25;an&icirc; &#8217;&#275;ley&#x1E35;&#257; l&#275;&#8217;m&#333;r ha&#8217;e&#x1E25;&#601;yeh m&#275;&#x1E25;&#335;l&icirc; zeh: </P>
<P>10&nbsp;wayy&#333;&#8217;mer &#8217;&#275;l&#257;yw &#8217;&#277;l&icirc;&#353;&#257;&#8216; l&#275;&#x1E35;&#601; &#8217;&#277;m&#257;r-<font color="brown">l&#333;&#8217;</font> <font color="blue">lw&#333;</font> &#x1E25;&#257;y&#333;h &#x1E6F;i&#x1E25;&#601;yeh w&#601;hir&#601;&#8217;an&icirc; y&#601;hw&acirc; k&icirc;-mw&#333;&#x1E6F; y&#257;m&ucirc;&#x1E6F;: </P>
<P>11&nbsp;wayy<sup>a</sup>&#8216;&#259;m&#275;&#x1E0F; &#8217;e&#x1E6F;-p&#257;n&#257;yw wayy&#257;&#347;em &#8216;a&#x1E0F;-b&#333;&#353; wayy&#275;&#x1E07;&#601;&#x1E35;&#x1E35;&#601; &#8217;&icirc;&#353; h&#257;&#8217;&#277;l&#333;h&icirc;m: </P>
<P>12&nbsp;wayy&#333;&#8217;mer &#x1E25;&#259;z&#257;&#8217;&#275;l mad&ucirc;&#8216;a &#8217;&#259;&#x1E0F;&#333;n&icirc; &#x1E07;&#333;&#x1E35;eh wayy&#333;&#8217;mer k&icirc;-y&#257;&#x1E0F;<sup>a</sup>&#8216;&#601;t&icirc; &#8217;&#275;&#x1E6F; &#8217;&#259;&#353;er-t<sup>a</sup>&#8216;&#259;&#347;eh li&#x1E07;&#601;n&ecirc; yi&#347;&#601;r&#257;&#8217;&#275;l r&#257;&#8216;&acirc; mi&#x1E07;&#601;&#x1E63;&#601;r&ecirc;hem t&#601;&#353;all<sup>a</sup>&#x1E25; b&#257;&#8217;&#275;&#353; &ucirc;&#x1E07;<sup>a</sup>&#x1E25;ur&ecirc;hem b<sup>a</sup>&#x1E25;ere&#x1E07; tah&#259;r&#333;&#x1E21; w&#601;&#8216;&#333;l&#601;l&ecirc;hem t&#601;ra&#x1E6D;&#x1E6D;&#275;&#353; w&#601;h&#257;r&#333;&#x1E6F;&ecirc;hem t&#601;&#x1E07;aqq&#275;&#8216;a: </P>
<P>13&nbsp;wayy&#333;&#8217;mer &#x1E25;&#259;z&acirc;&#8217;&#275;l k&icirc; m&acirc; &#8216;a&#x1E07;&#601;d&#601;&#x1E35;&#257; hakele&#x1E07; k&icirc; y<sup>a</sup>&#8216;&#259;&#347;eh had&#257;&#x1E07;&#257;r hag&#257;&#x1E0F;w&#333;l hazzeh wayy&#333;&#8217;mer &#8217;&#277;l&icirc;&#353;&#257;&#8216; hir&#601;&#8217;an&icirc; y&#601;hw&acirc; &#8217;&#333;&#x1E6F;&#601;&#x1E35;&#257; mele&#x1E35;&#601; &#8216;al-&#8217;&#259;r&#257;m: </P>
<P>14&nbsp;wayy&#275;le&#x1E35;&#601;| m&#275;&#8217;&#275;&#x1E6F; &#8217;&#277;l&icirc;&#353;&#257;&#8216; wayy&#257;&#x1E07;&#333;&#8217; &#8217;el-&#8217;&#259;&#x1E0F;&#333;n&#257;yw wayy&#333;&#8217;mer lw&#333; m&acirc;-&#8217;&#257;mar l&#601;&#x1E35;&#257; &#8217;&#277;l&icirc;&#353;&#257;&#8216; wayy&#333;&#8217;mer &#8217;&#257;mar l&icirc; &#x1E25;&#257;y&#333;h &#x1E6F;i&#x1E25;&#601;yeh: </P>
<P>15&nbsp;way&#601;h&icirc; mimm&#257;&#x1E25;&#335;r&#257;&#x1E6F; wayyiqq<sup>a</sup>&#x1E25; hamma&#x1E35;&#601;b&#275;r wayyi&#x1E6D;&#601;b&#333;l bammayim wayyif&#601;r&#333;&#347; &#8216;al-p&#257;n&#257;yw wayy&#257;m&#333;&#x1E6F; wayyim&#601;l&#333;&#x1E35;&#601; &#x1E25;&#259;z&acirc;&#8217;&#275;l t<sup>a</sup>&#x1E25;&#601;t&#257;yw: f</P>
<P>16&nbsp;&ucirc;&#x1E07;i&#353;&#601;na&#x1E6F; &#x1E25;&#257;m&#275;&#353; l&#601;yw&#333;r&#257;m ben-&#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601; yi&#347;&#601;r&#257;&#8217;&#275;l w&icirc;hw&#333;&#353;&#257;f&#257;&#x1E6D; mele&#x1E35;&#601; y&#601;h&ucirc;&#x1E0F;&acirc; m&#257;la&#x1E35;&#601; y&#601;hw&#333;r&#257;m ben-y&#601;hw&#333;&#353;&#257;f&#257;&#x1E6D; mele&#x1E35;&#601; y&#601;h&ucirc;&#x1E0F;&acirc;: </P>
<P>17&nbsp;ben-&#353;&#601;l&#333;&#353;&icirc;m &ucirc;&#353;&#601;tayim &#353;&#257;n&acirc; h&#257;y&acirc; &#x1E07;&#601;m&#257;l&#601;&#x1E35;w&#333; &ucirc;&#353;&#601;m&#333;neh <font color="brown">&#353;&#257;n&acirc;</font> <font color="blue">&#353;&#257;n&icirc;m</font> m&#257;la&#x1E35;&#601; b&icirc;r&ucirc;&#353;&#257;l&#257;im: </P>
<P>18&nbsp;wayy&#275;le&#x1E35;&#601; b&#601;&#x1E0F;ere&#x1E35;&#601;| mal&#601;&#x1E35;&ecirc; yi&#347;&#601;r&#257;&#8217;&#275;l ka&#8217;&#259;&#353;er &#8216;&#257;&#347;&ucirc; b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; k&icirc; ba&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; h&#257;y&#601;&#x1E6F;&acirc;-llw&#333; l&#601;&#8217;i&#353;&#353;&acirc; wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: </P>
<P>19&nbsp;w&#601;l&#333;&#8217;-&#8217;&#257;&#x1E07;&acirc; y&#601;hw&acirc; l&#601;ha&#353;&#601;&#x1E25;&icirc;&#x1E6F; &#8217;e&#x1E6F;-y&#601;h&ucirc;&#x1E0F;&acirc; l&#601;m<sup>a</sup>&#8216;an d&#257;wi&#x1E0F; &#8216;a&#x1E07;&#601;dw&#333; ka&#8217;&#259;&#353;er &#8217;&#257;mar-lw&#333; l&#257;&#x1E6F;&#275;&#x1E6F; lw&#333; n&icirc;r l&#601;&#x1E07;&#257;n&#257;yw k&#257;l-hayy&#257;m&icirc;m: </P>
<P>20&nbsp;b&#601;y&#257;m&#257;yw p&#257;&#353;<sup>a</sup>&#8216; &#8217;&#277;&#x1E0F;w&#333;m mit<sup>a</sup>&#x1E25;a&#x1E6F; ya&#x1E0F;-y&#601;h&ucirc;&#x1E0F;&acirc; wayyam&#601;li&#x1E35;&ucirc; &#8216;&#259;l&ecirc;hem mele&#x1E35;&#601;: </P>
<P>21&nbsp;wayy<sup>a</sup>&#8216;&#259;&#x1E07;&#333;r yw&#333;r&#257;m &#x1E63;&#257;&#8216;&icirc;r&acirc; w&#601;&#x1E35;&#257;l-h&#257;re&#x1E35;e&#x1E07; &#8216;immw&#333; way&#601;h&icirc;-h&ucirc;&#8217; q&#257;m lay&#601;l&acirc; wayyakeh &#8217;e&#x1E6F;-&#8217;&#277;&#x1E0F;w&#333;m hass&#333;&#x1E07;&ecirc;&#x1E07; &#8217;&#275;l&#257;yw w&#601;&#8217;&#275;&#x1E6F; &#347;&#257;r&ecirc; h&#257;re&#x1E35;e&#x1E07; wayy&#257;n&#257;s h&#257;&#8216;&#257;m l&#601;&#8217;&#333;h&#257;l&#257;yw: </P>
<P>22&nbsp;wayyif&#601;&#353;<sup>a</sup>&#8216; &#8217;&#277;&#x1E0F;w&#333;m mit<sup>a</sup>&#x1E25;a&#x1E6F; ya&#x1E0F;-y&#601;h&ucirc;&#x1E0F;&acirc; &#8216;a&#x1E0F; hayyw&#333;m hazzeh &#8217;&#257;z tif&#601;&#353;<sup>a</sup>&#8216; li&#x1E07;&#601;n&acirc; b&#257;&#8216;&#275;&#x1E6F; hah&icirc;&#8217;: </P>
<P>23&nbsp;w&#601;ye&#x1E6F;er di&#x1E07;&#601;r&ecirc; yw&#333;r&#257;m w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; h&#259;lw&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>24&nbsp;wayyi&#353;&#601;ka&#x1E07; yw&#333;r&#257;m &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;wi&#x1E0F; wayyim&#601;l&#333;&#x1E35;&#601; &#8217;&#259;&#x1E25;az&#601;y&acirc;&ucirc; &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
<P>25&nbsp;bi&#353;&#601;na&#x1E6F; &#353;&#601;t&ecirc;m-&#8216;e&#347;&#601;r&#275;h &#353;&#257;n&acirc; l&#601;yw&#333;r&#257;m ben-&#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601; yi&#347;&#601;r&#257;&#8217;&#275;l m&#257;la&#x1E35;&#601; &#8217;&#259;&#x1E25;az&#601;y&acirc;&ucirc; &#x1E07;en-y&#601;hw&#333;r&#257;m mele&#x1E35;&#601; y&#601;h&ucirc;&#x1E0F;&acirc;: </P>
<P>26&nbsp;ben-&#8216;e&#347;&#601;r&icirc;m &ucirc;&#353;&#601;tayim &#353;&#257;n&acirc; &#8217;&#259;&#x1E25;az&#601;y&acirc;&ucirc; &#x1E07;&#601;m&#257;l&#601;&#x1E35;w&#333; w&#601;&#353;&#257;n&acirc; &#8217;<sup>a</sup>&#x1E25;a&#x1E6F; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; &#8216;&#259;&#x1E6F;al&#601;y&acirc;&ucirc; ba&#x1E6F;-&#8216;&#257;m&#601;r&icirc; mele&#x1E35;&#601; yi&#347;&#601;r&#257;&#8217;&#275;l: </P>
<P>27&nbsp;wayy&#275;le&#x1E35;&#601; b&#601;&#x1E0F;ere&#x1E35;&#601; b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; k&#601;&#x1E07;&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; k&icirc; &#x1E25;&#259;&#x1E6F;an b&ecirc;&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; h&ucirc;&#8217;: </P>
<P>28&nbsp;wayy&#275;le&#x1E35;&#601; &#8217;e&#x1E6F;-yw&#333;r&#257;m ben-&#8217;<sup>a</sup>&#x1E25;&#601;&#8217;&#257;&#x1E07; lammil&#601;&#x1E25;&#257;m&acirc; &#8216;im-&#x1E25;&#259;z&acirc;&#8217;&#275;l mele&#x1E35;&#601;-&#8217;&#259;r&#257;m b&#601;r&#257;m&#333;&#x1E6F; gil&#601;&#8216;&#257;&#x1E0F; wayyak&ucirc; &#8217;&#259;ramm&icirc;m &#8217;e&#x1E6F;-yw&#333;r&#257;m: </P>
<P>29&nbsp;wayy&#257;&#353;&#257;&#x1E07; yw&#333;r&#257;m hammele&#x1E35;&#601; l&#601;hi&#x1E6F;&#601;rap&#275;&#8217; &#x1E07;&#601;yiz&#601;r&#601;&#8216;e&#8217;l min-hammak&icirc;m &#8217;&#259;&#353;er yakuh&ucirc; &#8217;&#259;ramm&icirc;m b&#257;r&#257;m&acirc; b&#601;hill&#257;&#x1E25;&#259;mw&#333; &#8217;e&#x1E6F;-&#x1E25;&#259;z&acirc;&#8217;&#275;l mele&#x1E35;&#601; &#8217;&#259;r&#257;m wa&#8217;&#259;&#x1E25;az&#601;y&acirc;&ucirc; &#x1E07;en-y&#601;hw&#333;r&#257;m mele&#x1E35;&#601; y&#601;h&ucirc;&#x1E0F;&acirc; y&#257;ra&#x1E0F; lir&#601;&#8217;w&#333;&#x1E6F; &#8217;e&#x1E6F;-yw&#333;r&#257;m ben-&#8217;<sup>a</sup>&#x1E25;&#601;&#8217;&#257;&#x1E07; b&#601;yiz&#601;r&#601;&#8216;e&#8217;l k&icirc;-&#x1E25;&#333;leh h&ucirc;&#8217;: f</P>
</TD>
</TABLE>
<P><HR>
<CENTER>
<A HREF="kg2009.htm">Next: 2 Kings (2 Melakhim) Chapter 9</A></CENTER>
</BODY>
</HTML>
