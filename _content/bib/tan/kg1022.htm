<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1022">Polyglot</A>&nbsp;
<A HREF="../kjv/kg1022">KJV</A>&nbsp;
<A HREF="../sep/kg1022">Sep</A>&nbsp;
<A HREF="../vul/kg1022">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1021">Previous</A>&nbsp;
<A HREF="kg2001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּשְׁב֖וּ שָׁלֹ֣שׁ שָׁנִ֑ים אֵ֚ין מִלְחָמָ֔ה בֵּ֥ין אֲרָ֖ם וּבֵ֥ין יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֖י בַּשָּׁנָ֣ה הַשְּׁלִישִׁ֑ית וַיֵּ֛רֶד יְהוֹשָׁפָ֥ט מֶֽלֶךְ־יְהוּדָ֖ה אֶל־מֶ֥לֶךְ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֤אמֶר מֶֽלֶךְ־יִשְׂרָאֵל֙ אֶל־עֲבָדָ֔יו הַיְדַעְתֶּ֕ם כִּֽי־לָ֖נוּ רָמֹ֣ת גִּלְעָ֑ד וַאֲנַ֣חְנוּ מַחְשִׁ֔ים מִקַּ֣חַת אֹתָ֔הּ מִיַּ֖ד מֶ֥לֶךְ אֲרָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֙אמֶר֙ אֶל־יְה֣וֹשָׁפָ֔ט הֲתֵלֵ֥ךְ אִתִּ֛י לַמִּלְחָמָ֖ה רָמֹ֣ת גִּלְעָ֑ד וַיֹּ֤אמֶר יְהֽוֹשָׁפָט֙ אֶל־מֶ֣לֶךְ יִשְׂרָאֵ֔ל כָּמ֧וֹנִי כָמ֛וֹךָ כְּעַמִּ֥י כְעַמֶּ֖ךָ כְּסוּסַ֥י כְּסוּסֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֥אמֶר יְהוֹשָׁפָ֖ט אֶל־מֶ֣לֶךְ יִשְׂרָאֵ֑ל דְּרָשׁ־נָ֥א כַיּ֖וֹם אֶת־דְּבַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקְבֹּ֨ץ מֶֽלֶךְ־יִשְׂרָאֵ֥ל אֶֽת־הַנְּבִיאִים֮ כְּאַרְבַּ֣ע מֵא֣וֹת אִישׁ֒ וַיֹּ֣אמֶר אֲלֵהֶ֗ם הַאֵלֵ֞ךְ עַל־רָמֹ֥ת גִּלְעָ֛ד לַמִּלְחָמָ֖ה אִם־אֶחְדָּ֑ל וַיֹּאמְר֣וּ עֲלֵ֔ה וְיִתֵּ֥ן אֲדֹנָ֖י בְּיַ֥ד הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֙אמֶר֙ יְה֣וֹשָׁפָ֔ט הַאֵ֨ין פֹּ֥ה נָבִ֛יא לַיהוָ֖ה ע֑וֹד וְנִדְרְשָׁ֖ה מֵאוֹתֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר מֶֽלֶךְ־יִשְׂרָאֵ֣ל׀ אֶֽל־יְהוֹשָׁפָ֡ט ע֣וֹד אִישׁ־אֶחָ֡ד לִדְרֹשׁ֩ אֶת־יְהוָ֨ה מֵאֹת֜וֹ וַאֲנִ֣י שְׂנֵאתִ֗יו כִּ֠י לֹֽא־יִתְנַבֵּ֨א עָלַ֥י טוֹב֙ כִּ֣י אִם־רָ֔ע מִיכָ֖יְהוּ בֶּן־יִמְלָ֑ה וַיֹּ֙אמֶר֙ יְה֣וֹשָׁפָ֔ט אַל־יֹאמַ֥ר הַמֶּ֖לֶךְ כֵּֽן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקְרָא֙ מֶ֣לֶךְ יִשְׂרָאֵ֔ל אֶל־סָרִ֖יס אֶחָ֑ד וַיֹּ֕אמֶר מַהֲרָ֖ה מִיכָ֥יְהוּ בֶן־יִמְלָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּמֶ֣לֶךְ יִשְׂרָאֵ֡ל וִֽיהוֹשָׁפָ֣ט מֶֽלֶךְ־יְהוּדָ֡ה יֹשְׁבִים֩ אִ֨ישׁ עַל־כִּסְא֜וֹ מְלֻבָּשִׁ֤ים בְּגָדִים֙ בְּגֹ֔רֶן פֶּ֖תַח שַׁ֣עַר שֹׁמְר֑וֹן וְכָ֨ל־הַנְּבִיאִ֔ים מִֽתְנַבְּאִ֖ים לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֥עַשׂ ל֛וֹ צִדְקִיָּ֥ה בֶֽן־כְּנַעֲנָ֖ה קַרְנֵ֣י בַרְזֶ֑ל וַיֹּ֙אמֶר֙ כֹּֽה־אָמַ֣ר יְהוָ֔ה בְּאֵ֛לֶּה תְּנַגַּ֥ח אֶת־אֲרָ֖ם עַד־כַּלֹּתָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְכָל־הַנְּבִאִ֔ים נִבְּאִ֥ים כֵּ֖ן לֵאמֹ֑ר עֲלֵ֞ה רָמֹ֤ת גִּלְעָד֙ וְהַצְלַ֔ח וְנָתַ֥ן יְהוָ֖ה בְּיַ֥ד הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהַמַּלְאָ֞ךְ אֲשֶׁר־הָלַ֣ךְ׀ לִקְרֹ֣א מִיכָ֗יְהוּ דִּבֶּ֤ר אֵלָיו֙ לֵאמֹ֔ר הִנֵּה־נָ֞א דִּבְרֵ֧י הַנְּבִיאִ֛ים פֶּֽה־אֶחָ֥ד ט֖וֹב אֶל־הַמֶּ֑לֶךְ יְהִֽי־נָ֣א <font color="brown">דבריך</font> <font color="blue">דְבָרְךָ֗</font> כִּדְבַ֛ר אַחַ֥ד מֵהֶ֖ם וְדִבַּ֥רְתָּ טּֽוֹב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֖אמֶר מִיכָ֑יְהוּ חַי־יְהוָ֕ה כִּ֠י אֶת־אֲשֶׁ֨ר יֹאמַ֧ר יְהוָ֛ה אֵלַ֖י אֹת֥וֹ אֲדַבֵּֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבוֹא֮ אֶל־הַמֶּלֶךְ֒ וַיֹּ֨אמֶר הַמֶּ֜לֶךְ אֵלָ֗יו מִיכָ֙יְהוּ֙ הֲנֵלֵ֞ךְ אֶל־רָמֹ֥ת גִּלְעָ֛ד לַמִּלְחָמָ֖ה אִם־נֶחְדָּ֑ל וַיֹּ֤אמֶר אֵלָיו֙ עֲלֵ֣ה וְהַצְלַ֔ח וְנָתַ֥ן יְהוָ֖ה בְּיַ֥ד הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֤אמֶר אֵלָיו֙ הַמֶּ֔לֶךְ עַד־כַּמֶּ֥ה פְעָמִ֖ים אֲנִ֣י מַשְׁבִּעֶ֑ךָ אֲ֠שֶׁר לֹֽא־תְדַבֵּ֥ר אֵלַ֛י רַק־אֱמֶ֖ת בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֗אמֶר רָאִ֤יתִי אֶת־כָּל־יִשְׂרָאֵל֙ נְפֹצִ֣ים אֶל־הֶהָרִ֔ים כַּצֹּ֕אן אֲשֶׁ֥ר אֵין־לָהֶ֖ם רֹעֶ֑ה וַיֹּ֤אמֶר יְהוָה֙ לֹֽא־אֲדֹנִ֣ים לָאֵ֔לֶּה יָשׁ֥וּבוּ אִישׁ־לְבֵית֖וֹ בְּשָׁלֽוֹם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֥אמֶר מֶֽלֶךְ־יִשְׂרָאֵ֖ל אֶל־יְהוֹשָׁפָ֑ט הֲלוֹא֙ אָמַ֣רְתִּי אֵלֶ֔יךָ לֽוֹא־יִתְנַבֵּ֥א עָלַ֛י ט֖וֹב כִּ֥י אִם־רָֽע׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֕אמֶר לָכֵ֖ן שְׁמַ֣ע דְּבַר־יְהוָ֑ה רָאִ֤יתִי אֶת־יְהוָה֙ יֹשֵׁ֣ב עַל־כִּסְא֔וֹ וְכָל־צְבָ֤א הַשָּׁמַ֙יִם֙ עֹמֵ֣ד עָלָ֔יו מִימִינ֖וֹ וּמִשְּׂמֹאלֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר יְהוָ֗ה מִ֤י יְפַתֶּה֙ אֶת־אַחְאָ֔ב וְיַ֕עַל וְיִפֹּ֖ל בְּרָמֹ֣ת גִּלְעָ֑ד וַיֹּ֤אמֶר זֶה֙ בְּכֹ֔ה וְזֶ֥ה אֹמֵ֖ר בְּכֹֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֵּצֵ֣א הָר֗וּחַ וַֽיַּעֲמֹד֙ לִפְנֵ֣י יְהוָ֔ה וַיֹּ֖אמֶר אֲנִ֣י אֲפַתֶּ֑נּוּ וַיֹּ֧אמֶר יְהוָ֛ה אֵלָ֖יו בַּמָּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֗אמֶר אֵצֵא֙ וְהָיִ֙יתִי֙ ר֣וּחַ שֶׁ֔קֶר בְּפִ֖י כָּל־נְבִיאָ֑יו וַיֹּ֗אמֶר תְּפַתֶּה֙ וְגַם־תּוּכָ֔ל צֵ֖א וַעֲשֵׂה־כֵֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַתָּ֗ה הִנֵּ֨ה נָתַ֤ן יְהוָה֙ ר֣וּחַ שֶׁ֔קֶר בְּפִ֖י כָּל־נְבִיאֶ֣יךָ אֵ֑לֶּה וַֽיהוָ֔ה דִּבֶּ֥ר עָלֶ֖יךָ רָעָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּגַּשׁ֙ צִדְקִיָּ֣הוּ בֶֽן־כְּנַעֲנָ֔ה וַיַּכֶּ֥ה אֶת־מִיכָ֖יְהוּ עַל־הַלֶּ֑חִי וַיֹּ֕אמֶר אֵי־זֶ֨ה עָבַ֧ר רֽוּחַ־יְהוָ֛ה מֵאִתִּ֖י לְדַבֵּ֥ר אוֹתָֽךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֣אמֶר מִיכָ֔יְהוּ הִנְּךָ֥ רֹאֶ֖ה בַּיּ֣וֹם הַה֑וּא אֲשֶׁ֥ר תָּבֹ֛א חֶ֥דֶר בְּחֶ֖דֶר לְהֵחָבֵֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֙אמֶר֙ מֶ֣לֶךְ יִשְׂרָאֵ֔ל קַ֚ח אֶת־מִיכָ֔יְהוּ וַהֲשִׁיבֵ֖הוּ אֶל־אָמֹ֣ן שַׂר־הָעִ֑יר וְאֶל־יוֹאָ֖שׁ בֶּן־הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאָמַרְתָּ֗ כֹּ֚ה אָמַ֣ר הַמֶּ֔לֶךְ שִׂ֥ימוּ אֶת־זֶ֖ה בֵּ֣ית הַכֶּ֑לֶא וְהַאֲכִילֻ֨הוּ לֶ֤חֶם לַ֙חַץ֙ וּמַ֣יִם לַ֔חַץ עַ֖ד בֹּאִ֥י בְשָׁלֽוֹם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֣אמֶר מִיכָ֔יְהוּ אִם־שׁ֤וֹב תָּשׁוּב֙ בְּשָׁל֔וֹם לֹֽא־דִבֶּ֥ר יְהוָ֖ה בִּ֑י וַיֹּ֕אמֶר שִׁמְע֖וּ עַמִּ֥ים כֻּלָּֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיַּ֧עַל מֶֽלֶךְ־יִשְׂרָאֵ֛ל וְיהוֹשָׁפָ֥ט<font color="red"><sup>1</font></sup> מֶֽלֶךְ־יְהוּדָ֖ה רָמֹ֥ת גִּלְעָֽד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּאמֶר֩ מֶ֨לֶךְ יִשְׂרָאֵ֜ל אֶל־יְהוֹשָׁפָ֗ט הִתְחַפֵּשׂ֙ וָבֹ֣א בַמִּלְחָמָ֔ה וְאַתָּ֖ה לְבַ֣שׁ בְּגָדֶ֑יךָ וַיִּתְחַפֵּשׂ֙ מֶ֣לֶךְ יִשְׂרָאֵ֔ל וַיָּב֖וֹא בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּמֶ֣לֶךְ אֲרָ֡ם צִוָּ֣ה אֶת־שָׂרֵי֩ הָרֶ֨כֶב אֲשֶׁר־ל֜וֹ שְׁלֹשִׁ֤ים וּשְׁנַ֙יִם֙ לֵאמֹ֔ר לֹ֚א תִּלָּ֣חֲמ֔וּ אֶת־קָטֹ֖ן וְאֶת־גָּד֑וֹל כִּ֛י אִֽם־אֶת־מֶ֥לֶךְ יִשְׂרָאֵ֖ל לְבַדּֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיְהִ֡י כִּרְאוֹת֩ שָׂרֵ֨י הָרֶ֜כֶב אֶת־יְהוֹשָׁפָ֗ט וְהֵ֤מָּה אָֽמְרוּ֙ אַ֣ךְ מֶֽלֶךְ־יִשְׂרָאֵ֣ל ה֔וּא וַיָּסֻ֥רוּ עָלָ֖יו לְהִלָּחֵ֑ם וַיִּזְעַ֖ק יְהוֹשָׁפָֽט׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְהִ֗י כִּרְאוֹת֙ שָׂרֵ֣י הָרֶ֔כֶב כִּֽי־לֹא־מֶ֥לֶךְ יִשְׂרָאֵ֖ל ה֑וּא וַיָּשׁ֖וּבוּ מֵאַחֲרָֽיו׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְאִ֗ישׁ מָשַׁ֤ךְ בַּקֶּ֙שֶׁת֙ לְתֻמּ֔וֹ וַיַּכֶּה֙ אֶת־מֶ֣לֶךְ יִשְׂרָאֵ֔ל בֵּ֥ין הַדְּבָקִ֖ים וּבֵ֣ין הַשִּׁרְיָ֑ן וַיֹּ֣אמֶר לְרַכָּב֗וֹ הֲפֹ֥ךְ יָדְךָ֛ וְהוֹצִיאֵ֥נִי מִן־הַֽמַּחֲנֶ֖ה כִּ֥י הָחֳלֵֽיתִי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַתַּעֲלֶ֤ה הַמִּלְחָמָה֙ בַּיּ֣וֹם הַה֔וּא וְהַמֶּ֗לֶךְ הָיָ֧ה מָעֳמָ֛ד בַּמֶּרְכָּבָ֖ה נֹ֣כַח אֲרָ֑ם וַיָּ֣מָת בָּעֶ֔רֶב וַיִּ֥צֶק דַּֽם־הַמַּכָּ֖ה אֶל־חֵ֥יק הָרָֽכֶב׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיַּעֲבֹ֤ר הָרִנָּה֙ בַּֽמַּחֲנֶ֔ה כְּבֹ֥א הַשֶּׁ֖מֶשׁ לֵאמֹ֑ר אִ֥ישׁ אֶל־עִיר֖וֹ וְאִ֥ישׁ אֶל־אַרְצֽוֹ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיָּ֣מָת הַמֶּ֔לֶךְ וַיָּב֖וֹא שֹׁמְר֑וֹן וַיִּקְבְּר֥וּ אֶת־הַמֶּ֖לֶךְ בְּשֹׁמְרֽוֹן׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיִּשְׁטֹ֨ף אֶת־הָרֶ֜כֶב עַ֣ל׀ בְּרֵכַ֣ת שֹׁמְר֗וֹן וַיָּלֹ֤קּוּ הַכְּלָבִים֙ אֶת־דָּמ֔וֹ וְהַזֹּנ֖וֹת רָחָ֑צוּ כִּדְבַ֥ר יְהוָ֖ה אֲשֶׁ֥ר דִּבֵּֽר׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְיֶתֶר֩ דִּבְרֵ֨י אַחְאָ֜ב וְכָל־אֲשֶׁ֣ר עָשָׂ֗ה וּבֵ֤ית הַשֵּׁן֙ אֲשֶׁ֣ר בָּנָ֔ה וְכָל־הֶעָרִ֖ים אֲשֶׁ֣ר בָּנָ֑ה הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּשְׁכַּ֥ב אַחְאָ֖ב עִם־אֲבֹתָ֑יו וַיִּמְלֹ֛ךְ אֲחַזְיָ֥הוּ בְנ֖וֹ תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וִיהֽוֹשָׁפָט֙ בֶּן־אָסָ֔א מָלַ֖ךְ עַל־יְהוּדָ֑ה בִּשְׁנַ֣ת אַרְבַּ֔ע לְאַחְאָ֖ב מֶ֥לֶךְ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;יְהוֹשָׁפָ֗ט בֶּן־שְׁלֹשִׁ֨ים וְחָמֵ֤שׁ שָׁנָה֙ בְּמָלְכ֔וֹ וְעֶשְׂרִ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ עֲזוּבָ֖ה בַּת־שִׁלְחִֽי׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיֵּ֗לֶךְ בְּכָל־דֶּ֛רֶךְ אָסָ֥א אָבִ֖יו לֹא־סָ֣ר מִמֶּ֑נּוּ לַעֲשׂ֥וֹת הַיָּשָׁ֖ר בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;אַ֥ךְ הַבָּמ֖וֹת לֹֽא־סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַיַּשְׁלֵ֥ם יְהוֹשָׁפָ֖ט עִם־מֶ֥לֶךְ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְיֶ֨תֶר דִּבְרֵ֧י יְהוֹשָׁפָ֛ט וּגְבוּרָת֥וֹ אֲשֶׁר־עָשָׂ֖ה וַאֲשֶׁ֣ר נִלְחָ֑ם הֲלֹֽא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְיֶ֙תֶר֙ הַקָּדֵ֔שׁ אֲשֶׁ֣ר נִשְׁאַ֔ר בִּימֵ֖י אָסָ֣א אָבִ֑יו בִּעֵ֖ר מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וּמֶ֥לֶךְ אֵ֛ין בֶּאֱד֖וֹם נִצָּ֥ב מֶֽלֶךְ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;יְהוֹשָׁפָ֡ט <font color="brown">עשר</font> <font color="blue">עָשָׂה֩</font> אֳנִיּ֨וֹת תַּרְשִׁ֜ישׁ לָלֶ֧כֶת אוֹפִ֛ירָה לַזָּהָ֖ב וְלֹ֣א הָלָ֑ךְ כִּֽי־<font color="brown">נשברה</font> <font color="blue">נִשְׁבְּר֥וּ</font> אֳנִיּ֖וֹת בְּעֶצְי֥וֹן גָּֽבֶר׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;אָ֠ז אָמַ֞ר אֲחַזְיָ֤הוּ בֶן־אַחְאָב֙ אֶל־יְה֣וֹשָׁפָ֔ט יֵלְכ֧וּ עֲבָדַ֛י עִם־עֲבָדֶ֖יךָ בָּאֳנִיּ֑וֹת וְלֹ֥א אָבָ֖ה יְהוֹשָׁפָֽט׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וַיִּשְׁכַּ֤ב יְהֽוֹשָׁפָט֙ עִם־אֲבֹתָ֔יו וַיִּקָּבֵר֙ עִם־אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ יְהוֹרָ֥ם בְּנ֖וֹ תַּחְתָּֽיו׃ ס</P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;אֲחַזְיָ֣הוּ בֶן־אַחְאָ֗ב מָלַ֤ךְ עַל־יִשְׂרָאֵל֙ בְּשֹׁ֣מְר֔וֹן בִּשְׁנַת֙ שְׁבַ֣ע עֶשְׂרֵ֔ה לִיהוֹשָׁפָ֖ט מֶ֣לֶךְ יְהוּדָ֑ה וַיִּמְלֹ֥ךְ עַל־יִשְׂרָאֵ֖ל שְׁנָתָֽיִם׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה וַיֵּ֗לֶךְ בְּדֶ֤רֶךְ<font color="red"><sup>3</font></sup> אָבִיו֙ וּבְדֶ֣רֶךְ אִמּ֔וֹ וּבְדֶ֙רֶךְ֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַֽיַּעֲבֹד֙ אֶת־הַבַּ֔עַל וַיִּֽשְׁתַּחֲוֶ֖ה ל֑וֹ וַיַּכְעֵ֗ס אֶת־יְהוָה֙ אֱלֹהֵ֣י יִשְׂרָאֵ֔ל כְּכֹ֥ל אֲשֶׁר־עָשָׂ֖ה אָבִֽיו׃ </P>
<P></P>
</TD>
<TD WIDTH="50%">
<P>1&nbsp;wayy&#275;&#353;&#601;&#x1E07;&ucirc; &#353;&#257;l&#333;&#353; &#353;&#257;n&icirc;m &#8217;&ecirc;n mil&#601;&#x1E25;&#257;m&acirc; b&ecirc;n &#8217;&#259;r&#257;m &ucirc;&#x1E07;&ecirc;n yi&#347;&#601;r&#257;&#8217;&#275;l: f</P>
<P>2&nbsp;way&#601;h&icirc; ba&#353;&#353;&#257;n&acirc; ha&#353;&#353;&#601;l&icirc;&#353;&icirc;&#x1E6F; wayy&#275;re&#x1E0F; y&#601;hw&#333;&#353;&#257;f&#257;&#x1E6D; mele&#x1E35;&#601;-y&#601;h&ucirc;&#x1E0F;&acirc; &#8217;el-mele&#x1E35;&#601; yi&#347;&#601;r&#257;&#8217;&#275;l: </P>
<P>3&nbsp;wayy&#333;&#8217;mer mele&#x1E35;&#601;-yi&#347;&#601;r&#257;&#8217;&#275;l &#8217;el-&#8216;&#259;&#x1E07;&#257;&#x1E0F;&#257;yw hay&#601;&#x1E0F;<sup>a</sup>&#8216;&#601;tem k&icirc;-l&#257;n&ucirc; r&#257;m&#333;&#x1E6F; gil&#601;&#8216;&#257;&#x1E0F; wa&#8217;&#259;n<sup>a</sup>&#x1E25;&#601;n&ucirc; m<sup>a</sup>&#x1E25;&#601;&#353;&icirc;m miqq<sup>a</sup>&#x1E25;a&#x1E6F; &#8217;&#333;&#x1E6F;&#257;h m&icirc;ya&#x1E0F; mele&#x1E35;&#601; &#8217;&#259;r&#257;m: </P>
<P>4&nbsp;wayy&#333;&#8217;mer &#8217;el-y&#601;hw&#333;&#353;&#257;f&#257;&#x1E6D; h&#259;&#x1E6F;&#275;l&#275;&#x1E35;&#601; &#8217;it&icirc; lammil&#601;&#x1E25;&#257;m&acirc; r&#257;m&#333;&#x1E6F; gil&#601;&#8216;&#257;&#x1E0F; wayy&#333;&#8217;mer y&#601;hw&#333;&#353;&#257;f&#257;&#x1E6D; &#8217;el-mele&#x1E35;&#601; yi&#347;&#601;r&#257;&#8217;&#275;l k&#257;mw&#333;n&icirc; &#x1E35;&#257;mw&#333;&#x1E35;&#257; k&#601;&#8216;amm&icirc; &#x1E35;&#601;&#8216;amme&#x1E35;&#257; k&#601;s&ucirc;say k&#601;s&ucirc;sey&#x1E35;&#257;: </P>
<P>5&nbsp;wayy&#333;&#8217;mer y&#601;hw&#333;&#353;&#257;f&#257;&#x1E6D; &#8217;el-mele&#x1E35;&#601; yi&#347;&#601;r&#257;&#8217;&#275;l d&#601;r&#257;&#353;-n&#257;&#8217; &#x1E35;ayyw&#333;m &#8217;e&#x1E6F;-d&#601;&#x1E07;ar y&#601;hw&acirc;: </P>
<P>6&nbsp;wayyiq&#601;b&#333;&#x1E63; mele&#x1E35;&#601;-yi&#347;&#601;r&#257;&#8217;&#275;l &#8217;e&#x1E6F;-hann&#601;&#x1E07;&icirc;&#8217;&icirc;m k&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#8217;&icirc;&#353; wayy&#333;&#8217;mer &#8217;&#259;l&#275;hem ha&#8217;&#275;l&#275;&#x1E35;&#601; &#8216;al-r&#257;m&#333;&#x1E6F; gil&#601;&#8216;&#257;&#x1E0F; lammil&#601;&#x1E25;&#257;m&acirc; &#8217;im-&#8217;e&#x1E25;&#601;d&#257;l wayy&#333;&#8217;m&#601;r&ucirc; &#8216;&#259;l&#275;h w&#601;yit&#275;n &#8217;&#259;&#x1E0F;&#333;n&#257;y b&#601;ya&#x1E0F; hammele&#x1E35;&#601;: </P>
<P>7&nbsp;wayy&#333;&#8217;mer y&#601;hw&#333;&#353;&#257;f&#257;&#x1E6D; ha&#8217;&ecirc;n p&#333;h n&#257;&#x1E07;&icirc;&#8217; layhw&acirc; &#8216;w&#333;&#x1E0F; w&#601;ni&#x1E0F;&#601;r&#601;&#353;&acirc; m&#275;&#8217;w&#333;&#x1E6F;w&#333;: </P>
<P>8&nbsp;wayy&#333;&#8217;mer mele&#x1E35;&#601;-yi&#347;&#601;r&#257;&#8217;&#275;l| &#8217;el-y&#601;hw&#333;&#353;&#257;f&#257;&#x1E6D; &#8216;w&#333;&#x1E0F; &#8217;&icirc;&#353;-&#8217;e&#x1E25;&#257;&#x1E0F; li&#x1E0F;&#601;r&#333;&#353; &#8217;e&#x1E6F;-y&#601;hw&acirc; m&#275;&#8217;&#333;&#x1E6F;w&#333; wa&#8217;&#259;n&icirc; &#347;&#601;n&#275;&#8217;&#x1E6F;&icirc;w k&icirc; l&#333;&#8217;-yi&#x1E6F;&#601;nab&#275;&#8217; &#8216;&#257;lay &#x1E6D;w&#333;&#x1E07; k&icirc; &#8217;im-r&#257;&#8216; m&icirc;&#x1E35;&#257;y&#601;h&ucirc; ben-yim&#601;l&acirc; wayy&#333;&#8217;mer y&#601;hw&#333;&#353;&#257;f&#257;&#x1E6D; &#8217;al-y&#333;&#8217;mar hammele&#x1E35;&#601; k&#275;n: </P>
<P>9&nbsp;wayyiq&#601;r&#257;&#8217; mele&#x1E35;&#601; yi&#347;&#601;r&#257;&#8217;&#275;l &#8217;el-s&#257;r&icirc;s &#8217;e&#x1E25;&#257;&#x1E0F; wayy&#333;&#8217;mer mah&#259;r&acirc; m&icirc;&#x1E35;&#257;y&#601;h&ucirc; &#x1E07;en-yim&#601;l&acirc;: </P>
<P>10&nbsp;&ucirc;mele&#x1E35;&#601; yi&#347;&#601;r&#257;&#8217;&#275;l w&icirc;hw&#333;&#353;&#257;f&#257;&#x1E6D; mele&#x1E35;&#601;-y&#601;h&ucirc;&#x1E0F;&acirc; y&#333;&#353;&#601;&#x1E07;&icirc;m &#8217;&icirc;&#353; &#8216;al-kis&#601;&#8217;w&#333; m&#601;lub&#257;&#353;&icirc;m b&#601;&#x1E21;&#257;&#x1E0F;&icirc;m b&#601;&#x1E21;&#333;ren pe&#x1E6F;<sup>a</sup>&#x1E25; &#353;<sup>a</sup>&#8216;ar &#353;&#333;m&#601;rw&#333;n w&#601;&#x1E35;&#257;l-hann&#601;&#x1E07;&icirc;&#8217;&icirc;m mi&#x1E6F;&#601;nab&#601;&#8217;&icirc;m lif&#601;n&ecirc;hem: </P>
<P>11&nbsp;wayy<sup>a</sup>&#8216;a&#347; lw&#333; &#x1E63;i&#x1E0F;&#601;q&icirc;y&acirc; &#x1E07;en-k&#601;n<sup>a</sup>&#8216;&#259;n&acirc; qar&#601;n&ecirc; &#x1E07;ar&#601;zel wayy&#333;&#8217;mer k&#333;h-&#8217;&#257;mar y&#601;hw&acirc; b&#601;&#8217;&#275;lleh t&#601;nag<sup>a</sup>&#x1E25; &#8217;e&#x1E6F;-&#8217;&#259;r&#257;m &#8216;a&#x1E0F;-kall&#333;&#x1E6F;&#257;m: </P>
<P>12&nbsp;w&#601;&#x1E35;&#257;l-hann&#601;&#x1E07;i&#8217;&icirc;m nib&#601;&#8217;&icirc;m k&#275;n l&#275;&#8217;m&#333;r &#8216;&#259;l&#275;h r&#257;m&#333;&#x1E6F; gil&#601;&#8216;&#257;&#x1E0F; w&#601;ha&#x1E63;&#601;l<sup>a</sup>&#x1E25; w&#601;n&#257;&#x1E6F;an y&#601;hw&acirc; b&#601;ya&#x1E0F; hammele&#x1E35;&#601;: </P>
<P>13&nbsp;w&#601;hammal&#601;&#8217;&#257;&#x1E35;&#601; &#8217;&#259;&#353;er-h&#257;la&#x1E35;&#601;| liq&#601;r&#333;&#8217; m&icirc;&#x1E35;&#257;y&#601;h&ucirc; diber &#8217;&#275;l&#257;yw l&#275;&#8217;m&#333;r hinn&#275;h-n&#257;&#8217; di&#x1E07;&#601;r&ecirc; hann&#601;&#x1E07;&icirc;&#8217;&icirc;m peh-&#8217;e&#x1E25;&#257;&#x1E0F; &#x1E6D;w&#333;&#x1E07; &#8217;el-hammele&#x1E35;&#601; y&#601;h&icirc;-n&#257;&#8217; <font color="brown">&#x1E0F;&#601;&#x1E07;&#257;rey&#x1E35;&#257;</font> <font color="blue">&#x1E0F;&#601;&#x1E07;&#257;r&#601;&#x1E35;&#257;</font> ki&#x1E0F;&#601;&#x1E07;ar &#8217;<sup>a</sup>&#x1E25;a&#x1E0F; m&#275;hem w&#601;&#x1E0F;ibar&#601;t&#257; &#x1E6D;&#x1E6D;w&#333;&#x1E07;: </P>
<P>14&nbsp;wayy&#333;&#8217;mer m&icirc;&#x1E35;&#257;y&#601;h&ucirc; &#x1E25;ay-y&#601;hw&acirc; k&icirc; &#8217;e&#x1E6F;-&#8217;&#259;&#353;er y&#333;&#8217;mar y&#601;hw&acirc; &#8217;&#275;lay &#8217;&#333;&#x1E6F;w&#333; &#8217;&#259;&#x1E0F;ab&#275;r: </P>
<P>15&nbsp;wayy&#257;&#x1E07;w&#333;&#8217; &#8217;el-hammele&#x1E35;&#601; wayy&#333;&#8217;mer hammele&#x1E35;&#601; &#8217;&#275;l&#257;yw m&icirc;&#x1E35;&#257;y&#601;h&ucirc; h&#259;n&#275;l&#275;&#x1E35;&#601; &#8217;el-r&#257;m&#333;&#x1E6F; gil&#601;&#8216;&#257;&#x1E0F; lammil&#601;&#x1E25;&#257;m&acirc; &#8217;im-ne&#x1E25;&#601;d&#257;l wayy&#333;&#8217;mer &#8217;&#275;l&#257;yw &#8216;&#259;l&#275;h w&#601;ha&#x1E63;&#601;l<sup>a</sup>&#x1E25; w&#601;n&#257;&#x1E6F;an y&#601;hw&acirc; b&#601;ya&#x1E0F; hammele&#x1E35;&#601;: </P>
<P>16&nbsp;wayy&#333;&#8217;mer &#8217;&#275;l&#257;yw hammele&#x1E35;&#601; &#8216;a&#x1E0F;-kammeh f&#601;&#8216;&#257;m&icirc;m &#8217;&#259;n&icirc; ma&#353;&#601;bi&#8216;e&#x1E35;&#257; &#8217;&#259;&#353;er l&#333;&#8217;-&#x1E6F;&#601;&#x1E0F;ab&#275;r &#8217;&#275;lay raq-&#8217;&#277;me&#x1E6F; b&#601;&#353;&#275;m y&#601;hw&acirc;: </P>
<P>17&nbsp;wayy&#333;&#8217;mer r&#257;&#8217;&icirc;&#x1E6F;&icirc; &#8217;e&#x1E6F;-k&#257;l-yi&#347;&#601;r&#257;&#8217;&#275;l n&#601;f&#333;&#x1E63;&icirc;m &#8217;el-heh&#257;r&icirc;m ka&#x1E63;&#x1E63;&#333;&#8217;n &#8217;&#259;&#353;er &#8217;&ecirc;n-l&acirc;em r&#333;&#8216;eh wayy&#333;&#8217;mer y&#601;hw&acirc; l&#333;&#8217;-&#8217;&#259;&#x1E0F;&#333;n&icirc;m l&#257;&#8217;&#275;lleh y&#257;&#353;&ucirc;&#x1E07;&ucirc; &#8217;&icirc;&#353;-l&#601;&#x1E07;&ecirc;&#x1E6F;w&#333; b&#601;&#353;&#257;lw&#333;m: </P>
<P>18&nbsp;wayy&#333;&#8217;mer mele&#x1E35;&#601;-yi&#347;&#601;r&#257;&#8217;&#275;l &#8217;el-y&#601;hw&#333;&#353;&#257;f&#257;&#x1E6D; h&#259;lw&#333;&#8217; &#8217;&#257;mar&#601;t&icirc; &#8217;&#275;ley&#x1E35;&#257; lw&#333;&#8217;-yi&#x1E6F;&#601;nab&#275;&#8217; &#8216;&#257;lay &#x1E6D;w&#333;&#x1E07; k&icirc; &#8217;im-r&#257;&#8216;: </P>
<P>19&nbsp;wayy&#333;&#8217;mer l&#257;&#x1E35;&#275;n &#353;&#601;m<sup>a</sup>&#8216; d&#601;&#x1E07;ar-y&#601;hw&acirc; r&#257;&#8217;&icirc;&#x1E6F;&icirc; &#8217;e&#x1E6F;-y&#601;hw&acirc; y&#333;&#353;&#275;&#x1E07; &#8216;al-kis&#601;&#8217;w&#333; w&#601;&#x1E35;&#257;l-&#x1E63;&#601;&#x1E07;&#257;&#8217; ha&#353;&#353;&#257;mayim &#8216;&#333;m&#275;&#x1E0F; &#8216;&#257;l&#257;yw m&icirc;m&icirc;nw&#333; &ucirc;mi&#347;&#347;&#601;m&#333;&#8217;lw&#333;: </P>
<P>20&nbsp;wayy&#333;&#8217;mer y&#601;hw&acirc; m&icirc; y&#601;fateh &#8217;e&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; w&#601;y<sup>a</sup>&#8216;al w&#601;yip&#333;l b&#601;r&#257;m&#333;&#x1E6F; gil&#601;&#8216;&#257;&#x1E0F; wayy&#333;&#8217;mer zeh b&#601;&#x1E35;&#333;h w&#601;zeh &#8217;&#333;m&#275;r b&#601;&#x1E35;&#333;h: </P>
<P>21&nbsp;wayy&#275;&#x1E63;&#275;&#8217; h&#257;r&ucirc;&#x1E25;a wayy<sup>a</sup>&#8216;&#259;m&#333;&#x1E0F; lif&#601;n&ecirc; y&#601;hw&acirc; wayy&#333;&#8217;mer &#8217;&#259;n&icirc; &#8217;&#259;fatenn&ucirc; wayy&#333;&#8217;mer y&#601;hw&acirc; &#8217;&#275;l&#257;yw bamm&acirc;: </P>
<P>22&nbsp;wayy&#333;&#8217;mer &#8217;&#275;&#x1E63;&#275;&#8217; w&#601;h&#257;y&icirc;&#x1E6F;&icirc; r&ucirc;&#x1E25;a &#353;eqer b&#601;f&icirc; k&#257;l-n&#601;&#x1E07;&icirc;&#8217;&#257;yw wayy&#333;&#8217;mer t&#601;fateh w&#601;&#x1E21;am-t&ucirc;&#x1E35;&#257;l &#x1E63;&#275;&#8217; w<sup>a</sup>&#8216;&#259;&#347;&#275;h-&#x1E35;&#275;n: </P>
<P>23&nbsp;w&#601;&#8216;at&acirc; hinn&#275;h n&#257;&#x1E6F;an y&#601;hw&acirc; r&ucirc;&#x1E25;a &#353;eqer b&#601;f&icirc; k&#257;l-n&#601;&#x1E07;&icirc;&#8217;ey&#x1E35;&#257; &#8217;&#275;lleh wayhw&acirc; diber &#8216;&#257;ley&#x1E35;&#257; r&#257;&#8216;&acirc;: </P>
<P>24&nbsp;wayyiga&#353; &#x1E63;i&#x1E0F;&#601;q&icirc;y&acirc;&ucirc; &#x1E07;en-k&#601;n<sup>a</sup>&#8216;&#259;n&acirc; wayyakeh &#8217;e&#x1E6F;-m&icirc;&#x1E35;&#257;y&#601;h&ucirc; &#8216;al-halle&#x1E25;&icirc; wayy&#333;&#8217;mer &#8217;&ecirc;-zeh &#8216;&#257;&#x1E07;ar r&ucirc;&#x1E25;a-y&#601;hw&acirc; m&#275;&#8217;it&icirc; l&#601;&#x1E0F;ab&#275;r &#8217;w&#333;&#x1E6F;&#257;&#x1E35;&#601;: </P>
<P>25&nbsp;wayy&#333;&#8217;mer m&icirc;&#x1E35;&#257;y&#601;h&ucirc; hinn&#601;&#x1E35;&#257; r&#333;&#8217;eh bayyw&#333;m hah&ucirc;&#8217; &#8217;&#259;&#353;er t&#257;&#x1E07;&#333;&#8217; &#x1E25;e&#x1E0F;er b&#601;&#x1E25;e&#x1E0F;er l&#601;h&#275;&#x1E25;&#257;&#x1E07;&#275;h: </P>
<P>26&nbsp;wayy&#333;&#8217;mer mele&#x1E35;&#601; yi&#347;&#601;r&#257;&#8217;&#275;l q<sup>a</sup>&#x1E25; &#8217;e&#x1E6F;-m&icirc;&#x1E35;&#257;y&#601;h&ucirc; wah&#259;&#353;&icirc;&#x1E07;&#275;h&ucirc; &#8217;el-&#8217;&#257;m&#333;n &#347;ar-h&#257;&#8216;&icirc;r w&#601;&#8217;el-yw&#333;&#8217;&#257;&#353; ben-hammele&#x1E35;&#601;: </P>
<P>27&nbsp;w&#601;&#8217;&#257;mar&#601;t&#257; k&#333;h &#8217;&#257;mar hammele&#x1E35;&#601; &#347;&icirc;m&ucirc; &#8217;e&#x1E6F;-zeh b&ecirc;&#x1E6F; hakele&#8217; w&#601;ha&#8217;&#259;&#x1E35;&icirc;luh&ucirc; le&#x1E25;em l<sup>a</sup>&#x1E25;a&#x1E63; &ucirc;mayim l<sup>a</sup>&#x1E25;a&#x1E63; &#8216;a&#x1E0F; b&#333;&#8217;&icirc; &#x1E07;&#601;&#353;&#257;lw&#333;m: </P>
<P>28&nbsp;wayy&#333;&#8217;mer m&icirc;&#x1E35;&#257;y&#601;h&ucirc; &#8217;im-&#353;w&#333;&#x1E07; t&#257;&#353;&ucirc;&#x1E07; b&#601;&#353;&#257;lw&#333;m l&#333;&#8217;-&#x1E0F;iber y&#601;hw&acirc; b&icirc; wayy&#333;&#8217;mer &#353;im&#601;&#8216;&ucirc; &#8216;amm&icirc;m kull&#257;m: </P>
<P>29&nbsp;wayy<sup>a</sup>&#8216;al mele&#x1E35;&#601;-yi&#347;&#601;r&#257;&#8217;&#275;l w&#601;yhw&#333;&#353;&#257;f&#257;&#x1E6D;<font color="red"><sup>1</font></sup> mele&#x1E35;&#601;-y&#601;h&ucirc;&#x1E0F;&acirc; r&#257;m&#333;&#x1E6F; gil&#601;&#8216;&#257;&#x1E0F;: </P>
<P>30&nbsp;wayy&#333;&#8217;mer mele&#x1E35;&#601; yi&#347;&#601;r&#257;&#8217;&#275;l &#8217;el-y&#601;hw&#333;&#353;&#257;f&#257;&#x1E6D; hi&#x1E6F;&#601;&#x1E25;ap&#275;&#347; w&#257;&#x1E07;&#333;&#8217; &#x1E07;ammil&#601;&#x1E25;&#257;m&acirc; w&#601;&#8217;at&acirc; l&#601;&#x1E07;a&#353; b&#601;&#x1E21;&#257;&#x1E0F;ey&#x1E35;&#257; wayyi&#x1E6F;&#601;&#x1E25;ap&#275;&#347; mele&#x1E35;&#601; yi&#347;&#601;r&#257;&#8217;&#275;l wayy&#257;&#x1E07;w&#333;&#8217; bammil&#601;&#x1E25;&#257;m&acirc;: </P>
<P>31&nbsp;&ucirc;mele&#x1E35;&#601; &#8217;&#259;r&#257;m &#x1E63;i&ucirc;&acirc; &#8217;e&#x1E6F;-&#347;&#257;r&ecirc; h&#257;re&#x1E35;e&#x1E07; &#8217;&#259;&#353;er-lw&#333; &#353;&#601;l&#333;&#353;&icirc;m &ucirc;&#353;&#601;nayim l&#275;&#8217;m&#333;r l&#333;&#8217; till&#257;&#x1E25;&#259;m&ucirc; &#8217;e&#x1E6F;-q&#257;&#x1E6D;&#333;n w&#601;&#8217;e&#x1E6F;-g&#257;&#x1E0F;w&#333;l k&icirc; &#8217;im-&#8217;e&#x1E6F;-mele&#x1E35;&#601; yi&#347;&#601;r&#257;&#8217;&#275;l l&#601;&#x1E07;adw&#333;: </P>
<P>32&nbsp;way&#601;h&icirc; kir&#601;&#8217;w&#333;&#x1E6F; &#347;&#257;r&ecirc; h&#257;re&#x1E35;e&#x1E07; &#8217;e&#x1E6F;-y&#601;hw&#333;&#353;&#257;f&#257;&#x1E6D; w&#601;h&#275;mm&acirc; &#8217;&#257;m&#601;r&ucirc; &#8217;a&#x1E35;&#601; mele&#x1E35;&#601;-yi&#347;&#601;r&#257;&#8217;&#275;l h&ucirc;&#8217; wayy&#257;sur&ucirc; &#8216;&#257;l&#257;yw l&#601;hill&#257;&#x1E25;&#275;m wayyiz&#601;&#8216;aq y&#601;hw&#333;&#353;&#257;f&#257;&#x1E6D;: </P>
<P>33&nbsp;way&#601;h&icirc; kir&#601;&#8217;w&#333;&#x1E6F; &#347;&#257;r&ecirc; h&#257;re&#x1E35;e&#x1E07; k&icirc;-l&#333;&#8217;-mele&#x1E35;&#601; yi&#347;&#601;r&#257;&#8217;&#275;l h&ucirc;&#8217; wayy&#257;&#353;&ucirc;&#x1E07;&ucirc; m&#275;&#8217;<sup>a</sup>&#x1E25;&#259;r&#257;yw: </P>
<P>34&nbsp;w&#601;&#8217;&icirc;&#353; m&#257;&#353;a&#x1E35;&#601; baqqe&#353;e&#x1E6F; l&#601;&#x1E6F;ummw&#333; wayyakeh &#8217;e&#x1E6F;-mele&#x1E35;&#601; yi&#347;&#601;r&#257;&#8217;&#275;l b&ecirc;n had&#601;&#x1E07;&#257;q&icirc;m &ucirc;&#x1E07;&ecirc;n ha&#353;&#353;ir&#601;y&#257;n wayy&#333;&#8217;mer l&#601;rak&#257;&#x1E07;w&#333; h&#259;f&#333;&#x1E35;&#601; y&#257;&#x1E0F;&#601;&#x1E35;&#257; w&#601;hw&#333;&#x1E63;&icirc;&#8217;&#275;n&icirc; min-hamm<sup>a</sup>&#x1E25;&#259;neh k&icirc; h&#257;&#x1E25;&#335;l&ecirc;&#x1E6F;&icirc;: </P>
<P>35&nbsp;wat<sup>a</sup>&#8216;&#259;leh hammil&#601;&#x1E25;&#257;m&acirc; bayyw&#333;m hah&ucirc;&#8217; w&#601;hammele&#x1E35;&#601; h&#257;y&acirc; m&#257;&#8216;&#335;m&#257;&#x1E0F; bammer&#601;k&#257;&#x1E07;&acirc; n&#333;&#x1E35;<sup>a</sup>&#x1E25; &#8217;&#259;r&#257;m wayy&#257;m&#257;&#x1E6F; b&#257;&#8216;ere&#x1E07; wayyi&#x1E63;eq dam-hammak&acirc; &#8217;el-&#x1E25;&ecirc;q h&#257;r&#257;&#x1E35;e&#x1E07;: </P>
<P>36&nbsp;wayy<sup>a</sup>&#8216;&#259;&#x1E07;&#333;r h&#257;rinn&acirc; bamm<sup>a</sup>&#x1E25;&#259;neh k&#601;&#x1E07;&#333;&#8217; ha&#353;&#353;eme&#353; l&#275;&#8217;m&#333;r &#8217;&icirc;&#353; &#8217;el-&#8216;&icirc;rw&#333; w&#601;&#8217;&icirc;&#353; &#8217;el-&#8217;ar&#601;&#x1E63;w&#333;: </P>
<P>37&nbsp;wayy&#257;m&#257;&#x1E6F; hammele&#x1E35;&#601; wayy&#257;&#x1E07;w&#333;&#8217; &#353;&#333;m&#601;rw&#333;n wayyiq&#601;b&#601;r&ucirc; &#8217;e&#x1E6F;-hammele&#x1E35;&#601; b&#601;&#353;&#333;m&#601;rw&#333;n: </P>
<P>38&nbsp;wayyi&#353;&#601;&#x1E6D;&#333;f &#8217;e&#x1E6F;-h&#257;re&#x1E35;e&#x1E07; &#8216;al| b&#601;r&#275;&#x1E35;a&#x1E6F; &#353;&#333;m&#601;rw&#333;n wayy&#257;l&#333;qq&ucirc; hak&#601;l&#257;&#x1E07;&icirc;m &#8217;e&#x1E6F;-d&#257;mw&#333; w&#601;hazz&#333;nw&#333;&#x1E6F; r&#257;&#x1E25;&#257;&#x1E63;&ucirc; ki&#x1E0F;&#601;&#x1E07;ar y&#601;hw&acirc; &#8217;&#259;&#353;er dib&#275;r: </P>
<P>39&nbsp;w&#601;ye&#x1E6F;er di&#x1E07;&#601;r&ecirc; &#8217;<sup>a</sup>&#x1E25;&#601;&#8217;&#257;&#x1E07; w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; &ucirc;&#x1E07;&ecirc;&#x1E6F; ha&#353;&#353;&#275;n &#8217;&#259;&#353;er b&#257;n&acirc; w&#601;&#x1E35;&#257;l-he&#8216;&#257;r&icirc;m &#8217;&#259;&#353;er b&#257;n&acirc; h&#259;lw&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>40&nbsp;wayyi&#353;&#601;ka&#x1E07; &#8217;<sup>a</sup>&#x1E25;&#601;&#8217;&#257;&#x1E07; &#8216;im-&#8217;&#259;&#x1E07;&#333;&#x1E6F;&#257;yw wayyim&#601;l&#333;&#x1E35;&#601; &#8217;&#259;&#x1E25;az&#601;y&acirc;&ucirc; &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
<P>41&nbsp;w&icirc;hw&#333;&#353;&#257;f&#257;&#x1E6D; ben-&#8217;&#257;s&#257;&#8217; m&#257;la&#x1E35;&#601; &#8216;al-y&#601;h&ucirc;&#x1E0F;&acirc; bi&#353;&#601;na&#x1E6F; &#8217;ar&#601;b<sup>a</sup>&#8216; l&#601;&#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601; yi&#347;&#601;r&#257;&#8217;&#275;l: </P>
<P>42&nbsp;y&#601;hw&#333;&#353;&#257;f&#257;&#x1E6D; ben-&#353;&#601;l&#333;&#353;&icirc;m w&#601;&#x1E25;&#257;m&#275;&#353; &#353;&#257;n&acirc; b&#601;m&#257;l&#601;&#x1E35;w&#333; w&#601;&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; &#8216;&#259;z&ucirc;&#x1E07;&acirc; ba&#x1E6F;-&#353;il&#601;&#x1E25;&icirc;: </P>
<P>43&nbsp;wayy&#275;le&#x1E35;&#601; b&#601;&#x1E35;&#257;l-dere&#x1E35;&#601; &#8217;&#257;s&#257;&#8217; &#8217;&#257;&#x1E07;&icirc;w l&#333;&#8217;-s&#257;r mimmenn&ucirc; l<sup>a</sup>&#8216;&#259;&#347;w&#333;&#x1E6F; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc;: </P>
<P>44&nbsp;&#8217;a&#x1E35;&#601; hab&#257;mw&#333;&#x1E6F; l&#333;&#8217;-s&#257;r&ucirc; &#8216;w&#333;&#x1E0F; h&#257;&#8216;&#257;m m&#601;zab&#601;&#x1E25;&icirc;m &ucirc;m&#601;qa&#x1E6D;&#x1E6D;&#601;r&icirc;m bab&#257;mw&#333;&#x1E6F;: </P>
<P>45&nbsp;wayya&#353;&#601;l&#275;m y&#601;hw&#333;&#353;&#257;f&#257;&#x1E6D; &#8216;im-mele&#x1E35;&#601; yi&#347;&#601;r&#257;&#8217;&#275;l: </P>
<P>46&nbsp;w&#601;ye&#x1E6F;er di&#x1E07;&#601;r&ecirc; y&#601;hw&#333;&#353;&#257;f&#257;&#x1E6D; &ucirc;&#x1E21;&#601;&#x1E07;&ucirc;r&#257;&#x1E6F;w&#333; &#8217;&#259;&#353;er-&#8216;&#257;&#347;&acirc; wa&#8217;&#259;&#353;er nil&#601;&#x1E25;&#257;m h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>47&nbsp;w&#601;ye&#x1E6F;er haqq&#257;&#x1E0F;&#275;&#353; &#8217;&#259;&#353;er ni&#353;&#601;&#8217;ar b&icirc;m&ecirc; &#8217;&#257;s&#257;&#8217; &#8217;&#257;&#x1E07;&icirc;w bi&#8216;&#275;r min-h&#257;&#8217;&#257;re&#x1E63;: </P>
<P>48&nbsp;&ucirc;mele&#x1E35;&#601; &#8217;&ecirc;n be&#8217;&#277;&#x1E0F;w&#333;m ni&#x1E63;&#x1E63;&#257;&#x1E07; mele&#x1E35;&#601;: </P>
<P>49&nbsp;y&#601;hw&#333;&#353;&#257;f&#257;&#x1E6D; <font color="brown">&#8216;&#257;&#347;&#257;r</font> <font color="blue">&#8216;&#257;&#347;&acirc;</font> &#8217;&#335;n&icirc;yw&#333;&#x1E6F; tar&#601;&#353;&icirc;&#353; l&#257;le&#x1E35;e&#x1E6F; &#8217;w&#333;f&icirc;r&acirc; lazz&acirc;&#257;&#x1E07; w&#601;l&#333;&#8217; h&#257;l&#257;&#x1E35;&#601; k&icirc;-<font color="brown">ni&#353;&#601;b&#601;r&acirc;</font> <font color="blue">ni&#353;&#601;b&#601;r&ucirc;</font> &#8217;&#335;n&icirc;yw&#333;&#x1E6F; b&#601;&#8216;e&#x1E63;&#601;yw&#333;n g&#257;&#x1E07;er: </P>
<P>50&nbsp;&#8217;&#257;z &#8217;&#257;mar &#8217;&#259;&#x1E25;az&#601;y&acirc;&ucirc; &#x1E07;en-&#8217;<sup>a</sup>&#x1E25;&#601;&#8217;&#257;&#x1E07; &#8217;el-y&#601;hw&#333;&#353;&#257;f&#257;&#x1E6D; y&#275;l&#601;&#x1E35;&ucirc; &#8216;&#259;&#x1E07;&#257;&#x1E0F;ay &#8216;im-&#8216;&#259;&#x1E07;&#257;&#x1E0F;ey&#x1E35;&#257; b&#257;&#8217;&#335;n&icirc;yw&#333;&#x1E6F; w&#601;l&#333;&#8217; &#8217;&#257;&#x1E07;&acirc; y&#601;hw&#333;&#353;&#257;f&#257;&#x1E6D;: </P>
<P>51&nbsp;wayyi&#353;&#601;ka&#x1E07; y&#601;hw&#333;&#353;&#257;f&#257;&#x1E6D; &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;wi&#x1E0F; &#8217;&#257;&#x1E07;&icirc;w wayyim&#601;l&#333;&#x1E35;&#601; y&#601;hw&#333;r&#257;m b&#601;nw&#333; t<sup>a</sup>&#x1E25;&#601;t&#257;yw: s</P>
<P>52&nbsp;&#8217;&#259;&#x1E25;az&#601;y&acirc;&ucirc; &#x1E07;en-&#8217;<sup>a</sup>&#x1E25;&#601;&#8217;&#257;&#x1E07; m&#257;la&#x1E35;&#601; &#8216;al-yi&#347;&#601;r&#257;&#8217;&#275;l b&#601;&#353;&#333;m&#601;rw&#333;n bi&#353;&#601;na&#x1E6F; &#353;&#601;&#x1E07;<sup>a</sup>&#8216; &#8216;e&#347;&#601;r&#275;h l&icirc;hw&#333;&#353;&#257;f&#257;&#x1E6D; mele&#x1E35;&#601; y&#601;h&ucirc;&#x1E0F;&acirc; wayyim&#601;l&#333;&#x1E35;&#601; &#8216;al-yi&#347;&#601;r&#257;&#8217;&#275;l &#353;&#601;n&#257;&#x1E6F;&#257;yim: </P>
<P>53&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; wayy&#275;le&#x1E35;&#601; b&#601;&#x1E0F;ere&#x1E35;&#601;<font color="red"><sup>3</font></sup> &#8217;&#257;&#x1E07;&icirc;w &ucirc;&#x1E07;&#601;&#x1E0F;ere&#x1E35;&#601; &#8217;immw&#333; &ucirc;&#x1E07;&#601;&#x1E0F;ere&#x1E35;&#601; y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-yi&#347;&#601;r&#257;&#8217;&#275;l: </P>
<P>54&nbsp;wayy<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-hab<sup>a</sup>&#8216;al wayyi&#353;&#601;t<sup>a</sup>&#x1E25;&#259;weh lw&#333; wayya&#x1E35;&#601;&#8216;&#275;s &#8217;e&#x1E6F;-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; &#8217;&#257;&#x1E07;&icirc;w: </P>
</TD>
</TABLE>
<P><HR>
<CENTER>
<A HREF="kg2001">Next: 2 Kings (2 Melakhim) Chapter 1</A></CENTER>
</BODY>
</HTML>
