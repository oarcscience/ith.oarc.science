<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1021">Polyglot</A>&nbsp;
<A HREF="../kjv/ch1021">KJV</A>&nbsp;
<A HREF="../sep/ch1021">Sep</A>&nbsp;
<A HREF="../vul/ch1021">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1020">Previous</A>&nbsp;
<A HREF="ch1022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּֽעֲמֹ֥ד שָׂטָ֖ן עַל־יִשְׂרָאֵ֑ל וַיָּ֙סֶת֙ אֶת־דָּוִ֔יד לִמְנ֖וֹת אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר דָּוִ֤יד אֶל־יוֹאָב֙ וְאֶל־שָׂרֵ֣י הָעָ֔ם לְכ֗וּ סִפְרוּ֙ אֶת־יִשְׂרָאֵ֔ל מִבְּאֵ֥ר שֶׁ֖בַע וְעַד־דָּ֑ן וְהָבִ֣יאוּ אֵלַ֔י וְאֵדְעָ֖ה אֶת־מִסְפָּרָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר יוֹאָ֗ב יוֹסֵף֩ יְהוָ֨ה עַל־עַמּ֤וֹ׀ כָּהֵם֙ מֵאָ֣ה פְעָמִ֔ים הֲלֹא֙ אֲדֹנִ֣י הַמֶּ֔לֶךְ כֻּלָּ֥ם לַאדֹנִ֖י לַעֲבָדִ֑ים לָ֣מָּה יְבַקֵּ֥שׁ זֹאת֙ אֲדֹנִ֔י לָ֛מָּה יִהְיֶ֥ה לְאַשְׁמָ֖ה לְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּדְבַר־הַמֶּ֖לֶךְ חָזַ֣ק עַל־יוֹאָ֑ב וַיֵּצֵ֣א יוֹאָ֗ב וַיִּתְהַלֵּךְ֙ בְּכָל־יִשְׂרָאֵ֔ל וַיָּבֹ֖א יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּתֵּ֥ן יוֹאָ֛ב אֶת־מִסְפַּ֥ר מִפְקַד־הָעָ֖ם אֶל־דָּוִ֑יד וַיְהִ֣י כָֽל־יִשְׂרָאֵ֡ל אֶ֣לֶף אֲלָפִים֩ וּמֵאָ֨ה אֶ֤לֶף אִישׁ֙ שֹׁ֣לֵֽף חֶ֔רֶב וִֽיהוּדָ֕ה אַרְבַּע֩ מֵא֨וֹת וְשִׁבְעִ֥ים אֶ֛לֶף אִ֖ישׁ שֹׁ֥לֵֽף חָֽרֶב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלֵוִי֙ וּבִנְיָמִ֔ן לֹ֥א פָקַ֖ד בְּתוֹכָ֑ם כִּֽי־נִתְעַ֥ב דְּבַר־הַמֶּ֖לֶךְ אֶת־יוֹאָֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּ֙רַע֙ בְּעֵינֵ֣י הָאֱלֹהִ֔ים עַל־הַדָּבָ֖ר הַזֶּ֑ה וַיַּ֖ךְ אֶת־יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר דָּוִיד֙ אֶל־הָ֣אֱלֹהִ֔ים חָטָ֣אתִֽי מְאֹ֔ד אֲשֶׁ֥ר עָשִׂ֖יתִי אֶת־הַדָּבָ֣ר הַזֶּ֑ה וְעַתָּ֗ה הַֽעֲבֶר־נָא֙ אֶת־עֲו֣וֹן עַבְדְּךָ֔ כִּ֥י נִסְכַּ֖לְתִּי מְאֹֽד׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְדַבֵּ֤ר יְהוָה֙ אֶל־גָּ֔ד חֹזֵ֥ה דָוִ֖יד לֵאמֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֵךְ֩ וְדִבַּרְתָּ֨ אֶל־דָּוִ֜יד לֵאמֹ֗ר כֹּ֚ה אָמַ֣ר יְהוָ֔ה שָׁל֕וֹשׁ אֲנִ֖י נֹטֶ֣ה עָלֶ֑יךָ בְּחַר־לְךָ֛ אַחַ֥ת מֵהֵ֖נָּה וְאֶֽעֱשֶׂה־לָּֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיָּ֥בֹא גָ֖ד אֶל־דָּוִ֑יד וַיֹּ֥אמֶר ל֛וֹ כֹּֽה־אָמַ֥ר יְהוָ֖ה קַבֶּל־לָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־שָׁל֨וֹשׁ שָׁנִ֜ים רָעָ֗ב וְאִם־שְׁלֹשָׁ֨ה חֳדָשִׁ֜ים נִסְפֶּ֥ה מִפְּנֵי־צָרֶיךָ֮ וְחֶ֣רֶב אוֹיְבֶ֣ךָ׀ לְמַשֶּׂגֶת֒ וְאִם־שְׁלֹ֣שֶׁת יָ֠מִים חֶ֣רֶב יְהוָ֤ה וְדֶ֙בֶר֙ בָּאָ֔רֶץ וּמַלְאַ֣ךְ יְהוָ֔ה מַשְׁחִ֖ית בְּכָל־גְּב֣וּל יִשְׂרָאֵ֑ל וְעַתָּ֣ה רְאֵ֔ה מָֽה־אָשִׁ֥יב אֶת־שֹׁלְחִ֖י דָּבָֽר׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֧אמֶר דָּוִ֛יד אֶל־גָּ֖ד צַר־לִ֣י מְאֹ֑ד אֶפְּלָה־נָּ֣א בְיַד־יְהוָ֗ה כִּֽי־רַבִּ֤ים רַחֲמָיו֙ מְאֹ֔ד וּבְיַד־אָדָ֖ם אַל־אֶפֹּֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּתֵּ֧ן יְהוָ֛ה דֶּ֖בֶר בְּיִשְׂרָאֵ֑ל וַיִּפֹּל֙ מִיִּשְׂרָאֵ֔ל שִׁבְעִ֥ים אֶ֖לֶף אִֽישׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשְׁלַח֩ הָאֱלֹהִ֨ים׀ מַלְאָ֥ךְ׀ לִֽירוּשָׁלִַם֮ לְהַשְׁחִיתָהּ֒ וּכְהַשְׁחִ֗ית רָאָ֤ה יְהוָה֙ וַיִּנָּ֣חֶם עַל־הָֽרָעָ֔ה וַיֹּ֨אמֶר לַמַּלְאָ֤ךְ הַמַּשְׁחִית֙ רַ֔ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהוָה֙ עֹמֵ֔ד עִם־גֹּ֖רֶן אָרְנָ֥ן הַיְבוּסִֽי׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּשָּׂ֨א דָוִ֜יד אֶת־עֵינָ֗יו וַיַּ֞רְא אֶת־מַלְאַ֤ךְ יְהוָה֙ עֹמֵ֗ד בֵּ֤ין הָאָ֙רֶץ֙ וּבֵ֣ין הַשָּׁמַ֔יִם וְחַרְבּ֤וֹ שְׁלוּפָה֙ בְּיָד֔וֹ נְטוּיָ֖ה עַל־יְרוּשָׁלִָ֑ם וַיִּפֹּ֨ל דָּוִ֧יד וְהַזְּקֵנִ֛ים מְכֻסִּ֥ים בַּשַּׂקִּ֖ים עַל־פְּנֵיהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֣אמֶר דָּוִ֣יד אֶֽל־הָאֱלֹהִ֡ים הֲלֹא֩ אֲנִ֨י אָמַ֜רְתִּי לִמְנ֣וֹת בָּעָ֗ם וַאֲנִי־ה֤וּא אֲשֶׁר־חָטָ֙אתִי֙ וְהָרֵ֣עַ הֲרֵע֔וֹתִי וְאֵ֥לֶּה הַצֹּ֖אן מֶ֣ה עָשׂ֑וּ יְהוָ֣ה אֱלֹהַ֗י תְּהִ֨י נָ֤א יָֽדְךָ֙ בִּ֚י וּבְבֵ֣ית אָבִ֔י וּֽבְעַמְּךָ֖ לֹ֥א לְמַגֵּפָֽה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּמַלְאַ֧ךְ יְהוָ֛ה אָמַ֥ר אֶל־גָּ֖ד לֵאמֹ֣ר לְדָוִ֑יד כִּ֣י׀ יַעֲלֶ֣ה דָוִ֗יד לְהָקִ֤ים מִזְבֵּ֙חַ֙ לַיהוָ֔ה בְּגֹ֖רֶן אָרְנָ֥ן הַיְבֻסִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּ֤עַל דָּוִיד֙ בִּדְבַר־גָּ֔ד אֲשֶׁ֥ר דִּבֶּ֖ר בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּ֣שָׁב אָרְנָ֗ן וַיַּרְא֙ אֶת־הַמַּלְאָ֔ךְ וְאַרְבַּ֧עַת בָּנָ֛יו עִמּ֖וֹ מִֽתְחַבְּאִ֑ים וְאָרְנָ֖ן דָּ֥שׁ חִטִּֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּבֹ֥א דָוִ֖יד עַד־אָרְנָ֑ן וַיַּבֵּ֤ט אָרְנָן֙ וַיַּ֣רְא אֶת־דָּוִ֔יד וַיֵּצֵא֙ מִן־הַגֹּ֔רֶן וַיִּשְׁתַּ֧חוּ לְדָוִ֛יד אַפַּ֖יִם אָֽרְצָה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֨אמֶר דָּוִ֜יד אֶל־אָרְנָ֗ן תְּנָה־לִּי֙ מְק֣וֹם הַגֹּ֔רֶן וְאֶבְנֶה־בּ֥וֹ מִזְבֵּ֖חַ לַיהוָ֑ה בְּכֶ֤סֶף מָלֵא֙ תְּנֵ֣הוּ לִ֔י וְתֵעָצַ֥ר הַמַּגֵּפָ֖ה מֵעַ֥ל הָעָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֨אמֶר אָרְנָ֤ן אֶל־דָּוִיד֙ קַֽח־לָ֔ךְ וְיַ֛עַשׂ אֲדֹנִ֥י הַמֶּ֖לֶךְ הַטּ֣וֹב בְּעֵינָ֑יו רְאֵה֩ נָתַ֨תִּי הַבָּקָ֜ר לָֽעֹל֗וֹת וְהַמּוֹרִגִּ֧ים לָעֵצִ֛ים וְהַחִטִּ֥ים לַמִּנְחָ֖ה הַכֹּ֥ל נָתָֽתִּי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֨אמֶר הַמֶּ֤לֶךְ דָּוִיד֙ לְאָרְנָ֔ן לֹ֕א כִּֽי־קָנֹ֥ה אֶקְנֶ֖ה בְּכֶ֣סֶף מָלֵ֑א כִּ֠י לֹא־אֶשָּׂ֤א אֲשֶׁר־לְךָ֙ לַיהוָ֔ה וְהַעֲל֥וֹת עוֹלָ֖ה חִנָּֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּתֵּ֥ן דָּוִ֛יד לְאָרְנָ֖ן בַּמָּק֑וֹם שִׁקְלֵ֣י זָהָ֔ב מִשְׁקָ֖ל שֵׁ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּבֶן֩ שָׁ֨ם דָּוִ֤יד מִזְבֵּ֙חַ֙ לַיהוָ֔ה וַיַּ֥עַל עֹל֖וֹת וּשְׁלָמִ֑ים וַיִּקְרָא֙ אֶל־יְהוָ֔ה וַיַּֽעֲנֵ֤הוּ בָאֵשׁ֙ מִן־הַשָּׁמַ֔יִם עַ֖ל מִזְבַּ֥ח הָעֹלָֽה׃ פ</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֤אמֶר יְהוָה֙ לַמַּלְאָ֔ךְ וַיָּ֥שֶׁב חַרְבּ֖וֹ אֶל־נְדָנָֽהּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בָּעֵ֣ת הַהִ֔יא בִּרְא֤וֹת דָּוִיד֙ כִּי־עָנָ֣הוּ יְהוָ֔ה בְּגֹ֖רֶן אָרְנָ֣ן הַיְבוּסִ֑י וַיִּזְבַּ֖ח שָֽׁם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּמִשְׁכַּ֣ן יְ֠הוָה אֲשֶׁר־עָשָׂ֨ה מֹשֶׁ֧ה בַמִּדְבָּ֛ר וּמִזְבַּ֥ח הָעוֹלָ֖ה בָּעֵ֣ת הַהִ֑יא בַּבָּמָ֖ה בְּגִבְעֽוֹן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְלֹא־יָכֹ֥ל דָּוִ֛יד לָלֶ֥כֶת לְפָנָ֖יו לִדְרֹ֣שׁ אֱלֹהִ֑ים כִּ֣י נִבְעַ֔ת מִפְּנֵ֕י חֶ֖רֶב מַלְאַ֥ךְ יְהוָֽה׃ ס</P>
</TD>
<TD WIDTH="50%">
<P>1&nbsp;wayy<sup>a</sup>&#8216;&#259;m&#333;&#x1E0F; &#347;&#257;&#x1E6D;&#257;n &#8216;al-yi&#347;&#601;r&#257;&#8217;&#275;l wayy&#257;se&#x1E6F; &#8217;e&#x1E6F;-d&#257;w&icirc;&#x1E0F; lim&#601;nw&#333;&#x1E6F; &#8217;e&#x1E6F;-yi&#347;&#601;r&#257;&#8217;&#275;l: </P>
<P>2&nbsp;wayy&#333;&#8217;mer d&#257;w&icirc;&#x1E0F; &#8217;el-yw&#333;&#8217;&#257;&#x1E07; w&#601;&#8217;el-&#347;&#257;r&ecirc; h&#257;&#8216;&#257;m l&#601;&#x1E35;&ucirc; sif&#601;r&ucirc; &#8217;e&#x1E6F;-yi&#347;&#601;r&#257;&#8217;&#275;l mib&#601;&#8217;&#275;r &#353;e&#x1E07;<sup>a</sup>&#8216; w&#601;&#8216;a&#x1E0F;-d&#257;n w&#601;h&#257;&#x1E07;&icirc;&#8217;&ucirc; &#8217;&#275;lay w&#601;&#8217;&#275;&#x1E0F;&#601;&#8216;&acirc; &#8217;e&#x1E6F;-mis&#601;p&#257;r&#257;m: </P>
<P>3&nbsp;wayy&#333;&#8217;mer yw&#333;&#8217;&#257;&#x1E07; yw&#333;s&#275;f y&#601;hw&acirc; &#8216;al-&#8216;ammw&#333;| k&acirc;&#275;m m&#275;&#8217;&acirc; f&#601;&#8216;&#257;m&icirc;m h&#259;l&#333;&#8217; &#8217;&#259;&#x1E0F;&#333;n&icirc; hammele&#x1E35;&#601; kull&#257;m la&#8217;&#x1E0F;&#333;n&icirc; l<sup>a</sup>&#8216;&#259;&#x1E07;&#257;&#x1E0F;&icirc;m l&#257;mm&acirc; y&#601;&#x1E07;aqq&#275;&#353; z&#333;&#8217;&#x1E6F; &#8217;&#259;&#x1E0F;&#333;n&icirc; l&#257;mm&acirc; yih&#601;yeh l&#601;&#8217;a&#353;&#601;m&acirc; l&#601;yi&#347;&#601;r&#257;&#8217;&#275;l: </P>
<P>4&nbsp;&ucirc;&#x1E0F;&#601;&#x1E07;ar-hammele&#x1E35;&#601; &#x1E25;&#257;zaq &#8216;al-yw&#333;&#8217;&#257;&#x1E07; wayy&#275;&#x1E63;&#275;&#8217; yw&#333;&#8217;&#257;&#x1E07; wayyi&#x1E6F;&#601;hall&#275;&#x1E35;&#601; b&#601;&#x1E35;&#257;l-yi&#347;&#601;r&#257;&#8217;&#275;l wayy&#257;&#x1E07;&#333;&#8217; y&#601;r&ucirc;&#353;&#257;l&#257;im: </P>
<P>5&nbsp;wayyit&#275;n yw&#333;&#8217;&#257;&#x1E07; &#8217;e&#x1E6F;-mis&#601;par mif&#601;qa&#x1E0F;-h&#257;&#8216;&#257;m &#8217;el-d&#257;w&icirc;&#x1E0F; way&#601;h&icirc; &#x1E35;&#257;l-yi&#347;&#601;r&#257;&#8217;&#275;l &#8217;elef &#8217;&#259;l&#257;f&icirc;m &ucirc;m&#275;&#8217;&acirc; &#8217;elef &#8217;&icirc;&#353; &#353;&#333;l&#275;f &#x1E25;ere&#x1E07; w&icirc;h&ucirc;&#x1E0F;&acirc; &#8217;ar&#601;b<sup>a</sup>&#8216; m&#275;&#8217;w&#333;&#x1E6F; w&#601;&#353;i&#x1E07;&#601;&#8216;&icirc;m &#8217;elef &#8217;&icirc;&#353; &#353;&#333;l&#275;f &#x1E25;&#257;re&#x1E07;: </P>
<P>6&nbsp;w&#601;l&#275;w&icirc; &ucirc;&#x1E07;in&#601;y&#257;min l&#333;&#8217; f&#257;qa&#x1E0F; b&#601;&#x1E6F;w&#333;&#x1E35;&#257;m k&icirc;-ni&#x1E6F;&#601;&#8216;a&#x1E07; d&#601;&#x1E07;ar-hammele&#x1E35;&#601; &#8217;e&#x1E6F;-yw&#333;&#8217;&#257;&#x1E07;: </P>
<P>7&nbsp;wayy&#275;r<sup>a</sup>&#8216; b&#601;&#8216;&ecirc;n&ecirc; h&#257;&#8217;&#277;l&#333;h&icirc;m &#8216;al-had&#257;&#x1E07;&#257;r hazzeh wayya&#x1E35;&#601; &#8217;e&#x1E6F;-yi&#347;&#601;r&#257;&#8217;&#275;l: f</P>
<P>8&nbsp;wayy&#333;&#8217;mer d&#257;w&icirc;&#x1E0F; &#8217;el-h&#257;&#8217;&#277;l&#333;h&icirc;m &#x1E25;&#257;&#x1E6D;&#257;&#8217;&#x1E6F;&icirc; m&#601;&#8217;&#333;&#x1E0F; &#8217;&#259;&#353;er &#8216;&#257;&#347;&icirc;&#x1E6F;&icirc; &#8217;e&#x1E6F;-had&#257;&#x1E07;&#257;r hazzeh w&#601;&#8216;at&acirc; h<sup>a</sup>&#8216;&#259;&#x1E07;er-n&#257;&#8217; &#8217;e&#x1E6F;-&#8216;&#259;ww&#333;n &#8216;a&#x1E07;&#601;d&#601;&#x1E35;&#257; k&icirc; nis&#601;kal&#601;t&icirc; m&#601;&#8217;&#333;&#x1E0F;: f</P>
<P>9&nbsp;way&#601;&#x1E0F;ab&#275;r y&#601;hw&acirc; &#8217;el-g&#257;&#x1E0F; &#x1E25;&#333;z&#275;h &#x1E0F;&#257;w&icirc;&#x1E0F; l&#275;&#8217;m&#333;r: </P>
<P>10&nbsp;l&#275;&#x1E35;&#601; w&#601;&#x1E0F;ibar&#601;t&#257; &#8217;el-d&#257;w&icirc;&#x1E0F; l&#275;&#8217;m&#333;r k&#333;h &#8217;&#257;mar y&#601;hw&acirc; &#353;&#257;lw&#333;&#353; &#8217;&#259;n&icirc; n&#333;&#x1E6D;eh &#8216;&#257;ley&#x1E35;&#257; b&#601;&#x1E25;ar-l&#601;&#x1E35;&#257; &#8217;<sup>a</sup>&#x1E25;a&#x1E6F; m&#275;h&#275;nn&acirc; w&#601;&#8217;e&#8216;&#277;&#347;eh-ll&#257;&#x1E35;&#601;: </P>
<P>11&nbsp;wayy&#257;&#x1E07;&#333;&#8217; &#x1E21;&#257;&#x1E0F; &#8217;el-d&#257;w&icirc;&#x1E0F; wayy&#333;&#8217;mer lw&#333; k&#333;h-&#8217;&#257;mar y&#601;hw&acirc; qabel-l&#257;&#x1E35;&#601;: </P>
<P>12&nbsp;&#8217;im-&#353;&#257;lw&#333;&#353; &#353;&#257;n&icirc;m r&#257;&#8216;&#257;&#x1E07; w&#601;&#8217;im-&#353;&#601;l&#333;&#353;&acirc; &#x1E25;&#335;&#x1E0F;&#257;&#353;&icirc;m nis&#601;peh mip&#601;n&ecirc;-&#x1E63;&#257;rey&#x1E35;&#257; w&#601;&#x1E25;ere&#x1E07; &#8217;w&#333;y&#601;&#x1E07;e&#x1E35;&#257;| l&#601;ma&#347;&#347;e&#x1E21;e&#x1E6F; w&#601;&#8217;im-&#353;&#601;l&#333;&#353;e&#x1E6F; y&#257;m&icirc;m &#x1E25;ere&#x1E07; y&#601;hw&acirc; w&#601;&#x1E0F;e&#x1E07;er b&#257;&#8217;&#257;re&#x1E63; &ucirc;mal&#601;&#8217;a&#x1E35;&#601; y&#601;hw&acirc; ma&#353;&#601;&#x1E25;&icirc;&#x1E6F; b&#601;&#x1E35;&#257;l-g&#601;&#x1E07;&ucirc;l yi&#347;&#601;r&#257;&#8217;&#275;l w&#601;&#8216;at&acirc; r&#601;&#8217;&#275;h m&acirc;-&#8217;&#257;&#353;&icirc;&#x1E07; &#8217;e&#x1E6F;-&#353;&#333;l&#601;&#x1E25;&icirc; d&#257;&#x1E07;&#257;r: f</P>
<P>13&nbsp;wayy&#333;&#8217;mer d&#257;w&icirc;&#x1E0F; &#8217;el-g&#257;&#x1E0F; &#x1E63;ar-l&icirc; m&#601;&#8217;&#333;&#x1E0F; &#8217;ep&#601;l&acirc;-nn&#257;&#8217; &#x1E07;&#601;ya&#x1E0F;-y&#601;hw&acirc; k&icirc;-rab&icirc;m r<sup>a</sup>&#x1E25;&#259;m&#257;yw m&#601;&#8217;&#333;&#x1E0F; &ucirc;&#x1E07;&#601;ya&#x1E0F;-&#8217;&#257;&#x1E0F;&#257;m &#8217;al-&#8217;ep&#333;l: </P>
<P>14&nbsp;wayyit&#275;n y&#601;hw&acirc; de&#x1E07;er b&#601;yi&#347;&#601;r&#257;&#8217;&#275;l wayyip&#333;l m&icirc;yi&#347;&#601;r&#257;&#8217;&#275;l &#353;i&#x1E07;&#601;&#8216;&icirc;m &#8217;elef &#8217;&icirc;&#353;: </P>
<P>15&nbsp;wayyi&#353;&#601;l<sup>a</sup>&#x1E25; h&#257;&#8217;&#277;l&#333;h&icirc;m| mal&#601;&#8217;&#257;&#x1E35;&#601;| l&icirc;r&ucirc;&#353;&#257;laim l&#601;ha&#353;&#601;&#x1E25;&icirc;&#x1E6F;&#257;h &ucirc;&#x1E35;&#601;ha&#353;&#601;&#x1E25;&icirc;&#x1E6F; r&#257;&#8217;&acirc; y&#601;hw&acirc; wayyinn&#257;&#x1E25;em &#8216;al-h&#257;r&#257;&#8216;&acirc; wayy&#333;&#8217;mer lammal&#601;&#8217;&#257;&#x1E35;&#601; hamma&#353;&#601;&#x1E25;&icirc;&#x1E6F; ra&#x1E07; &#8216;at&acirc; heref y&#257;&#x1E0F;e&#x1E35;&#257; &ucirc;mal&#601;&#8217;a&#x1E35;&#601; y&#601;hw&acirc; &#8216;&#333;m&#275;&#x1E0F; &#8216;im-g&#333;ren &#8217;&#257;r&#601;n&#257;n hay&#601;&#x1E07;&ucirc;s&icirc;: s</P>
<P>16&nbsp;wayyi&#347;&#347;&#257;&#8217; &#x1E0F;&#257;w&icirc;&#x1E0F; &#8217;e&#x1E6F;-&#8216;&ecirc;n&#257;yw wayyar&#601;&#8217; &#8217;e&#x1E6F;-mal&#601;&#8217;a&#x1E35;&#601; y&#601;hw&acirc; &#8216;&#333;m&#275;&#x1E0F; b&ecirc;n h&#257;&#8217;&#257;re&#x1E63; &ucirc;&#x1E07;&ecirc;n ha&#353;&#353;&#257;mayim w&#601;&#x1E25;ar&#601;bw&#333; &#353;&#601;l&ucirc;f&acirc; b&#601;y&#257;&#x1E0F;w&#333; n&#601;&#x1E6D;&ucirc;y&acirc; &#8216;al-y&#601;r&ucirc;&#353;&#257;l&#257;im wayyip&#333;l d&#257;w&icirc;&#x1E0F; w&#601;hazz&#601;q&#275;n&icirc;m m&#601;&#x1E35;uss&icirc;m ba&#347;&#347;aqq&icirc;m &#8216;al-p&#601;n&ecirc;hem: </P>
<P>17&nbsp;wayy&#333;&#8217;mer d&#257;w&icirc;&#x1E0F; &#8217;el-h&#257;&#8217;&#277;l&#333;h&icirc;m h&#259;l&#333;&#8217; &#8217;&#259;n&icirc; &#8217;&#257;mar&#601;t&icirc; lim&#601;nw&#333;&#x1E6F; b&#257;&#8216;&#257;m wa&#8217;&#259;n&icirc;-h&ucirc;&#8217; &#8217;&#259;&#353;er-&#x1E25;&#257;&#x1E6D;&#257;&#8217;&#x1E6F;&icirc; w&#601;h&#257;r&#275;&#8216;a h&#259;r&#275;&#8216;w&#333;&#x1E6F;&icirc; w&#601;&#8217;&#275;lleh ha&#x1E63;&#x1E63;&#333;&#8217;n meh &#8216;&#257;&#347;&ucirc; y&#601;hw&acirc; &#8217;&#277;l&#333;hay t&#601;h&icirc; n&#257;&#8217; y&#257;&#x1E0F;&#601;&#x1E35;&#257; b&icirc; &ucirc;&#x1E07;&#601;&#x1E07;&ecirc;&#x1E6F; &#8217;&#257;&#x1E07;&icirc; &ucirc;&#x1E07;&#601;&#8216;amm&#601;&#x1E35;&#257; l&#333;&#8217; l&#601;mag&#275;f&acirc;: s</P>
<P>18&nbsp;&ucirc;mal&#601;&#8217;a&#x1E35;&#601; y&#601;hw&acirc; &#8217;&#257;mar &#8217;el-g&#257;&#x1E0F; l&#275;&#8217;m&#333;r l&#601;&#x1E0F;&#257;w&icirc;&#x1E0F; k&icirc;| y<sup>a</sup>&#8216;&#259;leh &#x1E0F;&#257;w&icirc;&#x1E0F; l&#601;h&#257;q&icirc;m miz&#601;b&#275;&#x1E25;a layhw&acirc; b&#601;&#x1E21;&#333;ren &#8217;&#257;r&#601;n&#257;n hay&#601;&#x1E07;us&icirc;: </P>
<P>19&nbsp;wayy<sup>a</sup>&#8216;al d&#257;w&icirc;&#x1E0F; bi&#x1E0F;&#601;&#x1E07;ar-g&#257;&#x1E0F; &#8217;&#259;&#353;er diber b&#601;&#353;&#275;m y&#601;hw&acirc;: </P>
<P>20&nbsp;wayy&#257;&#353;&#257;&#x1E07; &#8217;&#257;r&#601;n&#257;n wayyar&#601;&#8217; &#8217;e&#x1E6F;-hammal&#601;&#8217;&#257;&#x1E35;&#601; w&#601;&#8217;ar&#601;b<sup>a</sup>&#8216;a&#x1E6F; b&#257;n&#257;yw &#8216;immw&#333; mi&#x1E6F;&#601;&#x1E25;ab&#601;&#8217;&icirc;m w&#601;&#8217;&#257;r&#601;n&#257;n d&#257;&#353; &#x1E25;i&#x1E6D;&#x1E6D;&icirc;m: </P>
<P>21&nbsp;wayy&#257;&#x1E07;&#333;&#8217; &#x1E0F;&#257;w&icirc;&#x1E0F; &#8216;a&#x1E0F;-&#8217;&#257;r&#601;n&#257;n wayyab&#275;&#x1E6D; &#8217;&#257;r&#601;n&#257;n wayyar&#601;&#8217; &#8217;e&#x1E6F;-d&#257;w&icirc;&#x1E0F; wayy&#275;&#x1E63;&#275;&#8217; min-hag&#333;ren wayyi&#353;&#601;t<sup>a</sup>&#x1E25;&ucirc; l&#601;&#x1E0F;&#257;w&icirc;&#x1E0F; &#8217;apayim &#8217;&#257;r&#601;&#x1E63;&acirc;: </P>
<P>22&nbsp;wayy&#333;&#8217;mer d&#257;w&icirc;&#x1E0F; &#8217;el-&#8217;&#257;r&#601;n&#257;n t&#601;n&acirc;-ll&icirc; m&#601;qw&#333;m hag&#333;ren w&#601;&#8217;e&#x1E07;&#601;neh-bw&#333; miz&#601;b&#275;&#x1E25;a layhw&acirc; b&#601;&#x1E35;esef m&#257;l&#275;&#8217; t&#601;n&#275;h&ucirc; l&icirc; w&#601;&#x1E6F;&#275;&#8216;&#257;&#x1E63;ar hammag&#275;f&acirc; m&#275;&#8216;al h&#257;&#8216;&#257;m: </P>
<P>23&nbsp;wayy&#333;&#8217;mer &#8217;&#257;r&#601;n&#257;n &#8217;el-d&#257;w&icirc;&#x1E0F; q<sup>a</sup>&#x1E25;-l&#257;&#x1E35;&#601; w&#601;y<sup>a</sup>&#8216;a&#347; &#8217;&#259;&#x1E0F;&#333;n&icirc; hammele&#x1E35;&#601; ha&#x1E6D;&#x1E6D;w&#333;&#x1E07; b&#601;&#8216;&ecirc;n&#257;yw r&#601;&#8217;&#275;h n&#257;&#x1E6F;at&icirc; hab&#257;q&#257;r l&#257;&#8216;&#333;lw&#333;&#x1E6F; w&#601;hammw&#333;rig&icirc;m l&#257;&#8216;&#275;&#x1E63;&icirc;m w&#601;h<sup>a</sup>&#x1E25;i&#x1E6D;&#x1E6D;&icirc;m lammin&#601;&#x1E25;&acirc; hak&#333;l n&#257;&#x1E6F;&#257;t&icirc;: </P>
<P>24&nbsp;wayy&#333;&#8217;mer hammele&#x1E35;&#601; d&#257;w&icirc;&#x1E0F; l&#601;&#8217;&#257;r&#601;n&#257;n l&#333;&#8217; k&icirc;-q&#257;n&#333;h &#8217;eq&#601;neh b&#601;&#x1E35;esef m&#257;l&#275;&#8217; k&icirc; l&#333;&#8217;-&#8217;e&#347;&#347;&#257;&#8217; &#8217;&#259;&#353;er-l&#601;&#x1E35;&#257; layhw&acirc; w&#601;h<sup>a</sup>&#8216;&#259;lw&#333;&#x1E6F; &#8216;w&#333;l&acirc; &#x1E25;inn&#257;m: </P>
<P>25&nbsp;wayyit&#275;n d&#257;w&icirc;&#x1E0F; l&#601;&#8217;&#257;r&#601;n&#257;n bamm&#257;qw&#333;m &#353;iq&#601;l&ecirc; z&acirc;&#257;&#x1E07; mi&#353;&#601;q&#257;l &#353;&#275;&#353; m&#275;&#8217;w&#333;&#x1E6F;: </P>
<P>26&nbsp;wayyi&#x1E07;en &#353;&#257;m d&#257;w&icirc;&#x1E0F; miz&#601;b&#275;&#x1E25;a layhw&acirc; wayy<sup>a</sup>&#8216;al &#8216;&#333;lw&#333;&#x1E6F; &ucirc;&#353;&#601;l&#257;m&icirc;m wayyiq&#601;r&#257;&#8217; &#8217;el-y&#601;hw&acirc; wayy<sup>a</sup>&#8216;&#259;n&#275;h&ucirc; &#x1E07;&#257;&#8217;&#275;&#353; min-ha&#353;&#353;&#257;mayim &#8216;al miz&#601;b<sup>a</sup>&#x1E25; h&#257;&#8216;&#333;l&acirc;: f</P>
<P>27&nbsp;wayy&#333;&#8217;mer y&#601;hw&acirc; lammal&#601;&#8217;&#257;&#x1E35;&#601; wayy&#257;&#353;e&#x1E07; &#x1E25;ar&#601;bw&#333; &#8217;el-n&#601;&#x1E0F;&#257;n&#257;h: </P>
<P>28&nbsp;b&#257;&#8216;&#275;&#x1E6F; hah&icirc;&#8217; bir&#601;&#8217;w&#333;&#x1E6F; d&#257;w&icirc;&#x1E0F; k&icirc;-&#8216;&#257;n&acirc;&ucirc; y&#601;hw&acirc; b&#601;&#x1E21;&#333;ren &#8217;&#257;r&#601;n&#257;n hay&#601;&#x1E07;&ucirc;s&icirc; wayyiz&#601;b<sup>a</sup>&#x1E25; &#353;&#257;m: </P>
<P>29&nbsp;&ucirc;mi&#353;&#601;kan y&#601;hw&acirc; &#8217;&#259;&#353;er-&#8216;&#257;&#347;&acirc; m&#333;&#353;eh &#x1E07;ammi&#x1E0F;&#601;b&#257;r &ucirc;miz&#601;b<sup>a</sup>&#x1E25; h&#257;&#8216;w&#333;l&acirc; b&#257;&#8216;&#275;&#x1E6F; hah&icirc;&#8217; bab&#257;m&acirc; b&#601;&#x1E21;i&#x1E07;&#601;&#8216;w&#333;n: </P>
<P>30&nbsp;w&#601;l&#333;&#8217;-y&#257;&#x1E35;&#333;l d&#257;w&icirc;&#x1E0F; l&#257;le&#x1E35;e&#x1E6F; l&#601;f&#257;n&#257;yw li&#x1E0F;&#601;r&#333;&#353; &#8217;&#277;l&#333;h&icirc;m k&icirc; ni&#x1E07;&#601;&#8216;a&#x1E6F; mip&#601;n&ecirc; &#x1E25;ere&#x1E07; mal&#601;&#8217;a&#x1E35;&#601; y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="ch1022">Next: 1 Chronicles (1 Divrey Yamim) Chapter 22</A></CENTER>
</BODY>
</HTML>
