<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 136</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa136">Polyglot</A>&nbsp;
<A HREF="../kjv/psa136">KJV</A>&nbsp;
<A HREF="../sep/psa136">Sep</A>&nbsp;
<A HREF="../vul/psa136">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa135">Previous</A>&nbsp;
<A HREF="psa137">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 136</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;ה֭וֹדוּ לֵֽאלֹהֵ֣י הָאֱלֹהִ֑ים כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;ה֭וֹדוּ לַאֲדֹנֵ֣י הָאֲדֹנִ֑ים כִּ֖י לְעֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לְעֹ֘שֵׂ֤ה נִפְלָא֣וֹת גְּדֹל֣וֹת לְבַדּ֑וֹ כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְעֹשֵׂ֣ה הַ֭שָּׁמַיִם בִּתְבוּנָ֑ה כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְרֹקַ֣ע הָ֭אָרֶץ עַל־הַמָּ֑יִם כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְ֭עֹשֵׂה אוֹרִ֣ים גְּדֹלִ֑ים כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶת־הַ֭שֶּׁמֶשׁ לְמֶמְשֶׁ֣לֶת בַּיּ֑וֹם כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶת־הַיָּרֵ֣חַ וְ֭כוֹכָבִים לְמֶמְשְׁל֣וֹת בַּלָּ֑יְלָה כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לְמַכֵּ֣ה מִ֭צְרַיִם בִּבְכוֹרֵיהֶ֑ם כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיּוֹצֵ֣א יִ֭שְׂרָאֵל מִתּוֹכָ֑ם כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּיָ֣ד חֲ֭זָקָה וּבִזְר֣וֹעַ נְטוּיָ֑ה כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְגֹזֵ֣ר יַם־ס֭וּף לִגְזָרִ֑ים כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהֶעֱבִ֣יר יִשְׂרָאֵ֣ל בְּתוֹכ֑וֹ כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְנִ֘עֵ֤ר פַּרְעֹ֣ה וְחֵיל֣וֹ בְיַם־ס֑וּף כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְמוֹלִ֣יךְ עַ֭מּוֹ בַּמִּדְבָּ֑ר כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לְ֭מַכֵּה מְלָכִ֣ים גְּדֹלִ֑ים כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַֽ֭יַּהֲרֹג מְלָכִ֣ים אַדִּירִ֑ים כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לְ֭סִיחוֹן מֶ֣לֶךְ הָאֱמֹרִ֑י כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּ֭לְעוֹג מֶ֣לֶךְ הַבָּשָׁ֑ן כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְנָתַ֣ן אַרְצָ֣ם לְנַחֲלָ֑ה כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;נַ֭חֲלָה לְיִשְׂרָאֵ֣ל עַבְדּ֑וֹ כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;שֶׁ֭בְּשִׁפְלֵנוּ זָ֣כַר לָ֑נוּ כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּפְרְקֵ֥נוּ מִצָּרֵ֑ינוּ כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;נֹתֵ֣ן לֶ֭חֶם לְכָל־בָּשָׂ֑ר כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;ה֭וֹדוּ לְאֵ֣ל הַשָּׁמָ֑יִם כִּ֖י לְעוֹלָ֣ם חַסְדּֽוֹ׃ </P>
</TD>
<TD WIDTH="50%">
<P>1&nbsp;hw&#333;&#x1E0F;&ucirc; layhw&acirc; k&icirc;-&#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>2&nbsp;hw&#333;&#x1E0F;&ucirc; l&#275;&#8217;l&#333;h&ecirc; h&#257;&#8217;&#277;l&#333;h&icirc;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>3&nbsp;hw&#333;&#x1E0F;&ucirc; la&#8217;&#259;&#x1E0F;&#333;n&ecirc; h&#257;&#8217;&#259;&#x1E0F;&#333;n&icirc;m k&icirc; l&#601;&#8216;&#333;l&#257;m &#x1E25;as&#601;dw&#333;: </P>
<P>4&nbsp;l&#601;&#8216;&#333;&#347;&#275;h nif&#601;l&#257;&#8217;w&#333;&#x1E6F; g&#601;&#x1E0F;&#333;lw&#333;&#x1E6F; l&#601;&#x1E07;adw&#333; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>5&nbsp;l&#601;&#8216;&#333;&#347;&#275;h ha&#353;&#353;&#257;mayim bi&#x1E6F;&#601;&#x1E07;&ucirc;n&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>6&nbsp;l&#601;r&#333;q<sup>a</sup>&#8216; h&#257;&#8217;&#257;re&#x1E63; &#8216;al-hamm&#257;yim k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>7&nbsp;l&#601;&#8216;&#333;&#347;&#275;h &#8217;w&#333;r&icirc;m g&#601;&#x1E0F;&#333;l&icirc;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>8&nbsp;&#8217;e&#x1E6F;-ha&#353;&#353;eme&#353; l&#601;mem&#601;&#353;ele&#x1E6F; bayyw&#333;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>9&nbsp;&#8217;e&#x1E6F;-hayy&#257;r&#275;&#x1E25;a w&#601;&#x1E35;w&#333;&#x1E35;&#257;&#x1E07;&icirc;m l&#601;mem&#601;&#353;&#601;lw&#333;&#x1E6F; ball&#257;y&#601;l&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>10&nbsp;l&#601;mak&#275;h mi&#x1E63;&#601;rayim bi&#x1E07;&#601;&#x1E35;w&#333;r&ecirc;hem k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>11&nbsp;wayyw&#333;&#x1E63;&#275;&#8217; yi&#347;&#601;r&#257;&#8217;&#275;l mitw&#333;&#x1E35;&#257;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>12&nbsp;b&#601;y&#257;&#x1E0F; &#x1E25;&#259;z&#257;q&acirc; &ucirc;&#x1E07;iz&#601;rw&#333;&#8216;a n&#601;&#x1E6D;&ucirc;y&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>13&nbsp;l&#601;&#x1E21;&#333;z&#275;r yam-s&ucirc;f li&#x1E21;&#601;z&#257;r&icirc;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>14&nbsp;w&#601;he&#8216;&#277;&#x1E07;&icirc;r yi&#347;&#601;r&#257;&#8217;&#275;l b&#601;&#x1E6F;w&#333;&#x1E35;w&#333; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>15&nbsp;w&#601;ni&#8216;&#275;r par&#601;&#8216;&#333;h w&#601;&#x1E25;&ecirc;lw&#333; &#x1E07;&#601;yam-s&ucirc;f k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>16&nbsp;l&#601;mw&#333;l&icirc;&#x1E35;&#601; &#8216;ammw&#333; bammi&#x1E0F;&#601;b&#257;r k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>17&nbsp;l&#601;mak&#275;h m&#601;l&#257;&#x1E35;&icirc;m g&#601;&#x1E0F;&#333;l&icirc;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>18&nbsp;wayyah&#259;r&#333;&#x1E21; m&#601;l&#257;&#x1E35;&icirc;m &#8217;ad&icirc;r&icirc;m k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>19&nbsp;l&#601;s&icirc;&#x1E25;w&#333;n mele&#x1E35;&#601; h&#257;&#8217;&#277;m&#333;r&icirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>20&nbsp;&ucirc;l&#601;&#8216;w&#333;&#x1E21; mele&#x1E35;&#601; hab&#257;&#353;&#257;n k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>21&nbsp;w&#601;n&#257;&#x1E6F;an &#8217;ar&#601;&#x1E63;&#257;m l&#601;n<sup>a</sup>&#x1E25;&#259;l&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>22&nbsp;n<sup>a</sup>&#x1E25;&#259;l&acirc; l&#601;yi&#347;&#601;r&#257;&#8217;&#275;l &#8216;a&#x1E07;&#601;dw&#333; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>23&nbsp;&#353;eb&#601;&#353;if&#601;l&#275;n&ucirc; z&#257;&#x1E35;ar l&#257;n&ucirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>24&nbsp;wayyif&#601;r&#601;q&#275;n&ucirc; mi&#x1E63;&#x1E63;&#257;r&ecirc;n&ucirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>25&nbsp;n&#333;&#x1E6F;&#275;n le&#x1E25;em l&#601;&#x1E35;&#257;l-b&#257;&#347;&#257;r k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>26&nbsp;hw&#333;&#x1E0F;&ucirc; l&#601;&#8217;&#275;l ha&#353;&#353;&#257;m&#257;yim k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
</TD>
</TABLE>
<P><HR>
<CENTER>
<A HREF="psa137">Next: Psalms (Tehilim) Chapter 137</A></CENTER>
</BODY>
</HTML>
