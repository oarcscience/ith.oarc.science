<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2021">Polyglot</A>&nbsp;
<A HREF="../kjv/kg2021">KJV</A>&nbsp;
<A HREF="../sep/kg2021">Sep</A>&nbsp;
<A HREF="../vul/kg2021">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2020">Previous</A>&nbsp;
<A HREF="kg2022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־שְׁתֵּ֨ים עֶשְׂרֵ֤ה שָׁנָה֙ מְנַשֶּׁ֣ה בְמָלְכ֔וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֥ם אִמּ֖וֹ חֶפְצִי־בָֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה כְּתֽוֹעֲבֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֗שָׁב וַיִּ֙בֶן֙ אֶת־הַבָּמ֔וֹת אֲשֶׁ֥ר אִבַּ֖ד חִזְקִיָּ֣הוּ אָבִ֑יו וַיָּ֨קֶם מִזְבְּחֹ֜ת לַבַּ֗עַל וַיַּ֤עַשׂ אֲשֵׁרָה֙ כַּאֲשֶׁ֣ר עָשָׂ֗ה אַחְאָב֙ מֶ֣לֶךְ יִשְׂרָאֵ֔ל וַיִּשְׁתַּ֙חוּ֙ לְכָל־צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּבָנָ֥ה מִזְבְּחֹ֖ת בְּבֵ֣ית יְהוָ֑ה אֲשֶׁר֙ אָמַ֣ר יְהוָ֔ה בִּירוּשָׁלִַ֖ם אָשִׂ֥ים אֶת־שְׁמִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּ֥בֶן מִזְבְּח֖וֹת לְכָל־צְבָ֣א הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהֶעֱבִ֤יר אֶת־בְּנוֹ֙ בָּאֵ֔שׁ וְעוֹנֵ֣ן וְנִחֵ֔שׁ וְעָ֥שָׂה א֖וֹב וְיִדְּעֹנִ֑ים הִרְבָּ֗ה לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִֽיס׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּ֕שֶׂם אֶת־פֶּ֥סֶל הָאֲשֵׁרָ֖ה אֲשֶׁ֣ר עָשָׂ֑ה בַּבַּ֗יִת אֲשֶׁ֨ר אָמַ֤ר יְהוָה֙ אֶל־דָּוִד֙ וְאֶל־שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִירוּשָׁלִַ֗ם אֲשֶׁ֤ר בָּחַ֙רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י לְעוֹלָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְלֹ֣א אֹסִ֗יף לְהָנִיד֙ רֶ֣גֶל יִשְׂרָאֵ֔ל מִן־הָ֣אֲדָמָ֔ה אֲשֶׁ֥ר נָתַ֖תִּי לַֽאֲבוֹתָ֑ם רַ֣ק׀ אִם־יִשְׁמְר֣וּ לַעֲשׂ֗וֹת כְּכֹל֙ אֲשֶׁ֣ר צִוִּיתִ֔ים וּלְכָל־הַ֨תּוֹרָ֔ה אֲשֶׁר־צִוָּ֥ה אֹתָ֖ם עַבְדִּ֥י מֹשֶֽׁה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלֹ֖א שָׁמֵ֑עוּ וַיַּתְעֵ֤ם מְנַשֶּׁה֙ לַעֲשׂ֣וֹת אֶת־הָרָ֔ע מִן־הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְדַבֵּ֧ר יְהוָ֛ה בְּיַד־עֲבָדָ֥יו הַנְּבִיאִ֖ים לֵאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יַעַן֩ אֲשֶׁ֨ר עָשָׂ֜ה מְנַשֶּׁ֤ה מֶֽלֶךְ־יְהוּדָה֙ הַתֹּעֵב֣וֹת הָאֵ֔לֶּה הֵרַ֕ע מִכֹּ֛ל אֲשֶׁר־עָשׂ֥וּ הָאֱמֹרִ֖י אֲשֶׁ֣ר לְפָנָ֑יו וַיַּחֲטִ֥א גַֽם־אֶת־יְהוּדָ֖ה בְּגִלּוּלָֽיו׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לָכֵ֗ן כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הִנְנִי֙ מֵבִ֣יא רָעָ֔ה עַל־יְרוּשָׁלִַ֖ם וִֽיהוּדָ֑ה אֲשֶׁר֙ כָּל־<font color="brown">שמעיו</font> <font color="blue">שֹׁ֣מְעָ֔הּ</font> תִּצַּ֖לְנָה שְׁתֵּ֥י אָזְנָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְנָטִ֣יתִי עַל־יְרוּשָׁלִַ֗ם אֵ֚ת קָ֣ו שֹֽׁמְר֔וֹן וְאֶת־מִשְׁקֹ֖לֶת בֵּ֣ית אַחְאָ֑ב וּמָחִ֨יתִי אֶת־יְרוּשָׁלִַ֜ם כַּֽאֲשֶׁר־יִמְחֶ֤ה אֶת־הַצַּלַּ֙חַת֙ מָחָ֔ה וְהָפַ֖ךְ עַל־פָּנֶֽיהָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנָטַשְׁתִּ֗י אֵ֚ת שְׁאֵרִ֣ית נַחֲלָתִ֔י וּנְתַתִּ֖ים בְּיַ֣ד אֹֽיְבֵיהֶ֑ם וְהָי֥וּ לְבַ֛ז וְלִמְשִׁסָּ֖ה לְכָל־אֹיְבֵיהֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יַ֗עַן אֲשֶׁ֨ר עָשׂ֤וּ אֶת־הָרַע֙ בְּעֵינַ֔י וַיִּהְי֥וּ מַכְעִסִ֖ים אֹתִ֑י מִן־הַיּ֗וֹם אֲשֶׁ֨ר יָצְא֤וּ אֲבוֹתָם֙ מִמִּצְרַ֔יִם וְעַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְגַם֩ דָּ֨ם נָקִ֜י שָׁפַ֤ךְ מְנַשֶּׁה֙ הַרְבֵּ֣ה מְאֹ֔ד עַ֛ד אֲשֶׁר־מִלֵּ֥א אֶת־יְרוּשָׁלִַ֖ם פֶּ֣ה לָפֶ֑ה לְבַ֤ד מֵֽחַטָּאתוֹ֙ אֲשֶׁ֣ר הֶחֱטִ֣יא אֶת־יְהוּדָ֔ה לַעֲשׂ֥וֹת הָרַ֖ע בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְיֶ֨תֶר דִּבְרֵ֤י מְנַשֶּׁה֙ וְכָל־אֲשֶׁ֣ר עָשָׂ֔ה וְחַטָּאת֖וֹ אֲשֶׁ֣ר חָטָ֑א הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁכַּ֤ב מְנַשֶּׁה֙ עִם־אֲבֹתָ֔יו וַיִּקָּבֵ֥ר בְּגַן־בֵּית֖וֹ בְּגַן־עֻזָּ֑א וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בֶּן־עֶשְׂרִ֨ים וּשְׁתַּ֤יִם שָׁנָה֙ אָמ֣וֹן בְּמָלְכ֔וֹ וּשְׁתַּ֣יִם שָׁנִ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ מְשֻׁלֶּ֥מֶת בַּת־חָר֖וּץ מִן־יָטְבָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה כַּאֲשֶׁ֥ר עָשָׂ֖ה מְנַשֶּׁ֥ה אָבִֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֵּ֕לֶךְ בְּכָל־הַדֶּ֖רֶךְ אֲשֶׁר־הָלַ֣ךְ אָבִ֑יו וַֽיַּעֲבֹ֗ד אֶת־הַגִּלֻּלִים֙ אֲשֶׁ֣ר עָבַ֣ד אָבִ֔יו וַיִּשְׁתַּ֖חוּ לָהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּעֲזֹ֕ב אֶת־יְהוָ֖ה אֱלֹהֵ֣י אֲבֹתָ֑יו וְלֹ֥א הָלַ֖ךְ בְּדֶ֥רֶךְ יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּקְשְׁר֥וּ עַבְדֵֽי־אָמ֖וֹן עָלָ֑יו וַיָּמִ֥יתוּ אֶת־הַמֶּ֖לֶךְ בְּבֵיתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיַּךְ֙ עַם־הָאָ֔רֶץ אֵ֥ת כָּל־הַקֹּשְׁרִ֖ים עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ אֶת־יֹאשִׁיָּ֥הוּ בְנ֖וֹ תַּחְתָּֽיו׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְיֶ֛תֶר דִּבְרֵ֥י אָמ֖וֹן אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּקְבְֹּ֥ר<font color="red"><sup>1</font></sup> אֹת֛וֹ בִּקְבֻרָת֖וֹ בְּגַן־עֻזָּ֑א וַיִּמְלֹ֛ךְ יֹאשִׁיָּ֥הוּ בְנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;ben-&#353;&#601;t&ecirc;m &#8216;e&#347;&#601;r&#275;h &#353;&#257;n&acirc; m&#601;na&#353;&#353;eh &#x1E07;&#601;m&#257;l&#601;&#x1E35;w&#333; w<sup>a</sup>&#x1E25;&#259;mi&#353;&#353;&icirc;m w&#601;&#x1E25;&#257;m&#275;&#353; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; &#x1E25;ef&#601;&#x1E63;&icirc;-&#x1E07;&#257;h: </P>
<P>2&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; k&#601;&#x1E6F;w&#333;&#8216;&#259;&#x1E07;&#333;&#x1E6F; hagw&#333;yim &#8217;&#259;&#353;er hw&#333;r&icirc;&#353; y&#601;hw&acirc; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>3&nbsp;wayy&#257;&#353;&#257;&#x1E07; wayyi&#x1E07;en &#8217;e&#x1E6F;-hab&#257;mw&#333;&#x1E6F; &#8217;&#259;&#353;er &#8217;iba&#x1E0F; &#x1E25;iz&#601;q&icirc;y&acirc;&ucirc; &#8217;&#257;&#x1E07;&icirc;w wayy&#257;qem miz&#601;b&#601;&#x1E25;&#333;&#x1E6F; lab<sup>a</sup>&#8216;al wayy<sup>a</sup>&#8216;a&#347; &#8217;&#259;&#353;&#275;r&acirc; ka&#8217;&#259;&#353;er &#8216;&#257;&#347;&acirc; &#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601; yi&#347;&#601;r&#257;&#8217;&#275;l wayyi&#353;&#601;t<sup>a</sup>&#x1E25;&ucirc; l&#601;&#x1E35;&#257;l-&#x1E63;&#601;&#x1E07;&#257;&#8217; ha&#353;&#353;&#257;mayim wayy<sup>a</sup>&#8216;&#259;&#x1E07;&#333;&#x1E0F; &#8217;&#333;&#x1E6F;&#257;m: </P>
<P>4&nbsp;&ucirc;&#x1E07;&#257;n&acirc; miz&#601;b&#601;&#x1E25;&#333;&#x1E6F; b&#601;&#x1E07;&ecirc;&#x1E6F; y&#601;hw&acirc; &#8217;&#259;&#353;er &#8217;&#257;mar y&#601;hw&acirc; b&icirc;r&ucirc;&#353;&#257;laim &#8217;&#257;&#347;&icirc;m &#8217;e&#x1E6F;-&#353;&#601;m&icirc;: </P>
<P>5&nbsp;wayyi&#x1E07;en miz&#601;b&#601;&#x1E25;w&#333;&#x1E6F; l&#601;&#x1E35;&#257;l-&#x1E63;&#601;&#x1E07;&#257;&#8217; ha&#353;&#353;&#257;m&#257;yim bi&#353;&#601;t&ecirc; &#x1E25;a&#x1E63;&#601;rw&#333;&#x1E6F; b&ecirc;&#x1E6F;-y&#601;hw&acirc;: </P>
<P>6&nbsp;w&#601;he&#8216;&#277;&#x1E07;&icirc;r &#8217;e&#x1E6F;-b&#601;nw&#333; b&#257;&#8217;&#275;&#353; w&#601;&#8216;w&#333;n&#275;n w&#601;ni&#x1E25;&#275;&#353; w&#601;&#8216;&#257;&#347;&acirc; &#8217;w&#333;&#x1E07; w&#601;yid&#601;&#8216;&#333;n&icirc;m hir&#601;b&acirc; l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; l&#601;ha&#x1E35;&#601;&#8216;&icirc;s: </P>
<P>7&nbsp;wayy&#257;&#347;em &#8217;e&#x1E6F;-pesel h&#257;&#8217;&#259;&#353;&#275;r&acirc; &#8217;&#259;&#353;er &#8216;&#257;&#347;&acirc; babayi&#x1E6F; &#8217;&#259;&#353;er &#8217;&#257;mar y&#601;hw&acirc; &#8217;el-d&#257;wi&#x1E0F; w&#601;&#8217;el-&#353;&#601;l&#333;m&#333;h &#x1E07;&#601;nw&#333; babayi&#x1E6F; hazzeh &ucirc;&#x1E07;&icirc;r&ucirc;&#353;&#257;laim &#8217;&#259;&#353;er b&#257;&#x1E25;ar&#601;t&icirc; mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#8217;&#257;&#347;&icirc;m &#8217;e&#x1E6F;-&#353;&#601;m&icirc; l&#601;&#8216;w&#333;l&#257;m: </P>
<P>8&nbsp;w&#601;l&#333;&#8217; &#8217;&#333;s&icirc;f l&#601;h&#257;n&icirc;&#x1E0F; re&#x1E21;el yi&#347;&#601;r&#257;&#8217;&#275;l min-h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&icirc; la&#8217;&#259;&#x1E07;w&#333;&#x1E6F;&#257;m raq| &#8217;im-yi&#353;&#601;m&#601;r&ucirc; l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#333;l &#8217;&#259;&#353;er &#x1E63;i&ucirc;&icirc;&#x1E6F;&icirc;m &ucirc;l&#601;&#x1E35;&#257;l-hatw&#333;r&acirc; &#8217;&#259;&#353;er-&#x1E63;i&ucirc;&acirc; &#8217;&#333;&#x1E6F;&#257;m &#8216;a&#x1E07;&#601;d&icirc; m&#333;&#353;eh: </P>
<P>9&nbsp;w&#601;l&#333;&#8217; &#353;&#257;m&#275;&#8216;&ucirc; wayya&#x1E6F;&#601;&#8216;&#275;m m&#601;na&#353;&#353;eh l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-h&#257;r&#257;&#8216; min-hagw&#333;yim &#8217;&#259;&#353;er hi&#353;&#601;m&icirc;&#x1E0F; y&#601;hw&acirc; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>10&nbsp;way&#601;&#x1E0F;ab&#275;r y&#601;hw&acirc; b&#601;ya&#x1E0F;-&#8216;&#259;&#x1E07;&#257;&#x1E0F;&#257;yw hann&#601;&#x1E07;&icirc;&#8217;&icirc;m l&#275;&#8217;m&#333;r: </P>
<P>11&nbsp;y<sup>a</sup>&#8216;an &#8217;&#259;&#353;er &#8216;&#257;&#347;&acirc; m&#601;na&#353;&#353;eh mele&#x1E35;&#601;-y&#601;h&ucirc;&#x1E0F;&acirc; hat&#333;&#8216;&#275;&#x1E07;w&#333;&#x1E6F; h&#257;&#8217;&#275;lleh h&#275;r<sup>a</sup>&#8216; mik&#333;l &#8217;&#259;&#353;er-&#8216;&#257;&#347;&ucirc; h&#257;&#8217;&#277;m&#333;r&icirc; &#8217;&#259;&#353;er l&#601;f&#257;n&#257;yw wayy<sup>a</sup>&#x1E25;&#259;&#x1E6D;i&#8217; &#x1E21;am-&#8217;e&#x1E6F;-y&#601;h&ucirc;&#x1E0F;&acirc; b&#601;&#x1E21;ill&ucirc;l&#257;yw: f</P>
<P>12&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l hin&#601;n&icirc; m&#275;&#x1E07;&icirc;&#8217; r&#257;&#8216;&acirc; &#8216;al-y&#601;r&ucirc;&#353;&#257;laim w&icirc;h&ucirc;&#x1E0F;&acirc; &#8217;&#259;&#353;er k&#257;l-<font color="brown">&#353;&#333;m&#601;&#8216;&#257;yw</font> <font color="blue">&#353;&#333;m&#601;&#8216;&#257;h</font> ti&#x1E63;&#x1E63;al&#601;n&acirc; &#353;&#601;t&ecirc; &#8217;&#257;z&#601;n&#257;yw: </P>
<P>13&nbsp;w&#601;n&#257;&#x1E6D;&icirc;&#x1E6F;&icirc; &#8216;al-y&#601;r&ucirc;&#353;&#257;laim &#8217;&#275;&#x1E6F; q&#257;w &#353;&#333;m&#601;rw&#333;n w&#601;&#8217;e&#x1E6F;-mi&#353;&#601;q&#333;le&#x1E6F; b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; &ucirc;m&#257;&#x1E25;&icirc;&#x1E6F;&icirc; &#8217;e&#x1E6F;-y&#601;r&ucirc;&#353;&#257;laim ka&#8217;&#259;&#353;er-yim&#601;&#x1E25;eh &#8217;e&#x1E6F;-ha&#x1E63;&#x1E63;all<sup>a</sup>&#x1E25;a&#x1E6F; m&#257;&#x1E25;&acirc; w&#601;h&#257;fa&#x1E35;&#601; &#8216;al-p&#257;neyh&#257;: </P>
<P>14&nbsp;w&#601;n&#257;&#x1E6D;a&#353;&#601;t&icirc; &#8217;&#275;&#x1E6F; &#353;&#601;&#8217;&#275;r&icirc;&#x1E6F; n<sup>a</sup>&#x1E25;&#259;l&#257;&#x1E6F;&icirc; &ucirc;n&#601;&#x1E6F;at&icirc;m b&#601;ya&#x1E0F; &#8217;&#333;y&#601;&#x1E07;&ecirc;hem w&#601;h&#257;y&ucirc; l&#601;&#x1E07;az w&#601;lim&#601;&#353;iss&acirc; l&#601;&#x1E35;&#257;l-&#8217;&#333;y&#601;&#x1E07;&ecirc;hem: </P>
<P>15&nbsp;y<sup>a</sup>&#8216;an &#8217;&#259;&#353;er &#8216;&#257;&#347;&ucirc; &#8217;e&#x1E6F;-h&#257;r<sup>a</sup>&#8216; b&#601;&#8216;&ecirc;nay wayyih&#601;y&ucirc; ma&#x1E35;&#601;&#8216;is&icirc;m &#8217;&#333;&#x1E6F;&icirc; min-hayyw&#333;m &#8217;&#259;&#353;er y&#257;&#x1E63;&#601;&#8217;&ucirc; &#8217;&#259;&#x1E07;w&#333;&#x1E6F;&#257;m mimmi&#x1E63;&#601;rayim w&#601;&#8216;a&#x1E0F; hayyw&#333;m hazzeh: </P>
<P>16&nbsp;w&#601;&#x1E21;am d&#257;m n&#257;q&icirc; &#353;&#257;fa&#x1E35;&#601; m&#601;na&#353;&#353;eh har&#601;b&#275;h m&#601;&#8217;&#333;&#x1E0F; &#8216;a&#x1E0F; &#8217;&#259;&#353;er-mill&#275;&#8217; &#8217;e&#x1E6F;-y&#601;r&ucirc;&#353;&#257;laim peh l&#257;feh l&#601;&#x1E07;a&#x1E0F; m&#275;&#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-y&#601;h&ucirc;&#x1E0F;&acirc; l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: </P>
<P>17&nbsp;w&#601;ye&#x1E6F;er di&#x1E07;&#601;r&ecirc; m&#601;na&#353;&#353;eh w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; w&#601;&#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er &#x1E25;&#257;&#x1E6D;&#257;&#8217; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>18&nbsp;wayyi&#353;&#601;ka&#x1E07; m&#601;na&#353;&#353;eh &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r b&#601;&#x1E21;an-b&ecirc;&#x1E6F;w&#333; b&#601;&#x1E21;an-&#8216;uzz&#257;&#8217; wayyim&#601;l&#333;&#x1E35;&#601; &#8217;&#257;mw&#333;n b&#601;nw&#333; t<sup>a</sup>&#x1E25;&#601;t&#257;yw: f</P>
<P>19&nbsp;ben-&#8216;e&#347;&#601;r&icirc;m &ucirc;&#353;&#601;tayim &#353;&#257;n&acirc; &#8217;&#257;mw&#333;n b&#601;m&#257;l&#601;&#x1E35;w&#333; &ucirc;&#353;&#601;tayim &#353;&#257;n&icirc;m m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; m&#601;&#353;ulleme&#x1E6F; ba&#x1E6F;-&#x1E25;&#257;r&ucirc;&#x1E63; min-y&#257;&#x1E6D;&#601;&#x1E07;&acirc;: </P>
<P>20&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; ka&#8217;&#259;&#353;er &#8216;&#257;&#347;&acirc; m&#601;na&#353;&#353;eh &#8217;&#257;&#x1E07;&icirc;w: </P>
<P>21&nbsp;wayy&#275;le&#x1E35;&#601; b&#601;&#x1E35;&#257;l-hadere&#x1E35;&#601; &#8217;&#259;&#353;er-h&#257;la&#x1E35;&#601; &#8217;&#257;&#x1E07;&icirc;w wayy<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-hagillul&icirc;m &#8217;&#259;&#353;er &#8216;&#257;&#x1E07;a&#x1E0F; &#8217;&#257;&#x1E07;&icirc;w wayyi&#353;&#601;t<sup>a</sup>&#x1E25;&ucirc; l&acirc;em: </P>
<P>22&nbsp;wayy<sup>a</sup>&#8216;&#259;z&#333;&#x1E07; &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&#257;yw w&#601;l&#333;&#8217; h&#257;la&#x1E35;&#601; b&#601;&#x1E0F;ere&#x1E35;&#601; y&#601;hw&acirc;: </P>
<P>23&nbsp;wayyiq&#601;&#353;&#601;r&ucirc; &#8216;a&#x1E07;&#601;&#x1E0F;&ecirc;-&#8217;&#257;mw&#333;n &#8216;&#257;l&#257;yw wayy&#257;m&icirc;&#x1E6F;&ucirc; &#8217;e&#x1E6F;-hammele&#x1E35;&#601; b&#601;&#x1E07;&ecirc;&#x1E6F;w&#333;: </P>
<P>24&nbsp;wayya&#x1E35;&#601; &#8216;am-h&#257;&#8217;&#257;re&#x1E63; &#8217;&#275;&#x1E6F; k&#257;l-haqq&#333;&#353;&#601;r&icirc;m &#8216;al-hammele&#x1E35;&#601; &#8217;&#257;mw&#333;n wayyam&#601;l&icirc;&#x1E35;&ucirc; &#8216;am-h&#257;&#8217;&#257;re&#x1E63; &#8217;e&#x1E6F;-y&#333;&#8217;&#353;&icirc;y&acirc;&ucirc; &#x1E07;&#601;nw&#333; t<sup>a</sup>&#x1E25;&#601;t&#257;yw: </P>
<P>25&nbsp;w&#601;ye&#x1E6F;er di&#x1E07;&#601;r&ecirc; &#8217;&#257;mw&#333;n &#8217;&#259;&#353;er &#8216;&#257;&#347;&acirc; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>26&nbsp;wayyiq&#601;b&#333;&#601;r<font color="red"><sup>1</font></sup> &#8217;&#333;&#x1E6F;w&#333; biq&#601;&#x1E07;ur&#257;&#x1E6F;w&#333; b&#601;&#x1E21;an-&#8216;uzz&#257;&#8217; wayyim&#601;l&#333;&#x1E35;&#601; y&#333;&#8217;&#353;&icirc;y&acirc;&ucirc; &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="kg2022">Next: 2 Kings (2 Melakhim) Chapter 22</A></CENTER>
</BODY>
</HTML>
