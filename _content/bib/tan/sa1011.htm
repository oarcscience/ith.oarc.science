<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1011">Polyglot</A>&nbsp;
<A HREF="../kjv/sa1011">KJV</A>&nbsp;
<A HREF="../sep/sa1011">Sep</A>&nbsp;
<A HREF="../vul/sa1011">Vul</A>&nbsp;

<BR>
<BR><A HREF="sa1">1 Samuel (1 Shmuel) Index</A><BR>
&nbsp;
<A HREF="sa1010">Previous</A>&nbsp;
<A HREF="sa1012">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֗עַל נָחָשׁ֙ הָֽעַמּוֹנִ֔י וַיִּ֖חַן עַל־יָבֵ֣שׁ גִּלְעָ֑ד וַיֹּ֨אמְר֜וּ כָּל־אַנְשֵׁ֤י יָבֵישׁ֙ אֶל־נָחָ֔שׁ כְּרָת־לָ֥נוּ בְרִ֖ית וְנַעַבְדֶֽךָּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אֲלֵיהֶ֗ם נָחָשׁ֙ הָעַמּוֹנִ֔י בְּזֹאת֙ אֶכְרֹ֣ת לָכֶ֔ם בִּנְק֥וֹר לָכֶ֖ם כָּל־עֵ֣ין יָמִ֑ין וְשַׂמְתִּ֥יהָ חֶרְפָּ֖ה עַל־כָּל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמְר֨וּ אֵלָ֜יו זִקְנֵ֣י יָבֵ֗ישׁ הֶ֤רֶף לָ֙נוּ֙ שִׁבְעַ֣ת יָמִ֔ים וְנִשְׁלְחָה֙ מַלְאָכִ֔ים בְּכֹ֖ל גְּב֣וּל יִשְׂרָאֵ֑ל וְאִם־אֵ֥ין מוֹשִׁ֛יעַ אֹתָ֖נוּ וְיָצָ֥אנוּ אֵלֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֹ֤אוּ הַמַּלְאָכִים֙ גִּבְעַ֣ת שָׁא֔וּל וַיְדַבְּר֥וּ הַדְּבָרִ֖ים בְּאָזְנֵ֣י הָעָ֑ם וַיִּשְׂא֧וּ כָל־הָעָ֛ם אֶת־קוֹלָ֖ם וַיִּבְכּֽוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהִנֵּ֣ה שָׁא֗וּל בָּ֣א אַחֲרֵ֤י הַבָּקָר֙ מִן־הַשָּׂדֶ֔ה וַיֹּ֣אמֶר שָׁא֔וּל מַה־לָּעָ֖ם כִּ֣י יִבְכּ֑וּ וַיְסַ֨פְּרוּ־ל֔וֹ אֶת־דִּבְרֵ֖י אַנְשֵׁ֥י יָבֵֽישׁ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתִּצְלַ֤ח רֽוּחַ־אֱלֹהִים֙ עַל־שָׁא֔וּל <font color="brown">בשמעו</font> <font color="blue">כְּשָׁמְע֖וֹ</font> אֶת־הַדְּבָרִ֣ים הָאֵ֑לֶּה וַיִּ֥חַר אַפּ֖וֹ מְאֹֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקַּח֩ צֶ֨מֶד בָּקָ֜ר וַֽיְנַתְּחֵ֗הוּ וַיְשַׁלַּ֞ח בְּכָל־גְּב֣וּל יִשְׂרָאֵל֮ בְּיַ֣ד הַמַּלְאָכִ֣ים׀ לֵאמֹר֒ אֲשֶׁר֩ אֵינֶ֨נּוּ יֹצֵ֜א אַחֲרֵ֤י שָׁאוּל֙ וְאַחַ֣ר שְׁמוּאֵ֔ל כֹּ֥ה יֵעָשֶׂ֖ה לִבְקָר֑וֹ וַיִּפֹּ֤ל פַּֽחַד־יְהוָה֙ עַל־הָעָ֔ם וַיֵּצְא֖וּ כְּאִ֥ישׁ אֶחָֽד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיִּפְקְדֵ֖ם בְּבָ֑זֶק וַיִּהְי֤וּ בְנֵֽי־יִשְׂרָאֵל֙ שְׁלֹ֣שׁ מֵא֣וֹת אֶ֔לֶף וְאִ֥ישׁ יְהוּדָ֖ה שְׁלֹשִׁ֥ים אָֽלֶף׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמְר֞וּ לַמַּלְאָכִ֣ים הַבָּאִ֗ים כֹּ֤ה תֹֽאמְרוּן֙ לְאִישׁ֙ יָבֵ֣ישׁ גִּלְעָ֔ד מָחָ֛ר תִּהְיֶֽה־לָכֶ֥ם תְּשׁוּעָ֖ה <font color="brown">בחם</font> <font color="blue">כְּחֹ֣ם</font> הַשָּׁ֑מֶשׁ וַיָּבֹ֣אוּ הַמַּלְאָכִ֗ים וַיַּגִּ֛ידוּ לְאַנְשֵׁ֥י יָבֵ֖ישׁ וַיִּשְׂמָֽחוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיֹּאמְרוּ֙ אַנְשֵׁ֣י יָבֵ֔ישׁ מָחָ֖ר נֵצֵ֣א אֲלֵיכֶ֑ם וַעֲשִׂיתֶ֣ם לָּ֔נוּ כְּכָל־הַטּ֖וֹב בְּעֵינֵיכֶֽם׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֣י מִֽמָּחֳרָ֗ת וַיָּ֨שֶׂם שָׁא֣וּל אֶת־הָעָם֮ שְׁלֹשָׁ֣ה רָאשִׁים֒ וַיָּבֹ֤אוּ בְתוֹךְ־הַֽמַּחֲנֶה֙ בְּאַשְׁמֹ֣רֶת הַבֹּ֔קֶר וַיַּכּ֥וּ אֶת־עַמּ֖וֹן עַד־חֹ֣ם הַיּ֑וֹם וַיְהִ֤י הַנִּשְׁאָרִים֙ וַיָּפֻ֔צוּ וְלֹ֥א נִשְׁאֲרוּ־בָ֖ם שְׁנַ֥יִם יָֽחַד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמֶר הָעָם֙ אֶל־שְׁמוּאֵ֔ל מִ֣י הָאֹמֵ֔ר שָׁא֖וּל יִמְלֹ֣ךְ עָלֵ֑ינוּ תְּנ֥וּ הָאֲנָשִׁ֖ים וּנְמִיתֵֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר שָׁא֔וּל לֹֽא־יוּמַ֥ת אִ֖ישׁ בַּיּ֣וֹם הַזֶּ֑ה כִּ֥י הַיּ֛וֹם עָשָֽׂה־יְהוָ֥ה תְּשׁוּעָ֖ה בְּיִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר שְׁמוּאֵל֙ אֶל־הָעָ֔ם לְכ֖וּ וְנֵלְכָ֣ה הַגִּלְגָּ֑ל וּנְחַדֵּ֥שׁ שָׁ֖ם הַמְּלוּכָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּלְכ֨וּ כָל־הָעָ֜ם הַגִּלְגָּ֗ל וַיַּמְלִכוּ֩ שָׁ֨ם אֶת־שָׁא֜וּל לִפְנֵ֤י יְהוָה֙ בַּגִּלְגָּ֔ל וַיִּזְבְּחוּ־שָׁ֛ם זְבָחִ֥ים שְׁלָמִ֖ים לִפְנֵ֣י יְהוָ֑ה וַיִּשְׂמַ֨ח שָׁ֥ם שָׁא֛וּל וְכָל־אַנְשֵׁ֥י יִשְׂרָאֵ֖ל עַד־מְאֹֽד׃ פ</P>
</TD>
<TD WIDTH="50%">
<P>1&nbsp;wayy<sup>a</sup>&#8216;al n&#257;&#x1E25;&#257;&#353; h&#257;&#8216;ammw&#333;n&icirc; wayyi&#x1E25;an &#8216;al-y&#257;&#x1E07;&#275;&#353; gil&#601;&#8216;&#257;&#x1E0F; wayy&#333;&#8217;m&#601;r&ucirc; k&#257;l-&#8217;an&#601;&#353;&ecirc; y&#257;&#x1E07;&ecirc;&#353; &#8217;el-n&#257;&#x1E25;&#257;&#353; k&#601;r&#257;&#x1E6F;-l&#257;n&ucirc; &#x1E07;&#601;r&icirc;&#x1E6F; w&#601;n<sup>a</sup>&#8216;a&#x1E07;&#601;&#x1E0F;e&#x1E35;&#x1E35;&#257;: </P>
<P>2&nbsp;wayy&#333;&#8217;mer &#8217;&#259;l&ecirc;hem n&#257;&#x1E25;&#257;&#353; h&#257;&#8216;ammw&#333;n&icirc; b&#601;z&#333;&#8217;&#x1E6F; &#8217;e&#x1E35;&#601;r&#333;&#x1E6F; l&#257;&#x1E35;em bin&#601;qw&#333;r l&#257;&#x1E35;em k&#257;l-&#8216;&ecirc;n y&#257;m&icirc;n w&#601;&#347;am&#601;t&icirc;h&#257; &#x1E25;er&#601;p&acirc; &#8216;al-k&#257;l-yi&#347;&#601;r&#257;&#8217;&#275;l: </P>
<P>3&nbsp;wayy&#333;&#8217;m&#601;r&ucirc; &#8217;&#275;l&#257;yw ziq&#601;n&ecirc; y&#257;&#x1E07;&ecirc;&#353; heref l&#257;n&ucirc; &#353;i&#x1E07;&#601;&#8216;a&#x1E6F; y&#257;m&icirc;m w&#601;ni&#353;&#601;l&#601;&#x1E25;&acirc; mal&#601;&#8217;&#257;&#x1E35;&icirc;m b&#601;&#x1E35;&#333;l g&#601;&#x1E07;&ucirc;l yi&#347;&#601;r&#257;&#8217;&#275;l w&#601;&#8217;im-&#8217;&ecirc;n mw&#333;&#353;&icirc;&#8216;a &#8217;&#333;&#x1E6F;&#257;n&ucirc; w&#601;y&#257;&#x1E63;&#257;&#8217;n&ucirc; &#8217;&#275;ley&#x1E35;&#257;: </P>
<P>4&nbsp;wayy&#257;&#x1E07;&#333;&#8217;&ucirc; hammal&#601;&#8217;&#257;&#x1E35;&icirc;m gi&#x1E07;&#601;&#8216;a&#x1E6F; &#353;&#257;&#8217;&ucirc;l way&#601;&#x1E0F;ab&#601;r&ucirc; had&#601;&#x1E07;&#257;r&icirc;m b&#601;&#8217;&#257;z&#601;n&ecirc; h&#257;&#8216;&#257;m wayyi&#347;&#601;&#8217;&ucirc; &#x1E35;&#257;l-h&#257;&#8216;&#257;m &#8217;e&#x1E6F;-qw&#333;l&#257;m wayyi&#x1E07;&#601;k&ucirc;: </P>
<P>5&nbsp;w&#601;hinn&#275;h &#353;&#257;&#8217;&ucirc;l b&#257;&#8217; &#8217;<sup>a</sup>&#x1E25;&#259;r&ecirc; hab&#257;q&#257;r min-ha&#347;&#347;&#257;&#x1E0F;eh wayy&#333;&#8217;mer &#353;&#257;&#8217;&ucirc;l mah-ll&#257;&#8216;&#257;m k&icirc; yi&#x1E07;&#601;k&ucirc; way&#601;sap&#601;r&ucirc;-lw&#333; &#8217;e&#x1E6F;-di&#x1E07;&#601;r&ecirc; &#8217;an&#601;&#353;&ecirc; y&#257;&#x1E07;&ecirc;&#353;: </P>
<P>6&nbsp;wati&#x1E63;&#601;l<sup>a</sup>&#x1E25; r&ucirc;&#x1E25;a-&#8217;&#277;l&#333;h&icirc;m &#8216;al-&#353;&#257;&#8217;&ucirc;l <font color="brown">b&#601;&#353;&#257;m&#601;&#8216;w&#333;</font> <font color="blue">k&#601;&#353;&#257;m&#601;&#8216;w&#333;</font> &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh wayyi&#x1E25;ar &#8217;apw&#333; m&#601;&#8217;&#333;&#x1E0F;: </P>
<P>7&nbsp;wayyiqq<sup>a</sup>&#x1E25; &#x1E63;eme&#x1E0F; b&#257;q&#257;r way&#601;nat&#601;&#x1E25;&#275;h&ucirc; way&#601;&#353;all<sup>a</sup>&#x1E25; b&#601;&#x1E35;&#257;l-g&#601;&#x1E07;&ucirc;l yi&#347;&#601;r&#257;&#8217;&#275;l b&#601;ya&#x1E0F; hammal&#601;&#8217;&#257;&#x1E35;&icirc;m| l&#275;&#8217;m&#333;r &#8217;&#259;&#353;er &#8217;&ecirc;nenn&ucirc; y&#333;&#x1E63;&#275;&#8217; &#8217;<sup>a</sup>&#x1E25;&#259;r&ecirc; &#353;&#257;&#8217;&ucirc;l w&#601;&#8217;<sup>a</sup>&#x1E25;ar &#353;&#601;m&ucirc;&#8217;&#275;l k&#333;h y&#275;&#8216;&#257;&#347;eh li&#x1E07;&#601;q&#257;rw&#333; wayyip&#333;l p<sup>a</sup>&#x1E25;a&#x1E0F;-y&#601;hw&acirc; &#8216;al-h&#257;&#8216;&#257;m wayy&#275;&#x1E63;&#601;&#8217;&ucirc; k&#601;&#8217;&icirc;&#353; &#8217;e&#x1E25;&#257;&#x1E0F;: </P>
<P>8&nbsp;wayyif&#601;q&#601;&#x1E0F;&#275;m b&#601;&#x1E07;&#257;zeq wayyih&#601;y&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#353;&#601;l&#333;&#353; m&#275;&#8217;w&#333;&#x1E6F; &#8217;elef w&#601;&#8217;&icirc;&#353; y&#601;h&ucirc;&#x1E0F;&acirc; &#353;&#601;l&#333;&#353;&icirc;m &#8217;&#257;lef: </P>
<P>9&nbsp;wayy&#333;&#8217;m&#601;r&ucirc; lammal&#601;&#8217;&#257;&#x1E35;&icirc;m hab&#257;&#8217;&icirc;m k&#333;h &#x1E6F;&#333;&#8217;m&#601;r&ucirc;n l&#601;&#8217;&icirc;&#353; y&#257;&#x1E07;&ecirc;&#353; gil&#601;&#8216;&#257;&#x1E0F; m&#257;&#x1E25;&#257;r tih&#601;yeh-l&#257;&#x1E35;em t&#601;&#353;&ucirc;&#8216;&acirc; <font color="brown">b&#601;&#x1E25;&#333;m</font> <font color="blue">k&#601;&#x1E25;&#333;m</font> ha&#353;&#353;&#257;me&#353; wayy&#257;&#x1E07;&#333;&#8217;&ucirc; hammal&#601;&#8217;&#257;&#x1E35;&icirc;m wayyag&icirc;&#x1E0F;&ucirc; l&#601;&#8217;an&#601;&#353;&ecirc; y&#257;&#x1E07;&ecirc;&#353; wayyi&#347;&#601;m&#257;&#x1E25;&ucirc;: </P>
<P>10&nbsp;wayy&#333;&#8217;m&#601;r&ucirc; &#8217;an&#601;&#353;&ecirc; y&#257;&#x1E07;&ecirc;&#353; m&#257;&#x1E25;&#257;r n&#275;&#x1E63;&#275;&#8217; &#8217;&#259;l&ecirc;&#x1E35;em w<sup>a</sup>&#8216;&#259;&#347;&icirc;&#x1E6F;em ll&#257;n&ucirc; k&#601;&#x1E35;&#257;l-ha&#x1E6D;&#x1E6D;w&#333;&#x1E07; b&#601;&#8216;&ecirc;n&ecirc;&#x1E35;em: s</P>
<P>11&nbsp;way&#601;h&icirc; mimm&#257;&#x1E25;&#335;r&#257;&#x1E6F; wayy&#257;&#347;em &#353;&#257;&#8217;&ucirc;l &#8217;e&#x1E6F;-h&#257;&#8216;&#257;m &#353;&#601;l&#333;&#353;&acirc; r&#257;&#8217;&#353;&icirc;m wayy&#257;&#x1E07;&#333;&#8217;&ucirc; &#x1E07;&#601;&#x1E6F;w&#333;&#x1E35;&#601;-hamm<sup>a</sup>&#x1E25;&#259;neh b&#601;&#8217;a&#353;&#601;m&#333;re&#x1E6F; hab&#333;qer wayyak&ucirc; &#8217;e&#x1E6F;-&#8216;ammw&#333;n &#8216;a&#x1E0F;-&#x1E25;&#333;m hayyw&#333;m way&#601;h&icirc; hanni&#353;&#601;&#8217;&#257;r&icirc;m wayy&#257;fu&#x1E63;&ucirc; w&#601;l&#333;&#8217; ni&#353;&#601;&#8217;&#259;r&ucirc;-&#x1E07;&#257;m &#353;&#601;nayim y&#257;&#x1E25;a&#x1E0F;: </P>
<P>12&nbsp;wayy&#333;&#8217;mer h&#257;&#8216;&#257;m &#8217;el-&#353;&#601;m&ucirc;&#8217;&#275;l m&icirc; h&#257;&#8217;&#333;m&#275;r &#353;&#257;&#8217;&ucirc;l yim&#601;l&#333;&#x1E35;&#601; &#8216;&#257;l&ecirc;n&ucirc; t&#601;n&ucirc; h&#257;&#8217;&#259;n&#257;&#353;&icirc;m &ucirc;n&#601;m&icirc;&#x1E6F;&#275;m: </P>
<P>13&nbsp;wayy&#333;&#8217;mer &#353;&#257;&#8217;&ucirc;l l&#333;&#8217;-y&ucirc;ma&#x1E6F; &#8217;&icirc;&#353; bayyw&#333;m hazzeh k&icirc; hayyw&#333;m &#8216;&#257;&#347;&acirc;-y&#601;hw&acirc; t&#601;&#353;&ucirc;&#8216;&acirc; b&#601;yi&#347;&#601;r&#257;&#8217;&#275;l: s</P>
<P>14&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-h&#257;&#8216;&#257;m l&#601;&#x1E35;&ucirc; w&#601;n&#275;l&#601;&#x1E35;&acirc; hagil&#601;g&#257;l &ucirc;n&#601;&#x1E25;ad&#275;&#353; &#353;&#257;m hamm&#601;l&ucirc;&#x1E35;&acirc;: </P>
<P>15&nbsp;wayy&#275;l&#601;&#x1E35;&ucirc; &#x1E35;&#257;l-h&#257;&#8216;&#257;m hagil&#601;g&#257;l wayyam&#601;li&#x1E35;&ucirc; &#353;&#257;m &#8217;e&#x1E6F;-&#353;&#257;&#8217;&ucirc;l lif&#601;n&ecirc; y&#601;hw&acirc; bagil&#601;g&#257;l wayyiz&#601;b&#601;&#x1E25;&ucirc;-&#353;&#257;m z&#601;&#x1E07;&#257;&#x1E25;&icirc;m &#353;&#601;l&#257;m&icirc;m lif&#601;n&ecirc; y&#601;hw&acirc; wayyi&#347;&#601;m<sup>a</sup>&#x1E25; &#353;&#257;m &#353;&#257;&#8217;&ucirc;l w&#601;&#x1E35;&#257;l-&#8217;an&#601;&#353;&ecirc; yi&#347;&#601;r&#257;&#8217;&#275;l &#8216;a&#x1E0F;-m&#601;&#8217;&#333;&#x1E0F;: f</P>
</TD>
</TABLE>
<P><HR>
<CENTER>
<A HREF="sa1012">Next: 1 Samuel (1 Shmuel) Chapter 12</A></CENTER>
</BODY>
</HTML>
