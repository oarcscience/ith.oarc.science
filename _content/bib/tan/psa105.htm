<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 105</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa105">Polyglot</A>&nbsp;
<A HREF="../kjv/psa105">KJV</A>&nbsp;
<A HREF="../sep/psa105">Sep</A>&nbsp;
<A HREF="../vul/psa105">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa104">Previous</A>&nbsp;
<A HREF="psa106">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 105</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הוֹד֣וּ לַ֭יהוָה קִרְא֣וּ בִּשְׁמ֑וֹ הוֹדִ֥יעוּ בָ֝עַמִּ֗ים עֲלִילוֹתָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִֽׁירוּ־ל֖וֹ זַמְּרוּ־ל֑וֹ שִׂ֝֗יחוּ בְּכָל־נִפְלְאוֹתָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִֽ֭תְהַלְלוּ בְּשֵׁ֣ם קָדְשׁ֑וֹ יִ֝שְׂמַ֗ח לֵ֤ב׀ מְבַקְשֵׁ֬י יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דִּרְשׁ֣וּ יְהוָ֣ה וְעֻזּ֑וֹ בַּקְּשׁ֖וּ פָנָ֣יו תָּמִֽיד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;זִכְר֗וּ נִפְלְאוֹתָ֥יו אֲשֶׁר־עָשָׂ֑ה מֹ֝פְתָ֗יו וּמִשְׁפְּטֵי־פִֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;זֶ֭רַע אַבְרָהָ֣ם עַבְדּ֑וֹ בְּנֵ֖י יַעֲקֹ֣ב בְּחִירָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;ה֭וּא יְהוָ֣ה אֱלֹהֵ֑ינוּ בְּכָל־הָ֝אָ֗רֶץ מִשְׁפָּטָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;זָכַ֣ר לְעוֹלָ֣ם בְּרִית֑וֹ דָּבָ֥ר צִ֝וָּ֗ה לְאֶ֣לֶף דּֽוֹר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֲשֶׁ֣ר כָּ֭רַת אֶת־אַבְרָהָ֑ם וּשְׁב֖וּעָת֣וֹ לְיִשְׂחָֽק׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּֽעֲמִידֶ֣הָ לְיַעֲקֹ֣ב לְחֹ֑ק לְ֝יִשְׂרָאֵ֗ל בְּרִ֣ית עוֹלָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן חֶ֝֗בֶל נַחֲלַתְכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בִּֽ֭הְיוֹתָם מְתֵ֣י מִסְפָּ֑ר כִּ֝מְעַ֗ט וְגָרִ֥ים בָּֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽ֭יִּתְהַלְּכוּ מִגּ֣וֹי אֶל־גּ֑וֹי מִ֝מַּמְלָכָ֗ה אֶל־עַ֥ם אַחֵֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לֹֽא־הִנִּ֣יחַ אָדָ֣ם לְעָשְׁקָ֑ם וַיּ֖וֹכַח עֲלֵיהֶ֣ם מְלָכִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַֽל־תִּגְּע֥וּ בִמְשִׁיחָ֑י וְ֝לִנְבִיאַי אַל־תָּרֵֽעוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּקְרָ֣א רָ֭עָב עַל־הָאָ֑רֶץ כָּֽל־מַטֵּה־לֶ֥חֶם שָׁבָֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שָׁלַ֣ח לִפְנֵיהֶ֣ם אִ֑ישׁ לְ֝עֶ֗בֶד נִמְכַּ֥ר יוֹסֵֽף׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עִנּ֣וּ בַכֶּ֣בֶל <font color="brown">רגליו</font> <font color="blue">רַגְל֑וֹ</font> בַּ֝רְזֶ֗ל בָּ֣אָה נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עַד־עֵ֥ת בֹּֽא־דְבָר֑וֹ אִמְרַ֖ת יְהוָ֣ה צְרָפָֽתְהוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;שָׁ֣לַח מֶ֭לֶךְ וַיַּתִּירֵ֑הוּ מֹשֵׁ֥ל עַ֝מִּ֗ים וַֽיְפַתְּחֵֽהוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;שָׂמ֣וֹ אָד֣וֹן לְבֵית֑וֹ וּ֝מֹשֵׁ֗ל בְּכָל־קִנְיָנֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֶאְסֹ֣ר שָׂרָ֣יו בְּנַפְשׁ֑וֹ וּזְקֵנָ֥יו יְחַכֵּֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֣א יִשְׂרָאֵ֣ל מִצְרָ֑יִם וְ֝יַעֲקֹ֗ב גָּ֣ר בְּאֶֽרֶץ־חָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֶּ֣פֶר אֶת־עַמּ֣וֹ מְאֹ֑ד וַ֝יַּֽעֲצִמֵהוּ מִצָּרָֽיו׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;הָפַ֣ךְ לִ֭בָּם לִשְׂנֹ֣א עַמּ֑וֹ לְ֝הִתְנַכֵּ֗ל בַּעֲבָדָֽיו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;שָׁ֭לַח מֹשֶׁ֣ה עַבְדּ֑וֹ אַ֝הֲרֹ֗ן אֲשֶׁ֣ר בָּֽחַר־בּֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;שָֽׂמוּ־בָ֭ם דִּבְרֵ֣י אֹתוֹתָ֑יו וּ֝מֹפְתִ֗ים בְּאֶ֣רֶץ חָֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;שָׁ֣לַֽח חֹ֭שֶׁךְ וַיַּחְשִׁ֑ךְ וְלֹֽא־מָ֝ר֗וּ אֶת־<font color="brown">דברוו<font color="red"><sup>1</font></sup></font> <font color="blue">דְּבָרֽוֹ׃</font> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הָפַ֣ךְ אֶת־מֵימֵיהֶ֣ם לְדָ֑ם וַ֝יָּ֗מֶת אֶת־דְּגָתָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;שָׁרַ֣ץ אַרְצָ֣ם צְפַרְדְּעִ֑ים בְּ֝חַדְרֵ֗י מַלְכֵיהֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אָ֭מַר וַיָּבֹ֣א עָרֹ֑ב כִּ֝נִּ֗ים בְּכָל־גְּבוּלָֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;נָתַ֣ן גִּשְׁמֵיהֶ֣ם בָּרָ֑ד אֵ֖שׁ לֶהָב֣וֹת בְּאַרְצָֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיַּ֣ךְ גַּ֭פְנָם וּתְאֵנָתָ֑ם וַ֝יְשַׁבֵּ֗ר עֵ֣ץ גְּבוּלָֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אָ֭מַר וַיָּבֹ֣א אַרְבֶּ֑ה וְ֝יֶ֗לֶק וְאֵ֣ין מִסְפָּֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֹּ֣אכַל כָּל־עֵ֣שֶׂב בְּאַרְצָ֑ם וַ֝יֹּ֗אכַל פְּרִ֣י אַדְמָתָֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיַּ֣ךְ כָּל־בְּכ֣וֹר בְּאַרְצָ֑ם רֵ֝אשִׁ֗ית לְכָל־אוֹנָֽם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַֽ֭יּוֹצִיאֵם בְּכֶ֣סֶף וְזָהָ֑ב וְאֵ֖ין בִּשְׁבָטָ֣יו כּוֹשֵֽׁל׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;שָׂמַ֣ח מִצְרַ֣יִם בְּצֵאתָ֑ם כִּֽי־נָפַ֖ל פַּחְדָּ֣ם עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;פָּרַ֣שׂ עָנָ֣ן לְמָסָ֑ךְ וְ֝אֵ֗שׁ לְהָאִ֥יר לָֽיְלָה׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;שָׁאַ֣ל וַיָּבֵ֣א שְׂלָ֑ו וְלֶ֥חֶם שָׁ֝מַ֗יִם יַשְׂבִּיעֵֽם׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;פָּ֣תַח צ֭וּר וַיָּז֣וּבוּ מָ֑יִם הָ֝לְכ֗וּ בַּצִּיּ֥וֹת נָהָֽר׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;כִּֽי־זָ֭כַר אֶת־דְּבַ֣ר קָדְשׁ֑וֹ אֶֽת־אַבְרָהָ֥ם עַבְדּֽוֹ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיּוֹצִ֣א עַמּ֣וֹ בְשָׂשׂ֑וֹן בְּ֝רִנָּ֗ה אֶת־בְּחִירָֽיו׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיִּתֵּ֣ן לָ֭הֶם אַרְצ֣וֹת גּוֹיִ֑ם וַעֲמַ֖ל לְאֻמִּ֣ים יִירָֽשׁוּ׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;בַּעֲב֤וּר׀ יִשְׁמְר֣וּ חֻ֭קָּיו וְתוֹרֹתָ֥יו יִנְצֹ֗רוּ הַֽלְלוּ־יָֽהּ׃ </P>
</TD>
<TD WIDTH="50%">
<P>1&nbsp;hw&#333;&#x1E0F;&ucirc; layhw&acirc; qir&#601;&#8217;&ucirc; bi&#353;&#601;mw&#333; hw&#333;&#x1E0F;&icirc;&#8216;&ucirc; &#x1E07;&#257;&#8216;amm&icirc;m &#8216;&#259;l&icirc;lw&#333;&#x1E6F;&#257;yw: </P>
<P>2&nbsp;&#353;&icirc;r&ucirc;-lw&#333; zamm&#601;r&ucirc;-lw&#333; &#347;&icirc;&#x1E25;&ucirc; b&#601;&#x1E35;&#257;l-nif&#601;l&#601;&#8217;w&#333;&#x1E6F;&#257;yw: </P>
<P>3&nbsp;hi&#x1E6F;&#601;hal&#601;l&ucirc; b&#601;&#353;&#275;m q&#257;&#x1E0F;&#601;&#353;w&#333; yi&#347;&#601;m<sup>a</sup>&#x1E25; l&#275;&#x1E07;| m&#601;&#x1E07;aq&#601;&#353;&ecirc; y&#601;hw&acirc;: </P>
<P>4&nbsp;dir&#601;&#353;&ucirc; y&#601;hw&acirc; w&#601;&#8216;uzzw&#333; baqq&#601;&#353;&ucirc; f&#257;n&#257;yw t&#257;m&icirc;&#x1E0F;: </P>
<P>5&nbsp;zi&#x1E35;&#601;r&ucirc; nif&#601;l&#601;&#8217;w&#333;&#x1E6F;&#257;yw &#8217;&#259;&#353;er-&#8216;&#257;&#347;&acirc; m&#333;f&#601;&#x1E6F;&#257;yw &ucirc;mi&#353;&#601;p&#601;&#x1E6D;&ecirc;-f&icirc;w: </P>
<P>6&nbsp;zer<sup>a</sup>&#8216; &#8217;a&#x1E07;&#601;r&acirc;&#257;m &#8216;a&#x1E07;&#601;dw&#333; b&#601;n&ecirc; y<sup>a</sup>&#8216;&#259;q&#333;&#x1E07; b&#601;&#x1E25;&icirc;r&#257;yw: </P>
<P>7&nbsp;h&ucirc;&#8217; y&#601;hw&acirc; &#8217;&#277;l&#333;h&ecirc;n&ucirc; b&#601;&#x1E35;&#257;l-h&#257;&#8217;&#257;re&#x1E63; mi&#353;&#601;p&#257;&#x1E6D;&#257;yw: </P>
<P>8&nbsp;z&#257;&#x1E35;ar l&#601;&#8216;w&#333;l&#257;m b&#601;r&icirc;&#x1E6F;w&#333; d&#257;&#x1E07;&#257;r &#x1E63;i&ucirc;&acirc; l&#601;&#8217;elef dw&#333;r: </P>
<P>9&nbsp;&#8217;&#259;&#353;er k&#257;ra&#x1E6F; &#8217;e&#x1E6F;-&#8217;a&#x1E07;&#601;r&acirc;&#257;m &ucirc;&#353;&#601;&#x1E07;&ucirc;&#8216;&#257;&#x1E6F;w&#333; l&#601;yi&#347;&#601;&#x1E25;&#257;q: </P>
<P>10&nbsp;wayy<sup>a</sup>&#8216;&#259;m&icirc;&#x1E0F;eh&#257; l&#601;y<sup>a</sup>&#8216;&#259;q&#333;&#x1E07; l&#601;&#x1E25;&#333;q l&#601;yi&#347;&#601;r&#257;&#8217;&#275;l b&#601;r&icirc;&#x1E6F; &#8216;w&#333;l&#257;m: </P>
<P>11&nbsp;l&#275;&#8217;m&#333;r l&#601;&#x1E35;&#257; &#8217;et&#275;n &#8217;e&#x1E6F;-&#8217;ere&#x1E63;-k&#601;n&#257;&#8216;an &#x1E25;e&#x1E07;el n<sup>a</sup>&#x1E25;&#259;la&#x1E6F;&#601;&#x1E35;em: </P>
<P>12&nbsp;bih&#601;yw&#333;&#x1E6F;&#257;m m&#601;&#x1E6F;&ecirc; mis&#601;p&#257;r kim&#601;&#8216;a&#x1E6D; w&#601;&#x1E21;&#257;r&icirc;m b&#257;h: </P>
<P>13&nbsp;wayyi&#x1E6F;&#601;hall&#601;&#x1E35;&ucirc; migw&#333;y &#8217;el-gw&#333;y mimmam&#601;l&#257;&#x1E35;&acirc; &#8217;el-&#8216;am &#8217;<sup>a</sup>&#x1E25;&#275;r: </P>
<P>14&nbsp;l&#333;&#8217;-hinn&icirc;&#x1E25;a &#8217;&#257;&#x1E0F;&#257;m l&#601;&#8216;&#257;&#353;&#601;q&#257;m wayyw&#333;&#x1E35;<sup>a</sup>&#x1E25; &#8216;&#259;l&ecirc;hem m&#601;l&#257;&#x1E35;&icirc;m: </P>
<P>15&nbsp;&#8217;al-tig&#601;&#8216;&ucirc; &#x1E07;im&#601;&#353;&icirc;&#x1E25;&#257;y w&#601;lin&#601;&#x1E07;&icirc;&#8217;ay &#8217;al-t&#257;r&#275;&#8216;&ucirc;: </P>
<P>16&nbsp;wayyiq&#601;r&#257;&#8217; r&#257;&#8216;&#257;&#x1E07; &#8216;al-h&#257;&#8217;&#257;re&#x1E63; k&#257;l-ma&#x1E6D;&#x1E6D;&#275;h-le&#x1E25;em &#353;&#257;&#x1E07;&#257;r: </P>
<P>17&nbsp;&#353;&#257;l<sup>a</sup>&#x1E25; lif&#601;n&ecirc;hem &#8217;&icirc;&#353; l&#601;&#8216;e&#x1E07;e&#x1E0F; nim&#601;kar yw&#333;s&#275;f: </P>
<P>18&nbsp;&#8216;inn&ucirc; &#x1E07;ake&#x1E07;el <font color="brown">ra&#x1E21;&#601;l&#257;yw</font> <font color="blue">ra&#x1E21;&#601;lw&#333;</font> bar&#601;zel b&#257;&#8217;&acirc; naf&#601;&#353;w&#333;: </P>
<P>19&nbsp;&#8216;a&#x1E0F;-&#8216;&#275;&#x1E6F; b&#333;&#8217;-&#x1E0F;&#601;&#x1E07;&#257;rw&#333; &#8217;im&#601;ra&#x1E6F; y&#601;hw&acirc; &#x1E63;&#601;r&#257;f&#257;&#x1E6F;&#601;h&ucirc;: </P>
<P>20&nbsp;&#353;&#257;l<sup>a</sup>&#x1E25; mele&#x1E35;&#601; wayyat&icirc;r&#275;h&ucirc; m&#333;&#353;&#275;l &#8216;amm&icirc;m way&#601;fat&#601;&#x1E25;&#275;h&ucirc;: </P>
<P>21&nbsp;&#347;&#257;mw&#333; &#8217;&#257;&#x1E0F;w&#333;n l&#601;&#x1E07;&ecirc;&#x1E6F;w&#333; &ucirc;m&#333;&#353;&#275;l b&#601;&#x1E35;&#257;l-qin&#601;y&#257;nw&#333;: </P>
<P>22&nbsp;le&#8217;&#601;s&#333;r &#347;&#257;r&#257;yw b&#601;naf&#601;&#353;w&#333; &ucirc;z&#601;q&#275;n&#257;yw y&#601;&#x1E25;ak&#275;m: </P>
<P>23&nbsp;wayy&#257;&#x1E07;&#333;&#8217; yi&#347;&#601;r&#257;&#8217;&#275;l mi&#x1E63;&#601;r&#257;yim w&#601;y<sup>a</sup>&#8216;&#259;q&#333;&#x1E07; g&#257;r b&#601;&#8217;ere&#x1E63;-&#x1E25;&#257;m: </P>
<P>24&nbsp;wayyefer &#8217;e&#x1E6F;-&#8216;ammw&#333; m&#601;&#8217;&#333;&#x1E0F; wayy<sup>a</sup>&#8216;&#259;&#x1E63;im&#275;h&ucirc; mi&#x1E63;&#x1E63;&#257;r&#257;yw: </P>
<P>25&nbsp;h&#257;fa&#x1E35;&#601; lib&#257;m li&#347;&#601;n&#333;&#8217; &#8216;ammw&#333; l&#601;hi&#x1E6F;&#601;nak&#275;l b<sup>a</sup>&#8216;&#259;&#x1E07;&#257;&#x1E0F;&#257;yw: </P>
<P>26&nbsp;&#353;&#257;l<sup>a</sup>&#x1E25; m&#333;&#353;eh &#8216;a&#x1E07;&#601;dw&#333; &#8217;ah&#259;r&#333;n &#8217;&#259;&#353;er b&#257;&#x1E25;ar-bw&#333;: </P>
<P>27&nbsp;&#347;&#257;m&ucirc;-&#x1E07;&#257;m di&#x1E07;&#601;r&ecirc; &#8217;&#333;&#x1E6F;w&#333;&#x1E6F;&#257;yw &ucirc;m&#333;f&#601;&#x1E6F;&icirc;m b&#601;&#8217;ere&#x1E63; &#x1E25;&#257;m: </P>
<P>28&nbsp;&#353;&#257;l<sup>a</sup>&#x1E25; &#x1E25;&#333;&#353;e&#x1E35;&#601; wayy<sup>a</sup>&#x1E25;&#601;&#353;i&#x1E35;&#601; w&#601;l&#333;&#8217;-m&#257;r&ucirc; &#8217;e&#x1E6F;-<font color="brown">d&#601;&#x1E07;&#257;r&#257;ww<font color="red"><sup>1</font></sup></font> <font color="blue">d&#601;&#x1E07;&#257;rw&#333;:</font> </P>
<P>29&nbsp;h&#257;fa&#x1E35;&#601; &#8217;e&#x1E6F;-m&ecirc;m&ecirc;hem l&#601;&#x1E0F;&#257;m wayy&#257;me&#x1E6F; &#8217;e&#x1E6F;-d&#601;&#x1E21;&#257;&#x1E6F;&#257;m: </P>
<P>30&nbsp;&#353;&#257;ra&#x1E63; &#8217;ar&#601;&#x1E63;&#257;m &#x1E63;&#601;far&#601;d&#601;&#8216;&icirc;m b&#601;&#x1E25;a&#x1E0F;&#601;r&ecirc; mal&#601;&#x1E35;&ecirc;hem: </P>
<P>31&nbsp;&#8217;&#257;mar wayy&#257;&#x1E07;&#333;&#8217; &#8216;&#257;r&#333;&#x1E07; kinn&icirc;m b&#601;&#x1E35;&#257;l-g&#601;&#x1E07;&ucirc;l&#257;m: </P>
<P>32&nbsp;n&#257;&#x1E6F;an gi&#353;&#601;m&ecirc;hem b&#257;r&#257;&#x1E0F; &#8217;&#275;&#353; leh&#257;&#x1E07;w&#333;&#x1E6F; b&#601;&#8217;ar&#601;&#x1E63;&#257;m: </P>
<P>33&nbsp;wayya&#x1E35;&#601; gaf&#601;n&#257;m &ucirc;&#x1E6F;&#601;&#8217;&#275;n&#257;&#x1E6F;&#257;m way&#601;&#353;ab&#275;r &#8216;&#275;&#x1E63; g&#601;&#x1E07;&ucirc;l&#257;m: </P>
<P>34&nbsp;&#8217;&#257;mar wayy&#257;&#x1E07;&#333;&#8217; &#8217;ar&#601;beh w&#601;yeleq w&#601;&#8217;&ecirc;n mis&#601;p&#257;r: </P>
<P>35&nbsp;wayy&#333;&#8217;&#x1E35;al k&#257;l-&#8216;&#275;&#347;e&#x1E07; b&#601;&#8217;ar&#601;&#x1E63;&#257;m wayy&#333;&#8217;&#x1E35;al p&#601;r&icirc; &#8217;a&#x1E0F;&#601;m&#257;&#x1E6F;&#257;m: </P>
<P>36&nbsp;wayya&#x1E35;&#601; k&#257;l-b&#601;&#x1E35;w&#333;r b&#601;&#8217;ar&#601;&#x1E63;&#257;m r&#275;&#8217;&#353;&icirc;&#x1E6F; l&#601;&#x1E35;&#257;l-&#8217;w&#333;n&#257;m: </P>
<P>37&nbsp;wayyw&#333;&#x1E63;&icirc;&#8217;&#275;m b&#601;&#x1E35;esef w&#601;z&acirc;&#257;&#x1E07; w&#601;&#8217;&ecirc;n bi&#353;&#601;&#x1E07;&#257;&#x1E6D;&#257;yw kw&#333;&#353;&#275;l: </P>
<P>38&nbsp;&#347;&#257;m<sup>a</sup>&#x1E25; mi&#x1E63;&#601;rayim b&#601;&#x1E63;&#275;&#8217;&#x1E6F;&#257;m k&icirc;-n&#257;fal p<sup>a</sup>&#x1E25;&#601;d&#257;m &#8216;&#259;l&ecirc;hem: </P>
<P>39&nbsp;p&#257;ra&#347; &#8216;&#257;n&#257;n l&#601;m&#257;s&#257;&#x1E35;&#601; w&#601;&#8217;&#275;&#353; l&#601;h&#257;&#8217;&icirc;r l&#257;y&#601;l&acirc;: </P>
<P>40&nbsp;&#353;&#257;&#8217;al wayy&#257;&#x1E07;&#275;&#8217; &#347;&#601;l&#257;w w&#601;le&#x1E25;em &#353;&#257;mayim ya&#347;&#601;b&icirc;&#8216;&#275;m: </P>
<P>41&nbsp;p&#257;&#x1E6F;<sup>a</sup>&#x1E25; &#x1E63;&ucirc;r wayy&#257;z&ucirc;&#x1E07;&ucirc; m&#257;yim h&#257;l&#601;&#x1E35;&ucirc; ba&#x1E63;&#x1E63;&icirc;yw&#333;&#x1E6F; n&acirc;&#257;r: </P>
<P>42&nbsp;k&icirc;-z&#257;&#x1E35;ar &#8217;e&#x1E6F;-d&#601;&#x1E07;ar q&#257;&#x1E0F;&#601;&#353;w&#333; &#8217;e&#x1E6F;-&#8217;a&#x1E07;&#601;r&acirc;&#257;m &#8216;a&#x1E07;&#601;dw&#333;: </P>
<P>43&nbsp;wayyw&#333;&#x1E63;i&#8217; &#8216;ammw&#333; &#x1E07;&#601;&#347;&#257;&#347;w&#333;n b&#601;rinn&acirc; &#8217;e&#x1E6F;-b&#601;&#x1E25;&icirc;r&#257;yw: </P>
<P>44&nbsp;wayyit&#275;n l&acirc;em &#8217;ar&#601;&#x1E63;w&#333;&#x1E6F; gw&#333;yim w<sup>a</sup>&#8216;&#259;mal l&#601;&#8217;umm&icirc;m y&icirc;r&#257;&#353;&ucirc;: </P>
<P>45&nbsp;b<sup>a</sup>&#8216;&#259;&#x1E07;&ucirc;r| yi&#353;&#601;m&#601;r&ucirc; &#x1E25;uqq&#257;yw w&#601;&#x1E6F;w&#333;r&#333;&#x1E6F;&#257;yw yin&#601;&#x1E63;&#333;r&ucirc; hal&#601;l&ucirc;-y&#257;h: </P>
</TD>
</TABLE>
<P><HR>
<CENTER>
<A HREF="psa106">Next: Psalms (Tehilim) Chapter 106</A></CENTER>
</BODY>
</HTML>
