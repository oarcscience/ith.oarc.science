<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 79</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa079.htm">Polyglot</A>&nbsp;
<A HREF="../kjv/psa079.htm">KJV</A>&nbsp;
<A HREF="../sep/psa079.htm">Sep</A>&nbsp;
<A HREF="../vul/psa079.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa078.htm">Previous</A>&nbsp;
<A HREF="psa080.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 79</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִזְמ֗וֹר לְאָ֫סָ֥ף אֱ‍ֽלֹהִ֡ים בָּ֤אוּ גוֹיִ֨ם׀ בְּֽנַחֲלָתֶ֗ךָ טִ֭מְּאוּ אֶת־הֵיכַ֣ל קָדְשֶׁ֑ךָ שָׂ֖מוּ אֶת־יְרוּשָׁלִַ֣ם לְעִיִּֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נָֽתְנ֡וּ אֶת־נִבְלַ֬ת עֲבָדֶ֗יךָ מַ֭אֲכָל לְע֣וֹף הַשָּׁמָ֑יִם בְּשַׂ֥ר חֲ֝סִידֶ֗יךָ לְחַיְתוֹ־אָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָׁפְכ֬וּ דָמָ֨ם׀ כַּמַּ֗יִם סְֽבִ֘יב֤וֹת יְֽרוּשָׁלִָ֗ם וְאֵ֣ין קוֹבֵֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הָיִ֣ינוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַד־מָ֣ה יְ֭הוָה תֶּאֱנַ֣ף לָנֶ֑צַח תִּבְעַ֥ר כְּמוֹ־אֵ֝֗שׁ קִנְאָתֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שְׁפֹ֤ךְ חֲמָתְךָ֨ אֶֽל־הַגּוֹיִם֮ אֲשֶׁ֪ר לֹא־יְדָ֫ע֥וּךָ וְעַ֥ל מַמְלָכ֑וֹת אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֭י אָכַ֣ל אֶֽת־יַעֲקֹ֑ב וְֽאֶת־נָוֵ֥הוּ הֵשַֽׁמּוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַֽל־תִּזְכָּר־לָנוּ֮ עֲוֹנֹ֪ת רִאשֹׁ֫נִ֥ים מַ֭הֵר יְקַדְּמ֣וּנוּ רַחֲמֶ֑יךָ כִּ֖י דַלּ֣וֹנוּ מְאֹֽד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עָזְרֵ֤נוּ׀ אֱלֹ֘הֵ֤י יִשְׁעֵ֗נוּ עַל־דְּבַ֥ר כְּבֽוֹד־שְׁמֶ֑ךָ וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ לְמַ֣עַן שְׁמֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לָ֤מָּה׀ יֹאמְר֣וּ הַגּוֹיִם֮ אַיֵּ֪ה אֱ‍ֽלֹהֵ֫יהֶ֥ם יִוָּדַ֣ע <font color="brown">בגיים</font> <font color="blue">בַּגּוֹיִ֣ם</font> לְעֵינֵ֑ינוּ נִ֝קְמַ֗ת דַּֽם־עֲבָדֶ֥יךָ הַשָּׁפֽוּךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר כְּגֹ֥דֶל זְרוֹעֲךָ֑ ה֝וֹתֵ֗ר בְּנֵ֣י תְמוּתָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם אֶל־חֵיקָ֑ם חֶרְפָּ֘תָ֤ם אֲשֶׁ֖ר חֵרְפ֣וּךָ אֲדֹנָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַאֲנַ֤חְנוּ עַמְּךָ֨׀<font color="red"><sup>3</font></sup> וְצֹ֥אן מַרְעִיתֶךָ֮ נ֤וֹדֶ֥ה לְּךָ֗ לְע֫וֹלָ֥ם לְדֹ֥ר וָדֹ֑ר נְ֝סַפֵּ֗ר תְּהִלָּתֶֽךָ׃ </P>
</TD>
<TD WIDTH="50%">
<P>1&nbsp;miz&#601;mw&#333;r l&#601;&#8217;&#257;s&#257;f &#8217;&#277;&#x200D;l&#333;h&icirc;m b&#257;&#8217;&ucirc; &#x1E21;w&#333;yim| b&#601;n<sup>a</sup>&#x1E25;&#259;l&#257;&#x1E6F;e&#x1E35;&#257; &#x1E6D;imm&#601;&#8217;&ucirc; &#8217;e&#x1E6F;-h&ecirc;&#x1E35;al q&#257;&#x1E0F;&#601;&#353;e&#x1E35;&#257; &#347;&#257;m&ucirc; &#8217;e&#x1E6F;-y&#601;r&ucirc;&#353;&#257;laim l&#601;&#8216;&icirc;y&icirc;m: </P>
<P>2&nbsp;n&#257;&#x1E6F;&#601;n&ucirc; &#8217;e&#x1E6F;-ni&#x1E07;&#601;la&#x1E6F; &#8216;&#259;&#x1E07;&#257;&#x1E0F;ey&#x1E35;&#257; ma&#8217;&#259;&#x1E35;&#257;l l&#601;&#8216;w&#333;f ha&#353;&#353;&#257;m&#257;yim b&#601;&#347;ar &#x1E25;&#259;s&icirc;&#x1E0F;ey&#x1E35;&#257; l&#601;&#x1E25;ay&#601;&#x1E6F;w&#333;-&#8217;&#257;re&#x1E63;: </P>
<P>3&nbsp;&#353;&#257;f&#601;&#x1E35;&ucirc; &#x1E0F;&#257;m&#257;m| kammayim s&#601;&#x1E07;&icirc;&#x1E07;w&#333;&#x1E6F; y&#601;r&ucirc;&#353;&#257;l&#257;im w&#601;&#8217;&ecirc;n qw&#333;&#x1E07;&#275;r: </P>
<P>4&nbsp;h&#257;y&icirc;n&ucirc; &#x1E25;er&#601;p&acirc; li&#353;&#601;&#x1E35;&#275;n&ecirc;n&ucirc; l<sup>a</sup>&#8216;a&#x1E21; w&#257;qeles lis&#601;&#x1E07;&icirc;&#x1E07;w&#333;&#x1E6F;&ecirc;n&ucirc;: </P>
<P>5&nbsp;&#8216;a&#x1E0F;-m&acirc; y&#601;hw&acirc; te&#8217;&#277;naf l&#257;ne&#x1E63;<sup>a</sup>&#x1E25; ti&#x1E07;&#601;&#8216;ar k&#601;mw&#333;-&#8217;&#275;&#353; qin&#601;&#8217;&#257;&#x1E6F;e&#x1E35;&#257;: </P>
<P>6&nbsp;&#353;&#601;f&#333;&#x1E35;&#601; &#x1E25;&#259;m&#257;&#x1E6F;&#601;&#x1E35;&#257; &#8217;el-hagw&#333;yim &#8217;&#259;&#353;er l&#333;&#8217;-y&#601;&#x1E0F;&#257;&#8216;&ucirc;&#x1E35;&#257; w&#601;&#8216;al mam&#601;l&#257;&#x1E35;w&#333;&#x1E6F; &#8217;&#259;&#353;er b&#601;&#353;im&#601;&#x1E35;&#257; l&#333;&#8217; q&#257;r&#257;&#8217;&ucirc;: </P>
<P>7&nbsp;k&icirc; &#8217;&#257;&#x1E35;al &#8217;e&#x1E6F;-y<sup>a</sup>&#8216;&#259;q&#333;&#x1E07; w&#601;&#8217;e&#x1E6F;-n&#257;w&#275;h&ucirc; h&#275;&#353;amm&ucirc;: </P>
<P>8&nbsp;&#8217;al-tiz&#601;k&#257;r-l&#257;n&ucirc; &#8216;&#259;w&#333;n&#333;&#x1E6F; ri&#8217;&#353;&#333;n&icirc;m mah&#275;r y&#601;qad&#601;m&ucirc;n&ucirc; r<sup>a</sup>&#x1E25;&#259;mey&#x1E35;&#257; k&icirc; &#x1E0F;allw&#333;n&ucirc; m&#601;&#8217;&#333;&#x1E0F;: </P>
<P>9&nbsp;&#8216;&#257;z&#601;r&#275;n&ucirc;| &#8217;&#277;l&#333;h&ecirc; yi&#353;&#601;&#8216;&#275;n&ucirc; &#8216;al-d&#601;&#x1E07;ar k&#601;&#x1E07;w&#333;&#x1E0F;-&#353;&#601;me&#x1E35;&#257; w&#601;ha&#x1E63;&#x1E63;&icirc;l&#275;n&ucirc; w&#601;&#x1E35;ap&#275;r &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;n&ucirc; l&#601;m<sup>a</sup>&#8216;an &#353;&#601;me&#x1E35;&#257;: </P>
<P>10&nbsp;l&#257;mm&acirc;| y&#333;&#8217;m&#601;r&ucirc; hagw&#333;yim &#8217;ayy&#275;h &#8217;&#277;&#x200D;l&#333;h&ecirc;hem yi&ucirc;&#257;&#x1E0F;<sup>a</sup>&#8216; <font color="brown">bag&#333;y&icirc;m</font> <font color="blue">bagw&#333;yim</font> l&#601;&#8216;&ecirc;n&ecirc;n&ucirc; niq&#601;ma&#x1E6F; dam-&#8216;&#259;&#x1E07;&#257;&#x1E0F;ey&#x1E35;&#257; ha&#353;&#353;&#257;f&ucirc;&#x1E35;&#601;: </P>
<P>11&nbsp;t&#257;&#x1E07;w&#333;&#8217; l&#601;f&#257;ney&#x1E35;&#257; &#8217;en&#601;qa&#x1E6F; &#8217;&#257;s&icirc;r k&#601;&#x1E21;&#333;&#x1E0F;el z&#601;rw&#333;&#8216;&#259;&#x1E35;&#257; hw&#333;&#x1E6F;&#275;r b&#601;n&ecirc; &#x1E6F;&#601;m&ucirc;&#x1E6F;&acirc;: </P>
<P>12&nbsp;w&#601;h&#257;&#353;&#275;&#x1E07; li&#353;&#601;&#x1E35;&#275;n&ecirc;n&ucirc; &#353;i&#x1E07;&#601;&#8216;&#257;&#x1E6F;ayim &#8217;el-&#x1E25;&ecirc;q&#257;m &#x1E25;er&#601;p&#257;&#x1E6F;&#257;m &#8217;&#259;&#353;er &#x1E25;&#275;r&#601;f&ucirc;&#x1E35;&#257; &#8217;&#259;&#x1E0F;&#333;n&#257;y: </P>
<P>13&nbsp;wa&#8217;&#259;n<sup>a</sup>&#x1E25;&#601;n&ucirc; &#8216;amm&#601;&#x1E35;&#257;|<font color="red"><sup>3</font></sup> w&#601;&#x1E63;&#333;&#8217;n mar&#601;&#8216;&icirc;&#x1E6F;e&#x1E35;&#257; nw&#333;&#x1E0F;eh ll&#601;&#x1E35;&#257; l&#601;&#8216;w&#333;l&#257;m l&#601;&#x1E0F;&#333;r w&#257;&#x1E0F;&#333;r n&#601;sap&#275;r t&#601;hill&#257;&#x1E6F;e&#x1E35;&#257;: </P>
</TD>
</TABLE>
<P><HR>
<CENTER>
<A HREF="psa080.htm">Next: Psalms (Tehilim) Chapter 80</A></CENTER>
</BODY>
</HTML>
