[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa065)  [KJV](../kjv/isa065)  [Sep](../sep/isa065) 
[Vul](../vul/isa065)   
  
[Isaiah (Yisheyah) Index](isa)  
  [Previous](isa064)  [Next](isa066) 

------------------------------------------------------------------------

### Tanach (Hebrew): Isaiah (Yisheyah) Chapter 65

‎<span id="001">1</span> ‏נִדְרַ֙שְׁתִּי֙ לְל֣וֹא שָׁאָ֔לוּ נִמְצֵ֖אתִי
לְלֹ֣א בִקְשֻׁ֑נִי אָמַ֙רְתִּי֙ הִנֵּ֣נִי הִנֵּ֔נִי אֶל־גּ֖וֹי
לֹֽא־קֹרָ֥א בִשְׁמִֽי׃

‎<span id="002">2</span> ‏פֵּרַ֧שְׂתִּי יָדַ֛י כָּל־הַיּ֖וֹם אֶל־עַ֣ם
סוֹרֵ֑ר הַהֹלְכִים֙ הַדֶּ֣רֶךְ לֹא־ט֔וֹב אַחַ֖ר מַחְשְׁבֹתֵיהֶֽם׃

‎<span id="003">3</span> ‏הָעָ֗ם הַמַּכְעִיסִ֥ים אוֹתִ֛י עַל־פָּנַ֖י
תָּמִ֑יד זֹֽבְחִים֙ בַּגַּנּ֔וֹת וּֽמְקַטְּרִ֖ים עַל־הַלְּבֵנִֽים׃

‎<span id="004">4</span> ‏הַיֹּֽשְׁבִים֙ בַּקְּבָרִ֔ים וּבַנְּצוּרִ֖ים
יָלִ֑ינוּ הָאֹֽכְלִים֙<sup>3</sup> בְּשַׂ֣ר הַחֲזִ֔יר ופרק וּמְרַ֥ק
פִּגֻּלִ֖ים כְּלֵיהֶֽם׃

‎<span id="005">5</span> ‏הָאֹֽמְרִים֙ קְרַ֣ב אֵלֶ֔יךָ
אַל־תִּגַּשׁ־בִּ֖י כִּ֣י קְדַשְׁתִּ֑יךָ אֵ֚לֶּה עָשָׁ֣ן בְּאַפִּ֔י אֵ֥שׁ
יֹקֶ֖דֶת כָּל־הַיּֽוֹם׃

‎<span id="006">6</span> ‏הִנֵּ֥ה כְתוּבָ֖ה לְפָנָ֑י לֹ֤א אֶחֱשֶׂה֙
כִּ֣י אִם־שִׁלַּ֔מְתִּי וְשִׁלַּמְתִּ֖י עַל־חֵיקָֽם׃

‎<span id="007">7</span> ‏עֲ֠וֹנֹתֵיכֶם וַעֲוֹנֹ֨ת אֲבוֹתֵיכֶ֤ם
יַחְדָּו֙ אָמַ֣ר יְהוָ֔ה אֲשֶׁ֤ר קִטְּרוּ֙ עַל־הֶ֣הָרִ֔ים
וְעַל־הַגְּבָע֖וֹת חֵרְפ֑וּנִי וּמַדֹּתִ֧י פְעֻלָּתָ֛ם רִֽאשֹׁנָ֖ה על־
אֶל־ חֵיקָֽם׃ ס

‎<span id="008">8</span> ‏כֹּ֣ה׀ אָמַ֣ר יְהוָ֗ה כַּאֲשֶׁ֨ר יִמָּצֵ֤א
הַתִּירוֹשׁ֙ בָּֽאֶשְׁכּ֔וֹל וְאָמַר֙ אַל־תַּשְׁחִיתֵ֔הוּ כִּ֥י בְרָכָ֖ה
בּ֑וֹ כֵּ֤ן אֶֽעֱשֶׂה֙ לְמַ֣עַן עֲבָדַ֔י לְבִלְתִּ֖י הַֽשְׁחִ֥ית
הַכֹּֽל׃

‎<span id="009">9</span> ‏וְהוֹצֵאתִ֤י מִֽיַּעֲקֹב֙ זֶ֔רַע וּמִיהוּדָ֖ה
יוֹרֵ֣שׁ הָרָ֑י וִירֵשׁ֣וּהָ בְחִירַ֔י וַעֲבָדַ֖י יִשְׁכְּנוּ־שָֽׁמָּה׃

‎<span id="010">10</span> ‏וְהָיָ֤ה הַשָּׁרוֹן֙ לִנְוֵה־צֹ֔אן וְעֵ֥מֶק
עָכ֖וֹר לְרֵ֣בֶץ בָּקָ֑ר לְעַמִּ֖י אֲשֶׁ֥ר דְּרָשֽׁוּנִי׃

‎<span id="011">11</span> ‏וְאַתֶּם֙ עֹזְבֵ֣י יְהוָ֔ה הַשְּׁכֵחִ֖ים
אֶת־הַ֣ר קָדְשִׁ֑י הַֽעֹרְכִ֤ים לַגַּד֙ שֻׁלְחָ֔ן וְהַֽמְמַלְאִ֖ים
לַמְנִ֥י מִמְסָֽךְ׃

‎<span id="012">12</span> ‏וּמָנִ֨יתִי אֶתְכֶ֜ם לַחֶ֗רֶב וְכֻלְּכֶם֙
לַטֶּ֣בַח תִּכְרָ֔עוּ יַ֤עַן קָרָ֙אתִי֙ וְלֹ֣א עֲנִיתֶ֔ם דִּבַּ֖רְתִּי
וְלֹ֣א שְׁמַעְתֶּ֑ם וַתַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר
לֹֽא־חָפַ֖צְתִּי בְּחַרְתֶּֽם׃ פ

‎<span id="013">13</span> ‏לָכֵ֞ן כֹּה־אָמַ֣ר׀ אֲדֹנָ֣י יְהוִ֗ה הִנֵּ֨ה
עֲבָדַ֤י׀ יֹאכֵ֙לוּ֙ וְאַתֶּ֣ם תִּרְעָ֔בוּ הִנֵּ֧ה עֲבָדַ֛י יִשְׁתּ֖וּ
וְאַתֶּ֣ם תִּצְמָ֑אוּ הִנֵּ֧ה עֲבָדַ֛י יִשְׂמָ֖חוּ וְאַתֶּ֥ם תֵּבֹֽשׁוּ׃

‎<span id="014">14</span> ‏הִנֵּ֧ה עֲבָדַ֛י יָרֹ֖נּוּ מִטּ֣וּב לֵ֑ב
וְאַתֶּ֤ם תִּצְעֲקוּ֙ מִכְּאֵ֣ב לֵ֔ב וּמִשֵּׁ֥בֶר ר֖וּחַ תְּיֵלִֽילוּ׃

‎<span id="015">15</span> ‏וְהִנַּחְתֶּ֨ם שִׁמְכֶ֤ם לִשְׁבוּעָה֙
לִבְחִירַ֔י וֶהֱמִיתְךָ֖ אֲדֹנָ֣י יְהוִ֑ה וְלַעֲבָדָ֥יו יִקְרָ֖א שֵׁ֥ם
אַחֵֽר׃

‎<span id="016">16</span> ‏אֲשֶׁ֨ר הַמִּתְבָּרֵ֜ךְ בָּאָ֗רֶץ
יִתְבָּרֵךְ֙ בֵּאלֹהֵ֣י אָמֵ֔ן וְהַנִּשְׁבָּ֣ע בָּאָ֔רֶץ יִשָּׁבַ֖ע
בֵּאלֹהֵ֣י אָמֵ֑ן כִּ֣י נִשְׁכְּח֗וּ הַצָּרוֹת֙ הָרִ֣אשֹׁנ֔וֹת וְכִ֥י
נִסְתְּר֖וּ מֵעֵינָֽי׃

‎<span id="017">17</span> ‏כִּֽי־הִנְנִ֥י בוֹרֵ֛א שָׁמַ֥יִם חֲדָשִׁ֖ים
וָאָ֣רֶץ חֲדָשָׁ֑ה וְלֹ֤א תִזָּכַ֙רְנָה֙ הָרִ֣אשֹׁנ֔וֹת וְלֹ֥א
תַעֲלֶ֖ינָה עַל־לֵֽב׃

‎<span id="018">18</span> ‏כִּֽי־אִם־שִׂ֤ישׂוּ וְגִ֙ילוּ֙ עֲדֵי־עַ֔ד
אֲשֶׁ֖ר אֲנִ֣י בוֹרֵ֑א כִּי֩ הִנְנִ֨י בוֹרֵ֧א אֶת־יְרוּשָׁלִַ֛ם גִּילָ֖ה
וְעַמָּ֥הּ מָשֽׂוֹשׂ׃

‎<span id="019">19</span> ‏וְגַלְתִּ֥י בִירוּשָׁלִַ֖ם וְשַׂשְׂתִּ֣י
בְעַמִּ֑י וְלֹֽא־יִשָּׁמַ֥ע בָּהּ֙ ע֔וֹד ק֥וֹל בְּכִ֖י וְק֥וֹל זְעָקָֽה׃

‎<span id="020">20</span> ‏לֹא־יִֽהְיֶ֨ה מִשָּׁ֜ם ע֗וֹד ע֤וּל יָמִים֙
וְזָקֵ֔ן אֲשֶׁ֥ר לֹֽא־יְמַלֵּ֖א אֶת־יָמָ֑יו כִּ֣י הַנַּ֗עַר בֶּן־מֵאָ֤ה
שָׁנָה֙ יָמ֔וּת וְהַ֣חוֹטֶ֔א בֶּן־מֵאָ֥ה שָׁנָ֖ה יְקֻלָּֽל׃

‎<span id="021">21</span> ‏וּבָנ֥וּ בָתִּ֖ים וְיָשָׁ֑בוּ וְנָטְע֣וּ
כְרָמִ֔ים וְאָכְל֖וּ פִּרְיָֽם׃

‎<span id="022">22</span> ‏לֹ֤א יִבְנוּ֙ וְאַחֵ֣ר יֵשֵׁ֔ב לֹ֥א יִטְּע֖וּ
וְאַחֵ֣ר יֹאכֵ֑ל כִּֽי־כִימֵ֤י הָעֵץ֙ יְמֵ֣י עַמִּ֔י וּמַעֲשֵׂ֥ה
יְדֵיהֶ֖ם יְבַלּ֥וּ בְחִירָֽי׃

‎<span id="023">23</span> ‏לֹ֤א יִֽיגְעוּ֙ לָרִ֔יק וְלֹ֥א יֵלְד֖וּ
לַבֶּהָלָ֑ה כִּ֣י זֶ֜רַע בְּרוּכֵ֤י יְהוָה֙ הֵ֔מָּה וְצֶאֱצָאֵיהֶ֖ם
אִתָּֽם׃

‎<span id="024">24</span> ‏וְהָיָ֥ה טֶֽרֶם־יִקְרָ֖אוּ וַאֲנִ֣י אֶעֱנֶ֑ה
ע֛וֹד הֵ֥ם מְדַבְּרִ֖ים וַאֲנִ֥י אֶשְׁמָֽע׃

‎<span id="025">25</span> ‏זְאֵ֨ב וְטָלֶ֜ה יִרְע֣וּ כְאֶחָ֗ד וְאַרְיֵה֙
כַּבָּקָ֣ר יֹֽאכַל־תֶּ֔בֶן וְנָחָ֖שׁ עָפָ֣ר לַחְמ֑וֹ לֹֽא־יָרֵ֧עוּ
וְלֹֽא־יַשְׁחִ֛יתוּ בְּכָל־הַ֥ר קָדְשִׁ֖י אָמַ֥ר יְהוָֽה׃ ס

1 niḏərašətî ləlwō’ šā’ālû niməṣē’ṯî ləlō’ ḇiqəšunî ’āmarətî hinnēnî
hinnēnî ’el-gwōy lō’-qōrā’ ḇišəmî:

2 pēraśətî yāḏay kāl-hayywōm ’el-‘am swōrēr hahōləḵîm hadereḵə lō’-ṭwōḇ
’<sup>a</sup>ḥar m<sup>a</sup>ḥəšəḇōṯêhem:

3 hā‘ām hammaḵə‘îsîm ’wōṯî ‘al-pānay tāmîḏ zōḇəḥîm bagannwōṯ ûməqaṭṭərîm
‘al-halləḇēnîm:

4 hayyōšəḇîm baqqəḇārîm ûḇannəṣûrîm yālînû hā’ōḵəlîm<sup>3</sup> bəśar
h<sup>a</sup>ḥăzîr ûfəraq ûməraq pigulîm kəlêhem:

5 hā’ōmərîm qəraḇ ’ēleyḵā ’al-tigaš-bî kî qəḏašətîḵā ’ēlleh ‘āšān bə’apî
’ēš yōqeḏeṯ kāl-hayywōm:

6 hinnēh ḵəṯûḇâ ləfānāy lō’ ’eḥĕśeh kî ’im-šillamətî wəšillamətî
‘al-ḥêqām:

7 ‘ăwōnōṯêḵem w<sup>a</sup>‘ăwōnōṯ ’ăḇwōṯêḵem y<sup>a</sup>ḥədāw ’āmar
yəhwâ ’ăšer qiṭṭərû ‘al-hehārîm wə‘al-hagəḇā‘wōṯ ḥērəfûnî ûmadōṯî
fə‘ullāṯām ri’šōnâ ‘al- ’el- ḥêqām: s

8 kōh\| ’āmar yəhwâ ka’ăšer yimmāṣē’ hatîrwōš bā’ešəkwōl wə’āmar
’al-tašəḥîṯēhû kî ḇərāḵâ bwō kēn ’e‘ĕśeh ləm<sup>a</sup>‘an ‘ăḇāḏay
ləḇilətî hašəḥîṯ hakōl:

9 wəhwōṣē’ṯî mîy<sup>a</sup>‘ăqōḇ zer<sup>a</sup>‘ ûmîhûḏâ ywōrēš hārāy
wîrēšûhā ḇəḥîray w<sup>a</sup>‘ăḇāḏay yišəkənû-šāmmâ:

10 wəhāyâ haššārwōn linəwēh-ṣō’n wə‘ēmeq ‘āḵwōr lərēḇeṣ bāqār lə‘ammî
’ăšer dərāšûnî:

11 wə’atem ‘ōzəḇê yəhwâ haššəḵēḥîm ’eṯ-har qāḏəšî h<sup>a</sup>‘ōrəḵîm
lagaḏ šuləḥān wəhaməmalə’îm lamənî miməsāḵə:

12 ûmānîṯî ’eṯəḵem l<sup>a</sup>ḥereḇ wəḵulləḵem laṭṭeḇ<sup>a</sup>ḥ
tiḵərā‘û y<sup>a</sup>‘an qārā’ṯî wəlō’ ‘ănîṯem dibarətî wəlō’
šəm<sup>a</sup>‘ətem wat<sup>a</sup>‘ăśû hār<sup>a</sup>‘ bə‘ênay
ûḇa’ăšer lō’-ḥāfaṣətî bəḥarətem: f

13 lāḵēn kōh-’āmar\| ’ăḏōnāy yəhwih hinnēh ‘ăḇāḏay\| yō’ḵēlû wə’atem
tirə‘āḇû hinnēh ‘ăḇāḏay yišətû wə’atem tiṣəmā’û hinnēh ‘ăḇāḏay yiśəmāḥû
wə’atem tēḇōšû:

14 hinnēh ‘ăḇāḏay yārōnnû miṭṭûḇ lēḇ wə’atem tiṣə‘ăqû mikə’ēḇ lēḇ
ûmiššēḇer rûḥa təyēlîlû:

15 wəhinn<sup>a</sup>ḥətem šiməḵem lišəḇû‘â liḇəḥîray wehĕmîṯəḵā ’ăḏōnāy
yəhwih wəl<sup>a</sup>‘ăḇāḏāyw yiqərā’ šēm ’<sup>a</sup>ḥēr:

16 ’ăšer hammiṯəbārēḵə bā’āreṣ yiṯəbārēḵə bē’lōhê ’āmēn wəhannišəbā‘
bā’āreṣ yiššāḇ<sup>a</sup>‘ bē’lōhê ’āmēn kî nišəkəḥû haṣṣārwōṯ
hāri’šōnwōṯ wəḵî nisətərû mē‘ênāy:

17 kî-hinənî ḇwōrē’ šāmayim ḥăḏāšîm wā’āreṣ ḥăḏāšâ wəlō’ ṯizzāḵarənâ
hāri’šōnwōṯ wəlō’ ṯ<sup>a</sup>‘ăleynâ ‘al-lēḇ:

18 kî-’im-śîśû wəḡîlû ‘ăḏê-‘aḏ ’ăšer ’ănî ḇwōrē’ kî hinənî ḇwōrē’
’eṯ-yərûšālaim gîlâ wə‘ammāh māśwōś:

19 wəḡalətî ḇîrûšālaim wəśaśətî ḇə‘ammî wəlō’-yiššām<sup>a</sup>‘ bāh
‘wōḏ qwōl bəḵî wəqwōl zə‘āqâ:

20 lō’-yihəyeh miššām ‘wōḏ ‘ûl yāmîm wəzāqēn ’ăšer lō’-yəmallē’
’eṯ-yāmāyw kî hann<sup>a</sup>‘ar ben-mē’â šānâ yāmûṯ
wəh<sup>a</sup>ḥwōṭe’ ben-mē’â šānâ yəqullāl:

21 ûḇānû ḇātîm wəyāšāḇû wənāṭə‘û ḵərāmîm wə’āḵəlû pirəyām:

22 lō’ yiḇənû wə’<sup>a</sup>ḥēr yēšēḇ lō’ yiṭṭə‘û wə’<sup>a</sup>ḥēr
yō’ḵēl kî-ḵîmê hā‘ēṣ yəmê ‘ammî ûm<sup>a</sup>‘ăśēh yəḏêhem yəḇallû
ḇəḥîrāy:

23 lō’ yîḡə‘û lārîq wəlō’ yēləḏû labehālâ kî zer<sup>a</sup>‘ bərûḵê
yəhwâ hēmmâ wəṣe’ĕṣā’êhem ’itām:

24 wəhāyâ ṭerem-yiqərā’û wa’ănî ’e‘ĕneh ‘wōḏ hēm məḏabərîm wa’ănî
’ešəmā‘:

25 zə’ēḇ wəṭāleh yirə‘û ḵə’eḥāḏ wə’arəyēh kabāqār yō’ḵal-teḇen wənāḥāš
‘āfār l<sup>a</sup>ḥəmwō lō’-yārē‘û wəlō’-yašəḥîṯû bəḵāl-har qāḏəšî
’āmar yəhwâ: s

------------------------------------------------------------------------

[Next: Isaiah (Yisheyah) Chapter 66](isa066)
