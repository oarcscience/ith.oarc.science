<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2018.htm">Polyglot</A>&nbsp;
<A HREF="../kjv/kg2018.htm">KJV</A>&nbsp;
<A HREF="../sep/kg2018.htm">Sep</A>&nbsp;
<A HREF="../vul/kg2018.htm">Vul</A>&nbsp;

<BR>
<BR><A HREF="kg2.htm">2 Kings (2 Melakhim) Index</A><BR>
&nbsp;
<A HREF="kg2017.htm">Previous</A>&nbsp;
<A HREF="kg2019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ בִּשְׁנַ֣ת שָׁלֹ֔שׁ לְהוֹשֵׁ֥עַ בֶּן־אֵלָ֖ה מֶ֣לֶךְ יִשְׂרָאֵ֑ל מָלַ֛ךְ חִזְקִיָּ֥ה בֶן־אָחָ֖ז מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה בְמָלְכ֔וֹ וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ אֲבִ֖י בַּת־זְכַרְיָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה דָּוִ֥ד אָבִֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;ה֣וּא׀ הֵסִ֣יר אֶת־הַבָּמ֗וֹת וְשִׁבַּר֙ אֶת־הַמַּצֵּבֹ֔ת וְכָרַ֖ת אֶת־הָֽאֲשֵׁרָ֑ה וְכִתַּת֩ נְחַ֨שׁ הַנְּחֹ֜שֶׁת אֲשֶׁר־עָשָׂ֣ה מֹשֶׁ֗ה כִּ֣י עַד־הַיָּמִ֤ים הָהֵ֙מָּה֙ הָי֤וּ בְנֵֽי־יִשְׂרָאֵל֙ מְקַטְּרִ֣ים ל֔וֹ וַיִּקְרָא־ל֖וֹ נְחֻשְׁתָּֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בַּיהוָ֥ה אֱלֹהֵֽי־יִשְׂרָאֵ֖ל בָּטָ֑ח וְאַחֲרָ֞יו לֹא־הָיָ֣ה כָמֹ֗הוּ בְּכֹל֙ מַלְכֵ֣י יְהוּדָ֔ה וַאֲשֶׁ֥ר הָי֖וּ לְפָנָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּדְבַּק֙ בַּֽיהוָ֔ה לֹא־סָ֖ר מֵאַֽחֲרָ֑יו וַיִּשְׁמֹר֙ מִצְוֹתָ֔יו אֲשֶׁר־צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָ֤ה יְהוָה֙ עִמּ֔וֹ בְּכֹ֥ל אֲשֶׁר־יֵצֵ֖א יַשְׂכִּ֑יל וַיִּמְרֹ֥ד בְּמֶֽלֶךְ־אַשּׁ֖וּר וְלֹ֥א עֲבָדֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הֽוּא־הִכָּ֧ה אֶת־פְּלִשְׁתִּ֛ים עַד־עַזָּ֖ה וְאֶת־גְּבוּלֶ֑יהָ מִמִּגְדַּ֥ל נוֹצְרִ֖ים עַד־עִ֥יר מִבְצָֽר׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיְהִ֞י בַּשָּׁנָ֤ה הָֽרְבִיעִית֙ לַמֶּ֣לֶךְ חִזְקִיָּ֔הוּ הִ֚יא הַשָּׁנָ֣ה הַשְּׁבִיעִ֔ית לְהוֹשֵׁ֥עַ בֶּן־אֵלָ֖ה מֶ֣לֶךְ יִשְׂרָאֵ֑ל עָלָ֞ה שַׁלְמַנְאֶ֧סֶר מֶֽלֶךְ־אַשּׁ֛וּר עַל־שֹׁמְר֖וֹן וַיָּ֥צַר עָלֶֽיהָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיִּלְכְּדֻ֗הָ מִקְצֵה֙ שָׁלֹ֣שׁ שָׁנִ֔ים בִּשְׁנַת־שֵׁ֖שׁ לְחִזְקִיָּ֑ה הִ֣יא שְׁנַת־תֵּ֗שַׁע לְהוֹשֵׁ֙עַ֙ מֶ֣לֶךְ יִשְׂרָאֵ֔ל נִלְכְּדָ֖ה שֹׁמְרֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֶּ֧גֶל מֶֽלֶךְ־אַשּׁ֛וּר אֶת־יִשְׂרָאֵ֖ל אַשּׁ֑וּרָה וַיַּנְחֵ֞ם בַּחְלַ֧ח וּבְחָב֛וֹר נְהַ֥ר גּוֹזָ֖ן וְעָרֵ֥י מָדָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַ֣ל׀ אֲשֶׁ֣ר לֹֽא־שָׁמְע֗וּ בְּקוֹל֙ יְהוָ֣ה אֱלֹהֵיהֶ֔ם וַיַּעַבְרוּ֙ אֶת־בְּרִית֔וֹ אֵ֚ת כָּל־אֲשֶׁ֣ר צִוָּ֔ה מֹשֶׁ֖ה עֶ֣בֶד יְהוָ֑ה וְלֹ֥א שָׁמְע֖וּ וְלֹ֥א עָשֽׂוּ׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְאַרְבַּע֩ עֶשְׂרֵ֨ה שָׁנָ֜ה לַמֶּ֣לֶךְ חִזְקִיָּ֗ה עָלָ֞ה סַנְחֵרִ֤יב מֶֽלֶךְ־אַשּׁוּר֙ עַ֣ל כָּל־עָרֵ֧י יְהוּדָ֛ה הַבְּצֻר֖וֹת וַֽיִּתְפְּשֵֽׂם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁלַ֣ח חִזְקִיָּ֣ה מֶֽלֶךְ־יְהוּדָ֣ה אֶל־מֶֽלֶךְ־אַשּׁוּר֩׀ לָכִ֨ישָׁה׀ לֵאמֹ֤ר׀ חָטָ֙אתִי֙ שׁ֣וּב מֵֽעָלַ֔י אֵ֛ת אֲשֶׁר־תִּתֵּ֥ן עָלַ֖י אֶשָּׂ֑א וַיָּ֨שֶׂם מֶֽלֶךְ־אַשּׁ֜וּר עַל־חִזְקִיָּ֣ה מֶֽלֶךְ־יְהוּדָ֗ה שְׁלֹ֤שׁ מֵאוֹת֙ כִּכַּר־כֶּ֔סֶף וּשְׁלֹשִׁ֖ים כִּכַּ֥ר זָהָֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּתֵּן֙ חִזְקִיָּ֔ה אֶת־כָּל־הַכֶּ֖סֶף הַנִּמְצָ֣א בֵית־יְהוָ֑ה וּבְאֹצְר֖וֹת בֵּ֥ית הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בָּעֵ֣ת הַהִ֗יא קִצַּ֨ץ חִזְקִיָּ֜ה אֶת־דַּלְת֨וֹת הֵיכַ֤ל יְהוָה֙ וְאֶת־הָאֹ֣מְנ֔וֹת אֲשֶׁ֣ר צִפָּ֔ה חִזְקִיָּ֖ה מֶ֣לֶךְ יְהוּדָ֑ה וַֽיִּתְּנֵ֖ם לְמֶ֥לֶךְ אַשּֽׁוּר׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּשְׁלַ֣ח מֶֽלֶךְ־אַשּׁ֡וּר אֶת־תַּרְתָּ֥ן וְאֶת־רַב־סָרִ֣יס׀ וְאֶת־רַב־שָׁקֵ֨ה מִן־לָכִ֜ישׁ אֶל־הַמֶּ֧לֶךְ חִזְקִיָּ֛הוּ בְּחֵ֥יל כָּבֵ֖ד יְרוּשָׁלִָ֑ם וַֽיַּעֲלוּ֙ וַיָּבֹ֣אוּ יְרוּשָׁלִַ֔ם וַיַּעֲל֣וּ וַיָּבֹ֗אוּ וַיַּֽעַמְדוּ֙ בִּתְעָלַת֙ הַבְּרֵכָ֣ה הָֽעֶלְיוֹנָ֔ה אֲשֶׁ֕ר בִּמְסִלַּ֖ת שְׂדֵ֥ה כוֹבֵֽס׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַֽיִּקְרְאוּ֙ אֶל־הַמֶּ֔לֶךְ וַיֵּצֵ֧א אֲלֵהֶ֛ם אֶלְיָקִ֥ים בֶּן־חִלְקִיָּ֖הוּ אֲשֶׁ֣ר עַל־הַבָּ֑יִת וְשֶׁבְנָה֙ הַסֹּפֵ֔ר וְיוֹאָ֥ח בֶּן־אָסָ֖ף הַמַּזְכִּֽיר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֤אמֶר אֲלֵהֶם֙ רַב־שָׁקֵ֔ה אִמְרוּ־נָ֖א אֶל־חִזְקִיָּ֑הוּ כֹּֽה־אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אָמַ֙רְתָּ֙ אַךְ־דְּבַר־שְׂפָתַ֔יִם עֵצָ֥ה וּגְבוּרָ֖ה לַמִּלְחָמָ֑ה עַתָּה֙ עַל־מִ֣י בָטַ֔חְתָּ כִּ֥י מָרַ֖דְתָּ בִּֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;עַתָּ֡ה הִנֵּ֣ה בָטַ֣חְתָּ לְּךָ֡ עַל־מִשְׁעֶנֶת֩ הַקָּנֶ֨ה הָרָצ֤וּץ הַזֶּה֙ עַל־מִצְרַ֔יִם אֲשֶׁ֨ר יִסָּמֵ֥ךְ אִישׁ֙ עָלָ֔יו וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה מֶֽלֶךְ־מִצְרַ֔יִם לְכָֽל־הַבֹּטְחִ֖ים עָלָֽיו׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְכִי־תֹאמְר֣וּן אֵלַ֔י אֶל־יְהוָ֥ה אֱלֹהֵ֖ינוּ בָּטָ֑חְנוּ הֲלוֹא־ה֗וּא אֲשֶׁ֨ר הֵסִ֤יר חִזְקִיָּ֙הוּ֙ אֶת־בָּמֹתָ֣יו וְאֶת־מִזְבְּחֹתָ֔יו וַיֹּ֤אמֶר לִֽיהוּדָה֙ וְלִיר֣וּשָׁלִַ֔ם לִפְנֵי֙ הַמִּזְבֵּ֣חַ הַזֶּ֔ה תִּֽשְׁתַּחֲו֖וּ בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַתָּה֙ הִתְעָ֣רֶב נָ֔א אֶת־אֲדֹנִ֖י אֶת־מֶ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים אִם־תּוּכַ֕ל לָ֥תֶת לְךָ֖ רֹכְבִ֥ים עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד עַבְדֵ֥י אֲדֹנִ֖י הַקְּטַנִּ֑ים וַתִּבְטַ֤ח לְךָ֙ עַל־מִצְרַ֔יִם לְרֶ֖כֶב וּלְפָרָשִֽׁים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;עַתָּה֙ הֲמִבַּלְעֲדֵ֣י יְהוָ֔ה עָלִ֛יתִי עַל־הַמָּק֥וֹם הַזֶּ֖ה לְהַשְׁחִת֑וֹ יְהוָה֙ אָמַ֣ר אֵלַ֔י עֲלֵ֛ה עַל־הָאָ֥רֶץ הַזֹּ֖את וְהַשְׁחִיתָֽהּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֣אמֶר אֶלְיָקִ֣ים בֶּן־חִ֠לְקִיָּהוּ וְשֶׁבְנָ֨ה וְיוֹאָ֜ח אֶל־רַב־שָׁקֵ֗ה דַּבֶּר־נָ֤א אֶל־עֲבָדֶ֙יךָ֙ אֲרָמִ֔ית כִּ֥י שֹׁמְעִ֖ים אֲנָ֑חְנוּ וְאַל־תְּדַבֵּ֤ר עִמָּ֙נוּ֙ יְהוּדִ֔ית בְּאָזְנֵ֣י הָעָ֔ם אֲשֶׁ֖ר עַל־הַחֹמָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֨אמֶר אֲלֵיהֶ֜ם רַב־שָׁקֵ֗ה הַעַ֨ל אֲדֹנֶ֤יךָ וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־הַדְּבָרִ֣ים הָאֵ֑לֶּה הֲלֹ֣א עַל־הָאֲנָשִׁ֗ים הַיֹּֽשְׁבִים֙ עַל־הַ֣חֹמָ֔ה לֶאֱכֹ֣ל אֶת<font color="red"><sup>1</font></sup> <font color="brown">חריהם</font> <font color="blue">צוֹאָתָ֗ם</font> וְלִשְׁתּ֛וֹת אֶת־<font color="brown">שיניהם</font> <font color="blue">מֵֽימֵי<font color="red"><sup>9</font></sup></font> <font color="blue">רַגְלֵיהֶ֖ם</font> עִמָּכֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַֽיַּעֲמֹד֙ רַב־שָׁקֵ֔ה וַיִּקְרָ֥א בְקוֹל־גָּד֖וֹל יְהוּדִ֑ית וַיְדַבֵּ֣ר וַיֹּ֔אמֶר שִׁמְע֛וּ דְּבַר־הַמֶּ֥לֶךְ הַגָּד֖וֹל מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כֹּ֚ה אָמַ֣ר הַמֶּ֔לֶךְ אַל־יַשִּׁ֥יא לָכֶ֖ם חִזְקִיָּ֑הוּ כִּי־לֹ֣א יוּכַ֔ל לְהַצִּ֥יל אֶתְכֶ֖ם מִיָּדֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאַל־יַבְטַ֨ח אֶתְכֶ֤ם חִזְקִיָּ֙הוּ֙ אֶל־יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה וְלֹ֤א תִנָּתֵן֙ אֶת־הָעִ֣יר הַזֹּ֔את בְּיַ֖ד מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אַֽל־תִּשְׁמְע֖וּ אֶל־חִזְקִיָּ֑הוּ כִּי֩ כֹ֨ה אָמַ֜ר מֶ֣לֶךְ אַשּׁ֗וּר עֲשֽׂוּ־אִתִּ֤י בְרָכָה֙ וּצְא֣וּ אֵלַ֔י וְאִכְל֤וּ אִישׁ־גַּפְנוֹ֙ וְאִ֣ישׁ תְּאֵֽנָת֔וֹ וּשְׁת֖וּ אִ֥ישׁ מֵֽי־בוֹרֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;עַד־בֹּאִי֩ וְלָקַחְתִּ֨י אֶתְכֶ֜ם אֶל־אֶ֣רֶץ כְּאַרְצְכֶ֗ם אֶרֶץ֩ דָּגָ֨ן וְתִיר֜וֹשׁ אֶ֧רֶץ לֶ֣חֶם וּכְרָמִ֗ים אֶ֣רֶץ זֵ֤ית יִצְהָר֙ וּדְבַ֔שׁ וִֽחְי֖וּ וְלֹ֣א תָמֻ֑תוּ וְאַֽל־תִּשְׁמְעוּ֙ אֶל־חִזְקִיָּ֔הוּ כִּֽי־יַסִּ֤ית אֶתְכֶם֙ לֵאמֹ֔ר יְהוָ֖ה יַצִּילֵֽנוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הַהַצֵּ֥ל הִצִּ֛ילוּ אֱלֹהֵ֥י הַגּוֹיִ֖ם אִ֣ישׁ אֶת־אַרְצ֑וֹ מִיַּ֖ד מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אַיֵּה֩ אֱלֹהֵ֨י חֲמָ֜ת וְאַרְפָּ֗ד אַיֵּ֛ה אֱלֹהֵ֥י סְפַרְוַ֖יִם הֵנַ֣ע וְעִוָּ֑ה כִּֽי־הִצִּ֥ילוּ אֶת־שֹׁמְר֖וֹן מִיָּדִֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;מִ֚י בְּכָל־אֱלֹהֵ֣י הָֽאֲרָצ֔וֹת אֲשֶׁר־הִצִּ֥ילוּ אֶת־אַרְצָ֖ם מִיָּדִ֑י כִּי־יַצִּ֧יל יְהוָ֛ה אֶת־יְרוּשָׁלִַ֖ם מִיָּדִֽי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהֶחֱרִ֣ישׁוּ הָעָ֔ם וְלֹֽא־עָנ֥וּ אֹת֖וֹ דָּבָ֑ר כִּי־מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיָּבֹ֣א אֶלְיָקִ֣ים בֶּן־חִלְקִיָּ֣ה אֲשֶׁר־עַל־הַ֠בַּיִת וְשֶׁבְנָ֨א הַסֹּפֵ֜ר וְיוֹאָ֨ח בֶּן־אָסָ֧ף הַמַּזְכִּ֛יר אֶל־חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣דוּ ל֔וֹ דִּבְרֵ֖י רַב־שָׁקֵֽה׃ </P>
</TD>
<TD WIDTH="50%">
<P>1&nbsp;way&#601;h&icirc; bi&#353;&#601;na&#x1E6F; &#353;&#257;l&#333;&#353; l&#601;hw&#333;&#353;&#275;&#8216;a ben-&#8217;&#275;l&acirc; mele&#x1E35;&#601; yi&#347;&#601;r&#257;&#8217;&#275;l m&#257;la&#x1E35;&#601; &#x1E25;iz&#601;q&icirc;y&acirc; &#x1E07;en-&#8217;&#257;&#x1E25;&#257;z mele&#x1E35;&#601; y&#601;h&ucirc;&#x1E0F;&acirc;: </P>
<P>2&nbsp;ben-&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; h&#257;y&acirc; &#x1E07;&#601;m&#257;l&#601;&#x1E35;w&#333; w&#601;&#8216;e&#347;&#601;r&icirc;m w&#257;&#x1E6F;&#275;&#353;<sup>a</sup>&#8216; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; &#8217;&#259;&#x1E07;&icirc; ba&#x1E6F;-z&#601;&#x1E35;ar&#601;y&acirc;: </P>
<P>3&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; d&#257;wi&#x1E0F; &#8217;&#257;&#x1E07;&icirc;w: </P>
<P>4&nbsp;h&ucirc;&#8217;| h&#275;s&icirc;r &#8217;e&#x1E6F;-hab&#257;mw&#333;&#x1E6F; w&#601;&#353;ibar &#8217;e&#x1E6F;-hamma&#x1E63;&#x1E63;&#275;&#x1E07;&#333;&#x1E6F; w&#601;&#x1E35;&#257;ra&#x1E6F; &#8217;e&#x1E6F;-h&#257;&#8217;&#259;&#353;&#275;r&acirc; w&#601;&#x1E35;ita&#x1E6F; n&#601;&#x1E25;a&#353; hann&#601;&#x1E25;&#333;&#353;e&#x1E6F; &#8217;&#259;&#353;er-&#8216;&#257;&#347;&acirc; m&#333;&#353;eh k&icirc; &#8216;a&#x1E0F;-hayy&#257;m&icirc;m h&acirc;&#275;mm&acirc; h&#257;y&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m&#601;qa&#x1E6D;&#x1E6D;&#601;r&icirc;m lw&#333; wayyiq&#601;r&#257;&#8217;-lw&#333; n&#601;&#x1E25;u&#353;&#601;t&#257;n: </P>
<P>5&nbsp;bayhw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l b&#257;&#x1E6D;&#257;&#x1E25; w&#601;&#8217;<sup>a</sup>&#x1E25;&#259;r&#257;yw l&#333;&#8217;-h&#257;y&acirc; &#x1E35;&#257;m&#333;h&ucirc; b&#601;&#x1E35;&#333;l mal&#601;&#x1E35;&ecirc; y&#601;h&ucirc;&#x1E0F;&acirc; wa&#8217;&#259;&#353;er h&#257;y&ucirc; l&#601;f&#257;n&#257;yw: </P>
<P>6&nbsp;wayyi&#x1E0F;&#601;baq bayhw&acirc; l&#333;&#8217;-s&#257;r m&#275;&#8217;<sup>a</sup>&#x1E25;&#259;r&#257;yw wayyi&#353;&#601;m&#333;r mi&#x1E63;&#601;w&#333;&#x1E6F;&#257;yw &#8217;&#259;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>7&nbsp;w&#601;h&#257;y&acirc; y&#601;hw&acirc; &#8216;immw&#333; b&#601;&#x1E35;&#333;l &#8217;&#259;&#353;er-y&#275;&#x1E63;&#275;&#8217; ya&#347;&#601;k&icirc;l wayyim&#601;r&#333;&#x1E0F; b&#601;mele&#x1E35;&#601;-&#8217;a&#353;&#353;&ucirc;r w&#601;l&#333;&#8217; &#8216;&#259;&#x1E07;&#257;&#x1E0F;w&#333;: </P>
<P>8&nbsp;h&ucirc;&#8217;-hik&acirc; &#8217;e&#x1E6F;-p&#601;li&#353;&#601;t&icirc;m &#8216;a&#x1E0F;-&#8216;azz&acirc; w&#601;&#8217;e&#x1E6F;-g&#601;&#x1E07;&ucirc;leyh&#257; mimmi&#x1E21;&#601;dal nw&#333;&#x1E63;&#601;r&icirc;m &#8216;a&#x1E0F;-&#8216;&icirc;r mi&#x1E07;&#601;&#x1E63;&#257;r: f</P>
<P>9&nbsp;way&#601;h&icirc; ba&#353;&#353;&#257;n&acirc; h&#257;r&#601;&#x1E07;&icirc;&#8216;&icirc;&#x1E6F; lammele&#x1E35;&#601; &#x1E25;iz&#601;q&icirc;y&acirc;&ucirc; h&icirc;&#8217; ha&#353;&#353;&#257;n&acirc; ha&#353;&#353;&#601;&#x1E07;&icirc;&#8216;&icirc;&#x1E6F; l&#601;hw&#333;&#353;&#275;&#8216;a ben-&#8217;&#275;l&acirc; mele&#x1E35;&#601; yi&#347;&#601;r&#257;&#8217;&#275;l &#8216;&#257;l&acirc; &#353;al&#601;man&#601;&#8217;eser mele&#x1E35;&#601;-&#8217;a&#353;&#353;&ucirc;r &#8216;al-&#353;&#333;m&#601;rw&#333;n wayy&#257;&#x1E63;ar &#8216;&#257;leyh&#257;: </P>
<P>10&nbsp;wayyil&#601;k&#601;&#x1E0F;uh&#257; miq&#601;&#x1E63;&#275;h &#353;&#257;l&#333;&#353; &#353;&#257;n&icirc;m bi&#353;&#601;na&#x1E6F;-&#353;&#275;&#353; l&#601;&#x1E25;iz&#601;q&icirc;y&acirc; h&icirc;&#8217; &#353;&#601;na&#x1E6F;-t&#275;&#353;<sup>a</sup>&#8216; l&#601;hw&#333;&#353;&#275;&#8216;a mele&#x1E35;&#601; yi&#347;&#601;r&#257;&#8217;&#275;l nil&#601;k&#601;&#x1E0F;&acirc; &#353;&#333;m&#601;rw&#333;n: </P>
<P>11&nbsp;wayye&#x1E21;el mele&#x1E35;&#601;-&#8217;a&#353;&#353;&ucirc;r &#8217;e&#x1E6F;-yi&#347;&#601;r&#257;&#8217;&#275;l &#8217;a&#353;&#353;&ucirc;r&acirc; wayyan&#601;&#x1E25;&#275;m b<sup>a</sup>&#x1E25;&#601;l<sup>a</sup>&#x1E25; &ucirc;&#x1E07;&#601;&#x1E25;&#257;&#x1E07;w&#333;r n&#601;har gw&#333;z&#257;n w&#601;&#8216;&#257;r&ecirc; m&#257;&#x1E0F;&#257;y: </P>
<P>12&nbsp;&#8216;al| &#8217;&#259;&#353;er l&#333;&#8217;-&#353;&#257;m&#601;&#8216;&ucirc; b&#601;qw&#333;l y&#601;hw&acirc; &#8217;&#277;l&#333;h&ecirc;hem wayy<sup>a</sup>&#8216;a&#x1E07;&#601;r&ucirc; &#8217;e&#x1E6F;-b&#601;r&icirc;&#x1E6F;w&#333; &#8217;&#275;&#x1E6F; k&#257;l-&#8217;&#259;&#353;er &#x1E63;i&ucirc;&acirc; m&#333;&#353;eh &#8216;e&#x1E07;e&#x1E0F; y&#601;hw&acirc; w&#601;l&#333;&#8217; &#353;&#257;m&#601;&#8216;&ucirc; w&#601;l&#333;&#8217; &#8216;&#257;&#347;&ucirc;: f</P>
<P>13&nbsp;&ucirc;&#x1E07;&#601;&#8217;ar&#601;b<sup>a</sup>&#8216; &#8216;e&#347;&#601;r&#275;h &#353;&#257;n&acirc; lammele&#x1E35;&#601; &#x1E25;iz&#601;q&icirc;y&acirc; &#8216;&#257;l&acirc; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r &#8216;al k&#257;l-&#8216;&#257;r&ecirc; y&#601;h&ucirc;&#x1E0F;&acirc; hab&#601;&#x1E63;urw&#333;&#x1E6F; wayyi&#x1E6F;&#601;p&#601;&#347;&#275;m: </P>
<P>14&nbsp;wayyi&#353;&#601;l<sup>a</sup>&#x1E25; &#x1E25;iz&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; &#8217;el-mele&#x1E35;&#601;-&#8217;a&#353;&#353;&ucirc;r| l&#257;&#x1E35;&icirc;&#353;&acirc;| l&#275;&#8217;m&#333;r| &#x1E25;&#257;&#x1E6D;&#257;&#8217;&#x1E6F;&icirc; &#353;&ucirc;&#x1E07; m&#275;&#8216;&#257;lay &#8217;&#275;&#x1E6F; &#8217;&#259;&#353;er-tit&#275;n &#8216;&#257;lay &#8217;e&#347;&#347;&#257;&#8217; wayy&#257;&#347;em mele&#x1E35;&#601;-&#8217;a&#353;&#353;&ucirc;r &#8216;al-&#x1E25;iz&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; &#353;&#601;l&#333;&#353; m&#275;&#8217;w&#333;&#x1E6F; kikar-kesef &ucirc;&#353;&#601;l&#333;&#353;&icirc;m kikar z&acirc;&#257;&#x1E07;: </P>
<P>15&nbsp;wayyit&#275;n &#x1E25;iz&#601;q&icirc;y&acirc; &#8217;e&#x1E6F;-k&#257;l-hakesef hannim&#601;&#x1E63;&#257;&#8217; &#x1E07;&ecirc;&#x1E6F;-y&#601;hw&acirc; &ucirc;&#x1E07;&#601;&#8217;&#333;&#x1E63;&#601;rw&#333;&#x1E6F; b&ecirc;&#x1E6F; hammele&#x1E35;&#601;: </P>
<P>16&nbsp;b&#257;&#8216;&#275;&#x1E6F; hah&icirc;&#8217; qi&#x1E63;&#x1E63;a&#x1E63; &#x1E25;iz&#601;q&icirc;y&acirc; &#8217;e&#x1E6F;-dal&#601;&#x1E6F;w&#333;&#x1E6F; h&ecirc;&#x1E35;al y&#601;hw&acirc; w&#601;&#8217;e&#x1E6F;-h&#257;&#8217;&#333;m&#601;nw&#333;&#x1E6F; &#8217;&#259;&#353;er &#x1E63;ip&acirc; &#x1E25;iz&#601;q&icirc;y&acirc; mele&#x1E35;&#601; y&#601;h&ucirc;&#x1E0F;&acirc; wayyit&#601;n&#275;m l&#601;mele&#x1E35;&#601; &#8217;a&#353;&#353;&ucirc;r: f</P>
<P>17&nbsp;wayyi&#353;&#601;l<sup>a</sup>&#x1E25; mele&#x1E35;&#601;-&#8217;a&#353;&#353;&ucirc;r &#8217;e&#x1E6F;-tar&#601;t&#257;n w&#601;&#8217;e&#x1E6F;-ra&#x1E07;-s&#257;r&icirc;s| w&#601;&#8217;e&#x1E6F;-ra&#x1E07;-&#353;&#257;q&#275;h min-l&#257;&#x1E35;&icirc;&#353; &#8217;el-hammele&#x1E35;&#601; &#x1E25;iz&#601;q&icirc;y&acirc;&ucirc; b&#601;&#x1E25;&ecirc;l k&#257;&#x1E07;&#275;&#x1E0F; y&#601;r&ucirc;&#353;&#257;l&#257;im wayy<sup>a</sup>&#8216;&#259;l&ucirc; wayy&#257;&#x1E07;&#333;&#8217;&ucirc; y&#601;r&ucirc;&#353;&#257;laim wayy<sup>a</sup>&#8216;&#259;l&ucirc; wayy&#257;&#x1E07;&#333;&#8217;&ucirc; wayy<sup>a</sup>&#8216;am&#601;&#x1E0F;&ucirc; bi&#x1E6F;&#601;&#8216;&#257;la&#x1E6F; hab&#601;r&#275;&#x1E35;&acirc; h&#257;&#8216;el&#601;yw&#333;n&acirc; &#8217;&#259;&#353;er bim&#601;silla&#x1E6F; &#347;&#601;&#x1E0F;&#275;h &#x1E35;w&#333;&#x1E07;&#275;s: </P>
<P>18&nbsp;wayyiq&#601;r&#601;&#8217;&ucirc; &#8217;el-hammele&#x1E35;&#601; wayy&#275;&#x1E63;&#275;&#8217; &#8217;&#259;l&#275;hem &#8217;el&#601;y&#257;q&icirc;m ben-&#x1E25;il&#601;q&icirc;y&acirc;&ucirc; &#8217;&#259;&#353;er &#8216;al-hab&#257;yi&#x1E6F; w&#601;&#353;e&#x1E07;&#601;n&acirc; hass&#333;f&#275;r w&#601;yw&#333;&#8217;&#257;&#x1E25; ben-&#8217;&#257;s&#257;f hammaz&#601;k&icirc;r: </P>
<P>19&nbsp;wayy&#333;&#8217;mer &#8217;&#259;l&#275;hem ra&#x1E07;-&#353;&#257;q&#275;h &#8217;im&#601;r&ucirc;-n&#257;&#8217; &#8217;el-&#x1E25;iz&#601;q&icirc;y&acirc;&ucirc; k&#333;h-&#8217;&#257;mar hammele&#x1E35;&#601; hag&#257;&#x1E0F;w&#333;l mele&#x1E35;&#601; &#8217;a&#353;&#353;&ucirc;r m&acirc; habi&#x1E6D;&#x1E6D;&#257;&#x1E25;w&#333;n hazzeh &#8217;&#259;&#353;er b&#257;&#x1E6D;&#257;&#x1E25;&#601;t&#257;: </P>
<P>20&nbsp;&#8217;&#257;mar&#601;t&#257; &#8217;a&#x1E35;&#601;-d&#601;&#x1E07;ar-&#347;&#601;f&#257;&#x1E6F;ayim &#8216;&#275;&#x1E63;&acirc; &ucirc;&#x1E21;&#601;&#x1E07;&ucirc;r&acirc; lammil&#601;&#x1E25;&#257;m&acirc; &#8216;at&acirc; &#8216;al-m&icirc; &#x1E07;&#257;&#x1E6D;<sup>a</sup>&#x1E25;&#601;t&#257; k&icirc; m&#257;ra&#x1E0F;&#601;t&#257; b&icirc;: </P>
<P>21&nbsp;&#8216;at&acirc; hinn&#275;h &#x1E07;&#257;&#x1E6D;<sup>a</sup>&#x1E25;&#601;t&#257; ll&#601;&#x1E35;&#257; &#8216;al-mi&#353;&#601;&#8216;ene&#x1E6F; haqq&#257;neh h&#257;r&#257;&#x1E63;&ucirc;&#x1E63; hazzeh &#8216;al-mi&#x1E63;&#601;rayim &#8217;&#259;&#353;er yiss&#257;m&#275;&#x1E35;&#601; &#8217;&icirc;&#353; &#8216;&#257;l&#257;yw &ucirc;&#x1E07;&#257;&#8217; &#x1E07;&#601;&#x1E35;apw&#333; &ucirc;n&#601;q&#257;&#x1E07;&#257;h k&#275;n par&#601;&#8216;&#333;h mele&#x1E35;&#601;-mi&#x1E63;&#601;rayim l&#601;&#x1E35;&#257;l-hab&#333;&#x1E6D;&#601;&#x1E25;&icirc;m &#8216;&#257;l&#257;yw: </P>
<P>22&nbsp;w&#601;&#x1E35;&icirc;-&#x1E6F;&#333;&#8217;m&#601;r&ucirc;n &#8217;&#275;lay &#8217;el-y&#601;hw&acirc; &#8217;&#277;l&#333;h&ecirc;n&ucirc; b&#257;&#x1E6D;&#257;&#x1E25;&#601;n&ucirc; h&#259;lw&#333;&#8217;-h&ucirc;&#8217; &#8217;&#259;&#353;er h&#275;s&icirc;r &#x1E25;iz&#601;q&icirc;y&acirc;&ucirc; &#8217;e&#x1E6F;-b&#257;m&#333;&#x1E6F;&#257;yw w&#601;&#8217;e&#x1E6F;-miz&#601;b&#601;&#x1E25;&#333;&#x1E6F;&#257;yw wayy&#333;&#8217;mer l&icirc;h&ucirc;&#x1E0F;&acirc; w&#601;l&icirc;r&ucirc;&#353;&#257;laim lif&#601;n&ecirc; hammiz&#601;b&#275;&#x1E25;a hazzeh ti&#353;&#601;t<sup>a</sup>&#x1E25;&#259;w&ucirc; b&icirc;r&ucirc;&#353;&#257;l&#257;im: </P>
<P>23&nbsp;w&#601;&#8216;at&acirc; hi&#x1E6F;&#601;&#8216;&#257;re&#x1E07; n&#257;&#8217; &#8217;e&#x1E6F;-&#8217;&#259;&#x1E0F;&#333;n&icirc; &#8217;e&#x1E6F;-mele&#x1E35;&#601; &#8217;a&#353;&#353;&ucirc;r w&#601;&#8217;et&#601;n&acirc; l&#601;&#x1E35;&#257; &#8217;al&#601;payim s&ucirc;s&icirc;m &#8217;im-t&ucirc;&#x1E35;al l&#257;&#x1E6F;e&#x1E6F; l&#601;&#x1E35;&#257; r&#333;&#x1E35;&#601;&#x1E07;&icirc;m &#8216;&#259;l&ecirc;hem: </P>
<P>24&nbsp;w&#601;&#8217;&ecirc;&#x1E35;&#601; t&#257;&#353;&icirc;&#x1E07; &#8217;&#275;&#x1E6F; p&#601;n&ecirc; f<sup>a</sup>&#x1E25;a&#x1E6F; &#8217;<sup>a</sup>&#x1E25;a&#x1E0F; &#8216;a&#x1E07;&#601;&#x1E0F;&ecirc; &#8217;&#259;&#x1E0F;&#333;n&icirc; haqq&#601;&#x1E6D;ann&icirc;m wati&#x1E07;&#601;&#x1E6D;<sup>a</sup>&#x1E25; l&#601;&#x1E35;&#257; &#8216;al-mi&#x1E63;&#601;rayim l&#601;re&#x1E35;e&#x1E07; &ucirc;l&#601;f&#257;r&#257;&#353;&icirc;m: </P>
<P>25&nbsp;&#8216;at&acirc; h&#259;mibal&#601;&#8216;&#259;&#x1E0F;&ecirc; y&#601;hw&acirc; &#8216;&#257;l&icirc;&#x1E6F;&icirc; &#8216;al-hamm&#257;qw&#333;m hazzeh l&#601;ha&#353;&#601;&#x1E25;i&#x1E6F;w&#333; y&#601;hw&acirc; &#8217;&#257;mar &#8217;&#275;lay &#8216;&#259;l&#275;h &#8216;al-h&#257;&#8217;&#257;re&#x1E63; hazz&#333;&#8217;&#x1E6F; w&#601;ha&#353;&#601;&#x1E25;&icirc;&#x1E6F;&#257;h: </P>
<P>26&nbsp;wayy&#333;&#8217;mer &#8217;el&#601;y&#257;q&icirc;m ben-&#x1E25;il&#601;q&icirc;y&acirc;&ucirc; w&#601;&#353;e&#x1E07;&#601;n&acirc; w&#601;yw&#333;&#8217;&#257;&#x1E25; &#8217;el-ra&#x1E07;-&#353;&#257;q&#275;h daber-n&#257;&#8217; &#8217;el-&#8216;&#259;&#x1E07;&#257;&#x1E0F;ey&#x1E35;&#257; &#8217;&#259;r&#257;m&icirc;&#x1E6F; k&icirc; &#353;&#333;m&#601;&#8216;&icirc;m &#8217;&#259;n&#257;&#x1E25;&#601;n&ucirc; w&#601;&#8217;al-t&#601;&#x1E0F;ab&#275;r &#8216;imm&#257;n&ucirc; y&#601;h&ucirc;&#x1E0F;&icirc;&#x1E6F; b&#601;&#8217;&#257;z&#601;n&ecirc; h&#257;&#8216;&#257;m &#8217;&#259;&#353;er &#8216;al-h<sup>a</sup>&#x1E25;&#333;m&acirc;: </P>
<P>27&nbsp;wayy&#333;&#8217;mer &#8217;&#259;l&ecirc;hem ra&#x1E07;-&#353;&#257;q&#275;h h<sup>a</sup>&#8216;al &#8217;&#259;&#x1E0F;&#333;ney&#x1E35;&#257; w&#601;&#8217;&#275;ley&#x1E35;&#257; &#353;&#601;l&#257;&#x1E25;an&icirc; &#8217;&#259;&#x1E0F;&#333;n&icirc; l&#601;&#x1E0F;ab&#275;r &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh h&#259;l&#333;&#8217; &#8216;al-h&#257;&#8217;&#259;n&#257;&#353;&icirc;m hayy&#333;&#353;&#601;&#x1E07;&icirc;m &#8216;al-h<sup>a</sup>&#x1E25;&#333;m&acirc; le&#8217;&#277;&#x1E35;&#333;l &#8217;e&#x1E6F;<font color="red"><sup>1</font></sup> <font color="brown">&#x1E25;&#259;r&ecirc;hem</font> <font color="blue">&#x1E63;w&#333;&#8217;&#257;&#x1E6F;&#257;m</font> w&#601;li&#353;&#601;tw&#333;&#x1E6F; &#8217;e&#x1E6F;-<font color="brown">&#353;&ecirc;n&ecirc;hem</font> <font color="blue">m&ecirc;m&ecirc;<font color="red"><sup>9</font></sup></font> <font color="blue">ra&#x1E21;&#601;l&ecirc;hem</font> &#8216;imm&#257;&#x1E35;em: </P>
<P>28&nbsp;wayy<sup>a</sup>&#8216;&#259;m&#333;&#x1E0F; ra&#x1E07;-&#353;&#257;q&#275;h wayyiq&#601;r&#257;&#8217; &#x1E07;&#601;qw&#333;l-g&#257;&#x1E0F;w&#333;l y&#601;h&ucirc;&#x1E0F;&icirc;&#x1E6F; way&#601;&#x1E0F;ab&#275;r wayy&#333;&#8217;mer &#353;im&#601;&#8216;&ucirc; d&#601;&#x1E07;ar-hammele&#x1E35;&#601; hag&#257;&#x1E0F;w&#333;l mele&#x1E35;&#601; &#8217;a&#353;&#353;&ucirc;r: </P>
<P>29&nbsp;k&#333;h &#8217;&#257;mar hammele&#x1E35;&#601; &#8217;al-ya&#353;&#353;&icirc;&#8217; l&#257;&#x1E35;em &#x1E25;iz&#601;q&icirc;y&acirc;&ucirc; k&icirc;-l&#333;&#8217; y&ucirc;&#x1E35;al l&#601;ha&#x1E63;&#x1E63;&icirc;l &#8217;e&#x1E6F;&#601;&#x1E35;em m&icirc;y&#257;&#x1E0F;w&#333;: </P>
<P>30&nbsp;w&#601;&#8217;al-ya&#x1E07;&#601;&#x1E6D;<sup>a</sup>&#x1E25; &#8217;e&#x1E6F;&#601;&#x1E35;em &#x1E25;iz&#601;q&icirc;y&acirc;&ucirc; &#8217;el-y&#601;hw&acirc; l&#275;&#8217;m&#333;r ha&#x1E63;&#x1E63;&#275;l ya&#x1E63;&#x1E63;&icirc;l&#275;n&ucirc; y&#601;hw&acirc; w&#601;l&#333;&#8217; &#x1E6F;inn&#257;&#x1E6F;&#275;n &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; b&#601;ya&#x1E0F; mele&#x1E35;&#601; &#8217;a&#353;&#353;&ucirc;r: </P>
<P>31&nbsp;&#8217;al-ti&#353;&#601;m&#601;&#8216;&ucirc; &#8217;el-&#x1E25;iz&#601;q&icirc;y&acirc;&ucirc; k&icirc; &#x1E35;&#333;h &#8217;&#257;mar mele&#x1E35;&#601; &#8217;a&#353;&#353;&ucirc;r &#8216;&#259;&#347;&ucirc;-&#8217;it&icirc; &#x1E07;&#601;r&#257;&#x1E35;&acirc; &ucirc;&#x1E63;&#601;&#8217;&ucirc; &#8217;&#275;lay w&#601;&#8217;i&#x1E35;&#601;l&ucirc; &#8217;&icirc;&#353;-gaf&#601;nw&#333; w&#601;&#8217;&icirc;&#353; t&#601;&#8217;&#275;n&#257;&#x1E6F;w&#333; &ucirc;&#353;&#601;&#x1E6F;&ucirc; &#8217;&icirc;&#353; m&ecirc;-&#x1E07;w&#333;rw&#333;: </P>
<P>32&nbsp;&#8216;a&#x1E0F;-b&#333;&#8217;&icirc; w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;&#601;&#x1E35;em &#8217;el-&#8217;ere&#x1E63; k&#601;&#8217;ar&#601;&#x1E63;&#601;&#x1E35;em &#8217;ere&#x1E63; d&#257;&#x1E21;&#257;n w&#601;&#x1E6F;&icirc;rw&#333;&#353; &#8217;ere&#x1E63; le&#x1E25;em &ucirc;&#x1E35;&#601;r&#257;m&icirc;m &#8217;ere&#x1E63; z&ecirc;&#x1E6F; yi&#x1E63;&#601;h&#257;r &ucirc;&#x1E0F;&#601;&#x1E07;a&#353; wi&#x1E25;&#601;y&ucirc; w&#601;l&#333;&#8217; &#x1E6F;&#257;mu&#x1E6F;&ucirc; w&#601;&#8217;al-ti&#353;&#601;m&#601;&#8216;&ucirc; &#8217;el-&#x1E25;iz&#601;q&icirc;y&acirc;&ucirc; k&icirc;-yass&icirc;&#x1E6F; &#8217;e&#x1E6F;&#601;&#x1E35;em l&#275;&#8217;m&#333;r y&#601;hw&acirc; ya&#x1E63;&#x1E63;&icirc;l&#275;n&ucirc;: </P>
<P>33&nbsp;haha&#x1E63;&#x1E63;&#275;l hi&#x1E63;&#x1E63;&icirc;l&ucirc; &#8217;&#277;l&#333;h&ecirc; hagw&#333;yim &#8217;&icirc;&#353; &#8217;e&#x1E6F;-&#8217;ar&#601;&#x1E63;w&#333; m&icirc;ya&#x1E0F; mele&#x1E35;&#601; &#8217;a&#353;&#353;&ucirc;r: </P>
<P>34&nbsp;&#8217;ayy&#275;h &#8217;&#277;l&#333;h&ecirc; &#x1E25;&#259;m&#257;&#x1E6F; w&#601;&#8217;ar&#601;p&#257;&#x1E0F; &#8217;ayy&#275;h &#8217;&#277;l&#333;h&ecirc; s&#601;far&#601;wayim h&#275;n<sup>a</sup>&#8216; w&#601;&#8216;i&ucirc;&acirc; k&icirc;-hi&#x1E63;&#x1E63;&icirc;l&ucirc; &#8217;e&#x1E6F;-&#353;&#333;m&#601;rw&#333;n m&icirc;y&#257;&#x1E0F;&icirc;: </P>
<P>35&nbsp;m&icirc; b&#601;&#x1E35;&#257;l-&#8217;&#277;l&#333;h&ecirc; h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er-hi&#x1E63;&#x1E63;&icirc;l&ucirc; &#8217;e&#x1E6F;-&#8217;ar&#601;&#x1E63;&#257;m m&icirc;y&#257;&#x1E0F;&icirc; k&icirc;-ya&#x1E63;&#x1E63;&icirc;l y&#601;hw&acirc; &#8217;e&#x1E6F;-y&#601;r&ucirc;&#353;&#257;laim m&icirc;y&#257;&#x1E0F;&icirc;: </P>
<P>36&nbsp;w&#601;he&#x1E25;&#277;r&icirc;&#353;&ucirc; h&#257;&#8216;&#257;m w&#601;l&#333;&#8217;-&#8216;&#257;n&ucirc; &#8217;&#333;&#x1E6F;w&#333; d&#257;&#x1E07;&#257;r k&icirc;-mi&#x1E63;&#601;wa&#x1E6F; hammele&#x1E35;&#601; h&icirc;&#8217; l&#275;&#8217;m&#333;r l&#333;&#8217; &#x1E6F;<sup>a</sup>&#8216;&#259;nuh&ucirc;: </P>
<P>37&nbsp;wayy&#257;&#x1E07;&#333;&#8217; &#8217;el&#601;y&#257;q&icirc;m ben-&#x1E25;il&#601;q&icirc;y&acirc; &#8217;&#259;&#353;er-&#8216;al-habayi&#x1E6F; w&#601;&#353;e&#x1E07;&#601;n&#257;&#8217; hass&#333;f&#275;r w&#601;yw&#333;&#8217;&#257;&#x1E25; ben-&#8217;&#257;s&#257;f hammaz&#601;k&icirc;r &#8217;el-&#x1E25;iz&#601;q&icirc;y&acirc;&ucirc; q&#601;r&ucirc;&#8216;&ecirc; &#x1E07;&#601;&#x1E21;&#257;&#x1E0F;&icirc;m wayyagi&#x1E0F;&ucirc; lw&#333; di&#x1E07;&#601;r&ecirc; ra&#x1E07;-&#353;&#257;q&#275;h: </P>
</TD>
</TABLE>
<P><HR>
<CENTER>
<A HREF="kg2019.htm">Next: 2 Kings (2 Melakhim) Chapter 19</A></CENTER>
</BODY>
</HTML>
