[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo020)  [KJV](../kjv/exo020)  [Sep](../sep/exo020) 
[Vul](../vul/exo020)   
  
[Exodus (Shemot) Index](exo)  
  [Previous](exo019)  [Next](exo021) 

------------------------------------------------------------------------

### Tanach (Hebrew): Exodus (Shemot) Chapter 20

‎<span id="001">1</span> ‏וַיְדַבֵּ֣ר אֱלֹהִ֔ים אֵ֛ת כָּל־הַדְּבָרִ֥ים
הָאֵ֖לֶּה לֵאמֹֽר׃ ס

‎<span id="002">2</span> ‏אָֽנֹכִ֖י֙ יְהוָ֣ה אֱלֹהֶ֑֔יךָ אֲשֶׁ֧ר
הוֹצֵאתִ֛יךָ מֵאֶ֥רֶץ מִצְרַ֖יִם מִבֵּ֣֥ית עֲבָדִֽ֑ים׃

‎<span id="003">3</span> ‏לֹֽ֣א יִהְיֶֽה־לְךָ֛֩<sup>1</sup> אֱלֹהִ֥֨ים
אֲחֵרִ֖֜ים עַל־פָּנָֽ֗יַ<sup>2</sup>

‎<span id="004">4</span> ‏לֹֽ֣א תַֽעֲשֶׂ֨ה־לְךָ֥֣ פֶ֣֙סֶל֙׀<sup>m</sup>
וְכָל־תְּמוּנָ֡֔ה אֲשֶׁ֤֣ר בַּשָּׁמַ֣֙יִם֙׀ מִמַּ֡֔עַל וַֽאֲשֶׁ֥ר֩
בָּאָ֖֨רֶץ מִתַָּ֑֜חַת<sup>1</sup> וַאֲשֶׁ֥֣ר בַּמַּ֖֣יִם׀ מִתַּ֥֣חַת
לָאָֽ֗רֶץ<sup>2</sup>

‎<span id="005">5</span> ‏לֹֽא־תִשְׁתַּחְוֶ֥֣ה<sup>1</sup> לָהֶ֖ם֮
וְלֹ֣א תָעָבְדֵ֑ם֒ כִּ֣י אָֽנֹכִ֞י יְהוָ֤ה אֱלֹהֶ֙יךָ֙ אֵ֣ל קַנָּ֔א
פֹּ֠קֵד עֲוֹ֨ן אָבֹ֧ת עַל־בָּנִ֛ים עַל־שִׁלֵּשִׁ֥ים וְעַל־רִבֵּעִ֖ים
לְשֹׂנְאָֽ֑י׃

‎<span id="006">6</span> ‏וְעֹ֥֤שֶׂה חֶ֖֙סֶד֙ לַאֲלָפִ֑֔ים לְאֹהֲבַ֖י
וּלְשֹׁמְרֵ֥י מִצְוֹתָֽי׃ ס

‎<span id="007">7</span> ‏לֹ֥א תִשָּׂ֛א אֶת־שֵֽׁם־יְהוָ֥ה אֱלֹהֶ֖יךָ
לַשָּׁ֑וְא כִּ֣י לֹ֤א יְנַקֶּה֙ יְהוָ֔ה אֵ֛ת אֲשֶׁר־יִשָּׂ֥א אֶת־שְׁמ֖וֹ
לַשָּֽׁוְא׃ פ

‎<span id="008">8</span> ‏זָכ֛וֹר֩ אֶת־י֥֨וֹם הַשַּׁבָּ֖֜ת
לְקַדְּשֽׁ֗וֹ<sup>2</sup>

‎<span id="009">9</span> ‏שֵׁ֤֣שֶׁת יָמִ֣ים֙ תַּֽעֲבֹ֔ד֮ וְעָשִׂ֖֣יתָ
כָּל־מְלַאכְתֶּֽךָ֒<sup>2</sup>

‎<span id="010">10</span> ‏וְי֙וֹם֙ הַשְּׁבִיעִ֔֜י שַׁבָּ֖֣ת׀ לַיהוָ֣ה
אֱלֹהֶ֑֗יךָ לֹֽ֣א־תַעֲשֶׂ֣֨ה כָל־מְלָאכָ֡֜ה אַתָּ֣ה׀
וּבִנְךָֽ֣־וּ֠בִתֶּ֗ךָ עַבְדְּךָ֤֨<sup>3</sup> וַאֲמָֽתְךָ֜֙<sup>3</sup>
וּבְהֶמְתֶּ֔֗ךָ וְגֵרְךָ֖֙ אֲשֶׁ֥֣ר בִּשְׁעָרֶֽ֔יךָ<sup>2</sup>

‎<span id="011">11</span> ‏כִּ֣י שֵֽׁשֶׁת־יָמִים֩ עָשָׂ֨ה יְהוָ֜ה
אֶת־הַשָּׁמַ֣יִם וְאֶת־הָאָ֗רֶץ אֶת־הַיָּם֙ וְאֶת־כָּל־אֲשֶׁר־בָּ֔ם
וַיָּ֖נַח בַּיּ֣וֹם הַשְּׁבִיעִ֑י עַל־כֵּ֗ן בֵּרַ֧ךְ יְהוָ֛ה אֶת־י֥וֹם
הַשַּׁבָּ֖ת וַֽיְקַדְּשֵֽׁהוּ׃ ס

‎<span id="012">12</span> ‏כַּבֵּ֥ד אֶת־אָבִ֖יךָ וְאֶת־אִמֶּ֑ךָ
לְמַ֙עַן֙ יַאֲרִכ֣וּן יָמֶ֔יךָ עַ֚ל הָאֲדָמָ֔ה אֲשֶׁר־יְהוָ֥ה אֱלֹהֶ֖יךָ
נֹתֵ֥ן לָֽךְ׃ ס

‎<span id="013">13</span> ‏לֹ֥֖א תִּֿרְצָֽ֖ח׃ ס

‎<span id="014">14</span> ‏לֹ֣֖א תִּֿנְאָֽ֑ף׃ ס

‎<span id="015">15</span> ‏לֹ֣֖א תִּֿגְנֹֽ֔ב׃ ס

‎<span id="016">16</span> ‏לֹֽא־תַעֲנֶ֥ה בְרֵעֲךָ֖ עֵ֥ד שָֽׁקֶר׃ ס

‎<span id="017">17</span> ‏לֹ֥א תַחְמֹ֖ד בֵּ֣ית רֵעֶ֑ךָ לֹֽא־תַחְמֹ֞ד
אֵ֣שֶׁת רֵעֶ֗ךָ וְעַבְדּ֤וֹ וַאֲמָתוֹ֙ וְשׁוֹר֣וֹ וַחֲמֹר֔וֹ וְכֹ֖ל
אֲשֶׁ֥ר לְרֵעֶֽךָ׃ פ

‎<span id="018">18</span> ‏וְכָל־הָעָם֩ רֹאִ֨ים אֶת־הַקּוֹלֹ֜ת
וְאֶת־הַלַּפִּידִ֗ם וְאֵת֙ ק֣וֹל הַשֹּׁפָ֔ר וְאֶת־הָהָ֖ר עָשֵׁ֑ן
וַיַּ֤רְא הָעָם֙ וַיָּנֻ֔עוּ וַיַּֽעַמְד֖וּ מֵֽרָחֹֽק׃

‎<span id="019">19</span> ‏וַיֹּֽאמְרוּ֙ אֶל־מֹשֶׁ֔ה דַּבֵּר־אַתָּ֥ה
עִמָּ֖נוּ וְנִשְׁמָ֑עָה וְאַל־יְדַבֵּ֥ר עִמָּ֛נוּ אֱלֹהִ֖ים
פֶּן־נָמֽוּת׃

‎<span id="020">20</span> ‏וַיֹּ֨אמֶר מֹשֶׁ֣ה אֶל־הָעָם֮ אַל־תִּירָאוּ֒
כִּ֗י לְבַֽעֲבוּר֙ נַסּ֣וֹת אֶתְכֶ֔ם בָּ֖א הָאֱלֹהִ֑ים וּבַעֲב֗וּר
תִּהְיֶ֧ה יִרְאָת֛וֹ עַל־פְּנֵיכֶ֖ם לְבִלְתִּ֥י תֶחֱטָֽאוּ׃

‎<span id="021">21</span> ‏וַיַּעֲמֹ֥ד הָעָ֖ם מֵרָחֹ֑ק וּמֹשֶׁה֙
נִגַּ֣שׁ אֶל־הָֽעֲרָפֶ֔ל אֲשֶׁר־שָׁ֖ם הָאֱלֹהִֽים׃ פ

‎<span id="022">22</span> ‏וַיֹּ֤אמֶר יְהוָה֙ אֶל־מֹשֶׁ֔ה כֹּ֥ה תֹאמַ֖ר
אֶל־בְּנֵ֣י יִשְׂרָאֵ֑ל אַתֶּ֣ם רְאִיתֶ֔ם כִּ֚י מִן־הַשָּׁמַ֔יִם
דִּבַּ֖רְתִּי עִמָּכֶֽם׃

‎<span id="023">23</span> ‏לֹ֥א תַעֲשׂ֖וּן אִתִּ֑י אֱלֹ֤הֵי כֶ֙סֶף֙
וֵאלֹהֵ֣י זָהָ֔ב לֹ֥א תַעֲשׂ֖וּ לָכֶֽם׃

‎<span id="024">24</span> ‏מִזְבַּ֣ח אֲדָמָה֮ תַּעֲשֶׂה־לִּי֒
וְזָבַחְתָּ֣ עָלָ֗יו אֶת־עֹלֹתֶ֙יךָ֙ וְאֶת־שְׁלָמֶ֔יךָ אֶת־צֹֽאנְךָ֖
וְאֶת־בְּקָרֶ֑ךָ בְּכָל־הַמָּקוֹם֙ אֲשֶׁ֣ר אַזְכִּ֣יר אֶת־שְׁמִ֔י
אָב֥וֹא אֵלֶ֖יךָ וּבֵרַכְתִּֽיךָ׃

‎<span id="025">25</span> ‏וְאִם־מִזְבַּ֤ח אֲבָנִים֙ תַּֽעֲשֶׂה־לִּ֔י
לֹֽא־תִבְנֶ֥ה אֶתְהֶ֖ן גָּזִ֑ית כִּ֧י חַרְבְּךָ֛ הֵנַ֥פְתָּ עָלֶ֖יהָ
וַתְּחַֽלְלֶֽהָ׃

‎<span id="026">26</span> ‏וְלֹֽא־תַעֲלֶ֥ה בְמַעֲלֹ֖ת עַֽל־מִזְבְּחִ֑י
אֲשֶׁ֛ר לֹֽא־תִגָּלֶ֥ה עֶרְוָתְךָ֖ עָלָֽיו׃ פ

1 wayəḏabēr ’ĕlōhîm ’ēṯ kāl-hadəḇārîm hā’ēlleh lē’mōr: s

2 ’ānōḵî yəhwâ ’ĕlōheyḵā ’ăšer hwōṣē’ṯîḵā mē’ereṣ miṣərayim mibêṯ
‘ăḇāḏîm:

3 lō’ yihəyeh-ləḵā<sup>1</sup> ’ĕlōhîm ’ăḥērîm ‘al-pānāya<sup>2</sup>

4 lō’ ṯ<sup>a</sup>‘ăśeh-ləḵā fesel\|<sup>m</sup> wəḵāl-təmûnâ ’ăšer
baššāmayim\| mimm<sup>a</sup>‘al wa’ăšer bā’āreṣ
mitā<sup>a</sup>ḥaṯ<sup>1</sup> wa’ăšer bammayim\| mit<sup>a</sup>ḥaṯ
lā’āreṣ<sup>2</sup>

5 lō’-ṯišət<sup>a</sup>ḥəweh<sup>1</sup> lâem wəlō’ ṯā‘āḇəḏēm kî ’ānōḵî
yəhwâ ’ĕlōheyḵā ’ēl qannā’ pōqēḏ ‘ăwōn ’āḇōṯ ‘al-bānîm ‘al-šillēšîm
wə‘al-ribē‘îm ləśōnə’āy:

6 wə‘ōśeh ḥeseḏ la’ălāfîm lə’ōhăḇay ûləšōmərê miṣəwōṯāy: s

7 lō’ ṯiśśā’ ’eṯ-šēm-yəhwâ ’ĕlōheyḵā laššāwə’ kî lō’ yənaqqeh yəhwâ ’ēṯ
’ăšer-yiśśā’ ’eṯ-šəmwō laššāwə’: f

8 zāḵwōr ’eṯ-ywōm haššabāṯ ləqadəšwō<sup>2</sup>

9 šēšeṯ yāmîm t<sup>a</sup>‘ăḇōḏ wə‘āśîṯā kāl-məla’ḵəteḵā<sup>2</sup>

10 wəywōm haššəḇî‘î šabāṯ\| layhwâ ’ĕlōheyḵā lō’-ṯ<sup>a</sup>‘ăśeh
ḵāl-məlā’ḵâ ’atâ\| ûḇinəḵā-ûḇiteḵā ‘aḇədəḵā<sup>3</sup>
wa’ămāṯəḵā<sup>3</sup> ûḇəheməteḵā wəḡērəḵā ’ăšer
bišə‘āreyḵā<sup>2</sup>

11 kî šēšeṯ-yāmîm ‘āśâ yəhwâ ’eṯ-haššāmayim wə’eṯ-hā’āreṣ ’eṯ-hayyām
wə’eṯ-kāl-’ăšer-bām wayyān<sup>a</sup>ḥ bayywōm haššəḇî‘î ‘al-kēn bēraḵə
yəhwâ ’eṯ-ywōm haššabāṯ wayəqadəšēhû: s

12 kabēḏ ’eṯ-’āḇîḵā wə’eṯ-’immeḵā ləm<sup>a</sup>‘an ya’ăriḵûn yāmeyḵā
‘al hā’ăḏāmâ ’ăšer-yəhwâ ’ĕlōheyḵā nōṯēn lāḵə: s

13 lō’ tirəṣāḥ: s

14 lō’ tinə’āf: s

15 lō’ tiḡənōḇ: s

16 lō’-ṯ<sup>a</sup>‘ăneh ḇərē‘ăḵā ‘ēḏ šāqer: s

17 lō’ ṯ<sup>a</sup>ḥəmōḏ bêṯ rē‘eḵā lō’-ṯ<sup>a</sup>ḥəmōḏ ’ēšeṯ rē‘eḵā
wə‘aḇədwō wa’ămāṯwō wəšwōrwō w<sup>a</sup>ḥămōrwō wəḵōl ’ăšer lərē‘eḵā:
f

18 wəḵāl-hā‘ām rō’îm ’eṯ-haqqwōlōṯ wə’eṯ-hallapîḏim wə’ēṯ qwōl haššōfār
wə’eṯ-hâār ‘āšēn wayyarə’ hā‘ām wayyānu‘û wayy<sup>a</sup>‘aməḏû
mērāḥōq:

19 wayyō’mərû ’el-mōšeh dabēr-’atâ ‘immānû wənišəmā‘â wə’al-yəḏabēr
‘immānû ’ĕlōhîm pen-nāmûṯ:

20 wayyō’mer mōšeh ’el-hā‘ām ’al-tîrā’û kî ləḇ<sup>a</sup>‘ăḇûr nasswōṯ
’eṯəḵem bā’ hā’ĕlōhîm ûḇ<sup>a</sup>‘ăḇûr tihəyeh yirə’āṯwō ‘al-pənêḵem
ləḇilətî ṯeḥĕṭā’û:

21 wayy<sup>a</sup>‘ămōḏ hā‘ām mērāḥōq ûmōšeh nigaš ’el-hā‘ărāfel
’ăšer-šām hā’ĕlōhîm: f

22 wayyō’mer yəhwâ ’el-mōšeh kōh ṯō’mar ’el-bənê yiśərā’ēl ’atem rə’îṯem
kî min-haššāmayim dibarətî ‘immāḵem:

23 lō’ ṯ<sup>a</sup>‘ăśûn ’itî ’ĕlōhê ḵesef wē’lōhê zâāḇ lō’
ṯ<sup>a</sup>‘ăśû lāḵem:

24 mizəb<sup>a</sup>ḥ ’ăḏāmâ t<sup>a</sup>‘ăśeh-llî
wəzāḇ<sup>a</sup>ḥətā ‘ālāyw ’eṯ-‘ōlōṯeyḵā wə’eṯ-šəlāmeyḵā ’eṯ-ṣō’nəḵā
wə’eṯ-bəqāreḵā bəḵāl-hammāqwōm ’ăšer ’azəkîr ’eṯ-šəmî ’āḇwō’ ’ēleyḵā
ûḇēraḵətîḵā:

25 wə’im-mizəb<sup>a</sup>ḥ ’ăḇānîm t<sup>a</sup>‘ăśeh-llî lō’-ṯiḇəneh
’eṯəhen gāzîṯ kî ḥarəbəḵā hēnafətā ‘āleyhā watəḥaləlehā:

26 wəlō’-ṯ<sup>a</sup>‘ăleh ḇəm<sup>a</sup>‘ălōṯ ‘al-mizəbəḥî ’ăšer
lō’-ṯigāleh ‘erəwāṯəḵā ‘ālāyw: f

------------------------------------------------------------------------

[Next: Exodus (Shemot) Chapter 21](exo021)
