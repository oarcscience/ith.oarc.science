<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa031">Polyglot</A>&nbsp;
<A HREF="../kjv/psa031">KJV</A>&nbsp;
<A HREF="../sep/psa031">Sep</A>&nbsp;
<A HREF="../vul/psa031">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa030">Previous</A>&nbsp;
<A HREF="psa032">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֗חַ מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּךָ֖ יְהוָ֣ה חָ֭סִיתִי אַל־אֵב֣וֹשָׁה לְעוֹלָ֑ם בְּצִדְקָתְךָ֥ פַלְּטֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַטֵּ֤ה אֵלַ֨י׀ אָזְנְךָ֮ מְהֵרָ֪ה הַצִּ֫ילֵ֥נִי הֱיֵ֤ה לִ֨י׀ לְֽצוּר־מָ֭עוֹז לְבֵ֥ית מְצוּד֗וֹת לְהוֹשִׁיעֵֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־סַלְעִ֣י וּמְצוּדָתִ֣י אָ֑תָּה וּלְמַ֥עַן שִׁ֝מְךָ֗ תַּֽנְחֵ֥נִי וּֽתְנַהֲלֵֽנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;תּוֹצִיאֵ֗נִי מֵרֶ֣שֶׁת ז֭וּ טָ֣מְנוּ לִ֑י כִּֽי־אַ֝תָּה מָֽעוּזִּֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּיָדְךָ֮ אַפְקִ֪יד ר֫וּחִ֥י פָּדִ֖יתָה אוֹתִ֥י יְהוָ֗ה אֵ֣ל אֱמֶֽת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שָׂנֵ֗אתִי הַשֹּׁמְרִ֥ים הַבְלֵי־שָׁ֑וְא וַ֝אֲנִ֗י אֶל־יְהוָ֥ה בָּטָֽחְתִּי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָגִ֥ילָה וְאֶשְׂמְחָ֗ה בְּחַ֫סְדֶּ֥ךָ אֲשֶׁ֣ר רָ֭אִיתָ אֶת־עָנְיִ֑י יָ֝דַ֗עְתָּ בְּצָר֥וֹת נַפְשִֽׁי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלֹ֣א הִ֭סְגַּרְתַּנִי בְּיַד־אוֹיֵ֑ב הֶֽעֱמַ֖דְתָּ בַמֶּרְחָ֣ב רַגְלָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;חָנֵּ֥נִי יְהוָה֮ כִּ֤י צַ֫ר־לִ֥י עָשְׁשָׁ֖ה בְכַ֥עַס עֵינִ֗י נַפְשִׁ֥י וּבִטְנִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י כָל֪וּ בְיָג֡וֹן חַיַּי֮ וּשְׁנוֹתַ֪י בַּאֲנָ֫חָ֥ה כָּשַׁ֣ל בַּעֲוֹנִ֣י כֹחִ֑י וַעֲצָמַ֥י עָשֵֽׁשׁוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מִכָּל־צֹרְרַ֨י הָיִ֪יתִי חֶרְפָּ֡ה וְלִשֲׁכֵנַ֨י׀ מְאֹד֮ וּפַ֪חַד לִֽמְיֻדָּ֫עָ֥י רֹאַ֥י בַּח֑וּץ נָדְד֥וּ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;נִ֭שְׁכַּחְתִּי כְּמֵ֣ת מִלֵּ֑ב הָ֝יִ֗יתִי כִּכְלִ֥י אֹבֵֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֤י שָׁמַ֨עְתִּי׀ דִּבַּ֥ת רַבִּים֮ מָג֪וֹר מִסָּ֫בִ֥יב בְּהִוָּסְדָ֣ם יַ֣חַד עָלַ֑י לָקַ֖חַת נַפְשִׁ֣י זָמָֽמוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַאֲנִ֤י׀ עָלֶ֣יךָ בָטַ֣חְתִּי יְהוָ֑ה אָ֝מַ֗רְתִּי אֱלֹהַ֥י אָֽתָּה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בְּיָדְךָ֥ עִתֹּתָ֑י הַצִּ֘ילֵ֤נִי מִיַּד־א֝וֹיְבַ֗י וּמֵרֹדְפָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הָאִ֣ירָה פָ֭נֶיךָ עַל־עַבְדֶּ֑ךָ ה֖וֹשִׁיעֵ֣נִי בְחַסְדֶּֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יְֽהוָ֗ה אַל־אֵ֭בוֹשָׁה כִּ֣י קְרָאתִ֑יךָ יֵבֹ֥שׁוּ רְ֝שָׁעִ֗ים יִדְּמ֥וּ לִשְׁאֽוֹל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;תֵּ֥אָלַ֗מְנָה<font color="red"><sup>3</font></sup> שִׂפְתֵ֫י שָׁ֥קֶר הַדֹּבְר֖וֹת עַל־צַדִּ֥יק עָתָ֗ק בְּגַאֲוָ֥ה וָבֽוּז׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מָ֤ה רַֽב־טוּבְךָ֮ אֲשֶׁר־צָפַ֪נְתָּ לִּֽירֵ֫אֶ֥יךָ פָּ֭עַלְתָּ לַחֹסִ֣ים בָּ֑ךְ נֶ֝֗גֶד בְּנֵ֣י אָדָם׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תַּסְתִּירֵ֤ם׀ בְּסֵ֥תֶר פָּנֶיךָ֮ מֵֽרֻכְסֵ֫י אִ֥ישׁ תִּצְפְּנֵ֥ם בְּסֻכָּ֗ה מֵרִ֥יב לְשֹׁנֽוֹת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בָּר֥וּךְ יְהוָ֑ה כִּ֥י הִפְלִ֘יא חַסְדּ֥וֹ לִ֝֗י בְּעִ֣יר מָצֽוֹר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַאֲנִ֤י׀ אָ֘מַ֤רְתִּי בְחָפְזִ֗י נִגְרַזְתִּי֮ מִנֶּ֪גֶד עֵ֫ינֶ֥יךָ אָכֵ֗ן שָׁ֭מַעְתָּ ק֥וֹל תַּחֲנוּנַ֗י בְּשַׁוְּעִ֥י אֵלֶֽיךָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֶֽהֱב֥וּ אֶת־יְהוָ֗ה כָּֽל־חֲסִ֫ידָ֥יו אֱ֭מוּנִים נֹצֵ֣ר יְהוָ֑ה וּמְשַׁלֵּ֥ם עַל־יֶ֝֗תֶר עֹשֵׂ֥ה גַאֲוָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;חִ֭זְקוּ וְיַאֲמֵ֣ץ לְבַבְכֶ֑ם כָּל־הַ֝מְיַחֲלִ֗ים לַיהוָֽה׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;b&#601;&#x1E35;&#257; y&#601;hw&acirc; &#x1E25;&#257;s&icirc;&#x1E6F;&icirc; &#8217;al-&#8217;&#275;&#x1E07;w&#333;&#353;&acirc; l&#601;&#8216;w&#333;l&#257;m b&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; fall&#601;&#x1E6D;&#275;n&icirc;: </P>
<P>3&nbsp;ha&#x1E6D;&#x1E6D;&#275;h &#8217;&#275;lay| &#8217;&#257;z&#601;n&#601;&#x1E35;&#257; m&#601;h&#275;r&acirc; ha&#x1E63;&#x1E63;&icirc;l&#275;n&icirc; h&#277;y&#275;h l&icirc;| l&#601;&#x1E63;&ucirc;r-m&#257;&#8216;w&#333;z l&#601;&#x1E07;&ecirc;&#x1E6F; m&#601;&#x1E63;&ucirc;&#x1E0F;w&#333;&#x1E6F; l&#601;hw&#333;&#353;&icirc;&#8216;&#275;n&icirc;: </P>
<P>4&nbsp;k&icirc;-sal&#601;&#8216;&icirc; &ucirc;m&#601;&#x1E63;&ucirc;&#x1E0F;&#257;&#x1E6F;&icirc; &#8217;&#257;t&acirc; &ucirc;l&#601;m<sup>a</sup>&#8216;an &#353;im&#601;&#x1E35;&#257; tan&#601;&#x1E25;&#275;n&icirc; &ucirc;&#x1E6F;&#601;nah&#259;l&#275;n&icirc;: </P>
<P>5&nbsp;tw&#333;&#x1E63;&icirc;&#8217;&#275;n&icirc; m&#275;re&#353;e&#x1E6F; z&ucirc; &#x1E6D;&#257;m&#601;n&ucirc; l&icirc; k&icirc;-&#8217;at&acirc; m&#257;&#8216;&ucirc;zz&icirc;: </P>
<P>6&nbsp;b&#601;y&#257;&#x1E0F;&#601;&#x1E35;&#257; &#8217;af&#601;q&icirc;&#x1E0F; r&ucirc;&#x1E25;&icirc; p&#257;&#x1E0F;&icirc;&#x1E6F;&acirc; &#8217;w&#333;&#x1E6F;&icirc; y&#601;hw&acirc; &#8217;&#275;l &#8217;&#277;me&#x1E6F;: </P>
<P>7&nbsp;&#347;&#257;n&#275;&#8217;&#x1E6F;&icirc; ha&#353;&#353;&#333;m&#601;r&icirc;m ha&#x1E07;&#601;l&ecirc;-&#353;&#257;w&#601;&#8217; wa&#8217;&#259;n&icirc; &#8217;el-y&#601;hw&acirc; b&#257;&#x1E6D;&#257;&#x1E25;&#601;t&icirc;: </P>
<P>8&nbsp;&#8217;&#257;&#x1E21;&icirc;l&acirc; w&#601;&#8217;e&#347;&#601;m&#601;&#x1E25;&acirc; b&#601;&#x1E25;as&#601;de&#x1E35;&#257; &#8217;&#259;&#353;er r&#257;&#8217;&icirc;&#x1E6F;&#257; &#8217;e&#x1E6F;-&#8216;&#257;n&#601;y&icirc; y&#257;&#x1E0F;<sup>a</sup>&#8216;&#601;t&#257; b&#601;&#x1E63;&#257;rw&#333;&#x1E6F; naf&#601;&#353;&icirc;: </P>
<P>9&nbsp;w&#601;l&#333;&#8217; his&#601;gar&#601;tan&icirc; b&#601;ya&#x1E0F;-&#8217;w&#333;y&#275;&#x1E07; he&#8216;&#277;ma&#x1E0F;&#601;t&#257; &#x1E07;ammer&#601;&#x1E25;&#257;&#x1E07; ra&#x1E21;&#601;l&#257;y: </P>
<P>10&nbsp;&#x1E25;&#257;nn&#275;n&icirc; y&#601;hw&acirc; k&icirc; &#x1E63;ar-l&icirc; &#8216;&#257;&#353;&#601;&#353;&acirc; &#x1E07;&#601;&#x1E35;<sup>a</sup>&#8216;as &#8216;&ecirc;n&icirc; naf&#601;&#353;&icirc; &ucirc;&#x1E07;i&#x1E6D;&#601;n&icirc;: </P>
<P>11&nbsp;k&icirc; &#x1E35;&#257;l&ucirc; &#x1E07;&#601;y&#257;&#x1E21;w&#333;n &#x1E25;ayyay &ucirc;&#353;&#601;nw&#333;&#x1E6F;ay ba&#8217;&#259;n&#257;&#x1E25;&acirc; k&#257;&#353;al b<sup>a</sup>&#8216;&#259;w&#333;n&icirc; &#x1E35;&#333;&#x1E25;&icirc; w<sup>a</sup>&#8216;&#259;&#x1E63;&#257;may &#8216;&#257;&#353;&#275;&#353;&ucirc;: </P>
<P>12&nbsp;mik&#257;l-&#x1E63;&#333;r&#601;ray h&#257;y&icirc;&#x1E6F;&icirc; &#x1E25;er&#601;p&acirc; w&#601;li&#353;&#259;&#x1E35;&#275;nay| m&#601;&#8217;&#333;&#x1E0F; &ucirc;f<sup>a</sup>&#x1E25;a&#x1E0F; lim&#601;yud&#257;&#8216;&#257;y r&#333;&#8217;ay b<sup>a</sup>&#x1E25;&ucirc;&#x1E63; n&#257;&#x1E0F;&#601;&#x1E0F;&ucirc; mimmenn&icirc;: </P>
<P>13&nbsp;ni&#353;&#601;k<sup>a</sup>&#x1E25;&#601;t&icirc; k&#601;m&#275;&#x1E6F; mill&#275;&#x1E07; h&#257;y&icirc;&#x1E6F;&icirc; ki&#x1E35;&#601;l&icirc; &#8217;&#333;&#x1E07;&#275;&#x1E0F;: </P>
<P>14&nbsp;k&icirc; &#353;&#257;m<sup>a</sup>&#8216;&#601;t&icirc;| diba&#x1E6F; rab&icirc;m m&#257;&#x1E21;w&#333;r miss&#257;&#x1E07;&icirc;&#x1E07; b&#601;hi&ucirc;&#257;s&#601;&#x1E0F;&#257;m y<sup>a</sup>&#x1E25;a&#x1E0F; &#8216;&#257;lay l&#257;q<sup>a</sup>&#x1E25;a&#x1E6F; naf&#601;&#353;&icirc; z&#257;m&#257;m&ucirc;: </P>
<P>15&nbsp;wa&#8217;&#259;n&icirc;| &#8216;&#257;ley&#x1E35;&#257; &#x1E07;&#257;&#x1E6D;<sup>a</sup>&#x1E25;&#601;t&icirc; y&#601;hw&acirc; &#8217;&#257;mar&#601;t&icirc; &#8217;&#277;l&#333;hay &#8217;&#257;t&acirc;: </P>
<P>16&nbsp;b&#601;y&#257;&#x1E0F;&#601;&#x1E35;&#257; &#8216;it&#333;&#x1E6F;&#257;y ha&#x1E63;&#x1E63;&icirc;l&#275;n&icirc; m&icirc;ya&#x1E0F;-&#8217;w&#333;y&#601;&#x1E07;ay &ucirc;m&#275;r&#333;&#x1E0F;&#601;f&#257;y: </P>
<P>17&nbsp;h&#257;&#8217;&icirc;r&acirc; f&#257;ney&#x1E35;&#257; &#8216;al-&#8216;a&#x1E07;&#601;de&#x1E35;&#257; hw&#333;&#353;&icirc;&#8216;&#275;n&icirc; &#x1E07;&#601;&#x1E25;as&#601;de&#x1E35;&#257;: </P>
<P>18&nbsp;y&#601;hw&acirc; &#8217;al-&#8217;&#275;&#x1E07;w&#333;&#353;&acirc; k&icirc; q&#601;r&#257;&#8217;&#x1E6F;&icirc;&#x1E35;&#257; y&#275;&#x1E07;&#333;&#353;&ucirc; r&#601;&#353;&#257;&#8216;&icirc;m yid&#601;m&ucirc; li&#353;&#601;&#8217;w&#333;l: </P>
<P>19&nbsp;t&#275;&#8217;&#257;lam&#601;n&acirc;<font color="red"><sup>3</font></sup> &#347;if&#601;&#x1E6F;&ecirc; &#353;&#257;qer had&#333;&#x1E07;&#601;rw&#333;&#x1E6F; &#8216;al-&#x1E63;ad&icirc;q &#8216;&#257;&#x1E6F;&#257;q b&#601;&#x1E21;a&#8217;&#259;w&acirc; w&#257;&#x1E07;&ucirc;z: </P>
<P>20&nbsp;m&acirc; ra&#x1E07;-&#x1E6D;&ucirc;&#x1E07;&#601;&#x1E35;&#257; &#8217;&#259;&#353;er-&#x1E63;&#257;fan&#601;t&#257; ll&icirc;r&#275;&#8217;ey&#x1E35;&#257; p&#257;&#8216;al&#601;t&#257; l<sup>a</sup>&#x1E25;&#333;s&icirc;m b&#257;&#x1E35;&#601; ne&#x1E21;e&#x1E0F; b&#601;n&ecirc; &#8217;&#257;&#x1E0F;&#257;m:<font color="red"><sup>1</font></sup> </P>
<P>21&nbsp;tas&#601;t&icirc;r&#275;m| b&#601;s&#275;&#x1E6F;er p&#257;ney&#x1E35;&#257; m&#275;ru&#x1E35;&#601;s&ecirc; &#8217;&icirc;&#353; ti&#x1E63;&#601;p&#601;n&#275;m b&#601;suk&acirc; m&#275;r&icirc;&#x1E07; l&#601;&#353;&#333;nw&#333;&#x1E6F;: </P>
<P>22&nbsp;b&#257;r&ucirc;&#x1E35;&#601; y&#601;hw&acirc; k&icirc; hif&#601;l&icirc;&#8217; &#x1E25;as&#601;dw&#333; l&icirc; b&#601;&#8216;&icirc;r m&#257;&#x1E63;w&#333;r: </P>
<P>23&nbsp;wa&#8217;&#259;n&icirc;| &#8217;&#257;mar&#601;t&icirc; &#x1E07;&#601;&#x1E25;&#257;f&#601;z&icirc; ni&#x1E21;&#601;raz&#601;t&icirc; minne&#x1E21;e&#x1E0F; &#8216;&ecirc;ney&#x1E35;&#257; &#8217;&#257;&#x1E35;&#275;n &#353;&#257;m<sup>a</sup>&#8216;&#601;t&#257; qw&#333;l t<sup>a</sup>&#x1E25;&#259;n&ucirc;nay b&#601;&#353;a&ucirc;&#601;&#8216;&icirc; &#8217;&#275;ley&#x1E35;&#257;: </P>
<P>24&nbsp;&#8217;eh&#277;&#x1E07;&ucirc; &#8217;e&#x1E6F;-y&#601;hw&acirc; k&#257;l-&#x1E25;&#259;s&icirc;&#x1E0F;&#257;yw &#8217;&#277;m&ucirc;n&icirc;m n&#333;&#x1E63;&#275;r y&#601;hw&acirc; &ucirc;m&#601;&#353;all&#275;m &#8216;al-ye&#x1E6F;er &#8216;&#333;&#347;&#275;h &#x1E21;a&#8217;&#259;w&acirc;: </P>
<P>25&nbsp;&#x1E25;iz&#601;q&ucirc; w&#601;ya&#8217;&#259;m&#275;&#x1E63; l&#601;&#x1E07;a&#x1E07;&#601;&#x1E35;em k&#257;l-ham&#601;y<sup>a</sup>&#x1E25;&#259;l&icirc;m layhw&acirc;: </P>
</TD>
</TABLE>
<P><HR>
<CENTER>
<A HREF="psa032">Next: Psalms (Tehilim) Chapter 32</A></CENTER>
</BODY>
</HTML>
