<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num032">Polyglot</A>&nbsp;
<A HREF="../kjv/num032">KJV</A>&nbsp;
<A HREF="../sep/num032">Sep</A>&nbsp;
<A HREF="../vul/num032">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num031">Previous</A>&nbsp;
<A HREF="num033">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּמִקְנֶ֣ה׀ רַ֗ב הָיָ֞ה לִבְנֵ֧י רְאוּבֵ֛ן וְלִבְנֵי־גָ֖ד עָצ֣וּם מְאֹ֑ד וַיִּרְא֞וּ אֶת־אֶ֤רֶץ יַעְזֵר֙ וְאֶת־אֶ֣רֶץ גִּלְעָ֔ד וְהִנֵּ֥ה הַמָּק֖וֹם מְק֥וֹם מִקְנֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּבֹ֥אוּ בְנֵֽי־גָ֖ד וּבְנֵ֣י רְאוּבֵ֑ן וַיֹּאמְר֤וּ אֶל־מֹשֶׁה֙ וְאֶל־אֶלְעָזָ֣ר הַכֹּהֵ֔ן וְאֶל־נְשִׂיאֵ֥י הָעֵדָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עֲטָר֤וֹת וְדִיבֹן֙ וְיַעְזֵ֣ר וְנִמְרָ֔ה וְחֶשְׁבּ֖וֹן וְאֶלְעָלֵ֑ה וּשְׂבָ֥ם וּנְב֖וֹ וּבְעֹֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הָאָ֗רֶץ אֲשֶׁ֨ר הִכָּ֤ה יְהוָה֙ לִפְנֵי֙ עֲדַ֣ת יִשְׂרָאֵ֔ל אֶ֥רֶץ מִקְנֶ֖ה הִ֑וא וְלַֽעֲבָדֶ֖יךָ מִקְנֶֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּאמְר֗וּ אִם־מָצָ֤אנוּ חֵן֙ בְּעֵינֶ֔יךָ יֻתַּ֞ן אֶת־הָאָ֧רֶץ הַזֹּ֛את לַעֲבָדֶ֖יךָ לַאֲחֻזָּ֑ה אַל־תַּעֲבִרֵ֖נוּ אֶת־הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר מֹשֶׁ֔ה לִבְנֵי־גָ֖ד וְלִבְנֵ֣י רְאוּבֵ֑ן הַאַֽחֵיכֶ֗ם יָבֹ֙אוּ֙ לַמִּלְחָמָ֔ה וְאַתֶּ֖ם תֵּ֥שְׁבוּ פֹֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלָ֣מָּה <font color="brown">תנואון</font> <font color="blue">תְנִיא֔וּן</font> אֶת־לֵ֖ב בְּנֵ֣י יִשְׂרָאֵ֑ל מֵֽעֲבֹר֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כֹּ֥ה עָשׂ֖וּ אֲבֹתֵיכֶ֑ם בְּשָׁלְחִ֥י אֹתָ֛ם מִקָּדֵ֥שׁ בַּרְנֵ֖עַ לִרְא֥וֹת אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיַּעֲל֞וּ עַד־נַ֣חַל אֶשְׁכּ֗וֹל וַיִּרְאוּ֙ אֶת־הָאָ֔רֶץ וַיָּנִ֕יאוּ אֶת־לֵ֖ב בְּנֵ֣י יִשְׂרָאֵ֑ל לְבִלְתִּי־בֹא֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽחַר־אַ֥ף יְהוָ֖ה בַּיּ֣וֹם הַה֑וּא וַיִּשָּׁבַ֖ע לֵאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אִם־יִרְא֨וּ הָאֲנָשִׁ֜ים הָעֹלִ֣ים מִמִּצְרַ֗יִם מִבֶּ֨ן עֶשְׂרִ֤ים שָׁנָה֙ וָמַ֔עְלָה אֵ֚ת הָאֲדָמָ֔ה אֲשֶׁ֥ר נִשְׁבַּ֛עְתִּי לְאַבְרָהָ֥ם לְיִצְחָ֖ק וּֽלְיַעֲקֹ֑ב כִּ֥י לֹא־מִלְא֖וּ אַחֲרָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בִּלְתִּ֞י כָּלֵ֤ב בֶּן־יְפֻנֶּה֙ הַקְּנִזִּ֔י וִיהוֹשֻׁ֖עַ בִּן־נ֑וּן כִּ֥י מִלְא֖וּ אַחֲרֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּֽחַר־אַ֤ף יְהוָה֙ בְּיִשְׂרָאֵ֔ל וַיְנִעֵם֙ בַּמִּדְבָּ֔ר אַרְבָּעִ֖ים שָׁנָ֑ה עַד־תֹּם֙ כָּל־הַדּ֔וֹר הָעֹשֶׂ֥ה הָרַ֖ע בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִנֵּ֣ה קַמְתֶּ֗ם תַּ֚חַת אֲבֹ֣תֵיכֶ֔ם תַּרְבּ֖וּת אֲנָשִׁ֣ים חַטָּאִ֑ים לִסְפּ֣וֹת ע֗וֹד עַ֛ל חֲר֥וֹן אַף־יְהוָ֖ה אֶל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֤י תְשׁוּבֻן֙ מֵֽאַחֲרָ֔יו וְיָסַ֣ף ע֔וֹד לְהַנִּיח֖וֹ בַּמִּדְבָּ֑ר וְשִֽׁחַתֶּ֖ם לְכָל־הָעָ֥ם הַזֶּֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּגְּשׁ֤וּ אֵלָיו֙ וַ֣יֹּאמְר֔וּ גִּדְרֹ֥ת צֹ֛אן נִבְנֶ֥ה לְמִקְנֵ֖נוּ פֹּ֑ה וְעָרִ֖ים לְטַפֵּֽנוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַאֲנַ֜חְנוּ נֵחָלֵ֣ץ חֻשִׁ֗ים לִפְנֵי֙ בְּנֵ֣י יִשְׂרָאֵ֔ל עַ֛ד אֲשֶׁ֥ר אִם־הֲבִֽיאֹנֻ֖ם אֶל־מְקוֹמָ֑ם וְיָשַׁ֤ב טַפֵּ֙נוּ֙ בְּעָרֵ֣י הַמִּבְצָ֔ר מִפְּנֵ֖י יֹשְׁבֵ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֹ֥א נָשׁ֖וּב אֶל־בָּתֵּ֑ינוּ עַ֗ד הִתְנַחֵל֙ בְּנֵ֣י יִשְׂרָאֵ֔ל אִ֖ישׁ נַחֲלָתֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י לֹ֤א נִנְחַל֙ אִתָּ֔ם מֵעֵ֥בֶר לַיַּרְדֵּ֖ן וָהָ֑לְאָה כִּ֣י בָ֤אָה נַחֲלָתֵ֙נוּ֙ אֵלֵ֔ינוּ מֵעֵ֥בֶר הַיַּרְדֵּ֖ן מִזְרָֽחָה׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֤אמֶר אֲלֵיהֶם֙ מֹשֶׁ֔ה אִֽם־תַּעֲשׂ֖וּן אֶת־הַדָּבָ֣ר הַזֶּ֑ה אִם־תֵּחָ֥לְצ֛וּ<font color="red"><sup>3</font></sup> לִפְנֵ֥י יְהוָ֖ה לַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעָבַ֨ר לָכֶ֧ם כָּל־חָל֛וּץ אֶת־הַיַּרְדֵּ֖ן לִפְנֵ֣י יְהוָ֑ה עַ֧ד הוֹרִישׁ֛וֹ אֶת־אֹיְבָ֖יו מִפָּנָֽיו׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנִכְבְּשָׁ֨ה הָאָ֜רֶץ לִפְנֵ֤י יְהוָה֙ וְאַחַ֣ר תָּשֻׁ֔בוּ וִהְיִיתֶ֧ם נְקִיִּ֛ים מֵיְהוָ֖ה וּמִיִּשְׂרָאֵ֑ל וְ֠הָיְתָה הָאָ֨רֶץ הַזֹּ֥את לָכֶ֛ם לַאֲחֻזָּ֖ה לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאִם־לֹ֤א תַעֲשׂוּן֙ כֵּ֔ן הִנֵּ֥ה חֲטָאתֶ֖ם לַיהוָ֑ה וּדְעוּ֙ חַטַּאתְכֶ֔ם אֲשֶׁ֥ר תִּמְצָ֖א אֶתְכֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּנֽוּ־לָכֶ֤ם עָרִים֙ לְטַפְּכֶ֔ם וּגְדֵרֹ֖ת לְצֹנַאֲכֶ֑ם וְהַיֹּצֵ֥א מִפִּיכֶ֖ם תַּעֲשֽׂוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֤אמֶר בְּנֵי־גָד֙ וּבְנֵ֣י רְאוּבֵ֔ן אֶל־מֹשֶׁ֖ה לֵאמֹ֑ר עֲבָדֶ֣יךָ יַעֲשׂ֔וּ כַּאֲשֶׁ֥ר אֲדֹנִ֖י מְצַוֶּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;טַפֵּ֣נוּ נָשֵׁ֔ינוּ מִקְנֵ֖נוּ וְכָל־בְּהֶמְתֵּ֑נוּ יִֽהְיוּ־שָׁ֖ם בְּעָרֵ֥י הַגִּלְעָֽד׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַעֲבָדֶ֨יךָ יַֽעַבְר֜וּ כָּל־חֲל֥וּץ צָבָ֛א לִפְנֵ֥י יְהוָ֖ה לַמִּלְחָמָ֑ה כַּאֲשֶׁ֥ר אֲדֹנִ֖י דֹּבֵֽר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְצַ֤ו לָהֶם֙ מֹשֶׁ֔ה אֵ֚ת אֶלְעָזָ֣ר הַכֹּהֵ֔ן וְאֵ֖ת יְהוֹשֻׁ֣עַ בִּן־נ֑וּן וְאֶת־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֨אמֶר מֹשֶׁ֜ה אֲלֵהֶ֗ם אִם־יַעַבְר֣וּ בְנֵי־גָ֣ד וּבְנֵי־רְאוּבֵ֣ן׀ אִ֠תְּכֶם אֶֽת־הַיַּרְדֵּ֞ן כָּל־חָל֤וּץ לַמִּלְחָמָה֙ לִפְנֵ֣י יְהוָ֔ה וְנִכְבְּשָׁ֥ה הָאָ֖רֶץ לִפְנֵיכֶ֑ם וּנְתַתֶּ֥ם לָהֶ֛ם אֶת־אֶ֥רֶץ הַגִּלְעָ֖ד לַאֲחֻזָּֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאִם־לֹ֧א יַֽעַבְר֛וּ חֲלוּצִ֖ים אִתְּכֶ֑ם וְנֹֽאחֲז֥וּ בְתֹכְכֶ֖ם<font color="red"><sup>1</font></sup> בְּאֶ֥רֶץ כְּנָֽעַן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּֽעֲנ֧וּ בְנֵי־גָ֛ד וּבְנֵ֥י רְאוּבֵ֖ן לֵאמֹ֑ר אֵת֩ אֲשֶׁ֨ר דִּבֶּ֧ר יְהוָ֛ה אֶל־עֲבָדֶ֖יךָ כֵּ֥ן נַעֲשֶֽׂה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;נַ֣חְנוּ נַעֲבֹ֧ר חֲלוּצִ֛ים לִפְנֵ֥י יְהוָ֖ה אֶ֣רֶץ כְּנָ֑עַן וְאִתָּ֙נוּ֙ אֲחֻזַּ֣ת נַחֲלָתֵ֔נוּ מֵעֵ֖בֶר לַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּתֵּ֣ן לָהֶ֣ם׀ מֹשֶׁ֡ה לִבְנֵי־גָד֩ וְלִבְנֵ֨י רְאוּבֵ֜ן וְלַחֲצִ֣י׀ שֵׁ֣בֶט׀ מְנַשֶּׁ֣ה בֶן־יוֹסֵ֗ף אֶת־מַמְלֶ֙כֶת֙ סִיחֹן֙ מֶ֣לֶךְ הָֽאֱמֹרִ֔י וְאֶת־מַמְלֶ֔כֶת ע֖וֹג מֶ֣לֶךְ הַבָּשָׁ֑ן הָאָ֗רֶץ לְעָרֶ֙יהָ֙ בִּגְבֻלֹ֔ת עָרֵ֥י הָאָ֖רֶץ סָבִֽיב׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּבְנ֣וּ בְנֵי־גָ֔ד אֶת־דִּיבֹ֖ן וְאֶת־עֲטָרֹ֑ת וְאֵ֖ת עֲרֹעֵֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאֶת־עַטְרֹ֥ת שׁוֹפָ֛ן וְאֶת־יַעְזֵ֖ר וְיָגְבֳּהָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְאֶת־בֵּ֥ית נִמְרָ֖ה וְאֶת־בֵּ֣ית הָרָ֑ן עָרֵ֥י מִבְצָ֖ר וְגִדְרֹ֥ת צֹֽאן׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וּבְנֵ֤י רְאוּבֵן֙ בָּנ֔וּ אֶת־חֶשְׁבּ֖וֹן וְאֶת־אֶלְעָלֵ֑א וְאֵ֖ת קִרְיָתָֽיִם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְאֶת־נְב֞וֹ וְאֶת־בַּ֧עַל מְע֛וֹן מֽוּסַבֹּ֥ת שֵׁ֖ם וְאֶת־שִׂבְמָ֑ה וַיִּקְרְא֣וּ בְשֵׁמֹ֔ת אֶת־שְׁמ֥וֹת הֶעָרִ֖ים אֲשֶׁ֥ר בָּנֽוּ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֵּ֨לְכ֜וּ בְּנֵ֨י מָכִ֧יר בֶּן־מְנַשֶּׁ֛ה גִּלְעָ֖דָה וַֽיִּלְכְּדֻ֑הָ וַיּ֖וֹרֶשׁ אֶת־הָאֱמֹרִ֥י אֲשֶׁר־בָּֽהּ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּתֵּ֤ן מֹשֶׁה֙ אֶת־הַגִּלְעָ֔ד לְמָכִ֖יר בֶּן־מְנַשֶּׁ֑ה וַיֵּ֖שֶׁב בָּֽהּ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְיָאִ֤יר בֶּן־מְנַשֶּׁה֙ הָלַ֔ךְ וַיִּלְכֹּ֖ד אֶת־חַוֹּתֵיהֶ֑ם וַיִּקְרָ֥א אֶתְהֶ֖ן חַוֹּ֥ת יָאִֽיר׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְנֹ֣בַח הָלַ֔ךְ וַיִּלְכֹּ֥ד אֶת־קְנָ֖ת וְאֶת־בְּנֹתֶ֑יהָ וַיִּקְרָ֧א לָ֦ה נֹ֖בַח בִּשְׁמֽוֹ׃ פ</P>
</TD>
<TD WIDTH="50%">
<P>1&nbsp;&ucirc;miq&#601;neh| ra&#x1E07; h&#257;y&acirc; li&#x1E07;&#601;n&ecirc; r&#601;&#8217;&ucirc;&#x1E07;&#275;n w&#601;li&#x1E07;&#601;n&ecirc;-&#x1E21;&#257;&#x1E0F; &#8216;&#257;&#x1E63;&ucirc;m m&#601;&#8217;&#333;&#x1E0F; wayyir&#601;&#8217;&ucirc; &#8217;e&#x1E6F;-&#8217;ere&#x1E63; y<sup>a</sup>&#8216;&#601;z&#275;r w&#601;&#8217;e&#x1E6F;-&#8217;ere&#x1E63; gil&#601;&#8216;&#257;&#x1E0F; w&#601;hinn&#275;h hamm&#257;qw&#333;m m&#601;qw&#333;m miq&#601;neh: </P>
<P>2&nbsp;wayy&#257;&#x1E07;&#333;&#8217;&ucirc; &#x1E07;&#601;n&ecirc;-&#x1E21;&#257;&#x1E0F; &ucirc;&#x1E07;&#601;n&ecirc; r&#601;&#8217;&ucirc;&#x1E07;&#275;n wayy&#333;&#8217;m&#601;r&ucirc; &#8217;el-m&#333;&#353;eh w&#601;&#8217;el-&#8217;el&#601;&#8216;&#257;z&#257;r hak&#333;h&#275;n w&#601;&#8217;el-n&#601;&#347;&icirc;&#8217;&ecirc; h&#257;&#8216;&#275;&#x1E0F;&acirc; l&#275;&#8217;m&#333;r: </P>
<P>3&nbsp;&#8216;&#259;&#x1E6D;&#257;rw&#333;&#x1E6F; w&#601;&#x1E0F;&icirc;&#x1E07;&#333;n w&#601;y<sup>a</sup>&#8216;&#601;z&#275;r w&#601;nim&#601;r&acirc; w&#601;&#x1E25;e&#353;&#601;bw&#333;n w&#601;&#8217;el&#601;&#8216;&#257;l&#275;h &ucirc;&#347;&#601;&#x1E07;&#257;m &ucirc;n&#601;&#x1E07;w&#333; &ucirc;&#x1E07;&#601;&#8216;&#333;n: </P>
<P>4&nbsp;h&#257;&#8217;&#257;re&#x1E63; &#8217;&#259;&#353;er hik&acirc; y&#601;hw&acirc; lif&#601;n&ecirc; &#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l &#8217;ere&#x1E63; miq&#601;neh hiw&#8217; w&#601;l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; miq&#601;neh: s</P>
<P>5&nbsp;wayy&#333;&#8217;m&#601;r&ucirc; &#8217;im-m&#257;&#x1E63;&#257;&#8217;n&ucirc; &#x1E25;&#275;n b&#601;&#8216;&ecirc;ney&#x1E35;&#257; yutan &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; la&#8217;&#259;&#x1E25;uzz&acirc; &#8217;al-t<sup>a</sup>&#8216;&#259;&#x1E07;ir&#275;n&ucirc; &#8217;e&#x1E6F;-hayyar&#601;d&#275;n: </P>
<P>6&nbsp;wayy&#333;&#8217;mer m&#333;&#353;eh li&#x1E07;&#601;n&ecirc;-&#x1E21;&#257;&#x1E0F; w&#601;li&#x1E07;&#601;n&ecirc; r&#601;&#8217;&ucirc;&#x1E07;&#275;n ha&#8217;<sup>a</sup>&#x1E25;&ecirc;&#x1E35;em y&#257;&#x1E07;&#333;&#8217;&ucirc; lammil&#601;&#x1E25;&#257;m&acirc; w&#601;&#8217;atem t&#275;&#353;&#601;&#x1E07;&ucirc; f&#333;h: </P>
<P>7&nbsp;w&#601;l&#257;mm&acirc; <font color="brown">&#x1E6F;&#601;n&ucirc;&#8217;&ucirc;n</font> <font color="blue">&#x1E6F;&#601;n&icirc;&#8217;&ucirc;n</font> &#8217;e&#x1E6F;-l&#275;&#x1E07; b&#601;n&ecirc; yi&#347;&#601;r&#257;&#8217;&#275;l m&#275;&#8216;&#259;&#x1E07;&#333;r &#8217;el-h&#257;&#8217;&#257;re&#x1E63; &#8217;&#259;&#353;er-n&#257;&#x1E6F;an l&acirc;em y&#601;hw&acirc;: </P>
<P>8&nbsp;k&#333;h &#8216;&#257;&#347;&ucirc; &#8217;&#259;&#x1E07;&#333;&#x1E6F;&ecirc;&#x1E35;em b&#601;&#353;&#257;l&#601;&#x1E25;&icirc; &#8217;&#333;&#x1E6F;&#257;m miqq&#257;&#x1E0F;&#275;&#353; bar&#601;n&#275;&#8216;a lir&#601;&#8217;w&#333;&#x1E6F; &#8217;e&#x1E6F;-h&#257;&#8217;&#257;re&#x1E63;: </P>
<P>9&nbsp;wayy<sup>a</sup>&#8216;&#259;l&ucirc; &#8216;a&#x1E0F;-n<sup>a</sup>&#x1E25;al &#8217;e&#353;&#601;kw&#333;l wayyir&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63; wayy&#257;n&icirc;&#8217;&ucirc; &#8217;e&#x1E6F;-l&#275;&#x1E07; b&#601;n&ecirc; yi&#347;&#601;r&#257;&#8217;&#275;l l&#601;&#x1E07;il&#601;t&icirc;-&#x1E07;&#333;&#8217; &#8217;el-h&#257;&#8217;&#257;re&#x1E63; &#8217;&#259;&#353;er-n&#257;&#x1E6F;an l&acirc;em y&#601;hw&acirc;: </P>
<P>10&nbsp;wayyi&#x1E25;ar-&#8217;af y&#601;hw&acirc; bayyw&#333;m hah&ucirc;&#8217; wayyi&#353;&#353;&#257;&#x1E07;<sup>a</sup>&#8216; l&#275;&#8217;m&#333;r: </P>
<P>11&nbsp;&#8217;im-yir&#601;&#8217;&ucirc; h&#257;&#8217;&#259;n&#257;&#353;&icirc;m h&#257;&#8216;&#333;l&icirc;m mimmi&#x1E63;&#601;rayim miben &#8216;e&#347;&#601;r&icirc;m &#353;&#257;n&acirc; w&#257;m<sup>a</sup>&#8216;&#601;l&acirc; &#8217;&#275;&#x1E6F; h&#257;&#8217;&#259;&#x1E0F;&#257;m&acirc; &#8217;&#259;&#353;er ni&#353;&#601;b<sup>a</sup>&#8216;&#601;t&icirc; l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07; k&icirc; l&#333;&#8217;-mil&#601;&#8217;&ucirc; &#8217;<sup>a</sup>&#x1E25;&#259;r&#257;y: </P>
<P>12&nbsp;bil&#601;t&icirc; k&#257;l&#275;&#x1E07; ben-y&#601;funneh haqq&#601;nizz&icirc; w&icirc;hw&#333;&#353;u&#8216;a bin-n&ucirc;n k&icirc; mil&#601;&#8217;&ucirc; &#8217;<sup>a</sup>&#x1E25;&#259;r&ecirc; y&#601;hw&acirc;: </P>
<P>13&nbsp;wayyi&#x1E25;ar-&#8217;af y&#601;hw&acirc; b&#601;yi&#347;&#601;r&#257;&#8217;&#275;l way&#601;ni&#8216;&#275;m bammi&#x1E0F;&#601;b&#257;r &#8217;ar&#601;b&#257;&#8216;&icirc;m &#353;&#257;n&acirc; &#8216;a&#x1E0F;-t&#333;m k&#257;l-hadw&#333;r h&#257;&#8216;&#333;&#347;eh h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: </P>
<P>14&nbsp;w&#601;hinn&#275;h qam&#601;tem t<sup>a</sup>&#x1E25;a&#x1E6F; &#8217;&#259;&#x1E07;&#333;&#x1E6F;&ecirc;&#x1E35;em tar&#601;b&ucirc;&#x1E6F; &#8217;&#259;n&#257;&#353;&icirc;m &#x1E25;a&#x1E6D;&#x1E6D;&#257;&#8217;&icirc;m lis&#601;pw&#333;&#x1E6F; &#8216;w&#333;&#x1E0F; &#8216;al &#x1E25;&#259;rw&#333;n &#8217;af-y&#601;hw&acirc; &#8217;el-yi&#347;&#601;r&#257;&#8217;&#275;l: </P>
<P>15&nbsp;k&icirc; &#x1E6F;&#601;&#353;&ucirc;&#x1E07;un m&#275;&#8217;<sup>a</sup>&#x1E25;&#259;r&#257;yw w&#601;y&#257;saf &#8216;w&#333;&#x1E0F; l&#601;hann&icirc;&#x1E25;w&#333; bammi&#x1E0F;&#601;b&#257;r w&#601;&#353;i&#x1E25;atem l&#601;&#x1E35;&#257;l-h&#257;&#8216;&#257;m hazzeh: s</P>
<P>16&nbsp;wayyig&#601;&#353;&ucirc; &#8217;&#275;l&#257;yw wayy&#333;&#8217;m&#601;r&ucirc; gi&#x1E0F;&#601;r&#333;&#x1E6F; &#x1E63;&#333;&#8217;n ni&#x1E07;&#601;neh l&#601;miq&#601;n&#275;n&ucirc; p&#333;h w&#601;&#8216;&#257;r&icirc;m l&#601;&#x1E6D;ap&#275;n&ucirc;: </P>
<P>17&nbsp;wa&#8217;&#259;n<sup>a</sup>&#x1E25;&#601;n&ucirc; n&#275;&#x1E25;&#257;l&#275;&#x1E63; &#x1E25;u&#353;&icirc;m lif&#601;n&ecirc; b&#601;n&ecirc; yi&#347;&#601;r&#257;&#8217;&#275;l &#8216;a&#x1E0F; &#8217;&#259;&#353;er &#8217;im-h&#259;&#x1E07;&icirc;&#8217;&#333;num &#8217;el-m&#601;qw&#333;m&#257;m w&#601;y&#257;&#353;a&#x1E07; &#x1E6D;ap&#275;n&ucirc; b&#601;&#8216;&#257;r&ecirc; hammi&#x1E07;&#601;&#x1E63;&#257;r mip&#601;n&ecirc; y&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>18&nbsp;l&#333;&#8217; n&#257;&#353;&ucirc;&#x1E07; &#8217;el-b&#257;t&ecirc;n&ucirc; &#8216;a&#x1E0F; hi&#x1E6F;&#601;n<sup>a</sup>&#x1E25;&#275;l b&#601;n&ecirc; yi&#347;&#601;r&#257;&#8217;&#275;l &#8217;&icirc;&#353; n<sup>a</sup>&#x1E25;&#259;l&#257;&#x1E6F;w&#333;: </P>
<P>19&nbsp;k&icirc; l&#333;&#8217; nin&#601;&#x1E25;al &#8217;it&#257;m m&#275;&#8216;&#275;&#x1E07;er layyar&#601;d&#275;n w&acirc;&#257;l&#601;&#8217;&acirc; k&icirc; &#x1E07;&#257;&#8217;&acirc; n<sup>a</sup>&#x1E25;&#259;l&#257;&#x1E6F;&#275;n&ucirc; &#8217;&#275;l&ecirc;n&ucirc; m&#275;&#8216;&#275;&#x1E07;er hayyar&#601;d&#275;n miz&#601;r&#257;&#x1E25;&acirc;: f</P>
<P>20&nbsp;wayy&#333;&#8217;mer &#8217;&#259;l&ecirc;hem m&#333;&#353;eh &#8217;im-t<sup>a</sup>&#8216;&#259;&#347;&ucirc;n &#8217;e&#x1E6F;-had&#257;&#x1E07;&#257;r hazzeh &#8217;im-t&#275;&#x1E25;&#257;l&#601;&#x1E63;&ucirc;<font color="red"><sup>3</font></sup> lif&#601;n&ecirc; y&#601;hw&acirc; lammil&#601;&#x1E25;&#257;m&acirc;: </P>
<P>21&nbsp;w&#601;&#8216;&#257;&#x1E07;ar l&#257;&#x1E35;em k&#257;l-&#x1E25;&#257;l&ucirc;&#x1E63; &#8217;e&#x1E6F;-hayyar&#601;d&#275;n lif&#601;n&ecirc; y&#601;hw&acirc; &#8216;a&#x1E0F; hw&#333;r&icirc;&#353;w&#333; &#8217;e&#x1E6F;-&#8217;&#333;y&#601;&#x1E07;&#257;yw mip&#257;n&#257;yw: </P>
<P>22&nbsp;w&#601;ni&#x1E35;&#601;b&#601;&#353;&acirc; h&#257;&#8217;&#257;re&#x1E63; lif&#601;n&ecirc; y&#601;hw&acirc; w&#601;&#8217;<sup>a</sup>&#x1E25;ar t&#257;&#353;u&#x1E07;&ucirc; wih&#601;y&icirc;&#x1E6F;em n&#601;q&icirc;y&icirc;m m&ecirc;&#601;hw&acirc; &ucirc;m&icirc;yi&#347;&#601;r&#257;&#8217;&#275;l w&#601;h&#257;y&#601;&#x1E6F;&acirc; h&#257;&#8217;&#257;re&#x1E63; hazz&#333;&#8217;&#x1E6F; l&#257;&#x1E35;em la&#8217;&#259;&#x1E25;uzz&acirc; lif&#601;n&ecirc; y&#601;hw&acirc;: </P>
<P>23&nbsp;w&#601;&#8217;im-l&#333;&#8217; &#x1E6F;<sup>a</sup>&#8216;&#259;&#347;&ucirc;n k&#275;n hinn&#275;h &#x1E25;&#259;&#x1E6D;&#257;&#8217;&#x1E6F;em layhw&acirc; &ucirc;&#x1E0F;&#601;&#8216;&ucirc; &#x1E25;a&#x1E6D;&#x1E6D;a&#8217;&#x1E6F;&#601;&#x1E35;em &#8217;&#259;&#353;er tim&#601;&#x1E63;&#257;&#8217; &#8217;e&#x1E6F;&#601;&#x1E35;em: </P>
<P>24&nbsp;b&#601;n&ucirc;-l&#257;&#x1E35;em &#8216;&#257;r&icirc;m l&#601;&#x1E6D;ap&#601;&#x1E35;em &ucirc;&#x1E21;&#601;&#x1E0F;&#275;r&#333;&#x1E6F; l&#601;&#x1E63;&#333;na&#8217;&#259;&#x1E35;em w&#601;hayy&#333;&#x1E63;&#275;&#8217; mip&icirc;&#x1E35;em t<sup>a</sup>&#8216;&#259;&#347;&ucirc;: </P>
<P>25&nbsp;wayy&#333;&#8217;mer b&#601;n&ecirc;-&#x1E21;&#257;&#x1E0F; &ucirc;&#x1E07;&#601;n&ecirc; r&#601;&#8217;&ucirc;&#x1E07;&#275;n &#8217;el-m&#333;&#353;eh l&#275;&#8217;m&#333;r &#8216;&#259;&#x1E07;&#257;&#x1E0F;ey&#x1E35;&#257; y<sup>a</sup>&#8216;&#259;&#347;&ucirc; ka&#8217;&#259;&#353;er &#8217;&#259;&#x1E0F;&#333;n&icirc; m&#601;&#x1E63;a&ucirc;eh: </P>
<P>26&nbsp;&#x1E6D;ap&#275;n&ucirc; n&#257;&#353;&ecirc;n&ucirc; miq&#601;n&#275;n&ucirc; w&#601;&#x1E35;&#257;l-b&#601;hem&#601;t&#275;n&ucirc; yih&#601;y&ucirc;-&#353;&#257;m b&#601;&#8216;&#257;r&ecirc; hagil&#601;&#8216;&#257;&#x1E0F;: </P>
<P>27&nbsp;w<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; y<sup>a</sup>&#8216;a&#x1E07;&#601;r&ucirc; k&#257;l-&#x1E25;&#259;l&ucirc;&#x1E63; &#x1E63;&#257;&#x1E07;&#257;&#8217; lif&#601;n&ecirc; y&#601;hw&acirc; lammil&#601;&#x1E25;&#257;m&acirc; ka&#8217;&#259;&#353;er &#8217;&#259;&#x1E0F;&#333;n&icirc; d&#333;&#x1E07;&#275;r: </P>
<P>28&nbsp;way&#601;&#x1E63;aw l&acirc;em m&#333;&#353;eh &#8217;&#275;&#x1E6F; &#8217;el&#601;&#8216;&#257;z&#257;r hak&#333;h&#275;n w&#601;&#8217;&#275;&#x1E6F; y&#601;hw&#333;&#353;u&#8216;a bin-n&ucirc;n w&#601;&#8217;e&#x1E6F;-r&#257;&#8217;&#353;&ecirc; &#8217;&#259;&#x1E07;w&#333;&#x1E6F; hamma&#x1E6D;&#x1E6D;w&#333;&#x1E6F; li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>29&nbsp;wayy&#333;&#8217;mer m&#333;&#353;eh &#8217;&#259;l&#275;hem &#8217;im-y<sup>a</sup>&#8216;a&#x1E07;&#601;r&ucirc; &#x1E07;&#601;n&ecirc;-&#x1E21;&#257;&#x1E0F; &ucirc;&#x1E07;&#601;n&ecirc;-r&#601;&#8217;&ucirc;&#x1E07;&#275;n| &#8217;it&#601;&#x1E35;em &#8217;e&#x1E6F;-hayyar&#601;d&#275;n k&#257;l-&#x1E25;&#257;l&ucirc;&#x1E63; lammil&#601;&#x1E25;&#257;m&acirc; lif&#601;n&ecirc; y&#601;hw&acirc; w&#601;ni&#x1E35;&#601;b&#601;&#353;&acirc; h&#257;&#8217;&#257;re&#x1E63; lif&#601;n&ecirc;&#x1E35;em &ucirc;n&#601;&#x1E6F;atem l&acirc;em &#8217;e&#x1E6F;-&#8217;ere&#x1E63; hagil&#601;&#8216;&#257;&#x1E0F; la&#8217;&#259;&#x1E25;uzz&acirc;: </P>
<P>30&nbsp;w&#601;&#8217;im-l&#333;&#8217; y<sup>a</sup>&#8216;a&#x1E07;&#601;r&ucirc; &#x1E25;&#259;l&ucirc;&#x1E63;&icirc;m &#8217;it&#601;&#x1E35;em w&#601;n&#333;&#8217;&#x1E25;&#259;z&ucirc; &#x1E07;&#601;&#x1E6F;&#333;&#x1E35;&#601;&#x1E35;em<font color="red"><sup>1</font></sup> b&#601;&#8217;ere&#x1E63; k&#601;n&#257;&#8216;an: </P>
<P>31&nbsp;wayy<sup>a</sup>&#8216;&#259;n&ucirc; &#x1E07;&#601;n&ecirc;-&#x1E21;&#257;&#x1E0F; &ucirc;&#x1E07;&#601;n&ecirc; r&#601;&#8217;&ucirc;&#x1E07;&#275;n l&#275;&#8217;m&#333;r &#8217;&#275;&#x1E6F; &#8217;&#259;&#353;er diber y&#601;hw&acirc; &#8217;el-&#8216;&#259;&#x1E07;&#257;&#x1E0F;ey&#x1E35;&#257; k&#275;n n<sup>a</sup>&#8216;&#259;&#347;eh: </P>
<P>32&nbsp;n<sup>a</sup>&#x1E25;&#601;n&ucirc; n<sup>a</sup>&#8216;&#259;&#x1E07;&#333;r &#x1E25;&#259;l&ucirc;&#x1E63;&icirc;m lif&#601;n&ecirc; y&#601;hw&acirc; &#8217;ere&#x1E63; k&#601;n&#257;&#8216;an w&#601;&#8217;it&#257;n&ucirc; &#8217;&#259;&#x1E25;uzza&#x1E6F; n<sup>a</sup>&#x1E25;&#259;l&#257;&#x1E6F;&#275;n&ucirc; m&#275;&#8216;&#275;&#x1E07;er layyar&#601;d&#275;n: </P>
<P>33&nbsp;wayyit&#275;n l&acirc;em| m&#333;&#353;eh li&#x1E07;&#601;n&ecirc;-&#x1E21;&#257;&#x1E0F; w&#601;li&#x1E07;&#601;n&ecirc; r&#601;&#8217;&ucirc;&#x1E07;&#275;n w&#601;l<sup>a</sup>&#x1E25;&#259;&#x1E63;&icirc;| &#353;&#275;&#x1E07;e&#x1E6D;| m&#601;na&#353;&#353;eh &#x1E07;en-yw&#333;s&#275;f &#8217;e&#x1E6F;-mam&#601;le&#x1E35;e&#x1E6F; s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; w&#601;&#8217;e&#x1E6F;-mam&#601;le&#x1E35;e&#x1E6F; &#8216;w&#333;&#x1E21; mele&#x1E35;&#601; hab&#257;&#353;&#257;n h&#257;&#8217;&#257;re&#x1E63; l&#601;&#8216;&#257;reyh&#257; bi&#x1E21;&#601;&#x1E07;ul&#333;&#x1E6F; &#8216;&#257;r&ecirc; h&#257;&#8217;&#257;re&#x1E63; s&#257;&#x1E07;&icirc;&#x1E07;: </P>
<P>34&nbsp;wayyi&#x1E07;&#601;n&ucirc; &#x1E07;&#601;n&ecirc;-&#x1E21;&#257;&#x1E0F; &#8217;e&#x1E6F;-d&icirc;&#x1E07;&#333;n w&#601;&#8217;e&#x1E6F;-&#8216;&#259;&#x1E6D;&#257;r&#333;&#x1E6F; w&#601;&#8217;&#275;&#x1E6F; &#8216;&#259;r&#333;&#8216;&#275;r: </P>
<P>35&nbsp;w&#601;&#8217;e&#x1E6F;-&#8216;a&#x1E6D;&#601;r&#333;&#x1E6F; &#353;w&#333;f&#257;n w&#601;&#8217;e&#x1E6F;-y<sup>a</sup>&#8216;&#601;z&#275;r w&#601;y&#257;&#x1E21;&#601;b&#335;h&acirc;: </P>
<P>36&nbsp;w&#601;&#8217;e&#x1E6F;-b&ecirc;&#x1E6F; nim&#601;r&acirc; w&#601;&#8217;e&#x1E6F;-b&ecirc;&#x1E6F; h&#257;r&#257;n &#8216;&#257;r&ecirc; mi&#x1E07;&#601;&#x1E63;&#257;r w&#601;&#x1E21;i&#x1E0F;&#601;r&#333;&#x1E6F; &#x1E63;&#333;&#8217;n: </P>
<P>37&nbsp;&ucirc;&#x1E07;&#601;n&ecirc; r&#601;&#8217;&ucirc;&#x1E07;&#275;n b&#257;n&ucirc; &#8217;e&#x1E6F;-&#x1E25;e&#353;&#601;bw&#333;n w&#601;&#8217;e&#x1E6F;-&#8217;el&#601;&#8216;&#257;l&#275;&#8217; w&#601;&#8217;&#275;&#x1E6F; qir&#601;y&#257;&#x1E6F;&#257;yim: </P>
<P>38&nbsp;w&#601;&#8217;e&#x1E6F;-n&#601;&#x1E07;w&#333; w&#601;&#8217;e&#x1E6F;-b<sup>a</sup>&#8216;al m&#601;&#8216;w&#333;n m&ucirc;sab&#333;&#x1E6F; &#353;&#275;m w&#601;&#8217;e&#x1E6F;-&#347;i&#x1E07;&#601;m&acirc; wayyiq&#601;r&#601;&#8217;&ucirc; &#x1E07;&#601;&#353;&#275;m&#333;&#x1E6F; &#8217;e&#x1E6F;-&#353;&#601;mw&#333;&#x1E6F; he&#8216;&#257;r&icirc;m &#8217;&#259;&#353;er b&#257;n&ucirc;: </P>
<P>39&nbsp;wayy&#275;l&#601;&#x1E35;&ucirc; b&#601;n&ecirc; m&#257;&#x1E35;&icirc;r ben-m&#601;na&#353;&#353;eh gil&#601;&#8216;&#257;&#x1E0F;&acirc; wayyil&#601;k&#601;&#x1E0F;uh&#257; wayyw&#333;re&#353; &#8217;e&#x1E6F;-h&#257;&#8217;&#277;m&#333;r&icirc; &#8217;&#259;&#353;er-b&#257;h: </P>
<P>40&nbsp;wayyit&#275;n m&#333;&#353;eh &#8217;e&#x1E6F;-hagil&#601;&#8216;&#257;&#x1E0F; l&#601;m&#257;&#x1E35;&icirc;r ben-m&#601;na&#353;&#353;eh wayy&#275;&#353;e&#x1E07; b&#257;h: </P>
<P>41&nbsp;w&#601;y&#257;&#8217;&icirc;r ben-m&#601;na&#353;&#353;eh h&#257;la&#x1E35;&#601; wayyil&#601;k&#333;&#x1E0F; &#8217;e&#x1E6F;-&#x1E25;a&ucirc;&#333;&#x1E6F;&ecirc;hem wayyiq&#601;r&#257;&#8217; &#8217;e&#x1E6F;&#601;hen &#x1E25;a&ucirc;&#333;&#x1E6F; y&#257;&#8217;&icirc;r: </P>
<P>42&nbsp;w&#601;n&#333;&#x1E07;<sup>a</sup>&#x1E25; h&#257;la&#x1E35;&#601; wayyil&#601;k&#333;&#x1E0F; &#8217;e&#x1E6F;-q&#601;n&#257;&#x1E6F; w&#601;&#8217;e&#x1E6F;-b&#601;n&#333;&#x1E6F;eyh&#257; wayyiq&#601;r&#257;&#8217; l&acirc; n&#333;&#x1E07;<sup>a</sup>&#x1E25; bi&#353;&#601;mw&#333;: f</P>
</TD>
</TABLE>
<P><HR>
<CENTER>
<A HREF="num033">Next: Numbers (Bemidbar) Chapter 33</A></CENTER>
</BODY>
</HTML>
