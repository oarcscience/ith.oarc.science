<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Esther (Esther): Esther (Esther) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est004.htm">Polyglot</A>&nbsp;
<A HREF="../kjv/est004.htm">KJV</A>&nbsp;
<A HREF="../sep/est004.htm">Sep</A>&nbsp;
<A HREF="../vul/est004.htm">Vul</A>&nbsp;

<BR>
<BR><A HREF="est.htm">Esther (Esther) Index</A><BR>
&nbsp;
<A HREF="est003.htm">Previous</A>&nbsp;
<A HREF="est005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Esther (Esther) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּמָרְדֳּכַ֗י יָדַע֙ אֶת־כָּל־אֲשֶׁ֣ר נַעֲשָׂ֔ה וַיִּקְרַ֤ע מָרְדֳּכַי֙ אֶת־בְּגָדָ֔יו וַיִּלְבַּ֥שׁ שַׂ֖ק וָאֵ֑פֶר וַיֵּצֵא֙ בְּת֣וֹךְ הָעִ֔יר וַיִּזְעַ֛ק זְעָקָ֥ה גְדֹלָ֖ה וּמָרָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּב֕וֹא עַ֖ד לִפְנֵ֣י שַֽׁעַר־הַמֶּ֑לֶךְ כִּ֣י אֵ֥ין לָב֛וֹא אֶל־שַׁ֥עַר הַמֶּ֖לֶךְ בִּלְב֥וּשׁ שָֽׂק׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבְכָל־מְדִינָ֣ה וּמְדִינָ֗ה מְקוֹם֙ אֲשֶׁ֨ר דְּבַר־הַמֶּ֤לֶךְ וְדָתוֹ֙ מַגִּ֔יעַ אֵ֤בֶל גָּדוֹל֙ לַיְּהוּדִ֔ים וְצ֥וֹם וּבְכִ֖י וּמִסְפֵּ֑ד שַׂ֣ק וָאֵ֔פֶר יֻצַּ֖ע לָֽרַבִּֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;<font color="brown">ותבואינה</font> <font color="blue">וַ֠תָּבוֹאנָה<font color="red"><sup>9</font></sup></font> נַעֲר֨וֹת אֶסְתֵּ֤ר וְסָרִיסֶ֙יהָ֙ וַיַּגִּ֣ידוּ לָ֔הּ וַתִּתְחַלְחַ֥ל הַמַּלְכָּ֖ה מְאֹ֑ד וַתִּשְׁלַ֨ח בְּגָדִ֜ים לְהַלְבִּ֣ישׁ אֶֽת־מָרְדֳּכַ֗י וּלְהָסִ֥יר שַׂקּ֛וֹ מֵעָלָ֖יו וְלֹ֥א קִבֵּֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתִּקְרָא֩ אֶסְתֵּ֨ר לַהֲתָ֜ךְ מִסָּרִיסֵ֤י הַמֶּ֙לֶךְ֙ אֲשֶׁ֣ר הֶעֱמִ֣יד לְפָנֶ֔יהָ וַתְּצַוֵּ֖הוּ עַֽל־מָרְדֳּכָ֑י לָדַ֥עַת מַה־זֶּ֖ה וְעַל־מַה־זֶּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּצֵ֥א הֲתָ֖ךְ אֶֽל־מָרְדֳּכָ֑י אֶל־רְח֣וֹב הָעִ֔יר אֲשֶׁ֖ר לִפְנֵ֥י שַֽׁעַר־הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּגֶּד־ל֣וֹ מָרְדֳּכַ֔י אֵ֖ת כָּל־אֲשֶׁ֣ר קָרָ֑הוּ וְאֵ֣ת׀ פָּרָשַׁ֣ת הַכֶּ֗סֶף אֲשֶׁ֨ר אָמַ֤ר הָמָן֙ לִ֠שְׁקוֹל עַל־גִּנְזֵ֥י הַמֶּ֛לֶךְ <font color="brown">ביהודיים</font> <font color="blue">בַּיְּהוּדִ֖ים<font color="red"><sup>y</font></sup></font> לְאַבְּדָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶת־פַּתְשֶׁ֣גֶן כְּתָֽב־הַ֠דָּת אֲשֶׁר־נִתַּ֨ן בְּשׁוּשָׁ֤ן לְהַשְׁמִידָם֙ נָ֣תַן ל֔וֹ לְהַרְא֥וֹת אֶת־אֶסְתֵּ֖ר וּלְהַגִּ֣יד לָ֑הּ וּלְצַוּ֣וֹת עָלֶ֗יהָ לָב֨וֹא אֶל־הַמֶּ֧לֶךְ לְהִֽתְחַנֶּן־ל֛וֹ וּלְבַקֵּ֥שׁ מִלְּפָנָ֖יו עַל־עַמָּֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּב֖וֹא הֲתָ֑ךְ וַיַּגֵּ֣ד לְאֶסְתֵּ֔ר אֵ֖ת דִּבְרֵ֥י מָרְדֳּכָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתֹּ֤אמֶר אֶסְתֵּר֙ לַהֲתָ֔ךְ וַתְּצַוֵּ֖הוּ אֶֽל־מָרְדֳּכָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כָּל־עַבְדֵ֣י הַמֶּ֡לֶךְ וְעַם־מְדִינ֨וֹת הַמֶּ֜לֶךְ יֽוֹדְעִ֗ים אֲשֶׁ֣ר כָּל־אִ֣ישׁ וְאִשָּׁ֡ה אֲשֶׁ֣ר יָבֽוֹא־אֶל־הַמֶּלֶךְ֩ אֶל־הֶחָצֵ֨ר הַפְּנִימִ֜ית אֲשֶׁ֣ר לֹֽא־יִקָּרֵ֗א אַחַ֤ת דָּתוֹ֙ לְהָמִ֔ית לְ֠בַד מֵאֲשֶׁ֨ר יֽוֹשִׁיט־ל֥וֹ הַמֶּ֛לֶךְ אֶת־שַׁרְבִ֥יט הַזָּהָ֖ב וְחָיָ֑ה וַאֲנִ֗י לֹ֤א נִקְרֵ֙אתִי֙ לָב֣וֹא אֶל־הַמֶּ֔לֶךְ זֶ֖ה שְׁלוֹשִׁ֥ים יֽוֹם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּגִּ֣ידוּ לְמָרְדֳּכָ֔י אֵ֖ת דִּבְרֵ֥י אֶסְתֵּֽר׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֥אמֶר מָרְדֳּכַ֖י לְהָשִׁ֣יב אֶל־אֶסְתֵּ֑ר אַל־תְּדַמִּ֣י בְנַפְשֵׁ֔ךְ לְהִמָּלֵ֥ט בֵּית־הַמֶּ֖לֶךְ מִכָּל־הַיְּהוּדִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י אִם־הַחֲרֵ֣שׁ תַּחֲרִישִׁי֮ בָּעֵ֣ת הַזֹּאת֒ רֶ֣וַח וְהַצָּלָ֞ה יַעֲמ֤וֹד לַיְּהוּדִים֙ מִמָּק֣וֹם אַחֵ֔ר וְאַ֥תְּ וּבֵית־אָבִ֖יךְ תֹּאבֵ֑דוּ וּמִ֣י יוֹדֵ֔עַ אִם־לְעֵ֣ת כָּזֹ֔את הִגַּ֖עַתְּ לַמַּלְכֽוּת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתֹּ֥אמֶר אֶסְתֵּ֖ר לְהָשִׁ֥יב אֶֽל־מָרְדֳּכָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לֵךְ֩ כְּנ֨וֹס אֶת־כָּל־הַיְּהוּדִ֜ים הַֽנִּמְצְאִ֣ים בְּשׁוּשָׁ֗ן וְצ֣וּמוּ עָ֠לַי וְאַל־תֹּאכְל֨וּ וְאַל־תִּשְׁתּ֜וּ שְׁלֹ֤שֶׁת יָמִים֙ לַ֣יְלָה וָי֔וֹם גַּם־אֲנִ֥י וְנַעֲרֹתַ֖י אָצ֣וּם כֵּ֑ן וּבְכֵ֞ן אָב֤וֹא אֶל־הַמֶּ֙לֶךְ֙ אֲשֶׁ֣ר לֹֽא־כַדָּ֔ת וְכַאֲשֶׁ֥ר אָבַ֖דְתִּי אָבָֽדְתִּי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיַּעֲבֹ֖ר מָרְדֳּכָ֑י וַיַּ֕עַשׂ כְּכֹ֛ל אֲשֶׁר־צִוְּתָ֥ה עָלָ֖יו אֶסְתֵּֽר׃ ס</P>
</TD>
<TD WIDTH="50%">
<P>1&nbsp;&ucirc;m&#257;r&#601;d&#335;&#x1E35;ay y&#257;&#x1E0F;<sup>a</sup>&#8216; &#8217;e&#x1E6F;-k&#257;l-&#8217;&#259;&#353;er n<sup>a</sup>&#8216;&#259;&#347;&acirc; wayyiq&#601;r<sup>a</sup>&#8216; m&#257;r&#601;d&#335;&#x1E35;ay &#8217;e&#x1E6F;-b&#601;&#x1E21;&#257;&#x1E0F;&#257;yw wayyil&#601;ba&#353; &#347;aq w&#257;&#8217;&#275;fer wayy&#275;&#x1E63;&#275;&#8217; b&#601;&#x1E6F;w&#333;&#x1E35;&#601; h&#257;&#8216;&icirc;r wayyiz&#601;&#8216;aq z&#601;&#8216;&#257;q&acirc; &#x1E21;&#601;&#x1E0F;&#333;l&acirc; &ucirc;m&#257;r&acirc;: </P>
<P>2&nbsp;wayy&#257;&#x1E07;w&#333;&#8217; &#8216;a&#x1E0F; lif&#601;n&ecirc; &#353;<sup>a</sup>&#8216;ar-hammele&#x1E35;&#601; k&icirc; &#8217;&ecirc;n l&#257;&#x1E07;w&#333;&#8217; &#8217;el-&#353;<sup>a</sup>&#8216;ar hammele&#x1E35;&#601; bil&#601;&#x1E07;&ucirc;&#353; &#347;&#257;q: </P>
<P>3&nbsp;&ucirc;&#x1E07;&#601;&#x1E35;&#257;l-m&#601;&#x1E0F;&icirc;n&acirc; &ucirc;m&#601;&#x1E0F;&icirc;n&acirc; m&#601;qw&#333;m &#8217;&#259;&#353;er d&#601;&#x1E07;ar-hammele&#x1E35;&#601; w&#601;&#x1E0F;&#257;&#x1E6F;w&#333; mag&icirc;&#8216;a &#8217;&#275;&#x1E07;el g&#257;&#x1E0F;w&#333;l layy&#601;h&ucirc;&#x1E0F;&icirc;m w&#601;&#x1E63;w&#333;m &ucirc;&#x1E07;&#601;&#x1E35;&icirc; &ucirc;mis&#601;p&#275;&#x1E0F; &#347;aq w&#257;&#8217;&#275;fer yu&#x1E63;&#x1E63;<sup>a</sup>&#8216; l&#257;rab&icirc;m: </P>
<P>4&nbsp;<font color="brown">wat&#601;&#x1E07;w&#333;&#8217;eyn&acirc;</font> <font color="blue">wat&#257;&#x1E07;w&#333;&#8217;n&acirc;<font color="red"><sup>9</font></sup></font> n<sup>a</sup>&#8216;&#259;rw&#333;&#x1E6F; &#8217;es&#601;t&#275;r w&#601;s&#257;r&icirc;seyh&#257; wayyag&icirc;&#x1E0F;&ucirc; l&#257;h wati&#x1E6F;&#601;&#x1E25;al&#601;&#x1E25;al hammal&#601;k&acirc; m&#601;&#8217;&#333;&#x1E0F; wati&#353;&#601;l<sup>a</sup>&#x1E25; b&#601;&#x1E21;&#257;&#x1E0F;&icirc;m l&#601;hal&#601;b&icirc;&#353; &#8217;e&#x1E6F;-m&#257;r&#601;d&#335;&#x1E35;ay &ucirc;l&#601;h&#257;s&icirc;r &#347;aqqw&#333; m&#275;&#8216;&#257;l&#257;yw w&#601;l&#333;&#8217; qib&#275;l: </P>
<P>5&nbsp;watiq&#601;r&#257;&#8217; &#8217;es&#601;t&#275;r lah&#259;&#x1E6F;&#257;&#x1E35;&#601; miss&#257;r&icirc;s&ecirc; hammele&#x1E35;&#601; &#8217;&#259;&#353;er he&#8216;&#277;m&icirc;&#x1E0F; l&#601;f&#257;neyh&#257; wat&#601;&#x1E63;a&ucirc;&#275;h&ucirc; &#8216;al-m&#257;r&#601;d&#335;&#x1E35;&#257;y l&#257;&#x1E0F;<sup>a</sup>&#8216;a&#x1E6F; mah-zzeh w&#601;&#8216;al-mah-zzeh: </P>
<P>6&nbsp;wayy&#275;&#x1E63;&#275;&#8217; h&#259;&#x1E6F;&#257;&#x1E35;&#601; &#8217;el-m&#257;r&#601;d&#335;&#x1E35;&#257;y &#8217;el-r&#601;&#x1E25;w&#333;&#x1E07; h&#257;&#8216;&icirc;r &#8217;&#259;&#353;er lif&#601;n&ecirc; &#353;<sup>a</sup>&#8216;ar-hammele&#x1E35;&#601;: </P>
<P>7&nbsp;wayyage&#x1E0F;-lw&#333; m&#257;r&#601;d&#335;&#x1E35;ay &#8217;&#275;&#x1E6F; k&#257;l-&#8217;&#259;&#353;er q&#257;r&acirc;&ucirc; w&#601;&#8217;&#275;&#x1E6F;| p&#257;r&#257;&#353;a&#x1E6F; hakesef &#8217;&#259;&#353;er &#8217;&#257;mar h&#257;m&#257;n li&#353;&#601;qw&#333;l &#8216;al-gin&#601;z&ecirc; hammele&#x1E35;&#601; <font color="brown">bayy&#601;h&ucirc;&#x1E0F;&icirc;y&icirc;m</font> <font color="blue">bayy&#601;h&ucirc;&#x1E0F;&icirc;m<font color="red"><sup>y</font></sup></font> l&#601;&#8217;ab&#601;&#x1E0F;&#257;m: </P>
<P>8&nbsp;w&#601;&#8217;e&#x1E6F;-pa&#x1E6F;&#601;&#353;e&#x1E21;en k&#601;&#x1E6F;&#257;&#x1E07;-had&#257;&#x1E6F; &#8217;&#259;&#353;er-nitan b&#601;&#353;&ucirc;&#353;&#257;n l&#601;ha&#353;&#601;m&icirc;&#x1E0F;&#257;m n&#257;&#x1E6F;an lw&#333; l&#601;har&#601;&#8217;w&#333;&#x1E6F; &#8217;e&#x1E6F;-&#8217;es&#601;t&#275;r &ucirc;l&#601;hag&icirc;&#x1E0F; l&#257;h &ucirc;l&#601;&#x1E63;a&ucirc;w&#333;&#x1E6F; &#8216;&#257;leyh&#257; l&#257;&#x1E07;w&#333;&#8217; &#8217;el-hammele&#x1E35;&#601; l&#601;hi&#x1E6F;&#601;&#x1E25;annen-lw&#333; &ucirc;l&#601;&#x1E07;aqq&#275;&#353; mill&#601;f&#257;n&#257;yw &#8216;al-&#8216;amm&#257;h: </P>
<P>9&nbsp;wayy&#257;&#x1E07;w&#333;&#8217; h&#259;&#x1E6F;&#257;&#x1E35;&#601; wayyag&#275;&#x1E0F; l&#601;&#8217;es&#601;t&#275;r &#8217;&#275;&#x1E6F; di&#x1E07;&#601;r&ecirc; m&#257;r&#601;d&#335;&#x1E35;&#257;y: </P>
<P>10&nbsp;wat&#333;&#8217;mer &#8217;es&#601;t&#275;r lah&#259;&#x1E6F;&#257;&#x1E35;&#601; wat&#601;&#x1E63;a&ucirc;&#275;h&ucirc; &#8217;el-m&#257;r&#601;d&#335;&#x1E35;&#257;y: </P>
<P>11&nbsp;k&#257;l-&#8216;a&#x1E07;&#601;&#x1E0F;&ecirc; hammele&#x1E35;&#601; w&#601;&#8216;am-m&#601;&#x1E0F;&icirc;nw&#333;&#x1E6F; hammele&#x1E35;&#601; yw&#333;&#x1E0F;&#601;&#8216;&icirc;m &#8217;&#259;&#353;er k&#257;l-&#8217;&icirc;&#353; w&#601;&#8217;i&#353;&#353;&acirc; &#8217;&#259;&#353;er y&#257;&#x1E07;w&#333;&#8217;-&#8217;el-hammele&#x1E35;&#601; &#8217;el-he&#x1E25;&#257;&#x1E63;&#275;r hap&#601;n&icirc;m&icirc;&#x1E6F; &#8217;&#259;&#353;er l&#333;&#8217;-yiqq&#257;r&#275;&#8217; &#8217;<sup>a</sup>&#x1E25;a&#x1E6F; d&#257;&#x1E6F;w&#333; l&#601;h&#257;m&icirc;&#x1E6F; l&#601;&#x1E07;a&#x1E0F; m&#275;&#8217;&#259;&#353;er yw&#333;&#353;&icirc;&#x1E6D;-lw&#333; hammele&#x1E35;&#601; &#8217;e&#x1E6F;-&#353;ar&#601;&#x1E07;&icirc;&#x1E6D; hazz&acirc;&#257;&#x1E07; w&#601;&#x1E25;&#257;y&acirc; wa&#8217;&#259;n&icirc; l&#333;&#8217; niq&#601;r&#275;&#8217;&#x1E6F;&icirc; l&#257;&#x1E07;w&#333;&#8217; &#8217;el-hammele&#x1E35;&#601; zeh &#353;&#601;lw&#333;&#353;&icirc;m yw&#333;m: </P>
<P>12&nbsp;wayyag&icirc;&#x1E0F;&ucirc; l&#601;m&#257;r&#601;d&#335;&#x1E35;&#257;y &#8217;&#275;&#x1E6F; di&#x1E07;&#601;r&ecirc; &#8217;es&#601;t&#275;r: f</P>
<P>13&nbsp;wayy&#333;&#8217;mer m&#257;r&#601;d&#335;&#x1E35;ay l&#601;h&#257;&#353;&icirc;&#x1E07; &#8217;el-&#8217;es&#601;t&#275;r &#8217;al-t&#601;&#x1E0F;amm&icirc; &#x1E07;&#601;naf&#601;&#353;&#275;&#x1E35;&#601; l&#601;himm&#257;l&#275;&#x1E6D; b&ecirc;&#x1E6F;-hammele&#x1E35;&#601; mik&#257;l-hayy&#601;h&ucirc;&#x1E0F;&icirc;m: </P>
<P>14&nbsp;k&icirc; &#8217;im-h<sup>a</sup>&#x1E25;&#259;r&#275;&#353; t<sup>a</sup>&#x1E25;&#259;r&icirc;&#353;&icirc; b&#257;&#8216;&#275;&#x1E6F; hazz&#333;&#8217;&#x1E6F; rew<sup>a</sup>&#x1E25; w&#601;ha&#x1E63;&#x1E63;&#257;l&acirc; y<sup>a</sup>&#8216;&#259;mw&#333;&#x1E0F; layy&#601;h&ucirc;&#x1E0F;&icirc;m mimm&#257;qw&#333;m &#8217;<sup>a</sup>&#x1E25;&#275;r w&#601;&#8217;at&#601; &ucirc;&#x1E07;&ecirc;&#x1E6F;-&#8217;&#257;&#x1E07;&icirc;&#x1E35;&#601; t&#333;&#8217;&#x1E07;&#275;&#x1E0F;&ucirc; &ucirc;m&icirc; yw&#333;&#x1E0F;&#275;&#8216;a &#8217;im-l&#601;&#8216;&#275;&#x1E6F; k&#257;z&#333;&#8217;&#x1E6F; hig<sup>a</sup>&#8216;at&#601; lammal&#601;&#x1E35;&ucirc;&#x1E6F;: </P>
<P>15&nbsp;wat&#333;&#8217;mer &#8217;es&#601;t&#275;r l&#601;h&#257;&#353;&icirc;&#x1E07; &#8217;el-m&#257;r&#601;d&#335;&#x1E35;&#257;y: </P>
<P>16&nbsp;l&#275;&#x1E35;&#601; k&#601;nw&#333;s &#8217;e&#x1E6F;-k&#257;l-hayy&#601;h&ucirc;&#x1E0F;&icirc;m hannim&#601;&#x1E63;&#601;&#8217;&icirc;m b&#601;&#353;&ucirc;&#353;&#257;n w&#601;&#x1E63;&ucirc;m&ucirc; &#8216;&#257;lay w&#601;&#8217;al-t&#333;&#8217;&#x1E35;&#601;l&ucirc; w&#601;&#8217;al-ti&#353;&#601;t&ucirc; &#353;&#601;l&#333;&#353;e&#x1E6F; y&#257;m&icirc;m lay&#601;l&acirc; w&#257;yw&#333;m gam-&#8217;&#259;n&icirc; w&#601;n<sup>a</sup>&#8216;&#259;r&#333;&#x1E6F;ay &#8217;&#257;&#x1E63;&ucirc;m k&#275;n &ucirc;&#x1E07;&#601;&#x1E35;&#275;n &#8217;&#257;&#x1E07;w&#333;&#8217; &#8217;el-hammele&#x1E35;&#601; &#8217;&#259;&#353;er l&#333;&#8217;-&#x1E35;ad&#257;&#x1E6F; w&#601;&#x1E35;a&#8217;&#259;&#353;er &#8217;&#257;&#x1E07;a&#x1E0F;&#601;t&icirc; &#8217;&#257;&#x1E07;&#257;&#x1E0F;&#601;t&icirc;: </P>
<P>17&nbsp;wayy<sup>a</sup>&#8216;&#259;&#x1E07;&#333;r m&#257;r&#601;d&#335;&#x1E35;&#257;y wayy<sup>a</sup>&#8216;a&#347; k&#601;&#x1E35;&#333;l &#8217;&#259;&#353;er-&#x1E63;i&ucirc;&#601;&#x1E6F;&acirc; &#8216;&#257;l&#257;yw &#8217;es&#601;t&#275;r: s</P>
</TD>
</TABLE>
<P><HR>
<CENTER>
<A HREF="est005.htm">Next: Esther (Esther) Chapter 5</A></CENTER>
</BODY>
</HTML>
