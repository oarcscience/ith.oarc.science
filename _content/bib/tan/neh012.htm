<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh012">Polyglot</A>&nbsp;
<A HREF="../kjv/neh012">KJV</A>&nbsp;
<A HREF="../vul/neh012">Vul</A>&nbsp;

<BR>
<BR><A HREF="neh">Nehemiah (Nechemiyah) Index</A><BR>
&nbsp;
<A HREF="neh011">Previous</A>&nbsp;
<A HREF="neh013">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאֵ֙לֶּה֙ הַכֹּהֲנִ֣ים וְהַלְוִיִּ֔ם אֲשֶׁ֥ר עָל֛וּ עִם־זְרֻבָּבֶ֥ל בֶּן־שְׁאַלְתִּיאֵ֖ל וְיֵשׁ֑וּעַ שְׂרָיָ֥ה יִרְמְיָ֖ה עֶזְרָֽא׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲמַרְיָ֥ה מַלּ֖וּךְ חַטּֽוּשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שְׁכַנְיָ֥ה רְחֻ֖ם מְרֵמֹֽת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עִדּ֥וֹא גִנְּת֖וֹי אֲבִיָּֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִיָּמִ֥ין מַֽעַדְיָ֖ה בִּלְגָּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שְׁמַֽעְיָ֥ה וְיוֹיָרִ֖יב יְדַֽעְיָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;סַלּ֣וּ עָמ֔וֹק חִלְקִיָּ֖ה יְדַֽעְיָ֑ה אֵ֣לֶּה רָאשֵׁ֧י הַכֹּהֲנִ֛ים וַאֲחֵיהֶ֖ם בִּימֵ֥י יֵשֽׁוּעַ׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהַלְוִיִּ֗ם יֵשׁ֧וּעַ בִּנּ֛וּי קַדְמִיאֵ֥ל שֵׁרֵבְיָ֖ה יְהוּדָ֣ה מַתַּנְיָ֑ה עַֽל־הֻיְּד֖וֹת ה֥וּא וְאֶחָֽיו׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבַקְבֻּֽקְיָ֨ה <font color="brown">וענו</font> <font color="blue">וְעֻנִּ֧י</font> אֲחֵיהֶ֛ם לְנֶגְדָּ֖ם לְמִשְׁמָרֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְיֵשׁ֖וּעַ הוֹלִ֣יד אֶת־יֽוֹיָקִ֑ים וְיֽוֹיָקִים֙ הוֹלִ֣יד אֶת־אֶלְיָשִׁ֔יב וְאֶלְיָשִׁ֖יב אֶת־יוֹיָדָֽע׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְיוֹיָדָע֙ הוֹלִ֣יד אֶת־יוֹנָתָ֔ן וְיוֹנָתָ֖ן הוֹלִ֥יד אֶת־יַדּֽוּעַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבִימֵי֙ יֽוֹיָקִ֔ים הָי֥וּ כֹהֲנִ֖ים רָאשֵׁ֣י הָאָב֑וֹת לִשְׂרָיָ֣ה מְרָיָ֔ה לְיִרְמְיָ֖ה חֲנַנְיָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְעֶזְרָ֣א מְשֻׁלָּ֔ם לַאֲמַרְיָ֖ה יְהוֹחָנָֽן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;<font color="brown">למלוכי</font> <font color="blue">לִמְלִ֙יכוּ֙</font> יֽוֹנָתָ֔ן לִשְׁבַנְיָ֖ה יוֹסֵֽף׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לְחָרִ֣ם עַדְנָ֔א לִמְרָי֖וֹת חֶלְקָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;<font color="brown">לעדיא</font> <font color="blue">לְעִדּ֥וֹא</font> זְכַרְיָ֖ה לְגִנְּת֥וֹן מְשֻׁלָּֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לַאֲבִיָּ֖ה זִכְרִ֑י לְמִ֨נְיָמִ֔ין לְמוֹעַדְיָ֖ה פִּלְטָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לְבִלְגָּ֣ה שַׁמּ֔וּעַ לִֽשְׁמַעְיָ֖ה יְהוֹנָתָֽן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּלְיוֹיָרִ֣יב מַתְּנַ֔י לִֽידַֽעְיָ֖ה עֻזִּֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לְסַלַּ֥י קַלָּ֖י לְעָמ֥וֹק עֵֽבֶר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְחִלְקִיָּ֣ה חֲשַׁבְיָ֔ה לִֽידַֽעְיָ֖ה נְתַנְאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הַלְוִיִּם֩ בִּימֵ֨י אֶלְיָשִׁ֜יב יוֹיָדָ֤ע וְיוֹחָנָן֙ וְיַדּ֔וּעַ כְּתוּבִ֖ים רָאשֵׁ֣י אָב֑וֹת וְהַכֹּ֣הֲנִ֔ים עַל־מַלְכ֖וּת דָּרְיָ֥וֶשׁ הַפָּֽרְסִֽי׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בְּנֵ֤י לֵוִי֙ רָאשֵׁ֣י הָֽאָב֔וֹת כְּתוּבִ֕ים עַל־סֵ֖פֶר דִּבְרֵ֣י הַיָּמִ֑ים וְעַד־יְמֵ֖י יֽוֹחָנָ֥ן בֶּן־אֶלְיָשִֽׁיב׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְרָאשֵׁ֣י הַ֠לְוִיִּם חֲשַׁבְיָ֨ה שֵֽׁרֵבְיָ֜ה וְיֵשׁ֤וּעַ בֶּן־קַדְמִיאֵל֙ וַאֲחֵיהֶ֣ם לְנֶגְדָּ֔ם לְהַלֵּ֣ל לְהוֹד֔וֹת בְּמִצְוַ֖ת דָּוִ֣יד אִישׁ־הָאֱלֹהִ֑ים מִשְׁמָ֖ר לְעֻמַּ֥ת מִשְׁמָֽר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מַתַּנְיָ֧ה וּבַקְבֻּֽקְיָ֛ה עֹבַדְיָ֥ה מְשֻׁלָּ֖ם טַלְמ֣וֹן עַקּ֑וּב שֹׁמְרִ֤ים שֽׁוֹעֲרִים֙ מִשְׁמָ֔ר בַּאֲסֻפֵּ֖י הַשְּׁעָרִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אֵ֕לֶּה בִּימֵ֛י יוֹיָקִ֥ים בֶּן־יֵשׁ֖וּעַ בֶּן־יוֹצָדָ֑ק וּבִימֵי֙ נְחֶמְיָ֣ה הַפֶּחָ֔ה וְעֶזְרָ֥א הַכֹּהֵ֖ן הַסּוֹפֵֽר׃ פ</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבַחֲנֻכַּ֞ת חוֹמַ֣ת יְרוּשָׁלִַ֗ם בִּקְשׁ֤וּ אֶת־הַלְוִיִּם֙ מִכָּל־מְק֣וֹמֹתָ֔ם לַהֲבִיאָ֖ם לִֽירוּשָׁלִָ֑ם לַעֲשֹׂ֨ת חֲנֻכָּ֤ה וְשִׂמְחָה֙ וּבְתוֹד֣וֹת וּבְשִׁ֔יר מְצִלְתַּ֖יִם נְבָלִ֥ים וּבְכִנֹּרֽוֹת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֵּאָ֣סְפ֔וּ בְּנֵ֖י הַמְשֹׁרְרִ֑ים וּמִן־הַכִּכָּר֙ סְבִיב֣וֹת יְרוּשָׁלִַ֔ם וּמִן־חַצְרֵ֖י נְטֹפָתִֽי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּמִבֵּית֙ הַגִּלְגָּ֔ל וּמִשְּׂד֥וֹת גֶּ֖בַע וְעַזְמָ֑וֶת כִּ֣י חֲצֵרִ֗ים בָּנ֤וּ לָהֶם֙ הַמְשֹׁ֣רֲרִ֔ים סְבִיב֖וֹת יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּֽטַּהֲר֔וּ הַכֹּהֲנִ֖ים וְהַלְוִיִּ֑ם וַֽיְטַהֲרוּ֙ אֶת־הָעָ֔ם וְאֶת־הַשְּׁעָרִ֖ים וְאֶֽת־הַחוֹמָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וָאַעֲלֶה֙ אֶת־שָׂרֵ֣י יְהוּדָ֔ה מֵעַ֖ל לַחוֹמָ֑ה וָאַעֲמִ֡ידָה שְׁתֵּ֣י תוֹדֹת֩ גְּדוֹלֹ֨ת וְתַהֲלֻכֹ֤ת לַיָּמִין֙ מֵעַ֣ל לַחוֹמָ֔ה לְשַׁ֖עַר הָאַשְׁפֹּֽת׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֵּ֤לֶךְ אַחֲרֵיהֶם֙ הוֹשַׁ֣עְיָ֔ה וַחֲצִ֖י שָׂרֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַעֲזַרְיָ֥ה עֶזְרָ֖א וּמְשֻׁלָּֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;יְהוּדָה֙ וּבִנְיָמִ֔ן וּֽשְׁמַֽעְיָ֖ה וְיִרְמְיָֽה׃ ס</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וּמִבְּנֵ֥י הַכֹּהֲנִ֖ים בַּחֲצֹצְר֑וֹת זְכַרְיָ֨ה בֶן־יֽוֹנָתָ֜ן בֶּן־שְׁמַֽעְיָ֗ה בֶּן־מַתַּנְיָה֙ בֶּן־מִ֣יכָיָ֔ה בֶּן־זַכּ֖וּר בֶּן־אָסָֽף׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְֽאֶחָ֡יו שְֽׁמַעְיָ֡ה וַעֲזַרְאֵ֡ל מִֽלֲלַ֡י גִּֽלֲלַ֡י מָעַ֞י נְתַנְאֵ֤ל וִֽיהוּדָה֙ חֲנָ֔נִי בִּכְלֵי־שִׁ֥יר דָּוִ֖יד אִ֣ישׁ הָאֱלֹהִ֑ים וְעֶזְרָ֥א הַסּוֹפֵ֖ר לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְעַל֩ שַׁ֨עַר הָעַ֜יִן וְנֶגְדָּ֗ם עָלוּ֙ עַֽל־מַעֲלוֹת֙ עִ֣יר דָּוִ֔יד בַּֽמַּעֲלֶ֖ה לַחוֹמָ֑ה מֵעַל֙ לְבֵ֣ית דָּוִ֔יד וְעַ֛ד שַׁ֥עַר הַמַּ֖יִם מִזְרָֽח׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְהַתּוֹדָ֧ה הַשֵּׁנִ֛ית הַהוֹלֶ֥כֶת לְמ֖וֹאל וַאֲנִ֣י אַחֲרֶ֑יהָ וַחֲצִ֨י הָעָ֜ם מֵעַ֣ל לְהַחוֹמָ֗ה מֵעַל֙ לְמִגְדַּ֣ל הַתַּנּוּרִ֔ים וְעַ֖ד הַחוֹמָ֥ה הָרְחָבָֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וּמֵעַ֣ל לְשַֽׁעַר־אֶ֠פְרַיִם וְעַל־שַׁ֨עַר הַיְשָׁנָ֜ה וְעַל־שַׁ֣עַר הַדָּגִ֗ים וּמִגְדַּ֤ל חֲנַנְאֵל֙ וּמִגְדַּ֣ל הַמֵּאָ֔ה וְעַ֖ד שַׁ֣עַר הַצֹּ֑אן<font color="red"><sup>3</font></sup> וְעָ֣מְד֔וּ בְּשַׁ֖עַר הַמַּטָּרָֽה׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַֽתַּעֲמֹ֛דְנָה שְׁתֵּ֥י הַתּוֹדֹ֖ת בְּבֵ֣ית הָאֱלֹהִ֑ים וַאֲנִ֕י וַחֲצִ֥י הַסְּגָנִ֖ים עִמִּֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְהַכֹּהֲנִ֡ים אֶלְיָקִ֡ים מַעֲשֵׂיָ֡ה מִ֠נְיָמִין מִיכָיָ֧ה אֶלְיוֹעֵינַ֛י זְכַרְיָ֥ה חֲנַנְיָ֖ה בַּחֲצֹצְרֽוֹת׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וּמַעֲשֵׂיָ֨ה וּֽשְׁמַֽעְיָ֜ה וְאֶלְעָזָ֧ר וְעֻזִּ֛י וִֽיהוֹחָנָ֥ן וּמַלְכִּיָּ֖ה וְעֵילָ֣ם וָעָ֑זֶר וַיַּשְׁמִ֙יעוּ֙ הַמְשֹׁ֣רְרִ֔ים וְיִֽזְרַחְיָ֖ה הַפָּקִֽיד׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּזְבְּח֣וּ בַיּוֹם־הַ֠הוּא זְבָחִ֨ים גְּדוֹלִ֜ים וַיִּשְׂמָ֗חוּ כִּ֤י הָאֱלֹהִים֙ שִׂמְּחָם֙ שִׂמְחָ֣ה גְדוֹלָ֔ה וְגַ֧ם הַנָּשִׁ֛ים וְהַיְלָדִ֖ים שָׂמֵ֑חוּ וַתִּשָּׁמַ֛ע שִׂמְחַ֥ת יְרוּשָׁלִַ֖ם מֵרָחֽוֹק׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיִּפָּקְד֣וּ בַיּוֹם֩ הַה֨וּא אֲנָשִׁ֜ים עַל־הַנְּשָׁכ֗וֹת לָא֨וֹצָר֥וֹת לַתְּרוּמוֹת֮ לָרֵאשִׁ֣ית וְלַמַּֽעַשְׂרוֹת֒ לִכְנ֨וֹס בָּהֶ֜ם לִשְׂדֵ֤י הֶעָרִים֙ מְנָא֣וֹת הַתּוֹרָ֔ה לַכֹּהֲנִ֖ים וְלַלְוִיִּ֑ם כִּ֚י שִׂמְחַ֣ת יְהוּדָ֔ה עַל־הַכֹּהֲנִ֥ים וְעַל־הַלְוִיִּ֖ם הָעֹמְדִֽים׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַֽיִּשְׁמְר֞וּ מִשְׁמֶ֤רֶת אֱלֹֽהֵיהֶם֙ וּמִשְׁמֶ֣רֶת הַֽטָּהֳרָ֗ה וְהַמְשֹׁרְרִ֖ים וְהַשֹּׁעֲרִ֑ים כְּמִצְוַ֥ת דָּוִ֖יד שְׁלֹמֹ֥ה בְנֽוֹ׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;כִּֽי־בִימֵ֥י דָוִ֛יד וְאָסָ֖ף מִקֶּ֑דֶם <font color="brown">ראש</font> <font color="blue">רָאשֵׁי֙</font> הַמְשֹׁ֣רְרִ֔ים וְשִׁיר־תְּהִלָּ֥ה וְהֹד֖וֹת לֵֽאלֹהִֽים׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְכָל־יִשְׂרָאֵל֩ בִּימֵ֨י זְרֻבָּבֶ֜ל וּבִימֵ֣י נְחֶמְיָ֗ה נֹֽתְנִ֛ים מְנָי֛וֹת הַמְשֹׁרְרִ֥ים וְהַשֹּׁעֲרִ֖ים דְּבַר־י֣וֹם בְּיוֹמ֑וֹ וּמַקְדִּשִׁים֙ לַלְוִיִּ֔ם וְהַלְוִיִּ֔ם מַקְדִּשִׁ֖ים לִבְנֵ֥י אַהֲרֹֽן׃ פ</P>
</TD>
<TD WIDTH="50%">
<P>1&nbsp;w&#601;&#8217;&#275;lleh hak&#333;h&#259;n&icirc;m w&#601;hal&#601;w&icirc;yim &#8217;&#259;&#353;er &#8216;&#257;l&ucirc; &#8216;im-z&#601;rub&#257;&#x1E07;el ben-&#353;&#601;&#8217;al&#601;t&icirc;&#8217;&#275;l w&#601;y&#275;&#353;&ucirc;&#8216;a &#347;&#601;r&#257;y&acirc; yir&#601;m&#601;y&acirc; &#8216;ez&#601;r&#257;&#8217;: </P>
<P>2&nbsp;&#8217;&#259;mar&#601;y&acirc; mall&ucirc;&#x1E35;&#601; &#x1E25;a&#x1E6D;&#x1E6D;&ucirc;&#353;: </P>
<P>3&nbsp;&#353;&#601;&#x1E35;an&#601;y&acirc; r&#601;&#x1E25;um m&#601;r&#275;m&#333;&#x1E6F;: </P>
<P>4&nbsp;&#8216;idw&#333;&#8217; &#x1E21;inn&#601;&#x1E6F;w&#333;y &#8217;&#259;&#x1E07;&icirc;y&acirc;: </P>
<P>5&nbsp;m&icirc;y&#257;m&icirc;n m<sup>a</sup>&#8216;a&#x1E0F;&#601;y&acirc; bil&#601;g&acirc;: </P>
<P>6&nbsp;&#353;&#601;m<sup>a</sup>&#8216;&#601;y&acirc; w&#601;yw&#333;y&#257;r&icirc;&#x1E07; y&#601;&#x1E0F;<sup>a</sup>&#8216;&#601;y&acirc;: </P>
<P>7&nbsp;sall&ucirc; &#8216;&#257;mw&#333;q &#x1E25;il&#601;q&icirc;y&acirc; y&#601;&#x1E0F;<sup>a</sup>&#8216;&#601;y&acirc; &#8217;&#275;lleh r&#257;&#8217;&#353;&ecirc; hak&#333;h&#259;n&icirc;m wa&#8217;&#259;&#x1E25;&ecirc;hem b&icirc;m&ecirc; y&#275;&#353;&ucirc;&#8216;a: f</P>
<P>8&nbsp;w&#601;hal&#601;w&icirc;yim y&#275;&#353;&ucirc;&#8216;a binn&ucirc;y qa&#x1E0F;&#601;m&icirc;&#8217;&#275;l &#353;&#275;r&#275;&#x1E07;&#601;y&acirc; y&#601;h&ucirc;&#x1E0F;&acirc; matan&#601;y&acirc; &#8216;al-huyy&#601;&#x1E0F;w&#333;&#x1E6F; h&ucirc;&#8217; w&#601;&#8217;e&#x1E25;&#257;yw:<font color="red"><sup>3</font></sup> </P>
<P>9&nbsp;&ucirc;&#x1E07;aq&#601;buq&#601;y&acirc; <font color="brown">w&#601;&#8216;unnw&#333;</font> <font color="blue">w&#601;&#8216;unn&icirc;</font> &#8217;&#259;&#x1E25;&ecirc;hem l&#601;ne&#x1E21;&#601;d&#257;m l&#601;mi&#353;&#601;m&#257;rw&#333;&#x1E6F;: </P>
<P>10&nbsp;w&#601;y&#275;&#353;&ucirc;&#8216;a hw&#333;l&icirc;&#x1E0F; &#8217;e&#x1E6F;-yw&#333;y&#257;q&icirc;m w&#601;yw&#333;y&#257;q&icirc;m hw&#333;l&icirc;&#x1E0F; &#8217;e&#x1E6F;-&#8217;el&#601;y&#257;&#353;&icirc;&#x1E07; w&#601;&#8217;el&#601;y&#257;&#353;&icirc;&#x1E07; &#8217;e&#x1E6F;-yw&#333;y&#257;&#x1E0F;&#257;&#8216;: </P>
<P>11&nbsp;w&#601;yw&#333;y&#257;&#x1E0F;&#257;&#8216; hw&#333;l&icirc;&#x1E0F; &#8217;e&#x1E6F;-yw&#333;n&#257;&#x1E6F;&#257;n w&#601;yw&#333;n&#257;&#x1E6F;&#257;n hw&#333;l&icirc;&#x1E0F; &#8217;e&#x1E6F;-yad&ucirc;&#8216;a: </P>
<P>12&nbsp;&ucirc;&#x1E07;&icirc;m&ecirc; yw&#333;y&#257;q&icirc;m h&#257;y&ucirc; &#x1E35;&#333;h&#259;n&icirc;m r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; li&#347;&#601;r&#257;y&acirc; m&#601;r&#257;y&acirc; l&#601;yir&#601;m&#601;y&acirc; &#x1E25;&#259;nan&#601;y&acirc;: </P>
<P>13&nbsp;l&#601;&#8216;ez&#601;r&#257;&#8217; m&#601;&#353;ull&#257;m la&#8217;&#259;mar&#601;y&acirc; y&#601;hw&#333;&#x1E25;&#257;n&#257;n: </P>
<P>14&nbsp;<font color="brown">lim&#601;l&ucirc;&#x1E35;&icirc;</font> <font color="blue">lim&#601;l&icirc;&#x1E35;&ucirc;</font> yw&#333;n&#257;&#x1E6F;&#257;n li&#353;&#601;&#x1E07;an&#601;y&acirc; yw&#333;s&#275;f: </P>
<P>15&nbsp;l&#601;&#x1E25;&#257;rim &#8216;a&#x1E0F;&#601;n&#257;&#8217; lim&#601;r&#257;yw&#333;&#x1E6F; &#x1E25;el&#601;q&#257;y: </P>
<P>16&nbsp;<font color="brown">l<sup>a</sup>&#8216;&#259;&#x1E0F;&#257;y&#257;&#8217;</font> <font color="blue">l&#601;&#8216;idw&#333;&#8217;</font> z&#601;&#x1E35;ar&#601;y&acirc; l&#601;&#x1E21;inn&#601;&#x1E6F;w&#333;n m&#601;&#353;ull&#257;m: </P>
<P>17&nbsp;la&#8217;&#259;&#x1E07;&icirc;y&acirc; zi&#x1E35;&#601;r&icirc; l&#601;min&#601;y&#257;m&icirc;n l&#601;mw&#333;&#8216;a&#x1E0F;&#601;y&acirc; pil&#601;&#x1E6D;&#257;y: </P>
<P>18&nbsp;l&#601;&#x1E07;il&#601;g&acirc; &#353;amm&ucirc;&#8216;a li&#353;&#601;m<sup>a</sup>&#8216;&#601;y&acirc; y&#601;hw&#333;n&#257;&#x1E6F;&#257;n: </P>
<P>19&nbsp;&ucirc;l&#601;yw&#333;y&#257;r&icirc;&#x1E07; mat&#601;nay l&icirc;&#x1E0F;<sup>a</sup>&#8216;&#601;y&acirc; &#8216;uzz&icirc;: </P>
<P>20&nbsp;l&#601;sallay qall&#257;y l&#601;&#8216;&#257;mw&#333;q &#8216;&#275;&#x1E07;er: </P>
<P>21&nbsp;l&#601;&#x1E25;il&#601;q&icirc;y&acirc; &#x1E25;&#259;&#353;a&#x1E07;&#601;y&acirc; l&icirc;&#x1E0F;<sup>a</sup>&#8216;&#601;y&acirc; n&#601;&#x1E6F;an&#601;&#8217;&#275;l: </P>
<P>22&nbsp;hal&#601;w&icirc;yim b&icirc;m&ecirc; &#8217;el&#601;y&#257;&#353;&icirc;&#x1E07; yw&#333;y&#257;&#x1E0F;&#257;&#8216; w&#601;yw&#333;&#x1E25;&#257;n&#257;n w&#601;yad&ucirc;&#8216;a k&#601;&#x1E6F;&ucirc;&#x1E07;&icirc;m r&#257;&#8217;&#353;&ecirc; &#8217;&#257;&#x1E07;w&#333;&#x1E6F; w&#601;hak&#333;h&#259;n&icirc;m &#8216;al-mal&#601;&#x1E35;&ucirc;&#x1E6F; d&#257;r&#601;y&#257;we&#353; hap&#257;r&#601;s&icirc;: f</P>
<P>23&nbsp;b&#601;n&ecirc; l&#275;w&icirc; r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m w&#601;&#8216;a&#x1E0F;-y&#601;m&ecirc; yw&#333;&#x1E25;&#257;n&#257;n ben-&#8217;el&#601;y&#257;&#353;&icirc;&#x1E07;: </P>
<P>24&nbsp;w&#601;r&#257;&#8217;&#353;&ecirc; hal&#601;w&icirc;yim &#x1E25;&#259;&#353;a&#x1E07;&#601;y&acirc; &#353;&#275;r&#275;&#x1E07;&#601;y&acirc; w&#601;y&#275;&#353;&ucirc;&#8216;a ben-qa&#x1E0F;&#601;m&icirc;&#8217;&#275;l wa&#8217;&#259;&#x1E25;&ecirc;hem l&#601;ne&#x1E21;&#601;d&#257;m l&#601;hall&#275;l l&#601;hw&#333;&#x1E0F;w&#333;&#x1E6F; b&#601;mi&#x1E63;&#601;wa&#x1E6F; d&#257;w&icirc;&#x1E0F; &#8217;&icirc;&#353;-h&#257;&#8217;&#277;l&#333;h&icirc;m mi&#353;&#601;m&#257;r l&#601;&#8216;umma&#x1E6F; mi&#353;&#601;m&#257;r: </P>
<P>25&nbsp;matan&#601;y&acirc; &ucirc;&#x1E07;aq&#601;buq&#601;y&acirc; &#8216;&#333;&#x1E07;a&#x1E0F;&#601;y&acirc; m&#601;&#353;ull&#257;m &#x1E6D;al&#601;mw&#333;n &#8216;aqq&ucirc;&#x1E07; &#353;&#333;m&#601;r&icirc;m &#353;w&#333;&#8216;&#259;r&icirc;m mi&#353;&#601;m&#257;r ba&#8217;&#259;sup&ecirc; ha&#353;&#353;&#601;&#8216;&#257;r&icirc;m: </P>
<P>26&nbsp;&#8217;&#275;lleh b&icirc;m&ecirc; yw&#333;y&#257;q&icirc;m ben-y&#275;&#353;&ucirc;&#8216;a ben-yw&#333;&#x1E63;&#257;&#x1E0F;&#257;q &ucirc;&#x1E07;&icirc;m&ecirc; n&#601;&#x1E25;em&#601;y&acirc; hape&#x1E25;&acirc; w&#601;&#8216;ez&#601;r&#257;&#8217; hak&#333;h&#275;n hassw&#333;f&#275;r: f</P>
<P>27&nbsp;&ucirc;&#x1E07;<sup>a</sup>&#x1E25;&#259;nuka&#x1E6F; &#x1E25;w&#333;ma&#x1E6F; y&#601;r&ucirc;&#353;&#257;laim biq&#601;&#353;&ucirc; &#8217;e&#x1E6F;-hal&#601;w&icirc;yim mik&#257;l-m&#601;qw&#333;m&#333;&#x1E6F;&#257;m lah&#259;&#x1E07;&icirc;&#8217;&#257;m l&icirc;r&ucirc;&#353;&#257;l&#257;im l<sup>a</sup>&#8216;&#259;&#347;&#333;&#x1E6F; &#x1E25;&#259;nuk&acirc; w&#601;&#347;im&#601;&#x1E25;&acirc; &ucirc;&#x1E07;&#601;&#x1E6F;w&#333;&#x1E0F;w&#333;&#x1E6F; &ucirc;&#x1E07;&#601;&#353;&icirc;r m&#601;&#x1E63;il&#601;tayim n&#601;&#x1E07;&#257;l&icirc;m &ucirc;&#x1E07;&#601;&#x1E35;inn&#333;rw&#333;&#x1E6F;: </P>
<P>28&nbsp;wayy&#275;&#8217;&#257;s&#601;f&ucirc; b&#601;n&ecirc; ham&#601;&#353;&#333;r&#601;r&icirc;m &ucirc;min-hakik&#257;r s&#601;&#x1E07;&icirc;&#x1E07;w&#333;&#x1E6F; y&#601;r&ucirc;&#353;&#257;laim &ucirc;min-&#x1E25;a&#x1E63;&#601;r&ecirc; n&#601;&#x1E6D;&#333;f&#257;&#x1E6F;&icirc;: </P>
<P>29&nbsp;&ucirc;mib&ecirc;&#x1E6F; hagil&#601;g&#257;l &ucirc;mi&#347;&#347;&#601;&#x1E0F;w&#333;&#x1E6F; ge&#x1E07;<sup>a</sup>&#8216; w&#601;&#8216;az&#601;m&#257;we&#x1E6F; k&icirc; &#x1E25;&#259;&#x1E63;&#275;r&icirc;m b&#257;n&ucirc; l&acirc;em ham&#601;&#353;&#333;r&#259;r&icirc;m s&#601;&#x1E07;&icirc;&#x1E07;w&#333;&#x1E6F; y&#601;r&ucirc;&#353;&#257;l&#257;im: </P>
<P>30&nbsp;wayyi&#x1E6D;&#x1E6D;ah&#259;r&ucirc; hak&#333;h&#259;n&icirc;m w&#601;hal&#601;w&icirc;yim way&#601;&#x1E6D;ah&#259;r&ucirc; &#8217;e&#x1E6F;-h&#257;&#8216;&#257;m w&#601;&#8217;e&#x1E6F;-ha&#353;&#353;&#601;&#8216;&#257;r&icirc;m w&#601;&#8217;e&#x1E6F;-h<sup>a</sup>&#x1E25;w&#333;m&acirc;: </P>
<P>31&nbsp;w&#257;&#8217;<sup>a</sup>&#8216;&#259;leh &#8217;e&#x1E6F;-&#347;&#257;r&ecirc; y&#601;h&ucirc;&#x1E0F;&acirc; m&#275;&#8216;al l<sup>a</sup>&#x1E25;w&#333;m&acirc; w&#257;&#8217;<sup>a</sup>&#8216;&#259;m&icirc;&#x1E0F;&acirc; &#353;&#601;t&ecirc; &#x1E6F;w&#333;&#x1E0F;&#333;&#x1E6F; g&#601;&#x1E0F;w&#333;l&#333;&#x1E6F; w&#601;&#x1E6F;ah&#259;lu&#x1E35;&#333;&#x1E6F; layy&#257;m&icirc;n m&#275;&#8216;al l<sup>a</sup>&#x1E25;w&#333;m&acirc; l&#601;&#353;<sup>a</sup>&#8216;ar h&#257;&#8217;a&#353;&#601;p&#333;&#x1E6F;: </P>
<P>32&nbsp;wayy&#275;le&#x1E35;&#601; &#8217;<sup>a</sup>&#x1E25;&#259;r&ecirc;hem hw&#333;&#353;<sup>a</sup>&#8216;&#601;y&acirc; w<sup>a</sup>&#x1E25;&#259;&#x1E63;&icirc; &#347;&#257;r&ecirc; y&#601;h&ucirc;&#x1E0F;&acirc;: </P>
<P>33&nbsp;w<sup>a</sup>&#8216;&#259;zar&#601;y&acirc; &#8216;ez&#601;r&#257;&#8217; &ucirc;m&#601;&#353;ull&#257;m: </P>
<P>34&nbsp;y&#601;h&ucirc;&#x1E0F;&acirc; &ucirc;&#x1E07;in&#601;y&#257;min &ucirc;&#353;&#601;m<sup>a</sup>&#8216;&#601;y&acirc; w&#601;yir&#601;m&#601;y&acirc;: s</P>
<P>35&nbsp;&ucirc;mib&#601;n&ecirc; hak&#333;h&#259;n&icirc;m b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; z&#601;&#x1E35;ar&#601;y&acirc; &#x1E07;en-yw&#333;n&#257;&#x1E6F;&#257;n ben-&#353;&#601;m<sup>a</sup>&#8216;&#601;y&acirc; ben-matan&#601;y&acirc; ben-m&icirc;&#x1E35;&#257;y&acirc; ben-zak&ucirc;r ben-&#8217;&#257;s&#257;f: </P>
<P>36&nbsp;w&#601;&#8217;e&#x1E25;&#257;yw &#353;&#601;m<sup>a</sup>&#8216;&#601;y&acirc; w<sup>a</sup>&#8216;&#259;zar&#601;&#8217;&#275;l mil&#259;lay gil&#259;lay m&#257;&#8216;ay n&#601;&#x1E6F;an&#601;&#8217;&#275;l w&icirc;h&ucirc;&#x1E0F;&acirc; &#x1E25;&#259;n&#257;n&icirc; bi&#x1E35;&#601;l&ecirc;-&#353;&icirc;r d&#257;w&icirc;&#x1E0F; &#8217;&icirc;&#353; h&#257;&#8217;&#277;l&#333;h&icirc;m w&#601;&#8216;ez&#601;r&#257;&#8217; hassw&#333;f&#275;r lif&#601;n&ecirc;hem: </P>
<P>37&nbsp;w&#601;&#8216;al &#353;<sup>a</sup>&#8216;ar h&#257;&#8216;ayin w&#601;ne&#x1E21;&#601;d&#257;m &#8216;&#257;l&ucirc; &#8216;al-m<sup>a</sup>&#8216;&#259;lw&#333;&#x1E6F; &#8216;&icirc;r d&#257;w&icirc;&#x1E0F; bamm<sup>a</sup>&#8216;&#259;leh l<sup>a</sup>&#x1E25;w&#333;m&acirc; m&#275;&#8216;al l&#601;&#x1E07;&ecirc;&#x1E6F; d&#257;w&icirc;&#x1E0F; w&#601;&#8216;a&#x1E0F; &#353;<sup>a</sup>&#8216;ar hammayim miz&#601;r&#257;&#x1E25;: </P>
<P>38&nbsp;w&#601;hatw&#333;&#x1E0F;&acirc; ha&#353;&#353;&#275;n&icirc;&#x1E6F; hahw&#333;le&#x1E35;e&#x1E6F; l&#601;mw&#333;&#8217;l wa&#8217;&#259;n&icirc; &#8217;<sup>a</sup>&#x1E25;&#259;reyh&#257; w<sup>a</sup>&#x1E25;&#259;&#x1E63;&icirc; h&#257;&#8216;&#257;m m&#275;&#8216;al l&#601;h<sup>a</sup>&#x1E25;w&#333;m&acirc; m&#275;&#8216;al l&#601;mi&#x1E21;&#601;dal hatann&ucirc;r&icirc;m w&#601;&#8216;a&#x1E0F; h<sup>a</sup>&#x1E25;w&#333;m&acirc; h&#257;r&#601;&#x1E25;&#257;&#x1E07;&acirc;: </P>
<P>39&nbsp;&ucirc;m&#275;&#8216;al l&#601;&#353;<sup>a</sup>&#8216;ar-&#8217;ef&#601;rayim w&#601;&#8216;al-&#353;<sup>a</sup>&#8216;ar hay&#601;&#353;&#257;n&acirc; w&#601;&#8216;al-&#353;<sup>a</sup>&#8216;ar had&#257;&#x1E21;&icirc;m &ucirc;mi&#x1E21;&#601;dal &#x1E25;&#259;nan&#601;&#8217;&#275;l &ucirc;mi&#x1E21;&#601;dal hamm&#275;&#8217;&acirc; w&#601;&#8216;a&#x1E0F; &#353;<sup>a</sup>&#8216;ar ha&#x1E63;&#x1E63;&#333;&#8217;n<font color="red"><sup>3</font></sup> w&#601;&#8216;&#257;m&#601;&#x1E0F;&ucirc; b&#601;&#353;<sup>a</sup>&#8216;ar hamma&#x1E6D;&#x1E6D;&#257;r&acirc;: </P>
<P>40&nbsp;wat<sup>a</sup>&#8216;&#259;m&#333;&#x1E0F;&#601;n&acirc; &#353;&#601;t&ecirc; hatw&#333;&#x1E0F;&#333;&#x1E6F; b&#601;&#x1E07;&ecirc;&#x1E6F; h&#257;&#8217;&#277;l&#333;h&icirc;m wa&#8217;&#259;n&icirc; w<sup>a</sup>&#x1E25;&#259;&#x1E63;&icirc; hass&#601;&#x1E21;&#257;n&icirc;m &#8216;imm&icirc;: </P>
<P>41&nbsp;w&#601;hak&#333;h&#259;n&icirc;m &#8217;el&#601;y&#257;q&icirc;m m<sup>a</sup>&#8216;&#259;&#347;&ecirc;&acirc; min&#601;y&#257;m&icirc;n m&icirc;&#x1E35;&#257;y&acirc; &#8217;el&#601;yw&#333;&#8216;&ecirc;nay z&#601;&#x1E35;ar&#601;y&acirc; &#x1E25;&#259;nan&#601;y&acirc; b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F;: </P>
<P>42&nbsp;&ucirc;m<sup>a</sup>&#8216;&#259;&#347;&ecirc;&acirc; &ucirc;&#353;&#601;m<sup>a</sup>&#8216;&#601;y&acirc; w&#601;&#8217;el&#601;&#8216;&#257;z&#257;r w&#601;&#8216;uzz&icirc; w&icirc;hw&#333;&#x1E25;&#257;n&#257;n &ucirc;mal&#601;k&icirc;y&acirc; w&#601;&#8216;&ecirc;l&#257;m w&#257;&#8216;&#257;zer wayya&#353;&#601;m&icirc;&#8216;&ucirc; ham&#601;&#353;&#333;r&#601;r&icirc;m w&#601;yiz&#601;r<sup>a</sup>&#x1E25;&#601;y&acirc; hap&#257;q&icirc;&#x1E0F;: </P>
<P>43&nbsp;wayyiz&#601;b&#601;&#x1E25;&ucirc; &#x1E07;ayyw&#333;m-hah&ucirc;&#8217; z&#601;&#x1E07;&#257;&#x1E25;&icirc;m g&#601;&#x1E0F;w&#333;l&icirc;m wayyi&#347;&#601;m&#257;&#x1E25;&ucirc; k&icirc; h&#257;&#8217;&#277;l&#333;h&icirc;m &#347;imm&#601;&#x1E25;&#257;m &#347;im&#601;&#x1E25;&acirc; &#x1E21;&#601;&#x1E0F;w&#333;l&acirc; w&#601;&#x1E21;am hann&#257;&#353;&icirc;m w&#601;hay&#601;l&#257;&#x1E0F;&icirc;m &#347;&#257;m&#275;&#x1E25;&ucirc; wati&#353;&#353;&#257;m<sup>a</sup>&#8216; &#347;im&#601;&#x1E25;a&#x1E6F; y&#601;r&ucirc;&#353;&#257;laim m&#275;r&#257;&#x1E25;w&#333;q: </P>
<P>44&nbsp;wayyip&#257;q&#601;&#x1E0F;&ucirc; &#x1E07;ayyw&#333;m hah&ucirc;&#8217; &#8217;&#259;n&#257;&#353;&icirc;m &#8216;al-hann&#601;&#353;&#257;&#x1E35;w&#333;&#x1E6F; l&#257;&#8217;w&#333;&#x1E63;&#257;rw&#333;&#x1E6F; lat&#601;r&ucirc;mw&#333;&#x1E6F; l&#257;r&#275;&#8217;&#353;&icirc;&#x1E6F; w&#601;lamm<sup>a</sup>&#8216;a&#347;&#601;rw&#333;&#x1E6F; li&#x1E35;&#601;nw&#333;s b&acirc;em li&#347;&#601;&#x1E0F;&ecirc; he&#8216;&#257;r&icirc;m m&#601;n&#257;&#8217;w&#333;&#x1E6F; hatw&#333;r&acirc; lak&#333;h&#259;n&icirc;m w&#601;lal&#601;w&icirc;yim k&icirc; &#347;im&#601;&#x1E25;a&#x1E6F; y&#601;h&ucirc;&#x1E0F;&acirc; &#8216;al-hak&#333;h&#259;n&icirc;m w&#601;&#8216;al-hal&#601;w&icirc;yim h&#257;&#8216;&#333;m&#601;&#x1E0F;&icirc;m: </P>
<P>45&nbsp;wayyi&#353;&#601;m&#601;r&ucirc; mi&#353;&#601;mere&#x1E6F; &#8217;&#277;l&#333;h&ecirc;hem &ucirc;mi&#353;&#601;mere&#x1E6F; ha&#x1E6D;&#x1E6D;&acirc;&#335;r&acirc; w&#601;ham&#601;&#353;&#333;r&#601;r&icirc;m w&#601;ha&#353;&#353;&#333;&#8216;&#259;r&icirc;m k&#601;mi&#x1E63;&#601;wa&#x1E6F; d&#257;w&icirc;&#x1E0F; &#353;&#601;l&#333;m&#333;h &#x1E07;&#601;nw&#333;: </P>
<P>46&nbsp;k&icirc;-&#x1E07;&icirc;m&ecirc; &#x1E0F;&#257;w&icirc;&#x1E0F; w&#601;&#8217;&#257;s&#257;f miqqe&#x1E0F;em <font color="brown">r&#333;&#8217;&#353;</font> <font color="blue">r&#257;&#8217;&#353;&ecirc;</font> ham&#601;&#353;&#333;r&#601;r&icirc;m w&#601;&#353;&icirc;r-t&#601;hill&acirc; w&#601;h&#333;&#x1E0F;w&#333;&#x1E6F; l&#275;&#8217;l&#333;h&icirc;m: </P>
<P>47&nbsp;w&#601;&#x1E35;&#257;l-yi&#347;&#601;r&#257;&#8217;&#275;l b&icirc;m&ecirc; z&#601;rub&#257;&#x1E07;el &ucirc;&#x1E07;&icirc;m&ecirc; n&#601;&#x1E25;em&#601;y&acirc; n&#333;&#x1E6F;&#601;n&icirc;m m&#601;n&#257;yw&#333;&#x1E6F; ham&#601;&#353;&#333;r&#601;r&icirc;m w&#601;ha&#353;&#353;&#333;&#8216;&#259;r&icirc;m d&#601;&#x1E07;ar-yw&#333;m b&#601;yw&#333;mw&#333; &ucirc;maq&#601;di&#353;&icirc;m lal&#601;w&icirc;yim w&#601;hal&#601;w&icirc;yim maq&#601;di&#353;&icirc;m li&#x1E07;&#601;n&ecirc; &#8217;ah&#259;r&#333;n: f</P>
</TD>
</TABLE>
<P><HR>
<CENTER>
<A HREF="neh013">Next: Nehemiah (Nechemiyah) Chapter 13</A></CENTER>
</BODY>
</HTML>
