[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](neh)  [Next](job) 

------------------------------------------------------------------------

### Dutch Bible: Esther

<span id="an_1:1">1:1</span> Het geschiedde nu in de dagen van
Ahasveros, (hij is die Ahasveros, dewelke regeerde van Indie af tot aan
Morenland toe, honderd zeven en twintig landschappen).

<span id="an_1:2">1:2</span> In die dagen, als de koning Ahasveros op
den troon zijns koninkrijks zat, die op den burg Susan was;

<span id="an_1:3">1:3</span> In het derde jaar zijner regering maakte
hij een maaltijd al zijn vorsten en zijn knechten; de macht van Perzie
en Medie, de grootste heren en de oversten der landschappen waren voor
zijn aangezicht;

<span id="an_1:4">1:4</span> Als hij vertoonde den rijkdom der
heerlijkheid zijns rijks, en de kostelijkheid des sieraads zijner
grootheid, vele dagen lang, honderd en tachtig dagen.

<span id="an_1:5">1:5</span> Toen nu die dagen vervuld waren, maakte de
koning een maaltijd al den volke, dat gevonden werd op den burg Susan,
van den grootste tot den kleinste, zeven dagen lang, in het voorhof van
den hof van het koninklijk paleis.

<span id="an_1:6">1:6</span> Er waren witte, groene en hemelsblauwe
behangselen, gevat aan fijn linnen en purperen banden, in zilveren
ringen, en aan marmeren pilaren; de bedsteden waren van goud en zilver,
op een vloer van porfier steen, en van marmer, en albast, en kostelijke
stenen.

<span id="an_1:7">1:7</span> En men gaf te drinken in vaten van goud, en
het ene vat was anders dan het andere vat; en er was veel koninklijke
wijn, naar des konings vermogen.

<span id="an_1:8">1:8</span> En het drinken geschiedde naar de wet, dat
niemand dwong; want alzo had de koning vastelijk bevolen aan alle groten
zijns huizes, dat zij doen zouden naar den wil van een iegelijk.

<span id="an_1:9">1:9</span> De koningin Vasthi maakte ook een maaltijd
voor de vrouwen in het koninklijk huis, hetwelk de koning Ahasveros had.

<span id="an_1:10">1:10</span> Op den zevenden dag, toen des konings
hart vrolijk was van den wijn, zeide hij tot Mehuman, Biztha, Charbona,
Bigtha en Abagtha, Zethar en Charchas, de zeven kamerlingen, dienende
voor het aangezicht van den koning Ahasveros,

<span id="an_1:11">1:11</span> Dat zij Vasthi, de koningin, zouden
brengen voor het aangezicht des konings, met de koninklijke kroon, om
den volken en den vorsten haar schoonheid te tonen; want zij was schoon
van aangezicht.

<span id="an_1:12">1:12</span> Doch de koningin Vasthi weigerde te komen
op het woord des konings, hetwelk door den dienst der kamerlingen haar
aangezegd was. Toen werd de koning zeer verbolgen, en zijn grimmigheid
ontstak in hem.

<span id="an_1:13">1:13</span> Toen zeide de koning tot de wijzen, die
de tijden verstonden (want alzo moest des konings zaak geschieden, in de
tegenwoordigheid van al degenen, die de wet en het recht wisten;

<span id="an_1:14">1:14</span> De naasten nu bij hem waren Carsena,
Sethar, Admatha, Tharsis, Meres, Marsena, Memuchan, zeven vorsten der
Perzen en der Meden, die het aangezicht des konings zagen, die vooraan
zaten in het koninkrijk),

<span id="an_1:15">1:15</span> Wat men naar de wet met de koningin
Vasthi doen zou, omdat zij niet gedaan had het woord van den koning
Ahasveros, door den dienst der kamerlingen?

<span id="an_1:16">1:16</span> Toen zeide Memuchan voor het aangezicht
des konings en der vorsten: De koningin Vasthi heeft niet alleen tegen
den koning misdaan, maar ook tegen al de vorsten, en tegen al de volken,
die in al de landschappen van den koning Ahasveros zijn.

<span id="an_1:17">1:17</span> Want deze daad der koningin zal uitkomen
tot alle vrouwen, zodat zij haar mannen verachten zullen in haar ogen,
als men zeggen zal: De koning Ahasveros zeide, dat men de koningin
Vasthi voor zijn aangezicht brengen zou; maar zij kwam niet.

<span id="an_1:18">1:18</span> Te dezen zelfden dage zullen de
vorstinnen van Perzie en Medie ook alzo zeggen tot al de vorsten des
konings, als zij deze daad der koningin zullen horen, en er zal
verachtens en toorns genoeg wezen.

<span id="an_1:19">1:19</span> Indien het den koning goeddunkt, dat een
koninklijk gebod van hem uitga, hetwelk geschreven worde in de wetten
der Perzen en Meden, en dat men het niet overtrede: dat Vasthi niet inga
voor het aangezicht van den koning Ahasveros, en de koning geve haar
koninkrijk aan haar naaste, die beter is dan zij.

<span id="an_1:20">1:20</span> Als het bevel des konings, hetwelk hij
doen zal in zijn ganse koninkrijk, (want het is groot) gehoord zal
worden, zo zullen alle vrouwen aan haar mannen eer geven, van de
grootste tot de kleinste toe.

<span id="an_1:21">1:21</span> Dit woord nu was goed in de ogen des
konings en der vorsten; en de koning deed naar het woord van Memuchan.

<span id="an_1:22">1:22</span> En hij zond brieven aan al de
landschappen des konings, aan een iegelijk landschap naar zijn schrift,
en aan elk volk naar zijn spraak, dat elk man overheer in zijn huis
wezen zou, en spreken naar de spraak zijns volks.

<span id="an_2:1">2:1</span> Na deze geschiedenissen, toen de
grimmigheid van den koning Ahasveros gestild was, gedacht hij aan
Vasthi, en wat zij gedaan had, en wat over haar besloten was.

<span id="an_2:2">2:2</span> Toen zeiden de jongelingen des konings, die
hem dienden: Men zoeke voor den koning jonge dochters, maagden, schoon
van aangezicht.

<span id="an_2:3">2:3</span> En de koning bestelle toezieners in al de
landschappen zijns koninkrijks, dat zij vergaderen alle jonge dochters,
maagden, schoon van aangezicht, tot den burg Susan, tot het huis der
vrouwen, onder de hand van Hegai, des konings kamerling, bewaarder der
vrouwen; en men geve haar haar versierselen.

<span id="an_2:4">2:4</span> En de jonge dochter, die in des konings oog
schoon wezen zal, worde koningin in stede van Vasthi. Deze zaak nu was
goed in de ogen des konings, en hij deed alzo.

<span id="an_2:5">2:5</span> Er was een Joods man op den burg Susan,
wiens naam was Mordechai, een zoon van Jair, den zoon van Simei, den
zoon van Kis, een man van Jemini;

<span id="an_2:6">2:6</span> Die weggevoerd was van Jeruzalem met de
weggevoerden, die weggevoerd waren met Jechonia, den koning van Juda,
denwelken Nebukadnezar, de koning van Babel, had weggevoerd.

<span id="an_2:7">2:7</span> En hij was het, die opvoedde Hadassa (deze
is Esther, de dochter zijns ooms); want zij had geen vader noch moeder;
en zij was een jonge dochter, schoon van gedaante, en schoon van
aangezicht; en als haar vader en haar moeder stierven, had Mordechai ze
zich tot een dochter aangenomen.

<span id="an_2:8">2:8</span> Het geschiedde nu, toen het woord des
konings en zijn wet ruchtbaar was, en toen vele jonge dochters
samenvergaderd werden op den burg Susan, onder de hand van Hegai, werd
Esther ook genomen in des konings huis, onder de hand van Hegai, den
bewaarder der vrouwen.

<span id="an_2:9">2:9</span> En die jonge dochter was schoon in zijn
ogen, en zij verkreeg gunst voor zijn aangezicht; daarom haastte hij met
haar versierselen en met haar delen haar te geven, en zeven aanzienlijke
jonge dochters haar te geven uit het huis des konings; en hij
verplaatste haar en haar jonge dochters naar het beste van het huis der
vrouwen.

<span id="an_2:10">2:10</span> Esther had haar volk en haar maagschap
niet te kennen gegeven; want Mordechai had haar geboden, dat zij het
niet zou te kennen geven.

<span id="an_2:11">2:11</span> Mordechai nu wandelde allen dag voor het
voorhof van het huis der vrouwen, om te vernemen naar den welstand van
Esther, en wat met haar geschieden zou.

<span id="an_2:12">2:12</span> Als nu de beurt van elke jonge dochter
naakte, om tot den koning Ahasveros te komen, nadat haar twaalf maanden
lang naar de wet der vrouwen geschied was; want alzo werden vervuld de
dagen harer versieringen, zes maanden met mirre-olie, en zes maanden met
specerijen, en met andere versierselen der vrouwen;

<span id="an_2:13">2:13</span> Daarmede kwam dan de jonge dochter tot
den koning; al wat zij zeide, werd haar gegeven, dat zij daarmede ging
uit het huis der vrouwen tot het huis des konings.

<span id="an_2:14">2:14</span> Des avonds ging zij daarin, en des
morgens ging zij weder naar het tweede huis der vrouwen, onder de hand
van Saasgaz, den kamerling des konings, bewaarder der bijwijven, zij
kwam niet weder tot den koning, ten ware de koning lust tot haar had, en
zij bij name geroepen werd.

<span id="an_2:15">2:15</span> Als de beurt van Esther, de dochter van
Abichail, den oom van Mordechai, (die hij zich ter dochter genomen had)
naakte, dat zij tot den koning komen zou, begeerde zij niet met al, dan
wat Hegai, des konings kamerling, de bewaarder der vrouwen, zeide; en
Esther verkreeg genade in de ogen van allen, die haar zagen.

<span id="an_2:16">2:16</span> Alzo werd Esther genomen tot den koning
Ahasveros, tot zijn koninklijk huis, in de tiende maand, welke is de
maand Tebeth, in het zevende jaar zijns rijks.

<span id="an_2:17">2:17</span> En de koning beminde Esther boven alle
vrouwen, en zij verkreeg genade en gunst voor zijn aangezicht, boven
alle maagden; en hij zette de koninklijke kroon op haar hoofd, en hij
maakte haar koningin in de plaats van Vasthi.

<span id="an_2:18">2:18</span> Toen maakte de koning een groten maaltijd
al zijn vorsten en zijn knechten, den maaltijd van Esther; en hij gaf
den landschappen rust, en hij gaf geschenken naar des konings vermogen.

<span id="an_2:19">2:19</span> Toen ten anderen male maagden vergaderd
werden, zo zat Mordechai in de poort des konings.

<span id="an_2:20">2:20</span> Esther nu had haar maagschap en haar volk
niet te kennen gegeven, gelijk als Mordechai haar geboden had; want
Esther deed het bevel van Mordechai, gelijk als toen zij bij hem
opgevoed werd.

<span id="an_2:21">2:21</span> In die dagen, als Mordechai in de poort
des konings zat, werden Bigthan en Theres, twee kamerlingen des konings
van de dorpelwachters, zeer toornig, en zij zochten de hand te slaan aan
den koning Ahasveros.

<span id="an_2:22">2:22</span> En deze zaak werd Mordechai bekend
gemaakt, en hij gaf ze de koningin Esther te kennen; en Esther zeide het
den koning in Mordechai's naam.

<span id="an_2:23">2:23</span> Als men de zaak onderzocht, is het zo
bevonden, en zij beiden werden aan een galg gehangen; en het werd in de
kronieken geschreven voor het aangezicht des konings.

<span id="an_3:1">3:1</span> Na deze geschiedenissen maakte de koning
Ahasveros Haman groot, den zoon van Hammedatha, den Agagiet, en hij
verhoogde hem, en hij zette zijn stoel boven al de vorsten, die bij hem
waren.

<span id="an_3:2">3:2</span> En al de knechten des konings, die in de
poort des konings waren, neigden en bogen zich neder voor Haman; want de
koning had alzo van hem bevolen; maar Mordechai neigde zich niet, en
boog zich niet neder.

<span id="an_3:3">3:3</span> Toen zeiden de knechten des konings, die in
de poort des konings waren, tot Mordechai: Waarom overtreedt gij des
konings gebod?

<span id="an_3:4">3:4</span> Het geschiedde nu, toen zij dit van dag tot
dag tot hem zeiden, en hij naar hen niet hoorde, zo gaven zij het Haman
te kennen, opdat zij zagen, of de woorden van Mordechai bestaan zouden;
want hij had hun te kennen gegeven, dat hij een Jood was.

<span id="an_3:5">3:5</span> Toen Haman zag, dat Mordechai zich niet
neigde, noch zich voor hem nederboog, zo werd Haman vervuld met
grimmigheid.

<span id="an_3:6">3:6</span> Doch hij verachtte in zijn ogen, dat hij
aan Mordechai alleen de hand zou slaan (want men had hem het volk van
Mordechai aangewezen); maar Haman zocht al de Joden, die in het ganse
koninkrijk van Ahasveros waren, namelijk het volk van Mordechai, te
verdelgen.

<span id="an_3:7">3:7</span> In de eerste maand (deze is de maand Nisan)
in het twaalfde jaar van den koning Ahasveros, wierp men het Pur, dat
is, het lot, voor Hamans aangezicht, van dag tot dag, en van maand tot
maand, tot de twaalfde maand toe; deze is de maand Adar.

<span id="an_3:8">3:8</span> Want Haman had tot den koning Ahasveros
gezegd: Er is een volk, verstrooid en verdeeld onder de volken in al de
landschappen uws koninkrijks; en hun wetten zijn verscheiden van de
wetten aller volken; ook doen zij des konings wetten niet; daarom is het
den koning niet oorbaar hen te laten blijven.

<span id="an_3:9">3:9</span> Indien het den koning goeddunkt, laat er
geschreven worden, dat men hen verdoe; zo zal ik tien duizend talenten
zilvers opwegen in de handen dergenen, die het werk doen, om in des
konings schatten te brengen.

<span id="an_3:10">3:10</span> Toen trok de koning zijn ring van zijn
hand, en hij gaf hem aan Haman, den zoon van Hammedatha, den Agagiet,
der Joden tegenpartijder.

<span id="an_3:11">3:11</span> En de koning zeide tot Haman: Dat zilver
zij u geschonken, ook dat volk, om daarmede te doen, naar dat het goed
is in uw ogen.

<span id="an_3:12">3:12</span> Toen werden de schrijvers des konings
geroepen, in de eerste maand, op den dertienden dag derzelve, en er werd
geschreven naar alles, wat Haman beval, aan de stadhouders des konings,
en aan de landvoogden, die over elk landschap waren, en aan de vorsten
van elk volk, elk landschap naar zijn schrift, en elk volk naar zijn
spraak; er werd geschreven in den naam van den koning Ahasveros, en het
werd met des konings ring verzegeld.

<span id="an_3:13">3:13</span> De brieven nu werden gezonden door de
hand der lopers tot al de landschappen des konings, dat men zou
verdelgen, doden en verdoen al de Joden, van den jonge tot den oude toe,
de kleine kinderen en de vrouwen, op een dag, op den dertienden der
twaalfde maand (deze is de maand Adar), en dat men hun buit zou roven.

<span id="an_3:14">3:14</span> De inhoud van het schrift was, dat er een
wet zou gegeven worden in alle landschappen, openbaar aan alle volken,
dat zij tegen denzelfden dag zouden gereed zijn.

<span id="an_3:15">3:15</span> De lopers gingen uit, voortgedrongen
zijnde door het woord des konings, en de wet werd uitgegeven in den burg
Susan. En de koning en Haman zaten en dronken, doch de stad Susan was
verward.

<span id="an_4:1">4:1</span> Als Mordechai wist al wat er geschied was,
zo verscheurde Mordechai zijn klederen, en hij trok een zak aan met as;
en hij ging uit door het midden der stad, en hij riep met een groot en
bitter geroep.

<span id="an_4:2">4:2</span> En hij kwam tot voor de poort des konings;
want niemand mocht in des konings poort inkomen, bekleed met een zak.

<span id="an_4:3">4:3</span> En in alle en een ieder landschap en
plaats, waar het woord des konings en zijn wet aankwam, was een grote
rouw onder de Joden, met vasten, en geween, en misbaar; vele lagen in
zakken en as.

<span id="an_4:4">4:4</span> Toen kwamen Esthers jonge dochters en haar
kamerlingen, en zij gaven het haar te kennen; en het deed de koningin
zeer wee; en zij zond klederen om Mordechai aan te doen, en zijn zak van
hem af te doen; maar hij nam ze niet aan.

<span id="an_4:5">4:5</span> Toen riep Esther Hatach, een van de
kamerlingen des konings, welke hij voor haar gesteld had, en zij gaf hem
bevel aan Mordechai, om te weten wat dit, en waarom dit ware.

<span id="an_4:6">4:6</span> Als Hatach uitging tot Mordechai, op de
straat der stad, die voor de poort des konings was,

<span id="an_4:7">4:7</span> Zo gaf Mordechai hem te kennen al wat hem
wedervaren was, en de verklaring van het zilver, hetwelk Haman gezegd
had te zullen wegen in de schatten des konings, voor de Joden, om
deszelve om te brengen.

<span id="an_4:8">4:8</span> En hij gaf hem het afschrift der
geschrevene wet, die te Susan gegeven was, om hen te verdelgen, dat hij
het Esther liet zien, en haar te kennen gaf, en haar gebood, dat zij tot
den koning ging, om hem te smeken, en van hem te verzoeken voor haar
volk.

<span id="an_4:9">4:9</span> Hatach nu kwam, en gaf Esther de woorden
van Mordechai te kennen.

<span id="an_4:10">4:10</span> Toen zeide Esther tot Hatach, en gaf hem
bevel aan Mordechai:

<span id="an_4:11">4:11</span> Alle knechten des konings, en het volk,
der landschappen des konings, weten wel dat al wie tot den koning
ingaat, in het binnenste voorhof, die niet geroepen is, hij zij man of
vrouw, zijn enig vonnis zij, dat men hem dode, tenzij dat de koning den
gouden scepter hem toereike, opdat hij levend blijve; ik nu ben deze
dertig dagen niet geroepen om tot den koning in te komen.

<span id="an_4:12">4:12</span> En zij gaven de woorden van Esther aan
Mordechai te kennen.

<span id="an_4:13">4:13</span> Zo zeide Mordechai, dat men Esther
wederom zeggen zou: Beeld u niet in, in uw ziel, dat gij zult ontkomen
in het huis des konings, meer dan al de andere Joden.

<span id="an_4:14">4:14</span> Want indien gij enigszins zwijgen zult te
dezer tijd, zo zal den Joden verkwikking en verlossing uit een andere
plaats ontstaan; maar gij en uws vaders huis zult omkomen; en wie weet,
of gij niet om zulken tijd als deze is, tot dit koninkrijk geraakt zijt.

<span id="an_4:15">4:15</span> Toen zeide Esther, dat men Mordechai
weder aanzeggen zou:

<span id="an_4:16">4:16</span> Ga, vergader al de Joden, die te Susan
gevonden worden, en vast voor mij, en eet of drinkt niet, in drie dagen,
nacht noch dag; ik en mijn jonge dochters zullen ook alzo vasten, en
alzo zal ik tot den koning ingaan, hetwelk niet naar de wet is. Wanneer
ik dan omkome, zo kom ik om.

<span id="an_4:17">4:17</span> Toen ging Mordechai henen, en hij deed
naar alles, wat Esther aan hem geboden had.

<span id="an_5:1">5:1</span> Het geschiedde nu aan den derden dag, dat
Esther een koninklijk kleed aantrok, en stond in het binnenste voorhof
van des konings huis, tegenover het huis des konings; de koning nu zat
op zijn koninklijken troon, in het koninklijke huis, tegenover de deur
van het huis.

<span id="an_5:2">5:2</span> En het geschiedde, toen de koning de
koningin Esther zag, staande in het voorhof, verkreeg zij genade in zijn
ogen, zodat de koning den gouden scepter, die in zijn hand was, Esther
toereikte; en Esther naderde, en roerde de spits des scepters aan.

<span id="an_5:3">5:3</span> Toen zeide de koning tot haar: Wat is u,
koningin Esther! of wat is uw verzoek? Het zal u gegeven worden, ook tot
de helft des koninkrijks.

<span id="an_5:4">5:4</span> Esther nu zeide: Indien het den koning
goeddunkt, zo kome de koning met Haman heden tot den maaltijd, dien ik
hem bereid heb.

<span id="an_5:5">5:5</span> Toen zeide de koning: Doet Haman spoeden,
dat hij het bevel van Esther doe. Als nu de koning met Haman tot den
maaltijd, dien Esther bereid had, gekomen was,

<span id="an_5:6">5:6</span> Zo zeide de koning tot Esther op den
maaltijd des wijns: Wat is uw bede? en zij zal u gegeven worden; en wat
is uw verzoek? Het zal geschieden, ook tot de helft des koninkrijks.

<span id="an_5:7">5:7</span> Toen antwoordde Esther, en zeide: Mijn bede
en verzoek is:

<span id="an_5:8">5:8</span> Indien ik genade gevonden heb in de ogen
des konings, en indien het den koning goeddunkt, mij te geven mijn bede,
en mijn verzoek te doen, zo kome de koning met Haman tot den maaltijd,
dien ik hem bereiden zal; zo zal ik morgen doen naar het bevel des
konings.

<span id="an_5:9">5:9</span> Toen ging Haman ten zelfden dage uit,
vrolijk en goedsmoeds; maar toen Haman Mordechai zag in de poort des
konings, en dat hij niet opstond, noch zich voor hem bewoog, zo werd
Haman vervuld met grimmigheid op Mordechai.

<span id="an_5:10">5:10</span> Doch Haman bedwong zich, en hij kwam tot
zijn huis; en hij zond henen, en liet zijn vrienden komen, en Zeres,
zijn huisvrouw.

<span id="an_5:11">5:11</span> En Haman vertelde hun de heerlijkheid
zijns rijkdoms, en de veelheid zijner zonen, en alles, waarin de koning
hem groot gemaakt had, en waarin hij hem verheven had boven de vorsten
en knechten des konings.

<span id="an_5:12">5:12</span> Verder zeide Haman: Ook heeft de koningin
Esther niemand met den koning doen komen tot den maaltijd, dien zij
bereid heeft, dan mij; en ik ben ook tegen morgen van haar met den
koning genodigd.

<span id="an_5:13">5:13</span> Doch dit alles baat mij niet, zo langen
tijd als ik den Jood Mordechai zie zitten in de poort des konings.

<span id="an_5:14">5:14</span> Toen zeide zijn huisvrouw Zeres tot hem,
mitsgaders al zijn vrienden: Men make een galg, vijftig ellen hoog, en
zeg morgen aan den koning, dat men Mordechai daaraan hange; ga dan
vrolijk met den koning tot dien maaltijd. Deze raad nu dacht Haman goed,
en hij deed de galg maken.

<span id="an_6:1">6:1</span> In denzelfden nacht was de slaap van den
koning geweken, en hij zeide, dat men het boek der gedachtenissen, de
kronieken, brengen zou; en zij werden in de tegenwoordigheid des konings
gelezen.

<span id="an_6:2">6:2</span> En men vond geschreven, dat Mordechai had
te kennen gegeven van Bigthana en Theres, twee kamerlingen des konings,
uit de dorpelwachters, die de hand zochten te leggen aan den koning
Ahasveros.

<span id="an_6:3">6:3</span> Toen zeide de koning: Wat eer en verhoging
is Mordechai hierover gedaan? En de jongelingen des konings, zijn
dienaars, zeiden: Aan hem is niets gedaan.

<span id="an_6:4">6:4</span> Toen zeide de koning: Wie is in het
voorhof? (Haman nu was gekomen in het buitenvoorhof van het huis des
konings, om den koning te zeggen, dat men Mordechai zou hangen aan de
galg, die hij hem had doen bereiden.)

<span id="an_6:5">6:5</span> En des konings jongelingen zeiden tot hem:
Zie, Haman staat in het voorhof. Toen zeide de koning: Dat hij inkome.

<span id="an_6:6">6:6</span> Als Haman ingekomen was, zo zeide de koning
tot hem: Wat zal men met dien man doen, tot wiens eer de koning een
welbehagen heeft? Toen zeide Haman in zijn hart: Tot wien heeft de
koning een welbehagen, om hem eer te doen, meer dan tot mij?

<span id="an_6:7">6:7</span> Daarom zeide Haman tot den koning: Den man,
tot wiens eer de koning een welbehagen heeft,

<span id="an_6:8">6:8</span> Zal men het koninklijke kleed brengen, dat
de koning pleegt aan te trekken, en het paard, waarop de koning pleegt
te rijden; en dat de koninklijke kroon op zijn hoofd gezet worde.

<span id="an_6:9">6:9</span> En men zal dat kleed en dat paard geven in
de hand van een uit de vorsten des konings, van de grootste heren, en
men zal het dien man aantrekken, tot wiens eer de koning een welbehagen
heeft; en men zal hem op dat paard doen rijden door de straten der stad,
en men zal voor hem roepen: Alzo zal men dien man doen, tot wiens eer de
koning een welbehagen heeft!

<span id="an_6:10">6:10</span> Toen zeide de koning tot Haman: Haast u,
neem dat kleed, en dat paard, gelijk als gij gesproken hebt, en doe alzo
aan Mordechai, den Jood, dien aan de poort des konings zit; en laat niet
een woord vallen van alles, wat gij gesproken hebt.

<span id="an_6:11">6:11</span> En Haman nam dat kleed en dat paard, en
trok het kleed Mordechai aan, en deed hem rijden door de straten der
stad, en hij riep voor hem: Alzo zal men dien man doen, tot wiens eer de
koning een welbehagen heeft!

<span id="an_6:12">6:12</span> Daarna keerde Mordechai wederom tot de
poort des konings; maar Haman werd voortgedreven naar zijn huis, treurig
en met bedekten hoofde.

<span id="an_6:13">6:13</span> En Haman vertelde aan zijn huisvrouw
Zeres en al zijn vrienden al wat hem wedervaren was. Toen zeiden hem
zijn wijzen, en Zeres, zijn huisvrouw: Indien Mordechai, voor wiens
aangezicht gij hebt begonnen te vallen, van het zaad der Joden is, zo
zult gij tegen hem niet vermogen; maar gij zult gewisselijk voor zijn
aangezicht vallen.

<span id="an_6:14">6:14</span> Toen zij nog met hem spraken, zo kwamen
des konings kamerlingen nabij, en zij haastten Haman tot den maaltijd te
brengen, dien Esther bereid had.

<span id="an_7:1">7:1</span> Toen de koning met Haman gekomen was, om te
drinken met de koningin Esther;

<span id="an_7:2">7:2</span> Zo zeide de koning tot Esther, ook op den
tweeden dag, op den maaltijd des wijns: Wat is uw bede, koningin Esther?
en zij zal u gegeven worden; en wat is uw verzoek? Het zal geschieden,
ook tot de helft des koninkrijks.

<span id="an_7:3">7:3</span> Toen antwoordde de koningin Esther, en
zeide: Indien ik, o koning, genade in uw ogen gevonden heb, en indien
het den koning goeddunkt, men geve mij mijn leven, om mijner bede wil,
en mijn volk, om mijns verzoeks wil.

<span id="an_7:4">7:4</span> Want wij zijn verkocht, ik en mijn volk,
dat men ons verdelge, dode en ombrenge. Indien wij nog tot knechten en
tot dienstmaagden waren verkocht geweest, ik zou gezwegen hebben,
ofschoon de onderdrukker de schade des konings geenszins zou kunnen
vergoeden.

<span id="an_7:5">7:5</span> Toen sprak de koning Ahasveros, en zeide
tot de koningin Esther: Wie is die, en waar is diezelve, die zijn hart
vervuld heeft, om alzo te doen?

<span id="an_7:6">7:6</span> En Esther zeide: De man, de onderdrukker en
vijand, is deze boze Haman! Toen verschrikte Haman voor het aangezicht
des konings en der koningin.

<span id="an_7:7">7:7</span> En de koning stond op in zijn grimmigheid
van den maaltijd des wijns, en ging naar den hof van het paleis. En
Haman bleef staan, om van de koningin Esther, aangaande zijn leven
verzoek te doen; want hij zag, dat het kwaad van de koning over hem ten
volle besloten was.

<span id="an_7:8">7:8</span> Toen de koning wederkwam uit den hof van
het paleis in het huis van den maaltijd des wijns, zo was Haman gevallen
op het bed, waarop Esther was. Toen zeide de koning: Zou hij ook wel de
koningin verkrachten bij mij in het huis? Het woord ging uit des konings
mond, en zij bedekten Hamans aangezicht.

<span id="an_7:9">7:9</span> En Charbona, een van de kamerlingen, voor
het aanschijn des konings staande, zeide: Ook zie, de galg, welke Haman
gemaakt heeft voor Mordechai, die goed voor den koning gesproken heeft,
staat bij Hamans huis, vijftig ellen hoog. Toen zeide de koning: Hang
hem daaraan.

<span id="an_7:10">7:10</span> Alzo hingen zij Haman aan de galg, die
hij voor Mordechai had doen bereiden; en de grimmigheid des konings werd
gestild.

<span id="an_8:1">8:1</span> Te dienzelfden dage gaf de koning Ahasveros
aan de koningin Esther het huis van Haman, den vijand der Joden; en
Mordechai kwam voor het aangezicht des konings, want Esther had te
kennen gegeven, wat hij voor haar was.

<span id="an_8:2">8:2</span> En de koning toog zijn ring af, dien hij
van Haman genomen had, en gaf hem aan Mordechai; en Esther stelde
Mordechai over het huis van Haman.

<span id="an_8:3">8:3</span> En Esther sprak verder voor het aangezicht
des konings, en zij viel voor zijn voeten, en zij weende, en zij smeekte
hem, dat hij de boosheid van Haman, den Agagiet, en zijn gedachte, die
hij tegen de Joden gedacht had, zou wegnemen.

<span id="an_8:4">8:4</span> De koning nu reikte den gouden scepter
Esther toe. Toen rees Esther op, en zij stond voor het aangezicht des
konings.

<span id="an_8:5">8:5</span> En zij zeide: Indien het den koning
goeddunkt, en indien ik genade voor zijn aangezicht gevonden heb en deze
zaak voor den koning recht is, en ik in zijn ogen aangenaam ben, dat er
geschreven worde, dat de brieven en de gedachte van Haman, den zoon van
Hammedatha, den Agagiet, wederroepen worden, welke hij geschreven heeft,
om de Joden om te brengen, die in al de landschappen des konings zijn.

<span id="an_8:6">8:6</span> Want hoe zal ik vermogen, dat ik aanzie het
kwaad, dat mijn volk treffen zal? En hoe zal ik vermogen, dat ik aanzie
het verderf van mijn geslacht?

<span id="an_8:7">8:7</span> Toen zeide de koning Ahasveros tot de
koningin Esther en tot Mordechai, den Jood: Ziet, het huis van Haman heb
ik Esther gegeven, en hem heeft men aan de galg gehangen, omdat hij zijn
hand aan de Joden geslagen had.

<span id="an_8:8">8:8</span> Schrijft dan gijlieden voor de Joden, zoals
het goed is in uw ogen, in des konings naam, en verzegelt het met des
konings ring; want het schrift, dat in des konings naam geschreven, en
met des konings ring verzegeld is, is niet te wederroepen.

<span id="an_8:9">8:9</span> Toen werden des konings schrijvers
geroepen, ter zelfder tijd, in de derde maand (zij is de maand Sivan),
op den drie en twintigsten derzelve, en er werd geschreven naar alles,
wat Mordechai gebood, aan de Joden, en aan de stadhouders, en
landvoogden, en oversten der landschappen, die van Indie af tot aan
Morenland strekken, honderd zeven en twintig landschappen, een ieder
landschap naar zijn schrift, een ieder volk naar zijn spraak; ook aan de
Joden naar hun schrift en naar hun spraak.

<span id="an_8:10">8:10</span> En men schreef in den naam van den koning
Ahasveros, en men verzegelde het met des konings ring; en men zond de
brieven door de hand der lopers te paard, rijdende op snelle kemelen, op
muildieren, van merrien geteeld;

<span id="an_8:11">8:11</span> Dat de koning den Joden toeliet, die in
elke stad waren, zich te vergaderen, en voor hun leven te staan, om te
verdelgen, om te doden en om om te brengen alle macht des volks en des
landschaps, die hen benauwen zou, de kleine kinderen en de vrouwen, en
hun buit te roven;

<span id="an_8:12">8:12</span> Op een dag in al de landschappen van den
koning Ahasveros, op den dertienden der twaalfde maand; deze is de maand
Adar.

<span id="an_8:13">8:13</span> De inhoud van dit schrift was: dat een
wet zou gegeven worden in alle landschappen, openbaar aan alle volken;
en dat de Joden gereed zouden zijn tegen dien dag, om zich te wreken aan
hun vijanden.

<span id="an_8:14">8:14</span> De lopers, die op snelle kemelen reden en
op muildieren, togen snellijk uit, aangedreven zijnde door het woord des
konings. Deze wet nu werd gegeven op den burg Susan.

<span id="an_8:15">8:15</span> En Mordechai ging uit van voor het
aangezicht des konings in een hemelsblauw en wit koninklijk kleed, en
met een grote gouden kroon, en met een opperkleed van fijn linnen en
purper; en de stad Susan juichte en was vrolijk.

<span id="an_8:16">8:16</span> Bij de Joden was licht, en blijdschap, en
vreugde, en eer;

<span id="an_8:17">8:17</span> Ook in alle en een ieder landschap, en in
alle en een iedere stad, ter plaatse, waar des konings woord en zijn wet
aankwam, daar was bij de Joden blijdschap en vreugde, maaltijden en
vrolijke dagen; en velen uit de volken des lands werden Joden, want de
vreze der Joden was op hen gevallen.

<span id="an_9:1">9:1</span> In de twaalfde maand nu (dezelve is de
maand Adar), op den dertienden dag derzelve, toen des konings woord en
zijn wet nabij gekomen was, dat men het doen zou, ten dage, als de
vijanden der Joden hoopten over hen te heersen, zo is het omgekeerd,
want de Joden heersten over hun haters.

<span id="an_9:2">9:2</span> Want de Joden vergaderden zich in hun
steden, in al de landschappen van den koning Ahasveros, om de hand te
slaan aan degenen, die hun verderf zochten; en niemand bestond voor hen,
want hunlieder schrik was op al die volken gevallen.

<span id="an_9:3">9:3</span> En al de oversten der landschappen, en de
stadhouders, en landvoogden, en die het werk des konings deden,
verhieven de Joden; want de vreze van Mordechai was op hen gevallen.

<span id="an_9:4">9:4</span> Want Mordechai was groot in het huis des
konings, en zijn gerucht ging uit door alle landschappen; want die man,
Morde chai, werd doorgaans groter.

<span id="an_9:5">9:5</span> De Joden nu sloegen op al hun vijanden, met
den slag des zwaards, en der doding, en der verderving; en zij deden met
hun haters naar hun welbehagen.

<span id="an_9:6">9:6</span> En in den burg Susan hebben de Joden gedood
en omgebracht vijfhonderd mannen.

<span id="an_9:7">9:7</span> En Parsandatha, en Dalfon, en Asfata,

<span id="an_9:8">9:8</span> En Poratha, en Adalia, en Aridatha,

<span id="an_9:9">9:9</span> En Parmastha, en Arisai, en Aridai, en
Vaizatha,

<span id="an_9:10">9:10</span> De tien zonen van Haman, den zoon van
Hammedatha, den vijand der Joden, doodden zij; maar zij sloegen hun
handen niet aan den roof.

<span id="an_9:11">9:11</span> Ten zelfden dage kwam voor den koning het
getal der gedoden op den burg Susan.

<span id="an_9:12">9:12</span> En de koning zeide tot de koningin
Esther: Te Susan op den burg hebben de Joden gedood en omgebracht
vijfhonderd mannen en de tien zonen van Haman; wat hebben zij in al de
andere landschappen des konings gedaan? Wat is nu uw bede? en het zal u
gegeven worden; of wat is verder uw verzoek? het zal geschieden.

<span id="an_9:13">9:13</span> Toen zeide Esther: Dunkt het den koning
goed, men late ook morgen den Joden, die te Susan zijn, toe, te doen
naar het gebod van heden; en men hange de tien zonen van Haman aan de
galg.

<span id="an_9:14">9:14</span> Toen zeide de koning, dat men alzo doen
zou; en er werd een gebod gegeven te Susan, en men hing de tien zonen
van Haman op.

<span id="an_9:15">9:15</span> En de Joden, die te Susan waren,
vergaderden ook op den veertienden dag der maand Adar, en zij doodden te
Susan driehonderd mannen; maar zij sloegen hun hand niet aan den roof.

<span id="an_9:16">9:16</span> De overige Joden nu, die in de
landschappen des konings waren, vergaderden, opdat zij stonden voor hun
leven, en rust hadden van hun vijanden, en zij doodden onder hun haters
vijf en zeventig duizend; maar zij sloegen hun hand niet aan den roof.

<span id="an_9:17">9:17</span> Dit geschiedde op den dertienden dag der
maand Adar; en op de veertienden derzelve rustten zij, en zij maakten
denzelven een dag der maaltijden en der vreugde.

<span id="an_9:18">9:18</span> En de Joden, die te Susan waren,
vergaderden op den dertienden derzelve, en op den veertienden derzelve;
en zij rustten op den vijftienden derzelve, en zij maakten denzelven een
dag der maaltijden en der vreugde.

<span id="an_9:19">9:19</span> Daarom maakten de Joden van de dorpen,
die in de dorpsteden woonden, den veertienden dag der maand Adar ter
vreugde en maaltijden, en een vrolijken dag, en der zending van delen
aan elkander.

<span id="an_9:20">9:20</span> En Mordechai beschreef deze
geschiedenissen; en hij zond brieven aan al de Joden, die in al de
landschappen van den koning Ahasveros waren, dien, die nabij, en dien,
die verre waren,

<span id="an_9:21">9:21</span> Om over hen te bevestigen, dat zij zouden
onderhouden den veertienden dag der maand Adar, en den vijftienden dag
derzelve, in alle en in ieder jaar;

<span id="an_9:22">9:22</span> Naar de dagen, in dewelke de Joden tot
rust gekomen waren van hun vijanden, en de maand, die hun veranderd was
van droefenis in blijdschap, en van rouw in een vrolijken dag; dat zij
dezelve dagen maken zouden tot dagen der maaltijden, en der vreugde, en
der zending van delen aan elkander, en der gaven aan de armen.

<span id="an_9:23">9:23</span> En de Joden namen aan te doen, wat zij
begonnen hadden, en dat Mordechai aan hen geschreven had.

<span id="an_9:24">9:24</span> Omdat Haman, de zoon van Hammedatha, den
Agagiet, aller Joden vijand, tegen de Joden gedacht had hen om te
brengen; en dat hij het Pur, dat is, het lot had geworpen, om hen te
verslaan, en om hen om te brengen.

<span id="an_9:25">9:25</span> Maar als zij voor den koning gekomen was,
heeft hij door brieven bevolen, dat zijn boze gedachte, die hij gedacht
had over de Joden, op zijn hoofd zou wederkeren; en men heeft hem en
zijn zonen aan de galg gehangen.

<span id="an_9:26">9:26</span> Daarom noemt men die dagen Purim, van den
naam van dat Pur. Hierom, vanwege al de woorden van dien brief, en
hetgeen zij zelven daarvan gezien hadden, en wat tot hen overgekomen
was,

<span id="an_9:27">9:27</span> Bevestigden de Joden, en namen op zich en
op hun zaad, en op allen, die zich tot hen vervoegen zouden, dat men het
niet overtrade, dat zij deze twee dagen zouden houden, naar het
voorschrift derzelve, en naar den bestemden tijd derzelve, in alle en
ieder jaar;

<span id="an_9:28">9:28</span> Dat deze dagen gedacht zouden worden en
onderhouden, in alle en elk geslacht, elk huisgezin, elk landschap en
elke stad; en dat deze dagen van Purim niet zouden overtreden worden
onder de Joden, en dat de gedachtenis derzelve geen einde nemen zou bij
hun zaad.

<span id="an_9:29">9:29</span> Daarna schreef de koningin Esther, de
dochter van Abichail, en Mordechai, de Jood, met alle macht, om dezen
brief van Purim ten tweeden male te bevestigen.

<span id="an_9:30">9:30</span> En hij zond de brieven aan al de Joden,
in de honderd zeven en twintig landschappen van het koninkrijk van
Ahasveros, met woorden van vrede en trouw;

<span id="an_9:31">9:31</span> Dat zij deze dagen van Purim bevestigen
zouden op hun bestemde tijden, gelijk als Mordechai, de Jood, over hen
bevestigd had, en Esther, de koningin, en gelijk als zij het bevestigd
hadden voor zichzelven en voor hun zaad; de zaken van het vasten en
hunlieder geroep.

<span id="an_9:32">9:32</span> En het bevel van Esther bevestigde de
geschiedenissen van deze Purim, en het werd in een boek geschreven.

<span id="an_10:1">10:1</span> Daarna legde de koning Ahasveros
schatting op het land, en de eilanden der zee.

<span id="an_10:2">10:2</span> Al de werken nu zijner macht en zijns
gewelds, en de verklaring der grootheid van Mordechai, denwelken de
koning groot gemaakt heeft, zijn die niet geschreven in het boek der
kronieken der koningen van Medie en Perzie?

<span id="an_10:3">10:3</span> Want de Jood Mordechai was de tweede bij
den koning Ahasveros, en groot bij de Joden, en aangenaam bij de menigte
zijner broederen, zoekende het beste voor zijn volk, en sprekende voor
den welstand van zijn ganse zaad.

------------------------------------------------------------------------

[Next: Job](job)
