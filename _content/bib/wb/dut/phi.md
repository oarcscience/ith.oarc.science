[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Dutch Bible: Philippians

<span id="an_1:1">1:1</span> Paulus en Timotheus, dienstknechten van
Jezus Christus, al den heiligen in Christus Jezus, die te Filippi zijn,
met de opzieners en diakenen:

<span id="an_1:2">1:2</span> Genade zij u en vrede van God, onzen Vader,
en den Heere Jezus Christus.

<span id="an_1:3">1:3</span> Ik dank mijn God, zo dikwijls als ik uwer
gedenk.

<span id="an_1:4">1:4</span> (Te allen tijd in al mijn gebed voor u
allen met blijdschap het gebed doende)

<span id="an_1:5">1:5</span> Over uw gemeenschap aan het Evangelie, van
den eersten dag af tot nu toe;

<span id="an_1:6">1:6</span> Vertrouwende ditzelve, dat Hij, Die in u
een goed werk begonnen heeft, dat voleindigen zal tot op den dag van
Jezus Christus;

<span id="an_1:7">1:7</span> Gelijk het bij mij recht is, dat ik van u
allen dit gevoel, omdat ik in mijn hart houde, dat gij, beide in mijn
banden, en in mijn verantwoording en bevestiging van het Evangelie, gij
allen, zeg ik, mijner genade mede deelachtig zijt.

<span id="an_1:8">1:8</span> Want God is mijn Getuige, hoezeer ik
begerig ben naar u allen, met innerlijke bewegingen van Jezus Christus.

<span id="an_1:9">1:9</span> En dit bid ik God, dat uw liefde nog meer
en meer overvloedig worde in erkentenis en alle gevoelen;

<span id="an_1:10">1:10</span> Opdat gij beproeft de dingen, die daarvan
verschillen, opdat gij oprecht zijt, en zonder aanstoot te geven, tot
den dag van Christus;

<span id="an_1:11">1:11</span> Vervuld met vruchten der gerechtigheid,
die door Jezus Christus zijn tot heerlijkheid en prijs van God.

<span id="an_1:12">1:12</span> En ik wil, dat gij weet, broeders, dat
hetgeen aan mij is geschied, meer tot bevordering van het Evangelie
gekomen is;

<span id="an_1:13">1:13</span> Alzo dat mijn banden in Christus openbaar
geworden zijn in het ganse rechthuis, en aan alle anderen;

<span id="an_1:14">1:14</span> En dat het meerder deel der broederen in
den Heere, door mijn banden vertrouwen gekregen hebbende, overvloediger
het Woord onbevreesd durven spreken.

<span id="an_1:15">1:15</span> Sommigen prediken ook wel Christus door
nijd en twist, maar sommigen ook door goedwilligheid.

<span id="an_1:16">1:16</span> Genen verkondigen wel Christus uit
twisting, niet zuiver, menende aan mijn banden verdrukking toe te
brengen;

<span id="an_1:17">1:17</span> Doch dezen uit liefde, dewijl zij weten,
dat ik tot verantwoording van het Evangelie gezet ben.

<span id="an_1:18">1:18</span> Wat dan? Nochtans wordt Christus op
allerlei wijze, hetzij onder een deksel, hetzij in der waarheid,
verkondigd; en daarin verblijd ik mij, ja, ik zal mij ook verblijden.

<span id="an_1:19">1:19</span> Want ik weet, dat dit mij ter zaligheid
gedijen zal, door uw gebed en toebrenging des Geestes van Jezus
Christus.

<span id="an_1:20">1:20</span> Volgens mijn ernstige verwachting en
hoop, dat ik in geen zaak zal beschaamd worden; maar dat in alle
vrijmoedigheid, gelijk te allen tijd, alzo ook nu, Christus zal groot
gemaakt worden in mijn lichaam, hetzij door het leven, hetzij door den
dood.

<span id="an_1:21">1:21</span> Want het leven is mij Christus, en het
sterven is mij gewin.

<span id="an_1:22">1:22</span> Maar of te leven in het vlees, hetzelve
mij oorbaar zij, en wat ik verkiezen zal, weet ik niet.

<span id="an_1:23">1:23</span> Want ik word van deze twee gedrongen,
hebbende begeerte, om ontbonden te worden en met Christus te zijn; want
dat is zeer verre het beste.

<span id="an_1:24">1:24</span> Maar in het vlees te blijven, is nodiger
om uwentwil.

<span id="an_1:25">1:25</span> En dit vertrouw en weet ik, dat ik zal
blijven, en met u allen zal verblijven tot uw bevordering en blijdschap
des geloofs;

<span id="an_1:26">1:26</span> Opdat uw roem in Christus Jezus
overvloedig zij aan mij, door mijn tegenwoordigheid wederom bij u.

<span id="an_1:27">1:27</span> Alleenlijk wandelt waardiglijk het
Evangelie van Christus, opdat, hetzij ik kom en u zie, hetzij ik afwezig
ben, ik van uw zaken moge horen, dat gij staat in een geest, met een
gemoed gezamenlijk strijdende door het geloof des Evangelies;

<span id="an_1:28">1:28</span> En dat gij in geen ding verschrikt wordt
van degenen, die tegenstaan; hetwelk hun wel een bewijs is des verderfs,
maar u der zaligheid, en dat van God.

<span id="an_1:29">1:29</span> Want u is uit genade gegeven in de zaak
van Christus, niet alleen in Hem te geloven, maar ook voor Hem te
lijden;

<span id="an_1:30">1:30</span> Denzelfden strijd hebbende, hoedanigen
gij in mij gezien hebt, en nu in mij hoort.

<span id="an_2:1">2:1</span> Indien er dan enige vertroosting is in
Christus, indien er enige troost is der liefde, indien er enige
gemeenschap is des Geestes, indien er enige innerlijke bewegingen en
ontfermingen zijn;

<span id="an_2:2">2:2</span> Zo vervult mijn blijdschap, dat gij moogt
eensgezind zijn, dezelfde liefde hebbende, van een gemoed en van een
gevoelen zijnde.

<span id="an_2:3">2:3</span> Doet geen ding door twisting of ijdele eer,
maar door ootmoedigheid achte de een den ander uitnemender dan
zichzelven.

<span id="an_2:4">2:4</span> Een iegelijk zie niet op het zijne, maar
een iegelijk zie ook op hetgeen der anderen is.

<span id="an_2:5">2:5</span> Want dat gevoelen zij in u, hetwelk ook in
Christus Jezus was;

<span id="an_2:6">2:6</span> Die in de gestaltenis Gods zijnde, geen
roof geacht heeft Gode even gelijk te zijn;

<span id="an_2:7">2:7</span> Maar heeft Zichzelven vernietigd, de
gestaltenis eens dienstknechts aangenomen hebbende, en is den mensen
gelijk geworden;

<span id="an_2:8">2:8</span> En in gedaante gevonden als een mens, heeft
Hij Zichzelven vernederd, gehoorzaam geworden zijnde tot den dood, ja,
den dood des kruises.

<span id="an_2:9">2:9</span> Daarom heeft Hem ook God uitermate
verhoogd, en heeft Hem een Naam gegeven, welke boven allen naam is;

<span id="an_2:10">2:10</span> Opdat in de Naam van Jezus zich zou
buigen alle knie dergenen, die in den hemel, en die op de aarde, en die
onder de aarde zijn.

<span id="an_2:11">2:11</span> En alle tong zou belijden, dat Jezus
Christus de Heere zij, tot heerlijkheid Gods des Vaders.

<span id="an_2:12">2:12</span> Alzo dan, mijn geliefden, gelijk gij te
allen tijd gehoorzaam geweest zijt, niet als in mijn tegenwoordigheid
alleen, maar veelmeer nu in mijn afwezen, werkt uws zelfs zaligheid met
vreze en beven;

<span id="an_2:13">2:13</span> Want het is God, Die in u werkt beide het
willen en het werken, naar Zijn welbehagen.

<span id="an_2:14">2:14</span> Doet alle dingen zonder murmureren en
tegenspreken;

<span id="an_2:15">2:15</span> Opdat gij moogt onberispelijk en oprecht
zijn, kinderen Gods zijnde, onstraffelijk in het midden van een krom en
verdraaid geslacht, onder welke gij schijnt als lichten in de wereld;

<span id="an_2:16">2:16</span> Voorhoudende het woord des levens, mij
tot een roem tegen den dag van Christus, dat ik niet tevergeefs heb
gelopen, noch tevergeefs gearbeid.

<span id="an_2:17">2:17</span> Ja, indien ik ook tot een drankoffer
geofferd worde over de offerande en bediening uws geloofs, zo verblijde
ik mij, en verblijde mij met u allen.

<span id="an_2:18">2:18</span> En om datzelfde verblijdt gij u ook, en
verblijdt ook ulieden met mij.

<span id="an_2:19">2:19</span> En ik hoop in den Heere Jezus Timotheus
haast tot u te zenden, opdat ik ook welgemoed moge zijn, als ik uw zaken
zal verstaan hebben.

<span id="an_2:20">2:20</span> Want ik heb niemand, die even alzo gemoed
is, dewelke oprechtelijk uw zaken zal bezorgen.

<span id="an_2:21">2:21</span> Want zij zoeken allen het hunne, niet
hetgeen van Christus Jezus is.

<span id="an_2:22">2:22</span> En gij weet zijn beproeving, dat hij, als
een kind zijn vader, met mij gediend heeft in het Evangelie.

<span id="an_2:23">2:23</span> Ik hoop dan wel dezen van stonde aan te
zenden, zo haast als ik in mijn zaken zal voorzien hebben;

<span id="an_2:24">2:24</span> Doch ik vertrouw in den Heere, dat ik ook
zelf haast tot u komen zal.

<span id="an_2:25">2:25</span> Maar ik heb nodig geacht tot u te zenden
Epafroditus, mijn broeder, en medearbeider en medestrijder, en uw
afgezondene, en bedienaar mijner nooddruft;

<span id="an_2:26">2:26</span> Dewijl hij zeer begerig was naar u allen,
en zeer beangst was, omdat gij gehoord hadt, dat hij krank was.

<span id="an_2:27">2:27</span> En hij is ook krank geweest tot nabij den
dood; maar God heeft Zich zijner ontfermd; en niet alleen zijner, maar
ook mijner, opdat ik niet droefheid op droefheid zou hebben.

<span id="an_2:28">2:28</span> Zo heb ik dan hem te spoediger gezonden,
opdat gij, hem ziende, wederom u zoudt verblijden, en ik te min zou
droevig zijn.

<span id="an_2:29">2:29</span> Ontvangt hem dan in den Heere, met alle
blijdschap, en houdt dezulken in waarde.

<span id="an_2:30">2:30</span> Want om het werk van Christus was hij tot
nabij den dood gekomen, zijn leven niet achtende, opdat hij het gebrek
uwer bediening aan mij vervullen zou.

<span id="an_3:1">3:1</span> Voorts, mijn broeders, verblijdt u in den
Heere. Dezelfde dingen aan u te schrijven, is mij niet verdrietig, en
het is u zeker.

<span id="an_3:2">3:2</span> Ziet op de honden, ziet op de kwade
arbeiders, ziet op de versnijding.

<span id="an_3:3">3:3</span> Want wij zijn de besnijding, wij, die God
in den Geest dienen, en in Christus Jezus roemen, en niet in het vlees
betrouwen.

<span id="an_3:4">3:4</span> Hoewel ik heb, dat ik ook in het vlees
betrouwen mocht; indien iemand anders meent te betrouwen in het vlees,
ik nog meer;

<span id="an_3:5">3:5</span> Besneden ten achtsten dage, uit het
geslacht van Israel, van den stam van Benjamin, een Hebreer uit de
Hebreen, naar de wet een Farizeer;

<span id="an_3:6">3:6</span> Naar den ijver een vervolger der Gemeente;
naar de rechtvaardigheid, die in de wet is, zijnde onberispelijk.

<span id="an_3:7">3:7</span> Maar hetgeen mij gewin was, dat heb ik om
Christus' wil schade geacht.

<span id="an_3:8">3:8</span> Ja, gewisselijk, ik acht ook alle dingen
schade te zijn, om de uitnemendheid der kennis van Christus Jezus, mijn
Heere; om Wiens wil ik al die dingen schade gerekend heb, en acht die
drek te zijn, opdat ik Christus moge gewinnen.

<span id="an_3:9">3:9</span> En in Hem gevonden worde, niet hebbende
mijn rechtvaardigheid, die uit de wet is, maar die door het geloof van
Christus is, namelijk de rechtvaardigheid, die uit God is door het
geloof;

<span id="an_3:10">3:10</span> Opdat ik Hem kenne, en de kracht Zijner
opstanding, en de gemeenschap Zijns lijdens, Zijn dood gelijkvormig
wordende;

<span id="an_3:11">3:11</span> Of ik enigszins moge komen tot de
wederopstanding der doden.

<span id="an_3:12">3:12</span> Niet dat ik het alrede gekregen heb, of
alrede volmaakt ben; maar ik jaag er naar, of ik het ook grijpen mocht,
waartoe ik van Christus Jezus ook gegrepen ben.

<span id="an_3:13">3:13</span> Broeders, ik acht niet, dat ik zelf het
gegrepen heb.

<span id="an_3:14">3:14</span> Maar een ding doe ik, vergetende, hetgeen
achter is, en strekkende mij tot hetgeen voor is, jaag ik naar het wit,
tot den prijs der roeping Gods, die van boven is in Christus Jezus.

<span id="an_3:15">3:15</span> Zovelen dan als wij volmaakt zijn, laat
ons dit gevoelen; en indien gij iets anderszins gevoelt, ook dat zal u
God openbaren.

<span id="an_3:16">3:16</span> Doch, daar wij toe gekomen zijn, laat ons
daarin naar denzelfden regel wandelen, laat ons hetzelfde gevoelen.

<span id="an_3:17">3:17</span> Weest mede mijn navolgers, broeders, en
merkt op degenen, die alzo wandelen, gelijk gij ons tot een voorbeeld
hebt.

<span id="an_3:18">3:18</span> Want velen wandelen anders; van dewelken
ik u dikmaals gezegd heb, en nu ook wenende zeg, dat zij vijanden des
kruises van Christus zijn;

<span id="an_3:19">3:19</span> Welker einde is het verderf, welker God
is de buik, en welker heerlijkheid is in hun schande, dewelken aardse
dingen bedenken.

<span id="an_3:20">3:20</span> Maar onze wandel is in de hemelen,
waaruit wij ook den Zaligmaker verwachten, namelijk den Heere Jezus
Christus;

<span id="an_3:21">3:21</span> Die ons vernederd lichaam veranderen zal,
opdat hetzelve gelijkvormig worde aan Zijn heerlijk lichaam, naar de
werking, waardoor Hij ook alle dingen Zichzelven kan onderwerpen.

<span id="an_4:1">4:1</span> Zo dan, mijn geliefde en zeer gewenste
broeders, mijn blijdschap en kroon, staat alzo in den Heere, geliefden!

<span id="an_4:2">4:2</span> Ik vermaan Euodia, en ik vermaan Syntyche,
dat zij eensgezind zijn in den Heere.

<span id="an_4:3">4:3</span> En ik bid ook u, gij mijn oprechte
metgezel, wees dezen vrouwen behulpzaam, die met mij gestreden hebben in
het Evangelie, ook met Clemens, en de andere mijn medearbeiders, welker
namen zijn in het boek des levens.

<span id="an_4:4">4:4</span> Verblijdt u in den Heere te allen tijd;
wederom zeg ik: Verblijdt u.

<span id="an_4:5">4:5</span> Uw bescheidenheid zij allen mensen bekend.
De Heere is nabij.

<span id="an_4:6">4:6</span> Weest in geen ding bezorgd; maar laat uw
begeerten in alles, door bidden en smeken, met dankzegging bekend worden
bij God;

<span id="an_4:7">4:7</span> En de vrede Gods, die alle verstand te
boven gaat, zal uw harten en uw zinnen bewaren in Christus Jezus.

<span id="an_4:8">4:8</span> Voorts, broeders, al wat waarachtig is, al
wat eerlijk is, al wat rechtvaardig is, al wat rein is, al wat liefelijk
is, al wat wel luidt, zo er enige deugd is, en zo er enige lof is,
bedenkt datzelve;

<span id="an_4:9">4:9</span> Hetgeen gij ook geleerd, en ontvangen, en
gehoord, en in mij gezien hebt, doet dat; en de God des vredes zal met u
zijn.

<span id="an_4:10">4:10</span> En ik ben grotelijks verblijd geweest in
den Heere, dat gij nu eenmaal wederom verwakkerd zijt om aan mij te
gedenken; waaraan gij ook gedacht hebt, maar gij hebt de gelegenheid
niet gehad.

<span id="an_4:11">4:11</span> Niet dat ik dit zeg vanwege gebrek; want
ik heb geleerd vergenoegd te zijn in hetgeen ik ben.

<span id="an_4:12">4:12</span> En ik weet vernederd te worden, ik weet
ook overvloed te hebben; alleszins en in alles ben ik onderwezen, beide
verzadigd te zijn en honger te lijden, beide overvloed te hebben en
gebrek te lijden.

<span id="an_4:13">4:13</span> Ik vermag alle dingen door Christus, Die
mij kracht geeft.

<span id="an_4:14">4:14</span> Nochtans hebt gij wel gedaan, dat gij met
mijn verdrukking gemeenschap gehad hebt.

<span id="an_4:15">4:15</span> En ook gij, Filippensen, weet, dat in het
begin des Evangelies, toen ik van Macedonie vertrokken ben, geen
Gemeente mij iets medegedeeld heeft tot rekening van uitgaaf en
ontvangst, dan gij alleen.

<span id="an_4:16">4:16</span> Want ook in Thessalonica hebt gij mij
eenmaal en andermaal gezonden, tot nooddruft.

<span id="an_4:17">4:17</span> Niet dat ik de gave zoek, maar ik zoek de
vrucht, die overvloedig is tot uw rekening.

<span id="an_4:18">4:18</span> Maar ik heb alles ontvangen, en ik heb
overvloed; ik ben vervuld geworden, als ik van Epafroditus ontvangen
heb, dat van u gezonden was, als een welriekende reuk, een aangename
offerande, Gode welbehagelijk.

<span id="an_4:19">4:19</span> Doch mijn God zal naar Zijn rijkdom
vervullen al uw nooddruft, in heerlijkheid, door Christus Jezus.

<span id="an_4:20">4:20</span> Onzen God nu en Vader zij de heerlijkheid
in alle eeuwigheid. Amen.

<span id="an_4:21">4:21</span> Groet alle heiligen in Christus Jezus; U
groeten de broeders, die met mij zijn.

<span id="an_4:22">4:22</span> Al de heiligen groeten u, en meest die
van het huis des keizers zijn.

<span id="an_4:23">4:23</span> De genade van onzen Heere Jezus Christus
zij met u allen. Amen.

------------------------------------------------------------------------

[Next: Colossians](col)
