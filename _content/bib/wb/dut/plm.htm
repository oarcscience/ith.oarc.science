<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Dutch Bible, full text etext at Intangible Textual Heritage">
<TITLE>Dutch Bible: Philemon</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="tit">Previous</A>&nbsp;
<A HREF="heb">Next</A>&nbsp;
</CENTER>
<HR>
</p> <h3 align="center" align="center">Dutch Bible: Philemon</h3> 
<p><A NAME="an_1:1">1:1</A>&nbsp;Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider,</p> 
<p><A NAME="an_1:2">1:2</A>&nbsp;En aan Appia, de geliefde, en aan Archippus, onzen medestrijder, en aan de Gemeente, die te uwen huize is:</p> 
<p><A NAME="an_1:3">1:3</A>&nbsp;Genade zij ulieden en vrede van God, onzen Vader, en den Heere Jezus Christus.</p> 
<p><A NAME="an_1:4">1:4</A>&nbsp;Ik dank mijn God, uwer altijd gedachtig zijnde in mijn gebeden;</p> 
<p><A NAME="an_1:5">1:5</A>&nbsp;Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen;</p> 
<p><A NAME="an_1:6">1:6</A>&nbsp;Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus.</p> 
<p><A NAME="an_1:7">1:7</A>&nbsp;Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder!</p> 
<p><A NAME="an_1:8">1:8</A>&nbsp;Daarom, hoewel ik grote vrijmoedigheid heb in Christus, om u te bevelen, hetgeen betamelijk is;</p> 
<p><A NAME="an_1:9">1:9</A>&nbsp;Zo bid ik nochtans liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus.</p> 
<p><A NAME="an_1:10">1:10</A>&nbsp;Ik bid u dan voor mijn zoon, denwelken ik in mijn banden heb geteeld, namelijk Onesimus;</p> 
<p><A NAME="an_1:11">1:11</A>&nbsp;Die eertijds u onnut was, maar nu u en mij zeer nuttig; denwelken ik wedergezonden heb;</p> 
<p><A NAME="an_1:12">1:12</A>&nbsp;Doch gij, neem hem, dat is mijn ingewanden, weder aan;</p> 
<p><A NAME="an_1:13">1:13</A>&nbsp;Denwelken ik wel had willen bij mij behouden, opdat hij mij voor u dienen zou in de banden des Evangelies.</p> 
<p><A NAME="an_1:14">1:14</A>&nbsp;Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid.</p> 
<p><A NAME="an_1:15">1:15</A>&nbsp;Want veellicht is hij daarom voor een kleinen tijd van u gescheiden geweest, opdat gij hem eeuwig zoudt weder hebben.</p> 
<p><A NAME="an_1:16">1:16</A>&nbsp;Nu voortaan niet als een dienstknecht, maar meer dan een dienstknecht, namelijk een geliefden broeder, inzonderheid mij, hoeveel te meer dan u, beide in het vlees en in den Heere.</p> 
<p><A NAME="an_1:17">1:17</A>&nbsp;Indien gij mij dan houdt voor een metgezel, zo neem hem aan, gelijk als mij.</p> 
<p><A NAME="an_1:18">1:18</A>&nbsp;En indien hij u iets verongelijkt heeft, of schuldig is, reken dat mij toe.</p> 
<p><A NAME="an_1:19">1:19</A>&nbsp;Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt.</p> 
<p><A NAME="an_1:20">1:20</A>&nbsp;Ja, broeder, laat mij uwer hierin genieten in den Heere; verkwik mijn ingewanden in den Heere.</p> 
<p><A NAME="an_1:21">1:21</A>&nbsp;Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg.</p> 
<p><A NAME="an_1:22">1:22</A>&nbsp;En bereid mij ook tegelijk een herberg; want ik hoop, dat ik door uw gebeden ulieden zal geschonken worden.</p> 
<p><A NAME="an_1:23">1:23</A>&nbsp;U groeten Epafras, mijn medegevangene in Christus Jezus,</p> 
<p><A NAME="an_1:24">1:24</A>&nbsp;Markus, Aristarchus, Demas, Lukas, mijn medearbeiders.</p> 
<p><A NAME="an_1:25">1:25</A>&nbsp;De genade van onzen Heere Jezus Christus zij met uw geest. Amen.</p> 
<p><HR>
<CENTER>
<A HREF="heb">Next: Hebrews</A></CENTER>
</BODY>
</HTML>
