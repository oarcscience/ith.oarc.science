[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mic)  [Next](hab) 

------------------------------------------------------------------------

### Dutch Bible: Nahum

<span id="an_1:1">1:1</span> De last van Nineve. Het boek des gezichts
van Nahum, den Elkosiet.

<span id="an_1:2">1:2</span> Een ijverig God en een wreker is de HEERE,
een wreker is de HEERE, en zeer grimmig; een wreker is de HEERE aan Zijn
wederpartijders, en Hij behoudt den toorn Zijn vijanden.

<span id="an_1:3">1:3</span> De HEERE is lankmoedig, doch van grote
kracht, en Hij houdt den schuldige geenszins onschuldig. Des HEEREN weg
is in wervelwind, en in storm, en de wolken zijn het stof Zijner voeten.

<span id="an_1:4">1:4</span> Hij scheldt de zee, en maakt ze droog, en
Hij verdroogt alle rivieren; Basan en Karmel kwelen, ook kweelt de bloem
van Libanon.

<span id="an_1:5">1:5</span> De bergen beven voor Hem, en de heuvelen
versmelten; en de aarde licht zich op voor Zijn aangezicht, en de
wereld, en allen, die daarin wonen.

<span id="an_1:6">1:6</span> Wie zal voor Zijn gramschap staan, en wie
zal voor de hittigheid Zijns toorns bestaan? Zijn grimmigheid is
uitgestort als vuur, en de rotsstenen worden van Hem vermorzeld.

<span id="an_1:7">1:7</span> De HEERE is goed, Hij is ter sterkte in den
dag der benauwdheid, en Hij kent hen, die op Hem betrouwen.

<span id="an_1:8">1:8</span> En met een doorgaanden vloed zal Hij haar
plaats te niet maken; en duisternis zal Zijn vijanden vervolgen.

<span id="an_1:9">1:9</span> Wat denkt gijlieden tegen den HEERE? Hij
zal zelf een voleinding maken; de benauwdheid zal niet tweemaal op
rijzen.

<span id="an_1:10">1:10</span> Dewijl zij in elkander gevlochten zijn
als doornen, en dronken zijn, gelijk zij plegen dronken te zijn, zo
worden zij volkomen verteerd, als een dorre stoppel.

<span id="an_1:11">1:11</span> Van u is een uitgegaan, die kwaad denkt
tegen den HEERE, een Belialsraadsman.

<span id="an_1:12">1:12</span> Alzo zegt de HEERE: Zijn zij voorspoedig,
en alzo velen, alzo zullen zij ook geschoren worden, en hij zal
doorgaan; Ik heb u wel gedrukt, maar Ik zal u niet meer drukken.

<span id="an_1:13">1:13</span> Maar nu zal Ik zijn juk van u breken, en
zal uw banden verscheuren.

<span id="an_1:14">1:14</span> Doch tegen u heeft de HEERE bevolen, dat
er van uw naam niemand meer gezaaid zal worden; uit het huis uws gods
zal Ik uitroeien de gesneden en gegoten beelden; Ik zal u daar een graf
maken, als gij zult veracht zijn geworden.

<span id="an_1:15">1:15</span> Ziet op de bergen de voeten desgenen, die
het goede boodschapt, die vrede doet horen; vier uw vierdagen, o Juda!
betaal uw geloften; want de Belials- man zal voortaan niet meer door u
doorgaan, hij is gans uitgeroeid.

<span id="an_2:1">2:1</span> De verstrooier trekt tegen uw aangezicht
op, bewaar de vesting; bezichtig den weg; sterk de lenden, versterk de
kracht zeer.

<span id="an_2:2">2:2</span> Want de HEERE heeft de hovaardij Jakobs
afgewend, gelijk de hovaardij Israels; want de ledigmakers hebben ze
ledig gemaakt, en zij hebben hun wijnranken verdorven.

<span id="an_2:3">2:3</span> De schilden zijner helden zijn rood
gemaakt, de kloeke mannen zijn scharlakenvervig; de wagens zijn in het
vuur der fakkelen, ten dage als hij zich bereidt; en de spiesen worden
geschud.

<span id="an_2:4">2:4</span> De wagens razen door de wijken, zij lopen
ginds en weder op de straten; hun gedaanten zijn als der fakkelen, zij
lopen door elkander henen als de bliksemen.

<span id="an_2:5">2:5</span> Hij zal aan zijn voortreffelijken gedenken,
doch zij zullen struikelen in hun tochten; zij zullen haasten naar hun
muur, als het beschutsel vaardig zal wezen.

<span id="an_2:6">2:6</span> De poorten der rivieren zullen geopend
worden, en het paleis zal versmelten.

<span id="an_2:7">2:7</span> En Huzab zal gevankelijk weggevoerd worden,
men zal haar heten voortgaan; en haar maagden zullen haar geleiden, als
met een stem der duiven, trommelende op haar harten.

<span id="an_2:8">2:8</span> Nineve is wel als een watervijver, van de
dagen af dat zij geweest is, doch zij zullen vluchten. Staat, staat! zal
men roepen, maar niemand zal omzien.

<span id="an_2:9">2:9</span> Rooft zilver, rooft goud, want er is geen
einde des voorraads, der heerlijkheid van allerlei gewenste vaten.

<span id="an_2:10">2:10</span> Zij is geledigd, ja, uitgeledigd,
uitgeput, en haar hart versmelt, en de knieen schudden, en in al de
lenden is smart, en hun aller aangezichten betrekken, als een pot.

<span id="an_2:11">2:11</span> Waar is nu de woning der leeuwen, en die
weide der jonge leeuwen? Alwaar de leeuw, de oude leeuw, en het
leeuwenwelp wandelde, en er was niemand, die hen verschrikte.

<span id="an_2:12">2:12</span> De leeuw, die genoeg roofde voor zijn
welpen, en worgde voor zijn oude leeuwinnen, die zijn holen vervulde met
roof, en zijn woningen met het geroofde.

<span id="an_2:13">2:13</span> Ziet, Ik wil aan u, spreekt de HEERE der
heirscharen, en Ik zal haar wagenen in rook verbranden, en het zwaard
zal uw jonge leeuwen verteren, en Ik zal uw roof uitroeien van de aarde,
en de stem uwer gezanten zal niet meer gehoord worden.

<span id="an_3:1">3:1</span> Wee der bloedstad, die gans vol leugen, en
verscheuring is! de roof houdt niet op.

<span id="an_3:2">3:2</span> Er is het geklap der zweep, en het geluid
van het bulderen der raderen; en de paarden stampen, en de wagens
springen op.

<span id="an_3:3">3:3</span> De ruiter steekt omhoog, zo het vlammende
zwaard, als de bliksemende spies, en er zal veelheid der verslagenen
zijn, en een zware menigte der dode lichamen; ja, er zal geen einde zijn
der lichamen, men zal over hun lichamen struikelen;

<span id="an_3:4">3:4</span> Om der grote hoererijen wil der zeer
bevallige hoer, der meesteres der toverijen, die met haar hoererijen
volken verkocht heeft, en geslachten met haar toverijen.

<span id="an_3:5">3:5</span> Ziet, Ik wil aan u, spreekt de HEERE der
heirscharen, en Ik zal uw zomen ontdekken boven uw aangezicht, en Ik zal
den heidenen uw naaktheid, en den koninkrijken uw schande wijzen.

<span id="an_3:6">3:6</span> En Ik zal verfoeilijke dingen op u werpen,
en u tot schande maken, en Ik zal u als een spiegel stellen.

<span id="an_3:7">3:7</span> En het zal geschieden, dat allen, die u
zien, van u wegvlieden zullen en zeggen: Nineve is verstoord, wie zal
medelijden met haar hebben? Van waar zal ik u troosters zoeken?

<span id="an_3:8">3:8</span> Zijt gij beter dan No, de volkrijke,
gelegen in de rivieren? die rondom henen water heeft, welker voormuur de
zee is, haar muur is van zee.

<span id="an_3:9">3:9</span> Morenland en Egypte waren haar macht, en er
was geen einde; Put en Lybea waren tot uw hulp.

<span id="an_3:10">3:10</span> Nog is zij gevankelijk gegaan in de
gevangenis; ook zijn haar kinderen op het hoofd van alle straten
verpletterd geworden; en over haar geeerden hebben zij het lot geworpen,
en al haar groten zijn in boeien gebonden geworden.

<span id="an_3:11">3:11</span> Ook zult gij dronken worden, gij zult u
verbergen; ook zult gij een sterkte zoeken vanwege den vijand.

<span id="an_3:12">3:12</span> Al uw vastigheden zijn vijgebomen met de
eerste vruchten; indien zij geschud worden, zo vallen zij dien op den
mond, die ze eten wil.

<span id="an_3:13">3:13</span> Ziet, uw volk zal in het midden van u tot
vrouwen worden; de poorten uws lands zullen uw vijanden wijd geopend
worden; het vuur zal uw grendelen verteren.

<span id="an_3:14">3:14</span> Schep u water ter belegering; versterk uw
vastigheden; ga in de klei, en treed in het leem; verbeter den
ticheloven.

<span id="an_3:15">3:15</span> Het vuur zal u aldaar verteren; het
zwaard zal u uitroeien, het zal u afeten, als de kevers, vermeerder u
als sprinkhanen.

<span id="an_3:16">3:16</span> Gij hebt meer handelaars, dan er sterren
aan den hemel zijn; de kevers zullen invallen, en er van vliegen.

<span id="an_3:17">3:17</span> Uw gekroonden zijn als de sprinkhanen, en
uw krijgsoversten als de grote kevers, die zich in de heiningmuren
legeren in de koude der dagen; wanneer de zon opgaat, zo vliegen zij
weg, alzo dat hun plaats onbekend is, waar zij geweest zijn.

<span id="an_3:18">3:18</span> Uw herders zullen sluimeren, o koning van
Assur! uw voortreffelijken zullen zich leggen, uw volk zal zich op de
bergen wijd uitbreiden, en niemand zal ze verzamelen.

<span id="an_3:19">3:19</span> Er is geen samentrekking voor uw breuk,
uw plage is smartelijk; allen, die het gerucht van u horen, zullen de
handen over u klappen; want over wien is uw boosheid niet geduriglijk
gegaan?

------------------------------------------------------------------------

[Next: Habakkuk](hab)
