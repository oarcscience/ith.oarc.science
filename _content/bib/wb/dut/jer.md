[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](isa)  [Next](lam) 

------------------------------------------------------------------------

### Dutch Bible: Jeremiah

<span id="an_1:1">1:1</span> De woorden van Jeremia, den zoon van
Hilkia, uit de priesteren, die te Anathoth waren, in het land van
Benjamin;

<span id="an_1:2">1:2</span> Tot welken het woord des HEEREN geschiedde,
in de dagen van Josia, zoon van Amon, koning van Juda, in het dertiende
jaar zijner regering.

<span id="an_1:3">1:3</span> Ook geschiedde het tot hem in de dagen van
Jojakim, zoon van Josia, koning van Juda, totdat voleind werd het elfde
jaar van Zedekia, zoon van Josia, koning van Juda; totdat Jeruzalem
gevankelijk werd weggevoerd in de vijfde maand.

<span id="an_1:4">1:4</span> Het woord des HEEREN dan geschiedde tot
mij, zeggende:

<span id="an_1:5">1:5</span> Eer Ik u in moeders buik formeerde, heb Ik
u gekend, en eer gij uit de baarmoeder voortkwaamt, heb Ik u geheiligd;
Ik heb u den volken tot een profeet gesteld.

<span id="an_1:6">1:6</span> Toen zeide ik: Ach, Heere HEERE! zie, ik
kan niet spreken, want ik ben jong.

<span id="an_1:7">1:7</span> Maar de HEERE zeide tot mij: Zeg niet: Ik
ben jong; want overal, waarhenen Ik u zenden zal, zult gij gaan, en
alles, wat Ik u gebieden zal, zult gij spreken.

<span id="an_1:8">1:8</span> Vrees niet voor hun aangezicht, want Ik ben
met u, om u te redden, spreekt de HEERE.

<span id="an_1:9">1:9</span> En de HEERE stak Zijn hand uit, en roerde
mijn mond aan; en de HEERE zeide tot mij: Zie, Ik geef Mijn woorden in
uw mond.

<span id="an_1:10">1:10</span> Zie, Ik stel u te dezen dage over de
volken en over de koninkrijken, om uit te rukken, en af te breken, en te
verderven, en te verstoren; ook om te bouwen en te planten.

<span id="an_1:11">1:11</span> Wijders geschiedde des HEEREN woord tot
mij, zeggende: Wat ziet gij, Jeremia? En ik zeide: Ik zie een
amandelroede.

<span id="an_1:12">1:12</span> En de HEERE zeide tot mij: Gij hebt wel
gezien; want Ik zal wakker zijn over Mijn woord, om dat te doen.

<span id="an_1:13">1:13</span> En des HEEREN woord geschiedde ten
tweeden male tot mij, zeggende: Wat ziet gij? En ik zeide: Ik zie een
ziedenden pot, welks voorste deel tegen het noorden is.

<span id="an_1:14">1:14</span> En de HEERE zeide tot mij: Van het
noorden zal zich dit kwaad opdoen over alle inwoners des lands.

<span id="an_1:15">1:15</span> Want zie, Ik roep alle geslachten der
koninkrijken van het noorden, spreekt de HEERE; en zij zullen komen, en
zetten een iegelijk zijn troon voor de deur der poorten van Jeruzalem,
en tegen al haar muren rondom, en tegen alle steden van Juda.

<span id="an_1:16">1:16</span> En Ik zal Mijn oordelen tegen hen
uitspreken over al hun boosheid; dat zij Mij verlaten hebben, en anderen
goden gerookt, en zich gebogen hebben voor de werken hunner handen.

<span id="an_1:17">1:17</span> Gij dan, gord uw lendenen, en maakt u op,
en spreek tot hen alles, wat Ik u gebieden zal; wees niet verslagen voor
hun aangezicht, opdat Ik u voor hun aangezicht niet versla.

<span id="an_1:18">1:18</span> Want zie, Ik stel u heden tot een vaste
stad, en tot een ijzeren pilaar, en tot koperen muren tegen het ganse
land; tegen de koningen van Juda, tegen haar vorsten, tegen haar
priesteren, en tegen het volk van het land.

<span id="an_1:19">1:19</span> En zij zullen tegen u strijden, maar
tegen u niet vermogen; want Ik ben met u, spreekt de HEERE, om u uit te
helpen.

<span id="an_2:1">2:1</span> En des HEEREN woord geschiedde tot mij,
zeggende:

<span id="an_2:2">2:2</span> Ga en roep voor de oren van Jeruzalem,
zeggende: Zo zegt de HEERE: Ik gedenk der weldadigheid uwer jeugd, der
liefde uwer ondertrouw, toen gij Mij nawandeldet in de woestijn, in
onbezaaid land.

<span id="an_2:3">2:3</span> Israel was den HEERE een heiligheid, de
eerstelingen Zijner inkomste; allen, die hem opaten, werden voor
schuldig gehouden; kwaad kwam hun over, spreekt de HEERE.

<span id="an_2:4">2:4</span> Hoort des HEEREN woord, gij huis van Jakob,
en alle geslachten van het huis Israels!

<span id="an_2:5">2:5</span> Zo zegt de HEERE: Wat voor onrecht hebben
uw vaders aan Mij gevonden, dat zij verre van Mij geweken zijn, en
hebben de ijdelheid nagewandeld, en zij zijn ijdel geworden?

<span id="an_2:6">2:6</span> En zeiden niet: Waar is de HEERE, Die ons
opvoerde uit Egypteland, Die ons leidde in de woestijn, in een land van
wildernissen en kuilen, in een land van dorheid en schaduw des doods, in
een land, waar niemand doorging, en waar geen mens woonde?

<span id="an_2:7">2:7</span> En Ik bracht u in een vruchtbaar land, om
de vrucht van hetzelve en het goede er van te eten; maar toen gij daarin
kwaamt, verontreinigdet gij Mijn land, en steldet Mijn erfenis tot een
gruwel.

<span id="an_2:8">2:8</span> De priesters zeiden niet: Waar is de HEERE?
en die de wet handelden, kenden Mij niet; en de herders overtraden tegen
Mij; en de profeten profeteerden door Baal, en wandelden naar dingen,
die geen nut doen.

<span id="an_2:9">2:9</span> Daarom zal Ik nog met ulieden twisten,
spreekt de HEERE; ja, met uw kindskinderen zal Ik twisten.

<span id="an_2:10">2:10</span> Want, gaat over in de eilanden der
Chitteers, en ziet toe, en zendt naar Kedar, en merkt er wel op; en
ziet, of diesgelijks geschied zij?

<span id="an_2:11">2:11</span> Heeft ook een volk de goden veranderd,
hoewel dezelve geen goden zijn? Nochtans heeft Mijn volk zijn Eer
veranderd in hetgeen geen nut doet.

<span id="an_2:12">2:12</span> Ontzet u hierover, gij hemelen, en zijt
verschrikt, wordt zeer woest, spreekt de HEERE.

<span id="an_2:13">2:13</span> Want Mijn volk heeft twee boosheden
begaan; Mij, den Springader des levenden waters, hebben zij verlaten, om
zichzelven bakken uit te houwen, gebroken bakken, die geen water houden.

<span id="an_2:14">2:14</span> Is dan Israel een knecht, of is hij een
ingeborene des huizes? Waarom is hij dan ten roof geworden?

<span id="an_2:15">2:15</span> De jonge leeuwen hebben over hem gebruld,
zij hebben hun stem verheven; en zij hebben zijn land gezet in
verwoesting; zijn steden zijn verbrand, dat er niemand in woont.

<span id="an_2:16">2:16</span> Ook hebben u de kinderen van Nof en
Tachpanhes den schedel afgeweid.

<span id="an_2:17">2:17</span> Doet gij dit niet zelven, doordien gij
den HEERE, uw God, verlaat, ten tijde als Hij u op den weg leidt?

<span id="an_2:18">2:18</span> En nu, wat hebt gij te doen met den weg
van Egypte, om de wateren van Sihor te drinken? En wat hebt gij te doen
met den weg van Assur, om de wateren der rivier te drinken?

<span id="an_2:19">2:19</span> Uw boosheid zal u kastijden, en uw
afkeringen zullen u straffen; weet dan en ziet, dat het kwaad en bitter
is, dat gij den HEERE, uw God, verlaat, en Mijn vreze niet bij u is,
spreekt de Heere, de HEERE der heirscharen.

<span id="an_2:20">2:20</span> Als Ik van ouds uw juk verbroken, en uw
banden verscheurd had, zo zeidet gij: Ik zal niet dienen; maar op allen
hogen heuvel en onder allen groenen boom loopt gij om, hoererende.

<span id="an_2:21">2:21</span> Ik had u toch geplant, een edelen
wijnstok, een geheel getrouw zaad; hoe zijt gij Mij dan veranderd in
verbasterde ranken van een vreemden wijnstok?

<span id="an_2:22">2:22</span> Want, al wiest gij u met salpeter, en
naamt u veel zeep, zo is toch uw ongerechtigheid voor Mijn aangezicht
getekend, spreekt de Heere HEERE.

<span id="an_2:23">2:23</span> Hoe zegt gij: Ik ben niet verontreinigd,
ik heb de Baals niet nagewandeld? Zie uw weg in het dal, ken, wat gij
gedaan hebt, gij lichte, snelle kemelin, die haar wegen verdraait!

<span id="an_2:24">2:24</span> Zij is een woudezelin, gewend in de
woestijn, naar den lust harer ziel schept zij den wind, wie zou haar
ontmoeting afkeren? Allen, die haar zoeken, zullen niet moede worden, in
haar maand zullen zij haar vinden.

<span id="an_2:25">2:25</span> Bedwing uw voet van ontschoeiing, en uw
keel van dorst; maar gij zegt: Het is buiten hoop; neen, want ik heb de
vreemden lief, en die zal ik nawandelen!

<span id="an_2:26">2:26</span> Gelijk een dief beschaamd wordt, wanneer
hij gevonden wordt, alzo zijn die van het huis Israels beschaamd; zij,
hun koningen, hun vorsten, en hun priesters, en hun profeten;

<span id="an_2:27">2:27</span> Die tot een hout zeggen: Gij zijt mijn
vader; en tot een steen: Gij hebt mij gegenereerd; want zij keren Mij
den nek toe, en niet het aangezicht; maar ten tijde huns kwaads zeggen
zij: Sta op en verlos ons.

<span id="an_2:28">2:28</span> Waar zijn dan uw goden, die gij u gemaakt
hebt? Laat ze opstaan, of zij u ten tijde uws kwaads zullen verlossen;
want naar het getal uwer steden zijn uw goden, o Juda!

<span id="an_2:29">2:29</span> Waarom twist gij tegen Mij? Gij hebt
allen tegen Mij overtreden, spreekt de HEERE.

<span id="an_2:30">2:30</span> Tevergeefs heb Ik uw kinderen geslagen;
zij hebben de tucht niet aangenomen; ulieder zwaard heeft uw profeten
verteerd, als een verdorven leeuw.

<span id="an_2:31">2:31</span> O geslacht, aanmerkt toch gijlieden des
HEEREN woord! Ben Ik Israel een woestijn geweest, of een land der
uiterste donkerheid? Waarom zegt dan Mijn volk: Wij zijn heren, wij
zullen niet meer tot U komen?

<span id="an_2:32">2:32</span> Vergeet ook een jonkvrouw haar
versiersel, of een bruid haar bindselen? Nochtans heeft Mijn volk Mij
vergeten, dagen zonder getal.

<span id="an_2:33">2:33</span> Wat maakt gij uw weg goed, daar gij
boelering zoekt? Waarom gij ook de booste hoeren uw wegen geleerd hebt.

<span id="an_2:34">2:34</span> Ja, het bloed van de zielen der
onschuldige nooddruftigen is in uw zomen gevonden; Ik heb dat niet met
opgraven gevonden, maar aan alle die.

<span id="an_2:35">2:35</span> Nog zegt gij: Zeker, ik ben onschuldig;
Zijn toorn is immers van mij afgekeerd. Ziet, Ik zal met u rechten,
omdat gij zegt: Ik heb niet gezondigd.

<span id="an_2:36">2:36</span> Wat reist gij veel uit, veranderende uw
weg? Gij zult ook van Egypte beschaamd worden, gelijk als gij van Assur
beschaamd zijt.

<span id="an_2:37">2:37</span> Gij zult ook van hier uitgaan met uw
handen op uw hoofd; want de HEERE heeft al uw vertrouwen verworpen,
zodat gij daarmede niet zult gedijen.

<span id="an_3:1">3:1</span> Men zegt: Zo een man zijn huisvrouw
verlaat, en zij gaat van hem, en wordt eens anderen mans, zal hij ook
tot haar nog wederkeren? Zou datzelve land niet grotelijks ontheiligd
worden? Gij nu hebt met veel boeleerders gehoereerd, keer nochtans weder
tot Mij, spreekt de HEERE.

<span id="an_3:2">3:2</span> Hef uw ogen op naar de hoge plaatsen, en
zie toe, waar zijt gij niet beslapen? Gij hebt voor hen gezeten aan de
wegen, als een Arabier in de woestijn; alzo hebt gij het land ontheiligd
met uw hoererijen en met uw boosheid.

<span id="an_3:3">3:3</span> Daarom zijn de regendruppelen ingehouden,
en er is geen spade regen geweest. Maar gij hebt een hoerenvoorhoofd,
gij weigert schaamrood te worden.

<span id="an_3:4">3:4</span> Zult gij niet van nu af tot Mij roepen:
Mijn Vader! Gij zijt de leidsman mijner jeugd!

<span id="an_3:5">3:5</span> Zal Hij in eeuwigheid den toorn behouden?
Zal Hij dien gestadig bewaren? Zie, gij spreekt en doet die boosheden,
en neemt de overhand.

<span id="an_3:6">3:6</span> Voorts zeide de HEERE tot mij, in de dagen
van den koning Josia: Hebt gij gezien, wat de afgekeerde Israel gedaan
heeft? Zij ging henen op allen hogen berg, en tot onder allen groenen
boom, en hoereerde aldaar.

<span id="an_3:7">3:7</span> En Ik zeide, nadat zij zulks alles gedaan
had: Bekeer u tot Mij; maar zij bekeerde zich niet. Dit zag de
trouweloze, haar zuster Juda.

<span id="an_3:8">3:8</span> En Ik zag, als Ik ter oorzake van alles,
waarin de afgekeerde Israel overspel bedreven had, haar verlaten, en
haar haar scheidbrief gegeven had, dat de trouweloze, haar zuster Juda,
niet vreesde, maar ging henen, en hoereerde zelve ook.

<span id="an_3:9">3:9</span> Ja, het geschiedde, vanwege het gerucht
harer hoererij, dat zij het land ontheiligde; want zij bedreef overspel
met steen en met hout.

<span id="an_3:10">3:10</span> En zelfs in dit alles heeft zich haar
trouweloze zuster Juda tot Mij niet bekeerd met haar ganse hart, maar
valselijk, spreekt de HEERE.

<span id="an_3:11">3:11</span> Dies de HEERE tot mij zeide: De
afgekeerde Israel heeft haar ziel gerechtvaardigd, meer dan de
trouweloze Juda.

<span id="an_3:12">3:12</span> Gij henen, en roep deze woorden uit tegen
het noorden, en zeg: Bekeer u, gij afgekeerde Israel! spreekt de HEERE,
zo zal Ik Mijn toorn op ulieden niet doen vallen; want Ik ben
goedertieren, spreekt de HEERE. Ik zal den toorn niet in eeuwigheid
behouden.

<span id="an_3:13">3:13</span> Alleen ken uw ongerechtigheid, dat gij
tegen den HEERE, uw God, hebt overtreden, en uw wegen verstrooid hebt
tot de vreemden, onder allen groenen boom, maar gij zijt Mijner stem
niet gehoorzaam geweest, spreekt de HEERE.

<span id="an_3:14">3:14</span> Bekeert u, gij afkerige kinderen! spreekt
de HEERE, want Ik heb u getrouwd, en Ik zal u aannemen, een uit een
stad, en twee uit een geslacht, en zal u brengen te Sion.

<span id="an_3:15">3:15</span> En Ik zal ulieden herders geven naar Mijn
hart; die zullen u weiden met wetenschap en verstand.

<span id="an_3:16">3:16</span> En het zal geschieden, wanneer gij
vermenigvuldigd en vruchtbaar zult geworden zijn in het land, in die
dagen, spreekt de HEERE, zullen zij niet meer zeggen: De ark des
verbonds des HEEREN, ook zal zij in het hart niet opkomen; en zij zullen
aan haar niet gedenken, en haar niet bezoeken, en zij zal niet weder
gemaakt worden.

<span id="an_3:17">3:17</span> Te dier tijd zullen zij Jeruzalem noemen,
des HEEREN troon; en al de heidenen zullen tot haar vergaderd worden, om
des HEEREN Naams wil, te Jeruzalem; en zij zullen niet meer wandelen
naar het goeddunken van hun boos hart.

<span id="an_3:18">3:18</span> In die dagen zal het huis van Juda gaan
tot het huis van Israel; en zij zullen te zamen komen uit het land van
het noorden, in het land, dat Ik uw vaderen ten erve gegeven heb.

<span id="an_3:19">3:19</span> Ik zeide wel: Hoe zal Ik u onder de
kinderen zetten, en u geven het gewenste land, de sierlijke erfenis van
de heirscharen der heidenen? Maar Ik zeide: Gij zult tot Mij roepen:
Mijn Vader! en gij zult van achter Mij niet afkeren.

<span id="an_3:20">3:20</span> Waarlijk, gelijk een vrouw trouwelooslijk
scheidt van haar vriend, alzo hebt gijlieden trouwelooslijk tegen Mij
gehandeld, gij huis Israels! spreekt de HEERE.

<span id="an_3:21">3:21</span> Er is een stem gehoord op de hoge
plaatsen, een geween en smekingen der kinderen Israels, omdat zij hun
weg verkeerd, en den HEERE, hun God, vergeten hebben.

<span id="an_3:22">3:22</span> Keert weder, gij afkerige kinderen! Ik
zal uw afkeringen genezen. Zie, hier zijn wij, wij komen tot U, want Gij
zijt de HEERE, onze God!

<span id="an_3:23">3:23</span> Waarlijk, tevergeefs verwacht men het van
de heuvelen en de menigte der bergen; waarlijk, in den HEERE, onzen God,
is Israels heil!

<span id="an_3:24">3:24</span> Want de schaamte heeft den arbeid onzer
vaderen opgegeten, van onze jeugd aan; hun schapen en hun runderen, hun
zonen en hun dochteren.

<span id="an_3:25">3:25</span> Wij liggen in onze schaamte, en onze
schande overdekt ons, want wij hebben tegen den HEERE, onzen God,
gezondigd, wij en onze vaderen, van onze jeugd aan tot op dezen dag; en
wij zijn der stem des HEEREN, onzes Gods, niet gehoorzaam geweest.

<span id="an_4:1">4:1</span> Zo gij u bekeren zult, Israel! spreekt de
HEERE, bekeer u tot Mij; en zo gij uw verfoeiselen van Mijn aangezicht
zult wegdoen, zo zwerft niet om.

<span id="an_4:2">4:2</span> Maar zweer: Zo waarachtig als de HEERE
leeft! in waarheid, in recht en in gerechtigheid; zo zullen zich de
heidenen in Hem zegenen, en zich in Hem beroemen.

<span id="an_4:3">4:3</span> Want zo zegt de HEERE tot de mannen van
Juda, en tot Jeruzalem: Braakt ulieden een braakland, en zaait niet
onder de doornen.

<span id="an_4:4">4:4</span> Besnijdt u den HEERE en doet weg de
voorhuiden uwer harten, gij mannen van Juda en inwoners van Jeruzalem!
opdat Mijner grimmigheid niet uitvare als een vuur, en brande, dat
niemand blussen kunne, vanwege de boosheid uwer handelingen.

<span id="an_4:5">4:5</span> Verkondigt in Juda, en laat het horen te
Jeruzalem, en zegt het; ja, blaast de bazuin in het land; roept met
volle stem en zegt: Verzamelt ulieden, en laat ons ingaan in de vaste
steden!

<span id="an_4:6">4:6</span> Werpt de banier op naar Sion, vlucht met
hopen, blijft niet staan! want Ik breng een kwaad aan van het noorden,
en een grote breuk.

<span id="an_4:7">4:7</span> De leeuw is opgekomen uit zijn haag, en de
verderver der heidenen is opgetrokken, hij is uitgegaan uit zijn plaats,
om uw land te stellen in verwoestingen; uw steden zullen verstoord
worden, dat er niemand in wone.

<span id="an_4:8">4:8</span> Hierom, gordt zakken aan, bedrijft misbaar
en huilt; want de hittigheid van des HEEREN toorn is niet van ons
afgekeerd.

<span id="an_4:9">4:9</span> En het zal te dier tijd geschieden, spreekt
de HEERE, dat het hart des konings en het hart der vorsten vergaan zal;
en de priesters zullen zich ontzetten, en de profeten zich verwonderen.

<span id="an_4:10">4:10</span> Toen zeide ik: Ach, Heere HEERE!
waarlijk, Gij hebt dit volk en Jeruzalem grotelijks bedrogen, zeggende:
Gijlieden zult vrede hebben; daar het zwaard tot aan de ziel raakt.

<span id="an_4:11">4:11</span> Te dier tijd zal tot dit volk en tot
Jeruzalem gezegd worden: Een dorre wind van de hoge plaatsen in de
woestijn, van den weg der dochter Mijns volks; niet om te wannen, noch
om te zuiveren.

<span id="an_4:12">4:12</span> Er zal Mij een wind komen, die hun te
sterk zal zijn. Nu zal Ik ook oordelen tegen hen uitspreken.

<span id="an_4:13">4:13</span> Ziet, hij komt op als wolken, en zijn
wagenen zijn als een wervelwind, zijn paarden zijn sneller dan arenden;
wee ons, want wij zijn verwoest!

<span id="an_4:14">4:14</span> Was uw hart van boosheid, o Jeruzalem!
opdat gij behouden wordt; hoe lang zult gij de gedachten uwer ijdelheid
in het binnenste van u laten vernachten?

<span id="an_4:15">4:15</span> Want een stem verkondigt van Dan af, en
doet ellende horen van het gebergte van Efraim.

<span id="an_4:16">4:16</span> Vermeldt den volke, ziet, doet het horen
tegen Jeruzalem; daar komen hoeders uit verren lande; en zij verheffen
hun stem tegen de steden van Juda.

<span id="an_4:17">4:17</span> Als de wachters der velden zijn zij
rondom tegen haar; omdat zij tegen Mij wederspannig geweest is, spreekt
de HEERE.

<span id="an_4:18">4:18</span> Uw weg en uw handelingen hebben u deze
dingen gedaan; dit is uw boosheid, dat het zo bitter is, dat het tot aan
uw hart raakt.

<span id="an_4:19">4:19</span> O mijn ingewand, mijn ingewand! ik heb
barenswee, o wanden mijns harten! mijn hart maakt getier in mij, ik kan
niet zwijgen; want gij, mijn ziel! hoort het geluid der bazuin en het
krijgsgeschrei.

<span id="an_4:20">4:20</span> Breuk op breuk wordt er uitgeroepen; want
het ganse land is verstoord; haastelijk zijn mijn tenten verstoord, mijn
gordijnen in een ogenblik!

<span id="an_4:21">4:21</span> Hoe lang zal ik de banier zien, het
geluid der bazuin horen?

<span id="an_4:22">4:22</span> Zekerlijk, Mijn volk is dwaas, Mij kennen
zij niet; het zijn zotte kinderen, en zij zijn niet verstandig; wijs
zijn zij om kwaad te doen, maar goed te doen weten zij niet.

<span id="an_4:23">4:23</span> Ik zag het land aan, en ziet, het was
woest en ledig; ook naar den hemel, en zijn licht was er niet.

<span id="an_4:24">4:24</span> Ik zag de bergen aan, en ziet, zij
beefden; en al de heuvelen schudden.

<span id="an_4:25">4:25</span> Ik zag, en ziet, er was geen mens; en
alle vogelen des hemels waren weggevlogen.

<span id="an_4:26">4:26</span> Ik zag, en ziet, het vruchtbare land was
een woestijn, en al zijn steden waren afgebroken, vanwege den HEERE,
vanwege de hittigheid Zijns toorns.

<span id="an_4:27">4:27</span> Want zo zegt de HEERE: Dit ganse land zal
een woestijn zijn (doch Ik zal geen voleinding maken);

<span id="an_4:28">4:28</span> Hierom zal de aarde treuren, en de hemel
daarboven zwart zijn; omdat Ik het heb gesproken, Ik heb het voorgenomen
en het zal Mij niet rouwen, en Ik zal Mij daarvan niet afkeren.

<span id="an_4:29">4:29</span> Van het geroep der ruiteren en
boogschutters vluchten al de steden; zij gaan in de wolken, en klimmen
op de rotsen; al de steden zijn verlaten, zodat niemand in dezelve
woont.

<span id="an_4:30">4:30</span> Wat zult gij dan doen, gij verwoeste? Al
kleeddet gij u met scharlaken, al versierdet gij u met gouden sieraad,
al schuurdet gij uw ogen met blanketsel, zo zoudt gij u toch tevergeefs
oppronken; de boelen versmaden u, zij zullen uw ziel zoeken.

<span id="an_4:31">4:31</span> Want ik hoor een stem als van een vrouw,
die in arbeid is, een benauwdheid als van een, die in des eersten kinds
nood is, de stem van de dochter Sions; zij hijgt, zij breidt haar handen
uit, zeggende: O, wee mij nu, want mijn ziel is moede vanwege de
doodslagers!

<span id="an_5:1">5:1</span> Gaat om door de wijken van Jeruzalem, en
ziet nu toe, en verneemt, en zoekt op haar straten, of gij iemand vindt,
of er een is, die recht doet, die waarheid zoekt, zo zal Ik haar genadig
zijn.

<span id="an_5:2">5:2</span> En of zij al zeggen: Zo waarachtig als de
HEERE leeft! zo zweren zij toch valselijk.

<span id="an_5:3">5:3</span> O HEERE! zien Uw ogen niet naar waarheid?
Gij hebt hen geslagen, maar zij hebben geen pijn gevoeld; Gij hebt hen
verteerd, maar zij hebben geweigerd de tucht aan te nemen; zij hebben
hun aangezichten harder gemaakt dan een steenrots, zij hebben geweigerd
zich te bekeren.

<span id="an_5:4">5:4</span> Doch ik zeide: Zekerlijk, deze zijn arm;
zij handelen zottelijk, omdat zij den weg des HEEREN, het recht hun Gods
niet weten.

<span id="an_5:5">5:5</span> Ik zal gaan tot de groten, en met hen
spreken, want die weten den weg des HEEREN, het recht huns Gods; maar
zij hadden te zamen het juk verbroken, en de banden verscheurd.

<span id="an_5:6">5:6</span> Daarom heeft hen een leeuw uit het woud
verslagen, een wolf der wildernissen zal hen verwoesten; een luipaard
waakt tegen hun steden; al wie uit dezelve uitgaat, zal verscheurd
worden; want hun overtredingen zijn vermenigvuldigd, hun afkeringen zijn
machtig veel geworden.

<span id="an_5:7">5:7</span> Hoe zou Ik over zulks u vergeven? Uw
kinderen verlaten Mij, en zweren bij hen, die geen God zijn; als Ik hen
verzadigd heb, zo bedrijven zij overspel, en verzamelen bij hopen in het
hoerenhuis.

<span id="an_5:8">5:8</span> Als welgevoederde hengsten zijn zij vroeg
op; zij hunkeren een iegelijk naar zijns naasten huisvrouw.

<span id="an_5:9">5:9</span> Zou Ik over die dingen geen bezoeking doen?
spreekt de HEERE. Of zou Mijn ziel zich niet wreken aan zulk een volk,
als dit is?

<span id="an_5:10">5:10</span> Beklimt haar muren, en verderft ze (doch
maakt geen voleinding); doet haar spitsen weg, want zij zijn des HEEREN
niet.

<span id="an_5:11">5:11</span> Want het huis van Israel en het huis van
Juda hebben gans trouwelooslijk tegen Mij gehandeld, spreekt de HEERE.

<span id="an_5:12">5:12</span> Zij verloochenen den HEERE, en zeggen:
Hij is het niet, en ons zal geen kwaad overkomen, wij zullen noch zwaard
noch honger zien.

<span id="an_5:13">5:13</span> Ja, die profeten zullen tot wind worden,
want het woord is niet bij hen; hun zelven zal zo geschieden.

<span id="an_5:14">5:14</span> Daarom zegt de HEERE, de God der
heirscharen, alzo, omdat gijlieden dit woord spreekt: Ziet, Ik zal Mijn
woorden in uw mond tot vuur maken, en dit volk tot hout, en het zal hen
verteren.

<span id="an_5:15">5:15</span> Ziet, Ik zal over ulieden een volk van
verre brengen, o huis Israels! spreekt de HEERE; het is een sterk volk,
het is een zeer oud volk, een volk, welks spraak gij niet zult kennen,
en niet horen, wat het spreken zal.

<span id="an_5:16">5:16</span> Zijn pijlkoker is als een open graf; zij
zijn altemaal helden.

<span id="an_5:17">5:17</span> En het zal uw oogst en uw brood opeten,
dat uw zonen en uw dochteren zouden eten; het zal uw schapen en uw
runderen opeten; het zal uw wijnstok en uw vijgeboom opeten; uw vaste
steden, op dewelke gij vertrouwt, zal het arm maken, door het zwaard.

<span id="an_5:18">5:18</span> Nochtans zal Ik ook in die dagen, spreekt
de HEERE, geen voleinding met ulieden maken.

<span id="an_5:19">5:19</span> En het zal geschieden, wanneer gij zult
zeggen: Waarom heeft ons de HEERE, onze God, al deze dingen gedaan? dat
gij tot hen zeggen zult: Gelijk als gijlieden Mij hebt verlaten, en
vreemde goden in uw land gediend, alzo zult gij de uitlandse dienen, in
een land, dat het uwe niet is.

<span id="an_5:20">5:20</span> Verkondigt dit in het huis van Jakob, en
laat het horen in Juda, zeggende:

<span id="an_5:21">5:21</span> Hoort nu dit, gij dwaas en harteloos
volk! die ogen hebben, maar zien niet, die oren hebben, maar horen niet.

<span id="an_5:22">5:22</span> Zult gijlieden Mij niet vrezen? spreekt
de HEERE; zult gij voor Mijn aangezicht niet beven? Die der zee het zand
tot een paal gesteld heb, met een eeuwige inzetting, dat zij daarover
niet zal gaan; ofschoon haar golven zich bewegen, zo zullen zij toch
niet vermogen, ofschoon zij bruisen, zo zullen zij toch daarover niet
gaan.

<span id="an_5:23">5:23</span> Maar dit volk heeft een afvallig en
wederspannig hart; zij zijn afgevallen en heengegaan;

<span id="an_5:24">5:24</span> En zij zeggen niet in hun hart: Laat ons
nu den HEERE, onzen God, vrezen, Die den regen geeft, zo vroegen regen
als spaden regen, op Zijn tijd; Die ons de weken, de gezette tijden van
den oogst, bewaart.

<span id="an_5:25">5:25</span> Uw ongerechtigheden wenden die dingen af,
en uw zonden weren dat goede van ulieden.

<span id="an_5:26">5:26</span> Want onder Mijn volk worden goddelozen
gevonden; een ieder van hen loert, gelijk zich de vogelvangers schikken;
zij zetten een verderfelijken strik, zij vangen de mensen.

<span id="an_5:27">5:27</span> Gelijk een kouw vol is van gevogelte,
alzo zijn hun huizen vol van bedrog; daarom zijn zij groot en rijk
geworden.

<span id="an_5:28">5:28</span> Zij zijn vet, zij zijn glad, zelfs de
daden der bozen gaan zij te boven; de rechtzaak richten zij niet, zelfs
de rechtzaak des wezen, nochtans zijn zij voorspoedig; ook oordelen zij
het recht der nooddruftigen niet.

<span id="an_5:29">5:29</span> Zou Ik over die dingen geen bezoeking
doen? spreekt de HEERE; zou Mijn ziel zich niet wreken aan zulk een volk
als dit is?

<span id="an_5:30">5:30</span> Een schrikkelijke en afschuwelijke zaak
geschiedt er in het land.

<span id="an_5:31">5:31</span> De profeten profeteren valselijk, en de
priesters heersen door hun handen; en Mijn volk heeft het gaarne alzo;
maar wat zult gij ten einde van dien maken?

<span id="an_6:1">6:1</span> Vlucht met hopen, gij kinderen van
Benjamin! uit het midden van Jeruzalem, en blaast de bazuin te Thekoa,
en heft een vuurteken op te Beth-Cherem; want er kijkt een kwaad uit van
het noorden, en een grote breuk.

<span id="an_6:2">6:2</span> Ik heb wel de dochter Sions bij een schone
en wellustige vrouw vergeleken.

<span id="an_6:3">6:3</span> Maar er zullen herders tot haar komen met
hun kudden; zij zullen tenten rondom tegen haar opslaan; zij zullen een
iegelijk zijn ruimte afweiden.

<span id="an_6:4">6:4</span> Heiligt den krijg tegen haar, maakt u op,
en laat ons optrekken op den middag; o, wee ons! want de dag heeft zich
gewend, want de avondschaduwen neigen zich.

<span id="an_6:5">6:5</span> Maakt u op, en laat ons optrekken in den
nacht, en haar paleizen verderven!

<span id="an_6:6">6:6</span> Want zo zegt de HEERE der heirscharen:
Houwt bomen af, en werpt een wal op tegen Jeruzalem; zij is de stad, die
bezocht zal worden; in het midden van haar is enkel verdrukking.

<span id="an_6:7">6:7</span> Gelijk een bornput zijn water opgeeft, alzo
geeft zij haar boosheid op; geweld en verstoring wordt in haar gehoord,
weedom en plaging is steeds voor Mijn aangezicht.

<span id="an_6:8">6:8</span> Laat u tuchtigen, Jeruzalem! opdat Mijn
ziel niet van u afgetrokken worde, opdat Ik u niet stelle tot een
woestheid, tot een onbewoond land.

<span id="an_6:9">6:9</span> Zo zegt de HEERE der heirscharen: Zij
zullen Israels overblijfsel vlijtiglijk nalezen, gelijk een wijnstok;
breng uw hand weder, gelijk een wijnlezer, aan de korven.

<span id="an_6:10">6:10</span> Tot wie zal ik spreken en betuigen, dat
zij het horen? Ziet, hun oor is onbesneden, dat zij niet kunnen
toeluisteren; ziet, het woord des HEEREN is hun tot een smaad, zij
hebben geen lust daartoe.

<span id="an_6:11">6:11</span> Daarom ben ik vol van des HEEREN
grimmigheid, ik ben moede geworden van inhouden; ik zal ze uitstorten
over de kinderkens op de straat, en over de vergadering der jongelingen
te zamen; want zelfs de man met de vrouw zullen gevangen worden, de oude
met dien, die vol is van dagen.

<span id="an_6:12">6:12</span> En hun huizen zullen omgewend worden tot
anderen, met te zamen de akkers en vrouwen; want Ik zal Mijn hand
uitstrekken tegen de inwoners dezes lands, spreekt de HEERE.

<span id="an_6:13">6:13</span> Want van hun kleinste aan tot hun
grootste toe pleegt een ieder van hen gierigheid, en van den profeet aan
tot den priester toe bedrijft een ieder van hen valsheid.

<span id="an_6:14">6:14</span> En zij genezen de breuk van de dochter
Mijns volks op het lichtste, zeggende: Vrede, vrede! doch daar is geen
vrede.

<span id="an_6:15">6:15</span> Zijn zij beschaamd, omdat zij gruwel
bedreven hebben? Ja, zij schamen zich in het minste niet, weten ook niet
van schaamrood te maken; daarom zullen zij vallen onder de vallenden,
ten tijde als Ik hen bezoeken zal, zullen zij struikelen, zegt de HEERE.

<span id="an_6:16">6:16</span> Zo zegt de HEERE: Staat op de wegen, en
ziet toe, en vraagt naar de oude paden, waar toch de goede weg zij, en
wandelt daarin; zo zult gij rust vinden voor uw ziel; maar zij zeggen:
Wij zullen daarin niet wandelen.

<span id="an_6:17">6:17</span> Ik heb ook wachters over ulieden gesteld,
zeggende: Luistert naar het geluid der bazuin; maar zij zeggen: Wij
zullen niet luisteren.

<span id="an_6:18">6:18</span> Daarom hoort, gij heidenen! en verneem, o
gij vergadering! wat onder hen is.

<span id="an_6:19">6:19</span> Hoor toe, gij aarde! Zie, Ik zal een
kwaad brengen over dit volk, de vrucht hunner gedachten; want zij merken
niet op Mijn woorden, en Mijn wet verwerpen zij.

<span id="an_6:20">6:20</span> Waartoe zal dan de wierook voor Mij uit
Scheba komen, en de beste kalmus uit verren lande? Uw brandofferen zijn
Mij niet behagelijk, en uw slachtofferen zijn Mij niet zoet.

<span id="an_6:21">6:21</span> Daarom zegt de HEERE alzo: Ziet, Ik zal
dit volk allerlei aanstoot stellen; en daaraan zullen zich stoten te
zamen vaders en kinderen, de nabuur en zijn metgezel, en zullen omkomen.

<span id="an_6:22">6:22</span> Zo zegt de HEERE: Ziet, er komt een volk
uit het land van het noorden, en een grote natie zal opgewekt worden uit
de zijden der aarde.

<span id="an_6:23">6:23</span> Boog en spies zullen zij voeren, het is
een wreed volk, en zij zullen niet barmhartig zijn; hun stem zal bruisen
als de zee, en op paarden zullen zij rijden; het is toegerust, als een
man ten oorlog tegen u, o dochter van Sion!

<span id="an_6:24">6:24</span> Wij hebben zijn gerucht gehoord, onze
handen zijn slap geworden; benauwdheid heeft ons aangegrepen, weedom als
van een barende vrouw.

<span id="an_6:25">6:25</span> Gaat niet uit in het veld, noch wandelt
op den weg; want des vijands zwaard is er, schrik van rondom!

<span id="an_6:26">6:26</span> O dochter Mijns volks! gord een zak aan,
en wentel u in de as, maak u rouw eens enigen zoons, een zeer bitter
misbaar; want de verstoorder zal ons snellijk overkomen.

<span id="an_6:27">6:27</span> Ik heb u onder Mijn volk gesteld, tot een
wachttoren, tot een vesting; opdat gij hun weg zoudt weten en proeven.

<span id="an_6:28">6:28</span> Zij zijn allen de afvalligsten der
afvalligen, wandelende in achterklap; zij zijn koper en ijzer; zij zijn
altemaal verdervers.

<span id="an_6:29">6:29</span> De blaasbalg is verbrand, het lood is van
het vuur verteerd; te vergeefs heeft de smelter zo vlijtiglijk
gesmolten, dewijl de bozen niet afgetrokken zijn.

<span id="an_6:30">6:30</span> Men noemt ze een verworpen zilver; want
de HEERE heeft hen verworpen.

<span id="an_7:1">7:1</span> Het woord, dat tot Jeremia geschied is, van
den HEERE, zeggende:

<span id="an_7:2">7:2</span> Sta in de poort van des HEEREN huis, en
roep aldaar dit woord uit, en zeg: Hoort des HEEREN woord, o gans Juda!
gij, die door deze poorten ingaat, om den HEERE aan te bidden.

<span id="an_7:3">7:3</span> Zo zegt de HEERE der heirscharen, de God
Israels: Maakt uw wegen en uw handelingen goed, zo zal Ik ulieden doen
wonen in deze plaats.

<span id="an_7:4">7:4</span> Vertrouwt niet op valse woorden, zeggende:
Des HEEREN tempel, des HEEREN tempel, des HEEREN tempel, zijn deze!

<span id="an_7:5">7:5</span> Maar indien gij uw wegen en uw handelingen
waarlijk zult goed maken; indien gij waarlijk zult recht doen tussen den
man en tussen zijn naaste;

<span id="an_7:6">7:6</span> De vreemdeling, wees en weduwe niet zult
verdrukken, en geen onschuldig bloed in deze plaats vergieten; en andere
goden niet zult nawandelen, ulieden ten kwade;

<span id="an_7:7">7:7</span> Zo zal Ik u in deze plaats, in het land,
dat Ik uw vaderen gegeven heb, doen wonen van eeuw tot eeuw.

<span id="an_7:8">7:8</span> Ziet, gij vertrouwt u op valse woorden, die
geen nut doen.

<span id="an_7:9">7:9</span> Zult gij stelen, doodslaan en overspel
bedrijven, en valselijk zweren, en Baal roken, en andere goden
nawandelen, die gij niet kent?

<span id="an_7:10">7:10</span> En dan komen en staan voor Mijn
aangezicht in dit huis, dat naar Mijn Naam genoemd is, en zeggen: Wij
zijn verlost, om al deze gruwelen te doen?

<span id="an_7:11">7:11</span> Is dan dit huis, dat naar Mijn Naam
genoemd is, in uw ogen een spelonk der moordenaren? Ziet, Ik heb het ook
gezien, spreekt de HEERE.

<span id="an_7:12">7:12</span> Want gaat nu henen naar Mijn plaats, die
te Silo was, alwaar Ik Mijn Naam in het eerst had doen wonen; en ziet,
wat Ik daaraan gedaan heb vanwege de boosheid van Mijn volk Israel.

<span id="an_7:13">7:13</span> En nu, omdat gijlieden al deze werken
doet, spreekt de HEERE, en Ik tot u gesproken heb, vroeg op zijnde en
sprekende, maar gij niet gehoord hebt, en Ik u geroepen, maar gij niet
geantwoord hebt;

<span id="an_7:14">7:14</span> Zo zal Ik aan dit huis, dat naar Mijn
Naam genoemd is, waarop gij vertrouwt, en aan deze plaats, die Ik u en
uw vaderen gegeven heb, doen, gelijk als Ik aan Silo gedaan heb.

<span id="an_7:15">7:15</span> En Ik zal ulieden van Mijn aangezicht
wegwerpen, gelijk als Ik al uw broederen, het ganse zaad van Efraim,
weggeworpen heb.

<span id="an_7:16">7:16</span> Gij dan, bid niet voor dit volk, en hef
geen geschrei noch gebed voor hen op, en loop Mij niet aan; want Ik zal
u niet horen.

<span id="an_7:17">7:17</span> Ziet gij niet, wat zij doen in de steden
van Juda, en op de straten van Jeruzalem?

<span id="an_7:18">7:18</span> De kinderen lezen hout op, en de vaders
steken het vuur aan, en de vrouwen kneden het deeg, om gebeelde koeken
te maken voor de Melecheth des hemels, en anderen goden drankofferen te
offeren, om Mij verdriet aan te doen.

<span id="an_7:19">7:19</span> Doen zij Mij verdriet aan? spreekt de
HEERE. Doen zij het zichzelven niet aan, tot beschaming huns
aangezichts?

<span id="an_7:20">7:20</span> Daarom zegt de Heere HEERE alzo: Ziet,
Mijn toorn en Mijn grimmigheid zal uitgestort worden over deze plaats,
over de mensen en over de beesten, en over het geboomte des velds, en
over de vrucht des aardrijks; en zal branden, en niet uitgeblust worden.

<span id="an_7:21">7:21</span> Zo zegt de HEERE der heirscharen, de God
Israels: Doet uw brandofferen tot uw slachtofferen, en eet vlees.

<span id="an_7:22">7:22</span> Want Ik heb met uw vaderen, ten dage als
Ik hen uit Egypteland uitvoerde, niet gesproken, noch hun geboden van
zaken des brandoffers of slachtoffers.

<span id="an_7:23">7:23</span> Maar deze zaak heb Ik hun geboden,
zeggende: Hoort naar Mijn stem, zo zal Ik u tot een God zijn, en gij
zult Mij tot een volk zijn; en wandelt in al den weg, dien Ik u gebieden
zal, opdat het u welga.

<span id="an_7:24">7:24</span> Doch zij hebben niet gehoord, noch hun
oor geneigd, maar gewandeld in de raadslagen, in het goeddunken van hun
boos hart; en zij zijn achterwaarts gekeerd, en niet voorwaarts.

<span id="an_7:25">7:25</span> Van dien dag af, dat uw vaders uit
Egypteland zijn uitgegaan, tot op dezen dag, zo heb Ik tot u gezonden al
Mijn knechten, de profeten, dagelijks vroeg op zijnde en zendende.

<span id="an_7:26">7:26</span> Doch zij hebben naar Mij niet gehoord,
noch hun oor geneigd; maar zij hebben hun nek verhard, zij hebben het
erger gemaakt dan hun vaders.

<span id="an_7:27">7:27</span> Ook zult gij al deze woorden tot hen
spreken, maar zij zullen naar u niet horen; gij zult wel tot hen roepen,
maar zij zullen u niet antwoorden.

<span id="an_7:28">7:28</span> Daarom zeg tot hen: Dit is het volk, dat
naar de stem des HEEREN, zijns Gods, niet hoort, en de tucht niet
aanneemt; de waarheid is ondergegaan, en uitgeroeid van hun mond.

<span id="an_7:29">7:29</span> Scheer uw hoofdhaar af, o Jeruzalem! en
werp het weg, en verhef een weeklacht op de hoge plaatsen; want de HEERE
heeft het geslacht Zijner verbolgenheid verworpen en verlaten.

<span id="an_7:30">7:30</span> Want de kinderen van Juda hebben gedaan,
dat kwaad is in Mijn ogen, spreekt de HEERE; zij hebben hun verfoeiselen
gesteld in het huis, dat naar Mijn Naam genoemd is, om dat te
verontreinigen.

<span id="an_7:31">7:31</span> En zij hebben gebouwd de hoogten van
Tofeth, dat in het dal des zoons van Hinnom is, om hun zonen en hun
dochteren met vuur te verbranden; hetwelk Ik niet heb geboden, noch in
Mijn hart is opgekomen.

<span id="an_7:32">7:32</span> Daarom ziet, de dagen komen, spreekt de
HEERE, dat het niet meer zal geheten worden Tofeth, noch dal des zoons
van Hinnom, maar moorddal; en zij zullen ze in Tofeth begraven, omdat er
geen plaats zal zijn.

<span id="an_7:33">7:33</span> En de dode lichamen dezes volks zullen
het gevogelte des hemels, en het gedierte der aarde tot spijze zijn, en
niemand zal ze afschrikken.

<span id="an_7:34">7:34</span> En Ik zal uit de steden van Juda en uit
de straten van Jeruzalem doen ophouden de stem der vrolijkheid en de
stem der vreugde, de stem des bruidegoms en de stem der bruid; want het
land zal tot een verwoesting worden.

<span id="an_8:1">8:1</span> Ter zelfder tijd, spreekt de HEERE, zullen
zij de beenderen der koningen van Juda, en de beenderen hunner vorsten,
en de beenderen der priesteren, en de beenderen der profeten, en de
beenderen der inwoners van Jeruzalem, uit hun graven uithalen.

<span id="an_8:2">8:2</span> En zij zullen ze uitspreiden voor de zon,
en voor de maan, en voor het ganse heir des hemels, die zij liefgehad,
en die zij gediend, en die zij nagewandeld, en die zij gezocht hebben,
en voor dewelke zij zich nedergebogen hebben; zij zullen niet verzameld
noch begraven worden; tot mest op den aardbodem zullen zij zijn.

<span id="an_8:3">8:3</span> En de dood zal voor het leven verkoren
worden, bij het ganse overblijfsel der overgeblevenen uit dit boze
geslacht, in al de plaatsen der overgeblevenen, waar Ik hen
henengedreven zal hebben, spreekt de HEERE der heirscharen.

<span id="an_8:4">8:4</span> Zeg wijders tot hen: Zo zegt de HEERE: Zal
men vallen, en niet weder opstaan? Zal men afkeren, en niet wederkeren?

<span id="an_8:5">8:5</span> Waarom keert dan dit volk te Jeruzalem af
met een altoosdurende afkering? Zij houden vast aan bedrog, zij weigeren
weder te keren.

<span id="an_8:6">8:6</span> Ik heb geluisterd en toegehoord, zij
spreken dat niet recht is, er is niemand, die berouw heeft over zijn
boosheid, zeggende: Wat heb ik gedaan? Een ieder keert zich om in zijn
loop, gelijk een onbesuisd paard in den strijd.

<span id="an_8:7">8:7</span> Zelfs een ooievaar aan den hemel weet zijn
gezette tijden, en een tortelduif, en kraan, en zwaluw, nemen den tijd
hunner aankomst waar; maar Mijn volk weet het recht des HEEREN niet.

<span id="an_8:8">8:8</span> Hoe zegt gij dan: Wij zijn wijs en de wet
des HEEREN is bij ons! Ziet, waarlijk tevergeefs werkt de valse pen der
schriftgeleerden.

<span id="an_8:9">8:9</span> De wijzen zijn beschaamd, verschrikt en
gevangen; ziet, zij hebben des HEEREN woord verworpen, wat wijsheid
zouden zij dan hebben?

<span id="an_8:10">8:10</span> Daarom zal Ik hun vrouwen aan anderen
geven, hun akkers aan andere bezitters; want van den kleinste aan tot
den grootste toe pleegt een ieder van hen gierigheid; van den profeet
aan tot den priester toe bedrijft een ieder van hen valsheid.

<span id="an_8:11">8:11</span> En zij genezen de breuk van de dochter
Mijns volks op het lichtste, zeggende: Vrede, vrede! doch daar is geen
vrede.

<span id="an_8:12">8:12</span> Zijn zij beschaamd, omdat zij gruwel
bedreven hebben? Ja, zij schamen zich in het minste niet, en weten niet
schaamrood te worden; daarom zullen zij vallen onder de vallenden; ten
tijde hunner bezoeking zullen zij struikelen, zegt de HEERE.

<span id="an_8:13">8:13</span> Ik zal hen voorzeker wegrapen, spreekt de
HEERE; er zijn geen druiven aan den wijnstok, en geen vijgen aan den
vijgeboom, ja, het blad is afgevallen; en de geboden, die Ik hun gegeven
heb, die overtreden zij.

<span id="an_8:14">8:14</span> Waarom blijven wij zitten? Verzamelt u,
en laat ons ingaan in de vaste steden, en aldaar stilzwijgen; immers
heeft ons de HEERE, onze God, doen stilzwijgen, en ons met gallewater
gedrenkt, omdat wij tegen den HEERE gezondigd hebben.

<span id="an_8:15">8:15</span> Men wacht naar vrede, maar er is niets
goeds, naar tijd van genezing, maar ziet, er is verschrikking.

<span id="an_8:16">8:16</span> Van Dan af wordt het gesnuif zijner
paarden gehoord; het ganse land beeft van het geluid der briesingen
zijner sterken; en zij komen daarhenen, dat zij het land opeten en diens
volheid, de stad en die daarin wonen.

<span id="an_8:17">8:17</span> Want ziet, Ik zend slangen, basilisken
onder ulieden, tegen dewelke geen bezwering is; die zullen u bijten,
spreekt de HEERE.

<span id="an_8:18">8:18</span> Mijn verkwikking is in droefenis; mijn
hart is flauw in mij.

<span id="an_8:19">8:19</span> Ziet, de stem van het geschrei der
dochteren mijns volks is uit zeer verren lande: Is dan de HEERE niet te
Sion, is haar koning niet bij haar? Waarom hebben zij Mij vertoornd met
hun gesneden beelden, met ijdelheden der vreemden?

<span id="an_8:20">8:20</span> De oogst is voorbijgaande, de zomer is
ten einde; nog zijn wij niet verlost.

<span id="an_8:21">8:21</span> Ik ben gebroken vanwege de breuk der
dochter mijns volks; ik ga in het zwart, ontzetting heeft mij
aangegrepen.

<span id="an_8:22">8:22</span> Is er geen balsem in Gilead? Is er geen
heelmeester aldaar? Want waarom is de gezondheid der dochter mijns volks
niet gerezen?

<span id="an_9:1">9:1</span> Och, dat mijn hoofd water ware, en mijn oog
een springader van tranen! zo zou ik dag en nacht bewenen de verslagenen
van de dochter mijns volks.

<span id="an_9:2">9:2</span> Och, dat ik in de woestijn een herberg der
wandelaars had, zo zou ik mijn volk verlaten, en van hen trekken; want
zij zijn allen overspelers, een trouweloze hoop.

<span id="an_9:3">9:3</span> En zij spannen hun tong als hun boog tot
leugen; zij worden geweldig in het land, doch niet tot waarheid; want
zij gaan voort van boosheid tot boosheid, maar Mij kennen zij niet,
spreekt de HEERE.

<span id="an_9:4">9:4</span> Wacht u, een iegelijk van zijn vriend, en
vertrouwt niet op enigen broeder; want elk broeder doet niet dan
bedriegen, en elk vriend wandelt in achterklap.

<span id="an_9:5">9:5</span> En zij handelen bedriegelijk, een ieder met
zijn vriend, en spreken de waarheid niet; zij leren hun tong leugen
spreken, zij maken zich moede met verkeerdelijk te handelen.

<span id="an_9:6">9:6</span> Uw woning is in het midden van bedrog; door
bedrog weigeren zij Mij te kennen, spreekt de HEERE.

<span id="an_9:7">9:7</span> Daarom zegt de HEERE der heirscharen alzo:
Ziet, Ik zal hen smelten en zal hen beproeven; want hoe zou Ik anders
doen ten aanzien der dochter Mijns volks?

<span id="an_9:8">9:8</span> Hun tong is een moordpijl, zij spreekt
bedrog; een ieder spreekt met zijn naaste van vrede met zijn mond, maar
in zijn binnenste legt hij lagen.

<span id="an_9:9">9:9</span> Zou Ik hen om deze dingen niet bezoeken?
spreekt de HEERE; zou Mijn ziel zich niet wreken aan zulk een volk, als
dit is?

<span id="an_9:10">9:10</span> Ik zal een geween en een weeklage
opheffen over de bergen, en een klaaglied over de herdershutten der
woestijn; want zij zijn afgebrand, dat er niemand doorgaat, en men hoort
er geen stem van vee; van de vogelen des hemels aan tot de beesten toe
zijn zij weggezworven, doorgegaan!

<span id="an_9:11">9:11</span> En Ik zal Jeruzalem stellen tot steen
hopen, tot een woning der draken; en de steden van Juda zal Ik stellen
tot een verwoesting, zonder inwoner.

<span id="an_9:12">9:12</span> Wie is de wijze man, die dit versta? En
tot wien heeft de mond des HEEREN gesproken, dat hij het verkondige,
waarom het land vergaan en afgebrand zij als een woestijn, dat er
niemand doorgaat?

<span id="an_9:13">9:13</span> En de HEERE zeide: Omdat zij Mijn wet,
die Ik voor hun aangezicht gegeven had, verlaten hebben, en naar Mijn
stem niet gehoord, noch daarnaar gewandeld hebben;

<span id="an_9:14">9:14</span> Maar hebben gewandeld naar het goeddunken
huns harten, en naar de Baals, hetwelk hun vaders hun geleerd hadden.

<span id="an_9:15">9:15</span> Daarom zegt de HEERE der heirscharen, de
God Israels, alzo: Ziet, Ik zal dit volk spijzen met alsem, en Ik zal
hen drenken met gallewater;

<span id="an_9:16">9:16</span> En Ik zal hen verstrooien onder de
heidenen, die zij niet gekend hebben, zij noch hun vaders; en Ik zal het
zwaard achter hen zenden, totdat Ik hen verteerd zal hebben.

<span id="an_9:17">9:17</span> Zo zegt de HEERE der heirscharen: Merkt
daarop, en roept klaagvrouwen, dat zij komen; en zendt henen naar de
wijze vrouwen, dat zij komen.

<span id="an_9:18">9:18</span> En haasten, en een weeklage over ons
opheffen, dat onze ogen van tranen nederdalen, en onze oogleden van
water vlieten.

<span id="an_9:19">9:19</span> Want er is een stem van weeklage gehoord
uit Sion: Hoe zijn wij verstoord! wij zijn zeer beschaamd, omdat wij het
land hebben verlaten, omdat zij onze woningen hebben omgeworpen.

<span id="an_9:20">9:20</span> Hoort dan des HEEREN woord, gij vrouwen!
en uw oor ontvange het woord Zijns monds, en leert uw dochters
weeklagen, en elke een haar metgezellin klaagliederen.

<span id="an_9:21">9:21</span> Want de dood is geklommen in onze
vensteren, hij is in onze paleizen gekomen, om de kinderkens uit te
roeien van de wijken, de jongelingen van de straten.

<span id="an_9:22">9:22</span> Spreek: Zo spreekt de HEERE: Ja, een dood
lichaam des mensen zal liggen, als mest op het open veld, en als een
garve achter den maaier, die niemand opzamelt.

<span id="an_9:23">9:23</span> Zo zegt de HEERE: Een wijze beroeme zich
niet in zijn wijsheid, en de sterke beroeme zich niet in zijn sterkheid;
een rijke beroeme zich niet in zijn rijkdom;

<span id="an_9:24">9:24</span> Maar die zich beroemt, beroeme zich
hierin, dat hij verstaat, en Mij kent, dat Ik de HEERE ben, doende
weldadigheid, recht en gerechtigheid op de aarde, want in die dingen heb
Ik lust, spreekt de HEERE.

<span id="an_9:25">9:25</span> Ziet, de dagen komen, spreekt de HEERE,
dat Ik bezoeking zal doen over alle besnedenen, met degenen, die de
voorhuid hebben;

<span id="an_9:26">9:26</span> Over Egypte, en over Juda, en over Edom,
en over de kinderen Ammons, en over Moab, en over allen, die aan de
hoeken afgekort zijn, die in de woestijn wonen; want al de heidenen
hebben de voorhuid, maar het ganse huis Israels heeft de voorhuid des
harten.

<span id="an_10:1">10:1</span> Hoort het woord, dat de HEERE tot ulieden
spreekt, o huis Israels!

<span id="an_10:2">10:2</span> Zo zegt de HEERE: Leert den weg der
heidenen niet, en ontzet u niet voor de tekenen des hemels, dewijl zich
de heidenen voor dezelve ontzetten.

<span id="an_10:3">10:3</span> Want de inzettingen der volken zijn
ijdelheid; want het is hout, dat men uit het woud gehouwen heeft, een
werk van des werkmeesters handen met de bijl.

<span id="an_10:4">10:4</span> Men pronkt het op met zilver en met goud;
zij hechten ze met nagelen en met hameren, opdat het niet waggele.

<span id="an_10:5">10:5</span> Zij zijn gelijk een palmboom van dicht
werk, maar kunnen niet spreken; zij moeten gedragen worden, want zij
kunnen niet gaan; vreest niet voor hen, want zij kunnen geen kwaad doen,
ook is er geen goeddoen bij hen.

<span id="an_10:6">10:6</span> Omdat niemand U gelijk is, o HEERE! zo
zijt Gij groot, en groot is Uw Naam in mogendheid.

<span id="an_10:7">10:7</span> Wie zou U niet vrezen, Gij Koning der
heidenen? Want het komt U toe; omdat toch onder alle wijzen der
heidenen, en in hun ganse koninkrijk, niemand U gelijk is.

<span id="an_10:8">10:8</span> In een ding zijn zij toch onvernuftig en
zot: een hout is een onderwijs der ijdelheden.

<span id="an_10:9">10:9</span> Uitgerekt zilver wordt van Tarsis
gebracht, en goud van Ufaz, tot een werk des werkmeesters en van de
handen des goudsmids; hemelsblauw en purper is hun kleding, een werk der
wijzen zijn zij al te zamen.

<span id="an_10:10">10:10</span> Maar de HEERE God is de Waarheid, Hij
is de levende God, en een eeuwig Koning; van Zijn verbolgenheid beeft de
aarde, en de heidenen kunnen Zijn gramschap niet verdragen.

<span id="an_10:11">10:11</span> (Aldus zult gijlieden tot hen zeggen:
De goden, die den hemel en de aarde niet gemaakt hebben, zullen vergaan
van de aarde, en van onder dezen hemel.)

<span id="an_10:12">10:12</span> Die de aarde gemaakt heeft door Zijn
kracht, Die de wereld bereid heeft door Zijn wijsheid, en den hemel
uitgebreid door Zijn verstand.

<span id="an_10:13">10:13</span> Als Hij Zijn stem geeft, zo is er een
gedruis van wateren in den hemel, en Hij doet de dampen opklimmen van
het einde der aarde; Hij maakt de bliksemen met den regen, en doet den
wind voortkomen uit Zijn schatkameren.

<span id="an_10:14">10:14</span> Een ieder mens is onvernuftig geworden,
zodat hij geen wetenschap heeft, een ieder goudsmid is beschaamd van het
gesneden beeld; want zijn gegoten beeld is leugen; en er is geen geest
in hen.

<span id="an_10:15">10:15</span> Ijdelheid zijn zij, een werk van
verleidingen; ten tijde hunner bezoeking zullen zij vergaan.

<span id="an_10:16">10:16</span> Jakobs deel is niet gelijk die, want
Hij is de Formeerder van alles, en Israel is de roede Zijner erfenis;
HEERE der heirscharen is Zijn Naam.

<span id="an_10:17">10:17</span> Raap uw kramerij weg uit het land, gij
inwoneres der vesting!

<span id="an_10:18">10:18</span> Want zo zegt de HEERE: Ziet, Ik zal de
inwoners des lands op ditmaal wegslingeren, en zal ze benauwen, opdat
zij het vinden.

<span id="an_10:19">10:19</span> O, wee mij over mijn breuk! mijn plage
is smartelijk; en ik had gezegd: Dit is immers een krankheid, die ik wel
dragen zal!

<span id="an_10:20">10:20</span> Mijn tent is verstoord, en al mijn
zelen zijn verscheurd; mijn kinderen zijn van mij uitgegaan, en zij zijn
er niet; er is niemand meer, die mijn tent uitspant, en mijn gordijnen
opricht.

<span id="an_10:21">10:21</span> Want de herders zijn onvernuftig
geworden, en hebben den HEERE niet gezocht; daarom hebben zij niet
verstandiglijk gehandeld, en hun ganse weide is verstrooid.

<span id="an_10:22">10:22</span> Ziet, er komt een stem des geruchts, en
een groot beven uit het land van het noorden; dat men de steden van Juda
zal stellen tot een verwoesting, een woning der draken.

<span id="an_10:23">10:23</span> Ik weet, o HEERE! dat bij den mens zijn
weg niet is; het is niet bij een man, die wandelt, dat hij zijn gang
richte.

<span id="an_10:24">10:24</span> Kastijd mij, HEERE! doch met mate; niet
in Uw toorn, opdat Gij mij niet te niet maakt.

<span id="an_10:25">10:25</span> Stort Uw grimmigheid uit over de
heidenen, die U niet kennen, en over de geslachten, die Uw Naam niet
aanroepen; want zij hebben Jakob opgegeten, ja, zij hebben hem
opgegeten, en hem verteerd, en zijn woning verwoest.

<span id="an_11:1">11:1</span> Het woord, dat tot Jeremia geschied is,
van den HEERE, zeggende:

<span id="an_11:2">11:2</span> Hoort gijlieden de woorden dezes
verbonds, en spreekt tot de mannen van Juda, en tot de inwoners van
Jeruzalem;

<span id="an_11:3">11:3</span> Zeg dan tot hen: Zo zegt de HEERE, de God
Israels: Vervloekt zij de man, die niet hoort de woorden deze verbonds.

<span id="an_11:4">11:4</span> Dat Ik uw vaderen geboden heb, ten dage
als Ik hen uit Egypteland, uit den ijzeroven, uitvoerde, zeggende: Zijt
Mijner stem gehoorzaam, en doet dezelve, naar alles wat Ik ulieden
gebiede; zo zult gij Mij tot een volk zijn, en Ik zal u tot een God
zijn;

<span id="an_11:5">11:5</span> Opdat Ik den eed bevestige, dien Ik uw
vaderen gezworen heb, hun te geven een land, vloeiende van melk en
honig, als het is te dezen dage. Toen antwoordde ik en zeide: Amen, o
HEERE!

<span id="an_11:6">11:6</span> En de HEERE zeide tot mij: Roep al deze
woorden uit in de steden van Juda, en in de straten van Jeruzalem,
zeggende: Hoort de woorden dezes verbonds, en doet dezelve.

<span id="an_11:7">11:7</span> Want Ik heb uw vaderen ernstiglijk
betuigd, ten dage als Ik hen uit Egypteland opvoerde, tot op dezen dag,
vroeg op zijnde en betuigende, zeggende: Hoort naar Mijn stem!

<span id="an_11:8">11:8</span> Maar zij hebben niet gehoord, noch hun
oor geneigd, maar hebben gewandeld, een iegelijk naar het goeddunken van
hunlieder boos hart; daarom heb Ik over hen gebracht al de woorden dezes
verbonds, dat Ik geboden heb te doen, maar zij niet gedaan hebben.

<span id="an_11:9">11:9</span> Voorts zeide de HEERE tot mij: Er is een
verbintenis bevonden onder de mannen van Juda, en onder de inwoners van
Jeruzalem.

<span id="an_11:10">11:10</span> Zij zijn wedergekeerd tot de
ongerechtigheden hunner voorvaderen, die Mijn woorden geweigerd hebben
te horen; en zij hebben andere goden nagewandeld, om die te dienen; het
huis Israels en het huis van Juda hebben Mijn verbond gebroken, dat Ik
met hun vaderen gemaakt heb.

<span id="an_11:11">11:11</span> Daarom zegt de HEERE alzo: Ziet, Ik zal
een kwaad over hen brengen, uit hetwelk zij niet zullen kunnen uitkomen;
als zij dan tot Mij zullen roepen, zal Ik naar hen niet horen.

<span id="an_11:12">11:12</span> Dan zullen de steden van Juda en de
inwoners van Jeruzalem henengaan, en roepen tot de goden, dien zij
gerookt hebben; maar zij zullen hen gans niet kunnen verlossen ten tijde
huns kwaads.

<span id="an_11:13">11:13</span> Want naar het getal uwer steden zijn uw
goden geweest, o Juda! en naar het getal der straten van Jeruzalem hebt
gijlieden altaren gesteld voor die schaamte, altaren om den Baal te
roken.

<span id="an_11:14">11:14</span> Gij dan, bid niet voor dit volk, en hef
geen geschrei noch gebed voor hen op; want Ik zal niet horen, ten tijde
als zij over hun kwaad tot Mij zullen roepen.

<span id="an_11:15">11:15</span> Wat heeft Mijn beminde in Mijn huis te
doen, dewijl zij die schandelijke daad met velen doet, en het heilige
vlees van u geweken is? Wanneer gij kwaad doet, dan springt gij op van
vreugde.

<span id="an_11:16">11:16</span> De HEERE had uw naam genoemd een
groenen olijfboom, schoon van liefelijke vruchten; maar nu heeft Hij met
een geluid van een groot geroep een vuur om denzelven aangestoken, en
zijn takken zullen verbroken worden.

<span id="an_11:17">11:17</span> Want de HEERE der heirscharen, Die u
heeft geplant, heeft een kwaad over u uitgesproken; om der boosheid wil
van het huis Israels en van het huis van Juda, die zij onder zich
bedrijven, om Mij te vertoornen, rokende den Baal.

<span id="an_11:18">11:18</span> De HEERE nu heeft het mij te kennen
gegeven, dat ik het wete; toen hebt Gij mij hun handelingen doen zien.

<span id="an_11:19">11:19</span> En ik was als een lam, als een os, die
geleid wordt om te slachten; want ik wist niet, dat zij gedachten tegen
mij dachten, zeggende: Laat ons den boom met zijn vrucht verderven, en
laat ons hem uit het land der levenden uitroeien, dat zijn naam niet
meer gedacht worde.

<span id="an_11:20">11:20</span> Maar, o HEERE der heirscharen, Gij
rechtvaardige Rechter, Die de nieren en het hart proeft! laat mij Uw
wraak van hen zien; want aan U heb ik mijn twistzaak ontdekt.

<span id="an_11:21">11:21</span> Daarom, zo zegt de HEERE van de mannen
van Anathoth, die uw ziel zoeken, zeggende: Profeteer niet in den Naam
des HEEREN, opdat gij van onze handen niet sterft.

<span id="an_11:22">11:22</span> Daarom, zo zegt de HEERE der
heirscharen: Ziet, Ik zal bezoeking over hen doen: de jongelingen zullen
door het zwaard sterven, hun zonen en hun dochteren zullen van honger
sterven.

<span id="an_11:23">11:23</span> En zij zullen geen overblijfsel hebben;
want Ik zal een kwaad brengen over de mannen van Anathoth, in het jaar
hunner bezoeking.

<span id="an_12:1">12:1</span> Gij zoudt rechtvaardig zijn, o HEERE!
wanneer ik tegen U zou twisten; ik zal nochtans van Uw oordelen met U
spreken; waarom is der goddelozen weg voorspoedig, waarom hebben zij
rust, allen, die trouwelooslijk trouweloosheid bedrijven?

<span id="an_12:2">12:2</span> Gij hebt ze geplant, zij zijn ook
ingeworteld, zij gaan voort, ook dragen zij vrucht; Gij zijt wel nabij
in hun mond, maar verre van hun nieren.

<span id="an_12:3">12:3</span> Maar Gij, o HEERE! kent mij, Gij ziet
mij, en proeft mijn hart, dat het met U is. Ruk ze uit als schapen ter
slachting, en heilig ze tot den dag der doding.

<span id="an_12:4">12:4</span> Hoe lang zal het land treuren, en het
kruid des gansen velds verdorren? Vanwege de boosheid dergenen, die
daarin wonen, vergaan de beesten en het gevogelte; dewijl zij zeggen:
Hij ziet ons einde niet.

<span id="an_12:5">12:5</span> Als gij loopt met de voetgangers, zo
maken zij u moede; hoe zult gij u dan mengen met de paarden? Zo gij
alleenlijk vertrouwt in een land van vrede, hoe zult gij het dan maken
in de verheffing van de Jordaan?

<span id="an_12:6">12:6</span> Want ook uw broeders en uws vaders huis,
ook diezelve handelen trouwelooslijk tegen u; ook diezelve roepen u met
volle stem achterna; geloof hen niet, wanneer zij vriendelijk tot u
spreken.

<span id="an_12:7">12:7</span> Ik heb Mijn huis verlaten, Ik heb Mijn
erfenis laten varen; Ik heb de beminde Mijner ziel in de hand harer
vijanden gegeven.

<span id="an_12:8">12:8</span> Mijn erfenis is Mij geworden als een
leeuw in het woud; zij heeft haar stem tegen Mij verheven, daarom heb Ik
haar gehaat.

<span id="an_12:9">12:9</span> Mijn erfenis is Mij een gesprenkelde
vogel; de vogelen zijn rondom tegen haar; komt aan, verzamelt, al gij
gedierte des velds, komt om te eten!

<span id="an_12:10">12:10</span> Veel herders hebben Mijn wijngaard
verdorven, zij hebben Mijn akker vertreden; zij hebben Mijn gewensten
akker gesteld tot een woeste wildernis.

<span id="an_12:11">12:11</span> Men heeft hem gesteld tot een
woestheid, verwoest zijnde treurt hij tot Mij; het ganse land is
verwoest, omdat er niemand is, die het ter harte neemt.

<span id="an_12:12">12:12</span> Op alle hoge plaatsen in de woestijn
zijn verstoorders gekomen, want het zwaard des HEEREN verteert van het
ene einde des lands tot aan het andere einde des lands; er is geen vrede
voor enig vlees.

<span id="an_12:13">12:13</span> Zij hebben tarwe gezaaid, maar doornen
gemaaid; zij hebben zich gepijnigd, maar niet gevorderd; wordt alzo
beschaamd vanwege ulieder inkomsten, vanwege de hittigheid van den toorn
des HEEREN.

<span id="an_12:14">12:14</span> Alzo zegt de HEERE: Aangaande al Mijn
boze naburen, die Mijn erfenis aanroeren, dewelke Ik Mijn volke Israel
erfelijk gegeven heb; ziet, Ik zal hen uit hun land uitrukken, maar het
huis van Juda zal Ik uit hunlieder midden uitrukken.

<span id="an_12:15">12:15</span> En het zal geschieden, nadat Ik hen zal
uitgerukt hebben, zo zal Ik wederkeren, en Mij hunner ontfermen; en Ik
zal hen wederbrengen, een iegelijk tot zijn erfenis, en een iegelijk tot
zijn land.

<span id="an_12:16">12:16</span> En het zal geschieden, indien zij de
wegen Mijns volks vlijtiglijk zullen leren, zwerende bij Mijn Naam: Zo
waarachtig als de HEERE leeft! gelijk als zij Mijn volk geleerd hebben
te zweren bij Baal, zo zullen zij in het midden Mijns volks gebouwd
worden.

<span id="an_12:17">12:17</span> Maar indien zij niet zullen horen, zo
zal Ik diezelve natie ten enenmale uitrukken en verdoen, spreekt de
HEERE.

<span id="an_13:1">13:1</span> Alzo heeft de HEERE tot mij gezegd: Ga
henen, en koop u een linnen gordel, en doe dien aan uw lenden, maar
breng hem niet in het water.

<span id="an_13:2">13:2</span> En ik kocht een gordel naar het woord des
HEEREN, en ik deed dien aan mijn lenden.

<span id="an_13:3">13:3</span> Toen geschiedde des HEEREN woord ten
tweeden male tot mij, zeggende:

<span id="an_13:4">13:4</span> Neem den gordel, dien gij gekocht hebt,
die aan uw lenden is, en maak u op, en ga henen naar den Frath, en
versteek dien aldaar in de klove ener steenrots.

<span id="an_13:5">13:5</span> Zo ging ik henen, en verstak dien bij den
Frath, gelijk als de HEERE mij geboden had.

<span id="an_13:6">13:6</span> Het geschiedde nu ten einde van vele
dagen, dat de HEERE tot mij zeide: Maak u op, ga henen naar den Frath,
en neem den gordel van daar, dien Ik u geboden heb aldaar te versteken.

<span id="an_13:7">13:7</span> Zo ging ik naar den Frath, en groef, en
nam den gordel van de plaats, alwaar ik dien verstoken had; en ziet, de
gordel was verdorven en deugde nergens toe.

<span id="an_13:8">13:8</span> Toen geschiedde des HEEREN woord tot mij,
zeggende:

<span id="an_13:9">13:9</span> Zo zegt de HEERE: Alzo zal Ik verderven
de hovaardij van Juda, en die grote hovaardij van Jeruzalem.

<span id="an_13:10">13:10</span> Ditzelve boze volk, dat Mijn woorden
weigert te horen, dat in het goeddunken zijns harten wandelt, en andere
goden navolgt, om die te dienen, en voor die zich neder te buigen; dat
zal worden gelijk deze gordel, die nergens toe deugt.

<span id="an_13:11">13:11</span> Want gelijk als een gordel kleeft aan
de lenden eens mans, alzo heb Ik het ganse huis Israels en het ganse
huis van Juda aan Mij doen kleven, spreekt de HEERE, om Mij te zijn tot
een volk, en tot een naam, en tot lof, en tot heerlijkheid; maar zij
hebben niet gehoord.

<span id="an_13:12">13:12</span> Daarom zeg dit woord tot hen: Zo zegt
de HEERE, de God Israels: Alle flessen zullen met wijn gevuld worden.
Dan zullen zij tot u zeggen: Weten wij niet zeer wel, dat alle flessen
met wijn gevuld zullen worden?

<span id="an_13:13">13:13</span> Maar gij zult tot hen zeggen: Zo zegt
de HEERE: Ziet, Ik zal alle inwoners deze lands, zelfs de koningen, die
op Davids troon zitten, en de priesters, en de profeten, en alle
inwoners van Jeruzalem, opvullen met dronkenschap.

<span id="an_13:14">13:14</span> En Ik zal hen in stukken slaan, den een
tegen den ander, zo de vaders als de kinderen te zamen, spreekt de
HEERE; Ik zal niet verschonen noch sparen, noch Mij ontfermen, dat Ik
hen niet zou verderven.

<span id="an_13:15">13:15</span> Hoort en neemt ter ore, verheft u niet;
want de HEERE heeft het gesproken.

<span id="an_13:16">13:16</span> Geeft eer den HEERE, uw God, eer dat
Hij het duister maakt, en eer uw voeten zich stoten aan de schemerende
bergen; dat gij naar licht wacht, en Hij datzelve tot een schaduw des
doods stelle, en tot een donkerheid zette.

<span id="an_13:17">13:17</span> Zult gijlieden dat dan nog niet horen,
zo zal mijn ziel in verborgene plaatsen wenen vanwege den hoogmoed, en
mijn oog zal bitterlijk tranen, ja, van tranen nederdalen, omdat des
HEEREN kudde gevankelijk is weggevoerd.

<span id="an_13:18">13:18</span> Zeg tot den koning en tot de koningin:
Vernedert u, zet u neder; want uw ganse hoofdsieraad, de kroon uwer
heerlijkheid, is nedergedaald.

<span id="an_13:19">13:19</span> De steden van het zuiden zijn
toegesloten, en er is niemand, die ze opent; het ganse Juda is
weggevoerd, het is geheel en al weggevoerd.

<span id="an_13:20">13:20</span> Hef uw ogen op, en zie, die daar van
het noorden komen! waar is de kudde, die u gegeven was, de schapen uwer
heerlijkheid?

<span id="an_13:21">13:21</span> Wat zult gij zeggen, wanneer Hij
bezoeking over u doen zal, daar gij hem geleerd hebt tot vorsten, tot
een hoofd over u te zijn; zullen u de smarten niet aangrijpen, als een
barende vrouw?

<span id="an_13:22">13:22</span> Wanneer gij dan in uw hart zult zeggen:
Waarom zijn mij deze dingen bejegend? Om de veelheid uwer
ongerechtigheid, zijn uw zomen ontdekt, en uw hielen hebben geweld
geleden.

<span id="an_13:23">13:23</span> Zal ook een Moorman zijn huid
veranderen? of een luipaard zijn vlekken? Zo zult gijlieden ook kunnen
goed doen, die geleerd zijt kwaad te doen.

<span id="an_13:24">13:24</span> Daarom zal Ik hen verstrooien als een
stoppel, die doorgaat, door een wind der woestijn.

<span id="an_13:25">13:25</span> Dit zal uw lot, het deel uwer maten
zijn van Mij, spreekt de HEERE; gij, die Mij hebt vergeten, en op leugen
vertrouwt.

<span id="an_13:26">13:26</span> Zo zal Ik ook uw zomen ontbloten boven
uw aangezicht, en uw schande zal gezien worden.

<span id="an_13:27">13:27</span> Uw overspelen en uw hunkeringen, de
schandelijkheid uws hoerdoms, op heuvelen, in het veld; Ik heb uw
verfoeiselen gezien; wee u, Jeruzalem! zult gij niet rein worden? Hoe
lang nog na dezen?

<span id="an_14:1">14:1</span> Het woord des HEEREN, dat tot Jeremia
geschied is, over de zaken der grote droogte.

<span id="an_14:2">14:2</span> Juda treurt en haar poorten zijn
verzwakt; zij zijn in het zwart gekleed ter aarde toe, en Jeruzalems
geschrei klimt op.

<span id="an_14:3">14:3</span> En hun voortreffelijken zenden hun
kleinen naar water; zij komen tot de grachten, zij vinden geen water,
zij komen met hun vaten ledig weder; zij zijn beschaamd, ja, worden
schaamrood, en bedekken hun hoofd.

<span id="an_14:4">14:4</span> Omdat het aardrijk gescheurd is, dewijl
er geen regen op de aarde is; de akkerlieden zijn beschaamd, zij
bedekken hun hoofd.

<span id="an_14:5">14:5</span> Want ook de hinden in het veld werpen
jongen, en verlaten die, omdat er geen jong gras is.

<span id="an_14:6">14:6</span> En de woudezels staan op de hoge
plaatsen, zij scheppen den wind gelijk de draken; hun ogen versmachten,
omdat er geen kruid is.

<span id="an_14:7">14:7</span> Hoewel onze ongerechtigheden tegen ons
getuigen, o HEERE! doe het om Uws Naams wil; want onze afkeringen zijn
menigvuldig, wij hebben tegen U gezondigd.

<span id="an_14:8">14:8</span> O Israels Verwachting, Zijn Verlosser in
tijd van benauwdheid! waarom zoudt Gij zijn als een vreemdeling in het
land, en als een reiziger, die slechts inkeert om te vernachten?

<span id="an_14:9">14:9</span> Waarom zoudt Gij zijn als een versaagd
man, als een held, die niet kan verlossen? Gij zijt toch in het midden
van ons, o HEERE! en wij zijn naar Uw Naam genoemd, verlaat ons niet.

<span id="an_14:10">14:10</span> Alzo zegt de HEERE van dit volk: Zij
hebben zo liefgehad te zwerven, zij hebben hun voeten niet bedwongen;
daarom heeft de HEERE geen welgevallen aan hen, nu zal Hij hunner
ongerechtigheden gedenken, en hun zonden bezoeken.

<span id="an_14:11">14:11</span> Wijders zeide de HEERE tot mij: Bid
niet voor dit volk ten goede.

<span id="an_14:12">14:12</span> Ofschoon zij vasten, Ik zal naar hun
geschrei niet horen, en ofschoon zij brandoffer en spijsoffer offeren,
Ik zal aan hen geen welgevallen hebben; maar door het zwaard, en door
den honger, en door de pestilentie zal Ik hen verteren.

<span id="an_14:13">14:13</span> Toen zeide ik: Ach, Heere HEERE! zie,
die profeten zeggen hun: Gij zult geen zwaard zien, en gij zult geen
honger hebben; maar Ik zal u een gewissen vrede geven in deze plaats.

<span id="an_14:14">14:14</span> En de HEERE zeide tot mij: Die profeten
profeteren vals in Mijn Naam; Ik heb hen niet gezonden, noch hun bevel
gegeven, noch tot hen gesproken; zij profeteren ulieden een vals
gezicht, en waarzegging, en nietigheid, en bedriegerij huns harten.

<span id="an_14:15">14:15</span> Daarom zegt de HEERE alzo: Aangaande de
profeten, die in Mijn Naam profeteren, daar Ik hen niet gezonden heb, en
zij dan nog zeggen: Er zal geen zwaard noch honger in dit land zijn;
diezelve profeten zullen door het zwaard en door den honger verteerd
worden.

<span id="an_14:16">14:16</span> En het volk, tot hetwelk zij
profeteren, zullen op de straten van Jeruzalem weggeworpen zijn vanwege
den honger en het zwaard; en er zal niemand zijn, die hen begrave, hen,
hun vrouwen, en hun zonen, en hun dochteren; alzo zal Ik hun boosheid
over hen uitstorten.

<span id="an_14:17">14:17</span> Daarom zult gij dit woord tot hen
zeggen: Mijn ogen zullen van tranen nederdalen nacht en dag, en niet
ophouden; want de jonkvrouw der dochter Mijns volks is gebroken met een
grote breuk, een plage, die zeer smartelijk is.

<span id="an_14:18">14:18</span> Zo ik uitga in het veld, ziet daar de
verslagenen van het zwaard, en zo ik in de stad komen, ziet daar de
kranken van honger! Ja, zowel de profeten als de priesters lopen om in
het land, en weten niet.

<span id="an_14:19">14:19</span> Hebt Gij dan Juda ganselijk verworpen?
Heeft Uw ziel een walging aan Sion? Waarom hebt Gij ons geslagen, dat er
geen genezing voor ons is? Men wacht naar vrede, maar daar is niets
goeds, en naar tijd van genezing, maar ziet, daar is verschrikking.

<span id="an_14:20">14:20</span> HEERE! wij kennen onze goddeloosheid,
en onzer vaderen ongerechtigheid, want wij hebben tegen U gezondigd.

<span id="an_14:21">14:21</span> Versmaad ons niet, om Uws Naams wil;
werp den troon Uwer heerlijkheid niet neder; gedenk, vernietig niet Uw
verbond met ons.

<span id="an_14:22">14:22</span> Zijn er onder de ijdelheden der
heidenen, die doen regenen, of kan de hemel druppelen geven? Zijt Gij
die niet, o HEERE, onze God? Daarom zullen wij op U wachten, want Gij
doet al die dingen.

<span id="an_15:1">15:1</span> Maar de HEERE zeide tot mij: Al stond
Mozes en Samuel voor Mijn aangezicht, zo zou toch Mijn ziel tot dit volk
niet wezen; drijf ze weg van Mijn aangezicht, en laat ze uitgaan.

<span id="an_15:2">15:2</span> En het zal geschieden, wanneer zij tot u
zullen zeggen: Waarhenen zullen wij uitgaan? dat gij tot hen zult
zeggen: Zo zegt de HEERE: Wie ten dood, ten dode; en wie tot het zwaard,
ten zwaarde, en wie tot den honger, ten honger; en wie ter gevangenis,
ter gevangenis!

<span id="an_15:3">15:3</span> Want Ik zal bezoeking over hen doen met
vier geslachten, spreekt de HEERE: met het zwaard, om te doden; en met
de honden, om te slepen; en met het gevogelte des hemels, en met het
gedierte der aarde, om op te eten en te verderven.

<span id="an_15:4">15:4</span> En Ik zal hen overgeven tot een beroering
aan alle koninkrijken der aarde, vanwege Manasse, zoon van Jehizkia,
koning van Juda, om hetgeen hij te Jeruzalem gedaan heeft.

<span id="an_15:5">15:5</span> Want wie zou u verschonen, o Jeruzalem?
of wie zou medelijden met u hebben, of wie zou aftreden, om u naar vrede
te vragen?

<span id="an_15:6">15:6</span> Gij hebt Mij verlaten, spreekt de HEERE;
gij zijt achterwaarts gegaan; daarom zal Ik Mijn hand tegen u
uitstrekken en u verderven; Ik ben des berouwens moede geworden.

<span id="an_15:7">15:7</span> En Ik zal hen wannen met een wan, in de
poorten des lands; Ik heb Mijn volk van kinderen beroofd en verdaan; zij
zijn van hun wegen niet wedergekeerd.

<span id="an_15:8">15:8</span> Hun weduwen zijn Mij meerder geworden dan
zand der zeeen; Ik heb hun over de moeder doen komen een jongeling, een
verwoester op den middag; Ik heb hem haastelijk hen doen overvallen, de
stad met verschrikkingen.

<span id="an_15:9">15:9</span> Zij, die zeven baarde, is zwak geworden;
zij heeft haar ziel uitgeblazen, haar zon is ondergegaan, als het nog
dag was; zij is beschaamd en schaamrood geworden; en hunlieder
overblijfsel zal Ik aan het zwaard overgeven, voor het aangezicht hunner
vijanden, spreekt de HEERE.

<span id="an_15:10">15:10</span> Wee mij, mijn moeder, dat gij mij
gebaard hebt, een man van twist, en een man van krakeel den gansen
lande! Ik heb hun niet op woeker gegeven, ook hebben zij mij niet op
woeker gegeven, nog vloekt mij een ieder van hen.

<span id="an_15:11">15:11</span> De HEERE zeide: Zo niet uw overblijfsel
ten goede zal zijn; zo Ik niet, in de tijd des kwaads en in tijd der
benauwdheid, bij den vijand voor u tussenkome!

<span id="an_15:12">15:12</span> Zal ook enig ijzer het ijzer van het
noorden of koper verbreken?

<span id="an_15:13">15:13</span> Ik zal uw vermogen en uw schatten tot
een roof geven, zonder prijs; en dat om al uw zonden, en in al uw
landpalen.

<span id="an_15:14">15:14</span> En Ik zal u overvoeren met uw vijanden,
in een land, dat gij niet kent; want een vuur is aangestoken in Mijn
toorn, het zal over u branden.

<span id="an_15:15">15:15</span> O HEERE! Gij weet het, gedenk mijner,
en bezoek mij, en wreek mij van mijn vervolgers; neem mij niet weg in Uw
lankmoedigheid over hen; weet, dat ik om Uwentwil versmaadheid drage.

<span id="an_15:16">15:16</span> Als Uw woorden gevonden zijn, zo heb ik
ze opgegeten, en Uw woord is mij geweest tot vreugde en tot blijdschap
mijns harten; want ik ben naar Uw Naam genoemd, o HEERE, God der
heirscharen!

<span id="an_15:17">15:17</span> Ik heb in den raad der bespotters niet
gezeten, noch ben van vreugde opgesprongen; vanwege Uw hand heb ik
alleen gezeten, want Gij hebt mij met gramschap vervuld.

<span id="an_15:18">15:18</span> Waarom is mijn pijn steeds durende, en
mijn plage smartelijk? Zij weigert geheeld te worden; zoudt Gij mij
ganselijk zijn als een leugenachtige, als wateren, die niet bestendig
zijn?

<span id="an_15:19">15:19</span> Daarom zegt de HEERE alzo: Zo gij zult
wederkeren, zo zal Ik u doen wederkeren; gij zult voor Mijn aangezicht
staan; en zo gij het kostelijke van het snode uittrekt, zult gij als
Mijn mond zijn; laat hen tot u wederkeren, maar gij zult tot hen niet
wederkeren.

<span id="an_15:20">15:20</span> Want Ik heb u tegen dit volk gesteld
tot een koperen vasten muur; zij zullen wel tegen u strijden, maar u
niet overmogen; want Ik ben met u, om u te behouden en om u uit te
rukken, spreekt de HEERE.

<span id="an_15:21">15:21</span> Ja, Ik zal u rukken uit de hand der
bozen, en Ik zal u verlossen uit de handpalm der tirannen.

<span id="an_16:1">16:1</span> En des HEEREN woord geschiedde tot mij,
zeggende:

<span id="an_16:2">16:2</span> Gij zult u geen vrouw nemen, en gij zult
geen zonen noch dochteren hebben in deze plaats.

<span id="an_16:3">16:3</span> Want zo zegt de HEERE van de zonen en van
de dochteren, die in deze plaats geboren worden; daartoe van hun
moeders, die ze baren, en van hun vaders, die ze gewinnen in dit land:

<span id="an_16:4">16:4</span> Zij zullen pijnlijke doden sterven, zij
zullen niet beklaagd noch begraven worden, zij zullen tot mest op den
aardbodem zijn, en zij zullen door het zwaard en door den honger
verteerd worden, en hun dode lichamen zullen het gevogelte des hemels en
het gedierte der aarde tot spijze zijn.

<span id="an_16:5">16:5</span> Want zo zegt de HEERE: Ga niet in het
huis desgenen, die een rouwmaaltijd houdt, en ga niet henen om te
rouwklagen, en heb geen medelijden met hen; want Ik heb van dit volk
(spreekt de HEERE) weggenomen Mijn vrede, goedertierenheid en
barmhartigheden;

<span id="an_16:6">16:6</span> Zodat groten en kleinen in dit land
zullen sterven, zij zullen niet begraven worden; en men zal hen niet
beklagen, noch zichzelven insnijden, noch kaal maken om hunnentwil.

<span id="an_16:7">16:7</span> Ook zal men hun niets uitdelen over den
rouw, om iemand te troosten over een dode; noch hun te drinken geven uit
den troostbeker, over iemands vader of over iemands moeder.

<span id="an_16:8">16:8</span> Ga ook niet in een huis des maaltijds, om
bij hen te zitten, om te eten en te drinken.

<span id="an_16:9">16:9</span> Want zo zegt de HEERE der heirscharen, de
God Israels: Ziet, Ik zal van deze plaats, voor ulieder ogen en in
ulieder dagen, doen ophouden de stem der vreugde en de stem der
blijdschap, de stem des bruidegoms en de stem der bruid.

<span id="an_16:10">16:10</span> En het zal geschieden, als gij dit volk
al deze woorden zult aanzeggen, en zij tot u zeggen: Waarom spreekt de
HEERE al dit grote kwaad over ons, en welke is onze misdaad, en welke is
onze zonde, die wij tegen den HEERE, onzen God, gezondigd hebben?

<span id="an_16:11">16:11</span> Dat gij tot hen zult zeggen: Omdat uw
vaders Mij verlaten hebben, spreekt de HEERE, en hebben andere goden
nagewandeld, en die gediend, en zich voor die nedergebogen; maar Mij
verlaten, en Mijn wet niet gehouden hebben;

<span id="an_16:12">16:12</span> En gijlieden erger gedaan hebt dan uw
vaderen; want ziet, gijlieden wandelt, een iegelijk naar het goeddunken
van zijn boos hart, om naar Mij niet te horen.

<span id="an_16:13">16:13</span> Daarom zal Ik ulieden uit dit land
werpen, in een land, dat gij niet gekend hebt, gij noch uw vaders; en
aldaar zult gij andere goden dienen, dag en nacht, omdat Ik u geen
genade zal geven.

<span id="an_16:14">16:14</span> Daarom, ziet, de dagen komen, spreekt
de HEERE, dat er niet meer zal gezegd worden: Zo waarachtig als de HEERE
leeft, Die de kinderen Israels uit Egypteland heeft opgevoerd!

<span id="an_16:15">16:15</span> Maar: Zo waarachtig als de HEERE leeft,
Die de kinderen Israels heeft opgevoerd uit het land van het noorden, en
uit al de landen waarhenen Hij hen gedreven had! want Ik zal hen
wederbrengen in hun land, dat Ik hun vaderen gegeven heb.

<span id="an_16:16">16:16</span> Ziet, Ik zal zenden tot veel vissers,
spreekt de HEERE, die zullen hen vissen; en daarna zal Ik zenden tot
veel jagers, die zullen hen jagen, van op allen berg, en van op allen
heuvel, ja, uit de kloven der steenrotsen.

<span id="an_16:17">16:17</span> Want Mijn ogen zijn op al hun wegen;
zij zijn voor Mijn aangezicht niet verborgen, noch hun ongerechtigheid
verholen van voor Mijn ogen.

<span id="an_16:18">16:18</span> Dies zal Ik eerst hun ongerechtigheid
en hun zonde dubbel vergelden, omdat zij Mijn land ontheiligd hebben;
zij hebben Mijn erfenis met de dode lichamen hunner verfoeiselen en
hunner gruwelen vervuld.

<span id="an_16:19">16:19</span> O HEERE! Gij zijt mijn Sterkte, en mijn
Sterkheid, en mijn Toevlucht ten dage der benauwdheid; tot U zullen de
heidenen komen van de einden der aarde, en zeggen: Immers hebben onze
vaders leugen erfelijk bezeten, en ijdelheid, waarin toch niets was, dat
nut deed.

<span id="an_16:20">16:20</span> Zal een mens zich goden maken? Zij zijn
toch geen goden.

<span id="an_16:21">16:21</span> Daarom, ziet, Ik zal hun bekend maken
op ditmaal; Ik zal hun bekend maken Mijn hand en Mijn macht; en zij
zullen weten, dat Mijn Naam is HEERE.

<span id="an_17:1">17:1</span> De zonde van Juda is geschreven met een
ijzeren griffie, met de punt eens diamants; gegraven in de tafel van
hunlieder hart, en aan de hoornen uwer altaren;

<span id="an_17:2">17:2</span> Gelijk hun kinderen hunner altaren
gedenken, en hunner bossen, bij het groen geboomte, op de hoge heuvelen.

<span id="an_17:3">17:3</span> Ik zal Mijn berg met het veld, uw
vermogen en al uw schatten ten roof geven, mitsgaders uw hoogten, om de
zonde in al uw landpalen.

<span id="an_17:4">17:4</span> Alzo zult gij aflaten (en dat om u
zelven) van uw erfenis, die Ik u gegeven heb, en Ik zal u uw vijanden
doen dienen in een land, dat gij niet kent; want gijlieden hebt een vuur
aangestoken in Mijn toorn, tot in eeuwigheid zal het branden.

<span id="an_17:5">17:5</span> Zo zegt de HEERE: Vervloekt is de man,
die op een mens vertrouwt, en vlees tot zijn arm stelt, en wiens hart
van den HEERE afwijkt!

<span id="an_17:6">17:6</span> Want hij zal zijn als de heide in de
wildernis, die het niet gevoelt, wanneer het goede komt; maar blijft in
dorre plaatsen in de woestijn, in zout en onbewoond land.

<span id="an_17:7">17:7</span> Gezegend daarentegen is de man, die op
den HEERE vertrouwt, en wiens vertrouwen de HEERE is!

<span id="an_17:8">17:8</span> Want hij zal zijn als een boom, die aan
het water geplant is, en zijn wortelen uitschiet aan een rivier, en
gevoelt het niet, wanneer er een hitte komt, maar zijn loof blijft
groen; en in een jaar van droogte zorgt hij niet, en houdt niet op van
vrucht te dragen.

<span id="an_17:9">17:9</span> Arglistig is het hart, meer dan enig
ding, ja, dodelijk is het, wie zal het kennen?

<span id="an_17:10">17:10</span> Ik, de HEERE, doorgrond het hart, en
proef de nieren; en dat, om een iegelijk te geven naar zijn wegen, naar
de vrucht zijner handelingen.

<span id="an_17:11">17:11</span> Gelijk een veldhoen eieren vergadert,
maar broedt ze niet uit, alzo is hij, die rijkdom vergadert, doch niet
met recht; in de helft zijner dagen zal hij dien moeten verlaten, en in
zijn laatste een dwaas zijn.

<span id="an_17:12">17:12</span> Een troon der heerlijkheid, een
hoogheid van het eerste aan, is de plaats onzes heiligdoms.

<span id="an_17:13">17:13</span> O HEERE, Israels Verwachting! allen,
die U verlaten, zullen beschaamd worden; en die van mij afwijken, zullen
in de aarde geschreven worden; want zij verlaten den HEERE, den
Springader des levenden waters.

<span id="an_17:14">17:14</span> Genees mij, HEERE! zo zal ik genezen
worden, behoud mij, zo zal ik behouden worden; want Gij zijt mijn Lof.

<span id="an_17:15">17:15</span> Ziet, zij zeggen tot mij: Waar is het
woord des HEEREN? Laat het nu komen!

<span id="an_17:16">17:16</span> Ik heb toch niet aangedrongen, meer dan
een herder achter U betaamde; ook heb ik den dodelijken dag niet
begeerd, Gij weet het; wat uit mijn lippen is gegaan, is voor Uw
aangezicht geweest.

<span id="an_17:17">17:17</span> Wees Gij mij niet tot een
verschrikking; Gij zijt mijn Toevlucht ten dage des kwaads.

<span id="an_17:18">17:18</span> Laat mijn vervolgers beschaamd worden,
maar laat mij niet beschaamd worden; laat hen verschrikt worden, maar
laat mij niet verschrikt worden; breng over hen den dag des kwaads, en
verbreek hen met een dubbele verbreking.

<span id="an_17:19">17:19</span> Alzo heeft de HEERE tot mij gezegd: Ga
henen en sta in de poort van de kinderen des volks, door dewelke de
koningen van Juda ingaan, en door dewelke zij uitgaan, ja, in alle
poorten van Jeruzalem;

<span id="an_17:20">17:20</span> En zeg tot hen: Hoort des HEEREN woord,
gij koningen van Juda, en gans Juda, en alle inwoners van Jeruzalem, die
door deze poorten ingaat!

<span id="an_17:21">17:21</span> Zo zegt de HEERE: Wacht u op uw zielen,
en draagt geen last op den sabbatdag, noch brengt in door de poorten van
Jeruzalem.

<span id="an_17:22">17:22</span> Ook zult gijlieden geen last uitvoeren
uit uw huizen op den sabbatdag, noch enig werk doen; maar gij zult den
sabbatdag heiligen, gelijk als Ik uw vaderen geboden heb.

<span id="an_17:23">17:23</span> Maar zij hebben niet gehoord, noch hun
oor geneigd; maar zij hebben hun nek verhard, om niet te horen, en om de
tucht niet aan te nemen.

<span id="an_17:24">17:24</span> Het zal dan geschieden, indien gij
vlijtiglijk naar Mij zult horen, spreekt de HEERE, dat gij geen last
door de poorten dezer stad op den sabbatdag inbrengt, en gij den
sabbatdag heiligt, dat gij geen werk daarop doet;

<span id="an_17:25">17:25</span> Zo zullen door de poorten dezer stad
ingaan koningen en vorsten, zittende op den troon van David, rijdende op
wagenen en op paarden, zij en hun vorsten, de mannen van Juda en de
inwoners van Jeruzalem; en deze stad zal bewoond worden in eeuwigheid.

<span id="an_17:26">17:26</span> En zij zullen komen uit de steden van
Juda, en uit de plaatsen rondom Jeruzalem, en uit het land van Benjamin,
en uit de laagte, en van het gebergte, en van het zuiden, aanbrengende
brandoffer, en slachtoffer, en spijsoffer, en wierook, en aanbrengende
lofoffer, ten huize des HEEREN.

<span id="an_17:27">17:27</span> Maar indien gij naar Mij niet zult
horen, om den sabbatdag te heiligen, en om geen last te dragen als gij
op den sabbatdag door de poorten van Jeruzalem ingaat; zo zal Ik een
vuur in haar poorten aansteken, dat de paleizen van Jeruzalem zal
verteren, en niet worden uitgeblust.

<span id="an_18:1">18:1</span> Het woord, dat tot Jeremia geschied is
van den HEERE, zeggende:

<span id="an_18:2">18:2</span> Maak u op, en ga af in het huis des
pottenbakkers, en aldaar zal Ik u Mijn woorden doen horen.

<span id="an_18:3">18:3</span> Zo ging ik af in het huis des
pottenbakkers; en ziet, hij maakte een werk op de schijven.

<span id="an_18:4">18:4</span> En het vat, dat hij maakte, werd
verdorven, als leem, in de hand des pottenbakkers; toen maakte hij
daarvan weder een ander vat, gelijk als het recht was in de ogen des
pottenbakkers te maken.

<span id="an_18:5">18:5</span> Toen geschiedde des HEEREN woord tot mij,
zeggende:

<span id="an_18:6">18:6</span> Zal Ik ulieden niet kunnen doen, gelijk
deze pottenbakker, o huis Israels? spreekt de HEERE; ziet, gelijk leem
in de hand des pottenbakkers, alzo zijt gijlieden in Mijn hand, o huis
Israels!

<span id="an_18:7">18:7</span> In een ogenblik zal Ik spreken over een
volk en over een koninkrijk, dat Ik het zal uitrukken, en afbreken, en
verdoen;

<span id="an_18:8">18:8</span> Maar indien datzelve volk, over hetwelk
Ik zulks gesproken heb, zich van zijn boosheid bekeert, zo zal Ik berouw
hebben over het kwaad, dat Ik hetzelve gedacht te doen.

<span id="an_18:9">18:9</span> Ook zal Ik in een ogenblik spreken over
een volk en over een koninkrijk, dat Ik het zal bouwen en planten;

<span id="an_18:10">18:10</span> Maar indien het doet, dat kwaad is in
Mijn ogen, dat het naar Mijn stem niet hoort, zo zal Ik berouw hebben
over het goede, met hetwelk Ik gezegd had hetzelve te zullen weldoen.

<span id="an_18:11">18:11</span> Nu dan, spreek nu tot de mannen van
Juda en tot de inwoners van Jeruzalem, zeggende: Zo zegt de HEERE: Ziet,
Ik formeer een kwaad tegen ulieden, en denk tegen ulieden een gedachte;
zo bekeert u nu, een iegelijk van zijn bozen weg, en maakt uw wegen en
uw handelingen goed.

<span id="an_18:12">18:12</span> Doch zij zeggen: Het is buiten hoop;
maar wij zullen naar onze gedachten wandelen, en wij zullen doen, een
iegelijk het goeddunken van zijn boos hart.

<span id="an_18:13">18:13</span> Daarom, zo zegt de HEERE: Vraagt nu
onder de heidenen; wie heeft alzulks gehoord? De jonkvrouw Israels doet
een zeer afschuwelijke zaak.

<span id="an_18:14">18:14</span> Zal men ook om een rotssteen des velds
verlaten de sneeuw van Libanon? Zullen ook de vreemde, koude, vlietende
wateren verlaten worden?

<span id="an_18:15">18:15</span> Nochtans heeft Mijn volk Mij vergeten,
zij roken der ijdelheid; want zij hebben hen doen aanstoten op hun
wegen, op de oude paden, opdat zij mochten wandelen in stegen van een
weg, die niet opgehoogd is;

<span id="an_18:16">18:16</span> Om hun land te stellen tot een
ontzetting, tot eeuwige aanfluitingen; al wie daar voorbijgaat, zal zich
ontzetten, en met zijn hoofd schudden.

<span id="an_18:17">18:17</span> Als een oostenwind zal Ik hen
verstrooien voor het aangezicht des vijands; Ik zal hun den nek en niet
het aangezicht laten zien, ten dage huns verderfs.

<span id="an_18:18">18:18</span> Toen zeiden zij: Komt aan, laat ons
gedachten tegen Jeremia denken; want de wet zal niet vergaan van den
priester, noch de raad van den wijze, noch het woord van den profeet;
komt aan, en laat ons hem slaan met de tong, en laat ons niet luisteren
naar enige zijner woorden!

<span id="an_18:19">18:19</span> HEERE! luister naar mij, en hoor naar
de stem mijner twisters.

<span id="an_18:20">18:20</span> Zal dan kwaad voor goed vergolden
worden? want zij hebben mijn ziel een kuil gegraven; gedenk, dat ik voor
Uw aangezicht gestaan heb, om goed voor hen te spreken, om Uw
grimmigheid van hen af te wenden.

<span id="an_18:21">18:21</span> Daarom, geef hun zonen den honger over,
en doe ze wegvloeien door het geweld des zwaards, en laat hun vrouwen
van kinderen beroofd en weduwen worden, en laat hun mannen door den dood
omgebracht, en hun jongelingen met het zwaard geslagen worden in den
strijd.

<span id="an_18:22">18:22</span> Laat er een geschrei uit hun huizen
gehoord worden, wanneer Gij haastelijk een bende over hen zult brengen;
dewijl zij een kuil gegraven hebben om mij te vangen, en strikken
verborgen voor mijn voeten.

<span id="an_18:23">18:23</span> Doch Gij, HEERE! weet al hun raad tegen
mij ten dode; maak geen verzoening over hun ongerechtigheid, en delg hun
zonde niet uit van voor Uw aangezicht; maar laat hen nedergeveld worden
voor Uw aangezicht; handel alzo met hen, ten tijde Uws toorns.

<span id="an_19:1">19:1</span> Zo zegt de HEERE: Ga henen en koop een
pottenbakkerskruik, en neem tot u van de oudsten des volks, en van de
oudsten der priesteren.

<span id="an_19:2">19:2</span> En ga uit naar het dal des zoons van
Hinnom, dat voor de deur der Zonnepoort is, en roep aldaar uit de
woorden, die Ik tot u spreken zal;

<span id="an_19:3">19:3</span> En zeg: Hoort des HEEREN woord, gij
koningen van Juda en inwoners van Jeruzalem! Alzo zegt de HEERE der
heirscharen, de God Israels: Ziet, Ik zal een kwaad brengen over deze
plaats, van hetwelk een ieder, die het hoort, zijn oren klinken zullen;

<span id="an_19:4">19:4</span> Omdat zij Mij verlaten, en deze plaats
vervreemd, en andere goden daarin gerookt hebben die zij niet gekend
hebben, zij, noch hun vaderen, noch de koningen van Juda; en hebben deze
plaats vervuld met bloed der onschuldigen.

<span id="an_19:5">19:5</span> Want zij hebben de hoogten van Baal
gebouwd, om hun zonen met vuur te verbranden, aan Baal tot brandofferen;
hetwelk Ik niet geboden, noch gesproken heb, noch in Mijn hart is
opgekomen?

<span id="an_19:6">19:6</span> Daarom, ziet, de dagen komen, spreekt de
HEERE, dat deze plaats niet meer zal genoemd worden het Tofeth, of dat
des zoons van Hinnom, maar Moorddal.

<span id="an_19:7">19:7</span> Want Ik zal den raad van Juda en
Jeruzalem in deze plaats verijdelen, en zal hen voor het aangezicht
hunner vijanden doen vallen door het zwaard, en door de hand dergenen,
die hun ziel zoeken; en Ik zal hun dode lichamen het gevogelte des
hemels en het gedierte der aarde tot spijze geven.

<span id="an_19:8">19:8</span> En Ik zal deze stad zetten tot een
ontzetting en tot een aanfluiting; al wie voorbij haar gaat, zal zich
ontzetten en fluiten over al haar plagen.

<span id="an_19:9">19:9</span> En Ik zal hunlieden het vlees hunner
zonen en het vlees hunner dochteren doen eten, en zij zullen eten, een
iegelijk het vlees zijns naasten, in de belegering en in de benauwing,
waarmede hen hun vijanden, en die hun ziel zoeken, benauwen zullen.

<span id="an_19:10">19:10</span> Dan zult gij de kruik verbreken voor de
ogen der mannen, die met u gegaan zijn;

<span id="an_19:11">19:11</span> En gij zult tot hen zeggen: Zo zegt de
HEERE der heirscharen: Alzo zal Ik dit volk en deze stad verbreken,
gelijk als men een pottenbakkersvat verbreekt, dat niet weder geheeld
kan worden; en zij zullen hen in Tofeth begraven, omdat er geen andere
plaats zal zijn om te begraven.

<span id="an_19:12">19:12</span> Zo zal Ik deze plaats doen, spreekt de
HEERE, en haar inwoners; en dat om deze stad te stellen als een Tofeth.

<span id="an_19:13">19:13</span> En de huizen van Jeruzalem en de huizen
der koningen van Juda zullen, gelijk alle plaatsen van Tofeth, onrein
worden, met al de huizen, op welker daken zij aan al het heir des hemels
gerookt en aan vreemde goden drankofferen geofferd hebben.

<span id="an_19:14">19:14</span> Toen nu Jeremia van Tofeth kwam,
waarhenen hem de HEERE gezonden had, om te profeteren, stond hij in het
voorhof van des HEEREN huis, en zeide tot al het volk:

<span id="an_19:15">19:15</span> Zo zegt de HEERE der heirscharen, de
God Israels: Ziet, Ik zal over deze stad, en over al haar steden, al het
kwaad brengen, dat Ik over haar gesproken heb; omdat zij hun nek verhard
hebben, om Mijn woorden niet te horen.

<span id="an_20:1">20:1</span> Als Pashur, de zoon van Immer, de
priester (deze nu was bestelde voorganger in het huis des HEEREN),
Jeremia hoorde, diezelve woorden profeterende,

<span id="an_20:2">20:2</span> Zo sloeg Pashur den profeet Jeremia, en
hij stelde hem in de gevangenis, dewelke is in de bovenste poort van
Benjamin, die aan het huis des HEEREN is.

<span id="an_20:3">20:3</span> Maar het geschiedde des anderen daags,
dat Pashur Jeremia uit de gevangenis voortbracht; toen zeide Jeremia tot
hem: De HEERE noemt uw naam niet Pashur, maar Magor-missabib.

<span id="an_20:4">20:4</span> Want zo zegt de HEERE: Zie, Ik stel u tot
een schrik voor uzelven en voor al uw liefhebbers; die zullen vallen
door het zwaard hunner vijanden, dat het uw ogen aanzien; en Ik zal gans
Juda geven in de hand des konings van Babel, die hen naar Babel
gevankelijk zal wegvoeren, en slaan hen met het zwaard.

<span id="an_20:5">20:5</span> Ook zal Ik geven al het vermogen dezer
stad, en al haar arbeid, en al haar kostelijkheid, en alle schatten der
koningen van Juda, Ik zal ze geven in de hand hunner vijanden, die
zullen ze roven, zullen ze nemen, en zullen ze brengen naar Babel.

<span id="an_20:6">20:6</span> En gij, Pashur, en alle inwoners van uw
huis! gijlieden zult gaan in de gevangenis; en gij zult te Babel komen,
en aldaar sterven, en aldaar begraven worden, gij en al uw vrienden,
denwelken gij valselijk geprofeteerd hebt.

<span id="an_20:7">20:7</span> HEERE! Gij hebt mij overreed, en ik ben
overreed geworden; Gij zijt mij te sterk geweest, en hebt overmocht; ik
ben den gansen dag tot een belachen, een ieder van hen bespot mij.

<span id="an_20:8">20:8</span> Want sinds ik spreke, roep ik uit, ik
roep geweld en verstoring; omdat mij des HEEREN woord den gansen dag tot
smaad en tot schimp is.

<span id="an_20:9">20:9</span> Dies zeide ik: Ik zal Zijner niet
gedenken, en niet meer in Zijn Naam spreken; maar het werd in mijn hart
als een brandend vuur, besloten in mijn beenderen; en ik bemoeide mij om
te verdragen, maar konde niet.

<span id="an_20:10">20:10</span> Want ik heb gehoord de naspraak van
velen, van Magor-missabib, zeggende: Geef ons te kennen, en wij zullen
het te kennen geven; al mijn vredegenoten nemen acht op mijn hinking;
zij zeggen: Misschien zal hij overreed worden, dan zullen wij hem
overmogen, en onze wraak van hem nemen.

<span id="an_20:11">20:11</span> Maar de HEERE is met mij als een
verschrikkelijk Held; daarom zullen mijn vervolgers struikelen, en niets
vermogen; zij zijn zeer beschaamd geworden, omdat zij niet
verstandiglijk gehandeld hebben; het zal een eeuwige schande zijn, zij
zal niet vergeten worden.

<span id="an_20:12">20:12</span> Gij dan, o HEERE der heirscharen, Die
den rechtvaardige proeft, Die de nieren en het hart ziet, laat mij Uw
wraak van hen zien, want ik heb U mijn twistzaak ontdekt.

<span id="an_20:13">20:13</span> Zingt den HEERE, prijst den HEERE; want
Hij heeft de ziel des nooddruftigen uit de hand der boosdoeners verlost.

<span id="an_20:14">20:14</span> Vervloekt zij de dag, op welken ik
geboren ben; de dag, op welken mijn moeder mij gebaard heeft, zij niet
gezegend!

<span id="an_20:15">20:15</span> Vervloekt zij de man, die mijn vader
geboodschapt heeft, zeggende: U is een jonge zoon geboren, verblijdende
hem grotelijks!

<span id="an_20:16">20:16</span> Ja, dezelve man zij, als de steden, die
de HEERE heeft omgekeerd, en het heeft Hem niet berouwd; en hij hore in
den morgenstond een geroep, en op den middagtijd een geschrei.

<span id="an_20:17">20:17</span> Dat Hij mij niet gedood heeft van de
baarmoeder af! Of mijn moeder mijn graf geweest is, of haar baarmoeder
als van een, die eeuwiglijk zwanger is!

<span id="an_20:18">20:18</span> Waarom ben ik toch uit de baarmoeder
voortgekomen, om moeite en droefenis te zien, en dat mijn dagen in
beschaamdheid vergaan?

<span id="an_21:1">21:1</span> Het woord, dat van den HEERE geschied is
tot Jeremia, als koning Zekekia tot hem zond Pashur, den zoon van
Malchia, en Zefanja, den zoon van Maaseja, den priester, zeggende:

<span id="an_21:2">21:2</span> Vraag toch den HEERE voor ons, want
Nebukadrezar, de koning van Babel, strijdt tegen ons; misschien zal de
HEERE met ons doen naar al Zijn wonderen, dat hij van ons optrekke.

<span id="an_21:3">21:3</span> Toen zeide Jeremia tot hen: Zo zult
gijlieden tot Zedekia zeggen:

<span id="an_21:4">21:4</span> Zo zegt de HEERE, de God Israels: Ziet,
Ik zal de krijgswapenen omwenden, die in ulieder hand zijn, met dewelke
gij strijdt tegen den koning van Babel en tegen de Chaldeen, die u
belegeren, van buiten aan den muur; en Ik zal ze verzamelen in het
midden van deze stad.

<span id="an_21:5">21:5</span> En Ik Zelf zal tegen ulieden strijden,
met een uitgestrekte hand en met een sterken arm, ja, met toorn, en met
grimmigheid, en met grote verbolgenheid.

<span id="an_21:6">21:6</span> En Ik zal de inwoners dezer stad slaan,
zowel de mensen als de beesten; door een grote pestilentie zullen zij
sterven.

<span id="an_21:7">21:7</span> En daarna, spreekt de HEERE, zal Ik
Zedekia, den koning van Juda, en zijn knechten, en het volk, en die in
deze stad overgebleven zijn, van de pestilentie, van het zwaard en van
den honger, geven in de hand van Nebukadrezar, den koning van Babel, en
in de hand hunner vijanden, en in de hand dergenen, die hun ziel zoeken;
en hij zal ze slaan met de scherpte des zwaards; hij zal ze niet sparen,
noch verschonen, noch zich ontfermen.

<span id="an_21:8">21:8</span> En tot dit volk zult gij zeggen: Zo zegt
de HEERE: Ziet, Ik stel voor ulieder aangezicht den weg des levens en
den weg des doods.

<span id="an_21:9">21:9</span> Die in deze stad blijft, zal sterven door
het zwaard, of door den honger, of door de pestilentie; maar die er
uitgaat en valt tot de Chaldeen, die ulieden belegeren, die zal leven,
en zijn ziel zal hem tot een buit zijn.

<span id="an_21:10">21:10</span> Want Ik heb Mijn aangezicht tegen deze
stad gesteld ten kwade en niet ten goede, spreekt de HEERE; zij zal
gegeven worden in de hand des konings van Babel, en hij zal ze met vuur
verbranden.

<span id="an_21:11">21:11</span> En aangaande het huis des konings van
Juda, hoort des HEEREN woord.

<span id="an_21:12">21:12</span> O huis Davids! zo zegt de HEERE: Richt
des morgens recht, en verlost den beroofde uit den hand des verdrukkers;
opdat Mijn gramschap niet uitvare als een vuur, en brande, dat niemand
blussen kunne, vanwege de boosheid uwer handelingen.

<span id="an_21:13">21:13</span> Ziet, Ik wil aan u, gij inwoneres des
dals, gij rots van het plein! spreekt de HEERE; gijlieden, die zegt: Wie
zou tegen ons afkomen, of wie zou komen in onze woningen?

<span id="an_21:14">21:14</span> En Ik zal over ulieden bezoeking doen
naar de vrucht uwer handelingen, spreekt de HEERE; en Ik zal een vuur
aansteken in haar woud, dat zal verteren al wat rondom haar is.

<span id="an_22:1">22:1</span> Alzo zegt de HEERE: Ga af in het huis des
konings van Juda, en spreek aldaar dit woord.

<span id="an_22:2">22:2</span> En zeg: Hoor het woord des HEEREN, gij
koning van Juda, gij, die zit op Davids troon, gij, en uw knechten, en
uw volk, die door deze poorten ingaan!

<span id="an_22:3">22:3</span> Zo zegt de HEERE: Doet recht en
gerechtigheid, en redt den beroofde uit de hand des verdrukkers; en
onderdrukt den vreemdeling niet, den wees noch de weduwe; doet geen
geweld en vergiet geen onschuldig bloed in deze plaats.

<span id="an_22:4">22:4</span> Want indien gijlieden deze zaak
ernstiglijk zult doen, zo zullen door de poorten van dit huis koningen
ingaan, zittende den David op zijn troon, rijdende op wagens en op
paarden, hij, en zijn knechten, en zijn volk.

<span id="an_22:5">22:5</span> Indien gij daarentegen deze woorden niet
zult horen, zo heb Ik bij Mij gezworen, spreekt de HEERE, dat dit huis
tot een woestheid worden zal.

<span id="an_22:6">22:6</span> Want zo zegt de HEERE van het huis des
konings van Juda: Gij zijt Mij een Gilead, een hoogte van Libanon; maar
zo Ik u niet zette als een woestijn en onbewoonde steden!

<span id="an_22:7">22:7</span> Want Ik zal verdervers tegen u heiligen,
elk met zijn gereedschap, die zullen uw uitgelezen cederen omhouwen, en
in het vuur werpen.

<span id="an_22:8">22:8</span> Dan zullen veel heidenen voorbij deze
stad gaan, en zullen zeggen, een ieder tot zijn naaste: Waarom heeft de
HEERE alzo gedaan aan deze grote stad?

<span id="an_22:9">22:9</span> En zij zullen zeggen: Omdat zij het
verbond des HEEREN, huns Gods, hebben verlaten, en hebben zich voor
andere goden nedergebogen, en die gediend.

<span id="an_22:10">22:10</span> Weent niet over den dode, en beklaagt
hem niet; weent vrij over dien, die weggegaan is, want hij zal
nimmermeer wederkomen, dat hij het land zijner geboorte zie.

<span id="an_22:11">22:11</span> Want zo zegt de HEERE van Sallum, den
zoon van Josia, koning van Juda, die in de plaats van zijn vader Josia
regeerde, die uit deze plaats is uitgegaan: Hij zal daar nimmermeer
wederkomen.

<span id="an_22:12">22:12</span> Maar in de plaats, waarhenen zij hem
gevankelijk hebben weggevoerd, zal hij sterven, en dit land zal hij niet
meer zien.

<span id="an_22:13">22:13</span> Wee dien, die zijn huis bouwt met
ongerechtigheid, en zijn opperzalen met onrecht; die zijns naasten
dienst om niet gebruikt, en geeft hen zijn arbeidsloon niet!

<span id="an_22:14">22:14</span> Die daar zegt: Ik zal mij een zeer hoog
huis bouwen, en doorluchtige opperzalen; en hij houwt zich vensteren
uit, en het is bedekt met ceder, en aangestreken met menie.

<span id="an_22:15">22:15</span> Zoudt gij regeren, omdat gij u mengt
met den ceder? Heeft niet uw vader gegeten en gedronken, en recht en
gerechtigheid gedaan, en het ging hem toen wel?

<span id="an_22:16">22:16</span> Hij heeft de rechtzaak des ellendigen
en nooddruftigen gericht, toen ging het hem wel; is dat niet Mij te
kennen? spreekt de HEERE.

<span id="an_22:17">22:17</span> Maar uw ogen en uw hart zijn niet dan
op uw gierigheid, en op onschuldig bloed, om dat te vergieten, en op
verdrukking en overlast, om die te doen.

<span id="an_22:18">22:18</span> Daarom zegt de HEERE alzo van Jojakim,
zoon van Josia, koning van Juda: Zij zullen hem niet beklagen: Och mijn
broeder! of, och zuster! Zij zullen hem niet beklagen: Och, heer! of,
och zijn majesteit!

<span id="an_22:19">22:19</span> Met een ezelsbegrafenis zal hij
begraven worden; men zal hem slepen en daarhenen werpen, verre weg van
de poorten van Jeruzalem.

<span id="an_22:20">22:20</span> Klim op den Libanon en roep, en verhef
uw stem op den Basan; roep ook van de veren; maar al uw liefhebbers zijn
verbroken.

<span id="an_22:21">22:21</span> Ik sprak u aan in uw groten voorspoed,
maar gij zeidet: Ik zal niet horen. Dit is uw weg van uw jeugd af, dat
gij Mijner stem niet hebt gehoorzaamd.

<span id="an_22:22">22:22</span> De wind zal al uw herders weiden, en uw
liefhebbers zullen in de gevangenis gaan; dan zult gij zekerlijk
beschaamd en te schande worden, vanwege al uw boosheid.

<span id="an_22:23">22:23</span> O gij, die nu op den Libanon woont, en
in de cederen nestelt! hoe begenadigd zult gij zijn, als u de smarten
zullen aankomen, het wee als ener barende vrouw!

<span id="an_22:24">22:24</span> Zo waarachtig als Ik leef, spreekt de
HEERE, ofschoon Chonia, de zoon van Jojakim, den koning van Juda, een
zegelring ware aan Mijn rechterhand, zo zal Ik u toch van daar
wegrukken.

<span id="an_22:25">22:25</span> En Ik zal u geven in de hand dergenen,
die uw ziel zoeken, en in de hand dergenen, voor welker aangezicht gij
schrikt, namelijk in de hand van Nebukadrezar, den koning van Babel, en
in de hand der Chaldeen.

<span id="an_22:26">22:26</span> En Ik zal u, en uw moeder, die u
gebaard heeft, uitwerpen in een ander land, waarin gijlieden niet
geboren zijt, en daar zult gij sterven.

<span id="an_22:27">22:27</span> En in het land, naar hetwelk hun ziel
verlangt om daar weder te komen, daarhenen zullen zij niet wederkomen.

<span id="an_22:28">22:28</span> Is dan deze man Chonia een veracht,
verstrooid, afgodisch beeld? Of is hij een vat, waaraan men geen lust
heeft? Waarom zijn hij en zijn zaad uitgeworpen, ja, weggeworpen in een
land, dat zij niet kennen?

<span id="an_22:29">22:29</span> O land, land, land! hoor des HEEREN
woord!

<span id="an_22:30">22:30</span> Zo zegt de HEERE: Schrijft dezen
zelfden man kinderloos, een man, die niet voorspoedig zal zijn in zijn
dagen; want er zal niemand van zijn zaad voorspoedig zijn, zittende op
den troon Davids, en heersende meer in Juda.

<span id="an_23:1">23:1</span> Wee den herderen, die de schapen Mijner
weide ombrengen en verstrooien! spreekt de HEERE.

<span id="an_23:2">23:2</span> Daarom zegt de HEERE, de God Israels,
alzo van de herderen, die Mijn volk weiden: Gijlieden hebt Mijn schapen
verstrooid, en hebt ze verdreven, en hebt ze niet bezocht; ziet, Ik zal
over u bezoeken de boosheid uwer handelingen, spreekt de HEERE.

<span id="an_23:3">23:3</span> En Ik zal het overblijfsel Mijner schapen
Zelf vergaderen uit al de landen, waarhenen Ik ze verdreven heb; en Ik
zal ze wederbrengen tot hun kooien, en zij zullen vruchtbaar zijn, en
vermenigvuldigen.

<span id="an_23:4">23:4</span> En Ik zal herderen over hen verwekken,
die ze weiden zullen; en zij zullen niet meer vrezen, noch verschrikt
worden, noch gemist worden, spreekt de HEERE.

<span id="an_23:5">23:5</span> Ziet, de dagen komen, spreekt de HEERE,
dat Ik aan David een rechtvaardige Spruit zal verwekken; Die zal Koning
zijnde regeren, en voorspoedig zijn, en recht en gerechtigheid doen op
de aarde.

<span id="an_23:6">23:6</span> In Zijn dagen zal Juda verlost worden, en
Israel zeker wonen; en dit zal Zijn naam zijn, waarmede men Hem zal
noemen: De HEERE: ONZE GERECHTIGHEID.

<span id="an_23:7">23:7</span> Daarom, ziet, de dagen komen, spreekt de
HEERE, dat zij niet meer zullen zeggen: Zo waarachtig als de HEERE
leeft, Die de kinderen Israels uit Egypteland heeft opgevoerd.

<span id="an_23:8">23:8</span> Maar: Zo waarachtig als de HEERE leeft,
Die het zaad van het huis Israels heeft opgevoerd, en Die het
aangebracht heeft uit het land van het noorden, en uit al de landen,
waarheen Ik ze gedreven had! want zij zullen wonen in hun land.

<span id="an_23:9">23:9</span> Aangaande de profeten. Mijn hart wordt in
mijn binnenste gebroken, al mijn beenderen bewegen zich; ik ben als een
dronken man, en als een man, dien de wijn te boven gaat; vanwege den
HEERE, en vanwege de woorden Zijner heiligheid.

<span id="an_23:10">23:10</span> Want het land is vol overspelers, want
het land treurt vanwege den vloek, de weiden der woestijn verdorren,
omdat hun loop boos is, en hun macht niet recht.

<span id="an_23:11">23:11</span> Want beiden, profeten en priesters,
zijn huichelaars; zelfs in Mijn huis vind Ik hun boosheid, spreekt de
HEERE.

<span id="an_23:12">23:12</span> Daarom zal hun weg hun zijn als zeer
gladde plaatsen in de donkerheid; zij zullen aangedreven worden en
daarin vallen; want Ik zal een kwaad over hen brengen in het jaar hunner
bezoeking, spreekt de HEERE.

<span id="an_23:13">23:13</span> Ik heb wel ongerijmdheid gezien in de
profeten van Samaria, die door Baal, profeteerden, en Mijn volk Israel
verleidden.

<span id="an_23:14">23:14</span> Maar in de profeten van Jeruzalem zie
Ik afschuwelijkheid; zij bedrijven overspel, en gaan om met valsheid, en
sterken de handen der boosdoeners, opdat zij zich niet bekeren, een
iegelijk van zijn boosheid; zij allen zijn Mij als Sodom, en haar
inwoners als Gomorra.

<span id="an_23:15">23:15</span> Daarom zegt de HEERE der heirscharen
van deze profeten alzo: Ziet, Ik zal hen met alsem spijzigen, en met
gallewater drenken; want van Jeruzalems profeten is de huichelarij
uitgegaan in het ganse land.

<span id="an_23:16">23:16</span> Zo zegt de HEERE der heirscharen: Hoort
niet naar de woorden der profeten, die u profeteren; zij maken u ijdel;
zij spreken het gezicht huns harten, niet uit des HEEREN mond.

<span id="an_23:17">23:17</span> Zij zeggen steeds tot degenen, die Mij
lasteren: De HEERE heeft het gesproken, gijlieden zult vrede hebben; en
tot al wie naar zijns harten goeddunken wandelt, zeggen zij: Ulieden zal
geen kwaad overkomen.

<span id="an_23:18">23:18</span> Want wie heeft in des HEEREN raad
gestaan, en Zijn woord gezien of gehoord? Wie heeft Zijn woord
aangemerkt en gehoord?

<span id="an_23:19">23:19</span> Ziet, een onweder des HEEREN, een
grimmigheid is uitgegaan, ja, een pijnlijk onweder, het zal blijven op
der goddelozen hoofd.

<span id="an_23:20">23:20</span> Des HEEREN toorn zal zich niet
afwenden, totdat Hij zal hebben gedaan, en totdat Hij zal hebben
daargesteld de gedachten Zijns harten; in het laatste der dagen zult gij
met verstand daarop letten.

<span id="an_23:21">23:21</span> Ik heb die profeten niet gezonden,
nochtans hebben zij gelopen; Ik heb tot hen niet gesproken, nochtans
hebben zij geprofeteerd.

<span id="an_23:22">23:22</span> Maar zo zij in Mijn raad hadden
gestaan, zo zouden zij Mijn volk Mijn woorden hebben doen horen, en
zouden hen afgekeerd hebben van hun bozen weg, en van de boosheid hunner
handelingen.

<span id="an_23:23">23:23</span> Ben Ik een God van nabij, spreekt de
HEERE, en niet een God van verre?

<span id="an_23:24">23:24</span> Zou zich iemand in verborgene plaatsen
kunnen verbergen, dat Ik hem niet zou zien? spreekt de HEERE; vervul Ik
niet den hemel en de aarde? spreekt de HEERE.

<span id="an_23:25">23:25</span> Ik heb gehoord, wat de profeten zeggen,
die in Mijn Naam leugen profeteren, zeggende: Ik heb gedroomd, ik heb
gedroomd.

<span id="an_23:26">23:26</span> Hoe lang? Is er dan een droom in het
hart der profeten, die de leugen profeteren? Ja, het zijn profeten van
huns harten bedriegerij.

<span id="an_23:27">23:27</span> Die daar denken om Mijn volk Mijn Naam
te doen vergeten, door hun dromen, die zij, een ieder zijn naaste,
vertellen; gelijk als hun vaders Mijn Naam vergeten hebben door Baal.

<span id="an_23:28">23:28</span> De profeet, bij welken een droom is,
die vertelle den droom; en bij welken Mijn woord is, die spreke Mijn
woord waarachtiglijk; wat heeft het stro met het koren te doen? spreekt
de HEERE.

<span id="an_23:29">23:29</span> Is Mijn woord niet alzo, als een vuur?
spreekt de HEERE, en als een hamer, die een steenrots te morzel slaat?

<span id="an_23:30">23:30</span> Daarom, ziet, Ik wil aan de profeten,
spreekt de HEERE, die Mijn woorden stelen, een ieder van zijn naaste;

<span id="an_23:31">23:31</span> Ziet, Ik wil aan de profeten, spreekt
de HEERE, die hun tong nemen, en spreken: Hij heeft het gesproken;

<span id="an_23:32">23:32</span> Ziet, Ik wil aan degenen, die valse
dromen profeteren, spreekt de HEERE, en vertellen die, en verleiden Mijn
volk met hun leugenen en met hun lichtvaardigheid; daar Ik hen niet
gezonden, en hun niets bevolen heb, en zij dit volk gans geen nut doen,
spreekt de HEERE.

<span id="an_23:33">23:33</span> Wanneer dan dit volk, of een profeet,
of priester u vragen zal, zeggende: Wat is des HEEREN last? Zo zult gij
tot hen zeggen: Wat last? Dat Ik ulieden verlaten zal, spreekt de HEERE.

<span id="an_23:34">23:34</span> En aangaande den profeet, of den
priester, of het volk, dat zeggen zal: Des HEEREN last; dat Ik bezoeking
zal doen over dien man en over zijn huis.

<span id="an_23:35">23:35</span> Aldus zult gijlieden zeggen, een
iegelijk tot zijn naaste, en een iegelijk tot zijn broeder: Wat heeft de
HEERE geantwoord, en wat heeft de HEERE gesproken?

<span id="an_23:36">23:36</span> Maar des HEEREN last zult gij niet meer
gedenken; want een iegelijk zal zijn eigen woord een last zijn, dewijl
gij verkeert de woorden van den levenden God, den HEERE der heirscharen,
onzen God.

<span id="an_23:37">23:37</span> Aldus zult gij zeggen tot den profeet:
Wat heeft u de HEERE geantwoord en wat heeft de HEERE gesproken?

<span id="an_23:38">23:38</span> Maar dewijl gij zegt: Des HEEREN last;
daarom, zo zegt de HEERE: Omdat gij dit woord zegt: Des HEEREN last,
daar Ik tot u gezonden heb, zeggende: Gij zult niet zeggen: Des HEEREN
last;

<span id="an_23:39">23:39</span> Daarom, ziet, Ik zal u ook ganselijk
vergeten, en u, mitsgaders de stad, die Ik u en uw vaderen gegeven heb,
van Mijn aangezicht laten varen.

<span id="an_23:40">23:40</span> En Ik zal u eeuwige smaadheid aandoen,
en eeuwige schande, die niet zal worden vergeten.

<span id="an_24:1">24:1</span> De HEERE deed mij zien, en ziet, er waren
twee vijgenkorven, gezet voor den tempel des HEEREN; nadat Nebukadrezar,
koning van Babel, gevankelijk had weggevoerd Jechonia, den zoon van
Jojakim, den koning van Juda, mitsgaders de vorsten van Juda, en de
timmerlieden, en de smeden van Jeruzalem, en hen te Babel gebracht had.

<span id="an_24:2">24:2</span> In den enen korf waren zeer goede vijgen,
als de eerste rijpe vijgen zijn; maar in den anderen korf waren zeer
boze vijgen, die vanwege de boosheid niet konden gegeten worden.

<span id="an_24:3">24:3</span> En de HEERE zeide tot mij: Wat ziet gij,
Jeremia? En ik zeide: Vijgen; de goede vijgen zijn zeer goed, en de boze
zeer boos, die vanwege de boosheid niet kunnen gegeten worden.

<span id="an_24:4">24:4</span> Toen geschiedde des HEEREN woord tot mij,
zeggende:

<span id="an_24:5">24:5</span> Zo zegt de HEERE, de God Israels: Gelijk
die goede vijgen, alzo zal Ik kennen de gevankelijk weggevoerden van
Juda, die Ik uit deze plaats naar het land der Chaldeen heb weggeschikt,
ten goede.

<span id="an_24:6">24:6</span> En Ik zal Mijn oog op hen stellen ten
goede, en zal hen wederbrengen in dit land; en Ik zal hen bouwen, en
niet afbreken; en zal hen planten, en niet uitrukken.

<span id="an_24:7">24:7</span> En Ik zal hun een hart geven om Mij te
kennen, dat Ik de HEERE ben; en zij zullen Mij tot een volk zijn, en Ik
zal hun tot een God zijn; want zij zullen zich tot Mij met hun ganse
hart bekeren.

<span id="an_24:8">24:8</span> En gelijk de boze vijgen, die vanwege de
boosheid niet kunnen gegeten worden (want aldus zegt de HEERE), alzo zal
Ik maken Zedekia, den koning van Juda, mitsgaders zijn vorsten, en het
overblijfsel van Jeruzalem, die in dit land zijn overgebleven, en die in
Egypteland wonen;

<span id="an_24:9">24:9</span> En Ik zal hen overgeven tot een beroering
ten kwade, allen koninkrijken der aarde; tot smaadheid, en tot een
spreekwoord, tot een spotrede, en tot een vloek, in al de plaatsen,
waarhenen Ik hen gedreven zal hebben;

<span id="an_24:10">24:10</span> En Ik zal onder hen zenden het zwaard,
den honger en de pestilentie, totdat zij verteerd zullen zijn uit het
land, dat Ik hun en hun vaderen gegeven had.

<span id="an_25:1">25:1</span> Het woord, dat tot Jeremia geschied is
over het ganse volk van Juda, in het vierde jaar van Jojakim, zoon van
Josia, koning van Juda (dit was het eerste jaar van Nebukadrezar, koning
van Babel);

<span id="an_25:2">25:2</span> Hetwelk de profeet Jeremia gesproken
heeft tot het ganse volk van Juda, en tot al de inwoners van Jeruzalem,
zeggende:

<span id="an_25:3">25:3</span> Van het dertiende jaar van Josia, den
zoon van Amon, den koning van Juda, tot op dezen dag toe (dit is het
drie en twintigste jaar) is het woord des HEEREN tot mij geschied; en ik
heb tot ulieden gesproken, vroeg op zijnde en sprekende, maar gij hebt
niet gehoord.

<span id="an_25:4">25:4</span> Ook heeft de HEERE tot u gezonden al Zijn
knechten, de profeten, vroeg op zijnde en zendende (maar gij hebt niet
gehoord, noch uw oor geneigd om te horen);

<span id="an_25:5">25:5</span> Zeggende: Bekeert u toch, een iegelijk
van zijn bozen weg, en van de boosheid uwer handelingen, en woont in het
land, dat de HEERE u en uw vaderen gegeven heeft, van eeuw tot eeuw;

<span id="an_25:6">25:6</span> En wandelt andere goden niet na, om die
te dienen, en u voor die neder te buigen; en vertoornt Mij niet door
uwer handen werk, opdat Ik u geen kwaad doe.

<span id="an_25:7">25:7</span> Maar gij hebt naar Mij niet gehoord,
spreekt de HEERE; opdat gij Mij vertoorndet door het werk uwer handen, u
zelven ten kwade.

<span id="an_25:8">25:8</span> Daarom, zo zegt de HEERE der heirscharen;
Omdat gij Mijn woorden niet hebt gehoord;

<span id="an_25:9">25:9</span> Ziet, Ik zal zenden, en nemen alle
geslachten van het noorden, spreekt de HEERE; en tot Nebukadrezar, den
koning van Babel, Mijn knecht; en zal ze brengen over dit land, en over
de inwoners van hetzelve, en over al deze volken rondom; en Ik zal ze
verbannen, en zal ze stellen tot een ontzetting, en tot een aanfluiting,
en tot eeuwige woestheden.

<span id="an_25:10">25:10</span> En Ik zal van hen doen vergaan de stem
der vrolijkheid en de stem de vreugde, de stem des bruidegoms en de stem
der bruid, het geluid der molens en het licht der lamp.

<span id="an_25:11">25:11</span> En dit ganse land zal worden tot een
woestheid, tot een ontzetting; en deze volken zullen den koning van
Babel dienen zeventig jaren.

<span id="an_25:12">25:12</span> Maar het zal geschieden, als de
zeventig jaren vervuld zijn, dan zal Ik over den koning van Babel, en
over dat volk, spreekt de HEERE, hun ongerechtigheid bezoeken,
mitsgaders over het land der Chaldeen, en zal dat stellen tot eeuwige
verwoestingen.

<span id="an_25:13">25:13</span> En Ik zal over dat land brengen al Mijn
woorden, die Ik daarover gesproken heb; al wat in dit boek geschreven
is, wat Jeremia geprofeteerd heeft over al deze volken.

<span id="an_25:14">25:14</span> Want van hen zullen zich doen dienen,
die ook machtige volken en grote koningen zijn; alzo zal Ik hun
vergelden naar hun doen, en naar het werk hunner handen.

<span id="an_25:15">25:15</span> Want alzo heeft de HEERE, de God
Israels, tot mij gezegd: Neem dezen beker des wijns der grimmigheid van
Mijn hand, en geef dien te drinken al den volken, tot welke Ik u zende;

<span id="an_25:16">25:16</span> Dat zij drinken, en beven, en dol
worden, vanwege het zwaard, dat Ik onder hen zal zenden.

<span id="an_25:17">25:17</span> En ik nam den beker van des HEEREN
hand, en ik gaf te drinken al den volken, tot welke de HEERE mij
gezonden had;

<span id="an_25:18">25:18</span> Namelijk Jeruzalem en de steden van
Juda, en haar koningen, en haar vorsten; om die te stellen tot een
woestheid, tot een ontzetting, tot een aanfluiting en tot een vloek,
gelijk het is te dezen dage;

<span id="an_25:19">25:19</span> Farao, den koning van Egypte, en zijn
knechten, en zijn vorsten, en al zijn volk;

<span id="an_25:20">25:20</span> En den gansen gemengden hoop, en allen
koningen des lands van Uz; en allen koningen van der Filistijnen land,
en Askelon, en Gaza, en Ekron, en het overblijfsel van Asdod;

<span id="an_25:21">25:21</span> Edom, en Moab, en den kinderen Ammons;

<span id="an_25:22">25:22</span> En allen koningen van Tyrus, en allen
koningen van Sidon; en den koningen der eilanden, die aan gene zijde der
zee zijn.

<span id="an_25:23">25:23</span> Dedan, en Thema, en Buz, en allen, die
aan de hoeken afgekort zijn;

<span id="an_25:24">25:24</span> En allen koningen van Arabie; en allen
koningen des gemengden hoops, die in de woestijn wonen;

<span id="an_25:25">25:25</span> En allen koningen van Zimri, en allen
koningen van Elam, en allen koningen van Medie;

<span id="an_25:26">25:26</span> En allen koningen van het noorden, die
nabij en die verre zijn, den een met den anderen; ja, allen koninkrijken
der aarde, die op den aardbodem zijn. En de koning van Sesach zal na hen
drinken.

<span id="an_25:27">25:27</span> Gij zult dan tot hen zeggen: Zo zegt de
HEERE der heirscharen, de God Israels: Drinkt, en wordt dronken, en
spuwt, en valt neder, dat gij niet weder opstaat, vanwege het zwaard,
dat Ik onder u zal zenden.

<span id="an_25:28">25:28</span> En het zal geschieden, wanneer zij
weigeren zullen den beker van uw hand te nemen om te drinken, dat gij
tot hen zeggen zult: Zo zegt de HEERE der heirscharen: Gij zult
zekerlijk drinken!

<span id="an_25:29">25:29</span> Want ziet, in de stad, die naar Mijn
Naam genoemd is, begin Ik te plagen, en zoudt gij enigszins onschuldig
gehouden worden? Gij zult niet onschuldig gehouden worden; want Ik roep
het zwaard over alle inwoners der aarde, spreekt de HEERE der
heirscharen.

<span id="an_25:30">25:30</span> Gij zult dan al deze woorden tot hen
profeteren, en gij zult tot hen zeggen: De HEERE zal brullen uit de
hoogte, en Zijn stem verheffen uit de woning Zijner heiligheid; Hij zal
schrikkelijk brullen over Zijn woonstede; Hij zal een vreugdegeschrei,
als de druiven treders, uitroepen tegen alle inwoners der aarde.

<span id="an_25:31">25:31</span> Het geschal zal komen tot aan het einde
der aarde; want de HEERE heeft een twist met de volken, Hij zal gericht
houden met alle vlees; de goddelozen heeft Hij aan het zwaard
overgegeven, spreekt de HEERE.

<span id="an_25:32">25:32</span> Zo zegt de HEERE der heirscharen: Ziet,
een kwaad gaat er uit van volk tot volk. en een groot onweder zal er
verwekt worden van de zijden der aarde.

<span id="an_25:33">25:33</span> En de verslagenen des HEEREN zullen te
dien dage liggen van het ene einde der aarde tot aan het andere einde
der aarde; zij zullen niet beklaagd, noch opgenomen, noch begraven
worden; tot mest op den aardbodem zullen zij zijn.

<span id="an_25:34">25:34</span> Huilt, gij herders! en schreeuwt, en
wentelt u in de as, gij heerlijken van de kudde! want uw dagen zijn
vervuld, dat men slachten zal, en van uw verstrooiingen, dan zult gij
vervallen als een kostelijk vat.

<span id="an_25:35">25:35</span> En de vlucht zal vergaan van de
herders, en de ontkoming van de heerlijken der kudde.

<span id="an_25:36">25:36</span> Er zal zijn een stem des geroeps der
herderen, en een gehuil der heerlijken van de kudde, omdat de HEERE hun
weide verstoort.

<span id="an_25:37">25:37</span> Want de landouwen des vredes zullen
uitgeroeid worden, vanwege de hittigheid des toorns des HEEREN.

<span id="an_25:38">25:38</span> Hij heeft, als een jonge leeuw, Zijn
hutte verlaten; want hunlieder land is geworden tot een verwoesting,
vanwege de hittigheid des verdrukkers, ja, vanwege de hittigheid Zijns
toorns.

<span id="an_26:1">26:1</span> In het begin des koninkrijks van Jojakim,
den zoon van Josia, koning van Juda, geschiedde dit woord van den HEERE,
zeggende:

<span id="an_26:2">26:2</span> Zo zegt de HEERE: Sta in het voorhof van
het huis des HEEREN, en spreek tot alle steden van Juda, die komen om
aan te bidden in het huis des HEEREN, al de woorden, die Ik u geboden
heb tot hen te spreken, doe er niet een woord af.

<span id="an_26:3">26:3</span> Misschien zullen zij horen, en zich
bekeren, een iegelijk van zijn bozen weg; zo zou Ik berouw hebben over
het kwaad, dat Ik hun denk te doen vanwege de boosheid hunner
handelingen.

<span id="an_26:4">26:4</span> Zeg dan tot hen: Zo zegt de HEERE: Zo
gijlieden naar Mij niet zult horen, dat gij wandelt in Mijn wet, die Ik
voor uw aangezicht gegeven heb;

<span id="an_26:5">26:5</span> Horende naar de woorden Mijner knechten,
de profeten, die Ik tot u zende, zelfs vroeg op zijnde en zendende; doch
gij niet gehoord hebt;

<span id="an_26:6">26:6</span> Zo zal Ik dit huis stellen als Silo, en
deze stad zal Ik stellen tot een vloek allen volken der aarde.

<span id="an_26:7">26:7</span> En de priesters, en de profeten, en al
het volk, hoorden Jeremia deze woorden spreken in het huis des HEEREN.

<span id="an_26:8">26:8</span> Zo geschiedde het, als Jeremia geeindigd
had te spreken alles, wat de HEERE geboden had tot al het volk te
spreken, dat de priesters en de profeten en al het volk hem grepen,
zeggende: Gij zult den dood sterven!

<span id="an_26:9">26:9</span> Waarom hebt gij in den Naam des HEEREN
geprofeteerd, zeggende: Dit huis zal worden als Silo, en deze stad zal
woest worden, dat er niemand wone? En het ganse volk werd vergaderd
tegen Jeremia, in het huis des HEEREN.

<span id="an_26:10">26:10</span> Als nu de vorsten van Juda deze woorden
hoorden, gingen zij op uit het huis des konings naar het huis des
HEEREN; en zij zetten zich bij de deur der nieuwe poort des HEEREN.

<span id="an_26:11">26:11</span> Toen spraken de priesters en de
profeten tot de vorsten en tot al het volk, zeggende: Aan dezen man is
een oordeel des doods, want hij heeft geprofeteerd tegen deze stad,
gelijk als gij met uw oren gehoord hebt.

<span id="an_26:12">26:12</span> Maar Jeremia sprak tot al de vorsten en
tot al het volk, zeggende: De HEERE heeft mij gezonden, om tegen dit
huis en tegen deze stad te profeteren al de woorden, die gij gehoord
hebt;

<span id="an_26:13">26:13</span> Nu dan, maakt uw wegen en uw
handelingen goed, en gehoorzaamt de stem des HEEREN, uws Gods; zo zal
het den HEERE berouwen over het kwaad, dat Hij tegen u gesproken heeft.

<span id="an_26:14">26:14</span> Doch ik, ziet, ik ben in uw handen;
doet mij, als het goed, en als het recht is in uw ogen;

<span id="an_26:15">26:15</span> Maar weet voorzeker, dat gij, zo gij
mij doodt, gewisselijk onschuldig bloed zult brengen op u, en op deze
stad, en op haar inwoners; want in der waarheid, de HEERE heeft mij tot
u gezonden, om al deze woorden voor uw oren te spreken.

<span id="an_26:16">26:16</span> Toen zeiden de vorsten en al het volk
tot de priesteren en tot de profeten: Aan dezen man is geen oordeel des
doods, want hij heeft tot ons gesproken in den Naam des HEEREN, onzes
Gods.

<span id="an_26:17">26:17</span> Ook stonden er mannen op, van de
oudsten des lands, en spraken tot de ganse gemeente des volks, zeggende:

<span id="an_26:18">26:18</span> Micha, de Morastiet, heeft in de dagen
van Hizkia, koning van Juda, geprofeteerd, en tot al het volk van Juda
gesproken, zeggende: Zo zegt de HEERE des heirscharen: Sion zal als een
akker geploegd, en Jeruzalem tot steen hopen worden, en de berg dezes
huizes tot hoogten des wouds.

<span id="an_26:19">26:19</span> Hebben ook Hizkia, de koning van Juda,
en gans Juda hem ooit gedood? Vreesde hij niet den HEERE, en smeekte des
HEEREN aangezicht, zodat het den HEERE berouwde over het kwaad, dat Hij
tegen hen gesproken had? Wij dan doen een groot kwaad tegen onze zielen.

<span id="an_26:20">26:20</span> Er was ook een man, die in den Naam des
HEEREN profeteerde, Uria, de zoon van Semaja, van Kirjath-Jearim; die
profeteerde tegen deze stad en tegen dit land, naar al de woorden van
Jeremia.

<span id="an_26:21">26:21</span> En als de koning Jojakim, mitsgaders al
zijn geweldigen, en al de vorsten zijn woorden hoorden, zocht de koning
hem te doden; als Uria dat hoorde, zo vreesde hij, en vluchtte, en kwam
in Egypte;

<span id="an_26:22">26:22</span> Maar de koning Jojakim zond mannen naar
Egypte, Elnathan, den zoon van Achbor, en andere mannen met hem, in
Egypte;

<span id="an_26:23">26:23</span> Die voerden Uria uit Egypte, en
brachten hem tot den koning Jojakim, en hij sloeg hem met het zwaard, en
hij wierp zijn dood lichaam in de graven van de kinderen des volks.

<span id="an_26:24">26:24</span> Maar de hand van Ahikam, den zoon van
Safan, was met Jeremia, dat men hem niet overgaf in de hand des volk, om
hem te doden.

<span id="an_27:1">27:1</span> In het begin des koninkrijks van Jojakim,
zoon van Josia, koning van Juda, geschiedde dit woord tot Jeremia, van
den HEERE, zeggende:

<span id="an_27:2">27:2</span> Alzo zeide de HEERE tot mij: Maak u
banden en jukken, en doe die aan uw hals;

<span id="an_27:3">27:3</span> En zend ze tot den koning van Edom, en
tot den koning van Moab, en tot den koning der kinderen Ammons, en tot
den koning van Tyrus, en tot den koning van Sidon; door de hand der
boden, die te Jeruzalem tot Zedekia, den koning van Juda, komen.

<span id="an_27:4">27:4</span> En beveel hun aan hun heren te zeggen: Zo
zegt de HEERE der heirscharen, de God Israels: Zo zult gij tot uw heren
zeggen:

<span id="an_27:5">27:5</span> Ik heb gemaakt de aarde, den mens en het
vee, die op den aardbodem zijn, door Mijn grote kracht, en door Mijn
uitgestrekten arm, en Ik geef ze aan welken het recht is in Mijn ogen.

<span id="an_27:6">27:6</span> En nu, Ik heb al deze landen gegeven in
de hand van Nebukadnezar, den koning van Babel, Mijn knecht; zelfs ook
het gedierte des velds heb Ik hem gegeven, om hem te dienen.

<span id="an_27:7">27:7</span> En alle volken zullen hem, en zijn zoon,
en zijns zoons zoon dienen, totdat ook de tijd zijns eigenen lands kome;
dan zullen zich machtige volken en grote koningen van hem doen dienen.

<span id="an_27:8">27:8</span> En het zal geschieden, het volk en het
koninkrijk, dat hem, Nebukadnezar, den koning van Babel, niet zal
dienen, en dat zijn hals niet zal geven onder het juk des konings van
Babel; over datzelve volk zal Ik, spreekt de HEERE, bezoeking doen door
het zwaard, en door den honger, en door de pestilentie, totdat Ik ze zal
verteerd hebben door zijn hand.

<span id="an_27:9">27:9</span> Gijlieden dan, hoort niet naar uw
profeten, en naar uw waarzeggers, en naar uw dromers, en naar uw
guichelaars, en naar uw tovenaars, dewelke tot u spreken, zeggende: Gij
zult den koning van Babel niet dienen.

<span id="an_27:10">27:10</span> Want zij profeteren u valsheid, om u
verre uit uw land te brengen, en dat Ik u uitstote, en gij omkomt.

<span id="an_27:11">27:11</span> Maar het volk, dat zijn hals zal
brengen onder het juk des konings van Babel, en hem dienen, datzelve zal
Ik in zijn land laten, spreekt de HEERE, en het zal dat bouwen en daarin
wonen.

<span id="an_27:12">27:12</span> Daarna sprak ik tot Zedekia, den koning
van Juda, naar al deze woorden, zeggende: Brengt uw halzen onder het juk
des konings van Babel, en dient hem en zijn volk, zo zult gij leven.

<span id="an_27:13">27:13</span> Waarom zoudt gij sterven, gij en uw
volk door het zwaard, door den honger en door de pestilentie, gelijk als
de HEERE gesproken heeft van het volk, dat den koning van Babel niet zal
dienen.

<span id="an_27:14">27:14</span> Hoort dan niet naar de woorden der
profeten, die tot u spreken, zeggende: Gij zult den koning van Babel
niet dienen; want zij profeteren u valsheid.

<span id="an_27:15">27:15</span> Want Ik heb ze niet gezonden, spreekt
de HEERE, en zij profeteren valselijk in Mijn Naam; opdat Ik u uitstote,
en gij omkomt, gij en de profeten, die u profeteren.

<span id="an_27:16">27:16</span> Ook sprak ik tot de priesteren, en tot
dit ganse volk, zeggende: Zo zegt de HEERE: Hoort niet naar de woorden
uwer profeten, die u profeteren, zeggende: Ziet, de vaten van des HEEREN
huis zullen nu haast uit Babel wedergebracht worden; want zij profeteren
u valsheid.

<span id="an_27:17">27:17</span> Hoort niet naar hen, maar dient den
koning van Babel, zo zult gijlieden leven; waarom zou deze stad tot een
woestheid worden?

<span id="an_27:18">27:18</span> Maar zo zij profeten zijn, en zo des
HEEREN woord bij hen is, laat hen nu bij den HEERE der heirscharen
voorbidden, opdat de vaten, die in het huis des HEEREN, en in het huis
des konings van Juda, en te Jeruzalem zijn overgebleven, niet naar Babel
komen.

<span id="an_27:19">27:19</span> Want zo zegt de HEERE der heirscharen,
van de pilaren, en van de zee, en van de stellingen, en van het overige
der vaten, die in deze stad zijn overgebleven,

<span id="an_27:20">27:20</span> Die Nebukadnezar, de koning van Babel,
niet heeft weggenomen, als hij Jechonia, den zoon van Jojakim, koning
van Juda, van Jeruzalem, naar Babel gevankelijk wegvoerde, mitsgaders al
de edelen van Juda en Jeruzalem;

<span id="an_27:21">27:21</span> Ja, zo zegt de HEERE der heirscharen,
de God Israels, van de vaten, die in het huis des HEEREN, en in het huis
des konings van Juda, en te Jeruzalem zijn overgebleven:

<span id="an_27:22">27:22</span> Naar Babel zullen zij gebracht worden,
en aldaar zullen zij zijn, tot den dag toe, dat Ik ze bezoeken zal,
spreekt de HEERE; dan zal Ik ze opvoeren, en zal ze wederbrengen tot
deze plaats.

<span id="an_28:1">28:1</span> Voorts geschiedde het in hetzelfde jaar,
in het begin des koninkrijks van Zedekia, koning van Juda, in het vierde
jaar, in de vijfde maand, dat Hananja, zoon van Azur, de profeet, die
van Gibeon was, tot mij sprak, in het huis des HEEREN, voor de ogen der
priesteren en des gansen volks, zeggende:

<span id="an_28:2">28:2</span> Zo spreekt de HEERE der heirscharen, de
God Israels, zeggende: Ik heb het juk des konings van Babel verbroken.

<span id="an_28:3">28:3</span> In nog twee volle jaren zal Ik tot deze
plaats wederbrengen al de vaten van het huis des HEEREN, die
Nebukadnezar, de koning van Babel, uit deze plaats heeft weggenomen, en
dezelve naar Babel gebracht.

<span id="an_28:4">28:4</span> Ook zal Ik Jechonia, den zoon van
Jojakim, koning van Juda, en allen, die gevankelijk weggevoerd zijn van
Juda, die te Babel gekomen zijn, tot deze plaats wederbrengen, spreekt
de HEERE; want Ik zal het juk des konings van Babel verbreken.

<span id="an_28:5">28:5</span> Toen sprak de profeet Jeremia tot den
profeet Hananja, voor de ogen der priesteren, en voor de ogen des gansen
volks, die in het huis des HEEREN stonden;

<span id="an_28:6">28:6</span> En de profeet Jeremia zeide: Amen, de
HEERE doe alzo! de HEERE bevestige uw woorden, die gij geprofeteerd
hebt, dat Hij de vaten van des HEEREN huis, en allen, die gevankelijk
zijn weggevoerd, van Babel wederbrenge tot deze plaats!

<span id="an_28:7">28:7</span> Maar hoor nu dit woord, dat ik spreek
voor uw oren, en voor de oren des gansen volks:

<span id="an_28:8">28:8</span> De profeten, die voor mij en voor u van
ouds geweest zijn, die hebben tegen veel landen en tegen grote
koninkrijken geprofeteerd, van krijg, en van kwaad, en van pestilentie.

<span id="an_28:9">28:9</span> De profeet, die geprofeteerd zal hebben
van vrede, als het woord van dien profeet komt, dan zal die profeet
bekend worden, dat hem de HEERE in der waarheid gezonden heeft.

<span id="an_28:10">28:10</span> Toen nam de profeet Hananja het juk van
den hals van den profeet Jeremia, en verbrak het.

<span id="an_28:11">28:11</span> En Hananja sprak voor de ogen des
gansen volks, zeggende: Zo zegt de HEERE: Alzo zal Ik verbreken het juk
van Nebukadnezar, den koning van Babel, in nog twee volle jaren, van den
hals al der volken. En de profeet Jeremia ging zijns weegs.

<span id="an_28:12">28:12</span> Doch des HEEREN woord geschiedde tot
Jeremia (nadat de profeet Hananja het juk van den hals van den profeet
Jeremia verbroken had), zeggende:

<span id="an_28:13">28:13</span> Ga henen en spreek tot Hananja,
zeggende: Zo zegt de HEERE: Houten jukken hebt gij verbroken, nu zult
gij in plaats van die ijzeren jukken maken.

<span id="an_28:14">28:14</span> Want zo zegt de HEERE der heirscharen,
de God Israels: Ik heb een ijzeren juk gedaan aan den hals van al deze
volken, om Nebukadnezar, den koning van Babel, te dienen, en zij zullen
hem dienen; ja, Ik heb hem ook het gedierte des velds gegeven.

<span id="an_28:15">28:15</span> En de profeet Jeremia zeide tot den
profeet Hananja: Hoor nu, Hananja! de HEERE heeft u niet gezonden, maar
gij hebt gemaakt, dat dit volk op leugen vertrouwt.

<span id="an_28:16">28:16</span> Daarom, zo zegt de HEERE: Zie, Ik zal u
wegwerpen van den aardbodem; dit jaar zult gij sterven, omdat gij een
afval gesproken hebt tegen den HEERE.

<span id="an_28:17">28:17</span> Alzo stierf de profeet Hananja in
datzelfde jaar, in de zevende maand.

<span id="an_29:1">29:1</span> Voorts zijn dit de woorden des briefs,
dien de profeet Jeremia zond van Jeruzalem tot de overige oudsten, die
gevankelijk waren weggevoerd, mitsgaders tot de priesteren, en tot de
profeten, en tot het ganse volk, dat Nebukadnezar van Jeruzalem
gevankelijk had weggevoerd naar Babel.

<span id="an_29:2">29:2</span> (Nadat de koning Jechonia, en de
koningin, en de kamerlingen, de vorsten van Juda en Jeruzalem,
mitsgaders de timmerlieden en smeden van Jeruzalem waren uitgegaan);

<span id="an_29:3">29:3</span> Door de hand van Elasa, den zoon van
Safan, en Gemarja, den zoon van Hilkia, die Zedekia, de koning van Juda,
naar Babel zond, tot Nebukadnezar, den koning van Babel, zeggende:

<span id="an_29:4">29:4</span> Zo zegt de HEERE der heirscharen, de God
Israels, tot allen, die gevankelijk zijn weggevoerd, die Ik gevankelijk
heb doen wegvoeren van Jeruzalem naar Babel:

<span id="an_29:5">29:5</span> Bouwt huizen en woont daarin, en plant
hoven en eet de vrucht daarvan;

<span id="an_29:6">29:6</span> Neemt vrouwen, en gewint zonen en
dochteren, en neemt vrouwen voor uw zonen, en geeft uw dochteren aan
mannen, dat zij zonen en dochteren baren; en wordt aldaar
vermenigvuldigd, en wordt niet verminderd.

<span id="an_29:7">29:7</span> En zoekt den vrede der stad, waarhenen Ik
u gevankelijk heb doen wegvoeren, en bidt voor haar tot den HEERE; want
in haar vrede zult gij vrede hebben.

<span id="an_29:8">29:8</span> Want zo zegt de HEERE der heirscharen, de
God Israels: Laat uw profeten en uw waarzeggers, die in het midden van u
zijn, u niet bedriegen, en hoort niet naar uw dromers, die gij doet
dromen.

<span id="an_29:9">29:9</span> Want zij profeteren u valselijk in Mijn
Naam; Ik heb hen niet gezonden, spreekt de HEERE.

<span id="an_29:10">29:10</span> Want zo zegt de HEERE: Zekerlijk, als
zeventig jaren te Babel zullen vervuld zijn, zal Ik ulieden bezoeken, en
Ik zal Mijn goed woord over u verwekken, u wederbrengende tot deze
plaats.

<span id="an_29:11">29:11</span> Want Ik weet de gedachten, die Ik over
u denk, spreekt de HEERE, gedachten des vredes, en niet des kwaads, dat
Ik u geve het einde en de verwachting.

<span id="an_29:12">29:12</span> Dan zult gij Mij aanroepen, en
henengaan, en tot Mij bidden; en Ik zal naar u horen.

<span id="an_29:13">29:13</span> En gij zult Mij zoeken en vinden,
wanneer gij naar Mij zult vragen met uw ganse hart.

<span id="an_29:14">29:14</span> En Ik zal van ulieden gevonden worden,
spreekt de HEERE, en Ik zal uw gevangenis wenden, en u vergaderen uit al
de volken, en uit al de plaatsen, waarhenen Ik u gedreven heb, spreekt
de HEERE; en Ik zal u wederbrengen tot de plaats, van waar Ik u
gevankelijk heb doen wegvoeren.

<span id="an_29:15">29:15</span> Omdat gij zegt: de HEERE heeft ons
profeten naar Babel verwekt;

<span id="an_29:16">29:16</span> Daarom zegt de HEERE alzo van den
koning, die op Davids troon zit, en van al het volk, dat in deze stad
woont, te weten, uw broederen, die met u niet zijn uitgegaan in de
gevangenis;

<span id="an_29:17">29:17</span> Alzo zegt de HEERE der heirscharen:
Ziet, Ik zal het zwaard, den honger en de pestilentie onder hen zenden;
en Ik zal ze maken als de afschuwelijke vijgen, die vanwege de boosheid
niet kunnen gegeten worden.

<span id="an_29:18">29:18</span> En Ik zal ze achterna jagen met het
zwaard, met den honger en met de pestilentie; en Ik zal ze overgeven tot
een beroering, allen koninkrijken der aarde, tot een vloek, en tot een
schrik, en tot een aanfluiting, en tot een smaadheid, onder al de
volken, waar Ik ze henengedreven zal hebben;

<span id="an_29:19">29:19</span> Omdat zij naar Mijn woorden niet
gehoord hebben, spreekt de HEERE, als Ik Mijn knechten, de profeten, tot
hen zond, vroeg op zijnde en zendende; maar gijlieden hebt niet gehoord,
spreekt de HEERE.

<span id="an_29:20">29:20</span> Gij dan, hoort des HEEREN woord, gij
allen, die gevankelijk zijt weggevoerd, die Ik van Jeruzalem naar Babel
heb weggezonden!

<span id="an_29:21">29:21</span> Zo zegt de HEERE der heirscharen, de
God Israels, van Achab, zoon van Kolaja, en van Zedekia, zoon van
Maaseja, die ulieden in Mijn Naam valselijk profeteren: Ziet, Ik zal hen
geven in de hand van Nebukadrezar, den koning van Babel, en hij zal ze
voor uw ogen slaan.

<span id="an_29:22">29:22</span> En van hen zal een vloek genomen worden
bij al de gevankelijk weggevoerden van Juda, die in Babel zijn, dat men
zegge: De HEERE stelle u als Zedekia, en als Achab, die de koning van
Babel aan het vuur braadde;

<span id="an_29:23">29:23</span> Omdat zij een dwaasheid deden in
Israel, en overspel bedreven met de vrouwen hunner naasten, en spraken
het woord valselijk in Mijn Naam, dat Ik hun niet geboden had; en Ik ben
Degene, Die het weet, en een getuige daarvan, spreekt de HEERE.

<span id="an_29:24">29:24</span> Tot Semaja nu, den Nechelamiet, zult
gij spreken, zeggende:

<span id="an_29:25">29:25</span> Zo spreekt de HEERE der heirscharen, de
God Israels, zeggende: Omdat gij brieven in uw naam gezonden hebt tot al
het volk, dat te Jeruzalem is, en tot Zefanja, den zoon van Maaseja, den
priester, en tot al de priesteren, zeggende:

<span id="an_29:26">29:26</span> De HEERE heeft u tot priester gesteld,
in plaats van den priester Jojada, dat gij opzieners zoudt zijn in des
HEEREN huis over allen man, die onzinnig is, en zich voor een profeet
uitgeeft, dat gij dien stelt in de gevangenis en in den stok.

<span id="an_29:27">29:27</span> Nu dan, waarom hebt gij Jeremia, den
Anathothiet, niet gescholden, die zich bij ulieden voor een profeet
uitgeeft?

<span id="an_29:28">29:28</span> Want daarom heeft hij tot ons naar
Babel gezonden, zeggende: Het zal lang duren; bouwt huizen, en woont
daarin en plant hoven, en eet de vrucht daarvan.

<span id="an_29:29">29:29</span> Zefanja nu, de priester, had dezen
brief gelezen voor de oren van den profeet Jeremia.

<span id="an_29:30">29:30</span> Daarom geschiedde des HEEREN woord tot
Jeremia, zeggende:

<span id="an_29:31">29:31</span> Zend henen tot allen, die gevankelijk
weggevoerd zijn, zeggende: Zo zegt de HEERE van Semaja, den Nechelamiet:
Omdat Semaja ulieden geprofeteerd heeft, daar Ik hem niet gezonden heb,
en heeft gemaakt, dat gij op leugen vertrouwt;

<span id="an_29:32">29:32</span> Daarom zegt de HEERE alzo: Ziet, Ik zal
bezoeking doen over Semaja, den Nechelamiet, en over zijn zaad; hij zal
niemand hebben, die in het midden dezes volks wone, en zal het goede
niet zien, dat Ik Mijn volke doen zal, spreekt de HEERE; want hij heeft
een afval gesproken tegen den HEERE.

<span id="an_30:1">30:1</span> Het woord, dat tot Jeremia geschied is
van den HEERE, zeggende:

<span id="an_30:2">30:2</span> Zo spreekt de HEERE, de God Israels,
zeggende: Schrijf u al de woorden, die Ik tot u gesproken heb, in een
boek.

<span id="an_30:3">30:3</span> Want zie, de dagen komen, spreekt de
HEERE, dat Ik de gevangenis van Mijn volk, Israel en Juda, wenden zal,
zegt de HEERE; en Ik zal hen wederbrengen in het land, dat Ik hun
vaderen gegeven heb, en zij zullen het erfelijk bezitten.

<span id="an_30:4">30:4</span> En dit zijn de woorden, die de HEERE
gesproken heeft van Israel en van Juda.

<span id="an_30:5">30:5</span> Want zo zegt de HEERE: Wij horen een stem
der verschrikking; er is vrees en geen vrede.

<span id="an_30:6">30:6</span> Vraagt toch en ziet, of een manspersoon
baart? Waarom zie Ik dan eens iegelijken mans handen op zijn lenden, als
van een barende vrouw, en alle aangezichten veranderd in bleekheid?

<span id="an_30:7">30:7</span> O wee! want die dag is zo groot, dat
zijns gelijke niet geweest is; en het is een tijd van benauwdheid voor
Jakob; nog zal hij daaruit verlost worden.

<span id="an_30:8">30:8</span> Want het zal te dien dage geschieden,
spreekt de HEERE der heirscharen, dat Ik zijn juk van uw hals verbreken,
en uw banden verscheuren zal; en vreemden zullen zich niet meer van hem
doen dienen.

<span id="an_30:9">30:9</span> Maar zij zullen dienen den HEERE, hun
God, en hun koning David, dien Ik hun verwekken zal.

<span id="an_30:10">30:10</span> Gij dan, vrees niet, o Mijn knecht
Jakob! spreekt de HEERE, ontzet u niet, Israel! want zie, Ik zal u uit
verre landen verlossen, en uw zaad uit het land hunner gevangenis; en
Jakob zal wederkomen, en stil en gerust zijn, en er zal niemand zijn,
die hem verschrikke.

<span id="an_30:11">30:11</span> Want Ik ben met u, spreekt de HEERE, om
u te verlossen; want Ik zal een voleinding maken met al de heidenen,
waarhenen Ik u verstrooid heb; maar met u zal Ik geen voleinding maken;
maar Ik zal u kastijden met mate, en u niet gans onschuldig houden.

<span id="an_30:12">30:12</span> Want zo zegt de HEERE: Uw breuk is
dodelijk, uw plage is smartelijk.

<span id="an_30:13">30:13</span> Er is niemand, die uw zaak oordeelt,
aangaande het gezwel; gij hebt geen heelpleisters.

<span id="an_30:14">30:14</span> Al uw liefhebbers hebben u vergeten,
zij vragen niet naar u; want Ik heb u geslagen met eens vijands plage,
met de kastijding eens wreden; om de grootheid uwer ongerechtigheid,
omdat uw zonden machtig veel zijn.

<span id="an_30:15">30:15</span> Wat krijt gij over uw breuk, dat uw
smart dodelijk is? Om de grootheid uwer ongerechtigheid, omdat uw zonden
machtig veel zijn, heb Ik u deze dingen gedaan.

<span id="an_30:16">30:16</span> Daarom, allen, die u opeten, zullen
opgegeten worden, en al uw wederpartijders, zij allen zullen gaan in
gevangenis; en die u beroven, zullen ter beroving zijn, en allen, die u
plunderen, zal Ik ter plundering overgeven.

<span id="an_30:17">30:17</span> Want Ik zal u de gezondheid doen
rijzen, en u van uw plagen genezen, spreekt de HEERE; omdat zij u
noemen: De verdrevene. Het is Sion, zeggen zij; niemand vraagt naar
haar.

<span id="an_30:18">30:18</span> Zo zegt de HEERE: Ziet, Ik zal de
gevangenis der tenten Jakobs wenden, en Mij over hun woningen ontfermen;
en de stad zal herbouwd worden op haar hoop, en het paleis zal liggen
naar zijn wijze.

<span id="an_30:19">30:19</span> En van hen zal dankzegging uitgaan, en
een stem der spelenden; en Ik zal hen vermeerderen, en zij zullen niet
verminderd worden, en Ik zal hen verheerlijken, en zij zullen niet
gering worden.

<span id="an_30:20">30:20</span> En zijn zonen zullen zijn als eertijds,
en zijn gemeente zal voor Mijn aangezicht bevestigd worden; en Ik zal
bezoeking doen over al zijn onderdrukkers.

<span id="an_30:21">30:21</span> En zijn Heerlijke zal uit hem zijn, en
zijn Heerser uit het midden van hem voortkomen; en Ik zal hem doen
naderen, en hij zal tot Mij genaken; want wie is hij, die met zijn hart
borg worde, om tot Mij te genaken? spreekt de HEERE.

<span id="an_30:22">30:22</span> En gij zult Mij tot een volk zijn, en
Ik zal u tot een God zijn.

<span id="an_30:23">30:23</span> Ziet, een onweder des HEEREN, een
grimmigheid is uitgegaan, een aanhoudend onweder; het zal blijven op het
hoofd der goddelozen.

<span id="an_30:24">30:24</span> De hittigheid van des HEEREN toorn zal
zich niet afwenden, totdat Hij gedaan, en totdat Hij daargesteld zal
hebben de gedachten Zijns harten; in het laatste der dagen zult gij
daarop letten.

<span id="an_31:1">31:1</span> Ter zelfder tijd, spreekt de HEERE, zal
Ik allen geslachten Israels tot een God zijn; en zij zullen Mij tot een
volk zijn.

<span id="an_31:2">31:2</span> Zo zegt de HEERE: Het volk der
overgeblevenen van het zwaard heeft genade gevonden in de woestijn,
namelijk Israel, als Ik henenging om hem tot rust te brengen.

<span id="an_31:3">31:3</span> De HEERE is mij verschenen van verre
tijden! Ja, Ik heb u liefgehad met een eeuwige liefde; daarom heb Ik u
getrokken met goedertierenheid.

<span id="an_31:4">31:4</span> Ik zal u weder bouwen, en gij zult
gebouwd worden, o jonkvrouw Israels! gij zult weder versierd zijn met uw
trommelen, en uitgaan met den rei der spelenden.

<span id="an_31:5">31:5</span> Gij zult weder wijngaarden planten op de
bergen van Samaria; de planters zullen planten, en de vrucht genieten.

<span id="an_31:6">31:6</span> Want er zal een dag zijn, waarin de
hoeders op Efraims gebergte zullen roepen: Maakt ulieden op, en laat ons
opgaan naar Sion, tot den HEERE, onzen God!

<span id="an_31:7">31:7</span> Want zo zegt de HEERE: Roept luide over
Jakob met vreugde, en juicht vanwege het hoofd der heidenen; doet het
horen, lofzingt, en zegt: O HEERE! behoud Uw volk, het overblijfsel van
Israel.

<span id="an_31:8">31:8</span> Ziet, Ik zal ze aanbrengen uit het land
van het noorden, en zal hen vergaderen van de zijden der aarde; onder
hen zullen zijn blinden en lammen, zwangeren en barenden te zamen; met
een grote gemeente zullen zij herwaarts wederkomen.

<span id="an_31:9">31:9</span> Zij zullen komen met geween, en met
smekingen zal Ik hen voeren; Ik zal hen leiden aan de waterbeken, in een
rechten weg, waarin zij zich niet zullen stoten; want Ik ben Israel tot
een Vader, en Efraim is Mijn eerstgeborene.

<span id="an_31:10">31:10</span> Hoort des HEEREN woord, gij heidenen!
en verkondigt in de eilanden, die verre zijn, en zegt: Hij, Die Israel
verstrooid heeft, zal hem weder vergaderen, en hem bewaren als een
herder zijn kudde.

<span id="an_31:11">31:11</span> Want de HEERE heeft Jakob vrijgekocht,
en Hij heeft hem verlost uit de hand desgenen, die sterker was dan hij.

<span id="an_31:12">31:12</span> Dies zullen zij komen, en op de hoogte
van Sion juichen, en toevloeien tot des HEEREN goed, tot het koren, en
tot den most, en tot de olie, en tot de jonge schapen en runderen; en
hun ziel zal zijn als een gewaterde hof, en zij zullen voortaan niet
meer treurig zijn.

<span id="an_31:13">31:13</span> Dan zal zich de jonkvrouw verblijden in
den rei, daartoe de jongelingen en ouden te zamen; want Ik zal hunlieder
rouw in vrolijkheid veranderen, en zal hen troosten, en zal hen
verblijden naar hun droefenis.

<span id="an_31:14">31:14</span> En Ik zal de ziel der priesteren met
vettigheid dronken maken; en Mijn volk zal met Mijn goed verzadigd
worden, spreekt de HEERE.

<span id="an_31:15">31:15</span> Zo zegt de HEERE: Er is een stem
gehoord in Rama, een klage, een zeer bitter geween; Rachel weent over
haar kinderen; zij weigert zich te laten troosten over haar kinderen,
omdat zij niet zijn.

<span id="an_31:16">31:16</span> Zo zegt de HEERE: Bedwing uw stem van
geween, en uw ogen van tranen; want er is loon voor uw arbeid, spreekt
de HEERE; want zij zullen uit des vijands land wederkomen.

<span id="an_31:17">31:17</span> En er is verwachting voor uw
nakomelingen, spreekt de HEERE; want uw kinderen zullen wederkomen tot
hun landpale.

<span id="an_31:18">31:18</span> Ik heb wel gehoord, dat zich Efraim
beklaagt, zeggende: Gij hebt mij getuchtigd, en ik ben getuchtigd
geworden als een ongewend kalf. Bekeer mij, zo zal ik bekeerd zijn, want
Gij zijt de HEERE, mijn God!

<span id="an_31:19">31:19</span> Zekerlijk, nadat ik bekeerd ben, heb ik
berouw gehad, en nadat ik mijzelven ben bekend gemaakt, heb ik op de
heup geklopt, ik ben beschaamd, ja, ook schaamrood geworden, omdat ik de
smaadheid mijner jeugd gedragen heb.

<span id="an_31:20">31:20</span> Is niet Efraim Mij een dierbare zoon,
is hij Mij niet een troetelkind? Want sinds Ik tegen hem gesproken heb,
denk Ik nog ernstelijk aan hem; daarom rommelt Mijn ingewand over hem;
Ik zal Mij zijner zekerlijk ontfermen, spreekt de HEERE.

<span id="an_31:21">31:21</span> Richt u merktekenen op, stel u spitse
pilaren, zet uw hart op de baan, op den weg, dien gij gewandeld hebt;
keer weder, o jonkvrouw Israels, keer weder tot deze uw steden!

<span id="an_31:22">31:22</span> Hoe lang zult gij u onttrekken, gij
afkerige dochter? Want de HEERE heeft wat nieuws op de aarde geschapen:
de vrouw zal den man omvangen.

<span id="an_31:23">31:23</span> Zo zegt de HEERE der heirscharen, de
God Israels: Dit woord zullen zij nog zeggen in het land van Juda, en in
zijn steden, als Ik hun gevangenis wenden zal: De HEERE zegene u, gij
woning der gerechtigheid, gij berg der heiligheid!

<span id="an_31:24">31:24</span> En Juda, mitsgaders al zijn steden,
zullen te zamen daarin wonen; de akkerlieden, en die met de kudde
reizen.

<span id="an_31:25">31:25</span> Want Ik heb de vermoeide ziel dronken
gemaakt, en Ik heb alle treurige ziel vervuld.

<span id="an_31:26">31:26</span> (Hierop ontwaakte ik, en zag toe, en
mijn slaap was mij zoet.)

<span id="an_31:27">31:27</span> Ziet, de dagen komen, spreekt de HEERE,
dat Ik het huis van Israel en het huis van Juda bezaaien zal met zaad
van mensen en zaad van beesten.

<span id="an_31:28">31:28</span> En het zal geschieden, gelijk als Ik
over hen gewaakt heb, om uit te rukken, en af te breken, en te
verstoren, en te verderven, en kwaad aan te doen; alzo zal Ik over hen
waken, om te bouwen en te planten, spreekt de HEERE.

<span id="an_31:29">31:29</span> In die dagen zullen zij niet meer
zeggen: De vaders hebben onrijpe druiven gegeten, en der kinderen tanden
zijn stomp geworden.

<span id="an_31:30">31:30</span> Maar een iegelijk zal om zijn
ongerechtigheid sterven; een ieder mens, die de onrijpe druiven eet,
zijn tanden zullen stomp worden.

<span id="an_31:31">31:31</span> Ziet, de dagen komen, spreekt de HEERE,
dat Ik met het huis van Israel en met het huis van Juda een nieuw
verbond zal maken;

<span id="an_31:32">31:32</span> Niet naar het verbond, dat Ik met hun
vaderen gemaakt heb, ten dage als Ik hun hand aangreep, om hen uit
Egypteland uit te voeren, welk Mijn verbond zij vernietigd hebben,
hoewel Ik hen getrouwd had, spreekt de HEERE;

<span id="an_31:33">31:33</span> Maar dit is het verbond, dat Ik na die
dagen met het huis van Israel maken zal, spreekt de HEERE: Ik zal Mijn
wet in hun binnenste geven, en zal die in hun hart schrijven; en Ik zal
hun tot een God zijn, en zij zullen Mij tot een volk zijn.

<span id="an_31:34">31:34</span> En zij zullen niet meer, een iegelijk
zijn naaste, en een iegelijk zijn broeder, leren, zeggende: Kent den
HEERE! want zij zullen Mij allen kennen, van hun kleinste af tot hun
grootste toe, spreekt de HEERE; want Ik zal hun ongerechtigheid
vergeven, en hunner zonden niet meer gedenken.

<span id="an_31:35">31:35</span> Zo zegt de HEERE, Die de zon ten lichte
geeft des daags, de ordeningen der maan en der sterren ten lichte des
nachts, Die de zee klieft, dat haar golven bruisen, HEERE der
heirscharen is Zijn Naam:

<span id="an_31:36">31:36</span> Indien deze ordeningen van voor Mijn
aangezicht zullen wijken, spreekt de HEERE, zo zal ook het zaad Israels
ophouden, dat het geen volk zij voor Mijn aangezicht, al de dagen.

<span id="an_31:37">31:37</span> Zo zegt de HEERE: Indien de hemelen
daarboven gemeten, en de fondamenten der aarde beneden doorgrond kunnen
worden, zo zal Ik ook het ganse zaad Israels verwerpen, om alles, wat
zij gedaan hebben, spreekt de HEERE.

<span id="an_31:38">31:38</span> Ziet, de dagen komen, spreekt de HEERE,
dat deze stad den HEERE zal herbouwd worden, van den toren Hananeel af
tot aan de Hoekpoort.

<span id="an_31:39">31:39</span> En het meetsnoer zal wijders nevens
dezelve uitgaan tot aan den heuvel Gareb, en zich naar Goath omwenden.

<span id="an_31:40">31:40</span> En het ganse dal der dode lichamen en
der as, en al de velden tot aan de beek Kidron, tot aan den hoek van de
Paardenpoort tegen het oosten, zal den HEERE een heiligheid zijn; er zal
niets weder uitgerukt, noch afgebroken worden in eeuwigheid.

<span id="an_32:1">32:1</span> Het woord, dat tot Jeremia geschied is
van den HEERE, in het tiende jaar van Zedekia, koning van Juda; dit jaar
was het achttiende jaar van Nebukadrezar.

<span id="an_32:2">32:2</span> (Het heir nu des konings van Babel
belegerde toen Jeruzalem, en de profeet Jeremia was besloten in het
voorhof der bewaring, dat in het huis des konings van Juda is.

<span id="an_32:3">32:3</span> Want Zedekia, de koning van Juda, had hem
besloten, zeggende: Waarom profeteert gij, zeggende: Zo zegt de HEERE:
Ziet, Ik geef deze stad in de hand des konings van Babel, en hij zal ze
innemen;

<span id="an_32:4">32:4</span> En Zedekia, de koning van Juda, zal van
de hand der Chaldeen niet ontkomen; maar hij zal zekerlijk gegeven
worden in de hand des konings van Babel, en zijn mond zal tot deszelfs
mond spreken, en zijn ogen zullen deszelfs ogen zien;

<span id="an_32:5">32:5</span> En hij zal Zedekia naar Babel voeren, en
aldaar zal hij zijn, totdat Ik hem bezoek, spreekt de HEERE; ofschoon
gijlieden tegen de Chaldeen strijdt, gij zult toch geen geluk hebben.)

<span id="an_32:6">32:6</span> Jeremia dan zeide: Des HEEREN woord is
tot mij geschied, zeggende:

<span id="an_32:7">32:7</span> Zie, Hanameel, de zoon van Sallum, uw
oom, zal tot u komen, zeggende: Koop u mijn veld, dat bij Anathoth is,
want gij hebt het recht van lossing, om te kopen.

<span id="an_32:8">32:8</span> Alzo kwam Hanameel, mijns ooms zoon, naar
des HEEREN woord, tot mij, in het voorhof der bewaring, en zeide tot
mij: Koop toch mijn veld, hetwelk is bij Anathoth, dat in het land van
Benjamin is; want gij hebt het erfrecht, en gij hebt de lossing, koop
het voor u. Toen merkte ik, dat het des HEEREN woord was.

<span id="an_32:9">32:9</span> Dies kocht ik van Hanameel, mijns ooms
zoon, het veld, dat bij Anathoth is; en ik woog hem het geld toe,
zeventien zilveren sikkelen.

<span id="an_32:10">32:10</span> En ik onderschreef den brief en
verzegelde dien, en deed het getuigen betuigen, als ik het geld op de
weegschaal gewogen had.

<span id="an_32:11">32:11</span> En ik nam den koopbrief, die verzegeld
was naar het gebod en de inzettingen, en den open brief;

<span id="an_32:12">32:12</span> En ik gaf den koopbrief aan Baruch, den
zoon van Nerija, den zoon van Machseja, voor de ogen van Hanameel, mijns
ooms zoon, en voor de ogen der getuigen die den koopbrief hadden
onderschreven; voor de ogen van al de Joden, die in het voorhof der
bewaring zaten.

<span id="an_32:13">32:13</span> En ik beval Baruch voor hun ogen,
zeggende:

<span id="an_32:14">32:14</span> Zo zegt de HEERE der heirscharen, de
God Israels: Neem deze brieven, dezen koopbrief, zo den verzegelden als
dezen open brief, en doe ze in een aarden vat, opdat zij vele dagen
mogen bestaan.

<span id="an_32:15">32:15</span> Want zo zegt de HEERE der heirscharen,
de God Israels: Er zullen nog huizen, en velden, en wijngaarden in dit
land gekocht worden.

<span id="an_32:16">32:16</span> Voorts, nadat ik den koopbrief aan
Baruch, den zoon van Nerija, gegeven had, bad ik tot den HEERE,
zeggende:

<span id="an_32:17">32:17</span> Ach, Heere HEERE! Zie, Gij hebt de
hemelen en de aarde gemaakt, door Uw grote kracht en door Uw
uitgestrekten arm; geen ding is U te wonderlijk.

<span id="an_32:18">32:18</span> Gij, Die goedertierenheid doet aan
duizenden, en de ongerechtigheid der vaderen vergeldt in den schoot
hunner kinderen na hen; Gij grote, Gij geweldige God, Wiens Naam is
HEERE der heirscharen!

<span id="an_32:19">32:19</span> Groot van raad en machtig van daad;
want Uw ogen zijn open over alle wegen der mensenkinderen, om een
iegelijk te geven naar zijn wegen, en naar de vrucht zijner handelingen.

<span id="an_32:20">32:20</span> Gij, Die tekenen en wonderen gesteld
hebt in Egypteland, tot op dezen dag, zo in Israel, als onder andere
mensen, en hebt U een Naam gemaakt, als Hij is te dezen dage!

<span id="an_32:21">32:21</span> En hebt Uw volk Israel uit Egypteland
uitgevoerd, door tekenen en door wonderen, en door een sterke hand, en
door een uitgestrekten arm, en door grote verschrikking.

<span id="an_32:22">32:22</span> En hebt hun dit land gegeven, dat Gij
hun vaderen gezworen hadt hun te zullen geven, een land vloeiende van
melk en honig;

<span id="an_32:23">32:23</span> Zij zijn er ook ingekomen en hebben het
erfelijk bezeten, maar hebben Uwer stem niet gehoorzaamd, en in Uw wet
niet gewandeld; zij hebben niets gedaan van alles, wat Gij hun geboden
hadt te doen; dies hebt Gij hun al dit kwaad doen bejegenen.

<span id="an_32:24">32:24</span> Zie, de wallen! zij zijn gekomen aan de
stad, om die in te nemen, en de stad is gegeven in de hand der Chaldeen,
die tegen haar strijden; vanwege het zwaard en den honger en de
pestilentie; en wat Gij gesproken hebt, is geschied, en zie, Gij ziet
het.

<span id="an_32:25">32:25</span> Evenwel hebt Gij tot mij gezegd, Heere
HEERE! koop u dat veld voor geld, en doe het getuigen betuigen; daar de
stad in der Chaldeen hand gegeven is.

<span id="an_32:26">32:26</span> Toen geschiedde des HEEREN woord tot
Jeremia, zeggende:

<span id="an_32:27">32:27</span> Zie, Ik ben de HEERE, de God van alle
vlees; zou Mij enig ding te wonderlijk zijn?

<span id="an_32:28">32:28</span> Daarom zegt de HEERE alzo: Zie, Ik geef
deze stad in de hand der Chaldeen, en in de hand van Nebukadrezar, den
koning van Babel, en hij zal ze innemen.

<span id="an_32:29">32:29</span> En de Chaldeen, die tegen deze stad
strijden, zullen er inkomen, en deze stad met vuur aansteken, en zullen
ze verbranden, met de huizen, op welker daken zij aan Baal gerookt, en
anderen goden drankofferen geofferd hebben, om Mij te vertoornen.

<span id="an_32:30">32:30</span> Want de kinderen Israels en de kinderen
van Juda hebben van hun jeugd aan alleenlijk gedaan, dat kwaad was in
Mijn ogen; want de kinderen Israels hebben Mij door het werk hunner
handen alleenlijk vertoornd, spreekt de HEERE.

<span id="an_32:31">32:31</span> Want tot Mijn toorn en tot Mijn
grimmigheid is Mij deze stad geweest, van den dag af, dat zij haar
gebouwd hebben, tot op dezen dag toe; opdat Ik haar van Mijn aangezicht
wegdeed;

<span id="an_32:32">32:32</span> Om al de boosheid der kinderen Israels
en der kinderen van Juda, die zij gedaan hebben om Mij te vertoornen,
zij, hun koningen, hun vorsten, hun priesteren, en hun profeten, en de
mannen van Juda, en de inwoners van Jeruzalem;

<span id="an_32:33">32:33</span> Die Mij den nek hebben toegekeerd en
niet het aangezicht; hoewel Ik hen leerde, vroeg op zijnde en lerende,
evenwel hoorden zij niet, om tucht aan te nemen;

<span id="an_32:34">32:34</span> Maar zij hebben hun verfoeiselen
gesteld in het huis, dat naar Mijn Naam genoemd is, om dat te
verontreinigen.

<span id="an_32:35">32:35</span> En zij hebben de hoogten van Baal
gebouwd, die in het dal des zoons van Hinnom zijn, om hun zonen en hun
dochteren den Molech door het vuur te laten gaan; hetwelk Ik hun niet
heb geboden, noch in Mijn hart is opgekomen, dat zij dezen gruwel zouden
doen; opdat zij Juda mochten doen zondigen.

<span id="an_32:36">32:36</span> En nu, daarom zegt de HEERE, de God
Israels, alzo van deze stad, waar gij van zegt: Zij is gegeven in de
hand des konings van Babel, door het zwaard, en door den honger, en door
de pestilentie;

<span id="an_32:37">32:37</span> Ziet, Ik zal hen vergaderen uit al de
landen, waarhenen Ik hen zal verdreven hebben in Mijn toorn, en in Mijn
grimmigheid, en in grote verbolgenheid; en Ik zal hen tot deze plaats
wederbrengen, en zal hen zeker doen wonen.

<span id="an_32:38">32:38</span> Ja, zij zullen Mij tot een volk zijn,
en Ik zal hun tot een God zijn.

<span id="an_32:39">32:39</span> En Ik zal hun enerlei hart en enerlei
weg geven, om Mij te vrezen al de dagen, hun ten goede, mitsgaders hun
kinderen na hen.

<span id="an_32:40">32:40</span> En Ik zal een eeuwig verbond met hen
maken, dat Ik van achter hen niet zal afkeren, opdat Ik hun weldoe; en
Ik zal Mijn vreze in hun hart geven, dat zij niet van Mij afwijken.

<span id="an_32:41">32:41</span> En Ik zal Mij over hen verblijden, dat
Ik hun weldoe; en Ik zal hen getrouwelijk in dat land planten, met Mijn
ganse hart en met Mijn ganse ziel.

<span id="an_32:42">32:42</span> Want zo zegt de HEERE: Gelijk als Ik
over dit volk gebracht heb al dit grote kwaad, alzo zal Ik over hen
brengen al het goede, dat Ik over hen spreke.

<span id="an_32:43">32:43</span> En er zullen velden gekocht worden in
dit land, waarvan gij zegt: Het is woest, dat er geen mens noch beest in
is; het is in der Chaldeen hand gegeven.

<span id="an_32:44">32:44</span> Velden zal men voor geld kopen, en de
brieven onderschrijven, en verzegelen, en getuigen doen betuigen, in het
land van Benjamin, en in de plaatsen rondom Jeruzalem, en in de steden
van Juda, en in de steden van het gebergte, en in de steden der laagte,
en in de steden van het zuiden; want Ik zal hun gevangenis wenden,
spreekt de HEERE.

<span id="an_33:1">33:1</span> Voorts geschiedde des HEEREN woord ten
tweeden male tot Jeremia, als hij nog in het voorhof der bewaring was
opgesloten, zeggende:

<span id="an_33:2">33:2</span> Zo zegt de HEERE, Die het doet, de HEERE,
Die dat formeert, opdat Hij het bevestige, HEERE is Zijn Naam;

<span id="an_33:3">33:3</span> Roep tot Mij, en Ik zal u antwoorden, en
Ik zal u bekend maken grote en vaste dingen, die gij niet weet.

<span id="an_33:4">33:4</span> Want zo zegt de HEERE, de God Israels,
van de huizen dezer stad, en van de huizen der koningen van Juda, die
door de wallen en door het zwaard zijn afgebroken:

<span id="an_33:5">33:5</span> Er zijn er wel ingekomen, om te strijden
tegen de Chaldeen, maar het is om die te vullen met dode lichamen van
mensen, die Ik verslagen heb in Mijn toorn en in Mijn grimmigheid; en
omdat Ik Mijn aangezicht van deze stad verborgen heb, om al hunlieder
boosheid.

<span id="an_33:6">33:6</span> Zie, Ik zal haar de gezondheid en de
genezing doen rijzen, en zal henlieden genezen, en zal hun openbaren
overvloed van vrede en waarheid.

<span id="an_33:7">33:7</span> En Ik zal de gevangenis van Juda en de
gevangenis van Israel wenden, en zal ze bouwen als in het eerste.

<span id="an_33:8">33:8</span> En Ik zal hen reinigen van al hun
ongerechtigheid, met dewelke zij tegen Mij gezondigd hebben; en Ik zal
vergeven al hun ongerechtigheden, met dewelke zij tegen Mij gezondigd en
met dewelke zij tegen Mij overtreden hebben.

<span id="an_33:9">33:9</span> En het zal Mij zijn tot een vrolijken
naam, tot een roem, en tot een sieraad bij alle heidenen der aarde; die
al het goede zullen horen, dat Ik hun doe; en zij zullen vrezen en
beroerd zijn over al het goede, en over al den vrede, dien Ik hun
beschikke.

<span id="an_33:10">33:10</span> Alzo zegt de HEERE: In deze plaats
(waarvan gij zegt: Zij is woest, dat er geen mens en geen beest in is),
in de steden van Juda, en op de straten van Jeruzalem, die zo verwoest
zijn, dat er geen mens, en geen inwoner, en geen beest in is, zal
wederom gehoord worden,

<span id="an_33:11">33:11</span> De stem der vrolijkheid en de stem der
blijdschap, de stem des bruidegoms en de stem der bruid, de stem
dergenen, die zeggen: Looft den HEERE der heirscharen, want de HEERE is
goed, want Zijn goedertierenheid is in eeuwigheid! de stem dergenen, die
lof aanbrengen ten huize des HEEREN; want Ik zal de gevangenis des lands
wenden, als in het eerste, zegt de HEERE.

<span id="an_33:12">33:12</span> Zo zegt de HEERE der heirscharen: In
deze plaats, die zo woest is, dat er geen mens, zelfs tot het vee toe,
in is, mitsgaders in al derzelver steden, zullen wederom woningen zijn
van herderen, die de kudden doen legeren.

<span id="an_33:13">33:13</span> In de steden van het gebergte, in de
steden der laagte, en in de steden van het zuiden, en in het land van
Benjamin, en in de plaatsen rondom Jeruzalem, en in de steden van Juda,
zullen de kudden wederom onder de handen des tellers doorgaan, zegt de
HEERE.

<span id="an_33:14">33:14</span> Ziet, de dagen komen, spreekt de HEERE,
dat Ik het goede woord verwekken zal, dat Ik tot het huis van Israel en
over het huis van Juda gesproken heb.

<span id="an_33:15">33:15</span> In die dagen, en te dier tijd zal Ik
David een SPRUIT der gerechtigheid doen uitspruiten; en Hij zal recht en
gerechtigheid doen op aarde.

<span id="an_33:16">33:16</span> In die dagen zal Juda verlost worden,
en Jeruzalem zeker wonen; en deze is, die haar roepen zal: De HEERE,
onze GERECHTIGHEID.

<span id="an_33:17">33:17</span> Want zo zegt de HEERE: Aan David zal
niet worden afgesneden een Man, Die op den troon van het huis Israels
zitte.

<span id="an_33:18">33:18</span> Ook zal den Levietischen priesteren,
van voor Mijn aangezicht, niet worden afgesneden een Man, Die brandoffer
offere, en spijsoffer aansteke, en slachtoffer bereide al de dagen.

<span id="an_33:19">33:19</span> En des HEEREN woord geschiedde tot
Jeremia, zeggende:

<span id="an_33:20">33:20</span> Alzo zegt de HEERE: Indien gijlieden
Mijn verbond van den dag; en Mijn verbond van den nacht kondt
vernietigen, zodat dag en nacht niet zijn op hun tijd;

<span id="an_33:21">33:21</span> Zo zal ook vernietigd kunnen worden
Mijn verbond met Mijn knecht David, dat hij geen zoon hebbe, die op zijn
troon regere, en met de Levieten, de priesteren, Mijn dienaren.

<span id="an_33:22">33:22</span> Gelijk het heir des hemels niet geteld,
en het zand der zee niet gemeten kan worden, alzo zal Ik
vermenigvuldigen het zaad van Mijn knecht David, en de Levieten, die Mij
dienen.

<span id="an_33:23">33:23</span> Voorts geschiedde des HEEREN woord tot
Jeremia, zeggende:

<span id="an_33:24">33:24</span> Hebt gij niet gezien, wat dit volk
spreekt, zeggende: De twee geslachten, die de HEERE verkoren had, die
heeft Hij nu verworpen? Ja, zij versmaden Mijn volk, zodat het geen volk
meer is voor hun aangezicht.

<span id="an_33:25">33:25</span> Zo zegt de HEERE: Indien Mijn verbond
niet is van dag en nacht; indien Ik de ordeningen des hemels en der
aarde niet gesteld heb;

<span id="an_33:26">33:26</span> Zo zal Ik ook het zaad van Jakob en van
Mijn knecht David verwerpen, dat Ik van zijn zaad niet neme, die daar
heerse over het zaad van Abraham, Izak en Jakob; want Ik zal hun
gevangenis wenden en Mij hunner ontfermen.

<span id="an_34:1">34:1</span> Het woord, dat tot Jeremia geschied is
van den HEERE (als Nebukadrezar, koning van Babel, en zijn ganse heir,
en alle koninkrijken der aarde, die onder de heerschappij zijner hand
waren, en al de volken tegen Jeruzalem streden, en tegen al haar
steden), zeggende:

<span id="an_34:2">34:2</span> Zo zegt de HEERE, de God Israels: Ga
henen en spreek tot Zedekia, den koning van Juda, en zeg tot hem: Zo
zegt de HEERE: Zie, Ik geef deze stad in de hand des konings van Babel,
en hij zal ze met vuur verbranden.

<span id="an_34:3">34:3</span> En gij zult van zijn hand niet ontkomen,
maar zekerlijk gegrepen, en in zijn hand gegeven worden; en uw ogen
zullen de ogen des konings van Babel zien, en zijn mond zal tot uw mond
spreken, en gij zult te Babel komen.

<span id="an_34:4">34:4</span> Maar hoor des HEEREN woord, o Zedekia,
koning van Juda! zo zegt de HEERE van u: Gij zult door het zwaard niet
sterven.

<span id="an_34:5">34:5</span> Gij zult sterven in vrede, en naar de
brandingen van uw vaderen, de vorige koningen, die voor u geweest zijn,
alzo zullen zij over u branden, en u beklagen, zeggende: Och heer! want
Ik heb het woord gesproken, spreekt de HEERE.

<span id="an_34:6">34:6</span> En de profeet Jeremia sprak al deze
woorden tot Zedekia, den koning van Juda, te Jeruzalem.

<span id="an_34:7">34:7</span> Als het heir des konings van Babel streed
tegen Jeruzalem, en tegen al de overgeblevene steden van Juda, tegen
Lachis en tegen Azeka; want deze, zijnde vaste steden, waren
overgebleven onder de steden van Juda.

<span id="an_34:8">34:8</span> Het woord, dat tot Jeremia geschied is
van den HEERE, nadat de koning Zedekia een verbond gemaakt had met het
ganse volk, dat te Jeruzalem was, om vrijheid voor hen uit te roepen.

<span id="an_34:9">34:9</span> Dat een iegelijk zijn knecht, en een
iegelijk zijn maagd, zijnde een Hebreer of een Hebreinne, zou laten
vrijgaan; zodat niemand zich van hen, van een Jood, zijn broeder, zou
doen dienen.

<span id="an_34:10">34:10</span> Nu hoorden al de vorsten en al het
volk, die het verbond hadden ingegaan, dat zij, een iegelijk zijn
knecht, en een iegelijk zijn maagd zouden laten vrijgaan, zodat zij zich
niet meer van hen zouden doen dienen; zij hoorden dan, en lieten hen
gaan;

<span id="an_34:11">34:11</span> Maar zij keerden daarna wederom, en
deden de knechten en maagden wederkomen, die zij hadden laten vrijgaan,
en zij brachten hen ten onder tot knechten en tot maagden.

<span id="an_34:12">34:12</span> Daarom geschiedde des HEEREN woord tot
Jeremia, van den HEERE, zeggende:

<span id="an_34:13">34:13</span> Zo zegt de HEERE, de God Israels: Ik
heb een verbond gemaakt met uw vaderen, ten dage, als Ik hen uit
Egypteland, uit het diensthuis uitvoerde, zeggende:

<span id="an_34:14">34:14</span> Ten einde van zeven jaren zult gij
laten gaan, een iegelijk zijn broeder, een Hebreer, die u zal verkocht
zijn, en u zes jaren gediend heeft; gij zult hem dan van u laten
vrijgaan; maar uw vaders hoorden niet naar Mij, en neigden hun oor niet.

<span id="an_34:15">34:15</span> Gijlieden nu waart heden wedergekeerd,
en hadt gedaan, dat recht is in Mijn ogen, vrijheid uitroepende, een
iegelijk voor zijn naaste; en gij hadt een verbond gemaakt voor Mijn
aangezicht, in het huis, dat naar Mijn Naam genoemd is.

<span id="an_34:16">34:16</span> Maar gij zijt weder omgekeerd, en hebt
Mijn Naam ontheiligd, en doen wederkomen, een iegelijk zijn knecht, en
een iegelijk zijn maagd, die gij hadt laten vrijgaan naar hun lust; en
gij hebt hen ten ondergebracht, om ulieden te wezen tot knechten en tot
maagden.

<span id="an_34:17">34:17</span> Daarom zegt de HEERE alzo: Gijlieden
hebt naar Mij niet gehoord, om vrijheid uit te roepen, een iegelijk voor
zijn broeder, en een iegelijk voor zijn naaste; ziet, zo roep Ik uit
tegen ulieden, spreekt de HEERE, een vrijheid ten zwaarde, ter
pestilentie, en ten honger, en zal u overgeven ter beroering allen
koninkrijken der aarde.

<span id="an_34:18">34:18</span> En Ik zal de mannen overgeven, die Mijn
verbond hebben overtreden, die niet bevestigd hebben de woorden des
verbonds, dat zij voor Mijn aangezicht gemaakt hadden, met het kalf, dat
zij in tweeen hadden gehouwen, en waren tussen zijn stukken doorgegaan:

<span id="an_34:19">34:19</span> De vorsten van Juda, en de vorsten van
Jeruzalem, de kamerlingen, en de priesteren, en al het volk des lands,
die door de stukken des kalfs zijn doorgegaan.

<span id="an_34:20">34:20</span> Ja, Ik zal hen overgeven in de hand
hunner vijanden, en in de hand dergenen, die hun ziel zoeken; en hun
dode lichamen zullen het gevogelte des hemels en het gedierte der aarde
tot spijze zijn.

<span id="an_34:21">34:21</span> Zelfs Zedekia, den koning van Juda, en
zijn vorsten, zal Ik overgeven in de hand hunner vijanden, en in de hand
dergenen, die hun ziel zoeken, te weten, in de hand van het heir des
konings van Babel, die van ulieden nu zijn opgetogen.

<span id="an_34:22">34:22</span> Ziet, Ik zal bevel geven, spreekt de
HEERE, en zal hen weder tot deze stad brengen, en zij zullen tegen haar
strijden, en zullen ze innemen, en zullen ze met vuur verbranden; en Ik
zal de steden van Juda stellen tot een verwoesting, dat er niemand in
wone.

<span id="an_35:1">35:1</span> Het woord, dat tot Jeremia geschied is
van den HEERE, in de dagen van Jojakim, den zoon van Josia, den koning
van Juda, zeggende:

<span id="an_35:2">35:2</span> Ga henen tot der Rechabieten huis, en
spreek met hen, en breng hen in des HEEREN huis, in een der kameren, en
geef hun wijn te drinken.

<span id="an_35:3">35:3</span> Toen nam ik Jaazanja, den zoon van
Jeremia, den zoon van Habazzinja, mitsgaders zijn broederen, en al zijn
zonen, en het ganse huis der Rechabieten;

<span id="an_35:4">35:4</span> En bracht hen in des HEEREN huis, in de
kamer der zonen van Hanan, den zoon van Jigdalia, den man Gods; welke is
bij de kamer der oversten, die daar is boven de kamer van Maaseja, den
zoon van Sallum, den dorpelbewaarder.

<span id="an_35:5">35:5</span> En ik zette den kinderen van het huis der
Rechabieten koppen vol wijn en bekers voor; en ik zeide tot hen: Drinkt
wijn.

<span id="an_35:6">35:6</span> Maar zij zeiden: Wij zullen geen wijn
drinken; want Jonadab, de zoon van Rechab, onze vader, heeft ons
geboden, zeggende: Gijlieden zult geen wijn drinken, gij, noch uw
kinderen, tot in eeuwigheid.

<span id="an_35:7">35:7</span> Ook zult gijlieden geen huis bouwen, noch
zaad zaaien, noch wijngaard planten, noch hebben; maar gij zult in
tenten wonen al uw dagen; opdat gij veel dagen leeft in het land, alwaar
gij als vreemdeling verkeert.

<span id="an_35:8">35:8</span> Zo hebben wij der stemme van Jonadab, den
zoon van Rechab, onzen vader, gehoorzaamd in alles, wat hij ons geboden
heeft; zodat wij geen wijn drinken al onze dagen, wij, onze vrouwen,
onze zonen, en onze dochteren;

<span id="an_35:9">35:9</span> En dat wij geen huizen bouwen tot onze
woning; ook hebben wij geen wijngaard, noch veld, noch zaad;

<span id="an_35:10">35:10</span> En wij hebben in tenten gewoond; alzo
hebben wij gehoord en gedaan naar alles, wat ons onze vader Jonadab
geboden heeft.

<span id="an_35:11">35:11</span> Maar het is geschied, als Nebukadrezar,
de koning van Babel, naar dit land optoog, dat wij zeiden: Komt, en laat
ons naar Jeruzalem trekken vanwege het heir der Chaldeen, en vanwege het
heir der Syriers; alzo zijn wij te Jeruzalem gebleven.

<span id="an_35:12">35:12</span> Toen geschiedde des HEEREN woord tot
Jeremia, zeggende:

<span id="an_35:13">35:13</span> Zo zegt de HEERE der heirscharen, de
God Israels: Ga henen en zeg tot de mannen van Juda en tot de inwoners
van Jeruzalem: Zult gijlieden geen tucht aannemen, dat gij hoort naar
Mijn woorden? spreekt de HEERE.

<span id="an_35:14">35:14</span> De woorden van Jonadab, den zoon van
Rechab, die hij zijn kinderen geboden heeft, dat zij geen wijn zouden
drinken, zijn bevestigd; want zij hebben geen wijn gedronken tot op
dezen dag, maar het gebod huns vaders gehoord; en Ik heb tot ulieden
gesproken, vroeg op zijnde en sprekende, maar gij hebt naar Mij niet
gehoord.

<span id="an_35:15">35:15</span> En Ik heb tot u gezonden al Mijn
knechten, de profeten, vroeg op zijnde en zendende, om te zeggen:
Bekeert u toch, een iegelijk van zijn bozen weg, en maakt uw handelingen
goed, en wandelt andere goden niet na, om hen te dienen, zo zult gij in
het land blijven, dat Ik u en uw vaderen gegeven heb; maar gij hebt uw
oor niet geneigd, en naar Mij niet gehoord.

<span id="an_35:16">35:16</span> Dewijl dan de kinderen van Jonadab, den
zoon van Rechab, het gebod huns vaders, dat hij hun geboden heeft,
bevestigd hebben, maar dit volk naar Mij niet hoort;

<span id="an_35:17">35:17</span> Daarom alzo zegt de HEERE, de God der
heirscharen, de God Israels: Ziet, Ik zal over Juda en over alle
inwoners van Jeruzalem brengen al het kwaad, dat Ik tegen hen gesproken
heb; omdat Ik tot hen gesproken heb, maar zij niet gehoord hebben, en Ik
tot hen geroepen heb, maar zij niet hebben geantwoord.

<span id="an_35:18">35:18</span> Tot het huis nu der Rechabieten zeide
Jeremia: Zo zegt de HEERE der heirscharen, de God Israels: Omdat
gijlieden het gebod van uw vader Jonadab zijt gehoorzaam geweest, en
hebt al zijn geboden bewaard, en gedaan naar alles, wat hij ulieden
geboden heeft;

<span id="an_35:19">35:19</span> Daarom alzo zegt de HEERE der
heirscharen, de God Israels: Er zal Jonadab, den zoon van Rechab, niet
worden afgesneden een man, die voor Mijn aangezicht sta, al de dagen.

<span id="an_36:1">36:1</span> Het gebeurde ook in het vierde jaar van
Jojakim, den zoon van Josia, den koning van Juda, dat dit woord tot
Jeremia geschiedde van den HEERE, zeggende:

<span id="an_36:2">36:2</span> Neem u een rol des boeks, en schrijf
daarop al de woorden, die Ik tot u gesproken heb, over Israel, en over
Juda, en over al de volken, van den dag aan, dat Ik tot u gesproken heb,
van de dagen van Josia aan, tot op dezen dag.

<span id="an_36:3">36:3</span> Misschien zullen die van het huis van
Juda horen al het kwaad, dat Ik hun gedenk te doen; opdat zij zich
bekeren, een iegelijk van zijn bozen weg, en Ik hun ongerechtigheid en
hun zonde vergeve.

<span id="an_36:4">36:4</span> Toen riep Jeremia Baruch, den zoon van
Nerija; en Baruch schreef uit den mond van Jeremia alle woorden des
HEEREN, die Hij tot hem gesproken had, op een rol des boeks.

<span id="an_36:5">36:5</span> En Jeremia gebood Baruch, zeggende: Ik
ben opgehouden, ik zal in des HEEREN huis niet kunnen gaan.

<span id="an_36:6">36:6</span> Zo ga gij henen, en lees in de rol, in
dewelke gij uit mijn mond geschreven hebt, de woorden des HEEREN, voor
de oren des volks, in des HEEREN huis, op den vastendag; en gij zult ze
ook lezen voor de oren van gans Juda, die uit hun steden komen.

<span id="an_36:7">36:7</span> Misschien zal hunlieder smeking voor des
HEEREN aangezicht nedervallen, en zij zullen zich bekeren, een iegelijk
van zijn bozen weg; want groot is de toorn en de grimmigheid, die de
HEERE tegen dit volk heeft uitgesproken.

<span id="an_36:8">36:8</span> En Baruch, de zoon van Nerija, deed naar
alles, wat hem de profeet Jeremia geboden had, lezende in dat boek de
woorden des HEEREN, in het huis des HEEREN.

<span id="an_36:9">36:9</span> Want het geschiedde in het vijfde jaar
van Jojakim, den zoon van Josia, den koning van Juda, in de negende
maand, dat zij een vasten voor des HEEREN aangezicht uitriepen, allen
volke te Jeruzalem, mitsgaders allen volke, die uit de steden van Juda
te Jeruzalem kwamen.

<span id="an_36:10">36:10</span> Zo las Baruch in dat boek de woorden
van Jeremia in des HEEREN huis, in de kamer van Gemarja, den zoon van
Safan, den schrijver, in het bovenste voorhof, aan de deur der nieuwe
poort van het huis des HEEREN, voor de oren des gansen volks.

<span id="an_36:11">36:11</span> Als nu Michaja, de zoon van Gemarja,
den zoon van Safan, al de woorden des HEEREN uit dat boek gehoord had;

<span id="an_36:12">36:12</span> Zo ging hij af ten huize des konings in
de kamer des schrijvers; en ziet, aldaar zaten al de vorsten: Elisama,
de schrijver, en Delaja, de zoon van Semaja, en Elnathan, de zoon van
Achbor, en Gemarja, de zoon van Safan, en Zedekia, de zoon van Hananja,
en al de vorsten.

<span id="an_36:13">36:13</span> En Michaja maakte hun bekend al de
woorden, die hij gehoord had, als Baruch uit dat boek las voor de oren
des volks.

<span id="an_36:14">36:14</span> Toen zonden al de vorsten Jehudi, den
zoon van Nethanja, den zoon van Selemja, den zoon van Cuschi, tot
Baruch, om te zeggen: De rol, waarin gij voor de oren des volks gelezen
hebt, neem die in uw hand, en kom. Alzo nam Baruch, de zoon van Nerija,
de rol in zijn hand, en kwam tot hen.

<span id="an_36:15">36:15</span> En zij zeiden tot hem: Zit toch neder,
en lees ze voor onze oren; en Baruch las voor hun oren.

<span id="an_36:16">36:16</span> En het geschiedde, als zij al de
woorden hoorden, dat zij verschrikten, de een tegen den ander; en zij
zeiden tot Baruch: Voorzeker zullen wij al deze woorden den koning
bekend maken.

<span id="an_36:17">36:17</span> En zij vraagden Baruch, zeggende:
Verklaar ons toch, hoe hebt gij al deze woorden uit zijn mond
geschreven?

<span id="an_36:18">36:18</span> En Baruch zeide tot hen: Uit zijn mond
las hij tot mij al deze woorden, en ik schreef ze met inkt in dit boek.

<span id="an_36:19">36:19</span> Toen zeiden de vorsten tot Baruch: Ga
henen, verberg u, gij en Jeremia; en niemand wete, waar gijlieden zijt.

<span id="an_36:20">36:20</span> Zij dan gingen in tot den koning in het
voorhof; maar de rol legden zij weg in de kamer van Elisama, den
schrijver; en zij verklaarden al die woorden voor de oren des konings.

<span id="an_36:21">36:21</span> Toen zond de koning Jehudi, om de rol
te halen; en hij haalde ze uit de kamer van Elisama, den schrijver; en
Jehudi las ze voor de oren des konings, en voor de oren van al de
vorsten, die omtrent den koning stonden.

<span id="an_36:22">36:22</span> (De koning nu zat in het winterhuis in
de negende maand; en er was een vuur voor zijn aangezicht op den haard
aangestoken.)

<span id="an_36:23">36:23</span> En het geschiedde, als Jehudi drie
stukken, of vier gelezen had, versneed hij ze met een schrijfmes, en
wierp ze in het vuur, dat op den haard was, totdat de ganse rol verteerd
was in het vuur, dat op den haard was.

<span id="an_36:24">36:24</span> En zij verschrikten niet, en scheurden
hun klederen niet, de koning noch al zijn knechten, die al deze woorden
gehoord hadden.

<span id="an_36:25">36:25</span> Hoewel ook Elnathan, en Delaja, en
Gemarja bij den koning daarvoor spraken, dat hij de rol niet zou
verbranden; doch hij hoorde naar hen niet.

<span id="an_36:26">36:26</span> Daartoe gebood de koning aan Jerahmeel,
den zoon van Hammelech, en Zeraja, den zoon van Azriel, en Selemja, den
zoon van Abdeel, om den schrijver Baruch en den profeet Jeremia te
vangen. Maar de HEERE had hen verborgen.

<span id="an_36:27">36:27</span> Toen geschiedde des HEEREN woord tot
Jeremia, nadat de koning de rol en de woorden, die Baruch geschreven had
uit den mond van Jeremia, verbrand had, zeggende:

<span id="an_36:28">36:28</span> Neem u weder een andere rol, en schrijf
daarop al de eerste woorden, die geweest zijn op de eerste rol, die
Jojakim, de koning van Juda, verbrand heeft.

<span id="an_36:29">36:29</span> En tot Jojakim, den koning van Juda,
zult gij zeggen: Zo zegt de HEERE: Gij hebt deze rol verbrand, zeggende:
Waarom hebt gij daarop geschreven, zeggende: De koning van Babel zal
zekerlijk komen, en dit land verderven, en maken, dat mens en beest
daarin ophouden?

<span id="an_36:30">36:30</span> Daarom zegt de HEERE alzo van Jojakim,
den koning van Juda: Hij zal geen hebben, die op Davids troon zitte; en
zijn dood lichaam zal weggeworpen zijn, des daags in de hitte, en des
nachts in de vorst.

<span id="an_36:31">36:31</span> En Ik zal over hem, en over zijn zaad,
en over zijn knechten hunlieder ongerechtigheid bezoeken; en Ik zal over
hen, en over de inwoners van Jeruzalem, en over de mannen van Juda, al
het kwaad brengen, dat Ik tot hen gesproken heb; maar zij hebben niet
gehoord.

<span id="an_36:32">36:32</span> Jeremia dan nam een andere rol, en gaf
ze aan den schrijver Baruch, den zoon van Nerija; die schreef daarop,
uit den mond van Jeremia, al de woorden des boeks, dat Jojakim, de
koning van Juda, met vuur verbrand had; en tot dezelve werden nog veel
dergelijke woorden toegedaan.

<span id="an_37:1">37:1</span> En Zedekia, zoon van Josia, regeerde,
koning zijnde, in plaats van Chonja, Jojakims zoon, welken Zedekia
Nebukadrezar, de koning van Babel, koning gemaakt had in het land van
Juda.

<span id="an_37:2">37:2</span> Maar hij hoorde niet, hij, noch zijn
knechten, noch het volk des lands, naar de woorden des HEEREN, die Hij
sprak door den dienst van den profeet Jeremia.

<span id="an_37:3">37:3</span> Nochtans zond de koning Zedekia Juchal,
den zoon van Selemja, en Sefanja, den zoon van Maaseja, den priester,
tot den profeet Jeremia, om te zeggen: Bid toch voor ons tot den HEERE,
onzen God!

<span id="an_37:4">37:4</span> (Want Jeremia was nog ingaande en
uitgaande in het midden des volks, en zij hadden hem nog in het
gevangenhuis niet gesteld.

<span id="an_37:5">37:5</span> En Farao's heir was uit Egypte
uitgetogen; en de Chaldeen, die Jeruzalem belegerden, als zij het
gerucht van hen gehoord hadden, zo waren zij van Jeruzalem opgetogen.)

<span id="an_37:6">37:6</span> Toen geschiedde des HEEREN woord tot den
profeet Jeremia, zeggende:

<span id="an_37:7">37:7</span> Zo zegt de HEERE, de God Israels: Zo zult
gijlieden zeggen tot den koning van Juda, die u tot Mij gezonden heeft,
om Mij te vragen: Ziet, Farao's heir, dat u ter hulpe uitgetogen is, zal
wederkeren in zijn land, in Egypte;

<span id="an_37:8">37:8</span> En de Chaldeen zullen wederkeren, en
tegen deze stad strijden; en zij zullen ze innemen, en zullen ze met
vuur verbranden.

<span id="an_37:9">37:9</span> Zo zegt de HEERE: Bedriegt uw zielen
niet, zeggende: De Chaldeen zullen zekerlijk van ons wegtrekken; want
zij zullen niet wegtrekken.

<span id="an_37:10">37:10</span> Want al sloegt gijlieden het ganse heir
der Chaldeen, die tegen u strijden, en er bleven van hen enige verwonde
mannen over, zo zouden zich die, een iegelijk in zijn tent, opmaken, en
deze stad met vuur verbranden.

<span id="an_37:11">37:11</span> Voorts geschiedde het, als het heir der
Chaldeen van Jeruzalem was opgetogen, vanwege Farao's heir;

<span id="an_37:12">37:12</span> Dat Jeremia uit Jeruzalem uitging, om
te gaan in het land van Benjamin, om van daar te scheiden door het
midden des volks.

<span id="an_37:13">37:13</span> Als hij in de poort van Benjamin was,
zo was daar de wachtmeester, wiens naam was Jerija, de zoon van Selemja,
den zoon van Hananja; die greep den profeet Jeremia, zeggende: Gij wilt
tot de Chaldeen vallen!

<span id="an_37:14">37:14</span> En Jeremia zeide: Het is vals, ik wil
niet tot de Chaldeen vallen. Doch hij hoorde niet naar hem; maar Jerija
greep Jeremia aan, en bracht hem tot de vorsten.

<span id="an_37:15">37:15</span> En de vorsten werden zeer toornig op
Jeremia en sloegen hem; en zij stelden hem in het gevangenhuis, ten
huize van Jonathan, den schrijver; want zij hadden dat tot een
gevangenhuis gemaakt.

<span id="an_37:16">37:16</span> Als Jeremia in de plaats des kuils, en
in de kotjes gekomen was, en Jeremia aldaar veel dagen gezeten had;

<span id="an_37:17">37:17</span> Zo zond de koning Zedekia henen, en
liet hem halen; en de koning vraagde hem in zijn huis, in het verborgen,
en zeide: Is er ook een woord van den HEERE? En Jeremia zeide: Er is; en
hij zeide: Gij zult in de hand des konings van Babel gegeven worden.

<span id="an_37:18">37:18</span> Voorts zeide Jeremia tot den koning
Zedekia: Wat heb ik tegen u, of tegen uw knechten, of tegen dit volk
gezondigd, dat gijlieden mij in het gevangenhuis gesteld hebt?

<span id="an_37:19">37:19</span> Waar zijn nu ulieder profeten, die u
geprofeteerd hebben, zeggende: De koning van Babel zal niet tegen
ulieden, noch tegen dit land komen.

<span id="an_37:20">37:20</span> Nu dan, hoor toch, o mijn heer koning!
laat toch mijn smeking voor uw aangezicht nedervallen, en breng mij niet
weder in het huis van Jonathan, den schrijver, opdat ik aldaar niet
sterve.

<span id="an_37:21">37:21</span> Toen gaf de koning Zedekia bevel; en
zij bestelden Jeremia in het voorhof der bewaring, en men gaf hem des
daags een bol broods uit de Bakkerstraat, totdat al het brood van de
stad op was. Alzo bleef Jeremia in het voorhof der bewaring.

<span id="an_38:1">38:1</span> Als Sefatja, de zoon van Matthan, en
Gedalia, de zoon van Pashur, en Juchal, de zoon van Selemja, en Pashur,
de zoon van Malchia, de woorden hoorden, die Jeremia tot al het volk
sprak, zeggende:

<span id="an_38:2">38:2</span> Zo zegt de HEERE: Wie in deze stad
blijft, zal door het zwaard, door den honger of door de pestilentie
sterven; maar wie tot de Chaldeen uitgaat, die zal leven, want hij zal
zijn ziel tot een buit hebben, en zal leven.

<span id="an_38:3">38:3</span> Zo zegt de HEERE: Deze stad zal zekerlijk
gegeven worden in de hand van het heir des konings van Babel, datzelve
zal ze innemen;

<span id="an_38:4">38:4</span> Zo zeiden de vorsten tot den koning: Laat
toch dezen man gedood worden; want aldus maakt hij de handen der
krijgslieden, die in deze stad zijn overgebleven, en de handen des
gansen volks slap, alzulke woorden tot hen sprekende; want deze man
zoekt den vrede dezes volks niet, maar het kwaad.

<span id="an_38:5">38:5</span> En de koning Zedekia zeide: Ziet, hij is
in uw hand; want de koning zou geen ding tegen u vermogen.

<span id="an_38:6">38:6</span> Toen namen zij Jeremia en wierpen hem in
den kuil van Malchia, den zoon van Hammelech, die in het voorhof der
bewaring was, en zij lieten Jeremia af met zelen; in den kuil nu was
geen water, maar slijk; en Jeremia zonk in het slijk.

<span id="an_38:7">38:7</span> Als nu Ebed-melech, de Moorman, een der
kamerlingen, die toen in des konings huis was, hoorde, dat zij Jeremia
in den kuil gedaan hadden (de koning nu zat in de poort van Benjamin);

<span id="an_38:8">38:8</span> Zo ging Ebed-melech uit het huis des
konings uit, en hij sprak tot den koning, zeggende:

<span id="an_38:9">38:9</span> Mijn heer koning! deze mannen hebben
kwalijk gehandeld in alles, wat zij gedaan hebben aan den profeet
Jeremia, dien zij in den kuil geworpen hebben; daar hij toch in zijn
plaats zou gestorven zijn vanwege den honger, dewijl geen brood meer in
de stad is.

<span id="an_38:10">38:10</span> Toen gebood de koning den Moorman
Ebed-melech, zeggende: Neem van hier dertig mannen onder uw hand, en
haal den profeet Jeremia op uit den kuil, eer dat hij sterft.

<span id="an_38:11">38:11</span> Alzo nam Ebed-melech de mannen onder
zijn hand, en ging in des konings huis tot onder de schatkamer, en nam
van daar enige oude verscheurde en oude versleten lompen; en hij liet ze
met zelen af tot Jeremia in den kuil.

<span id="an_38:12">38:12</span> En Ebed-melech, de Moorman, zeide tot
Jeremia: Leg nu deze oude verscheurde en versleten lompen onder de
oksels uwer armen, van onder aan de zelen. En Jeremia deed alzo.

<span id="an_38:13">38:13</span> En zij trokken Jeremia bij de zelen, en
haalden hem op uit de kuil; en Jeremia bleef in het voorhof der
bewaring.

<span id="an_38:14">38:14</span> Toen zond de koning Zedekia henen, en
liet den profeet Jeremia tot zich halen, in den derden ingang, die aan
des HEEREN huis was; en de koning zeide tot Jeremia: Ik zal u een ding
vragen, verheel geen ding voor mij.

<span id="an_38:15">38:15</span> En Jeremia zeide tot Zedekia: Als ik
het u verklaren zal, zult gij mij niet zekerlijk doden? En als ik u raad
zal geven, gij zult toch naar mij niet horen.

<span id="an_38:16">38:16</span> Toen zwoer de koning Zedekia aan
Jeremia in het verborgene, zeggende: Zo waarachtig als de HEERE leeft,
Die ons deze ziel gemaakt heeft: Indien ik u zal doden, of indien ik u
zal overgeven in de hand dezer mannen, die uw ziel zoeken!

<span id="an_38:17">38:17</span> Jeremia dan zeide tot Zedekia: Zo zegt
de HEERE, de God der heirscharen, de God Israels: Indien gij
gewilliglijk tot de vorsten des koning van Babel zult uitgaan, zo zal uw
ziel leven, en deze stad zal niet verbrand worden met vuur; en gij zult
leven, gij en uw huis.

<span id="an_38:18">38:18</span> Maar indien gij tot de vorsten des
konings van Babel niet zult uitgaan, zo zal deze stad gegeven worden in
de hand der Chaldeen, en zij zullen ze met vuur verbranden; ook zult gij
van hunlieder hand niet ontkomen.

<span id="an_38:19">38:19</span> En de koning Zedekia zeide tot Jeremia:
Ik ben bevreesd voor de Joden, die tot de Chaldeen gevallen zijn, dat
zij mij misschien in derzelver hand overgeven, en zij den spot met mij
drijven.

<span id="an_38:20">38:20</span> En Jeremia zeide: Zij zullen u niet
overgeven; wees toch gehoorzaam aan de stem des HEEREN, naar dewelke ik
tot u spreek; zo zal het u welgaan, en uw ziel zal leven.

<span id="an_38:21">38:21</span> Maar indien gij weigert uit te gaan, zo
is dit het woord, dat de HEERE mij heeft doen zien;

<span id="an_38:22">38:22</span> Ziedaar, al de vrouwen, die in het huis
des konings van Juda zijn overgebleven, zullen uitgevoerd worden tot de
vorsten des konings van Babel; en dezelve zullen zeggen: Uw vredegenoten
hebben u aangehitst, en hebben u overmocht; uw voeten zijn in den modder
gezonken; zij zijn achterwaarts gekeerd!

<span id="an_38:23">38:23</span> Zij zullen dan al uw vrouwen en al uw
zonen tot de Chaldeen uitvoeren; ook zult gij zelf van hun hand niet
ontkomen; maar gij zult door de hand des konings van Babel gegrepen
worden, en gij zult deze stad met vuur verbranden.

<span id="an_38:24">38:24</span> Toen zeide Zedekia tot Jeremia: Dat
niemand wete van deze woorden, zo zult gij niet sterven.

<span id="an_38:25">38:25</span> En als de vorsten zullen horen, dat ik
met u gesproken heb, en tot u komen, en tot u zeggen: Verklaar ons nu,
wat hebt gij tot den koning gesproken? verheel het niet voor ons, zo
zullen wij u niet doden; en wat heeft de koning tot u gesproken?

<span id="an_38:26">38:26</span> Zo zult gij tot hen zeggen: Ik wierp
mijn smeking voor des konings aangezicht neder, dat hij mij niet zou
weder laten brengen in Jonathans huis, om aldaar te sterven.

<span id="an_38:27">38:27</span> Als dan al de vorsten tot Jeremia
kwamen, en hem vraagden, verklaarde hij hun, naar al deze woorden, die
de koning geboden had; en zij lieten van hem af, omdat de zaak niet was
gehoord.

<span id="an_38:28">38:28</span> En Jeremia bleef in het voorhof der
bewaring tot op den dag, dat Jeruzalem werd ingenomen; en hij was er
nog, als Jeruzalem was ingenomen.

<span id="an_39:1">39:1</span> In het negende jaar van Zedekia, koning
van Juda, in de tiende maand, kwam Nebukadrezar, de koning van Babel, en
al zijn heir, tegen Jeruzalem, en zij belegerden haar.

<span id="an_39:2">39:2</span> In het elfde jaar van Zedekia, in de
vierde maand, op den negenden der maand, werd de stad doorgebroken.

<span id="an_39:3">39:3</span> En alle vorsten des konings van Babel
togen henen in, en hielden bij de middelste poort; namelijk
Nergal-Sarezer Samgar-Nebu, Sarsechim Rab-Saris, Nergal-Sarezer Rab-Mag,
en al de overige vorsten des konings van Babel.

<span id="an_39:4">39:4</span> En het geschiedde, als Zedekia, de koning
van Juda, en al de krijgslieden hen zagen, zo vloden zij, en togen bij
nacht uit de stad, door den weg van des konings hof, door de poort
tussen de twee muren; en hij toog uit door den weg des vlakken velds.

<span id="an_39:5">39:5</span> Doch het heir der Chaldeen jaagde hen
achterna; en zij achterhaalden Zedekia in de vlakke velden van Jericho,
en vingen hem, en brachten hem opwaarts tot Nebukadrezar, den koning van
Babel, naar Ribla, in het land van Hamath; die sprak oordelen tegen hem
uit.

<span id="an_39:6">39:6</span> En de koning van Babel slachtte de zonen
van Zedekia te Ribla voor zijn ogen; ook slachtte de koning van Babel
alle edelen van Juda.

<span id="an_39:7">39:7</span> En hij verblindde de ogen van Zedekia, en
bond hem met twee koperen ketenen, om hem naar Babel te voeren.

<span id="an_39:8">39:8</span> En de Chaldeen verbrandden het huis des
konings en de huizen des volks met vuur; en zij braken de muren van
Jeruzalem af.

<span id="an_39:9">39:9</span> Het overige nu des volks, die in de stad
waren overgebleven, en de afvalligen, die tot hem gevallen waren, met
het overige des volks, die overgebleven waren, voerde Nebuzaradan, de
overste der trawanten, gevankelijk naar Babel.

<span id="an_39:10">39:10</span> Maar van het volk, die arm waren, die
niet met al hadden, liet Nebuzaradan, de overste der trawanten, enigen
overig in het land van Juda; en hij gaf hun te dien dage wijngaarden en
akkers.

<span id="an_39:11">39:11</span> Maar van Jeremia had Nebukadrezar, de
koning van Babel, bevel gegeven in de hand van Nebuzaradan, den overste
der trawanten, zeggende:

<span id="an_39:12">39:12</span> Neem hem, en stel uw ogen op hem, en
doe hem niets kwaads; maar gelijk als hij tot u spreken zal, doe alzo
met hem.

<span id="an_39:13">39:13</span> Zo zond Nebuzaradan, de overste der
trawanten, mitsgaders Nebusazban Rab-Saris en Nergal-Sarezer Rab-Mag, en
al de oversten des konings van Babel;

<span id="an_39:14">39:14</span> Zij zonden dan henen en namen Jeremia
uit het voorhof der bewaring, en gaven hem over aan Gedalia, den zoon
van Ahikam, den zoon van Safan, dat hij hem henen uitbracht naar huis;
alzo bleef hij in het midden des volks.

<span id="an_39:15">39:15</span> Het woord des HEEREN was ook tot
Jeremia geschied, als hij in het voorhof der bewaring besloten was,
zeggende:

<span id="an_39:16">39:16</span> Ge henen, en spreek tot Ebed-melech,
den Moorman, zeggende: Zo zegt de HEERE der heirscharen, de God Israels:
Zie, Ik zal Mijn woorden brengen over deze stad, ten kwade en niet ten
goede; en zij zullen te dien dage voor uw aangezicht zijn.

<span id="an_39:17">39:17</span> Maar Ik zal u te dien dage redden,
spreekt de HEERE; en gij zult niet overgegeven worden in de hand der
mannen, voor welker aangezicht gij vreest.

<span id="an_39:18">39:18</span> Want Ik zal u zekerlijk bevrijden, en
gij zult door het zwaard niet vallen; maar gij zult uw ziel tot een buit
hebben, omdat gij op Mij vertrouwd hebt, spreekt de HEERE.

<span id="an_40:1">40:1</span> Het woord, dat van den HEERE geschied is
tot Jeremia, nadat Nebuzaradan, de overste der trawanten, hem had laten
gaan van Rama; als hij hem had laten halen, daar hij met ketenen
gebonden was in het midden aller gevangenen van Jeruzalem en Juda, die
naar Babel gevankelijk werden weggevoerd.

<span id="an_40:2">40:2</span> Want de overste der trawanten liet
Jeremia halen, en zeide tot hem: De HEERE, uw God, heeft dit kwaad over
deze plaats gesproken.

<span id="an_40:3">40:3</span> En de HEERE heeft het doen komen, en
gedaan, gelijk als Hij gesproken had; want gijlieden hebt gezondigd
tegen den HEERE, en Zijner stem niet gehoorzaamd; daarom is ulieden deze
zaak geschied.

<span id="an_40:4">40:4</span> Nu dan, zie, ik heb u heden losgemaakt
van de ketenen, die aan uw hand waren; indien het goed is in uw ogen met
mij naar Babel te komen, zo kom, en ik zal mijn oog op u stellen; maar
indien het kwaad is in uw ogen met mij naar Babel te komen, zo laat het;
zie, het ganse land is voor uw aangezicht, waarhenen het goed en recht
in uw ogen is te gaan, ga daar.

<span id="an_40:5">40:5</span> En dewijl hij nog niet zal wederkeren, zo
keer gij tot Gedalia, den zoon van Ahikam, den zoon van Safan, dien de
koning van Babel over de steden van Juda gesteld heeft; en woon bij hem
in het midden des volks; of overal, waar het in uw ogen recht is te
gaan, ga er henen. En de overste der trawanten gaf hem reiskost en een
geschenk, en liet hem gaan.

<span id="an_40:6">40:6</span> Alzo kwam Jeremia tot Gedalia, den zoon
van Ahikam, te Mizpa; en hij woonde bij hem in het midden des volks, die
in het land waren overgelaten.

<span id="an_40:7">40:7</span> Toen nu alle oversten der heiren, die in
het veld waren, zij en hun mannen, hoorden, dat de koning van Babel
Gedalia, den zoon van Ahikam, over het land gesteld had, en dat hij aan
hem bevolen had de mannen, en de vrouwen, en de kinderkens, en van de
armsten des lands, van degenen, die niet naar Babel gevankelijk waren
weggevoerd;

<span id="an_40:8">40:8</span> Zo kwamen zij tot Gedalia te Mizpa,
namelijk, Ismael, de zoon van Nethanja, en Johanan en Jonathan, de zonen
van Kareah, en Seraja, de zoon van Tanhumeth, en de zonen van Efai, den
Netofathiet, en Jezanja, de zoon eens Maachathiets, zij en hun mannen.

<span id="an_40:9">40:9</span> En Gedalia, de zoon van Ahikam, den zoon
van Safan, zwoer hun en hun mannen, zeggende: Vreest niet van de
Chaldeen te dienen; blijft in het land, en dient den koning van Babel,
zo zal het u welgaan.

<span id="an_40:10">40:10</span> En ziet, ik woon te Mizpa, om te staan
voor het aangezicht der Chaldeen, die tot ons zullen komen; gijlieden
dan verzamelt wijn, en zomervruchten, en olie, en doet ze in uw vaten,
en woont in uw steden, die gij hebt ingenomen.

<span id="an_40:11">40:11</span> Als ook al de Joden, die in Moab, en
onder de kinderen Ammons, en in Edom, en die in al die landen waren,
hoorden, dat de koning van Babel in Juda een overblijfsel gelaten had;
en dat hij Gedalia, den zoon van Ahikam, den zoon van Safan, over hen
gesteld had;

<span id="an_40:12">40:12</span> Zo keerden al de Joden weder uit al de
plaatsen, waarhenen zij gedreven waren, en kwamen in het land van Juda
tot Gedalia te Mizpa; en zij verzamelden zeer veel wijns en
zomervruchten.

<span id="an_40:13">40:13</span> Doch Johanan, de zoon van Kareah, en
alle oversten der heiren, die in het veld waren, kwamen tot Gedalia te
Mizpa;

<span id="an_40:14">40:14</span> En zeiden tot hem: Weet gij wel, dat
Baalis, de koning der kinderen Ammons, Ismael, den zoon van Nethanja,
uitgezonden heeft, om u aan het leven te slaan? Maar Gedalia, de zoon
van Ahikam, geloofde hen niet.

<span id="an_40:15">40:15</span> Johanan nochtans, de zoon van Kareah,
sprak tot Gedalia, in het verborgene, te Mizpa, zeggende: Laat mij toch
henengaan, en Ismael, den zoon van Nethanja, slaan, en niemand zal het
weten; waarom zou hij u aan het leven slaan, en gans Juda, die tot u
vergaderd zijn, verstrooid worden, en het overblijfsel van Juda verloren
gaan?

<span id="an_40:16">40:16</span> Maar Gedalia, de zoon van Ahikam, zeide
tot Johanan, den zoon van Kareah: Doe deze zaak niet, want gij spreekt
vals van Ismael.

<span id="an_41:1">41:1</span> Maar het geschiedde in de zevende maand,
dat Ismael, de zoon van Nethanja, den zoon van Elisama, van koninklijken
zade, en de oversten des konings, te weten tien mannen, met hem kwamen
tot Gedalia, den zoon van Ahikam, te Mizpa; en zij aten aldaar brood te
zamen, te Mizpa.

<span id="an_41:2">41:2</span> En Ismael, de zoon van Nethanja, maakte
zich op, mitsgaders de tien mannen, die met hem waren, en zij sloegen
Gedalia, den zoon van Ahikam, den zoon van Safan, met het zwaard; alzo
doodde hij hem, dien de koning van Babel over het land gesteld had.

<span id="an_41:3">41:3</span> Ook sloeg Ismael al de Joden, die met
hem, namelijk met Gedalia, te Mizpa waren, en de Chaldeen, de
krijgslieden, die aldaar gevonden werden.

<span id="an_41:4">41:4</span> Het geschiedde nu op den tweeden dag,
nadat hij Gedalia gedood had, en niemand het wist;

<span id="an_41:5">41:5</span> Zo kwamen er lieden van Sichem, van Silo,
en van Samaria, tachtig man, hebbende den baard afgeschoren, en de
klederen gescheurd, en zichzelven gesneden; en spijsoffer en wierook
waren in hun hand, om ten huize des HEEREN te brengen.

<span id="an_41:6">41:6</span> En Ismael, de zoon van Nethanja, ging uit
van Mizpa hun tegemoet, al gaande en wenende; en het geschiedde, als hij
hen aantrof dat hij zeide: Komt tot Gedalia, den zoon van Ahikam!

<span id="an_41:7">41:7</span> Maar het geschiedde, als zij in het
midden der stad gekomen waren, dat Ismael, de zoon van Nethanja, hen
keelde, en wierp hen in het midden des kuils, hij en de mannen, die met
hem waren.

<span id="an_41:8">41:8</span> Doch onder hen werden tien mannen
gevonden, die tot Ismael zeiden: Dood ons niet, want wij hebben
verborgen schatten in het veld, van tarwe, en gerst, en olie, en honig.
Zo liet hij af, en doodde ze niet in het midden hunner broederen.

<span id="an_41:9">41:9</span> De kuil nu, waarin Ismael al de dode
lichamen der mannen, die hij aan de zijde van Gedalia geslagen had,
henenwierp, is dezelfde, dien de koning Asa maakte vanwege Baesa, den
koning Israels; dezen vulde Ismael, de zoon van Nethanja, met de
verslagenen.

<span id="an_41:10">41:10</span> En Ismael voerde het ganse overblijfsel
des volks, dat te Mizpa was, gevankelijk, te weten des konings
dochteren, en al het volk, die te Mizpa waren overgelaten, die
Nebuzaradan, de overste der trawanten, aan Gedalia, den zoon van Ahikam,
bevolen had; Ismael dan, den zoon van Nethanja, voerde ze gevankelijk
weg, en toog henen, om over te gaan tot de kinderen Ammons.

<span id="an_41:11">41:11</span> Toen nu Johanan, de zoon van Kareah, en
al de oversten der heiren, die met hem waren, al het kwaad hoorden, dat
Ismael, de zoon van Nethanja, gedaan had;

<span id="an_41:12">41:12</span> Zo namen zij al de mannen, en togen
henen, om met Ismael, den zoon van Nethanja, te strijden; en zij vonden
hem aan het grote water, dat bij Gibeon is.

<span id="an_41:13">41:13</span> En het geschiedde, als het volk, dat
met Ismael was, Johanan zag, den zoon van Kareah, en al de oversten der
heiren, die met hem waren, zo werden zij verblijd.

<span id="an_41:14">41:14</span> En al het volk, dat Ismael van Mizpa
gevankelijk had weggevoerd, wendde zich om; en zij keerden zich en
gingen over tot Johanan, den zoon van Kareah.

<span id="an_41:15">41:15</span> Doch Ismael, de zoon van Nethanja,
ontkwam van Johanans aangezicht, met acht mannen, en hij toog tot de
kinderen Ammons.

<span id="an_41:16">41:16</span> Toen nam Johanan, de zoon van Kareah,
mitsgaders al de oversten der heiren, die met hem waren, het ganse
overblijfsel des volks, dat hij wedergebracht had van Ismael, den zoon
van Nethanja, van Mizpa, (nadat hij Gedalia, den zoon van Ahikam,
geslagen had) te weten de mannen, die krijgslieden waren, en de vrouwen,
en kinderkens, en kamerlingen, die hij van Gibeon had wedergebracht;

<span id="an_41:17">41:17</span> En zij togen henen, en sloegen zich
neder te Geruth-Chimham, dat bij Bethlehem is, om voort te trekken, dat
zij in Egypte kwamen.

<span id="an_41:18">41:18</span> Voor het aangezicht der Chaldeen; want
zij vreesden voor hunlieder aangezicht, omdat Ismael, de zoon van
Nethanja, Gedalia, den zoon van Ahikam, geslagen had, dien de koning van
Babel over het land gesteld had.

<span id="an_42:1">42:1</span> Toen traden toe alle oversten der heiren,
Johanan, de zoon van Kareah, en Jezanja, de zoon van Hosaja, en al het
volk, van den kleinste tot den grootste toe;

<span id="an_42:2">42:2</span> En zij zeiden tot den profeet Jeremia:
Laat toch onze smeking voor uw aangezicht nedervallen, en bid voor ons
tot den HEERE, uw God, voor dit ganse overblijfsel; want wij zijn
weinigen van velen overgelaten, gelijk als uw ogen ons zien;

<span id="an_42:3">42:3</span> Dat ons de HEERE, uw God, bekend make den
weg, dien wij zullen ingaan, en de zaak, die wij zullen doen.

<span id="an_42:4">42:4</span> En de profeet Jeremia zeide tot hen: Ik
heb het gehoord; ziet, ik zal tot den HEERE, uw God, bidden naar uw
woorden; en het zal geschieden, het ganse woord, dat de HEERE u zal
antwoorden, zal ik u bekend maken, ik zal u niet een woord onthouden.

<span id="an_42:5">42:5</span> Toen zeiden zij tot Jeremia: De HEERE zij
tussen ons tot een waarachtig en gewis Getuige: indien wij niet naar
alle woord, met hetwelk u de HEERE, uw God, tot ons zal zenden, alzo
zullen doen!

<span id="an_42:6">42:6</span> Hetzij dan goed of kwaad, wij zullen der
stem des HEEREN, onzes Gods, tot Welken wij u zenden, gehoorzaam zijn;
opdat het ons welga, wanneer wij der stem des HEEREN, onzes Gods, zullen
gehoorzaam zijn.

<span id="an_42:7">42:7</span> En het gebeurde ten einde van tien dagen,
dat des HEEREN woord tot Jeremia geschiedde.

<span id="an_42:8">42:8</span> Toen riep hij Johanan, den zoon van
Kareah, en alle oversten der heiren, die met hem waren, en al het volk,
van den kleinste af tot den grootste toe;

<span id="an_42:9">42:9</span> En hij zeide tot hen: Zo zegt de HEERE,
de God Israels, tot Welken gij mij gezonden hebt, om uw smeking voor
Zijn aangezicht neder te werpen:

<span id="an_42:10">42:10</span> Indien gijlieden in dit land zult
blijven wonen, zo zal Ik u bouwen en niet afbreken, en u planten en niet
uitrukken; want Ik heb berouw over het kwaad, dat Ik u aangedaan heb.

<span id="an_42:11">42:11</span> Vreest niet voor het aangezicht des
konings van Babel, voor wiens aangezicht gij vreest; vreest niet voor
hem, spreekt de HEERE; want Ik zal met u zijn, om u te behouden en u van
zijn hand te redden.

<span id="an_42:12">42:12</span> En Ik zal ulieden barmhartigheid geven,
dat hij zich uwer erbarme, en u weder in uw land brenge.

<span id="an_42:13">42:13</span> Maar zo gijlieden zult zeggen: Wij
zullen in dit land niet blijven; opdat gij der stem des HEEREN, uws
Gods, niet gehoorzaam zijt,

<span id="an_42:14">42:14</span> Zeggende: Neen, maar wij zullen gaan in
Egypteland, alwaar wij geen krijg zullen zien, noch het geluid der
bazuin horen, noch naar brood hongeren, en daar zullen wij blijven;

<span id="an_42:15">42:15</span> Nu dan, daarom hoort des HEEREN woord,
gij overblijfsel van Juda! Zo zegt de HEERE der heirscharen, de God
Israels: Indien gij ganselijk uw aangezichten zult stellen om in Egypte
te gaan, en zult henen ingaan, om aldaar als vreemdelingen te verkeren;

<span id="an_42:16">42:16</span> Zo zal het geschieden, dat het zwaard,
waar gij voor vreest, u aldaar in Egypteland zal achterhalen; en de
honger, waar gij voor zorgt, zal u aldaar in Egypte achter aankleven, en
gij zult aldaar sterven.

<span id="an_42:17">42:17</span> Zo zullen al de mannen zijn, die hun
aangezichten stellen, om in Egypte te gaan, om aldaar als vreemdelingen
te verkeren; zij zullen sterven door het zwaard, door den honger en door
de pestilentie; en zij zullen niemand hebben, die overblijve of ontkome
van het kwaad, dat Ik over hen zal brengen.

<span id="an_42:18">42:18</span> Want zo zegt de HEERE der heirscharen,
de God Israels: Gelijk als Mijn toorn, en Mijn grimmigheid is uitgestort
over de inwoners van Jeruzalem, alzo zal Mijn grimmigheid over ulieden
uitgestort worden, als gij in Egypte zult gekomen zijn; en gij zult
wezen tot een vervloeking, en tot een ontzetting, en tot een vloek, en
tot smaadheid, en zult deze plaats niet meer zien.

<span id="an_42:19">42:19</span> De HEERE heeft tegen ulieden gesproken,
gij overblijfsel van Juda! Gaat niet in Egypte; weet zekerlijk, dat ik
heden tegen u betuigd heb.

<span id="an_42:20">42:20</span> Gewisselijk, gij hebt uw zielen
verleid; want gij hebt mij tot den HEERE, uw God, gezonden, zeggende:
Bid voor ons tot den HEERE, onzen God, en naar alles, wat de HEERE, onze
God, zal zeggen, alzo maak het ons bekend, en wij zullen het doen.

<span id="an_42:21">42:21</span> Nu heb ik het u heden bekend gemaakt;
maar gij hebt niet gehoord naar de stem des HEEREN, uws Gods, noch naar
al hetgeen, met hetwelk Hij mij tot u gezonden heeft.

<span id="an_42:22">42:22</span> Zo weet nu zekerlijk, dat gij door het
zwaard, door den honger en door de pestilentie sterven zult, ter
plaatse, waar het u gelust heeft henen te gaan, om aldaar als
vreemdelingen te verkeren.

<span id="an_43:1">43:1</span> En het geschiedde, als Jeremia geeindigd
had tot het ganse volk te spreken al de woorden des HEEREN, huns Gods,
met dewelke hem de HEERE, hun God, tot hen gezonden had, te weten al die
woorden,

<span id="an_43:2">43:2</span> Zo sprak Azaria, de zoon van Hosaja, en
Johanan, de zoon van Kareah, en al de trotse mannen, zeggende tot
Jeremia: Gij spreekt leugen; de HEERE, onze God, heeft u niet gezonden,
om te zeggen: Gijlieden zult niet gaan in Egypte, om aldaar als
vreemdelingen te verkeren.

<span id="an_43:3">43:3</span> Maar Baruch, de zoon van Nerija, hitst u
tegen ons op, opdat hij ons overgeve in de hand der Chaldeen, dat zij
ons doden en ons gevankelijk naar Babel wegvoeren.

<span id="an_43:4">43:4</span> Alzo gehoorzaamde Johanan, de zoon van
Kareah, en al de oversten der heiren, en al het volk, der stem des
HEEREN niet, om in het land van Juda te blijven.

<span id="an_43:5">43:5</span> Maar Johanan, de zoon van Kareah, en al
de oversten der heiren namen het ganse overblijfsel van Juda, die van al
de heidenen, waar zij waren henengedreven, wedergekeerd waren, om in het
land van Juda te wonen;

<span id="an_43:6">43:6</span> De mannen, en de vrouwen, en de
kinderkens, en des konings dochteren, en alle ziel, die Nebuzaradan, de
overste der trawanten, bij Gedalia, den zoon van Ahikam, den zoon van
Safan, gelaten had, ook den profeet Jeremia, en Baruch, den zoon van
Nerija;

<span id="an_43:7">43:7</span> En zij togen in Egypteland, want zij
waren der stem des HEEREN niet gehoorzaam; en zij kwamen tot Tachpanhes.

<span id="an_43:8">43:8</span> Toen geschiedde des HEEREN woord tot
Jeremia te Tachpanhes, zeggende:

<span id="an_43:9">43:9</span> Neem grote stenen in uw hand, en verberg
ze in de klei in den ticheloven, die bij de deur van Farao's huis te
Tachpanhes is, voor de ogen der Joodse mannen;

<span id="an_43:10">43:10</span> En zeg tot hen: Zo zegt de HEERE der
heirscharen, de God Israels: Ziet, Ik zal henenzenden, en Nebukadrezar,
den koning van Babel, Mijn knecht, halen, en Ik zal zijn troon zetten
boven op deze stenen, die Ik verborgen heb; en hij zal zijn schone tent
daarover spannen.

<span id="an_43:11">43:11</span> En hij zal komen en Egypteland slaan:
wie ten dood, ten dode; en wie ter gevangenis, ter gevangenis; en wie
ten zwaard, ten zwaarde.

<span id="an_43:12">43:12</span> En Ik zal een vuur aansteken in de
huizen der goden van Egypte, en hij zal ze verbranden, en gevankelijk
wegvoeren; en hij zal Egypteland aantrekken, gelijk als een herder zijn
kleed aantrekt, en hij zal van daar uittrekken in vrede.

<span id="an_43:13">43:13</span> En hij zal de opgerichte beelden van
Beth-Semes, hetwelk in Egypteland is, verbreken; en hij zal de huizen
der goden van Egypte met vuur verbranden.

<span id="an_44:1">44:1</span> Het woord, dat tot Jeremia geschiedde aan
al de Joden, die in Egypteland woonden, die te Migdol woonden, en te
Tachpanhes, en te Nof, en in het land Pathros, zeggende:

<span id="an_44:2">44:2</span> Alzo zegt de HEERE der heirscharen, de
God Israels: Gij hebt gezien al het kwaad, dat Ik gebracht heb over
Jeruzalem en over alle steden van Juda; en ziet, zij zijn een woestheid
te deze dage, en niemand woont daarin;

<span id="an_44:3">44:3</span> Vanwege hun boosheid, die zij gedaan
hebben, om Mij te tergen, gaande om te roken en andere goden te dienen,
die zij niet kenden, zij, gij, noch uw vaders.

<span id="an_44:4">44:4</span> En Ik heb tot u gezonden al Mijn
knechten, de profeten, vroeg op zijnde en zendende, om te zeggen: Doet
toch deze gruwelijke zaak niet, die Ik haat.

<span id="an_44:5">44:5</span> Maar zij hebben niet gehoord, noch hun
oor geneigd, om zich van hun boosheid te bekeren, dat zij anderen goden
niet roken.

<span id="an_44:6">44:6</span> Daarom is Mijn grimmigheid en Mijn toorn
uitgestort, en heeft gebrand in de steden van Juda en in de straten van
Jeruzalem; zodat zij tot eenzaamheid en tot verwoesting geworden zijn,
gelijk het is te dezen dage.

<span id="an_44:7">44:7</span> En nu, zo zegt de HEERE, de God der
heirscharen, de God Israels: Waarom doet gij zulk een groot kwaad tegen
uw zielen, opdat gij u den man en de vrouw, het kind en den zuigeling
uit het midden van Juda uitroeit, opdat gij u geen overblijfsel
overlaat?

<span id="an_44:8">44:8</span> Tergende Mij door de werken uwer handen,
rokende anderen goden in het land van Egypte, alwaar gij gekomen zijt,
om daar als vreemdeling te verkeren; opdat gij uzelven uitroeit, en
opdat gij wordt tot een vloek, en tot een smaadheid onder alle volken
der aarde?

<span id="an_44:9">44:9</span> Hebt gij vergeten de boosheden uwer
vaderen, en de boosheden der koningen van Juda, en de boosheden hunner
vrouwen, en uw boosheden, en de boosheden uwer vrouwen, die zij gedaan
hebben in het land van Juda en in de straten van Jeruzalem?

<span id="an_44:10">44:10</span> Zij zijn tot op dezen dag nog niet
verbrijzeld van hart, en zij hebben niet gevreesd, noch gewandeld in
Mijn wet en in Mijn inzettingen, die Ik voor ulieder aangezicht en voor
het aangezicht uwer vaderen gegeven heb.

<span id="an_44:11">44:11</span> Daarom, zo zegt de HEERE der
heirscharen, de God Israels: Ziet, Ik zal Mijn aangezicht tegen ulieden
stellen ten kwade, en om gans Juda uit te roeien.

<span id="an_44:12">44:12</span> En Ik zal het overblijfsel van Juda
wegnemen, die hun aangezichten gesteld hebben, om in Egypteland te gaan,
om aldaar als vreemdelingen te verkeren; en zij zullen allen in
Egypteland verteerd worden; door het zwaard zullen zij vallen, door den
honger zullen zij verteerd worden, van den kleinste tot den grootste
toe; door het zwaard en door den honger zullen zij sterven; en zij
zullen worden tot een vervloeking, tot een ontzetting en tot een vloek,
en tot een smaadheid.

<span id="an_44:13">44:13</span> Want Ik zal bezoeking doen over
degenen, die in Egypteland wonen, gelijk als Ik bezoeking gedaan heb
over Jeruzalem, door het zwaard, door den honger en door de pestilentie;

<span id="an_44:14">44:14</span> Zodat het overblijfsel van Juda, die in
Egypteland gekomen zijn, om aldaar als vreemdelingen te verkeren, geen
zal hebben, die ontkome, of overblijve; te weten om weder te keren in
het land van Juda, waarnaar hun ziel verlangt weder te keren, om aldaar
te wonen; maar zij zullen er niet wederkeren, behalve die ontkomen
zullen.

<span id="an_44:15">44:15</span> Toen antwoordden aan Jeremia al de
mannen, die wisten, dat hun vrouwen anderen goden rookten, en al de
vrouwen, die daar stonden, zijnde een grote hoop, mitsgaders al het
volk, die in Egypteland, in Pathros, woonde, zeggende:

<span id="an_44:16">44:16</span> Aangaande het woord, dat gij tot ons in
des HEEREN Naam gesproken hebt, wij zullen naar u niet horen.

<span id="an_44:17">44:17</span> Maar wij zullen ganselijk doen al
hetgeen uit onzen mond is uitgegaan, rokende aan Melecheth des hemels,
en haar drankofferen offerende, gelijk als wij gedaan hebben, wij en
onze vaders, onze koningen en onze vorsten, in de steden van Juda en in
de straten van Jeruzalem; toen werden wij met brood verzadigd, en waren
vrolijk, en zagen geen kwaad.

<span id="an_44:18">44:18</span> Maar van toen af, dat wij opgehouden
hebben aan Melecheth des hemels te roken, en haar drankofferen te
offeren, hebben wij van alles gebrek gehad, en zijn door het zwaard en
door den honger verteerd.

<span id="an_44:19">44:19</span> Ook wanneer wij aan Melecheth des
hemels roken en haar drankofferen offeren, maken wij haar gebeelde
koeken, om haar af te beelden, en offeren wij haar drankofferen, zonder
onze mannen?

<span id="an_44:20">44:20</span> Toen sprak Jeremia tot al het volk, tot
de mannen en tot de vrouwen, en tot al het volk, die hem zulks
geantwoord hadden, zeggende:

<span id="an_44:21">44:21</span> Het roken, dat gijlieden in de steden
van Juda en in de straten van Jeruzalem gerookt hebt, gij en uw vaderen,
uw koningen en uw vorsten, en het volk des lands, heeft de HEERE daaraan
niet gedacht, en is het niet in Zijn hart opgekomen?

<span id="an_44:22">44:22</span> Zodat het de HEERE niet meer kon
verdragen, vanwege de boosheid uwer handelingen, vanwege de gruwelen,
die gij deedt; daarom is uw land geworden tot een woestheid, en tot
ontzetting, en tot een vloek, dat er niemand in woont, gelijk het is te
dezen dage;

<span id="an_44:23">44:23</span> Vanwege dat gij gerookt hebt, en dat
gij tegen den HEERE gezondigd hebt, en des HEEREN stem niet gehoorzaam
zijt geweest, en in Zijn wet en in Zijn inzettingen, en in Zijn
getuigenissen niet hebt gewandeld; daarom is u dit kwaad wedervaren,
gelijk het is te dezen dage.

<span id="an_44:24">44:24</span> Voorts zeide Jeremia tot al het volk,
en tot al de vrouwen: Hoort des HEEREN woord, gij gans Juda, die in
Egypteland zijt!

<span id="an_44:25">44:25</span> Zo spreekt de HEERE der heirscharen, de
God Israels, zeggende: Aangaande u en uw vrouwen, zij hebben toch met uw
mond gesproken, en gij hebt het met uw handen vervuld, zeggende: Wij
zullen onze geloften, die wij beloofd hebben, ganselijk houden, rokende
aan Melecheth des hemels, en haar drankofferen offerende; nu, zij hebben
uw geloften volkomenlijk bevestigd en uw geloften volkomenlijk gehouden.

<span id="an_44:26">44:26</span> Daarom hoort des HEEREN woord, gij gans
Juda, die in Egypteland woont! Ziet, Ik zweer bij Mijn groten Naam, zegt
de HEERE, zo Mijn Naam met den mond van enig man van Juda in gans
Egypteland meer zal genoemd worden, die zegge: Zo waarachtig als de
Heere HEERE leeft!

<span id="an_44:27">44:27</span> Ziet, Ik zal over hen waken ten kwade
en niet ten goede; en alle mannen van Juda, die in Egypteland zijn,
zullen door het zwaard en door den honger verteerd worden, totdat zij
ten einde zijn.

<span id="an_44:28">44:28</span> Maar die van het zwaard ontkomen,
zullen uit Egypteland wederkeren in het land van Juda, weinig in getal;
en het ganse overblijfsel van Juda, die in Egypteland gekomen zijn, om
aldaar als vreemdelingen te verkeren, zullen weten, wiens woord bestaan
zal, het Mijn of het hunne.

<span id="an_44:29">44:29</span> En dit zal ulieden het teken zijn,
spreekt de HEERE, dat Ik in deze plaats over u bezoeking zal doen; opdat
gij weet, dat Mijn woorden zekerlijk over u bestaan zullen ten kwade;

<span id="an_44:30">44:30</span> Alzo zegt de HEERE: Ziet, Ik zal Farao
Hofra, den koning van Egypte, geven in de hand zijner vijanden, en in de
hand dergenen, die zijn ziel zoeken, gelijk als Ik Zedekia, den koning
van Juda, gegeven heb in de hand van Nebukadrezar, den koning van Babel,
zijn vijand, en die zijn ziel zocht.

<span id="an_45:1">45:1</span> Het woord, dat de profeet Jeremia
gesproken heeft tot Baruch, den zoon van Nerija, als hij die woorden uit
den mond van Jeremia in een boek schreef, in het vierde jaar van
Jojakim, den zoon van Josia, den koning van Juda, zeggende:

<span id="an_45:2">45:2</span> Alzo zegt de HEERE, de God Israels, van
u, o Baruch!

<span id="an_45:3">45:3</span> Gij zegt: Wee nu mij, want de HEERE heeft
droefenis tot mijn smart gedaan; ik ben moede van mijn zuchten, en vind
geen rust!

<span id="an_45:4">45:4</span> Zo zult gij tot hem zeggen: Zo zegt de
HEERE: Zie, dat Ik gebouwd heb, breek Ik af, en dat Ik geplant heb, ruk
Ik uit, zelfs dit ganse land.

<span id="an_45:5">45:5</span> En zoudt gij u grote dingen zoeken? Zoek
ze niet; want zie, Ik breng een kwaad over alle vlees, spreekt de HEERE;
maar Ik zal u uw ziel tot een buit geven, in alle plaatsen, waar gij
zult henentrekken.

<span id="an_46:1">46:1</span> Het woord des HEEREN, dat tot den profeet
Jeremia geschied is tegen de heidenen.

<span id="an_46:2">46:2</span> Tegen Egypte; tegen het heir van Farao
Necho, koning van Egypte, dat aan de rivier Frath, bij Karchemis was,
dat Nebukadrezar, de koning van Babel, sloeg, in het vierde jaar van
Jojakim, den zoon van Josia, den koning van Juda.

<span id="an_46:3">46:3</span> Rust het schild en de rondas toe, en
nadert tot den strijd!

<span id="an_46:4">46:4</span> Spant de paarden aan, en klimt op, gij
ruiters! en stelt u met helmen; vaagt de spiesen, trekt de pantsiers
aan!

<span id="an_46:5">46:5</span> Waarom zie Ik, dat zij versaagd en
achterwaarts gedreven zijn? Zelfs hun helden zijn verslagen, en nemen de
vlucht, en zien niet om; er is schrik van rondom, spreekt de HEERE.

<span id="an_46:6">46:6</span> De snelle ontvliede niet, en de held
ontkome niet; tegen het noorden, aan den oever der rivier Frath zijn zij
gestruikeld en gevallen.

<span id="an_46:7">46:7</span> Wie is deze, die optrekt als een stroom,
wiens wateren zich bewegen als de rivieren?

<span id="an_46:8">46:8</span> Egypte trekt op als een stroom, en zijn
wateren bewegen zich als de rivieren; en hij zegt: Ik zal optrekken, ik
zal de aarde bedekken, ik zal de stad, en die daarin wonen, verderven.

<span id="an_46:9">46:9</span> Trekt op, gij paarden! en raast, gij
wagens! en laat de helden uittrekken: de Moren, en de Puteers, die het
schild handelen, en de Lydiers, die den boog handelen en spannen.

<span id="an_46:10">46:10</span> Maar deze dag is des HEEREN, des HEEREN
der heirscharen, een dag der wrake, dat Hij zich wreke van Zijn
wederpartijders, en het zwaard zal vreten, en verzadigd, en dronken
worden van hun bloed; want de Heere, HEERE der heirscharen, heeft een
slachtoffer in het land van het noorden, aan de rivier Frath.

<span id="an_46:11">46:11</span> Ga henen op naar Gilead, en haal
balsem, gij jonkvrouw, dochter van Egypte! Tevergeefs vermenigvuldigt
gij de medicijnen, er is geen heling voor u.

<span id="an_46:12">46:12</span> De volken hebben uw schande gehoord, en
het land is vol van uw gekrijt; want zij hebben zich gestoten, held
tegen held, zij zijn beiden te zamen gevallen.

<span id="an_46:13">46:13</span> Het woord, dat de HEERE tot den profeet
Jeremia sprak, van de aankomst van Nebukadrezar, den koning van Babel,
om Egypteland te slaan.

<span id="an_46:14">46:14</span> Verkondigt in Egypte, en doet het horen
te Migdol; doet het ook horen te Nof en Tachpanhes; zegt: Stelt er u
naar, en maakt u gereed, want het zwaard heeft verteerd, wat rondom u
is.

<span id="an_46:15">46:15</span> Waarom zijn uw sterken weggeveegd? Zij
stonden niet, omdat hen de HEERE voortdreef.

<span id="an_46:16">46:16</span> Hij maakte der struikelenden veel; ja,
de een viel op den ander; zodat zij zeiden: Staat op en laat ons
wederkeren tot ons volk, en tot het land onzer geboorte, vanwege het
verdrukkende zwaard.

<span id="an_46:17">46:17</span> Daar riepen zij: Farao, de koning van
Egypte, is maar een gedruis; hij heeft den gezetten tijd laten
voorbijgaan.

<span id="an_46:18">46:18</span> Zo waarachtig als Ik leef, spreekt de
Koning, Wiens Naam is HEERE der heirscharen; hij zal voorzeker, als
Thabor onder de bergen, en als Karmel bij de zee, aankomen!

<span id="an_46:19">46:19</span> Maak voor u gereedschap der
gevankelijke wegvoering, gij inwoneres, gij dochter van Egypte! want Nof
zal ter verwoesting worden, en zal verbrand worden, dat er niemand in
wone.

<span id="an_46:20">46:20</span> Egypte is een zeer schone vaarze; de
slachter komt, hij komt van het noorden.

<span id="an_46:21">46:21</span> Zelfs haar gehuurden in haar midden
zijn als gemeste kalveren; maar die hebben zich ook gewend, zij zijn te
zamen gevlucht, zij hebben niet gestaan; want de dag huns verderfs is
over hen gekomen, de tijd hunner bezoeking.

<span id="an_46:22">46:22</span> Haar stem zal gaan als van een slang;
want zij zullen met krijgsmacht daarhenen trekken, en tot haar met
bijlen komen, gelijk houthouwers.

<span id="an_46:23">46:23</span> Zij hebben haar woud afgehouwen,
spreekt de HEERE, hoewel het niet is te onderzoeken; want zij zijn
meerder dan de sprinkhanen, zodat men hen niet tellen kan.

<span id="an_46:24">46:24</span> De dochter van Egypte is beschaamd; zij
is gegeven in de hand des volks van het noorden.

<span id="an_46:25">46:25</span> De HEERE der heirscharen, de God
Israels, zegt: Ziet, Ik zal bezoeking doen over de menigte van No, en
over Farao, en over Egypte, en over haar goden, en over haar koningen,
ja, over Farao, en over degenen, die op hem vertrouwen.

<span id="an_46:26">46:26</span> En Ik zal hen geven in de hand
dergenen, die hunlieder ziel zoeken, en in de hand van Nebukadrezar, den
koning van Babel, en in de hand zijner knechten. Maar daarna zal zij
bewoond worden als in de dagen van ouds, spreekt de HEERE.

<span id="an_46:27">46:27</span> Maar gij, Mijn knecht Jakob! vrees
niet, en ontzet u niet, o Israel! want zie, Ik zal u verlossen uit verre
landen, en uw zaad uit het land hunner gevangenis; en Jakob zal
wederkomen, en stil en gerust zijn, en niemand zal hem verschrikken.

<span id="an_46:28">46:28</span> Gij dan Mijn knecht Jakob! vrees niet,
spreekt de HEERE; want Ik ben met u; want Ik zal een voleinding maken
met al de heidenen, waarhenen Ik u gedreven zal hebben, doch met u zal
Ik geen voleinding maken, maar u kastijden met mate, en u niet gans
onschuldig houden.

<span id="an_47:1">47:1</span> Het woord des HEEREN, dat tot den profeet
Jeremia geschiedde, tegen de Filistijnen; eer dat Farao Gaza sloeg.

<span id="an_47:2">47:2</span> Zo zegt de HEERE: Ziet, wateren komen op
van het noorden, en zullen worden tot een overlopende beek, en overlopen
het land en de volheid van hetzelve, de stad en die daarin wonen; en de
mensen zullen schreeuwen, en al de inwoners des lands zullen huilen;

<span id="an_47:3">47:3</span> Vanwege het geluid van het geklater der
hoeven zijner sterke paarden, vanwege het geraas zijner wagenen, en het
bulderen zijner raderen; de vaders zien niet om naar de kinderen,
vanwege de slappigheid der handen;

<span id="an_47:4">47:4</span> Vanwege den dag, die er komt om alle
Filistijnen te verstoren, om Tyrus en Sidon allen overgeblevenen helper
af te snijden; want de HEERE zal de Filistijnen, het overblijfsel des
eilands van Kafthor, verstoren.

<span id="an_47:5">47:5</span> Kaalheid is op Gaza gekomen; Askelon is
uitgeroeid, met het overblijfsel huns dals; hoe lang zult gij uzelven
insnijdingen maken?

<span id="an_47:6">47:6</span> O wee, gij zwaard des HEEREN! Hoe lang
zult gij niet stil houden? Vaar in uw schede, rust en wees stil!

<span id="an_47:7">47:7</span> Hoe zoudt gij stil houden? De HEERE heeft
toch aan het zwaard bevel gegeven; tegen Askelon en tegen de zeehaven,
aldaar heeft Hij het besteld.

<span id="an_48:1">48:1</span> Tegen Moab zegt de HEERE der heirscharen,
de God Israels, alzo: Wee over Nebo, want zij is verstoord; Kirjathaim
is beschaamd, zij is ingenomen; de stad des hogen vertreks is beschaamd
en verschrikt.

<span id="an_48:2">48:2</span> Moabs roem van Hesbon is er niet meer;
zij hebben kwaad tegen haar gedacht, zeggende: Komt, en laat ons haar
uitroeien, dat zij geen volk meer zij; ook gij, o Madmen! zult
nedergehouwen worden, het zwaard zal achter u heengaan.

<span id="an_48:3">48:3</span> Er is een stem des gekrijts van Horonaim;
verstoring en een grote breuk!

<span id="an_48:4">48:4</span> Moab is verbroken; haar kleine kinderen
hebben een gekrijt laten horen.

<span id="an_48:5">48:5</span> Want in den opgang van Luhith zal geween
bij geween opgaan, want in den afgang van Horonaim hebben Moabs
wederpartijders een jammergeschrei gehoord.

<span id="an_48:6">48:6</span> Vlucht, redt ulieder ziel! en wordt als
de heide in de woestijn;

<span id="an_48:7">48:7</span> Want om uw vertrouwen op uw werken, en op
uw schatten, zult gij ook ingenomen worden; en Kamos zal henen uitgaan
in gevangenis, zijn priesteren en zijn vorsten te zamen.

<span id="an_48:8">48:8</span> Want de verstoorder zal komen over elke
stad, dat niet een stad ontkomen zal; en het dal zal verderven, en het
effen veld verdelgd worden; want de HEERE heeft het gezegd.

<span id="an_48:9">48:9</span> Geeft Moab vederen, want al vliegende zal
zij uitgaan; en haar steden zullen ter verwoesting worden, dat niemand
in dezelve wone.

<span id="an_48:10">48:10</span> Vervloekt zij, die des HEEREN werk
bedriegelijk doet; ja, vervloekt zij, die zijn zwaard van het bloed
onthoudt!

<span id="an_48:11">48:11</span> Moab is van zijn jeugd aan gerust
geweest, en hij heeft op zijn heffe stil gelegen, en is van vat in vat
niet geledigd, en heeft niet gewandeld in gevangenis; daarom is zijn
smaak in hem gebleven, en zijn reuk niet veranderd.

<span id="an_48:12">48:12</span> Daarom, ziet, de dagen komen, spreekt
de HEERE, dat Ik hem vreemde gasten zal toeschikken, die hem in vreemde
plaatsen zullen voeren, en zijn vaten ledigen, en hunlieder flessen in
stukken slaan.

<span id="an_48:13">48:13</span> En Moab zal beschaamd worden vanwege
Kamos, gelijk als het huis Israels beschaamd is geworden vanwege
Beth-El, hunlieder vertrouwen.

<span id="an_48:14">48:14</span> Hoe zult gij zeggen: Wij zijn helden en
dappere mannen ten strijde?

<span id="an_48:15">48:15</span> Moab is verstoord, en uit zijn steden
opgegaan, en de keur zijner jongelingen is ter slachting afgegaan,
spreekt de Koning, Wiens Naam is HEERE der heirscharen.

<span id="an_48:16">48:16</span> Moabs verderf is nabij om te komen, en
zijn kwaad haast zeer.

<span id="an_48:17">48:17</span> Beklaagt hem, gij allen, die rondom hem
zijt, en allen, die zijn naam kent; zegt: Hoe is de sterke staf, de
sierlijke stok verbroken?

<span id="an_48:18">48:18</span> Daal neder uit uw heerlijkheid, en woon
in dorst, gij inwoneres, gij dochter van Dibon! want Moabs verstoorder
is tegen u opgetogen, hij heeft uw vestingen verdorven.

<span id="an_48:19">48:19</span> Sta aan den weg, en zie toe, gij
inwoneres van Aroer! Vraag den vluchtenden man en de ontkomene vrouw;
zeg: Wat is er geschied?

<span id="an_48:20">48:20</span> Moab is beschaamd, want hij is
verslagen; huilt en krijt! verkondigt te Arnon, dat Moab verstoord is.

<span id="an_48:21">48:21</span> En het oordeel is gekomen over het
vlakke land; over Holon, en over Jahza, en over Mefaath.

<span id="an_48:22">48:22</span> En over Dibon, en over Nebo, en over
Beth-Diblathaim,

<span id="an_48:23">48:23</span> En over Kirjathaim, en over Beth-Gamul,
en over Beth-Meon,

<span id="an_48:24">48:24</span> En over Kerioth, en over Bozra; ja,
over alle steden van Moabs land, die verre en die nabij zijn.

<span id="an_48:25">48:25</span> Moabs hoorn is afgesneden, en zijn arm
verbroken, spreekt de HEERE.

<span id="an_48:26">48:26</span> Maak hem dronken, omdat hij zich groot
gemaakt heeft tegen den HEERE; zo zal Moab met de handen klappen in zijn
uitspuwsel, en hij zelf zal ook ter belaching zijn.

<span id="an_48:27">48:27</span> Want is u niet Israel ter belaching
geweest? Was hij onder de dieven gevonden, dat gij u zo bewoogt, van den
tijd af, dat uw woorden van hem waren?

<span id="an_48:28">48:28</span> Verlaat de steden, en woont in de
steenrots, gij inwoners van Moab! en wordt gelijk een duif, die in de
doorgangen van den mond eens hols nestelt.

<span id="an_48:29">48:29</span> Wij hebben Moabs hovaardij gehoord (hij
is zeer hovaardig), zijn trotsheid, en zijn hovaardij, en zijn hoogmoed,
en zijns harten hoogmoed.

<span id="an_48:30">48:30</span> Ik ken zijn verbolgenheid, spreekt de
HEERE, maar niet alzo; zijn grendelen doen het zo niet.

<span id="an_48:31">48:31</span> Daarom zal Ik over Moab huilen, ja, om
gans Moab zal Ik krijten; over de lieden van Kir-heres zal men zuchten.

<span id="an_48:32">48:32</span> Boven het geween van Jaezer zal Ik u
bewenen, gij wijnstok van Sibma! uw wijnranken zijn over zee gegaan, zij
hebben gereikt tot aan Jaezers zee; maar de verstoorder is gevallen op
uw zomervruchten en op uw wijnoogst;

<span id="an_48:33">48:33</span> Zodat de blijdschap en verheuging uit
het vruchtbare veld, namelijk uit Moabs land, weggenomen is; want Ik heb
den wijn doen ophouden uit de kuipen; men zal geen druiven treden met
vreugdegeschrei; het vreugdegeschrei zal geen vreugdegeschrei zijn.

<span id="an_48:34">48:34</span> Vanwege Hesbons gekrijt tot Eleale toe,
tot Jahaz toe, hebben zij hun stem verheven, van Zoar tot aan Horonaim,
die driejarige vaarze; want ook de wateren van Nimrim zullen tot
verwoestingen worden.

<span id="an_48:35">48:35</span> En Ik zal in Moab doen ophouden,
spreekt de HEERE, dien, die op de hoogte offert, en die zijn goden
rookt.

<span id="an_48:36">48:36</span> Daarom zal Mijn hart over Moab getier
maken als de fluiten; ook zal Mijn hart over de lieden van Kir-heres
getier maken als de fluiten, omdat het overschot, dat hij gemaakt had,
verloren is.

<span id="an_48:37">48:37</span> Want alle hoofden zijn kaal, en alle
baarden afgekort; op alle handen zijn insnijdingen, en op de lenden is
een zak.

<span id="an_48:38">48:38</span> Op alle daken van Moab, en op al haar
straten is overal misbaar; want Ik heb Moab verbroken als een vat, waar
men geen lust aan heeft, spreekt de HEERE.

<span id="an_48:39">48:39</span> Hoe is hij verslagen! zij huilen; hoe
heeft Moab den nek met schaamte gewend! Alzo zal Moab allen, die rondom
hem zijn, tot belaching en tot een ontzetting worden.

<span id="an_48:40">48:40</span> Want zo zegt de HEERE: Ziet, hij zal
snel vliegen als een arend, en hij zal zijn vleugelen over Moab
uitbreiden.

<span id="an_48:41">48:41</span> Elk een der steden is gewonnen, en elk
een der vastigheden is ingenomen; en het hart van Moabs helden zal te
dien dage wezen, als het hart ener vrouw, die in nood is.

<span id="an_48:42">48:42</span> Want Moab zal verdelgd worden, dat hij
geen volk zij, omdat hij zich groot gemaakt heeft tegen den HEERE.

<span id="an_48:43">48:43</span> De vreze, en de kuil, en de strik, over
u, gij inwoner van Moab! spreekt de HEERE.

<span id="an_48:44">48:44</span> Die van de vreze ontvliedt, zal in den
kuil vallen, en die uit den kuil opkomt, zal in den strik gevangen
worden; want Ik zal over haar, over Moab, het jaar van hunlieder
bezoeking brengen, spreekt de HEERE.

<span id="an_48:45">48:45</span> Die voor des vijands macht vluchtten,
bleven staan in de schaduw van Hesbon; maar een vuur is uitgegaan van
Hesbon, en een vlam van tussen Sihon, en heeft de hoeken van Moab en den
schedel der kinderen van het gedruis verteerd.

<span id="an_48:46">48:46</span> Wee u, Moab! het volk van Kamos is
verloren; want uw zonen zijn weggenomen in gevangenis; ook zijn uw
dochters in gevangenis.

<span id="an_48:47">48:47</span> Maar in het laatste der dagen, zal Ik
Moabs gevangenis wenden, spreekt de HEERE. Tot hiertoe is Moabs oordeel.

<span id="an_49:1">49:1</span> Tegen de kinderen Ammons zegt de HEERE
alzo: Heeft dan Israel geen kinderen? Heeft hij geen erfgenaam? Waarom
is dan Malcham erfgenaam van Gad, en waarom woont zijn volk in deszelfs
steden?

<span id="an_49:2">49:2</span> Daarom ziet, de dagen komen, spreekt de
HEERE, dat Ik over Rabba der kinderen Ammons een krijgsgeschrei zal doen
horen, en zij zal tot een woesten hoop worden, en haar onderhorige
plaatsen zullen met vuur aangestoken worden; en Israel zal erven
degenen, die hem geerfd hadden, zegt de HEERE.

<span id="an_49:3">49:3</span> Huil, o Hesbon! want Ai is verstoord;
krijt, gij dochteren van Rabba, gordt zakken aan, drijft misbaar, en
loopt om bij de tuinen; want Malcham zal wandelen in gevangenis, zijn
priesteren en zijn vorsten te zamen.

<span id="an_49:4">49:4</span> Wat roemt gij op uw dalen? Uw dal is
weggevloten, gij afkerige dochter! die op haar schatten vertrouwt,
zeggende: Wie zou tegen mij komen?

<span id="an_49:5">49:5</span> Ziet, Ik zal vreze over u brengen,
spreekt de HEERE, de HEERE der heirscharen, van allen, die rondom u
zijn, en gijlieden zult, een iegelijk voor zich henen, uitgedreven
worden, en niemand zal den omdolende vergaderen.

<span id="an_49:6">49:6</span> Maar daarna zal Ik de gevangenis der
kinderen Ammons wenden, spreekt de HEERE.

<span id="an_49:7">49:7</span> Tegen Edom zegt de HEERE der heirscharen
alzo: Is er dan geen wijsheid meer te Theman? Is de raad vergaan van de
verstandigen? Is hunlieder wijsheid onnut geworden?

<span id="an_49:8">49:8</span> Vliedt, wendt u, woont in diepe plaatsen,
gij inwoners van Dedan! want Ik heb Ezau's verderf over hem gebracht,
den tijd, dat Ik hem bezocht heb.

<span id="an_49:9">49:9</span> Zo er wijnlezers tot u gekomen waren,
zouden zij niet een nalezing hebben overgelaten? Zo er dieven bij nacht
gekomen waren, zouden zij niet verdorven hebben zoveel hun genoeg ware?

<span id="an_49:10">49:10</span> Maar Ik heb Ezau ontbloot, Ik heb zijn
verborgene plaatsen ontdekt, dat hij zich niet zal kunnen versteken;
zijn zaad is verstoord, ook zijn broeders, en zijn naburen, en hij is er
niet meer.

<span id="an_49:11">49:11</span> Laat uw wezen achter, en Ik zal hen in
het leven behouden, en laat uw weduwen op Mij vertrouwen.

<span id="an_49:12">49:12</span> Want zo zegt de HEERE: Ziet, degenen,
welker oordeel het niet is den beker te drinken, zullen ganselijk
drinken; en zoudt gij enigszins onschuldig gehouden worden? Gij zult
niet onschuldig worden gehouden, maar gij zult ganselijk drinken.

<span id="an_49:13">49:13</span> Want Ik heb bij Mijzelven gezworen,
spreekt de HEERE, dat Bozra worden zal tot een ontzetting, tot een
smaadheid, tot een woestheid, en tot een vloek; en al haar steden zullen
worden tot eeuwige woestheden.

<span id="an_49:14">49:14</span> Ik heb een gerucht gehoord van den
HEERE, en er is een gezant geschikt onder de heidenen, om te zeggen:
Vergadert u, en komt aan tegen haar, en maakt u op ten strijde.

<span id="an_49:15">49:15</span> Want zie, Ik heb u klein gemaakt onder
de heidenen, veracht onder de mensen.

<span id="an_49:16">49:16</span> Uw schrikkelijkheid heeft u bedrogen,
en de trotsheid uws harten, gij, die woont in de kloven der steenrotsen,
die u houdt op de hoogte der heuvelen! Al zoudt gij uw nest zo hoog
maken als de arend, zo zal Ik u van daar nederstoten, spreekt de HEERE.

<span id="an_49:17">49:17</span> Alzo zal Edom worden tot een
ontzetting; al wie voorbij haar gaat, zal zich ontzetten, en fluiten
over al haar plagen.

<span id="an_49:18">49:18</span> Gelijk de omkering van Sodom en Gomorra
en haar naburen, zal het zijn, zegt de HEERE; niemand zal daar wonen, en
geen mensenkind daarin verkeren.

<span id="an_49:19">49:19</span> Ziet, gelijk een leeuw van de
verheffing der Jordaan, zal hij opkomen tegen de sterke woning; want Ik
zal hem in een ogenblik daaruit doen lopen; en wie daartoe verkoren is,
dien zal Ik tegen haar bestellen; want wie is Mij gelijk, en wie zou Mij
dagvaarden, en wie is die herder, die voor Mijn aangezicht bestaan zou?

<span id="an_49:20">49:20</span> Daarom hoort des HEEREN raadslag, dien
Hij over Edom heeft beraadslaagd, en Zijn gedachten, die Hij gedacht
heeft over de inwoners van Theman: Zo de geringsten van de kudde hen
niet zullen nedertrekken! Indien hij hunlieder woning niet boven hen zal
verwoesten!

<span id="an_49:21">49:21</span> De aarde heeft gebeefd van het geluid
huns vals, van het gekrijt, welks geluid gehoord is bij de Schelfzee.

<span id="an_49:22">49:22</span> Ziet, hij zal opkomen en snel vliegen,
als een arend, en zijn vleugelen over Bozra uitbreiden; en het hart van
Edoms helden zal te dien dage wezen, als het hart ener vrouw, die in
nood is.

<span id="an_49:23">49:23</span> Tegen Damaskus. Beschaamd is Hamath en
Arpad; omdat zij een boos gerucht gehoord hebben, zijn zij gesmolten;
bij de zee is bekommernis, men kan er niet rusten.

<span id="an_49:24">49:24</span> Damaskus is slap geworden, zij heeft
zich gewend, om te vluchten, en siddering heeft haar aangegrepen;
benauwdheid en smarten als van een barende vrouw hebben haar bevangen;

<span id="an_49:25">49:25</span> Hoe is de beroemde stad niet gelaten,
de stad Mijner vrolijkheid!

<span id="an_49:26">49:26</span> Daarom zullen haar jongelingen vallen
op haar straten; en al haar krijgslieden zullen te dien dage
nedergehouwen worden, spreekt de HEERE der heirscharen.

<span id="an_49:27">49:27</span> En Ik zal een vuur aansteken in den
muur van Damaskus, en het zal Benhadads paleizen verteren.

<span id="an_49:28">49:28</span> Tegen Kedar, en tegen de koninkrijken
van Hazor, die Nebukadrezar, de koning van Babel, sloeg, zegt de HEERE
alzo: Maakt u op, trekt op tegen Kedar, en verstoort de kinderen van het
oosten.

<span id="an_49:29">49:29</span> Zij zullen hun tenten en hun kudden
nemen, hun gordijnen en al hun gereedschap, en hun kemelen voor zich
wegnemen; en zij zullen tegen hen uitroepen: Schrik van rondom!

<span id="an_49:30">49:30</span> Vliedt, zwerft fluks henen weg, woont
in diepe plaatsen, gij inwoners van Hazor! spreekt de HEERE; want
Nebukadrezar, de koning van Babel, heeft een raadslag tegen ulieden
beraadslaagd, en een gedachte tegen hen gedacht.

<span id="an_49:31">49:31</span> Maakt u op, trekt op tegen het volk,
dat rust heeft, dat in zekerheid woont, spreekt de HEERE; dat geen
deuren noch grendel heeft, die alleen wonen.

<span id="an_49:32">49:32</span> En hun kemelen zullen ten roof zijn, en
de menigte van hun vee zal ten buit zijn; en Ik zal hen verstrooien in
alle winden, te weten degenen, die aan de hoeken afgekort zijn; en Ik
zal hunlieder verderf van al zijn zijden aanbrengen, spreekt de HEERE.

<span id="an_49:33">49:33</span> En Hazor zal worden tot een
drakenwoning, een verwoesting tot in eeuwigheid; niemand zal daar wonen,
en geen mensenkind daarin verkeren.

<span id="an_49:34">49:34</span> Het woord des HEEREN, dat tot den
profeet Jeremia geschied is tegen Elam, in het begin des koninkrijks van
Zedekia, den koning van Juda, zeggende:

<span id="an_49:35">49:35</span> Zo zegt de HEERE der heirscharen: Ziet,
Ik zal verbreken Elams boog, het voornaamste van hunlieder geweld.

<span id="an_49:36">49:36</span> En Ik zal de vier winden uit de vier
hoeken des hemels over Elam aanbrengen, en zal hen in al diezelve winden
verstrooien; en er zal geen volk zijn, waarhenen Elams verdrevenen niet
zullen komen.

<span id="an_49:37">49:37</span> En Ik zal Elam versaagd maken voor het
aangezicht hunner vijanden, en voor het aangezicht dergenen, die hun
ziel zoeken, en zal een kwaad over hen brengen, de hittigheid Mijns
toorns, spreekt de HEERE; en Ik zal het zwaard achter hen zenden, totdat
Ik hen verteerd zal hebben.

<span id="an_49:38">49:38</span> En Ik zal Mijn troon in Elam stellen;
en zal den koning en de vorsten van daar vernielen, spreekt de HEERE;

<span id="an_49:39">49:39</span> Maar het zal geschieden in het laatste
der dagen, dat Ik Elams gevangenis wenden zal, spreekt de HEERE.

<span id="an_50:1">50:1</span> Het woord, dat de HEERE gesproken heeft
tegen Babel, tegen het land der Chaldeen, door den dienst van den
profeet Jeremia.

<span id="an_50:2">50:2</span> Verkondigt onder de heidenen, en doet
horen, en werpt een banier op, laat horen, verbergt het niet; zegt:
Babel is ingenomen, Bel is beschaamd, Merodach is verpletterd, haar
afgoden zijn beschaamd, haar drekgoden zijn verpletterd!

<span id="an_50:3">50:3</span> Want een volk komt tegen haar op van het
noorden; dat zal haar land zetten in verwoesting, dat er geen inwoner in
zal zijn; van de mensen aan tot de beesten toe zijn zij weggezworven,
doorgegaan!

<span id="an_50:4">50:4</span> In dezelve dagen en ter zelver tijd,
spreekt de HEERE, zullen de kinderen Israels komen, zij en de kinderen
van Juda te zamen; wandelende en wenende zullen zij henengaan, en den
HEERE, hun God, zoeken.

<span id="an_50:5">50:5</span> Zij zullen naar Sion vragen; op den weg
herwaarts zullen hun aangezichten zijn; zij zullen komen en den HEERE
toegevoegd worden, met een eeuwig verbond, dat niet zal worden vergeten.

<span id="an_50:6">50:6</span> Mijn volk waren verloren schapen, hun
herders hadden hen verleid, zij hadden hen gevoerd naar de bergen, zij
gingen van berg tot heuvel, zij vergaten hun legering.

<span id="an_50:7">50:7</span> Allen, die hen vonden, aten hen op, en
hun wederpartijders zeiden: Wij zullen geen schuld hebben; daarom dat
zij gezondigd hebben tegen den HEERE, in de woning der gerechtigheid,
ja, tegen den HEERE, de Verwachting hunner vaderen.

<span id="an_50:8">50:8</span> Vliedt weg uit het midden van Babel, en
gaat uit der Chaldeen land; en weest als de bokken voor de kudde henen.

<span id="an_50:9">50:9</span> Want ziet, Ik zal een verzameling van
grote volken uit het land van het noorden verwekken, en tegen Babel
opbrengen; die zullen zich tegen haar rusten; van daar zal zij ingenomen
worden; hun pijlen zullen zijn als eens kloeken helds, geen zal ledig
wederkeren.

<span id="an_50:10">50:10</span> En Chaldea zal ten roof zijn; allen,
die het beroven, zullen verzadigd worden, spreekt de HEERE.

<span id="an_50:11">50:11</span> Omdat gij u verblijd hebt, omdat gij
van vreugde hebt opgesprongen, gij plunderaars Mijner erfenis! omdat gij
geil geworden zijt als een grazige vaars, en hebt gebriest als de sterke
paarden;

<span id="an_50:12">50:12</span> Zo is uw moeder zeer beschaamd; die u
gebaard heeft, is schaamrood geworden; ziet, zij is geworden de
achterste der heidenen, een woestijn, dorheid en wildernis.

<span id="an_50:13">50:13</span> Vanwege de verbolgenheid des HEEREN zal
zij niet bewoond worden, maar zij zal geheel een verwoesting worden; al
wie aan Babel voorbijgaat, zal zich ontzetten, en fluiten over al haar
plagen.

<span id="an_50:14">50:14</span> Rust u tegen Babel rondom, gij allen,
die den boog spant! schiet in haar, en spaart de pijlen niet; want zij
heeft tegen den HEERE gezondigd.

<span id="an_50:15">50:15</span> Juicht over haar rondom, zij heeft haar
hand gegeven; haar fondamenten zijn gevallen, haar muren zijn
afgebroken; want dat is des HEEREN wraak, wreekt u aan haar, doet haar,
gelijk als zij gedaan heeft!

<span id="an_50:16">50:16</span> Roeit uit van Babel den zaaier, en
dien, die de sikkel handelt in den oogsttijd; laat hen vanwege het
verdrukkende zwaard, zich keren, een iegelijk tot zijn volk, en vlieden,
een iegelijk naar zijn land.

<span id="an_50:17">50:17</span> Israel is een verbijsterd lam, dat de
leeuwen verjaagd hebben; de eerste, die hem heeft opgegeten, was de
koning van Assur, en deze de laatste, Nebukadrezar, de koning van Babel,
heeft hem de beenderen verbrijzeld.

<span id="an_50:18">50:18</span> Daarom, zo zegt de HEERE der
heirscharen, de God Israels: Ziet, Ik zal bezoeking doen over den koning
van Babel en over zijn land, gelijk als Ik bezoeking gedaan heb over den
koning van Assur.

<span id="an_50:19">50:19</span> En Ik zal Israel weder tot zijn woning
brengen, en hij zal weiden op den Karmel en op den Basan; en zijn ziel
zal op het gebergte van Efraim en Gilead verzadigd worden.

<span id="an_50:20">50:20</span> In die dagen en te dier tijd, spreekt
de HEERE, zal Israels ongerechtigheid gezocht worden, maar zij zal er
niet zijn, en de zonden van Juda, maar zullen niet gevonden worden; want
Ik zal ze dengenen vergeven, die Ik zal doen overblijven.

<span id="an_50:21">50:21</span> Tegen het land Merathaim, trek tegen
hetzelve op, en tegen de inwoners van Pekod; verwoest en verban achter
hen, spreekt de HEERE, en doe naar alles, wat Ik u geboden heb.

<span id="an_50:22">50:22</span> Er is een krijgsgeschrei in het land,
en een grote breuk.

<span id="an_50:23">50:23</span> Hoe is de hamer der ganse aarde zo
afgehouwen en verbroken! Hoe is Babel geworden tot een ontzetting onder
de heidenen.

<span id="an_50:24">50:24</span> Ik heb u een strik gesteld, dies zijt
gij ook gevangen, o Babel! dat gij het niet wist; gij zijt gevonden, en
ook gegrepen, omdat gij u tegen den HEERE in strijd gemengd hebt.

<span id="an_50:25">50:25</span> De HEERE heeft Zijn schatkamer
opengedaan, en de instrumenten Zijner gramschap voortgebracht; want dat
is een werk van den HEERE, den HEERE der heirscharen, in het land der
Chaldeen.

<span id="an_50:26">50:26</span> Komt aan tegen haar van het uiterste,
opent haar schuren, vertreedt haar als korenhopen, en verbant ze; laat
ze geen overblijfsel hebben.

<span id="an_50:27">50:27</span> Doodt met het zwaard al haar varren,
laat ze afgaan ter slachting; wee over hen, want hun dag is gekomen, de
tijd hunner bezoeking!

<span id="an_50:28">50:28</span> Er is een stem der gevluchten en
ontkomenen uit het land van Babel, om in Sion te verkondigen de wraak
des HEEREN, onzes Gods, de wraak Zijns tempels.

<span id="an_50:29">50:29</span> Laat u horen tegen Babel, gij
schutters! gij allen, die den boog spant! legert u tegen haar rondom,
laat niemand van hen ontkomen; vergeldt haar naar haar werk, doet haar
naar alles, wat zij gedaan heeft; want zij heeft trotselijk gehandeld
tegen den HEERE, tegen den Heilige Israels.

<span id="an_50:30">50:30</span> Daarom zullen haar jongelingen vallen
op haar straten, en al haar krijgslieden te dien dage uitgeroeid worden,
spreekt de HEERE.

<span id="an_50:31">50:31</span> Ziet, Ik wil aan u, gij trotse! spreekt
de HEERE, de HEERE der heirscharen; want uw dag is gekomen, de tijd, dat
Ik u bezoeken zal.

<span id="an_50:32">50:32</span> Dan zal de trotse aanstoten en vallen,
en er zal niemand zijn, die hem opricht; ja, Ik zal een vuur aansteken
in zijn steden, dat zal alle plaatsen rondom hem verteren.

<span id="an_50:33">50:33</span> Zo zegt de HEERE der heirscharen: De
kinderen Israels en de kinderen van Juda zijn te zamen verdrukt geweest;
en allen, die hen gevangen hadden, hebben hen vast gehouden; zij hebben
hen geweigerd los te laten.

<span id="an_50:34">50:34</span> Maar hun Verlosser is sterk, HEERE der
heirscharen is Zijn Naam; Hij zal hun twist zekerlijk twisten, opdat Hij
het land in rust brenge, maar de inwoners van Babel beroere.

<span id="an_50:35">50:35</span> Het zwaard zal zijn over de Chaldeen,
spreekt de HEERE; en over de inwoners van Babel, en over haar vorsten,
en over haar wijzen.

<span id="an_50:36">50:36</span> Het zwaard zal zijn over de leugenaars,
dat zij zot worden; het zwaard zal zijn over haar helden, dat zij
versagen;

<span id="an_50:37">50:37</span> Het zwaard zal zijn over zijn paarden
en over zijn wagenen, en over den gansen gemengden hoop, die in het
midden van hen is, dat zij tot wijven worden; het zwaard zal zijn over
haar schatten, dat zij geplunderd worden.

<span id="an_50:38">50:38</span> Droogte zal zijn over haar wateren, dat
zij uitdrogen; want het is een land van gesneden beelden, en zij razen
naar de schrikkelijke afgoden.

<span id="an_50:39">50:39</span> Daarom zo zullen de wilde dieren der
woestijnen met de wilde dieren der eilanden daarin wonen; ook zullen de
jonge struisen daarin wonen; en men zal er geen verblijf meer hebben in
eeuwigheid, en zij zal niet bewoond worden van geslacht tot geslacht.

<span id="an_50:40">50:40</span> Gelijk God Sodom en Gomorra en haar
naburen heeft omgekeerd, spreekt de HEERE, alzo zal niemand aldaar
wonen, en geen mensenkind in haar verkeren.

<span id="an_50:41">50:41</span> Ziet, daar komt een volk uit het
noorden; en een grote natie, en geweldige koningen zullen van de zijden
der aarde opgewekt worden.

<span id="an_50:42">50:42</span> Boog en spies zullen zij voeren; wreed
zijn zij, en zullen niet barmhartig zijn; hun stem zal bruisen als de
zee, en op paarden zullen zij rijden; het is toegerust als een man ten
oorlog, tegen u, o dochter van Babel!

<span id="an_50:43">50:43</span> De koning van Babel heeft hunlieder
gerucht gehoord, en zijn handen zijn slap geworden; benauwdheid heeft
hem aangegrepen, weedom als van een barende vrouw.

<span id="an_50:44">50:44</span> Ziet, gelijk een leeuw van de
verheffing der Jordaan, zal hij opkomen tegen de sterke woning; want Ik
zal hen in een ogenblik daaruit doen lopen; en wie daartoe verkoren is,
dien zal Ik tegen haar bestellen; want wie is Mij gelijk, en wie zou Mij
dagvaarden? En wie is de herder, die voor Mijn aangezicht bestaan zou?

<span id="an_50:45">50:45</span> Daarom hoort den raadslag des HEEREN,
dien Hij over Babel heeft beraadslaagd, en Zijn gedachten, die Hij
gedacht heeft over het land der Chaldeen: Zo de geringsten van de kudde
hen niet zullen nedertrekken! Zo hij de woning boven hen niet zal
verwoesten!

<span id="an_50:46">50:46</span> De aarde is bevende geworden van het
geluid der inneming van Babel, en het gekrijt is gehoord onder de
volken.

<span id="an_51:1">51:1</span> Zo zegt de HEERE: Ziet, Ik zal een
verdervenden wind opwekken tegen Babel, en tegen degenen, die daar wonen
in het hart van degenen, die tegen Mij opstaan.

<span id="an_51:2">51:2</span> En Ik zal Babel wanners toeschikken, die
haar wannen, en haar land uitledigen zullen; want zij zullen ten dage
des kwaads van rondom tegen haar zijn.

<span id="an_51:3">51:3</span> De schutter spanne zijn boog tegen dien,
die spant, en tegen dien, die zich verheft in zijn pantsier; en
verschoont haar jongelingen niet, verbant al haar heir;

<span id="an_51:4">51:4</span> Dat de verslagenen liggen in het land der
Chaldeen, en de doorstokenen op haar straten.

<span id="an_51:5">51:5</span> Want Israel of Juda zal niet in
weduwschap gelaten worden van zijn God, van den HEERE der heirscharen
(hoewel hunlieder land vol van schuld is), van den Heilige Israels.

<span id="an_51:6">51:6</span> Vliedt uit het midden van Babel, en redt,
een iegelijk zijn ziel; wordt niet uitgeroeid in haar ongerechtigheid;
want dit is de tijd der wraak des HEEREN, Die haar de verdienste
betaalt.

<span id="an_51:7">51:7</span> Babel was een gouden beker in de hand des
HEEREN, die de ganse aarde dronken maakte; de volken hebben van haar
wijn gedronken, daarom zijn de volken dol geworden.

<span id="an_51:8">51:8</span> Schielijk is Babel gevallen en verbroken;
huilt over haar, neemt balsem tot haar pijn, misschien zal zij genezen
worden.

<span id="an_51:9">51:9</span> Wij hebben Babel gemeesterd, maar zij is
niet genezen; verlaat haar dan, en laat ons een iegelijk in zijn land
trekken; want haar oordeel reikt tot aan den hemel, en is verheven tot
aan de bovenste wolken.

<span id="an_51:10">51:10</span> De HEERE heeft onze gerechtigheden
hervoor gebracht; komt en laat ons te Sion het werk des HEEREN, onzes
Gods, vertellen!

<span id="an_51:11">51:11</span> Zuivert de pijlen, rust de schilden
volkomenlijk toe; de HEERE heeft den geest der koningen van Medie
opgewekt; want Zijn voornemen is tegen Babel, dat Hij haar verderve;
want dit is de wraak des HEEREN, de wraak Zijns tempels.

<span id="an_51:12">51:12</span> Verheft de banier op de muren van
Babel, versterkt de wacht, stelt wachters, bereidt de lagen; want gelijk
de HEERE heeft voorgenomen, alzo heeft Hij gedaan, wat Hij over de
inwoners van Babel gesproken heeft.

<span id="an_51:13">51:13</span> Gij, die aan vele wateren woont, die
machtig zijt van schatten! uw einde is gekomen, de maat uwer gierigheid.

<span id="an_51:14">51:14</span> De HEERE der heirscharen heeft gezworen
bij Zijn ziel: Ofschoon Ik u met mensen als met kevers vervuld heb,
nochtans zullen zij elkander een vreugdegeschrei over u toeroepen!

<span id="an_51:15">51:15</span> Die de aarde gemaakt heeft door Zijn
kracht, Die de wereld bereid heeft door Zijn wijsheid, en den hemel
uitgebreid door Zijn verstand;

<span id="an_51:16">51:16</span> Als Hij Zijn stem geeft, zo is er een
gedruis van wateren in den hemel, en Hij doet de dampen opklimmen van
het einde der aarde; Hij maakt de bliksemen met den regen, en doet den
wind voortkomen uit Zijn schatkameren.

<span id="an_51:17">51:17</span> Een ieder mens is onvernuftig geworden,
zodat hij geen wetenschap heeft; een ieder goudsmid is beschaamd van het
gesneden beeld; want zijn gegoten beeld is leugen, en er is geen geest
in hen.

<span id="an_51:18">51:18</span> Ijdelheid zijn zij, een werk van
verleidingen; ten tijde hunner bezoeking zullen zij vergaan.

<span id="an_51:19">51:19</span> Jakobs deel is niet gelijk die; want
Hij is de Formeerder van alles, en Israel is de roede Zijner erfenis;
HEERE der heirscharen is Zijn Naam.

<span id="an_51:20">51:20</span> Gij zijt Mij een voorhamer, en
krijgswapenen; en door u zal Ik volken in stukken slaan, en door u zal
Ik koninkrijken verderven.

<span id="an_51:21">51:21</span> En door u zal Ik in stukken slaan het
paard en zijn ruiter; en door u zal Ik in stukken slaan den wagen en
zijn ruiter.

<span id="an_51:22">51:22</span> En door u zal Ik in stukken slaan den
man en de vrouw; en door u zal Ik in stukken slaan den oude en den
jonge; en door u zal Ik in stukken slaan den jongeling en de jonkvrouw.

<span id="an_51:23">51:23</span> En door u zal Ik in stukken slaan den
herder en zijn kudde; en door u zal Ik in stukken slaan den akkerman en
zijn juk ossen; en door u zal Ik in stukken slaan landvoogden en
overheden.

<span id="an_51:24">51:24</span> Maar Ik zal Babel en allen inwoneren
van Chaldea vergelden al hun boosheid, die zij gedaan hebben aan Sion,
voor ulieder ogen, spreekt de HEERE.

<span id="an_51:25">51:25</span> Ziet, Ik wil aan u, gij verdervende
berg! spreekt de HEERE, gij, die de ganse aarde verderft, en Ik zal Mijn
hand tegen u uitstrekken, en u van de steenrotsen afwentelen, en zal u
stellen tot een berg des brands.

<span id="an_51:26">51:26</span> En zij zullen uit u geen steen nemen
tot een hoek, ook geen steen tot fondamenten; want gij zult tot eeuwige
woestheden zijn, spreekt de HEERE.

<span id="an_51:27">51:27</span> Verheft de banier in het land, blaast
de bazuin onder de heidenen, heiligt de heidenen tegen haar, roept tegen
haar bijeen de koninkrijken van Ararat, Minni en Askenaz; bestelt een
krijgsoverste tegen haar, brengt paarden opwaarts, als ruige kevers!

<span id="an_51:28">51:28</span> Heiligt tegen haar de heidenen, de
koningen van Medie, haar landvoogden en al haar overheden, ja, het ganse
land harer heerschappij.

<span id="an_51:29">51:29</span> Dan zal het land beven en pijn lijden;
want elk een van des HEEREN gedachten staat vast tegen Babel, om Babels
land te stellen tot een verwoesting, dat er geen inwoner zij.

<span id="an_51:30">51:30</span> Babels helden hebben opgehouden te
strijden, zij zijn gebleven in de vestingen, hun macht is bezweken, zij
zijn tot wijven geworden; zij hebben hun woningen aangestoken, hun
grendels zijn verbroken.

<span id="an_51:31">51:31</span> De loper zal den loper tegemoet lopen,
en de kondschapper den kondschapper tegemoet, om den koning van Babel
bekend te maken, dat zijn stad van het einde is ingenomen;

<span id="an_51:32">51:32</span> En dat de veren ingenomen, en de
rietpoelen met vuur verbrand zijn; en dat de krijgslieden verbaasd zijn.

<span id="an_51:33">51:33</span> Want zo zegt de HEERE der heirscharen,
de God Israels: De dochter van Babel is als een dorsvloer, het is tijd,
dat men ze trede; nog een weinig, dan zal haar de tijd des oogstes
overkomen.

<span id="an_51:34">51:34</span> Nebukadrezar, de koning van Babel,
heeft mij opgegeten, hij heeft mij verpletterd, hij heeft mij gesteld
als een ledig vat, hij heeft mij verslonden als een draak, hij heeft
zijn balg gevuld van mijn lekkernijen; hij heeft mij verdreven.

<span id="an_51:35">51:35</span> Het geweld, dat mij en mijn vlees is
aangedaan, zij op Babel! zegge de inwoneres van Sion; en mijn bloed zij
op de inwoners van Chaldea! zegge Jeruzalem.

<span id="an_51:36">51:36</span> Daarom, zo zegt de HEERE: Ziet, Ik zal
uw twist twisten, en uw wraak wreken; en Ik zal haar zee droog maken, en
haar springader opdrogen.

<span id="an_51:37">51:37</span> En Babel zal worden tot steen hopen,
een woning der draken, een ontzetting en aanfluiting, dat er geen
inwoner zij.

<span id="an_51:38">51:38</span> Zij zullen te zamen brullen als jonge
leeuwen, briesen als leeuwenwelpen.

<span id="an_51:39">51:39</span> Als zij verhit zijn, zal Ik hun drank
opzetten, en zal hen dronken maken, opdat zij opspringen; maar zij
zullen een eeuwigen slaap slapen, en niet opwaken, spreekt de HEERE.

<span id="an_51:40">51:40</span> Ik zal hen afvoeren als lammeren om te
slachten, als rammen met bokken.

<span id="an_51:41">51:41</span> Hoe is Sesach zo veroverd, en de roem
der ganse aarde ingenomen! Hoe is Babel geworden tot een ontzetting
onder de heidenen!

<span id="an_51:42">51:42</span> Een zee is over Babel gerezen, door de
veelheid harer golven is zij bedekt.

<span id="an_51:43">51:43</span> Haar steden zijn geworden tot
verwoesting, een dor land en wildernis; een land, waarin niemand woont,
en waar geen mensenkind doorgaat.

<span id="an_51:44">51:44</span> En Ik zal bezoeking doen over Bel te
Babel, en Ik zal uit zijn muil uithalen, wat hij verslonden heeft; en de
heidenen zullen niet meer tot hem toevloeien, want ook Babels muur is
gevallen.

<span id="an_51:45">51:45</span> Gaat uit, Mijn volk, uit het midden van
haar, en redt een iegelijk zijn ziel, vanwege de hittigheid van den
toorn des HEEREN.

<span id="an_51:46">51:46</span> En opdat ulieder hart misschien niet
week worde, en gij vreest van het gerucht, dat gehoord zal worden in het
land; want er zal een gerucht komen in het ene jaar, en daarna een
gerucht in het andere jaar; en er zal geweld zijn in het land, heer over
heer.

<span id="an_51:47">51:47</span> Daarom ziet, de dagen komen, dat Ik
bezoeking zal doen over de gesneden beelden van Babel; en haar ganse
land zal beschaamd worden, en al haar verslagenen zullen in het midden
van haar liggen.

<span id="an_51:48">51:48</span> En de hemel en de aarde, mitsgaders al
wat daarin is, zullen juichen over Babel; want van het noorden zullen
haar de verstoorders aankomen, spreekt de HEERE.

<span id="an_51:49">51:49</span> Gelijk Babel geweest is tot een val der
verslagenen van Israel, alzo zullen te Babel de verslagenen des gansen
lands vallen.

<span id="an_51:50">51:50</span> Gij ontkomenen van het zwaard, gaat
weg, en blijft niet staan; gedenkt des HEEREN van verre, en laat
Jeruzalem in ulieder hart opkomen.

<span id="an_51:51">51:51</span> Gij moogt zeggen: Wij zijn beschaamd
geworden, want wij hebben versmaadheid gehoord, schaamroodheid heeft ons
aangezicht bedekt; omdat uitlandsen over de heiligdommen van des HEEREN
huis gekomen zijn;

<span id="an_51:52">51:52</span> Daarom ziet, de dagen komen, spreekt de
HEERE, dat Ik bezoeking doen zal over haar gesneden beelden; en de
dodelijk verwonde zal kermen in haar ganse land.

<span id="an_51:53">51:53</span> Al klom Babel ten hemel op, en al
maakte zij vast de hoogte harer sterkte, zo zullen haar toch
verstoorders van Mij overkomen, spreekt de HEERE.

<span id="an_51:54">51:54</span> Er is een stem des gekrijts uit Babel,
en een grote breuk uit het land der Chaldeen.

<span id="an_51:55">51:55</span> Want de HEERE verstoort Babel, en zal
de grootse stem uit haar doen vergaan; want hunlieder golven zullen
bruisen als grote wateren; het geruis van hunlieder geluid zal zich
verheffen.

<span id="an_51:56">51:56</span> Want de verstoorder komt over haar,
over Babel, en haar helden zullen gevangen worden; hunlieder bogen zijn
verbroken; want de HEERE, de God der vergelding, zal hun zekerlijk
betalen.

<span id="an_51:57">51:57</span> En Ik zal haar vorsten, en haar wijzen,
haar landvoogden, en haar overheden, en haar helden dronken maken; en
zij zullen een eeuwigen slaap slapen, en niet opwaken, spreekt de
Koning, Wiens Naam is HEERE der heirscharen.

<span id="an_51:58">51:58</span> Zo zegt de HEERE der heirscharen: Die
brede muur van Babel zal ten enenmale ontbloot worden, en haar hoge
poorten zullen met vuur aangestoken worden; zodat de volken tevergeefs,
en de natien ten vure zullen gearbeid hebben, dat zij mat worden.

<span id="an_51:59">51:59</span> Het woord, dat de profeet Jeremia beval
aan Seraja, den zoon van Nerija, den zoon van Machseja, als hij van
Zedekia, den koning van Juda, naar Babel toog, in het vierde jaar zijner
regering; en Seraja was een vreemdzaam vorst.

<span id="an_51:60">51:60</span> Jeremia nu schreef al het kwaad, dat
over Babel komen zou, in een boek, te weten al deze woorden, die tegen
Babel geschreven zijn.

<span id="an_51:61">51:61</span> En Jeremia zeide tot Seraja: Als gij te
Babel komt, zo zult gij zien en lezen al deze woorden;

<span id="an_51:62">51:62</span> En gij zult zeggen: O HEERE, Gij hebt
over deze plaats gesproken, dat Gij ze zult uitroeien, zodat er geen
inwoner in zij, van den mens tot op het beest, maar dat zij worden zal
tot eeuwige woestheden.

<span id="an_51:63">51:63</span> En het zal geschieden, als gij
geeindigd zult hebben dit boek te lezen, dan zult gij een steen daaraan
binden, en werpen het in het midden van den Frath;

<span id="an_51:64">51:64</span> En zult zeggen: Alzo zal Babel zinken,
en niet weder opkomen, vanwege het kwaad, dat Ik over haar zal brengen,
en zij zullen mat worden. Tot hiertoe zijn de woorden van Jeremia.

<span id="an_52:1">52:1</span> Zedekia was een en twintig jaren oud, als
hij koning werd, en hij regeerde elf jaren te Jeruzalem; en de naam
zijner moeder was Hamutal, een dochter van Jeremia, van Libna.

<span id="an_52:2">52:2</span> En hij deed dat kwaad was in de ogen des
HEEREN, naar alles, wat Jojakim gedaan had.

<span id="an_52:3">52:3</span> Want het geschiedde, om den toorn des
HEEREN tegen Jeruzalem en Juda, totdat Hij hen van Zijn aangezicht
weggeworpen had; en Zedekia rebelleerde tegen den koning van Babel.

<span id="an_52:4">52:4</span> En het geschiedde in het negende jaar
zijner regering, in de tiende maand, op den tienden der maand, dat
Nebukadrezar, de koning van Babel, kwam tegen Jeruzalem, hij en zijn
ganse heir, en zij legerden zich tegen haar, en zij bouwden tegen haar
sterkten rondom.

<span id="an_52:5">52:5</span> Alzo kwam de stad in belegering, tot in
het elfde jaar van den koning Zedekia.

<span id="an_52:6">52:6</span> In de vierde maand, op den negenden der
maand, als de honger in de stad sterk werd, en het volk des lands geen
brood had;

<span id="an_52:7">52:7</span> Toen werd de stad doorgebroken, en al de
krijgslieden vloden, en trokken uit des nachts, uit de stad, door den
weg der poort tussen de twee muren, die aan des konings hof waren (de
Chaldeen nu waren tegen de stad rondom), en zij togen door den weg des
vlakken velds.

<span id="an_52:8">52:8</span> Doch het heir der Chaldeen jaagde den
koning na, en zij achterhaalden Zedekia in de vlakke velden van Jericho;
en al zijn heir werd van bij hem verstrooid.

<span id="an_52:9">52:9</span> Zij dan grepen den koning, en voerden hem
opwaarts tot den koning van Babel naar Ribla, in het land van Hamath;
die sprak oordelen tegen hem.

<span id="an_52:10">52:10</span> En de koning van Babel slachtte de
zonen van Zedekia voor zijn ogen; en hij slachtte ook al de vorsten van
Juda te Ribla.

<span id="an_52:11">52:11</span> En hij verblindde de ogen van Zedekia,
en hij bond hem met twee koperen ketenen; alzo bracht hem de koning van
Babel naar Babel, en stelde hem in het gevangenhuis, tot den dag zijns
doods toe.

<span id="an_52:12">52:12</span> Daarna, in de vijfde maand, op den
tienden der maand (dit jaar was het negentiende jaar van den koning
Nebukadrezar, den koning van Babel), als Nebuzaradan, de overste der
trawanten, die voor het aangezicht des konings van Babel stond, te
Jeruzalem gekomen was;

<span id="an_52:13">52:13</span> Zo verbrandde hij het huis des HEEREN
en het huis des konings; mitsgaders alle huizen van Jeruzalem en alle
huizen der groten verbrandde hij met vuur.

<span id="an_52:14">52:14</span> En het ganse heir der Chaldeen, dat met
den overste der trawanten was, brak alle muren van Jeruzalem rondom af.

<span id="an_52:15">52:15</span> Van de armsten nu des volks en het
overige des volks, die in de stad overgelaten waren, en de afvalligen,
die tot den koning van Babel gevallen waren, en het overige der menigte,
voerde Nebuzaradan, de overste der trawanten, gevankelijk weg.

<span id="an_52:16">52:16</span> Maar van de armsten des lands liet
Nebuzaradan, de overste der trawanten, enigen over tot wijngaardeniers
en tot akkerlieden.

<span id="an_52:17">52:17</span> Verder braken de Chaldeen de koperen
pilaren, die in het huis des HEEREN waren, en de stellingen, en de
koperen zee, die in het huis des HEEREN was; en zij voerden al het koper
daarvan naar Babel.

<span id="an_52:18">52:18</span> Ook namen zij de potten en de
schoffelen, en de gaffelen, en de sprengbekkens, en de rookschalen, en
al de koperen vaten, waar men den dienst mede deed.

<span id="an_52:19">52:19</span> En de overste der trawanten nam weg de
schalen, en de wierookvaten, en de sprengbekkens, en de potten, en de
kandelaars, en de rookschalen, en de kroezen; wat geheel goud, en wat
geheel zilver was.

<span id="an_52:20">52:20</span> De twee pilaren, de ene zee, en de
twaalf koperen runderen, die in de plaats der stellingen waren, die de
koning Salomo voor het huis des HEEREN gemaakt had; het koper daarvan,
te weten van al deze vaten, was zonder gewicht.

<span id="an_52:21">52:21</span> Aangaande de pilaren, achttien ellen
was de hoogte eens pilaars, en een draad van twaalf ellen omving hem; en
zijn dikte was vier vingeren, en hij was hol.

<span id="an_52:22">52:22</span> En het kapiteel daarop was koper, en de
hoogte des enen kapiteels was vijf ellen, en een net, en granaatappelen
op het kapiteel rondom, alles koper; en dezen gelijk had de andere
pilaar, met granaatappelen.

<span id="an_52:23">52:23</span> En de granaatappelen waren zes en
negentig, gezet naar den wind; alle granaatappelen waren honderd, over
het net rondom.

<span id="an_52:24">52:24</span> Ook nam de overste der trawanten
Seraja, den hoofdpriester, en Zefanja, den tweeden priester, en de drie
dorpelbewaarders.

<span id="an_52:25">52:25</span> En uit de stad nam hij een hoveling,
die over de krijgslieden gesteld was, en zeven mannen uit degenen, die
des konings aangezicht zagen, die in de stad gevonden werden, mitsgaders
den oversten schrijver des heirs, die het volk des lands ten oorlog
opschreef, en zestig mannen van het volk des lands, die in het midden
der stad gevonden werden.

<span id="an_52:26">52:26</span> Als Nebuzaradan, de overste der
trawanten, dezen genomen had, zo bracht hij hen tot den koning van Babel
naar Ribla.

<span id="an_52:27">52:27</span> En de koning van Babel sloeg hen en
doodde hen te Ribla, in het land van Hamath. Alzo werd Juda uit zijn
land gevankelijk weggevoerd.

<span id="an_52:28">52:28</span> Dit is het volk, dat Nebukadrezar
gevankelijk heeft weggevoerd; in het zevende jaar, drie duizend drie en
twintig Joden;

<span id="an_52:29">52:29</span> In het achttiende jaar van
Nebukadrezar, voerde hij gevankelijk weg achthonderd twee en dertig
zielen uit Jeruzalem;

<span id="an_52:30">52:30</span> In het drie en twintigste jaar van
Nebukadrezar voerde Nebuzaradan, de overste der trawanten, gevankelijk
weg van de Joden zevenhonderd vijf en veertig zielen. Alle zielen zijn
vier duizend en zeshonderd.

<span id="an_52:31">52:31</span> Het geschiedde daarna, in het zeven en
dertigste jaar der gevankelijke wegvoering van Jojachin, den koning van
Juda, in de twaalfde maand, op den vijf en twintigsten der maand, dat
Evilmerodach, de koning van Babel, in het eerste jaar zijns koninkrijks,
het hoofd van Jojachin, den koning van Juda, verhief, en hem uit het
gevangenhuis uitbracht.

<span id="an_52:32">52:32</span> En hij sprak vriendelijk met hem, en
stelde zijn stoel boven den stoel der koningen, die bij hem te Babel
waren.

<span id="an_52:33">52:33</span> En hij veranderde de klederen zijner
gevangenis; en hij at geduriglijk brood voor zijn aangezicht, al de
dagen zijns levens.

<span id="an_52:34">52:34</span> En aangaande zijn tering, een gedurige
tering werd hem van den koning van Babel gegeven, elk dagelijks bestemde
deel op zijn dag, tot op den dag zijns doods, al de dagen zijns levens.

------------------------------------------------------------------------

[Next: Lamentations](lam)
