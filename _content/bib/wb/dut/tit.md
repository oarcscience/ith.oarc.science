[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Dutch Bible: Titus

<span id="an_1:1">1:1</span> Paulus, een dienstknecht Gods, en een
apostel van Jezus Christus, naar het geloof der uitverkorenen Gods, en
de kennis der waarheid, die naar de godzaligheid is;

<span id="an_1:2">1:2</span> In de hoop des eeuwigen levens, welke God,
Die niet liegen kan, beloofd heeft, voor de tijden der eeuwen, maar
geopenbaard heeft te Zijner tijd;

<span id="an_1:3">1:3</span> Namelijk Zijn Woord, door de prediking, die
mij toebetrouwd is, naar het bevel van God, onze Zaligmaker; aan Titus,
mijn oprechte zoon, naar het gemeen geloof:

<span id="an_1:4">1:4</span> Genade, barmhartigheid, vrede zij u van God
den Vader, en den Heere Jezus Christus, onzen Zaligmaker.

<span id="an_1:5">1:5</span> Om die oorzaak heb ik u te Kreta gelaten,
opdat gij, hetgeen nog ontbrak, voorts zoudt te recht brengen, en dat
gij van stad tot stad zoudt ouderlingen stellen, gelijk ik u bevolen
heb:

<span id="an_1:6">1:6</span> Indien iemand onberispelijk is, ener vrouwe
man, gelovige kinderen hebbende, die niet te beschuldigen zijn van
overdadigheid, of ongehoorzaam zijn.

<span id="an_1:7">1:7</span> Want een opziener moet onberispelijk zijn,
als een huisverzorger Gods, niet eigenzinnig, niet genegen tot
toornigheid, niet genegen tot den wijn, geen smijter, geen
vuil-gewinzoeker;

<span id="an_1:8">1:8</span> Maar die gaarne herbergt, die de goeden
liefheeft, matig, rechtvaardig, heilig, kuis;

<span id="an_1:9">1:9</span> Die vasthoudt aan het getrouwe woord, dat
naar de leer is, opdat hij machtig zij, beide om te vermanen door de
gezonde leer, en om de tegensprekers te wederleggen.

<span id="an_1:10">1:10</span> Want er zijn ook vele ongeregelden,
ijdelheidsprekers en verleiders van zinnen, inzonderheid die uit de
besnijdenis zijn;

<span id="an_1:11">1:11</span> Welken men moet den mond stoppen, die
gehele huizen verkeren, lerende wat niet behoort, om vuil gewins wil.

<span id="an_1:12">1:12</span> Een uit hen, zijnde hun eigen profeet,
heeft gezegd: De Kretensen zijn altijd leugenachtig, kwade beesten, luie
buiken.

<span id="an_1:13">1:13</span> Deze getuigenis is waar. Daarom bestraf
hen scherpelijk, opdat zij gezond mogen zijn in het geloof.

<span id="an_1:14">1:14</span> En zich niet begeven tot Joodse fabelen,
en geboden der mensen, die hen van de waarheid afkeren.

<span id="an_1:15">1:15</span> Alle dingen zijn wel rein den reinen,
maar den bevlekten en ongelovigen is geen ding rein, maar beide hun
verstand en geweten zijn bevlekt.

<span id="an_1:16">1:16</span> Zij belijden, dat zij God kennen, maar
zij verloochenen Hem met de werken, alzo zij gruwelijk zijn en
ongehoorzaam, en tot alle goed werk ongeschikt.

<span id="an_2:1">2:1</span> Doch gij, spreek hetgeen der gezonde leer
betaamt.

<span id="an_2:2">2:2</span> Dat de oude mannen nuchter zijn, stemmig,
voorzichtig, gezond in het geloof, in de liefde, in de lijdzaamheid.

<span id="an_2:3">2:3</span> De oude vrouwen insgelijks, dat zij in haar
dracht zijn, gelijk den heiligen betaamt, dat zij geen lasteraarsters
zijn, zich niet tot veel wijns begevende, maar leraressen zijn van het
goede;

<span id="an_2:4">2:4</span> Opdat zij de jonge vrouwen leren
voorzichtig te zijn, haar mannen lief te hebben, haar kinderen lief te
hebben;

<span id="an_2:5">2:5</span> Matig te zijn, kuis te zijn, het huis te
bewaren, goed te zijn, haar eigen mannen onderdanig te zijn, opdat het
Woord Gods niet gelasterd worde.

<span id="an_2:6">2:6</span> Vermaan den jonge mannen insgelijks, dat
zij matig zijn.

<span id="an_2:7">2:7</span> Betoon uzelven in alles een voorbeeld van
goede werken, betoon in de leer onvervalstheid, deftigheid, oprechtheid;

<span id="an_2:8">2:8</span> Het woord gezond en onverwerpelijk, opdat
degene, die daartegen is, beschaamd worde, en niets kwaads hebbe van
ulieden te zeggen.

<span id="an_2:9">2:9</span> Vermaan den dienstknechten, dat zij hun
eigen heren onderdanig zijn, dat zij in alles welbehagelijk zijn, niet
tegensprekende;

<span id="an_2:10">2:10</span> Niet onttrekkende, maar alle goede trouw
bewijzende; opdat zij de leer van God, onzen Zaligmaker, in alles mogen
versieren.

<span id="an_2:11">2:11</span> Want de zaligmakende genade Gods is
verschenen aan alle mensen.

<span id="an_2:12">2:12</span> En onderwijst ons, dat wij, de
goddeloosheid en de wereldse begeerlijkheden verzakende, matig en
rechtvaardig, en godzalig leven zouden in deze tegenwoordige wereld;

<span id="an_2:13">2:13</span> Verwachtende de zalige hoop en
verschijning der heerlijkheid van den groten God en onzen Zaligmaker
Jezus Christus;

<span id="an_2:14">2:14</span> Die Zichzelven voor ons gegeven heeft,
opdat Hij ons zou verlossen van alle ongerechtigheid, en Zichzelven een
eigen volk zou reinigen, ijverig in goede werken.

<span id="an_2:15">2:15</span> Spreek dit, en vermaan, en bestraf met
allen ernst. Dat niemand u verachte.

<span id="an_3:1">3:1</span> Vermaan hen, dat zij aan de overheden en
machten onderdanig zijn, dat zij hun gehoorzaam zijn, dat zij tot alle
goed werk bereid zijn;

<span id="an_3:2">3:2</span> Dat zij niemand lasteren, geen vechters
zijn, maar bescheiden zijn, alle zachtmoedigheid bewijzende jegens alle
mensen.

<span id="an_3:3">3:3</span> Want ook wij waren eertijds onwijs,
ongehoorzaam, dwalende, menigerlei begeerlijkheden en wellusten
dienende, in boosheid en nijdigheid levende, hatelijk zijnde, en
elkander hatende.

<span id="an_3:4">3:4</span> Maar wanneer de goedertierenheid van God,
onzen Zaligmaker, en Zijn liefde tot de mensen verschenen is,

<span id="an_3:5">3:5</span> Heeft Hij ons zalig gemaakt, niet uit de
werken der rechtvaardigheid, die wij gedaan hadden, maar naar Zijn
barmhartigheid, door het bad der wedergeboorte en vernieuwing des
Heiligen Geestes;

<span id="an_3:6">3:6</span> Denwelken Hij over ons rijkelijk heeft
uitgegoten door Jezus Christus, onzen Zaligmaker;

<span id="an_3:7">3:7</span> Opdat wij, gerechtvaardigd zijnde door Zijn
genade, erfgenamen zouden worden naar de hope des eeuwigen levens.

<span id="an_3:8">3:8</span> Dit is een getrouw woord, en deze dingen
wil ik, dat gij ernstelijk bevestigt, opdat degenen, die aan God
geloven, zorg dragen, om goede werken voor te staan; deze dingen zijn
het, die goed en nuttig zijn den mensen.

<span id="an_3:9">3:9</span> Maar wedersta de dwaze vragen en
geslachtsrekeningen, en twistingen, en strijdingen over de wet; want zij
zijn onnut en ijdel.

<span id="an_3:10">3:10</span> Verwerp een kettersen mens na de eerste
en tweede vermaning;

<span id="an_3:11">3:11</span> Wetende, dat de zodanige verkeerd is, en
zondigt, zijnde bij zichzelf veroordeeld.

<span id="an_3:12">3:12</span> Als ik Artemas tot u zal zenden, of
Tychikus, zo benaarstig u tot mij te komen te Nikopolis; want aldaar heb
ik voorgenomen te overwinteren.

<span id="an_3:13">3:13</span> Geleid Zenas, den wetgeleerde, en Apollos
zorgvuldiglijk, opdat hun niets ontbreke.

<span id="an_3:14">3:14</span> En dat ook de onzen leren, goede werken
voor te staan tot nodig gebruik, opdat zij niet onvruchtbaar zijn.

<span id="an_3:15">3:15</span> Die met mij zijn, groeten u allen. Groet
ze, die ons liefhebben in het geloof. De genade zij met u allen. Amen.

------------------------------------------------------------------------

[Next: Philemon](plm)
