[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti1)  [Next](tit) 

------------------------------------------------------------------------

### Dutch Bible: 2 Timothy

<span id="an_1:1">1:1</span> Paulus, een apostel van Jezus Christus,
door den wil van God, naar de belofte des levens, dat in Christus Jezus
is,

<span id="an_1:2">1:2</span> Aan Timotheus, mijn geliefden zoon: genade,
barmhartigheid, vrede zij u van God den Vader, en Christus Jezus, onzen
Heere.

<span id="an_1:3">1:3</span> Ik dank God, Wien ik diene van mijn
voorouderen aan in een rein geweten, gelijk ik zonder ophouden uwer
gedachtig ben in mijn gebeden nacht en dag;

<span id="an_1:4">1:4</span> Zeer begerig zijnde om u te zien, als ik
gedenk aan uw tranen, opdat ik met blijdschap moge vervuld worden;

<span id="an_1:5">1:5</span> Als ik mij in gedachtenis breng het
ongeveinsd geloof, dat in u is, hetwelk eerst gewoond heeft in uw
grootmoeder Lois, en in uw moeder Eunice; en ik ben verzekerd, dat het
ook in u woont.

<span id="an_1:6">1:6</span> Om welke oorzaak ik u indachtig maak, dat
gij opwekt de gave Gods, die in u is, door de oplegging mijner handen.

<span id="an_1:7">1:7</span> Want God heeft ons niet gegeven een geest
der vreesachtigheid, maar der kracht, en der liefde, en der
gematigdheid.

<span id="an_1:8">1:8</span> Schaam u dan niet der getuigenis onzes
Heeren, noch mijns, die Zijn gevangene ben; maar lijd verdrukkingen met
het Evangelie, naar de kracht Gods;

<span id="an_1:9">1:9</span> Die ons heeft zalig gemaakt, en geroepen
met een heilige roeping; niet naar onze werken, maar naar Zijn eigen
voornemen en genade, die ons gegeven is in Christus Jezus, voor de
tijden der eeuwen;

<span id="an_1:10">1:10</span> Doch nu geopenbaard is door de
verschijning van onzen Zaligmaker Jezus Christus, Die den dood heeft te
niet gedaan, en het leven en de onverderfelijkheid aan het licht
gebracht door het Evangelie;

<span id="an_1:11">1:11</span> Waartoe ik gesteld ben een prediker, en
een apostel, en een leraar der heidenen;

<span id="an_1:12">1:12</span> Om welke oorzaak ik ook deze dingen
lijde, maar word niet beschaamd; want ik weet, Wien ik geloofd heb, en
ik ben verzekerd, dat Hij machtig is, mijn pand, bij Hem weggelegd, te
bewaren tot dien dag.

<span id="an_1:13">1:13</span> Houd het voorbeeld der gezonde woorden,
die gij van mij gehoord hebt, in geloof en liefde, die in Christus Jezus
is.

<span id="an_1:14">1:14</span> Bewaar het goede pand, dat u toebetrouwd
is, door den Heiligen Geest, Die in ons woont.

<span id="an_1:15">1:15</span> Gij weet dit, dat allen, die in Azie
zijn, zich van mij afgewend hebben; onder dewelke is Fygellus en
Hermogenes.

<span id="an_1:16">1:16</span> De Heere geve den huize van Onesiforus
barmhartigheid; want hij heeft mij dikmaals verkwikt, en heeft zich
mijner keten niet geschaamd.

<span id="an_1:17">1:17</span> Maar als hij te Rome gekomen was, heeft
hij mij zeer naarstiglijk gezocht, en heeft mij gevonden.

<span id="an_1:18">1:18</span> De Heere geve hem, dat hij barmhartigheid
vinde bij den Heere, in dien dag; en hoeveel hij mij te Efeze gediend
heeft, weet gij zeer wel.

<span id="an_2:1">2:1</span> Gij dan, mijn zoon, word gesterkt in de
genade, die in Christus Jezus is;

<span id="an_2:2">2:2</span> En hetgeen gij van mij gehoord hebt onder
vele getuigen, betrouw dat aan getrouwe mensen, welke bekwaam zullen
zijn om ook anderen te leren.

<span id="an_2:3">2:3</span> Gij dan, lijd verdrukkingen, als een goed
krijgsknecht van Jezus Christus.

<span id="an_2:4">2:4</span> Niemand, die in de krijg dient, wordt
ingewikkeld in de handelingen des leeftochts, opdat hij dien moge
behagen, die hem tot den krijg aangenomen heeft.

<span id="an_2:5">2:5</span> En indien ook iemand strijdt, die wordt
niet gekroond, zo hij niet wettelijk heeft gestreden.

<span id="an_2:6">2:6</span> De landman, als hij arbeidt, moet alzo
eerst de vruchten genieten.

<span id="an_2:7">2:7</span> Merk, hetgeen ik zeg; doch de Heere geve u
verstand in alle dingen.

<span id="an_2:8">2:8</span> Houd in gedachtenis, dat Jezus Christus uit
de doden is opgewekt, Welke is uit den zade Davids, naar mijn Evangelie;

<span id="an_2:9">2:9</span> Om hetwelk ik verdrukkingen lijde tot de
banden toe, als een kwaaddoener; maar het Woord Gods is niet gebonden.

<span id="an_2:10">2:10</span> Daarom verdraag ik alles om de
uitverkorenen, opdat ook zij de zaligheid zouden verkrijgen, die in
Christus Jezus is, met eeuwige heerlijkheid.

<span id="an_2:11">2:11</span> Dit is een getrouw woord; want indien wij
met Hem gestorven zijn, zo zullen wij ook met Hem leven;

<span id="an_2:12">2:12</span> Indien wij verdragen, wij zullen ook met
Hem heersen; indien wij Hem verloochenen, Hij zal ons ook verloochenen;

<span id="an_2:13">2:13</span> Indien wij ontrouw zijn, Hij blijft
getrouw; Hij kan Zichzelven niet verloochenen.

<span id="an_2:14">2:14</span> Breng deze dingen in gedachtenis, en
betuig voor den Heere, dat zij geen woordenstrijd voeren, hetwelk tot
geen ding nut is, dan tot verkering der toehoorders.

<span id="an_2:15">2:15</span> Benaarstig u, om uzelven Gode beproefd
voor te stellen, een arbeider, die niet beschaamd wordt, die het Woord
der waarheid recht snijdt.

<span id="an_2:16">2:16</span> Maar stel u tegen het ongoddelijk
ijdelroepen; want zij zullen in meerdere goddeloosheid toenemen.

<span id="an_2:17">2:17</span> En hun woord zal voorteten, gelijk de
kanker; onder welke is Hymeneus en Filetus;

<span id="an_2:18">2:18</span> Die van de waarheid zijn afgeweken,
zeggende, dat de opstanding alrede geschied is, en verkeren sommiger
geloof.

<span id="an_2:19">2:19</span> Evenwel het vaste fondament Gods staat,
hebbende dit zegel: De Heere kent degenen, die de Zijnen zijn; en: Een
iegelijk, die den Naam van Christus noemt, sta af van ongerechtigheid.

<span id="an_2:20">2:20</span> Doch in een groot huis zijn niet alleen
gouden en zilveren vaten, maar ook houten en aarden vaten; en sommige
ter ere, maar sommige ter onere.

<span id="an_2:21">2:21</span> Indien dan iemand zichzelven van deze
reinigt, die zal een vat zijn ter ere, geheiligd en bekwaam tot gebruik
des Heeren, tot alle goed werk toebereid.

<span id="an_2:22">2:22</span> Maar vlied de begeerlijkheden der
jonkheid; en jaag naar rechtvaardigheid, geloof, liefde, vrede, met
degenen, die den Heere aanroepen uit een rein hart.

<span id="an_2:23">2:23</span> En verwerp de vragen, die dwaas en zonder
lering zijn, wetende, dat zij twistingen voortbrengen.

<span id="an_2:24">2:24</span> En een dienstknecht des Heeren moet niet
twisten, maar vriendelijk zijn jegens allen, bekwaam om te leren, en die
de kwaden kan verdragen;

<span id="an_2:25">2:25</span> Met zachtmoedigheid onderwijzende
degenen, die tegenstaan; of hun God te eniger tijd bekering gave tot
erkentenis der waarheid;

<span id="an_2:26">2:26</span> En zij wederom ontwaken mochten uit den
strik des duivels, onder welken zij gevangen waren tot zijn wil.

<span id="an_3:1">3:1</span> En weet dit, dat in de laatste dagen
ontstaan zullen zware tijden.

<span id="an_3:2">3:2</span> Want de mensen zullen zijn liefhebbers van
zichzelven, geldgierig, laatdunkend, hovaardig, lasteraars, den ouderen
ongehoorzaam, ondankbaar, onheilig.

<span id="an_3:3">3:3</span> Zonder natuurlijke liefde, onverzoenlijk,
achterklappers, onmatig, wreed, zonder liefde tot de goeden,

<span id="an_3:4">3:4</span> Verraders, roekeloos, opgeblazen, meer
liefhebbers der wellusten dan liefhebbers Gods;

<span id="an_3:5">3:5</span> Hebbende een gedaante van godzaligheid,
maar die de kracht derzelve verloochend hebben. Heb ook een afkeer van
dezen.

<span id="an_3:6">3:6</span> Want van dezen zijn het, die in de huizen
insluipen, en nemen de vrouwkens gevangen, die met zonden geladen zijn,
en door menigerlei begeerlijkheden gedreven worden;

<span id="an_3:7">3:7</span> Vrouwkens, die altijd leren, en nimmermeer
tot kennis der waarheid kunnen komen.

<span id="an_3:8">3:8</span> Gelijkerwijs nu Jannes en Jambres Mozes
tegenstonden, alzo staan ook deze de waarheid tegen; mensen, verdorven
zijnde van verstand, verwerpelijk aangaande het geloof.

<span id="an_3:9">3:9</span> Maar zij zullen niet meerder toenemen; want
hun uitzinnigheid zal allen openbaar worden, gelijk ook die van genen
geworden is.

<span id="an_3:10">3:10</span> Maar gij hebt achtervolgd mijn leer,
wijze van doen, voornemen, geloof, lankmoedigheid, liefde, lijdzaamheid.

<span id="an_3:11">3:11</span> Mijn vervolgingen, mijn lijden, zulks als
mij overkomen is in Antiochie, in Ikonium en in Lystre; hoedanige
vervolgingen ik geleden heb, en de Heere heeft mij uit alle verlost.

<span id="an_3:12">3:12</span> En ook allen, die godzaliglijk willen
leven in Christus Jezus, die zullen vervolgd worden.

<span id="an_3:13">3:13</span> Doch de boze mensen en bedriegers zullen
tot erger voortgaan, verleidende en wordende verleid.

<span id="an_3:14">3:14</span> Maar blijft gij in hetgeen gij geleerd
hebt, en waarvan u verzekering gedaan is, wetende, van wien gij het
geleerd hebt;

<span id="an_3:15">3:15</span> En dat gij van kinds af de heilige
Schriften geweten hebt, die u wijs kunnen maken tot zaligheid, door het
geloof, hetwelk in Christus Jezus is.

<span id="an_3:16">3:16</span> Al de Schrift is van God ingegeven, en is
nuttig tot lering, tot wederlegging, tot verbetering, tot onderwijzing,
die in de rechtvaardigheid is;

<span id="an_3:17">3:17</span> Opdat de mens Gods volmaakt zij, tot alle
goed werk volmaaktelijk toegerust.

<span id="an_4:1">4:1</span> Ik betuig dan voor God en den Heere Jezus
Christus, Die de levenden en doden oordelen zal in Zijn verschijning en
in Zijn Koninkrijk:

<span id="an_4:2">4:2</span> Predik het woord; houd aan tijdelijk,
ontijdelijk; wederleg, bestraf, vermaan in alle lankmoedigheid en leer.

<span id="an_4:3">4:3</span> Want er zal een tijd zijn, wanneer zij de
gezonde leer niet zullen verdragen; maar kittelachtig zijnde van gehoor,
zullen zij zichzelven leraars opgaderen, naar hun eigen begeerlijkheden;

<span id="an_4:4">4:4</span> En zullen hun gehoor van de waarheid
afwenden, en zullen zich keren tot fabelen.

<span id="an_4:5">4:5</span> Maar gij, wees wakker in alles, lijd
verdrukkingen; doe het werk van een evangelist, maak, dat men van uw
dienst ten volle verzekerd zij.

<span id="an_4:6">4:6</span> Want ik word nu tot een drankoffer
geofferd, en de tijd mijner ontbinding is aanstaande.

<span id="an_4:7">4:7</span> Ik heb den goeden strijd gestreden, ik heb
den loop geeindigd, ik heb het geloof behouden;

<span id="an_4:8">4:8</span> Voorts is mij weggelegd de kroon der
rechtvaardigheid, welke mij de Heere, de rechtvaardige Rechter, in dien
dag geven zal; en niet alleen mij, maar ook allen, die Zijn verschijning
liefgehad hebben.

<span id="an_4:9">4:9</span> Benaarstig u haastelijk tot mij te komen.

<span id="an_4:10">4:10</span> Want Demas heeft mij verlaten, hebbende
de tegenwoordige wereld liefgekregen, en is naar Thessalonica gereisd;
Krescens naar Galatie, Titus naar Dalmatie.

<span id="an_4:11">4:11</span> Lukas is alleen met mij. Neem Markus
mede, en breng hem met u; want hij is mij zeer nut tot den dienst.

<span id="an_4:12">4:12</span> Maar Tychikus heb ik naar Efeze gezonden.

<span id="an_4:13">4:13</span> Breng den reismantel mede, dien ik te
Troas bij Karpus gelaten heb, als gij komt, en de boeken, inzonderheid
de perkamenten.

<span id="an_4:14">4:14</span> Alexander, de kopersmid, heeft mij veel
kwaads betoond; de Heere vergelde hem naar zijn werken.

<span id="an_4:15">4:15</span> Van welken wacht gij u ook, want hij
heeft onze woorden zeer tegengestaan.

<span id="an_4:16">4:16</span> In mijn eerste verantwoording is niemand
bij mij geweest, maar zij hebben mij allen verlaten. Het worde hun niet
toegerekend.

<span id="an_4:17">4:17</span> Maar de Heere heeft mij bijgestaan, en
heeft mij bekrachtigd; opdat men door mij ten volle zou verzekerd zijn
van de prediking, en alle heidenen dezelve zouden horen. En ik ben uit
de muil des leeuws verlost.

<span id="an_4:18">4:18</span> En de Heere zal mij verlossen van alle
boos werk, en bewaren tot Zijn hemels Koninkrijk; Denwelken zij de
heerlijkheid in alle eeuwigheid. Amen.

<span id="an_4:19">4:19</span> Groet Priska en Aquila, en het huis van
Onesiforus.

<span id="an_4:20">4:20</span> Erastus is te Korinthe gebleven; en
Trofimus heb ik te Milete krank gelaten.

<span id="an_4:21">4:21</span> Benaarstig u, om voor den winter te
komen. U groet Eubulus, en Pudens, en Linus, en Klaudia, en al de
broeders.

<span id="an_4:22">4:22</span> De Heere Jezus Christus zij met uw geest.
De genade zij met ulieden. Amen.

------------------------------------------------------------------------

[Next: Titus](tit)
