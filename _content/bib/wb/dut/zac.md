[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hag)  [Next](mal) 

------------------------------------------------------------------------

### Dutch Bible: Zechariah

<span id="an_1:1">1:1</span> In de achtste maand, in het tweede jaar van
Darius, geschiedde het woord des HEEREN tot Zacharia, den zoon van
Berechja, den zoon van Iddo, den profeet, zeggende:

<span id="an_1:2">1:2</span> De HEERE is zeer vertoornd geweest tegen uw
vaderen.

<span id="an_1:3">1:3</span> Daarom zeg tot hen: Alzo zegt de HEERE der
heirscharen: Keert weder tot Mij, spreekt de HEERE der heirscharen, zo
zal Ik weder tot ulieden keren, zegt de HEERE der heirscharen.

<span id="an_1:4">1:4</span> Weest niet als uw vaderen, tot dewelke de
vorige profeten riepen, zeggende: Alzo zegt de HEERE der heirscharen:
Bekeert u toch van uw boze wegen, en uw boze handelingen; maar zij
hoorden niet, en zij luisterden niet naar Mij, spreekt de HEERE.

<span id="an_1:5">1:5</span> Uw vaderen, waar zijn die? En de profeten,
zullen zij in eeuwigheid leven?

<span id="an_1:6">1:6</span> Nochtans Mijn woorden en Mijn inzettingen,
die Ik Mijn knechten, den profeten, geboden had, hebben zij uw vaders
niet getroffen? zodat zij wederkerende zeiden: Gelijk als de HEERE der
heirscharen gedacht heeft ons te doen, naar onze wegen en naar onze
handelingen, alzo heeft Hij met ons gedaan.

<span id="an_1:7">1:7</span> Op den vier en twintigsten dag, in de elfde
maand (die de maand Schebat is), in het tweede jaar van Darius,
geschiedde het woord des HEEREN tot Zacharia, den zoon van Berechja, den
zoon van Iddo, den profeet, zeggende:

<span id="an_1:8">1:8</span> Ik zag des nachts, en ziet, een Man
rijdende op een rood paard, en Hij stond tussen de mirten, die in de
diepte waren; en achter Hem waren rode, bruine en witte paarden.

<span id="an_1:9">1:9</span> En Ik zeide: Mijn Heere! wat zijn deze?
Toen zeide tot mij de Engel, Die met mij sprak: Ik zal u tonen, wat deze
zijn.

<span id="an_1:10">1:10</span> Toen antwoordde de Man, Die tussen de
mirten stond, en zeide: Deze zijn het, die de HEERE uitgezonden heeft,
om het land te doorwandelen.

<span id="an_1:11">1:11</span> En zij antwoordden den Engel des HEEREN,
Die tussen de mirten stond, en zeiden: Wij hebben het land doorwandeld,
en ziet, het ganse land zit en het is stil.

<span id="an_1:12">1:12</span> Toen antwoordde den Engel des HEEREN, en
zeide: HEERE der heirscharen! hoe lang zult Gij U niet ontfermen over
Jeruzalem, en over de steden van Juda, op welke Gij gram geweest zijt,
deze zeventig jaren?

<span id="an_1:13">1:13</span> En de HEERE antwoordde den Engel, Die met
mij sprak, goede woorden, troostelijke woorden.

<span id="an_1:14">1:14</span> En de Engel, Die met mij sprak, zeide tot
mij: Roep uit, zeggende: Alzo zegt de HEERE der heirscharen: Ik ijver
over Jeruzalem en over Sion met een groten ijver.

<span id="an_1:15">1:15</span> En Ik ben met een zeer groten toorn
vertoornd tegen die geruste heidenen; want Ik was een weinig toornig,
maar zij hebben ten kwade geholpen.

<span id="an_1:16">1:16</span> Daarom zegt de HEERE alzo: Ik ben tot
Jeruzalem wedergekeerd met ontfermingen; Mijn huis zal daarin gebouwd
worden, spreekt de HEERE der heirscharen, en het richtsnoer zal over
Jeruzalem uitgestrekt worden.

<span id="an_1:17">1:17</span> Roep nog, zeggende: Alzo zegt de HEERE
der heirscharen: Mijn steden zullen nog uitgespreid worden vanwege het
goede; want de HEERE zal Sion nog troosten, en Hij zal Jeruzalem nog
verkiezen.

<span id="an_1:18">1:18</span> En ik hief mijn ogen op, en zag; en ziet,
er waren vier hoornen.

<span id="an_1:19">1:19</span> En ik zeide tot den Engel, Die met mij
sprak: Wat zijn deze? En Hij zeide tot mij: Dat zijn de hoornen, welke
Juda, Israel en Jeruzalem verstrooid hebben.

<span id="an_1:20">1:20</span> En de HEERE toonde mij vier smeden.

<span id="an_1:21">1:21</span> Toen zeide ik: Wat komen die maken? En
Hij sprak, zeggende: Dat zijn de hoornen, die Juda verstrooid hebben,
zodat niemand zijn hoofd ophief; maar deze zijn gekomen om die te
verschrikken, om de hoornen der heidenen neder te werpen, welke den
hoorn verheven hebben tegen het land van Juda, om dat te verstrooien.

<span id="an_2:1">2:1</span> Wederom hief ik mijn ogen op, en ik zag; en
ziet, er was een man, en in zijn hand was een meetsnoer.

<span id="an_2:2">2:2</span> En ik zeide: Waar gaat gij henen? En hij
zeide tot mij: Om Jeruzalem te meten; om te zien, hoe groot haar
breedte, en hoe groot haar lengte wezen zal.

<span id="an_2:3">2:3</span> En ziet, de Engel, Die met mij sprak, ging
uit; en een andere Engel ging uit, hem tegemoet.

<span id="an_2:4">2:4</span> En hij zeide tot hem: Loop, spreek dezen
jongeling aan, zeggende: Jeruzalem zal dorpsgewijze bewoond worden,
vanwege de veelheid der mensen en der beesten, die in het midden
derzelve wezen zal.

<span id="an_2:5">2:5</span> En Ik zal haar wezen, spreekt de HEERE, een
vurige muur rondom; en Ik zal tot heerlijkheid wezen in het midden van
haar.

<span id="an_2:6">2:6</span> Hui, hui, vliedt toch uit het Noorderland,
spreekt de HEERE; want Ik heb ulieden uitgebreid naar de vier winden des
hemels, spreekt de HEERE.

<span id="an_2:7">2:7</span> Hui, Sion! ontkomt gij, die woont bij de
dochter van Babel!

<span id="an_2:8">2:8</span> Want zo zegt de HEERE der heirscharen: Naar
de heerlijkheid over u, heeft Hij mij gezonden tot die heidenen, die
ulieden beroofd hebben; want die ulieden aanraakt, die raakt Zijn
oogappel aan.

<span id="an_2:9">2:9</span> Want ziet, Ik zal Mijn hand over henlieden
bewegen, en zij zullen hunnen knechten een roof wezen. Alzo zult
gijlieden weten, dat de HEERE der heirscharen mij gezonden heeft.

<span id="an_2:10">2:10</span> Juich en verblijd u, gij dochter Sions;
want zie, Ik kom, en Ik zal in het midden van u wonen, spreekt de HEERE.

<span id="an_2:11">2:11</span> En vele heidenen zullen te dien dage den
HEERE toegevoegd worden, en zij zullen Mij tot een volk wezen; en Ik zal
in het midden van u wonen; en gij zult weten, dat de HEERE der
heirscharen mij tot u gezonden heeft.

<span id="an_2:12">2:12</span> Dan zal de HEERE Juda erven voor Zijn
deel, in het heilige land, en Hij zal Jeruzalem nog verkiezen.

<span id="an_2:13">2:13</span> Zwijg, alle vlees, voor het aangezicht
des HEEREN! want Hij is ontwaakt uit Zijn heilige woning.

<span id="an_3:1">3:1</span> Daarna toonde Hij mij Josua, den
hogepriester, staande voor het aangezicht van den Engel des HEEREN; en
de satan stond aan zijn rechterhand, om hem te wederstaan.

<span id="an_3:2">3:2</span> Doch de HEERE zeide tot den satan: De HEERE
schelde u, gij satan! ja, de HEERE schelde u, Die Jeruzalem verkiest; is
deze niet een vuurbrand uit het vuur gerukt?

<span id="an_3:3">3:3</span> Josua nu was bekleed met vuile klederen,
als hij voor het aangezicht des Engels stond.

<span id="an_3:4">3:4</span> Toen antwoordde Hij, en sprak tot degenen,
die voor Zijn aangezicht stonden, zeggende: Doet deze vuile klederen van
hem weg. Daarna sprak Hij tot hem: Zie, Ik heb uw ongerechtigheid van u
weggenomen, en Ik zal u wisselklederen aandoen.

<span id="an_3:5">3:5</span> Dies zeg Ik: Laat ze een reinen hoed op
zijn hoofd zetten. En zij zetten dien reinen hoed op zijn hoofd, en zij
togen hem klederen aan; en de Engel des HEEREN stond daarbij.

<span id="an_3:6">3:6</span> Toen betuigde de Engel des HEEREN Josua,
zeggende:

<span id="an_3:7">3:7</span> Zo zegt de HEERE der heirscharen: Indien
gij in Mijn wegen zult wandelen, en indien gij Mijn wacht zult
waarnemen, zo zult gij ook Mijn huis richten, en ook Mijn voorhoven
bewaren; en Ik zal u wandelingen geven onder dezen, die hier staan.

<span id="an_3:8">3:8</span> Hoor nu toe, Josua, gij hogepriester! gij
en uw vrienden, die voor uw aangezicht zitten, want zij zijn een
wonderteken; want ziet, Ik zal Mijn Knecht, de SPRUITE, doen komen.

<span id="an_3:9">3:9</span> Want ziet, aangaande dien steen, welken Ik
gelegd heb voor het aangezicht van Josua, op dien enen steen zullen
zeven ogen wezen; ziet, Ik zal zijn graveersel graveren, spreekt de
HEERE der heirscharen, en Ik zal de ongerechtigheid dezes lands op een
dag wegnemen.

<span id="an_3:10">3:10</span> Te dien dage, spreekt de HEERE der
heirscharen, zult gijlieden een iegelijk zijn naaste nodigen tot onder
den wijnstok en tot onder den vijgeboom.

<span id="an_4:1">4:1</span> En de Engel, Die met mij sprak, kwam weder;
en Hij wekte mij op, gelijk een man, die van zijn slaap opgewekt wordt.

<span id="an_4:2">4:2</span> En Hij zeide tot mij: Wat ziet gij? En ik
zeide: Ik zie, en ziet, een geheel gouden kandelaar, en een oliekruikje
boven deszelfs hoofd, en zijn zeven lampen daarop; die lampen hadden
zeven en zeven pijpen, dewelke boven zijn hoofd waren;

<span id="an_4:3">4:3</span> En twee olijfbomen daarnevens, een ter
rechterzijde van het oliekruikje, en een tot deszelfs linkerzijde.

<span id="an_4:4">4:4</span> En ik antwoordde, en zeide tot den Engel,
Die met mij sprak, zeggende: Mijn Heere! wat zijn deze dingen?

<span id="an_4:5">4:5</span> Toen antwoordde de Engel, Die met mij
sprak, en zeide tot mij: Weet gij niet, wat deze dingen zijn? En ik
zeide: Neen, mijn Heere!

<span id="an_4:6">4:6</span> Toen antwoordde Hij, en sprak tot mij,
zeggende: Dit is het woord des HEEREN tot Zerubbabel, zeggende: Niet
door kracht noch door geweld, maar door Mijn Geest zal het geschieden,
zegt de HEERE der heirscharen.

<span id="an_4:7">4:7</span> Wie zijt gij, o grote berg? Voor het
aangezicht van Zerubbabel zult gij worden tot een vlak veld; want hij
zal den hoofdsteen voortbrengen met toeroepingen: Genade, genade zij
denzelven!

<span id="an_4:8">4:8</span> Het woord des HEEREN geschiedde verder tot
mij, zeggende:

<span id="an_4:9">4:9</span> De handen van Zerubbabel hebben dit huis
gegrondvest, zijn handen zullen het ook voleinden; opdat gij weet, dat
de HEERE der heirscharen mij tot ulieden gezonden heeft.

<span id="an_4:10">4:10</span> Want wie veracht den dag der kleine
dingen? daar zich toch die zeven verblijden zullen, als zij het tinnen
gewicht zullen zien in de hand van Zerubbabel; dat zijn de ogen des
HEEREN, die het ganse land doortrekken.

<span id="an_4:11">4:11</span> Verder antwoordde ik, en zeide tot Hem:
Wat zijn die twee olijfbomen, ter rechterzijde des kandelaars, en aan
zijn linkerzijde?

<span id="an_4:12">4:12</span> En andermaal antwoordende, zo zeide ik
tot Hem: Wat zijn die twee takjes der olijfbomen, welke in de twee
gouden kruiken zijn, die goud van zich gieten?

<span id="an_4:13">4:13</span> En Hij sprak tot mij, zeggende: Weet gij
niet, wat deze zijn? En ik zeide: Neen, mijn Heere!

<span id="an_4:14">4:14</span> Toen zeide Hij: Deze zijn de twee
olietakken, welke voor den Heere der ganse aarde staan.

<span id="an_5:1">5:1</span> En ik hief mijn ogen weder op, en ik zag;
en ziet, een vliegende rol.

<span id="an_5:2">5:2</span> En Hij zeide tot mij: Wat ziet gij? En ik
zeide: Ik zie een vliegende rol, welker lengte is van twintig ellen, en
haar breedte van tien ellen.

<span id="an_5:3">5:3</span> Toen zeide Hij tot mij: Dit is de vloek,
die uitgaan zal over het ganse land; want een iegelijk, die steelt, zal
van hier, volgens denzelven vloek, uitgeroeid worden; desgelijks een
iegelijk, die valselijk zweert, zal van hier, volgens denzelven vloek,
uitgeroeid worden.

<span id="an_5:4">5:4</span> Ik breng dezen vloek voort, spreekt de
HEERE der heirscharen, dat hij kome in het huis van den dief, en in het
huis desgenen, die bij Mijn Naam valselijk zweer; en hij zal het
verteren, met zijn houten en zijn stenen.

<span id="an_5:5">5:5</span> En de Engel, Die met mij sprak, ging uit,
en zeide tot mij: Hef nu uw ogen op, en zie, wat dit zij, dat er
voortkomt.

<span id="an_5:6">5:6</span> En ik zeide: Wat is dat? En Hij zeide: Dit
is een efa, die voortkomt. Verder zeide Hij: Dit is het oog over
henlieden in het ganse land.

<span id="an_5:7">5:7</span> En ziet, een plaat van lood werd opgeheven,
en er was een vrouw, zittende in het midden der efa.

<span id="an_5:8">5:8</span> En Hij zeide: Deze is de goddeloosheid; en
Hij wierp ze in het midden van de efa; en Hij wierp het loden gewicht op
den mond derzelve.

<span id="an_5:9">5:9</span> En ik hief mijn ogen op, en ik zag; en
ziet, twee vrouwen kwamen voort, en wind was in haar vleugelen, en zij
hadden vleugelen, als de vleugelen eens ooievaars; en zij voerden de efa
tussen de aarde en tussen den hemel.

<span id="an_5:10">5:10</span> Toen zeide ik tot den Engel, Die met mij
sprak: Waarhenen brengen zij deze efa?

<span id="an_5:11">5:11</span> En Hij zeide tot mij: Om haar een huis te
bouwen in het land Sinear; dat zij daar gevestigd en gesteld worde op
haar grondvesting.

<span id="an_6:1">6:1</span> En ik hief mijn ogen weder op, en ik zag;
en ziet, vier wangens gingen er uit van tussen twee bergen, en die
bergen waren bergen van koper.

<span id="an_6:2">6:2</span> Aan den eersten wagen waren rode paarden;
en aan den tweeden wagen waren zwarte paarden.

<span id="an_6:3">6:3</span> En aan den derden wagen witte paarden; en
aan den vierden wagen hagelvlekkige paarden, die sterk waren.

<span id="an_6:4">6:4</span> En ik antwoordde, en zeide tot den Engel,
Die met mij sprak: Wat zijn deze, mijn Heere?

<span id="an_6:5">6:5</span> En de Engel antwoordde, en zeide tot mij:
Deze zijn de vier winden des hemels, uitgaande van daar zij stonden voor
den Heere der ganse aarde.

<span id="an_6:6">6:6</span> Aan welken wagen de zwarte paarden zijn,
die paarden gaan uit naar het Noorderland; en de witte gaan uit, dezelve
achterna; en de hagelvlekkige gaan uit naar het Zuiderland.

<span id="an_6:7">6:7</span> En die sterke paarden gingen uit, en
zochten voort te gaan, om het land te doorwandelen; want Hij had gezegd:
Gaat heen, doorwandelt het land. En zij doorwandelden het land.

<span id="an_6:8">6:8</span> En Hij riep mij, en sprak tot mij,
zeggende: Zie, deze, die uitgegaan zijn naar het Noorderland, hebben
Mijn Geest doen rusten in het Noorderland.

<span id="an_6:9">6:9</span> En des HEEREN woord geschiedde tot mij,
zeggende:

<span id="an_6:10">6:10</span> Neem van de gevankelijk weggevoerden van
Cheldai, van Tobia, en van Jedaja, en kom gij te dien dage, en ga in ten
huize van Josia, den zoon van Zefanja, dewelke uit Babel gekomen zijn;

<span id="an_6:11">6:11</span> Te weten, neem zilver en goud, en maak
kronen; en zet ze op het hoofd van Josua, den zoon van Jozadak, den
hogepriester.

<span id="an_6:12">6:12</span> En spreek tot hem, zeggende: Alzo spreekt
de HEERE der heirscharen, zeggende: Ziet, een Man, Wiens naam is
SPRUITE, Die zal uit Zijn plaats spruiten, en Hij zal des HEEREN tempel
bouwen.

<span id="an_6:13">6:13</span> Ja, Hij zal den tempel des HEEREN bouwen,
en Hij zal het sieraad dragen, en Hij zal zitten, en heersen op Zijn
troon; en Hij zal priester zijn op Zijn troon; en de raad des vredes zal
tussen die Beiden wezen.

<span id="an_6:14">6:14</span> En die kronen zullen wezen voor Chelem,
en voor Tobia, en voor Jedaja, en voor Chen, den zoon van Zefanja, tot
een gedachtenis in den tempel des HEEREN.

<span id="an_6:15">6:15</span> En die verre zijn, zullen komen, en
zullen bouwen in den tempel des HEEREN, en gijlieden zult weten, dat de
HEERE der heirscharen mij tot u gezonden heeft. Dit zal geschieden,
indien gij vlijtiglijk zult horen naar de stem des HEEREN, uws Gods.

<span id="an_7:1">7:1</span> Het gebeurde nu in het vierde jaar van den
koning Darius, dat het woord des HEEREN geschiedde tot Zacharia, op den
vierden der negende maand, namelijk in Chisleu.

<span id="an_7:2">7:2</span> Toen men naar het huis van God gezonden had
Sarezer, en Regem-Melech, en zijn mannen, om het aangezicht des HEEREN
te smeken;

<span id="an_7:3">7:3</span> Zeggende tot de priesters, die in het huis
des HEEREN der heirscharen waren, en tot de profeten, zeggende: Moet ik
wenen in de vijfde maand, mij afzonderende, gelijk als ik gedaan heb nu
zo vele jaren?

<span id="an_7:4">7:4</span> Toen geschiedde het woord des HEEREN der
heirscharen tot mij, zeggende:

<span id="an_7:5">7:5</span> Spreek tot het ganse volk dezes lands, en
tot de priesters, zeggende: Toen gij vasttet en rouwklaagdet, in de
vijfde en in de zevende maand, namelijk nu zeventig jaren, hebt
gijlieden Mij, Mij enigszins gevast?

<span id="an_7:6">7:6</span> Of als gij at, en als gij dronkt, waart gij
het niet, die daar at, en gij, die daar dronkt?

<span id="an_7:7">7:7</span> Zijn het niet de woorden, welke de HEERE
uitriep door den dienst der vorige profeten, toen Jeruzalem bewoond en
gerust was, en haar steden rondom haar; en het zuiden en de laagte
bewoond was?

<span id="an_7:8">7:8</span> Verder geschiedde het woord des HEEREN tot
Zacharia, zeggende:

<span id="an_7:9">7:9</span> Alzo sprak de HEERE der heirscharen,
zeggende: Richt een waarachtig gericht, en doet goedertierenheid en
barmhartigheden, de een aan den ander;

<span id="an_7:10">7:10</span> En verdrukt de weduwe noch den wees, den
vreemdeling noch den ellendige; en denkt niet in uw hart de een des
anderen kwaad.

<span id="an_7:11">7:11</span> Maar zij weigerden op te merken, en togen
hun schouder terug, en zij verzwaarden hun oren, opdat zij niet hoorden.

<span id="an_7:12">7:12</span> En zij maakten hun hart als een diamant,
opdat zij niet hoorden de wet en de woorden, die de HEERE der
heirscharen zond in Zijn Geest, door den dienst der vorige profeten,
waaruit ontstaan is een grote toorn van den HEERE der heirscharen.

<span id="an_7:13">7:13</span> Daarom is het geschied, gelijk als Hij
geroepen had, doch zij niet gehoord hebben, alzo riepen zij ook, maar Ik
hoorde niet, zegt de HEERE der heirscharen;

<span id="an_7:14">7:14</span> Maar Ik heb hen weggestormd onder alle
heidenen, welke zij niet kenden; en het land werd achter hen verwoest,
zodat er niemand doorging, noch wederkeerde; want zij stelden het
gewenste land tot een verwoesting.

<span id="an_8:1">8:1</span> Daarna geschiedde het woord des HEEREN der
heirscharen tot mij, zeggende:

<span id="an_8:2">8:2</span> Alzo zegt de HEERE der heirscharen: Ik heb
geijverd over Sion met een groten ijver; ja, met grote grimmigheid heb
Ik over haar geijverd.

<span id="an_8:3">8:3</span> Alzo zegt de HEERE: Ik ben wedergekeerd tot
Sion, en Ik zal in het midden van Jeruzalem wonen; en Jeruzalem zal
geheten worden een stad der waarheid, en de berg des HEEREN der
heirscharen, een berg der heiligheid.

<span id="an_8:4">8:4</span> Alzo zegt de HEERE der heirscharen: Er
zullen nog oude mannen en oude vrouwen zitten op de straten van
Jeruzalem; een ieder zal zijn stok in zijn hand hebben vanwege de
veelheid der dagen.

<span id="an_8:5">8:5</span> En de straten dier stad zullen vervuld
worden met knechtjes en meisjes, spelende op haar straten.

<span id="an_8:6">8:6</span> Alzo zegt de HEERE der heirscharen: Omdat
het wonderlijk is in de ogen van het overblijfsel dezes volks in deze
dagen, zou het daarom ook in Mijn ogen wonderlijk zijn? spreekt de HEERE
der heirscharen.

<span id="an_8:7">8:7</span> Alzo zegt de HEERE der heirscharen: Ziet,
Ik zal Mijn volk verlossen uit het land des opgangs, en uit het land des
nedergangs der zon.

<span id="an_8:8">8:8</span> En Ik zal hen herwaarts brengen, dat zij in
het midden van Jeruzalem wonen zullen; en zij zullen Mij tot een volk
zijn, en Ik zal hun tot een God zijn, in waarheid en in gerechtigheid.

<span id="an_8:9">8:9</span> Alzo zegt de HEERE der heirscharen: Laat uw
handen sterk zijn, gijlieden, die in deze dagen deze woorden gehoord
hebt uit den mond der profeten, die geweest zijn ten dage, als de grond
van het huis des HEEREN der heirscharen gelegd is, dat de tempel gebouwd
zou worden.

<span id="an_8:10">8:10</span> Want voor die dagen kwam des mensen loon
te niet, en het loon van het vee was geen; en de uitgaande en de
inkomende hadden geen vrede vanwege den vijand, want Ik zond alle
mensen, een iegelijk tegen zijn naaste.

<span id="an_8:11">8:11</span> Maar nu zal Ik aan het overblijfsel dezes
volks niet wezen, gelijk in de vorige dagen, spreekt de HEERE der
heirscharen.

<span id="an_8:12">8:12</span> Want het zaad zal voorspoedig zijn, de
wijnstok zal zijn vrucht geven, en de aarde zal haar inkomen geven, en
de hemelen zullen hun dauw geven; en Ik zal het overblijfsel dezes volks
dit alles doen erven.

<span id="an_8:13">8:13</span> En het zal geschieden, gelijk als gij, o
huis van Juda! en gij, o huis Israels, geweest zijt een vloek onder de
heidenen, alzo zal Ik ulieden behoeden, en gij zult een zegening wezen;
vreest niet, laat uw handen sterk zijn.

<span id="an_8:14">8:14</span> Want alzo zegt de HEERE der heirscharen:
Gelijk als Ik gedacht heb ulieden kwaad te doen, toen Mij uw vaderen
grotelijks vertoornden, zegt de HEERE der heirscharen, en het heeft Mij
niet berouwd;

<span id="an_8:15">8:15</span> Alzo denk Ik wederom in deze dagen goed
te doen aan Jeruzalem, en aan het huis van Juda; vreest niet!

<span id="an_8:16">8:16</span> Dit zijn de dingen, die gij doen zult:
spreekt de waarheid, een iegelijk met zijn naaste; oordeelt de waarheid
en een oordeel des vredes in uw poorten.

<span id="an_8:17">8:17</span> En denkt niet de een des anderen kwaad in
ulieder hart; en hebt een valsen eed niet lief; want al deze zijn
dingen, die Ik haat, spreekt de HEERE.

<span id="an_8:18">8:18</span> Wederom geschiedde het woord des HEEREN
der heirscharen tot mij, zeggende:

<span id="an_8:19">8:19</span> Alzo zegt de HEERE der heirscharen: Het
vasten der vierde, en het vasten der vijfde, en het vasten der zevende,
en het vasten der tiende maand, zal den huize van Juda tot vreugde, en
tot blijdschap, en tot vrolijke hoogtijden wezen; hebt dan de waarheid
en den vrede lief.

<span id="an_8:20">8:20</span> Alzo zegt de HEERE der heirscharen: Nog
zal het geschieden, dat de volken, en de inwoners van vele steden komen
zullen;

<span id="an_8:21">8:21</span> En de inwoners der ene stad zullen gaan
tot de inwoners der andere, zeggende: Laat ons vlijtig henengaan, om te
smeken het aangezicht des HEEREN, en om den HEERE der heirscharen te
zoeken; ik zal ook henengaan.

<span id="an_8:22">8:22</span> Alzo zullen vele volken, en machtige
heidenen komen, om den HEERE der heirscharen te Jeruzalem te zoeken, en
om het aangezicht des HEEREN te smeken.

<span id="an_8:23">8:23</span> Alzo zegt de HEERE der heirscharen: Het
zal in die dagen geschieden, dat tien mannen, uit allerlei tongen der
heidenen, grijpen zullen, ja, de slip grijpen zullen van een Joodsen
man, zeggende: Wij zullen met ulieden gaan, want wij hebben gehoord, dat
God met ulieden is.

<span id="an_9:1">9:1</span> De last van het woord des HEEREN over het
land Chadrach en Damaskus, deszelfs rust; want de HEERE heeft een oog
over den mens, gelijk over al de stammen Israels.

<span id="an_9:2">9:2</span> En ook zal Hij Hamath met dezelve bepalen;
Tyrus en Sidon, hoewel zij zeer wijs is;

<span id="an_9:3">9:3</span> En Tyrus zich sterkten gebouwd heeft, en
zilver verzameld heeft als stof, en fijn goud als slijk der straten;

<span id="an_9:4">9:4</span> Ziet, de HEERE zal haar uit het bezit
stoten, en Hij zal haar vesting in de zee verslaan; en zij zal met vuur
verteerd worden.

<span id="an_9:5">9:5</span> Askelon zal het zien, en zal vrezen;
desgelijks Gaza, en zal grote smart hebben, mitsgaders Ekron, dewijl
hetgeen, waar zij op zagen, hen heeft te schande gemaakt; en de koning
van Gaza zal vergaan, en Askelon zal niet bewoond worden.

<span id="an_9:6">9:6</span> En de bastaard zal te Asdod wonen, en Ik
zal den hoogmoed der Filistijnen uitroeien.

<span id="an_9:7">9:7</span> En Ik zal zijn bloed uit zijn mond wegdoen,
en zijn verfoeiselen van tussen zijn tanden; alzo zal hij ook onzen God
overblijven; ja, hij zal zijn als een vorst in Juda, en Ekron als de
Jebusiet.

<span id="an_9:8">9:8</span> En Ik zal Mij rondom Mijn huis legeren,
vanwege het heirleger, vanwege den doorgaande, en vanwege den
wederkerende, opdat de drijver niet meer door hen doorga; want nu heb Ik
het met Mijn ogen aangezien.

<span id="an_9:9">9:9</span> Verheug u zeer, gij dochter Sions! juich,
gij dochter Jeruzalems! Ziet, uw Koning zal u komen, rechtvaardig, en
Hij is een Heiland; arm, en rijdende op een ezel, en op een veulen, een
jong der ezelinnen.

<span id="an_9:10">9:10</span> En Ik zal de wagens uit Efraim uitroeien,
en de paarden uit Jeruzalem; ook zal de strijdboog uitgeroeid worden, en
Hij zal den heidenen vrede spreken; en Zijn heerschappij zal zijn van
zee tot aan zee, en van de rivier tot aan de einden der aarde.

<span id="an_9:11">9:11</span> U ook aangaande, o Sion! door het bloed
uws verbonds, heb Ik uw gebondenen uit den kuil, daar geen water in is,
uitgelaten.

<span id="an_9:12">9:12</span> Keert gijlieden weder tot de sterkte, gij
gebondenen, die daar hoopt! ook heden verkondig Ik, dat Ik u dubbel zal
wedergeven;

<span id="an_9:13">9:13</span> Als Ik Mij Juda zal gespannen, en Ik
Efraim den boog zal gevuld hebben; en Ik uw kinderen, o Sion! zal
verwekt hebben tegen uw kinderen, o Griekenland! en u gesteld zal hebben
als het zwaard van een held.

<span id="an_9:14">9:14</span> En de HEERE zal over henlieden
verschijnen, en Zijn pijlen zullen uitvaren als een bliksem; en de Heere
HEERE zal met de bazuin blazen, en Hij zal voorttreden met stormen uit
het zuiden.

<span id="an_9:15">9:15</span> De HEERE der heirscharen zal hen
beschutten, en zij zullen eten, nadat zij de slingerstenen zullen ten
ondergebracht hebben; zij zullen ook drinken, en een gedruis maken als
de wijn; en zij zullen vervuld worden, gelijk het bekken, gelijk de
hoeken des altaars.

<span id="an_9:16">9:16</span> En de HEERE, hun God, zal ze te dien dage
behouden, als zijnde de kudde Zijns volks; want gekroonde stenen zullen
in Zijn land, als een banier, opgericht worden.

<span id="an_9:17">9:17</span> Want hoe groot zal zijn goed wezen en hoe
groot zal zijn schoonheid wezen! Het koren zal de jongelingen, en de
most zal de jonkvrouwen sprekende maken.

<span id="an_10:1">10:1</span> Begeert van den HEERE regen, ten tijde
des spaden regens; de HEERE maakt de weerlichten; en Hij zal hun regen
genoeg geven voor ieder kruid op het veld.

<span id="an_10:2">10:2</span> Want de terafim spreken ijdelheid, en de
waarzeggers zien valsheid, en zij spreken ijdele dromen, zij troosten
met ijdelheid; daarom zijn zij henengetogen als schapen, zij zijn
onderdrukt geworden; want er was geen herder.

<span id="an_10:3">10:3</span> Tegen de herders was Mijn toorn
ontstoken, en over de bokken heb Ik bezoeking gedaan; maar de HEERE der
heirscharen zal Zijn kudde bezoeken, het huis van Juda, en Hij zal hen
stellen, gelijk het paard Zijner majesteit in den strijd.

<span id="an_10:4">10:4</span> Van hetzelve zal de hoeksteen, van
hetzelve zal de nagel, van hetzelve zal de strijdboog, te zamen zullen
van hetzelve alle drijvers voortkomen.

<span id="an_10:5">10:5</span> En zij zullen zijn als de helden, die in
het slijk der straten treden in den strijd, en zij zullen strijden; want
de HEERE zal met hen wezen; en zij zullen die beschamen, die op paarden
rijden.

<span id="an_10:6">10:6</span> En Ik zal het huis van Juda versterken,
en het huis van Jozef zal Ik behouden, en Ik zal hen weder inzetten;
want Ik heb Mij hunner ontfermd, en zij zullen wezen, alsof Ik hen niet
verstoten had; want Ik ben de HEERE, hun God, en Ik zal ze verhoren.

<span id="an_10:7">10:7</span> En zij zullen zijn als een held van
Efraim, en hun hart zal zich verblijden, als van den wijn; en hun
kinderen zullen het zien, en zich verblijden, hun hart zal zich
verheugen in den HEERE.

<span id="an_10:8">10:8</span> Ik zal hen toesissen, en zal ze
vergaderen, want Ik zal ze verlossen; en zij zullen vermenigvuldigd
worden, gelijk zij te voren vermenigvuldigd waren.

<span id="an_10:9">10:9</span> En Ik zal hen onder de volken zaaien, en
zij zullen Mijner gedenken in verre plaatsen; en zij zullen leven met
hun kinderen, en wederkeren.

<span id="an_10:10">10:10</span> Want Ik zal ze wederbrengen uit
Egypteland, en Ik zal ze vergaderen uit Assyrie; en Ik zal ze in het
land van Gilead en Libanon brengen, maar het zal hun niet genoeg wezen.

<span id="an_10:11">10:11</span> En Hij zal door de zee gaan, die
benauwende, en Hij zal de golven in de zee slaan, en al de diepten der
rivieren zullen verdrogen; dan zal de hoogmoed van Assur nedergeworpen
worden, en de schepter van Egypte zal wegwijken.

<span id="an_10:12">10:12</span> En Ik zal hen sterken in den HEERE, en
in Zijn Naam zullen zij wandelen, spreekt de HEERE.

<span id="an_11:1">11:1</span> Doe uw deuren open, o Libanon! opdat het
vuur uw cederen vertere.

<span id="an_11:2">11:2</span> Huilt, gij dennen! dewijl de cederen
gevallen zijn, dewijl die heerlijke bomen verwoest zijn; huilt, gij
eiken van Basan! dewijl het sterke woud nedergevallen is.

<span id="an_11:3">11:3</span> Er is een stem des gehuils der herderen,
dewijl hun heerlijkheid verwoest is; een stem des gebruls der jonge
leeuwen, dewijl de hoogmoed van de Jordaan verwoest is.

<span id="an_11:4">11:4</span> Alzo zegt de HEERE, mijn God: Weidt deze
slachtschapen.

<span id="an_11:5">11:5</span> Welker bezitters hen doden, en houden het
voor geen schuld; en een ieder dergenen, die ze verkopen, zegt: Geloofd
zij de HEERE, dat ik rijk geworden ben; en niemand van degenen, die ze
weiden, verschoont ze.

<span id="an_11:6">11:6</span> Zekerlijk, Ik zal niet meer de inwoners
dezes lands verschonen, spreekt de HEERE; maar ziet, Ik zal de mensen
overleveren, elkeen in de hand zijns naasten, en in de hand zijns
konings, en zij zullen dit land te morzel slaan, en Ik zal ze uit hun
hand niet verlossen.

<span id="an_11:7">11:7</span> Dies heb ik deze slachtschapen geweid,
dewijl zij ellendige schapen zijn; en ik heb mij genomen twee stokken,
den een heb ik genoemd LIEFELIJKHEID, en den anderen heb ik genoemd
SAMENBINDERS; en ik heb die schapen geweid.

<span id="an_11:8">11:8</span> En ik heb drie herders in een maand
afgesneden; want mijn ziel was over hen verdrietig geworden, en ook had
hun ziel een walg van mij.

<span id="an_11:9">11:9</span> En ik zeide: Ik zal ulieden niet meer
weiden; wat sterft, dat sterve, en wat afgesneden is, dat zij
afgesneden, en dat de overgeblevenen de een des anderen vlees
verslinden.

<span id="an_11:10">11:10</span> En ik nam mijn stok LIEFELIJKHEID, en
ik verbrak denzelven, te niet doende mijn verbond, hetwelk ik met al
deze volken gemaakt had.

<span id="an_11:11">11:11</span> Dus werd het te dien dage vernietigd,
en alzo hebben de ellendigen onder de schapen, die op mij wachtten,
bekend, dat het des HEEREN woord was.

<span id="an_11:12">11:12</span> Want ik had tot henlieden gezegd:
Indien het goed is in uw ogen, brengt mijn loon, en zo niet, laat het
na. En zij hebben mijn loon gewogen, dertig zilverlingen.

<span id="an_11:13">11:13</span> Doch de HEERE zeide tot mij: Werp ze
henen voor den pottenbakker: een heerlijken prijs, dien ik waard geacht
ben geweest van hen! En ik nam die dertig zilverlingen, en wierp ze in
het huis des HEEREN, voor den pottenbakker.

<span id="an_11:14">11:14</span> Toen verbrak ik mijn tweeden stok,
SAMENBINDERS, te niet doende de broederschap tussen Juda en tussen
Israel.

<span id="an_11:15">11:15</span> Verder zeide de HEERE tot mij: Neem u
nog eens dwazen herders gereedschap.

<span id="an_11:16">11:16</span> Want ziet, Ik zal een herder verwekken
in dit land; dat gereed is om afgesneden te worden, zal hij niet
bezoeken; het jonge zal hij niet zoeken, en het verbrokene zal hij niet
helen, en het stilstaande zal hij niet dragen; maar het vlees van het
vette zal hij eten, en derzelver klauwen zal hij verscheuren.

<span id="an_11:17">11:17</span> Wee den nietigen herder, den verlater
der kudde! Het zwaard zal over zijn arm zijn, en over zijn rechteroog;
zijn arm zal ten enenmale verdorren, en zijn rechteroog zal ten enenmale
donker worden.

<span id="an_12:1">12:1</span> De last van het woord des HEEREN over
Israel. De HEERE spreekt, Die den hemel uitbreidt, en de aarde
grondvest, en des mensen geest in zijn binnenste formeert.

<span id="an_12:2">12:2</span> Ziet, Ik zal Jeruzalem stellen tot een
drinkschaal der zwijmeling allen volken rondom; ja, ook zal zij zijn
over Juda, in de belegering tegen Jeruzalem.

<span id="an_12:3">12:3</span> En het zal te dien dage geschieden, dat
Ik Jeruzalem stellen zal tot een lastigen steen allen volken; allen, die
zich daarmede beladen, zullen gewisselijk doorsneden worden; en al de
volken der aarde zullen zich tegen haar verzamelen.

<span id="an_12:4">12:4</span> Te dien dage, spreekt de HEERE, zal Ik
alle paarden met schuwigheid slaan, en hun ruiters met zinneloosheid;
maar over het huis van Juda zal Ik Mijn ogen openen, en alle paarden der
volken zal Ik met blindheid slaan.

<span id="an_12:5">12:5</span> Dan zullen de leidslieden van Juda in hun
hart zeggen: De inwoners van Jeruzalem zullen mij een sterkte zijn in
den HEERE der heirscharen, hun God.

<span id="an_12:6">12:6</span> Te dien dage zal Ik de leidslieden van
Juda stellen als een vurige haard onder het hout, en als een vurige
fakkel onder de schoven; en zij zullen ter rechterzijde en ter
linkerzijde alle volken rondom verteren; en Jeruzalem zal nog blijven in
haar plaats te Jeruzalem.

<span id="an_12:7">12:7</span> En de HEERE zal de tenten van Juda ten
voorste behouden, opdat de heerlijkheid van het huis Davids, en de
heerlijkheid der inwoners van Jeruzalem, zich niet verheffe tegen Juda.

<span id="an_12:8">12:8</span> Te dien dage zal de HEERE de inwoners van
Jeruzalem beschutten; en die, die onder hen struikelen zou, zal te dien
dage zijn als David; en het huis Davids zal zijn als goden; als de Engel
des HEEREN voor hun aangezicht.

<span id="an_12:9">12:9</span> En het zal te dien dage geschieden, dat
Ik zal zoeken te verdelgen alle heidenen, die tegen Jeruzalem aankomen.

<span id="an_12:10">12:10</span> Doch over het huis Davids, en over de
inwoners van Jeruzalem, zal Ik uitstorten den Geest der genade en der
gebeden; en zij zullen Mij aanschouwen, Dien zij doorstoken hebben, en
zij zullen over Hem rouwklagen, als met de rouwklage over een enigen
zoon; en zij zullen over Hem bitterlijk kermen, gelijk men bitterlijk
kermt over een eerstgeborene.

<span id="an_12:11">12:11</span> Te dien dage zal te Jeruzalem de
rouwklage groot zijn, gelijk die rouwklage van Hadadrimmon, in het dal
van Megiddon.

<span id="an_12:12">12:12</span> En het land zal rouwklagen, elk
geslacht bijzonder; het geslacht van het huis Davids bijzonder, en
hunlieder vrouwen bijzonder; en het geslacht van het huis van Nathan
bijzonder, en hun vrouwen bijzonder;

<span id="an_12:13">12:13</span> Het geslacht van het huis van Levi
bijzonder, en hun vrouwen bijzonder; het geslacht van Simei bijzonder,
en hun vrouwen bijzonder;

<span id="an_12:14">12:14</span> Al de overige geslachten, elk geslacht
bijzonder, en hunlieder vrouwen bijzonder.

<span id="an_13:1">13:1</span> Te dien dage zal er een Fontein geopend
zijn voor het huis Davids, en voor de inwoners van Jeruzalem, tegen de
zonde en tegen de onreinigheid.

<span id="an_13:2">13:2</span> En het zal te dien dage geschieden,
spreekt de HEERE der heirscharen, dat Ik uitroeien zal uit het land de
namen der afgoden, dat zij niet meer gedacht zullen worden; ja, ook de
profeten, en den onreinen geest zal Ik uit het land wegdoen.

<span id="an_13:3">13:3</span> En het zal geschieden, wanneer iemand
meer profeteert, dat zijn vader en zijn moeder, die hem gegenereerd
hebben, tot hem zullen zeggen: Gij zult niet leven, dewijl gij valsheid
gesproken hebt in den Naam des HEEREN; en zijn vader en zijn moeder, die
hem gegenereerd hebben, zullen hem doorsteken, wanneer hij profeteert.

<span id="an_13:4">13:4</span> En het zal geschieden te dien dage, dat
die profeten beschaamd zullen worden, een iegelijk van wege zijn
gezicht, wanneer hij profeteert; en zij zullen geen haren mantel
aandoen, om te liegen;

<span id="an_13:5">13:5</span> Maar hij zal zeggen: Ik ben geen profeet,
ik ben een man, die het land bouwt; want een mens heeft mij daartoe
geworven van mijn jeugd aan.

<span id="an_13:6">13:6</span> En zo iemand tot hem zegt: Wat zijn deze
wonden in uw handen? zo zal hij zeggen: Het zijn de wonden, waarmede ik
geslagen ben, in het huis mijner liefhebbers.

<span id="an_13:7">13:7</span> Zwaard! ontwaak tegen Mijn Herder, en
tegen den Man, Die Mijn Metgezel is, spreekt de HEERE der heirscharen;
sla dien Herder, en de schapen zullen verstrooid worden; maar Ik zal
Mijn hand tot de kleinen wenden.

<span id="an_13:8">13:8</span> En het zal geschieden in het ganse land,
spreekt de HEERE, de twee delen daarin zullen uitgeroeid worden, en den
geest geven; maar het derde deel zal daarin overblijven.

<span id="an_13:9">13:9</span> En Ik zal dat derde deel in het vuur
brengen, en Ik zal het louteren, gelijk men zilver loutert, en Ik zal
het beproeven, gelijk men goud beproeft; het zal Mijn Naam aanroepen, en
Ik zal het verhoren; Ik zal zeggen: Het is Mijn volk; en het zal zeggen:
De HEERE is mijn God.

<span id="an_14:1">14:1</span> Ziet, de dag komt den HEERE, dat uw roof
zal uitgedeeld worden in het midden van u, o Jeruzalem!

<span id="an_14:2">14:2</span> Want Ik zal alle heidenen tegen Jeruzalem
ten strijde verzamelen; en de stad zal ingenomen, en de huizen zullen
geplunderd, en de vrouwen zullen geschonden worden; en de helft der stad
zal uitgaan in de gevangenis; maar het overige des volks zal uit de stad
niet uitgeroeid worden.

<span id="an_14:3">14:3</span> En de HEERE zal uittrekken, en Hij zal
strijden tegen die heidenen, gelijk ten dage als Hij gestreden heeft,
ten dage des strijds.

<span id="an_14:4">14:4</span> En Zijn voeten zullen te dien dage staan
op den Olijfberg, die voor Jeruzalem ligt, tegen het oosten; en de
Olijfberg zal in tweeen gespleten worden naar het oosten, en naar het
westen, zodat er een zeer grote vallei zal zijn; en de ene helft des
bergs zal wijken naar het noorden, en de helft deszelven naar het
zuiden.

<span id="an_14:5">14:5</span> Dan zult gijlieden vlieden door de vallei
Mijner bergen (want deze vallei der bergen zal reiken tot Azal), en gij
zult vlieden, gelijk als gij vloodt voor de aardbeving in de dagen van
Uzzia, den koning van Juda; den zal de HEERE, mijn God, komen, en al de
heiligen met U, o HEERE!

<span id="an_14:6">14:6</span> En het zal te dien dage geschieden, dat
er niet zal zijn het kostelijke licht, en de dikke duisternis.

<span id="an_14:7">14:7</span> Maar het zal een enige dag zijn, die den
HEERE bekend zal zijn; het zal noch dag, noch nacht zijn; en het zal
geschieden, ten tijde des avonds, dat het licht zal wezen.

<span id="an_14:8">14:8</span> Ook zal het te dien dage geschieden, dat
er levende wateren uit Jeruzalem vlieten zullen, de helft van die naar
de oostzee, en de helft van die naar de achterste zee aan; zij zullen
des zomers en des winters zijn.

<span id="an_14:9">14:9</span> En de HEERE zal tot Koning over de ganse
aarde zijn; te dien dage zal de HEERE een zijn, en Zijn Naam een.

<span id="an_14:10">14:10</span> Dit ganse land zal rondom als een vlak
veld gemaakt worden, van Geba tot Rimmon toe, zuidwaarts van Jeruzalem;
en zij zal verhoogd en bewoond worden in haar plaats; van de poort van
Benjamin af, tot aan de plaats van de eerste poort, tot aan de Hoekpoort
toe; en van den toren van Hananeel, tot aan des konings wijnbakken toe.

<span id="an_14:11">14:11</span> En zij zullen daarin wonen, en er zal
geen verbanning meer zijn; want Jeruzalem zal zeker wonen.

<span id="an_14:12">14:12</span> En dit zal de plage zijn, waarmede de
HEERE al de volken plagen zal, die tegen Jeruzalem krijg gevoerd zullen
hebben: Hij zal een iegelijks vlees, daar hij op zijn voeten staat, doen
uitteren; en een iegelijks ogen zullen uitteren in hun holen; een eens
iegelijks tong zal in hun mond uitteren.

<span id="an_14:13">14:13</span> Ook zal het te dien dage geschieden,
dat er een groot gedruis van den HEERE onder hen zal wezen, zodat zij
een ieder zijns naasten hand zullen aangrijpen, een eens ieders hand zal
tegen de hand zijns naasten opgaan.

<span id="an_14:14">14:14</span> En ook zal Juda te Jeruzalem strijden;
en het vermogen aller heidenen rondom zal verzameld worden, goud en
zilver, en klederen in grote menigte.

<span id="an_14:15">14:15</span> Alzo zal ook de plage der paarden, der
muildieren, der kemelen, en der ezelen, en aller beesten zijn, die in
diezelve heirlegers geweest zullen zijn, gelijk gener plage geweest is.

<span id="an_14:16">14:16</span> En het zal geschieden, dat al de
overgeblevenen van alle heidenen, die tegen Jeruzalem zullen gekomen
zijn, die zullen van jaar tot jaar optrekken om aan te bidden den
Koning, den HEERE der heirscharen, en om te vieren het feest der
loofhutten.

<span id="an_14:17">14:17</span> En het zal geschieden, zo wie van de
geslachten der aarde niet zal optrekken naar Jeruzalem, om den Koning,
den HEERE der heirscharen, te aanbidden, zo zal er over henlieden geen
regen wezen.

<span id="an_14:18">14:18</span> En indien het geslacht der Egyptenaren,
over dewelke de. regen niet is, niet zal optrekken noch komen, zo zal
die plage over hen zijn, met dewelke de HEERE die heidenen plagen zal,
die niet optrekken zullen, om te vieren het feest der loofhutten.

<span id="an_14:19">14:19</span> Dit zal de zonde der Egyptenaren zijn,
mitsgaders de zonde aller heidenen, die niet optrekken zullen, om te
vieren het feest der loofhutten.

<span id="an_14:20">14:20</span> Te dien dage zal op de bellen der
paarden staan: De HEILIGHEID DES HEEREN. En de potten in het huis des
HEEREN zullen zijn als de sprengbekkens voor het altaar;

<span id="an_14:21">14:21</span> Ja, al de potten in Jeruzalem en in
Juda zullen den HEERE der heirscharen heilig zijn, zodat allen, die
offeren willen, zullen komen, en van dezelve nemen, en in dezelve koken;
en er zal geen Kanaaniet meer zijn, in het huis des HEEREN der
heirscharen, te dien dage.

------------------------------------------------------------------------

[Next: Malachi](mal)
