[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](gal)  [Next](phi) 

------------------------------------------------------------------------

### Dutch Bible: Ephesians

<span id="an_1:1">1:1</span> Paulus, een apostel van Jezus Christus,
door den wil van God, aan de heiligen, die te Efeze zijn, en gelovigen
in Christus Jezus:

<span id="an_1:2">1:2</span> Genade zij u en vrede van God, onzen Vader,
en den Heere Jezus Christus.

<span id="an_1:3">1:3</span> Gezegend zij de God en Vader van onzen
Heere Jezus Christus, Die ons gezegend heeft met alle geestelijke
zegening in den hemel in Christus.

<span id="an_1:4">1:4</span> Gelijk Hij ons uitverkoren heeft in Hem,
voor de grondlegging der wereld, opdat wij zouden heilig en
onberispelijk zijn voor Hem in de liefde;

<span id="an_1:5">1:5</span> Die ons te voren verordineerd heeft tot
aanneming tot kinderen, door Jezus Christus, in Zichzelven, naar het
welbehagen van Zijn wil.

<span id="an_1:6">1:6</span> Tot prijs der heerlijkheid Zijner genade,
door welke Hij ons begenadigd heeft in den Geliefde;

<span id="an_1:7">1:7</span> In Welken wij hebben de verlossing door
Zijn bloed, namelijk de vergeving der misdaden, naar den rijkdom Zijner
genade,

<span id="an_1:8">1:8</span> Met welke Hij overvloedig is geweest over
ons in alle wijsheid en voorzichtigheid;

<span id="an_1:9">1:9</span> Ons bekend gemaakt hebbende de
verborgenheid van Zijn wil, naar Zijn welbehagen, hetwelk Hij
voorgenomen had in Zichzelven.

<span id="an_1:10">1:10</span> Om in de bedeling van de volheid der
tijden, wederom alles tot een te vergaderen in Christus, beide dat in
den hemel is, en dat op de aarde is;

<span id="an_1:11">1:11</span> In Hem, in Welken wij ook een erfdeel
geworden zijn, wij, die te voren verordineerd waren naar het voornemen
Desgenen, Die alle dingen werkt naar den raad van Zijn wil;

<span id="an_1:12">1:12</span> Opdat wij zouden zijn tot prijs Zijner
heerlijkheid, wij, die eerst in Christus gehoopt hebben.

<span id="an_1:13">1:13</span> In Welken ook gij zijt, nadat gij het
woord der waarheid, namelijk het Evangelie uwer zaligheid gehoord hebt;
in Welken gij ook, nadat gij geloofd hebt, zijt verzegeld geworden met
den Heiligen Geest der belofte;

<span id="an_1:14">1:14</span> Die het onderpand is van onze erfenis,
tot de verkregene verlossing, tot prijs Zijner heerlijkheid.

<span id="an_1:15">1:15</span> Daarom ook ik, gehoord hebbende het
geloof in den Heere Jezus, dat onder u is, en de liefde tot al de
heiligen,

<span id="an_1:16">1:16</span> Houde niet op voor u te danken,
gedenkende uwer in mijn gebeden;

<span id="an_1:17">1:17</span> Opdat de God van onzen Heere Jezus
Christus, de Vader der heerlijkheid, u geve den Geest der wijsheid en
der openbaring in Zijn kennis;

<span id="an_1:18">1:18</span> Namelijk verlichte ogen uws verstands,
opdat gij moogt weten, welke zij de hoop van Zijn roeping, en welke de
rijkdom zij der heerlijkheid van Zijn erfenis in de heiligen;

<span id="an_1:19">1:19</span> En welke de uitnemende grootheid Zijner
kracht zij aan ons, die geloven, naar de werking der sterkte Zijner
macht,

<span id="an_1:20">1:20</span> Die Hij gewrocht heeft in Christus, als
Hij Hem uit de doden heeft opgewekt; en heeft Hem gezet tot Zijn rechter
hand in den hemel;

<span id="an_1:21">1:21</span> Verre boven alle overheid, en macht, en
kracht, en heerschappij, en allen naam, die genaamd wordt, niet alleen
in deze wereld, maar ook in de toekomende;

<span id="an_1:22">1:22</span> En heeft alle dingen Zijn voeten
onderworpen, en heeft Hem der Gemeente gegeven tot een Hoofd boven alle
dingen;

<span id="an_1:23">1:23</span> Welke Zijn lichaam is, en de vervulling
Desgenen, Die alles in allen vervult.

<span id="an_2:1">2:1</span> En u heeft Hij mede levend gemaakt, daar
gij dood waart door de misdaden en de zonden;

<span id="an_2:2">2:2</span> In welke gij eertijds gewandeld hebt, naar
de eeuw dezer wereld, naar den overste van de macht der lucht, van den
geest, die nu werkt in de kinderen der ongehoorzaamheid;

<span id="an_2:3">2:3</span> Onder dewelke ook wij allen eertijds
verkeerd hebben in de begeerlijkheden onzes vleses, doende den wil des
vleses en der gedachten; en wij waren van nature kinderen des toorns,
gelijk ook de anderen;

<span id="an_2:4">2:4</span> Maar God, Die rijk is in barmhartigheid
door Zijn grote liefde, waarmede Hij ons liefgehad heeft,

<span id="an_2:5">2:5</span> Ook toen wij dood waren door de misdaden,
heeft ons levend gemaakt met Christus; (uit genade zijt gij zalig
geworden)

<span id="an_2:6">2:6</span> En heeft ons mede opgewekt, en heeft ons
mede gezet in den hemel in Christus Jezus;

<span id="an_2:7">2:7</span> Opdat Hij zou betonen in de toekomende
eeuwen den uitnemenden rijkdom Zijner genade, door de goedertierenheid
over ons in Christus Jezus.

<span id="an_2:8">2:8</span> Want uit genade zijt gij zalig geworden
door het geloof; en dat niet uit u, het is Gods gave;

<span id="an_2:9">2:9</span> Niet uit de werken, opdat niemand roeme.

<span id="an_2:10">2:10</span> Want wij zijn Zijn maaksel, geschapen in
Christus Jezus tot goede werken, welke God voorbereid heeft, opdat wij
in dezelve zouden wandelen.

<span id="an_2:11">2:11</span> Daarom gedenkt, dat gij, die eertijds
heidenen waart in het vlees, en die voorhuid genaamd werdt van degenen,
die genaamd zijn besnijdenis in het vlees, die met handen geschiedt;

<span id="an_2:12">2:12</span> Dat gij in dien tijd waart zonder
Christus, vervreemd van het burgerschap Israels, en vreemdelingen van de
verbonden der belofte, geen hoop hebbende, en zonder God in de wereld.

<span id="an_2:13">2:13</span> Maar nu in Christus Jezus, zijt gij, die
eertijds verre waart, nabij geworden door het bloed van Christus.

<span id="an_2:14">2:14</span> Want Hij is onze vrede, Die deze beiden
een gemaakt heeft, en den middelmuur des afscheidsels gebroken hebbende,

<span id="an_2:15">2:15</span> Heeft Hij de vijandschap in Zijn vlees te
niet gemaakt, namelijk de wet der geboden in inzettingen bestaande;
opdat Hij die twee in Zichzelven tot een nieuwen mens zou scheppen,
vrede makende;

<span id="an_2:16">2:16</span> En opdat Hij die beiden met God in een
lichaam zou verzoenen door het kruis, de vijandschap aan hetzelve gedood
hebbende.

<span id="an_2:17">2:17</span> En komende, heeft Hij door het Evangelie
vrede verkondigd u, die verre waart, en dien, die nabij waren.

<span id="an_2:18">2:18</span> Want door Hem hebben wij beiden den
toegang door een Geest tot den Vader.

<span id="an_2:19">2:19</span> Zo zijt gij dan niet meer vreemdelingen
en bijwoners, maar medeburgers der heiligen, en huisgenoten Gods;

<span id="an_2:20">2:20</span> Gebouwd op het fondament der apostelen en
profeten, waarvan Jezus Christus is de uiterste Hoeksteen;

<span id="an_2:21">2:21</span> Op Welken het gehele gebouw, bekwamelijk
samengevoegd zijnde, opwast tot een heiligen tempel in den Heere;

<span id="an_2:22">2:22</span> Op Welken ook gij mede gebouwd wordt tot
een woonstede Gods in den Geest.

<span id="an_3:1">3:1</span> Om deze oorzaak ben ik Paulus de gevangene
van Christus Jezus, voor u, die heidenen zijt.

<span id="an_3:2">3:2</span> Indien gij maar gehoord hebt van de
bedeling der genade Gods, die mij gegeven is aan u;

<span id="an_3:3">3:3</span> Dat Hij mij door openbaring heeft bekend
gemaakt deze verborgenheid, (gelijk ik met weinige woorden te voren
geschreven heb;

<span id="an_3:4">3:4</span> Waaraan gij, dit lezende, kunt bemerken
mijn wetenschap, in deze verborgenheid van Christus),

<span id="an_3:5">3:5</span> Welke in andere eeuwen den kinderen der
mensen niet is bekend gemaakt, gelijk zij nu is geopenbaard aan Zijn
heilige apostelen en profeten, door den Geest;

<span id="an_3:6">3:6</span> Namelijk dat de heidenen zijn
medeerfgenamen, en van hetzelfde lichaam, en mededeelgenoten Zijner
belofte in Christus, door het Evangelie;

<span id="an_3:7">3:7</span> Waarvan ik een dienaar geworden ben, naar
de gave der genade Gods, die mij gegeven is, naar de werking Zijner
kracht.

<span id="an_3:8">3:8</span> Mij, den allerminste van al de heiligen, is
deze genade gegeven, om onder de heidenen door het Evangelie te
verkondigen den onnaspeurlijken rijkdom van Christus,

<span id="an_3:9">3:9</span> En allen te verlichten, dat zij mogen
verstaan, welke de gemeenschap der verborgenheid zij, die van alle
eeuwen verborgen is geweest in God, Welke alle dingen geschapen heeft
door Jezus Christus;

<span id="an_3:10">3:10</span> Opdat nu, door de Gemeente, bekend
gemaakt worde aan de overheden en de machten in den hemel de veelvuldige
wijsheid Gods;

<span id="an_3:11">3:11</span> Naar het eeuwig voornemen, dat Hij
gemaakt heeft in Christus Jezus, onzen Heere;

<span id="an_3:12">3:12</span> In Denwelken wij hebben de
vrijmoedigheid, en den toegang met vertrouwen, door het geloof aan Hem.

<span id="an_3:13">3:13</span> Daarom bid ik, dat gij niet vertraagt in
mijn verdrukkingen voor u, hetwelke is uw heerlijkheid.

<span id="an_3:14">3:14</span> Om deze oorzaak buig ik mijn knieen tot
den Vader van onzen Heere Jezus Christus,

<span id="an_3:15">3:15</span> Uit Welken al het geslacht in de hemelen
en op de aarde genoemd wordt,

<span id="an_3:16">3:16</span> Opdat Hij u geve, naar den rijkdom Zijner
heerlijkheid, met kracht versterkt te worden door Zijn Geest in den
inwendigen mens;

<span id="an_3:17">3:17</span> Opdat Christus door het geloof in uw
harten wone, en gij in de liefde geworteld en gegrond zijt;

<span id="an_3:18">3:18</span> Opdat gij ten volle kondet begrijpen met
al de heiligen, welke de breedte, en lengte, en diepte, en hoogte zij,

<span id="an_3:19">3:19</span> En bekennen de liefde van Christus, die
de kennis te boven gaat, opdat gij vervuld wordt tot al de volheid Gods.

<span id="an_3:20">3:20</span> Hem nu, Die machtig is meer dan
overvloediglijk te doen, boven al wat wij bidden of denken, naar de
kracht, die in ons werkt,

<span id="an_3:21">3:21</span> Hem, zeg ik, zij de heerlijkheid in de
Gemeente, door Christus Jezus, in alle geslachten, tot alle eeuwigheid.
Amen.

<span id="an_4:1">4:1</span> Zo bid ik u dan, ik, de gevangene in den
Heere, dat gij wandelt waardiglijk der roeping, met welke gij geroepen
zijt;

<span id="an_4:2">4:2</span> Met alle ootmoedigheid en zachtmoedigheid,
met lankmoedigheid, verdragende elkander in liefde;

<span id="an_4:3">4:3</span> U benaarstigende te behouden de enigheid
des Geestes door den band des vredes.

<span id="an_4:4">4:4</span> Een lichaam is het, en een Geest,
gelijkerwijs gij ook geroepen zijt tot een hoop uwer roeping;

<span id="an_4:5">4:5</span> Een Heere, een geloof, een doop,

<span id="an_4:6">4:6</span> Een God en Vader van allen, Die daar is
boven allen, en door allen, en in u allen.

<span id="an_4:7">4:7</span> Maar aan elkeen van ons is de genade
gegeven, naar de maat der gave van Christus.

<span id="an_4:8">4:8</span> Daarom zegt Hij: Als Hij opgevaren is in de
hoogte, heeft Hij de gevangenis gevangen genomen, en heeft den mensen
gaven gegeven.

<span id="an_4:9">4:9</span> Nu dit: Hij is opgevaren; wat is het, dan
dat Hij ook eerst is nedergedaald in de nederste delen der aarde?

<span id="an_4:10">4:10</span> Die nedergedaald is, is Dezelfde ook, Die
opgevaren is verre boven al de hemelen, opdat Hij alle dingen vervullen
zou.

<span id="an_4:11">4:11</span> En Dezelfde heeft gegeven sommigen tot
apostelen, en sommigen tot profeten, en sommigen tot evangelisten, en
sommigen tot herders en leraars;

<span id="an_4:12">4:12</span> Tot de volmaking der heiligen, tot het
werk der bediening, tot opbouwing des lichaams van Christus;

<span id="an_4:13">4:13</span> Totdat wij allen zullen komen tot de
enigheid des geloofs en der kennis van den Zoon Gods, tot een volkomen
man, tot de mate van de grootte der volheid van Christus;

<span id="an_4:14">4:14</span> Opdat wij niet meer kinderen zouden zijn,
die als de vloed bewogen en omgevoerd worden met allen wind der leer,
door de bedriegerij der mensen, door arglistigheid, om listiglijk tot
dwaling te brengen;

<span id="an_4:15">4:15</span> Maar de waarheid betrachtende in liefde,
alleszins zouden opwassen in Hem, Die het Hoofd is, namelijk Christus;

<span id="an_4:16">4:16</span> Uit Welken het gehele lichaam bekwamelijk
samengevoegd en samen vastgemaakt zijnde, door alle voegselen der
toebrenging, naar de werking van een iegelijk deel in zijn maat, den
wasdom des lichaams bekomt, tot zijns zelfs opbouwing in de liefde.

<span id="an_4:17">4:17</span> Ik zeg dan dit, en betuig het in den
Heere, dat gij niet meer wandelt, gelijk als de andere heidenen wandelen
in de ijdelheid huns gemoeds.

<span id="an_4:18">4:18</span> Verduisterd in het verstand, vervreemd
zijnde van het leven Gods, door de onwetendheid, die in hen is, door de
verharding huns harten;

<span id="an_4:19">4:19</span> Welke, ongevoelig geworden zijnde,
zichzelven hebben overgegeven tot ontuchtigheid, om alle onreinigheid
gieriglijk te bedrijven.

<span id="an_4:20">4:20</span> Doch gij hebt Christus alzo niet geleerd;

<span id="an_4:21">4:21</span> Indien gij naar Hem gehoord hebt, en door
Hem geleerd zijt, gelijk de waarheid in Jezus is;

<span id="an_4:22">4:22</span> Te weten dat gij zoudt afleggen,
aangaande de vorige wandeling, den ouden mens, die verdorven wordt door
de begeerlijkheden der verleiding;

<span id="an_4:23">4:23</span> En dat gij zoudt vernieuwd worden in den
geest uws gemoeds,

<span id="an_4:24">4:24</span> En den nieuwen mens aandoen, die naar God
geschapen is in ware rechtvaardigheid en heiligheid.

<span id="an_4:25">4:25</span> Daarom legt af de leugen, en spreekt de
waarheid, een iegelijk met zijn naaste; want wij zijn elkanders leden.

<span id="an_4:26">4:26</span> Wordt toornig, en zondigt niet; de zon ga
niet onder over uw toornigheid;

<span id="an_4:27">4:27</span> En geeft den duivel geen plaats.

<span id="an_4:28">4:28</span> Die gestolen heeft, stele niet meer, maar
arbeide liever, werkende dat goed is met de handen, opdat hij hebbe mede
te delen dengene, die nood heeft.

<span id="an_4:29">4:29</span> Geen vuile rede ga uit uw mond, maar zo
er enige goede rede is tot nuttige stichting, opdat zij genade geve
dien, die dezelve horen.

<span id="an_4:30">4:30</span> En bedroeft den Heiligen Geest Gods niet,
door Welken gij verzegeld zijt tot den dag der verlossing.

<span id="an_4:31">4:31</span> Alle bitterheid, en toornigheid, en
gramschap, en geroep, en lastering zij van u geweerd, met alle boosheid;

<span id="an_4:32">4:32</span> Maar zijt jegens elkander goedertieren,
barmhartig, vergevende elkander, gelijkerwijs ook God in Christus
ulieden vergeven heeft.

<span id="an_5:1">5:1</span> Zijt dan navolgers Gods, als geliefde
kinderen;

<span id="an_5:2">5:2</span> En wandelt in de liefde, gelijkerwijs ook
Christus ons liefgehad heeft, en Zichzelven voor ons heeft overgegeven
tot een offerande en een slachtoffer, Gode tot een welriekenden reuk.

<span id="an_5:3">5:3</span> Maar hoererij en alle onreinigheid, of
gierigheid, laat ook onder u niet genoemd worden, gelijkerwijs het den
heiligen betaamt,

<span id="an_5:4">5:4</span> Noch oneerbaarheid, noch zot geklap, of
gekkernij, welke niet betamen; maar veelmeer dankzegging.

<span id="an_5:5">5:5</span> Want dit weet gij, dat geen hoereerder, of
onreine, of gierigaard, die een afgodendienaar is, erfenis heeft in het
Koninkrijk van Christus en van God.

<span id="an_5:6">5:6</span> Dat u niemand verleide met ijdele woorden;
want om deze dingen komt de toorn Gods over de kinderen der
ongehoorzaamheid.

<span id="an_5:7">5:7</span> Zo zijt dan hun medegenoten niet.

<span id="an_5:8">5:8</span> Want gij waart eertijds duisternis, maar nu
zijt gij licht in den Heere; wandelt als kinderen des lichts.

<span id="an_5:9">5:9</span> (Want de vrucht des Geestes is in alle
goedigheid, en rechtvaardigheid, en waarheid),

<span id="an_5:10">5:10</span> Beproevende wat den Heere welbehagelijk
zij.

<span id="an_5:11">5:11</span> En hebt geen gemeenschap met de
onvruchtbare werken der duisternis, maar bestraft ze ook veeleer.

<span id="an_5:12">5:12</span> Want hetgeen heimelijk van hen geschiedt,
is schandelijk ook te zeggen.

<span id="an_5:13">5:13</span> Maar al deze dingen, van het licht
bestraft zijnde, worden openbaar; want al wat openbaar maakt, is licht.

<span id="an_5:14">5:14</span> Daarom zegt Hij: Ontwaakt, gij, die
slaapt, en staat op uit de doden; en Christus zal over u lichten.

<span id="an_5:15">5:15</span> Ziet dan, hoe gij voorzichtiglijk
wandelt, niet als onwijzen, maar als wijzen.

<span id="an_5:16">5:16</span> Den tijd uitkopende, dewijl de dagen boos
zijn.

<span id="an_5:17">5:17</span> Daarom zijt niet onverstandig, maar
verstaat, welke de wil des Heeren zij.

<span id="an_5:18">5:18</span> En wordt niet dronken in wijn, waarin
overdaad is, maar wordt vervuld met den Geest;

<span id="an_5:19">5:19</span> Sprekende onder elkander met psalmen, en
lofzangen, en geestelijke liederen, zingende en psalmende den Heere in
uw hart;

<span id="an_5:20">5:20</span> Dankende te allen tijd over alle dingen
God en den Vader, in den Naam van onzen Heere Jezus Christus;

<span id="an_5:21">5:21</span> Elkander onderdanig zijnde in de vreze
Gods.

<span id="an_5:22">5:22</span> Gij vrouwen, weest aan uw eigen mannen
onderdanig, gelijk aan den Heere;

<span id="an_5:23">5:23</span> Want de man is het hoofd der vrouw,
gelijk ook Christus het Hoofd der Gemeente is; en Hij is de Behouder des
lichaams.

<span id="an_5:24">5:24</span> Daarom, gelijk de Gemeente aan Christus
onderdanig is, alzo ook de vrouwen aan haar eigen mannen in alles.

<span id="an_5:25">5:25</span> Gij mannen, hebt uw eigen vrouwen lief,
gelijk ook Christus de Gemeente liefgehad heeft, en Zichzelven voor haar
heeft overgegeven;

<span id="an_5:26">5:26</span> Opdat Hij haar heiligen zou, haar
gereinigd hebbende met het bad des waters door het Woord;

<span id="an_5:27">5:27</span> Opdat Hij haar Zichzelven heerlijk zou
voorstellen, een Gemeente, die geen vlek of rimpel heeft, of iets
dergelijks, maar dat zij zou heilig zijn en onberispelijk.

<span id="an_5:28">5:28</span> Alzo zijn de mannen schuldig hun eigen
vrouwen lief te hebben, gelijk hun eigen lichamen. Die zijn eigen vrouw
liefheeft, die heeft zichzelven lief.

<span id="an_5:29">5:29</span> Want niemand heeft ooit zijn eigen vlees
gehaat, maar hij voedt het, en onderhoudt het, gelijkerwijs ook de Heere
de Gemeente.

<span id="an_5:30">5:30</span> Want wij zijn leden Zijns lichaams, van
Zijn vlees en van Zijn benen.

<span id="an_5:31">5:31</span> Daarom zal een mens zijn vader en moeder
verlaten, en zal zijn vrouw aanhangen; en zij twee zullen tot een vlees
wezen.

<span id="an_5:32">5:32</span> Deze verborgenheid is groot; doch ik zeg
dit, ziende op Christus en op de Gemeente.

<span id="an_5:33">5:33</span> Zo dan ook gijlieden, elk in het
bijzonder, een iegelijk hebbe zijn eigen vrouw, alzo lief als
zichzelven; en de vrouw zie, dat zij den man vreze.

<span id="an_6:1">6:1</span> Gij kinderen, zijt uw ouderen gehoorzaam in
den Heere; want dat is recht.

<span id="an_6:2">6:2</span> Eert uw vader en moeder (hetwelk het eerste
gebod is met een belofte),

<span id="an_6:3">6:3</span> Opdat het u welga, en dat gij lang leeft op
de aarde.

<span id="an_6:4">6:4</span> En gij vaders, verwekt uw kinderen niet tot
toorn, maar voedt hen op in de lering en vermaning des Heeren.

<span id="an_6:5">6:5</span> Gij dienstknechten, zijt gehoorzaam uw
heren naar het vlees, met vreze en beven, in eenvoudigheid uws harten,
gelijk als aan Christus;

<span id="an_6:6">6:6</span> Niet naar ogendienst, als mensenbehagers,
maar als dienstknechten van Christus, doende den wil van God van harte;

<span id="an_6:7">6:7</span> Dienende met goedwilligheid den Heere, en
niet de mensen;

<span id="an_6:8">6:8</span> Wetende, dat zo wat goed een iegelijk
gedaan zal hebben, hij datzelve van den Heere zal ontvangen, hetzij
dienstknecht, hetzij vrije.

<span id="an_6:9">6:9</span> En gij heren, doet hetzelfde bij hen,
nalatende de dreiging; als die weet, dat ook uw eigen Heere in de
hemelen is, en dat geen aanneming des persoons bij Hem is.

<span id="an_6:10">6:10</span> Voorts, mijn broeders, wordt krachtig in
den Heere, en in de sterkte Zijner macht.

<span id="an_6:11">6:11</span> Doet aan de gehele wapenrusting Gods,
opdat gij kunt staan tegen de listige omleidingen des duivels.

<span id="an_6:12">6:12</span> Want wij hebben den strijd niet tegen
vlees en bloed, maar tegen de overheden, tegen de machten, tegen de
geweldhebbers der wereld, der duisternis dezer eeuw, tegen de
geestelijke boosheden in de lucht.

<span id="an_6:13">6:13</span> Daarom neemt aan de gehele wapenrusting
Gods, opdat gij kunt wederstaan in den bozen dag, en alles verricht
hebbende, staande blijven.

<span id="an_6:14">6:14</span> Staat dan, uw lenden omgord hebbende met
de waarheid, en aangedaan hebbende het borstwapen der gerechtigheid;

<span id="an_6:15">6:15</span> En de voeten geschoeid hebbende met
bereidheid van het Evangelie des vredes;

<span id="an_6:16">6:16</span> Bovenal aangenomen hebbende het schild
des geloofs, met hetwelk gij al de vurige pijlen des bozen zult kunnen
uitblussen.

<span id="an_6:17">6:17</span> En neemt den helm der zaligheid, en het
zwaard des Geestes, hetwelk is Gods Woord.

<span id="an_6:18">6:18</span> Met alle bidding en smeking, biddende te
allen tijd in den Geest, en tot hetzelve wakende met alle gedurigheid en
smeking voor al de heiligen;

<span id="an_6:19">6:19</span> En voor mij, opdat mij het Woord gegeven
worde in de opening mijns monds met vrijmoedigheid, om de verborgenheid
van het Evangelie bekend te maken;

<span id="an_6:20">6:20</span> Waarover ik een gezant ben in een keten,
opdat ik in hetzelve vrijmoediglijk moge spreken, gelijk mij betaamt te
spreken.

<span id="an_6:21">6:21</span> En opdat ook gij moogt weten hetgeen mij
aangaat; en wat ik doe, dat alles zal u Tychikus, de geliefde broeder en
getrouwe dienaar in den Heere, bekend maken;

<span id="an_6:22">6:22</span> Denwelken ik tot datzelfde einde tot u
gezonden heb, opdat gij onze zaken zoudt weten, en hij uw harten zou
vertroosten.

<span id="an_6:23">6:23</span> Vrede zij den broederen, en liefde met
geloof, van God den Vader, en den Heere Jezus Christus.

<span id="an_6:24">6:24</span> De genade zij met al degenen, die onzen
Heere Jezus Christus liefhebben in onverderfelijkheid. Amen.

------------------------------------------------------------------------

[Next: Philippians](phi)
