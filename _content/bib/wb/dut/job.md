[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](est)  [Next](psa) 

------------------------------------------------------------------------

### Dutch Bible: Job

<span id="an_1:1">1:1</span> Er was een man in het land Uz, zijn naam
was Job; en dezelve man was oprecht, en vroom, en godvrezende, en
wijkende van het kwaad.

<span id="an_1:2">1:2</span> En hem werden zeven zonen en drie dochteren
geboren.

<span id="an_1:3">1:3</span> Daartoe was zijn vee zeven duizend schapen,
en drie duizend kemelen, en vijfhonderd juk ossen, en vijfhonderd
ezelinnen; ook was zijn dienstvolk zeer veel; zodat deze man groter was
dan al die van het oosten.

<span id="an_1:4">1:4</span> En zijn zonen gingen, en maakten maaltijden
in ieders huis op zijn dag; en zij zonden henen, en nodigden hun drie
zusteren, om met hen te eten en te drinken.

<span id="an_1:5">1:5</span> Het geschiedde dan, als de dagen der
maaltijden omgegaan waren, dat Job henenzond, en hen heiligde en des
morgens vroeg opstond, en brandofferen offerde naar hun aller getal;
want Job zeide: Misschien hebben mijn kinderen gezondigd, en God in hun
hart gezegend. Alzo deed Job al die dagen.

<span id="an_1:6">1:6</span> Er was nu een dag, als de kinderen Gods
kwamen, om zich voor den HEERE te stellen, dat de satan ook in het
midden van hen kwam.

<span id="an_1:7">1:7</span> Toen zeide de HEERE tot den satan; Van waar
komt gij? En de satan antwoordde den HEERE, en zeide: Van om te trekken
op de aarde, en van die te doorwandelen.

<span id="an_1:8">1:8</span> En de HEERE zeide tot den satan: Hebt gij
ook acht geslagen op Mijn knecht Job? Want niemand is op de aarde gelijk
hij, een man oprecht en vroom, godvrezende en wijkende van het kwaad.

<span id="an_1:9">1:9</span> Toen antwoordde de satan den HEERE, en
zeide: Is het om niet, dat Job God vreest?

<span id="an_1:10">1:10</span> Hebt Gij niet een betuining gemaakt voor
hem, en voor zijn huis, en voor al wat hij heeft rondom? Het werk zijner
handen hebt Gij gezegend, en zijn vee is in menigte uitgebroken in den
lande.

<span id="an_1:11">1:11</span> Maar toch strek nu Uw hand uit, en tast
aan alles, wat hij heeft; zo hij U niet in Uw aangezicht zal zegenen?

<span id="an_1:12">1:12</span> En de HEERE zeide tot den satan: Zie, al
wat hij heeft, zij in uw hand; alleen aan hem strek uw hand niet uit. En
de satan ging uit van het aangezicht des HEEREN.

<span id="an_1:13">1:13</span> Er was nu een dag, als zijn zonen en zijn
dochteren aten, en wijn dronken in het huis van hun broeder, den
eerstgeborene.

<span id="an_1:14">1:14</span> Dat een bode tot Job kwam, en zeide: De
runderen waren ploegende, en de ezelinnen weidende aan hun zijden.

<span id="an_1:15">1:15</span> Doch de Sabeers deden een inval, en namen
ze, en sloegen de jongeren met de scherpte des zwaards; en ik ben maar
alleen ontkomen, om het u aan te zeggen.

<span id="an_1:16">1:16</span> Als deze nog sprak, zo kwam een ander, en
zeide: Het vuur Gods viel uit den hemel, en ontstak onder de schapen en
onder de jongeren, en verteerde ze; en ik ben maar alleen ontkomen, om
het u aan te zeggen.

<span id="an_1:17">1:17</span> Als deze nog sprak, zo kwam een ander, en
zeide: De Chaldeen stelden drie hopen, en vielen op de kemelen aan, en
namen ze, en sloegen de jongeren met de scherpte des zwaards; en ik ben
maar alleen ontkomen, om het u aan te zeggen.

<span id="an_1:18">1:18</span> Als deze nog sprak, zo kwam een ander, en
zeide: Uw zonen en uw dochteren aten, en dronken wijn, in het huis van
hun broeder, den eerstgeborene;

<span id="an_1:19">1:19</span> En zie, een grote wind kwam van over de
woestijn, en stiet aan de vier hoeken van het huis, en het viel op de
jongelingen, dat ze stierven; en ik ben maar alleen ontkomen, om het u
aan te zeggen.

<span id="an_1:20">1:20</span> Toen stond Job op, en scheurde zijn
mantel, en schoor zijn hoofd, en viel op de aarde, en boog zich neder;

<span id="an_1:21">1:21</span> En hij zeide: Naakt ben ik uit mijner
moeders buik gekomen, en naakt zal ik daarhenen wederkeren. De HEERE
heeft gegeven, en de HEERE heeft genomen; de Naam des HEEREN zij
geloofd!

<span id="an_1:22">1:22</span> In dit alles zondigde Job niet, en
schreef Gode niets ongerijmds toe.

<span id="an_2:1">2:1</span> Wederom was er een dag, als de kinderen
Gods kwamen, om zich voor den HEERE te stellen, dat de satan ook in het
midden van hen kwam, om zich voor den HEERE te stellen.

<span id="an_2:2">2:2</span> Toen zeide de HEERE tot den satan: Van waar
komt gij? En de satan antwoordde den HEERE, en zeide: Van om te trekken
op de aarde, en van die te doorwandelen.

<span id="an_2:3">2:3</span> En de HEERE zeide tot den satan: Hebt gij
ook acht geslagen op Mijn knecht Job? Want niemand is op de aarde gelijk
hij, een man, oprecht en vroom, godvrezende en wijkende van het kwaad;
en hij houdt nog vast aan zijn oprechtigheid, hoewel gij Mij tegen hem
opgehitst hebt, om hem te verslinden zonder oorzaak.

<span id="an_2:4">2:4</span> Toen antwoordde de satan den HEERE, en
zeide: Huid voor huid, en al wat iemand heeft, zal hij geven voor zijn
leven.

<span id="an_2:5">2:5</span> Doch strek nu Uw hand uit, en tast zijn
gebeente en zijn vlees aan; zo hij U niet in Uw aangezicht zal zegenen!

<span id="an_2:6">2:6</span> En de HEERE zeide tot den satan: Zie, hij
zij in uw hand, doch verschoon zijn leven.

<span id="an_2:7">2:7</span> Toen ging de satan uit van het aangezicht
des HEEREN, en sloeg Job met boze zweren, van zijn voetzool af tot zijn
schedel toe.

<span id="an_2:8">2:8</span> En hij nam zich een potscherf, om zich
daarmede te schrabben, en hij zat neder in het midden der as.

<span id="an_2:9">2:9</span> Toen zeide zijn huisvrouw tot hem: Houdt
gij nog vast aan uw oprechtigheid? Zegen God, en sterf.

<span id="an_2:10">2:10</span> Maar hij zeide tot haar: Gij spreekt als
een der zottinnen spreekt; ja, zouden wij het goede van God ontvangen,
en het kwade niet ontvangen? In dit alles zondigde Job met zijn lippen
niet.

<span id="an_2:11">2:11</span> Als nu de drie vrienden van Job gehoord
hadden al dit kwaad, dat over hem gekomen was, kwamen zij, ieder uit
zijn plaats, Elifaz, de Themaniet, en Bildad, de Suhiet, en Zofar, de
Naamathiet; en zij waren het eens geworden, dat zij kwamen om hem te
beklagen, en om hem te vertroosten.

<span id="an_2:12">2:12</span> En toen zij hun ogen van verre ophieven,
kenden zij hem niet, en hieven hun stem op, en weenden; daartoe
scheurden zij een ieder zijn mantel, en strooiden stof op hun hoofden
naar den hemel.

<span id="an_2:13">2:13</span> Alzo zaten zij met hem op de aarde, zeven
dagen en zeven nachten; en niemand sprak tot hem een woord, want zij
zagen, dat de smart zeer groot was.

<span id="an_3:1">3:1</span> Daarna opende Job zijn mond, en vervloekte
zijn dag.

<span id="an_3:2">3:2</span> Want Job antwoordde en zeide:

<span id="an_3:3">3:3</span> De dag verga, waarin ik geboren ben, en de
nacht, waarin men zeide: Een knechtje is ontvangen;

<span id="an_3:4">3:4</span> Diezelve dag zij duisternis; dat God naar
hem niet vrage van boven; en dat geen glans over hem schijne;

<span id="an_3:5">3:5</span> Dat de duisternis en des doods schaduw hem
verontreinigen; dat wolken over hem wonen; dat hem verschrikken de
zwarte dampen des dags!

<span id="an_3:6">3:6</span> Diezelve nacht, donkerheid neme hem in; dat
hij zich niet verheuge onder de dagen des jaars; dat hij in het getal
der maanden niet kome!

<span id="an_3:7">3:7</span> Ziet, diezelve nacht zij eenzaam; dat geen
vrolijk gezang daarin kome;

<span id="an_3:8">3:8</span> Dat hem vervloeken de vervloekers des dags,
die bereid zijn hun rouw te verwekken;

<span id="an_3:9">3:9</span> Dat de sterren van zijn schemertijd
verduisterd worden; hij wachte naar het licht, en het worde niet; en hij
zie niet de oogleden des dageraads!

<span id="an_3:10">3:10</span> Omdat hij niet toegesloten heeft de
deuren mijns buiks, noch verborgen de moeite van mijn ogen.

<span id="an_3:11">3:11</span> Waarom ben ik niet gestorven van de
baarmoeder af, en heb den geest gegeven, als ik uit den buik voortkwam?

<span id="an_3:12">3:12</span> Waarom zijn mij de knieen voorgekomen, en
waartoe de borsten, opdat ik zuigen zou?

<span id="an_3:13">3:13</span> Want nu zou ik nederliggen, en stil zijn;
ik zou slapen, dan zou voor mij rust wezen;

<span id="an_3:14">3:14</span> Met de koningen en raadsheren der aarde,
die voor zich woeste plaatsen bebouwden;

<span id="an_3:15">3:15</span> Of met de vorsten, die goud hadden, die
hun huizen met zilver vervulden.

<span id="an_3:16">3:16</span> Of als een verborgene misdracht, zou ik
niet zijn; als de kinderkens, die het licht niet gezien hebben.

<span id="an_3:17">3:17</span> Daar houden de bozen op van beroering, en
daar rusten de vermoeiden van kracht;

<span id="an_3:18">3:18</span> Daar zijn de gebondenen te zamen in rust;
zij horen de stem des drijvers niet.

<span id="an_3:19">3:19</span> De kleine en de grote is daar; en de
knecht vrij van zijn heer.

<span id="an_3:20">3:20</span> Waarom geeft Hij den ellendigen het
licht, en het leven den bitterlijk bedroefden van gemoed?

<span id="an_3:21">3:21</span> Die verlangen naar den dood, maar hij is
er niet; en graven daarnaar meer dan naar verborgene schatten;

<span id="an_3:22">3:22</span> Die blijde zijn tot opspringens toe, en
zich verheugen, als zij het graf vinden;

<span id="an_3:23">3:23</span> Aan den man, wiens weg verborgen is, en
dien God overdekt heeft?

<span id="an_3:24">3:24</span> Want voor mijn brood komt mijn zuchting;
en mijn brullingen worden uitgestort als water.

<span id="an_3:25">3:25</span> Want ik vreesde een vreze, en zij is mij
aangekomen; en wat ik schroomde, is mij overkomen.

<span id="an_3:26">3:26</span> Ik was niet gerust; en was niet stil, en
rustte niet; en de beroering is gekomen.

<span id="an_4:1">4:1</span> Toen antwoordde Elifaz, de Themaniet, en
zeide:

<span id="an_4:2">4:2</span> Zo wij een woord opnemen tegen u, zult gij
verdrietig zijn? Nochtans wie zal zich van woorden kunnen onthouden?

<span id="an_4:3">4:3</span> Zie, gij hebt velen onderwezen, en gij hebt
slappe handen gesterkt;

<span id="an_4:4">4:4</span> Uw woorden hebben den struikelende
opgericht, en de krommende knieen hebt gij vastgesteld;

<span id="an_4:5">4:5</span> Maar nu komt het aan u, en gij zijt
verdrietig; het raakt tot u, en gij wordt beroerd.

<span id="an_4:6">4:6</span> Was niet uw vreze Gods uw hoop, en de
oprechtheid uwer wegen uw verwachting?

<span id="an_4:7">4:7</span> Gedenk toch, wie is de onschuldige, die
vergaan zij; en waar zijn de oprechten verdelgd?

<span id="an_4:8">4:8</span> Maar gelijk als ik gezien heb: die ondeugd
ploegen, en moeite zaaien, maaien dezelve.

<span id="an_4:9">4:9</span> Van den adem Gods vergaan zij, en van het
geblaas van Zijn neus worden zij verdaan.

<span id="an_4:10">4:10</span> De brulling des leeuws, en de stem des
fellen leeuws, en de tanden der jonge leeuwen worden verbroken.

<span id="an_4:11">4:11</span> De oude leeuw vergaat, omdat er geen roof
is, en de jongens eens oudachtigen leeuws worden verstrooid.

<span id="an_4:12">4:12</span> Voorts is tot mij een woord heimelijk
gebracht, en mijn oor heeft een weinigje daarvan gevat;

<span id="an_4:13">4:13</span> Onder de gedachten van de gezichten des
nachts, als diepe slaap valt op de mensen;

<span id="an_4:14">4:14</span> Kwam mij schrik en beving over, en
verschrikte de veelheid mijner beenderen.

<span id="an_4:15">4:15</span> Toen ging voorbij mijn aangezicht een
geest; hij deed het haar mijns vleses te berge rijzen.

<span id="an_4:16">4:16</span> Hij stond, doch ik kende zijn gedaante
niet; een beeltenis was voor mijn ogen; er was stilte, en ik hoorde een
stem, zeggende:

<span id="an_4:17">4:17</span> Zou een mens rechtvaardiger zijn dan God?
Zou een man reiner zijn dan zijn Maker?

<span id="an_4:18">4:18</span> Zie, op Zijn knechten zou Hij niet
vertrouwen; hoewel Hij in Zijn engelen klaarheid gesteld heeft.

<span id="an_4:19">4:19</span> Hoeveel te min op degenen, die lemen
huizen bewonen, welker grondslag in het stof is? Zij worden verbrijzeld
voor de motten.

<span id="an_4:20">4:20</span> Van den morgen tot den avond worden zij
vermorzeld; zonder dat men er acht op slaat, vergaan zij in eeuwigheid.

<span id="an_4:21">4:21</span> Verreist niet hun uitnemendheid met hen?
Zij sterven, maar niet in wijsheid.

<span id="an_5:1">5:1</span> Roep nu, zal er iemand zijn, die u
antwoorde? En tot wien van de heiligen zult gij u keren?

<span id="an_5:2">5:2</span> Want den dwaze brengt de toornigheid om, en
de ijver doodt den slechte.

<span id="an_5:3">5:3</span> Ik heb gezien een dwaas wortelende; doch
terstond vervloekte ik zijn woning.

<span id="an_5:4">5:4</span> Verre waren zijn zonen van heil; en zij
werden verbrijzeld in de poort, en er was geen verlosser.

<span id="an_5:5">5:5</span> Wiens oogst de hongerige verteerde, dien
hij ook tot uit de doornen gehaald had; de struikrover slokte hun
vermogen in.

<span id="an_5:6">5:6</span> Want uit het stof komt het verdriet niet
voort, en de moeite spruit niet uit de aarde;

<span id="an_5:7">5:7</span> Maar de mens wordt tot moeite geboren;
gelijk de spranken der vurige kolen zich verheffen tot vliegen.

<span id="an_5:8">5:8</span> Doch ik zou naar God zoeken, en tot God
mijn aanspraak richten;

<span id="an_5:9">5:9</span> Die grote dingen doet, die men niet
doorzoeken kan; wonderen, die men niet tellen kan;

<span id="an_5:10">5:10</span> Die den regen geeft op de aarde, en water
zendt op de straten;

<span id="an_5:11">5:11</span> Om de vernederden te stellen in het hoge;
dat de rouwdragenden door heil verheven worden.

<span id="an_5:12">5:12</span> Hij maakt te niet de gedachten der
arglistigen; dat hun handen niet een ding uitrichten.

<span id="an_5:13">5:13</span> Hij vangt de wijzen in hun arglistigheid;
dat de raad der verdraaiden gestort wordt.

<span id="an_5:14">5:14</span> Des daags ontmoeten zij de duisternis, en
gelijk des nachts tasten zij in de middag.

<span id="an_5:15">5:15</span> Maar Hij verlost den behoeftige van het
zwaard, van hun mond, en van de hand des sterken.

<span id="an_5:16">5:16</span> Zo is voor den arme verwachting; en de
boosheid stopt haar mond toe.

<span id="an_5:17">5:17</span> Zie, gelukzalig is de mens, denwelken God
straft; daarom verwerp de kastijding des Almachtigen niet.

<span id="an_5:18">5:18</span> Want Hij doet smart aan, en Hij verbindt;
Hij doorwondt, en Zijn handen helen.

<span id="an_5:19">5:19</span> In zes benauwdheden zal Hij u verlossen,
en in de zevende zal u het kwaad niet aanroeren.

<span id="an_5:20">5:20</span> In den honger zal Hij u verlossen van den
dood, en in den oorlog van het geweld des zwaards.

<span id="an_5:21">5:21</span> Tegen den gesel der tong zult gij
verborgen wezen, en gij zult niet vrezen voor de verwoesting, als zij
komt.

<span id="an_5:22">5:22</span> Tegen de verwoesting en tegen den honger
zult gij lachen, en voor het gedierte der aarde zult gij niet vrezen.

<span id="an_5:23">5:23</span> Want met de stenen des velds zal uw
verbond zijn, en het gedierte des velds zal met u bevredigd zijn.

<span id="an_5:24">5:24</span> En gij zult bevinden, dat uw tent in
vrede is; en gij zult uw woning verzorgen, en zult niet feilen.

<span id="an_5:25">5:25</span> Ook zult gij bevinden, dat uw zaad
menigvuldig wezen zal, en uw spruiten als het kruid der aarde.

<span id="an_5:26">5:26</span> Gij zult in ouderdom ten grave komen,
gelijk de korenhoop te zijner tijd opgevoerd wordt.

<span id="an_5:27">5:27</span> Zie dit, wij hebben het doorzocht, het is
alzo; hoor het, en bemerk gij het voor u.

<span id="an_6:1">6:1</span> Maar Job antwoordde en zeide:

<span id="an_6:2">6:2</span> Och, of mijn verdriet recht gewogen wierd,
en men mijn ellende samen in een weegschaal ophief!

<span id="an_6:3">6:3</span> Want het zou nu zwaarder zijn dan het zand
der zeeen; daarom worden mijn woorden opgezwolgen.

<span id="an_6:4">6:4</span> Want de pijlen des Almachtigen zijn in mij,
welker vurig venijn mijn geest uitdrinkt; de verschrikkingen Gods rusten
zich tegen mij.

<span id="an_6:5">6:5</span> Rochelt ook de woudezel bij het jonge gras?
Loeit de os bij zijn voeder?

<span id="an_6:6">6:6</span> Wordt ook het onsmakelijke gegeten zonder
zout? Is er smaak in het witte des dooiers?

<span id="an_6:7">6:7</span> Mijn ziel weigert uw woorden aan te roeren;
die zijn als mijn laffe spijze.

<span id="an_6:8">6:8</span> Och, of mijn begeerte kwame, en dat God
mijn verwachting gave;

<span id="an_6:9">6:9</span> En dat het Gode beliefde, dat Hij mij
verbrijzelde, Zijn hand losliet, en een einde met mij maakte!

<span id="an_6:10">6:10</span> Dat zou nog mijn troost zijn, en zou mij
verkwikken in den weedom, zo Hij niet spaarde; want ik heb de redenen
des Heiligen niet verborgen gehouden.

<span id="an_6:11">6:11</span> Wat is mijn kracht, dat ik hopen zou? Of
welk is mijn einde, dat ik mijn leven verlengen zou?

<span id="an_6:12">6:12</span> Is mijn kracht stenen kracht? Is mijn
vlees staal?

<span id="an_6:13">6:13</span> Is dan mijn hulp niet in mij, en is de
wijsheid uit mij verdreven?

<span id="an_6:14">6:14</span> Aan hem, die versmolten is, zou van zijn
vriend weldadigheid geschieden; of hij zou de vreze des Almachtigen
verlaten.

<span id="an_6:15">6:15</span> Mijn broeders hebben trouwelooslijk
gehandeld als een beek; als de storting der beken gaan zij door;

<span id="an_6:16">6:16</span> Die verdonkerd zijn van het ijs, en in
dewelke de sneeuw zich verbergt.

<span id="an_6:17">6:17</span> Ten tijde, als zij van hitte vervlieten,
worden zij uitgedelgd; als zij warm worden, verdwijnen zij uit haar
plaats.

<span id="an_6:18">6:18</span> De gangen haars wegs wenden zich ter
zijde af; zij lopen op in het woeste, en vergaan.

<span id="an_6:19">6:19</span> De reizigers van Thema zien ze, de
wandelaars van Scheba wachten op haar.

<span id="an_6:20">6:20</span> Zij worden beschaamd, omdat elkeen
vertrouwde; als zij daartoe komen, zo worden zij schaamrood.

<span id="an_6:21">6:21</span> Voorwaar, alzo zijt gijlieden mij nu
niets geworden; gij hebt gezien de ontzetting, en gij hebt gevreesd.

<span id="an_6:22">6:22</span> Heb ik gezegd: Brengt mij, en geeft
geschenken voor mij van uw vermogen?

<span id="an_6:23">6:23</span> Of bevrijdt mij van de hand des
verdrukkers, en verlost mij van de hand der tirannen?

<span id="an_6:24">6:24</span> Leert mij, en ik zal zwijgen, en geeft
mij te verstaan, waarin ik gedwaald heb.

<span id="an_6:25">6:25</span> O, hoe krachtig zijn de rechte redenen!
Maar wat bestraft het bestraffen, dat van ulieden is?

<span id="an_6:26">6:26</span> Zult gij, om te bestraffen, woorden
bedenken, en zullen de redenen des mismoedigen voor wind zijn?

<span id="an_6:27">6:27</span> Ook werpt gij u op een wees; en gij
graaft tegen uw vriend.

<span id="an_6:28">6:28</span> Maar nu, belieft het u, wendt u tot mij,
en het zal voor ulieder aangezicht zijn, of ik liege.

<span id="an_6:29">6:29</span> Keert toch weder, laat er geen onrecht
wezen, ja, keert weder; nog zal mijn gerechtigheid daarin zijn.

<span id="an_6:30">6:30</span> Zou onrecht op mijn tong wezen? Zou mijn
gehemelte niet de ellenden te verstaan geven?

<span id="an_7:1">7:1</span> Heeft niet de mens een strijd op de aarde,
en zijn zijn dagen niet als de dagen des dagloners?

<span id="an_7:2">7:2</span> Gelijk de dienstknecht hijgt naar de
schaduw, en gelijk de dagloner verwacht zijn werkloon;

<span id="an_7:3">7:3</span> Alzo zijn mij maanden der ijdelheid ten
erve geworden, en nachten der moeite zijn mij voorbereid.

<span id="an_7:4">7:4</span> Als ik te slapen lig, dan zeg ik: Wanneer
zal ik opstaan, en Hij den avond afgemeten hebben? En ik word zat van
woelingen tot aan den schemertijd.

<span id="an_7:5">7:5</span> Mijn vlees is met het gewormte en met het
gruis des stofs bekleed; mijn huid is gekliefd en verachtelijk geworden.

<span id="an_7:6">7:6</span> Mijn dagen zijn lichter geweest dan een
weversspoel, en zijn vergaan zonder verwachting.

<span id="an_7:7">7:7</span> Gedenk, dat mijn leven een wind is; mijn
oog zal niet wederkomen, om het goede te zien.

<span id="an_7:8">7:8</span> Het oog desgenen, die mij nu ziet, zal mij
niet zien; uw ogen zullen op mij zijn; maar ik zal niet meer zijn.

<span id="an_7:9">7:9</span> Een wolk vergaat en vaart henen; alzo die
in het graf daalt, zal niet weder opkomen.

<span id="an_7:10">7:10</span> Hij zal niet meer wederkeren tot zijn
huis, en zijn plaats zal hem niet meer kennen.

<span id="an_7:11">7:11</span> Zo zal ik ook mijn mond niet wederhouden,
ik zal spreken in benauwdheid mijns geestes; ik zal klagen in bitterheid
mijner ziel.

<span id="an_7:12">7:12</span> Ben ik dan een zee, of walvis, dat Gij om
mij wachten zet?

<span id="an_7:13">7:13</span> Wanneer ik zeg: Mijn bedstede zal mij
vertroosten, mijn leger zal van mijn klacht wat wegnemen;

<span id="an_7:14">7:14</span> Dan ontzet Gij mij met dromen, en door
gezichten verschrikt Gij mij;

<span id="an_7:15">7:15</span> Zodat mijn ziel de verworging kiest; den
dood meer dan mijn beenderen.

<span id="an_7:16">7:16</span> Ik versmaad ze, ik zal toch in der
eeuwigheid niet leven; houd op van mij, want mijn dagen zijn ijdelheid.

<span id="an_7:17">7:17</span> Wat is de mens, dat Gij hem groot acht,
en dat Gij Uw hart op hem zet?

<span id="an_7:18">7:18</span> En dat Gij hem bezoekt in elken
morgenstond; dat Gij hem in elken ogenblik beproeft?

<span id="an_7:19">7:19</span> Hoe lang keert Gij U niet af van mij, en
laat niet van mij af, totdat ik mijn speeksel inzwelge?

<span id="an_7:20">7:20</span> Heb ik gezondigd, wat zal ik U doen, o
Mensenhoeder? Waarom hebt Gij mij U tot een tegenloop gesteld, dat ik
mijzelven tot een last zij?

<span id="an_7:21">7:21</span> En waarom vergeeft Gij niet mijn
overtreding, en doet mijn ongerechtigheid niet weg? Want nu zal ik in
het stof liggen; en Gij zult mij vroeg zoeken, maar ik zal niet zijn.

<span id="an_8:1">8:1</span> Toen antwoordde Bildad, de Suhiet, en
zeide:

<span id="an_8:2">8:2</span> Hoe lang zult gij deze dingen spreken, en
de redenen uws monds een geweldige wind zijn?

<span id="an_8:3">8:3</span> Zou dan God het recht verkeren, en zou de
Almachtige de gerechtigheid verkeren?

<span id="an_8:4">8:4</span> Indien uw kinderen gezondigd hebben tegen
Hem, Hij heeft hen ook in de hand hunner overtreding geworpen.

<span id="an_8:5">8:5</span> Maar indien gij naar God vroeg zoekt, en
tot den Almachtige om genade bidt;

<span id="an_8:6">8:6</span> Zo gij zuiver en recht zijt, gewisselijk
zal Hij nu opwaken, om uwentwil, en Hij zal de woning uwer gerechtigheid
volmaken.

<span id="an_8:7">8:7</span> Uw beginsel zal wel gering zijn; maar uw
laatste zal zeer vermeerderd worden.

<span id="an_8:8">8:8</span> Want vraag toch naar het vorige geslacht,
en bereid u tot de onderzoeking hunner vaderen.

<span id="an_8:9">8:9</span> Want wij zijn van gisteren en weten niet;
dewijl onze dagen op de aarde een schaduw zijn.

<span id="an_8:10">8:10</span> Zullen die u niet leren, tot u spreken,
en uit hun hart redenen voortbrengen?

<span id="an_8:11">8:11</span> Verheft zich de bieze zonder slijk?
Groeit het rietgras zonder water?

<span id="an_8:12">8:12</span> Als het nog in zijn groenigheid is,
hoewel het niet afgesneden wordt, nochtans verdort het voor alle gras.

<span id="an_8:13">8:13</span> Alzo zijn de paden van allen, die God
vergeten; en de verwachting des huichelaars zal vergaan.

<span id="an_8:14">8:14</span> Van denwelke zijn hoop walgen zal; en
zijn vertrouwen zal zijn een huis der spinnekop.

<span id="an_8:15">8:15</span> Hij zal op zijn huis leunen, maar het zal
niet bestaan; hij zal zich daaraan vasthouden, maar het zal niet staande
blijven.

<span id="an_8:16">8:16</span> Hij is sappig voor de zon, en zijn
scheuten gaan over zijn hof uit.

<span id="an_8:17">8:17</span> Zijn wortelen worden bij de springader
ingevlochten; hij ziet een stenige plaats.

<span id="an_8:18">8:18</span> Maar als God hem verslindt uit zijn
plaats, zo zal zij hem loochenen, zeggende: Ik heb u niet gezien.

<span id="an_8:19">8:19</span> Zie, dat is vreugde zijns wegs; en uit
het stof zullen anderen voortspruiten.

<span id="an_8:20">8:20</span> Zie, God zal den oprechte niet verwerpen;
Hij vat ook de boosdoeners niet bij de hand;

<span id="an_8:21">8:21</span> Totdat Hij uw mond met gelach vervulle,
en uw lippen met gejuich.

<span id="an_8:22">8:22</span> Uw haters zullen met schaamte bekleed
worden; en de tent der goddelozen zal niet meer zijn.

<span id="an_9:1">9:1</span> Maar Job antwoordde en zeide:

<span id="an_9:2">9:2</span> Waarlijk, ik weet, dat het zo is; want hoe
zou de mens rechtvaardig zijn bij God?

<span id="an_9:3">9:3</span> Zo Hij lust heeft, om met hem te twisten,
niet een uit duizend zal hij Hem beantwoorden.

<span id="an_9:4">9:4</span> Hij is wijs van hart, en sterk van kracht;
wie heeft zich tegen Hem verhard, en vrede gehad?

<span id="an_9:5">9:5</span> Die de bergen verzet, dat zij het niet
gewaar worden, Die ze omkeert in Zijn toorn;

<span id="an_9:6">9:6</span> Die de aarde beweegt uit haar plaats, dat
haar pilaren schudden;

<span id="an_9:7">9:7</span> Die de zon gebiedt, en zij gaat niet op; en
verzegelt de sterren;

<span id="an_9:8">9:8</span> Die alleen de hemelen uitbreidt, en treedt
op de hoogten der zee;

<span id="an_9:9">9:9</span> Die den Wagen maakt, den Orion, en het
Zevengesternte, en de binnenkameren van het Zuiden;

<span id="an_9:10">9:10</span> Die grote dingen doet, die men niet
doorzoeken kan; en wonderen, die men niet tellen kan.

<span id="an_9:11">9:11</span> Zie, Hij zal voor mij henengaan, en ik
zal Hem niet zien; en Hij zal voorbijgaan, en ik zal Hem niet merken.

<span id="an_9:12">9:12</span> Zie, Hij zal roven, wie zal het Hem doen
wedergeven? Wie zal tot Hem zeggen: Wat doet Gij?

<span id="an_9:13">9:13</span> God zal Zijn toorn niet afkeren; onder
Hem worden gebogen de hovaardige helpers.

<span id="an_9:14">9:14</span> Hoeveel te min zal ik Hem antwoorden, en
mijn woorden uitkiezen tegen Hem?

<span id="an_9:15">9:15</span> Denwelken ik, zo ik rechtvaardig ware,
niet zou antwoorden; mijn Rechter zal ik om genade bidden.

<span id="an_9:16">9:16</span> Indien ik roep, en Hij mij antwoordt; ik
zal niet geloven, dat Hij mijn stem ter ore genomen heeft.

<span id="an_9:17">9:17</span> Want Hij vermorzelt mij door een onweder,
en vermenigvuldigt mijn wonden zonder oorzaak.

<span id="an_9:18">9:18</span> Hij laat mij niet toe mijn adem te
verhalen; maar Hij verzadigt mij met bitterheden.

<span id="an_9:19">9:19</span> Zo het aan de kracht komt, zie, Hij is
sterk; en zo het aan het recht komt, wie zal mij dagvaarden?

<span id="an_9:20">9:20</span> Zo ik mij rechtvaardig, mijn mond zal mij
verdoemen; ben ik oprecht, Hij zal mij toch verkeerd verklaren.

<span id="an_9:21">9:21</span> Ben ik oprecht, zo acht ik toch mijn ziel
niet; ik versmaad mijn leven.

<span id="an_9:22">9:22</span> Dat is een ding, daarom zeg ik: Den
oprechte en den goddeloze verdoet Hij.

<span id="an_9:23">9:23</span> Als de gesel haastelijk doodt, bespot Hij
de verzoeking der onschuldigen.

<span id="an_9:24">9:24</span> De aarde wordt gegeven in de hand des
goddelozen; Hij overdekt het aangezicht harer rechteren; zo niet, wie is
Hij dan?

<span id="an_9:25">9:25</span> En mijn dagen zijn lichter geweest dan
een loper; zij zijn weggevloden, zij hebben het goede niet gezien.

<span id="an_9:26">9:26</span> Zij zijn voorbijgevaren met jachtschepen;
gelijk een arend naar het aas toevliegt.

<span id="an_9:27">9:27</span> Indien mijn zeggen is: Ik zal mijn klacht
vergeten, en ik zal mijn gebaar laten varen, en mij verkwikken;

<span id="an_9:28">9:28</span> Zo schroom ik voor al mijn smarten; ik
weet, dat Gij mij niet onschuldig zult houden.

<span id="an_9:29">9:29</span> Ik zal toch goddeloos zijn; waarom dan
zal ik ijdellijk arbeiden?

<span id="an_9:30">9:30</span> Indien ik mij wasse met sneeuwwater, en
mijn handen zuivere met zeep;

<span id="an_9:31">9:31</span> Dan zult Gij mij in de gracht induiken,
en mijn klederen zullen van mij gruwen.

<span id="an_9:32">9:32</span> Want Hij is niet een man, als ik, dien ik
antwoorden zou, zo wij te zamen in het gericht kwamen.

<span id="an_9:33">9:33</span> Er is geen scheidsman tussen ons, die
zijn hand op ons beiden leggen mocht.

<span id="an_9:34">9:34</span> Dat Hij van op mij Zijn roede wegdoe, en
dat Zijn verschrikking mij niet verbaasd make;

<span id="an_9:35">9:35</span> Zo zal ik spreken, en Hem niet vrezen;
want zodanig ben ik niet bij mij.

<span id="an_10:1">10:1</span> Mijn ziel is verdrietig over mijn leven;
ik zal mijn klacht op mij laten; ik zal spreken in bitterheid mijner
ziel.

<span id="an_10:2">10:2</span> Ik zal tot God zeggen: Verdoem mij niet;
doe mij weten, waarover Gij met mij twist.

<span id="an_10:3">10:3</span> Is het U goed, dat Gij verdrukt, dat Gij
verwerpt den arbeid Uwer handen, en over den raad der goddelozen
schijnsel geeft?

<span id="an_10:4">10:4</span> Hebt Gij vleselijke ogen, ziet Gij,
gelijk een mens ziet?

<span id="an_10:5">10:5</span> Zijn Uw dagen als de dagen van een mens?
Zijn Uw jaren als de dagen eens mans?

<span id="an_10:6">10:6</span> Dat Gij onderzoekt naar mijn
ongerechtigheid, en naar mijn zonde verneemt?

<span id="an_10:7">10:7</span> Het is Uw wetenschap, dat ik niet
goddeloos ben; nochtans is er niemand, die uit Uw hand verlosse.

<span id="an_10:8">10:8</span> Uw handen doen mij smart aan, hoewel zij
mij gemaakt hebben, te zamen rondom mij zijn zij, en Gij verslindt mij.

<span id="an_10:9">10:9</span> Gedenk toch, dat Gij mij als leem bereid
hebt, en mij tot stof zult doen wederkeren.

<span id="an_10:10">10:10</span> Hebt Gij mij niet als melk gegoten, en
mij als een kaas doen runnen?

<span id="an_10:11">10:11</span> Met vel en vlees hebt Gij mij bekleed;
met beenderen ook en zenuwen hebt Gij mij samengevlochten;

<span id="an_10:12">10:12</span> Benevens het leven hebt Gij
weldadigheid aan mij gedaan, en Uw opzicht heeft mijn geest bewaard.

<span id="an_10:13">10:13</span> Maar deze dingen hebt Gij verborgen in
Uw hart; ik weet, dat dit bij U geweest is.

<span id="an_10:14">10:14</span> Indien ik zondig, zo zult Gij mij
waarnemen, en van mijn misdaad zult Gij mij niet onschuldig houden.

<span id="an_10:15">10:15</span> Zo ik goddeloos ben, wee mij! En ben ik
rechtvaardig, ik zal mijn hoofd niet opheffen; ik ben zat van schande,
maar aanzie mijn ellende.

<span id="an_10:16">10:16</span> Want zij verheft zich; gelijk een felle
leeuw jaagt Gij mij; Gij keert weder en stelt U wonderlijk tegen mij.

<span id="an_10:17">10:17</span> Gij vernieuwt Uw getuigen tegenover
mij, en vermenigvuldigt Uw toorn tegen mij; verwisselingen, ja, een
heirleger, zijn tegen mij.

<span id="an_10:18">10:18</span> En waarom hebt Gij mij uit de
baarmoeder voortgebracht? Och, dat ik den geest gegeven had, en geen oog
mij gezien had!

<span id="an_10:19">10:19</span> Ik zou zijn, alsof ik niet geweest
ware; van moeders buik zou ik tot het graf gebracht zijn geweest.

<span id="an_10:20">10:20</span> Zijn mijn dagen niet weinig? Houd op,
zet van mij af, dat ik mij een weinig verkwikke;

<span id="an_10:21">10:21</span> Eer ik henenga (en niet wederkom) in
een land der duisternis en der schaduwe des doods;

<span id="an_10:22">10:22</span> Een stikdonker land, als de duisternis
zelve, de schaduwe des doods, en zonder ordeningen, en het geeft
schijnsel als de duisternis.

<span id="an_11:1">11:1</span> Toen antwoordde Zofar, de Naamathiet, en
zeide:

<span id="an_11:2">11:2</span> Zou de veelheid der woorden niet
beantwoord worden, en zou een klapachtig man recht hebben?

<span id="an_11:3">11:3</span> Zouden uw leugenen de lieden doen
zwijgen, en zoudt gij spotten, en niemand u beschamen?

<span id="an_11:4">11:4</span> Want gij hebt gezegd: Mijn leer is
zuiver, en ik ben rein in uw ogen.

<span id="an_11:5">11:5</span> Maar gewisselijk, och, of God sprak, en
Zijn lippen tegen u opende;

<span id="an_11:6">11:6</span> En u bekend maakte de verborgenheden der
wijsheid, omdat zij dubbel zijn in wezen! Daarom weet, dat God voor u
vergeet van uw ongerechtigheid.

<span id="an_11:7">11:7</span> Zult gij de onderzoeking Gods vinden?
Zult gij tot de volmaaktheid toe den Almachtige vinden?

<span id="an_11:8">11:8</span> Zij is als de hoogten der hemelen, wat
kunt gij doen? Dieper dan de hel, wat kunt gij weten?

<span id="an_11:9">11:9</span> Langer dan de aarde is haar maat, en
breder dan de zee.

<span id="an_11:10">11:10</span> Indien Hij voorbijgaat, opdat Hij
overlevere of vergadere, wie zal dan Hem afkeren?

<span id="an_11:11">11:11</span> Want Hij kent de ijdele lieden en Hij
ziet de ondeugd; zou Hij dan niet aanmerken?

<span id="an_11:12">11:12</span> Dan zal een verstandeloos man
kloekzinnig worden; hoewel de mens als het veulen eens woudezels geboren
is.

<span id="an_11:13">11:13</span> Indien gij uw hart bereid hebt, zo
breid uw handen tot Hem uit.

<span id="an_11:14">11:14</span> Indien er ondeugd in uw hand is, doe
die verre weg; en laat het onrecht in uw tenten niet wonen.

<span id="an_11:15">11:15</span> Want dan zult gij uw aangezicht
opheffen uit de gebreken, en zult vast wezen, en niet vrezen.

<span id="an_11:16">11:16</span> Want gij zult de moeite vergeten, en
harer gedenken als der wateren, die voorbijgegaan zijn.

<span id="an_11:17">11:17</span> Ja, uw tijd zal klaarder dan de middag
oprijzen; gij zult uitvliegen, als de morgenstond zult gij zijn.

<span id="an_11:18">11:18</span> En gij zult vertrouwen, omdat er
verwachting zal zijn; en gij zult graven, gerustelijk zult gij slapen;

<span id="an_11:19">11:19</span> En gij zult nederliggen, en niemand zal
u verschrikken; en velen zullen uw aangezicht smeken.

<span id="an_11:20">11:20</span> Maar de ogen der goddelozen zullen
bezwijken, en de toevlucht zal van hen vergaan; en hun verwachting zal
zijn de uitblazing der ziel.

<span id="an_12:1">12:1</span> Maar Job antwoordde en zeide:

<span id="an_12:2">12:2</span> Trouwens, omdat gijlieden het volk zijt,
zo zal de wijsheid met ulieden sterven!

<span id="an_12:3">12:3</span> Ik heb ook een hart even als gijlieden,
ik zwicht niet voor u; en bij wien zijn niet dergelijke dingen?

<span id="an_12:4">12:4</span> Ik ben het, die zijn vriend een spot is,
maar roepende tot God, Die hem verhoort; de rechtvaardige en oprechte is
een spot.

<span id="an_12:5">12:5</span> Hij is een verachte fakkel, naar de
mening desgenen, die gerust is; hij is gereed met den voet te
struikelen.

<span id="an_12:6">12:6</span> De tenten der verwoesters hebben rust, en
die Gode tergen, hebben verzekerdheden, om hetgene God met Zijn hand
toebrengt.

<span id="an_12:7">12:7</span> En waarlijk, vraag toch de beesten, en
elkeen van die zal het u leren; en het gevogelte des hemels, dat zal het
u te kennen geven.

<span id="an_12:8">12:8</span> Of spreek tot de aarde, en zij zal het u
leren; ook zullen het u de vissen der zee vertellen.

<span id="an_12:9">12:9</span> Wie weet niet uit alle deze, dat de hand
des HEEREN dit doet?

<span id="an_12:10">12:10</span> In Wiens hand de ziel is van al wat
leeft, en de geest van alle vlees des mensen.

<span id="an_12:11">12:11</span> Zal niet het oor de woorden proeven,
gelijk het gehemelte voor zich de spijze smaakt?

<span id="an_12:12">12:12</span> In de stokouden is de wijsheid, en in
de langheid der dagen het verstand.

<span id="an_12:13">12:13</span> Bij Hem is wijsheid en macht; Hij heeft
raad en verstand.

<span id="an_12:14">12:14</span> Ziet, Hij breekt af, en het zal niet
herbouwd worden; Hij besluit iemand, en er zal niet opengedaan worden.

<span id="an_12:15">12:15</span> Ziet, Hij houdt de wateren op, en zij
drogen uit; ook laat Hij ze uit, en zij keren de aarde om.

<span id="an_12:16">12:16</span> Bij Hem is kracht en wijsheid; Zijns is
de dwalende, en die doet dwalen.

<span id="an_12:17">12:17</span> Hij voert de raadsheren beroofd weg, en
de rechters maakt Hij uitzinnig,

<span id="an_12:18">12:18</span> Den band der koningen maakt Hij los, en
Hij bindt den gordel aan hun lenden.

<span id="an_12:19">12:19</span> Hij voert de oversten beroofd weg, en
de machtigen keert Hij om.

<span id="an_12:20">12:20</span> Hij beneemt den getrouwen de spraak, en
der ouden oordeel neemt Hij weg.

<span id="an_12:21">12:21</span> Hij giet verachting over de prinsen
uit, en Hij verslapt den riem der geweldigen.

<span id="an_12:22">12:22</span> Hij openbaart de diepten uit de
duisternis, en des doods schaduwe brengt Hij voort in het licht.

<span id="an_12:23">12:23</span> Hij vermenigvuldigt de volken, en
verderft ze; Hij breidt de volken uit, en leidt ze.

<span id="an_12:24">12:24</span> Hij neemt het hart van de hoofden des
volks der aarde weg, en doet hen dwalen in het woeste, waar geen weg is.

<span id="an_12:25">12:25</span> Zij tasten in de duisternis, waar geen
licht is; en Hij doet hen dwalen, als een dronkaard.

<span id="an_13:1">13:1</span> Ziet, dat alles heeft mijn oog gezien,
mijn oor gehoord en verstaan.

<span id="an_13:2">13:2</span> Gelijk gijlieden het weet, weet ik het
ook; ik zwicht niet voor u.

<span id="an_13:3">13:3</span> Maar ik zal tot den Almachtige spreken,
en ben belust mij te verdedigen voor God.

<span id="an_13:4">13:4</span> Want gewisselijk, gij zijt
leugenstoffeerders; gij allen zijt nietige medicijnmeesters.

<span id="an_13:5">13:5</span> Och, of gij gans stilzweegt! Dat zou
ulieden voor wijsheid wezen.

<span id="an_13:6">13:6</span> Hoort toch mijn verdediging, en merkt op
de twistingen mijner lippen.

<span id="an_13:7">13:7</span> Zult gij voor God onrecht spreken, en
zult gij voor Hem bedriegerij spreken?

<span id="an_13:8">13:8</span> Zult gij Zijn aangezicht aannemen? Zult
gij voor God twisten?

<span id="an_13:9">13:9</span> Zal het goed zijn, als Hij u zal
onderzoeken? Zult gij met Hem spotten, gelijk men met een mens spot?

<span id="an_13:10">13:10</span> Hij zal u gewisselijk bestraffen, zo
gij in het verborgene het aangezicht aanneemt.

<span id="an_13:11">13:11</span> Zal u niet Zijn hoogheid verschrikken,
en Zijn vreze over u vallen?

<span id="an_13:12">13:12</span> Uw gedachtenissen zijn gelijk as, uw
hoogten als hoogten van leem.

<span id="an_13:13">13:13</span> Houdt stil van mij, opdat ik spreke, en
er ga over mij, wat het zij.

<span id="an_13:14">13:14</span> Waarom zou ik mijn vlees in mijn tanden
nemen, en mijn ziel in mijn hand stellen?

<span id="an_13:15">13:15</span> Ziet, zo Hij mij doodde, zou ik niet
hopen? Evenwel zal ik mijn wegen voor Zijn aangezicht verdedigen.

<span id="an_13:16">13:16</span> Ook zal Hij mij tot zaligheid zijn;
maar een huichelaar zal voor Zijn aangezicht niet komen.

<span id="an_13:17">13:17</span> Hoort naarstiglijk mijn rede, en mijn
aanwijzing met uw oren.

<span id="an_13:18">13:18</span> Ziet nu, ik heb het recht ordentelijk
gesteld; ik weet, dat ik rechtvaardig zal verklaard worden.

<span id="an_13:19">13:19</span> Wie is hij, die met mij twist? Wanneer
ik nu zweeg, zo zou ik den geest geven.

<span id="an_13:20">13:20</span> Alleenlijk doe twee dingen niet met
mij; dan zal ik mij van Uw aangezicht niet verbergen.

<span id="an_13:21">13:21</span> Doe Uw hand verre van op mij, en Uw
verschrikking make mij niet verbaasd.

<span id="an_13:22">13:22</span> Roep dan, en ik zal antwoorden; of ik
zal spreken, en geef mij antwoord.

<span id="an_13:23">13:23</span> Hoeveel misdaden en zonden heb ik? Maak
mijn overtreding en mijn zonden mij bekend.

<span id="an_13:24">13:24</span> Waarom verbergt Gij Uw aangezicht, en
houdt mij voor Uw vijand?

<span id="an_13:25">13:25</span> Zult Gij een gedreven blad
verbrijzelen, en zult Gij een drogen stoppel vervolgen?

<span id="an_13:26">13:26</span> Want Gij schrijft tegen mij bittere
dingen; en Gij doet mij erven de misdaden mijner jonkheid.

<span id="an_13:27">13:27</span> Gij legt ook mijn voeten in den stok,
en neemt waar al mijn paden; Gij drukt U in de wortelen mijner voeten,

<span id="an_13:28">13:28</span> En hij veroudert als een verrotting,
als een kleed, dat de mot opeet.

<span id="an_14:1">14:1</span> De mens, van een vrouw geboren, is kort
van dagen, en zat van onrust.

<span id="an_14:2">14:2</span> Hij komt voort als een bloem, en wordt
afgesneden; ook vlucht hij als een schaduw, en bestaat niet.

<span id="an_14:3">14:3</span> Nog doet Gij Uw ogen over zulk een open;
en Gij betrekt mij in het gericht met U.

<span id="an_14:4">14:4</span> Wie zal een reine geven uit den onreine?
Niet een.

<span id="an_14:5">14:5</span> Dewijl zijn dagen bestemd zijn, het getal
zijner maanden bij U is, en Gij zijn bepalingen gemaakt hebt, die hij
niet overgaan zal;

<span id="an_14:6">14:6</span> Wend U van hem af, dat hij rust hebbe,
totdat hij als een dagloner aan zijn dag een welgevallen hebbe.

<span id="an_14:7">14:7</span> Want voor een boom, als hij afgehouwen
wordt, is er verwachting, dat hij zich nog zal veranderen, en zijn
scheut niet zal ophouden.

<span id="an_14:8">14:8</span> Indien zijn wortel in de aarde veroudert,
en zijn stam in het stof versterft;

<span id="an_14:9">14:9</span> Hij zal van den reuk der wateren weder
uitspruiten, en zal een tak maken, gelijk een plant.

<span id="an_14:10">14:10</span> Maar een man sterft, als hij verzwakt
is, en de mens geeft den geest, waar is hij dan?

<span id="an_14:11">14:11</span> De wateren verlopen uit een meer, en
een rivier droogt uit en verdort;

<span id="an_14:12">14:12</span> Alzo ligt de mens neder, en staat niet
op; totdat de hemelen niet meer zijn, zullen zij niet opwaken, noch uit
hun slaap opgewekt worden.

<span id="an_14:13">14:13</span> Och, of Gij mij in het graf verstaakt,
mij verborgt, totdat Uw toorn zich afkeerde; dat Gij mij een bepaling
steldet, en mijner gedachtig waart!

<span id="an_14:14">14:14</span> Als een man gestorven is, zal hij weder
leven? Ik zou al de dagen mijns strijds hopen, totdat mijn verandering
komen zou.

<span id="an_14:15">14:15</span> Dat Gij zoudt roepen, en ik U zou
antwoorden, dat Gij tot het werk Uwer handen zoudt begerig zijn.

<span id="an_14:16">14:16</span> Maar nu telt Gij mijn treden; Gij
bewaart mij niet om mijner zonden wil.

<span id="an_14:17">14:17</span> Mijn overtreding is in een bundeltje
verzegeld, en Gij pakt mijn ongerechtigheid opeen.

<span id="an_14:18">14:18</span> En voorwaar, een berg vallende vergaat,
en een rots wordt versteld uit haar plaats;

<span id="an_14:19">14:19</span> De wateren vermalen de stenen, het stof
der aarde overstelpt het gewas, dat van zelf daaruit voortkomt; alzo
verderft Gij de verwachting des mensen.

<span id="an_14:20">14:20</span> Gij overweldigt hem in eeuwigheid, en
hij gaat heen; veranderende zijn gelaat, zo zendt Gij hem weg.

<span id="an_14:21">14:21</span> Zijn kinderen komen tot eer, en hij
weet het niet; of zij worden klein, en hij let niet op hen.

<span id="an_14:22">14:22</span> Maar zijn vlees, nog aan hem zijnde,
heeft smart; en zijn ziel, in hem zijnde, heeft rouw.

<span id="an_15:1">15:1</span> Toen antwoordde Elifaz, de Themaniet, en
zeide:

<span id="an_15:2">15:2</span> Zal een wijs man winderige wetenschap
voor antwoord geven, en zal hij zijn buik vullen met oostenwind?

<span id="an_15:3">15:3</span> Bestraffende door woorden, die niet
baten, en door redenen, met dewelke hij geen voordeel doet?

<span id="an_15:4">15:4</span> Ja, gij vernietigt de vreze, en neemt het
gebed voor het aangezicht Gods weg.

<span id="an_15:5">15:5</span> Want uw mond leert uw ongerechtigheid, en
gij hebt de tong der arglistigen verkoren.

<span id="an_15:6">15:6</span> Uw mond verdoemt u, en niet ik; en uw
lippen getuigen tegen u.

<span id="an_15:7">15:7</span> Zijt gij de eerste een mens geboren? Of
zijt gij voor de heuvelen voortgebracht?

<span id="an_15:8">15:8</span> Hebt gij den verborgen raad Gods gehoord,
en hebt gij de wijsheid naar u getrokken?

<span id="an_15:9">15:9</span> Wat weet gij, dat wij niet weten? Wat
verstaat gij, dat bij ons niet is?

<span id="an_15:10">15:10</span> Onder ons is ook een grijze, ja, een
stokoude, meerder van dagen dan uw vader.

<span id="an_15:11">15:11</span> Zijn de vertroostingen Gods u te klein,
en schuilt er enige zaak bij u?

<span id="an_15:12">15:12</span> Waarom rukt uw hart u weg, en waarom
wenken uw ogen?

<span id="an_15:13">15:13</span> Dat gij uw geest keert tegen God, en
zulke redenen uit uw mond laat uitgaan.

<span id="an_15:14">15:14</span> Wat is de mens, dat hij zuiver zou
zijn, en die geboren is van een vrouw, dat hij rechtvaardig zou zijn?

<span id="an_15:15">15:15</span> Zie, op Zijn heiligen zou Hij niet
vertrouwen, en de hemelen zijn niet zuiver in Zijn ogen.

<span id="an_15:16">15:16</span> Hoeveel te meer is een man gruwelijk en
stinkende, die het onrecht indrinkt als water?

<span id="an_15:17">15:17</span> Ik zal u wijzen, hoor mij aan, en
hetgeen ik gezien heb, dat zal ik vertellen;

<span id="an_15:18">15:18</span> Hetwelk de wijzen verkondigd hebben, en
men voor hun vaderen niet verborgen heeft;

<span id="an_15:19">15:19</span> Denwelken alleen het land gegeven was,
en door welker midden niemand vreemds doorging.

<span id="an_15:20">15:20</span> Te allen dage doet de goddeloze
zichzelven weedom aan; en weinige jaren in getal zijn voor den tiran
weggelegd.

<span id="an_15:21">15:21</span> Het geluid der verschrikkingen is in
zijn oren; in den vrede zelven komt de verwoester hem over.

<span id="an_15:22">15:22</span> Hij gelooft niet uit de duisternis
weder te keren, maar dat hij beloerd wordt ten zwaarde.

<span id="an_15:23">15:23</span> Hij zwerft heen en weder om brood, waar
het zijn mag; hij weet, dat bij zijn hand gereed is de dag der
duisternis.

<span id="an_15:24">15:24</span> Angst en benauwdheid verschrikken hem;
zij overweldigt hem, gelijk een koning, bereid ten strijde.

<span id="an_15:25">15:25</span> Want hij strekt tegen God zijn hand
uit, en tegen den Almachtige stelt hij zich geweldiglijk aan.

<span id="an_15:26">15:26</span> Hij loopt tegen Hem aan met den hals,
met zijn dikke, hoog verhevene schilden.

<span id="an_15:27">15:27</span> Omdat hij zijn aangezicht met zijn vet
bedekt heeft, en rimpelen gemaakt om de weekdarmen;

<span id="an_15:28">15:28</span> En heeft bewoond verdelgde steden, en
huizen, die men niet bewoonde, die gereed waren tot steen hopen te
worden.

<span id="an_15:29">15:29</span> Hij zal niet rijk worden, en zijn
vermogen zal niet bestaan; en hun volmaaktheid zal zich niet uitbreiden
op de aarde.

<span id="an_15:30">15:30</span> Hij zal van de duisternis niet
ontwijken, de vlam zal zijn scheut verdrogen; hij zal wijken door het
geblaas zijns monds.

<span id="an_15:31">15:31</span> Hij betrouwe niet op ijdelheid,
waardoor hij verleid wordt; want ijdelheid zal zijn vergelding wezen.

<span id="an_15:32">15:32</span> Als zijn dag nog niet is, zal hij
vervuld worden; want zijn tak zal niet groenen.

<span id="an_15:33">15:33</span> Men zal zijn onrijpe druiven afrukken,
als van een wijnstok, en zijn bloeisel afwerpen, als van een olijfboom.

<span id="an_15:34">15:34</span> Want de vergadering der huichelaren
wordt eenzaam, en het vuur verteert de tenten der geschenken.

<span id="an_15:35">15:35</span> Zijn ontvangen moeite, en baren
ijdelheid, en hun buik richt bedrog aan.

<span id="an_16:1">16:1</span> Maar Job antwoordde en zeide:

<span id="an_16:2">16:2</span> Ik heb vele dergelijke dingen gehoord;
gij allen zijt moeilijke vertroosters.

<span id="an_16:3">16:3</span> Zal er een einde zijn aan de winderige
woorden? Of wat stijft u, dat gij alzo antwoordt?

<span id="an_16:4">16:4</span> Zou ik ook, als gijlieden, spreken,
indien uw ziel ware in mijner ziele plaats? Zou ik woorden tegen u
samenhopen, en zou ik over u met mijn hoofd schudden?

<span id="an_16:5">16:5</span> Ik zou u versterken met mijn mond, en de
beweging mijner lippen zou zich inhouden.

<span id="an_16:6">16:6</span> Zo ik spreek, mijn smart wordt niet
ingehouden; en houd ik op, wat gaat er van mij weg?

<span id="an_16:7">16:7</span> Gewisselijk, Hij heeft mij nu vermoeid;
Gij hebt mijn ganse vergadering verwoest.

<span id="an_16:8">16:8</span> Dat Gij mij rimpelachtig gemaakt hebt, is
tot een getuige; en mijn magerheid staat tegen mij op, zij getuigt in
mijn aangezicht.

<span id="an_16:9">16:9</span> Zijn toorn verscheurt, en Hij haat mij;
Hij knerst over mij met Zijn tanden; mijn wederpartijder scherpt zijn
ogen tegen mij.

<span id="an_16:10">16:10</span> Zij gapen met hun mond tegen mij; zij
slaan met smaadheid op mijn kinnebakken; zij vervullen zich te zamen aan
mij.

<span id="an_16:11">16:11</span> God heeft mij den verkeerde
overgegeven, en heeft mij afgewend in de handen der goddelozen.

<span id="an_16:12">16:12</span> Ik had rust, maar Hij heeft mij
verbroken, en bij mijn nek gegrepen, en mij verpletterd; en Hij heeft
mij Zich tot een doelwit opgericht.

<span id="an_16:13">16:13</span> Zijn schutters hebben mij omringd; Hij
heeft mijn nieren doorspleten, en niet gespaard; Hij heeft mijn gal op
de aarde uitgegoten.

<span id="an_16:14">16:14</span> Hij heeft mij gebroken met breuk op
breuk; Hij is tegen mij aangelopen als een geweldige.

<span id="an_16:15">16:15</span> Ik heb een zak over mijn huid genaaid;
ik heb mijn hoorn in het stof gedaan.

<span id="an_16:16">16:16</span> Mijn aangezicht is gans bemodderd van
wenen, en over mijn oogleden is des doods schaduw.

<span id="an_16:17">16:17</span> Daar toch geen wrevel in mijn handen
is, en mijn gebed zuiver is.

<span id="an_16:18">16:18</span> O, aarde! bedek mijn bloed niet; en
voor mijn geroep zij geen plaats.

<span id="an_16:19">16:19</span> Ook nu, zie, in den hemel is mijn
Getuige, en mijn Getuige in de hoogten.

<span id="an_16:20">16:20</span> Mijn vrienden zijn mijn bespotters;
doch mijn oog druipt tot God.

<span id="an_16:21">16:21</span> Och, mocht men rechten voor een man met
God, gelijk een kind des mensen voor zijn vriend.

<span id="an_16:22">16:22</span> Want weinige jaren in getal zullen er
nog aankomen, en ik zal het pad henengaan, waardoor ik niet zal
wederkeren.

<span id="an_17:1">17:1</span> Mijn geest is verdorven, mijn dagen
worden uitgeblust, de graven zijn voor mij.

<span id="an_17:2">17:2</span> Zijn niet bespotters bij mij, en
overnacht niet mijn oog in hunlieder verbittering?

<span id="an_17:3">17:3</span> Zet toch bij, stel mij een borg bij U;
wie zal hij zijn? Dat in mijn hand geklapt worde.

<span id="an_17:4">17:4</span> Want hun hart hebt Gij van kloek verstand
verborgen; daarom zult Gij hen niet verhogen.

<span id="an_17:5">17:5</span> Die met vleiing den vrienden wat aanzegt,
ook zijner kinderen ogen zullen versmachten.

<span id="an_17:6">17:6</span> Doch Hij heeft mij tot een spreekwoord
der volken gesteld; zodat ik een trommelslag ben voor ieders aangezicht.

<span id="an_17:7">17:7</span> Daarom is mijn oog door verdriet
verdonkerd, en al mijn ledematen zijn gelijk een schaduw.

<span id="an_17:8">17:8</span> De oprechten zullen hierover verbaasd
zijn, en de onschuldige zal zich tegen den huichelaar opmaken;

<span id="an_17:9">17:9</span> En de rechtvaardige zal zijn weg
vasthouden, en die rein van handen is, zal in sterkte toenemen.

<span id="an_17:10">17:10</span> Maar toch gij allen, keert weder, en
komt nu; want ik vind onder u geen wijze.

<span id="an_17:11">17:11</span> Mijn dagen zijn voorbijgegaan;
uitgerukt zijn mijn gedachten, de bezittingen mijns harten.

<span id="an_17:12">17:12</span> Den nacht verstellen zij in den dag;
het licht is nabij den ondergang vanwege de duisternis.

<span id="an_17:13">17:13</span> Zo ik wacht, het graf zal mijn huis
wezen; in de duisternis zal ik mijn bed spreiden.

<span id="an_17:14">17:14</span> Tot de groeve roep ik: Gij zijt mijn
vader! Tot het gewormte: Mijn moeder, en mijn zuster!

<span id="an_17:15">17:15</span> Waar zou dan nu mijn verwachting wezen?
Ja, mijn verwachting, wie zal ze aanschouwen?

<span id="an_17:16">17:16</span> Zij zullen ondervaren met de handbomen
des grafs, als er rust te zamen in het stof wezen zal.

<span id="an_18:1">18:1</span> Toen antwoordde Bildad, de Suhiet, en
zeide:

<span id="an_18:2">18:2</span> Hoe lang is het, dat gijlieden een einde
van woorden zult maken? Merkt op, en daarna zullen wij spreken.

<span id="an_18:3">18:3</span> Waarom worden wij geacht als beesten, en
zijn onrein in ulieder ogen?

<span id="an_18:4">18:4</span> O gij, die zijn ziel verscheurt door zijn
toorn! Zal om uwentwil de aarde verlaten worden, en zal een rots
versteld worden uit haar plaats?

<span id="an_18:5">18:5</span> Ja, het licht der goddelozen zal
uitgeblust worden, en de vonk zijns vuurs zal niet glinsteren.

<span id="an_18:6">18:6</span> Het licht zal verduisteren in zijn tent,
en zijn lamp zal over hem uitgeblust worden.

<span id="an_18:7">18:7</span> De treden zijner macht zullen benauwd
worden, en zijn raad zal hem nederwerpen.

<span id="an_18:8">18:8</span> Want met zijn voeten zal hij in het net
geworpen worden, en zal in het wargaren wandelen.

<span id="an_18:9">18:9</span> De strik zal hem bij de verzenen vatten;
de struikrover zal hem overweldigen.

<span id="an_18:10">18:10</span> Zijn touw is in de aarde verborgen, en
zijn val op het pad.

<span id="an_18:11">18:11</span> De beroeringen zullen hem rondom
verschrikken, en hem verstrooien op zijn voeten.

<span id="an_18:12">18:12</span> Zijn macht zal hongerig wezen, en het
verderf is bereid aan zijn zijde.

<span id="an_18:13">18:13</span> De eerstgeborene des doods zal de
grendelen zijner huid verteren, zijn grendelen zal hij verteren.

<span id="an_18:14">18:14</span> Zijn vertrouwen zal uit zijn tent
uitgerukt worden; zulks zal hem doen treden tot den koning der
verschrikkingen.

<span id="an_18:15">18:15</span> Zij zal wonen in zijn tent, waar zij de
zijne niet is; zijn woning zal met zwavel overstrooid worden.

<span id="an_18:16">18:16</span> Van onder zullen zijn wortelen
verdorren, en van boven zal zijn tak afgesneden worden.

<span id="an_18:17">18:17</span> Zijn gedachtenis zal vergaan van de
aarde, en hij zal geen naam hebben op de straten.

<span id="an_18:18">18:18</span> Men zal hem stoten van het licht in de
duisternis, en men zal hem van de wereld verjagen.

<span id="an_18:19">18:19</span> Hij zal geen zoon, noch neef hebben
onder zijn volk; en niemand zal in zijn woningen overig zijn.

<span id="an_18:20">18:20</span> Over zijn dag zullen de nakomelingen
verbaasd zijn, en de ouden met schrik bevangen worden.

<span id="an_18:21">18:21</span> Gewisselijk, zodanige zijn de woningen
des verkeerden, en dit is de plaats desgenen die God niet kent.

<span id="an_19:1">19:1</span> Maar Job antwoordde en zeide:

<span id="an_19:2">19:2</span> Hoe lang zult gijlieden mijn ziel
bedroeven, en mij met woorden verbrijzelen?

<span id="an_19:3">19:3</span> Gij hebt nu tienmaal mij schande
aangedaan; gij schaamt u niet, gij verhardt u tegen mij.

<span id="an_19:4">19:4</span> Maar ook het zij waarlijk, dat ik
gedwaald heb, mijn dwaling zal bij mij vernachten.

<span id="an_19:5">19:5</span> Indien gijlieden waarlijk u verheft tegen
mij, en mijn smaad tegen mij drijft;

<span id="an_19:6">19:6</span> Weet nu, dat God mij heeft omgekeerd, en
mij met Zijn net omsingeld.

<span id="an_19:7">19:7</span> Ziet, ik roep, geweld! doch word niet
verhoord; ik schreeuw, doch er is geen recht.

<span id="an_19:8">19:8</span> Hij heeft mijn weg toegemuurd, dat ik
niet doorgaan kan, en over mijn paden heeft Hij duisternis gesteld.

<span id="an_19:9">19:9</span> Mijn eer heeft Hij van mij afgetrokken,
en de kroon mijns hoofds heeft Hij weggenomen.

<span id="an_19:10">19:10</span> Hij heeft mij rondom afgebroken, zodat
ik henenga, en heeft mijn verwachting als een boom weggerukt.

<span id="an_19:11">19:11</span> Daartoe heeft Hij Zijn toorn tegen mij
ontstoken, en mij bij Zich geacht als Zijn vijanden.

<span id="an_19:12">19:12</span> Zijn benden zijn te zamen aangekomen,
en hebben tegen mij haar weg gebaand, en hebben zich gelegerd rondom
mijn tent.

<span id="an_19:13">19:13</span> Mijn broeders heeft Hij verre van mij
gedaan; en die mij kennen, zekerlijk, zij zijn van mij vervreemd.

<span id="an_19:14">19:14</span> Mijn nabestaanden houden op, en mijn
bekenden vergeten mij.

<span id="an_19:15">19:15</span> Mijn huisgenoten en mijn dienstmaagden
achten mij voor een vreemde; een uitlander ben ik in hun ogen.

<span id="an_19:16">19:16</span> Ik riep mijn knecht, en hij antwoordde
niet; ik smeekte met mijn mond tot hem.

<span id="an_19:17">19:17</span> Mijn adem is mijn huisvrouw vreemd; en
ik smeek om der kinderen mijns buiks wil.

<span id="an_19:18">19:18</span> Ook versmaden mij de jonge kinderen;
sta ik op, zo spreken zij mij tegen.

<span id="an_19:19">19:19</span> Alle mensen mijns heimelijken raads
hebben een gruwel aan mij; en die ik liefhad, zijn tegen mij gekeerd.

<span id="an_19:20">19:20</span> Mijn gebeente kleeft aan mijn huid en
aan mijn vlees; en ik ben ontkomen met de huid mijner tanden.

<span id="an_19:21">19:21</span> Ontfermt u mijner, ontfermt u mijner, o
gij, mijn vrienden! want de hand Gods heeft mij aangeraakt.

<span id="an_19:22">19:22</span> Waarom vervolgt gij mij als God, en
wordt niet verzadigd van mijn vlees?

<span id="an_19:23">19:23</span> Och, of nu mijn woorden toch
opgeschreven wierden. Och, of zij in een boek ook wierden ingetekend!

<span id="an_19:24">19:24</span> Dat zij met een ijzeren griffie en lood
voor eeuwig in een rots gehouwen wierden!

<span id="an_19:25">19:25</span> Want ik weet: mijn Verlosser leeft, en
Hij zal de laatste over het stof opstaan;

<span id="an_19:26">19:26</span> En als zij na mijn huid dit doorknaagd
zullen hebben, zal ik uit mijn vlees God aanschouwen;

<span id="an_19:27">19:27</span> Denwelken ik voor mij aanschouwen zal,
en mijn ogen zien zullen, en niet een vreemde; mijn nieren verlangen
zeer in mijn schoot.

<span id="an_19:28">19:28</span> Voorwaar, gij zoudt zeggen: Waarom
vervolgen wij hem? Nademaal de wortel der zaak in mij gevonden wordt.

<span id="an_19:29">19:29</span> Schroomt u vanwege het zwaard; want de
grimmigheid is over de misdaden des zwaards; opdat gij weet, dat er een
gericht zij.

<span id="an_20:1">20:1</span> Toen antwoordde Zofar, de Naamathiet, en
zeide:

<span id="an_20:2">20:2</span> Daarom doen mijn gedachten mij
antwoorden, en over zulks is mijn verhaasten in mij.

<span id="an_20:3">20:3</span> Ik heb aangehoord een bestraffing, die
mij schande aandoet; maar de geest zal uit mijn verstand voor mij
antwoorden.

<span id="an_20:4">20:4</span> Weet gij dit? Van altoos af, van dat God
den mens op de wereld gezet heeft,

<span id="an_20:5">20:5</span> Dat het gejuich de goddelozen van nabij
geweest is, en de vreugde des huichelaars voor een ogenblik?

<span id="an_20:6">20:6</span> Wanneer zijn hoogheid tot den hemel toe
opklomme, en zijn hoofd tot aan de wolken raakte;

<span id="an_20:7">20:7</span> Zal hij, gelijk zijn drek, in eeuwigheid
vergaan; die hem gezien hadden, zullen zeggen: Waar is hij?

<span id="an_20:8">20:8</span> Hij zal wegvlieden als een droom, dat men
hem niet vinden zal, en hij zal verjaagd worden als een gezicht des
nachts.

<span id="an_20:9">20:9</span> Het oog, dat hem zag, zal het niet meer
doen; en zijn plaats zal hem niet meer aanschouwen.

<span id="an_20:10">20:10</span> Zijn kinderen zullen zoeken den armen
te behagen; en zijn handen zullen zijn vermogen moeten weder uitkeren.

<span id="an_20:11">20:11</span> Zijn beenderen zullen vol van zijn
verborgene zonden zijn; van welke elkeen met hem op het stof nederliggen
zal.

<span id="an_20:12">20:12</span> Indien het kwaad in zijn mond zoet is,
hij dat verbergt, onder zijn tong,

<span id="an_20:13">20:13</span> Hij dat spaart, en hetzelve niet
verlaat, maar dat in het midden van zijn gehemelte inhoudt;

<span id="an_20:14">20:14</span> Zijn spijze zal in zijn ingewand
veranderd worden; gal der adderen zal zij in het binnenste van hem zijn.

<span id="an_20:15">20:15</span> Hij heeft goed ingeslokt, maar zal het
uitspuwen; God zal het uit zijn buik uitdrijven.

<span id="an_20:16">20:16</span> Het vergif der adderen zal hij zuigen;
de tong der slang zal hem doden.

<span id="an_20:17">20:17</span> De stromen, rivieren, beken van honig
en boter zal hij niet zien.

<span id="an_20:18">20:18</span> Den arbeid zal hij wedergeven en niet
inslokken; naar het vermogen zijner verandering, zo zal hij van vreugde
niet opspringen.

<span id="an_20:19">20:19</span> Omdat hij onderdrukt heeft, de armen
verlaten heeft, een huis geroofd heeft, dat hij niet opgebouwd had;

<span id="an_20:20">20:20</span> Omdat hij geen rust in zijn buik gekend
heeft, zo zal hij van zijn gewenst goed niet uitbehouden.

<span id="an_20:21">20:21</span> Er zal niets overig zijn, dat hij ete;
daarom zal hij niet wachten naar zijn goed.

<span id="an_20:22">20:22</span> Als zijn genoegzaamheid zal vol zijn,
zal hem bang zijn; alle hand des ellendigen zal over hem komen.

<span id="an_20:23">20:23</span> Er zij wat om zijn buik te vullen; God
zal over hem de hitte Zijns toorns zenden, en over hem regenen op zijn
spijze.

<span id="an_20:24">20:24</span> Hij zij gevloden van de ijzeren
wapenen, de stalen boog zal hem doorschieten.

<span id="an_20:25">20:25</span> Men zal het zwaard uittrekken, het zal
uit het lijf uitgaan, en glinsterende uit zijn gal voortkomen;
verschrikkingen zullen over hem zijn.

<span id="an_20:26">20:26</span> Alle duisternis zal verborgen zijn in
zijn schuilplaatsen; een vuur, dat niet opgeblazen is, zal hem verteren;
den overigen in zijn tent zal het kwalijk gaan.

<span id="an_20:27">20:27</span> De hemel zal zijn ongerechtigheid
openbaren, en de aarde zal zich tegen hem opmaken.

<span id="an_20:28">20:28</span> De inkomste van zijn huis zal
weggevoerd worden; het zal al henenvloeien in den dag Zijns toorns.

<span id="an_20:29">20:29</span> Dit is het deel des goddelozen mensen
van God, en de erve zijner redenen van God.

<span id="an_21:1">21:1</span> Maar Job antwoordde en zeide:

<span id="an_21:2">21:2</span> Hoort aandachtelijk mijn rede, en laat
dit zijn uw vertroostingen.

<span id="an_21:3">21:3</span> Verdraagt mij, en ik zal spreken; en
nadat ik gesproken zal hebben, spot dan.

<span id="an_21:4">21:4</span> Is (mij aangaande) mijn klacht tot den
mens? Doch of het zo ware, waarom zou mijn geest niet verdrietig zijn?

<span id="an_21:5">21:5</span> Ziet mij aan, en wordt verbaasd, en legt
de hand op den mond.

<span id="an_21:6">21:6</span> Ja, wanneer ik daaraan gedenk, zo word ik
beroerd, en mijn vlees heeft een gruwen gevat.

<span id="an_21:7">21:7</span> Waarom leven de goddelozen, worden oud,
ja, worden geweldig in vermogen?

<span id="an_21:8">21:8</span> Hun zaad is bestendig met hen voor hun
aangezicht, en hun spruiten zijn voor hun ogen.

<span id="an_21:9">21:9</span> Hun huizen hebben vrede zonder vreze, en
de roede Gods is op hen niet.

<span id="an_21:10">21:10</span> Zijn stier bespringt, en mist niet;
zijn koe kalft, en misdraagt niet.

<span id="an_21:11">21:11</span> Hun jonge kinderen zenden zij uit als
een kudde, en hun kinderen huppelen.

<span id="an_21:12">21:12</span> Zij heffen op met de trommel en de
harp, en zij verblijden zich op het geluid des orgels.

<span id="an_21:13">21:13</span> In het goede verslijten zij hun dagen;
en in een ogenblik dalen zij in het graf.

<span id="an_21:14">21:14</span> Nochtans zeggen zij tot God: Wijk van
ons, want aan de kennis Uwer wegen hebben wij geen lust.

<span id="an_21:15">21:15</span> Wat is de Almachtige, dat wij Hem
zouden dienen? En wat baat zullen wij hebben, dat wij Hem aanlopen
zouden?

<span id="an_21:16">21:16</span> Doch ziet, hun goed is niet in hun
hand; de raad der goddelozen is verre van mij.

<span id="an_21:17">21:17</span> Hoe dikwijls geschiedt het, dat de lamp
der goddelozen uitgeblust wordt, en hun verderf hun overkomt; dat God
hun smarten uitdeelt in Zijn toorn!

<span id="an_21:18">21:18</span> Dat zij gelijk stro worden voor den
wind, en gelijk kaf, dat de wervelwind wegsteelt;

<span id="an_21:19">21:19</span> Dat God Zijn geweld weglegt, voor Zijn
kinderen, hem vergeldt, dat hij het gewaar wordt;

<span id="an_21:20">21:20</span> Dat zijn ogen zijn ondergang zien, en
hij drinkt van de grimmigheid des Almachtigen!

<span id="an_21:21">21:21</span> Want wat lust zou hij na zich aan zijn
huis hebben, als het getal zijner maanden afgesneden is?

<span id="an_21:22">21:22</span> Zal men God wetenschap leren, daar Hij
de hogen richt?

<span id="an_21:23">21:23</span> Deze sterft in de kracht zijner
volkomenheid, daar hij gans stil en gerust was;

<span id="an_21:24">21:24</span> Zijn melkvaten waren vol melk, en het
merg zijner benen was bevochtigd.

<span id="an_21:25">21:25</span> De ander daarentegen sterft met een
bittere ziel, en hij heeft van het goede niet gegeten.

<span id="an_21:26">21:26</span> Zij liggen te zamen neder in het stof,
en het gewormte overdekt ze.

<span id="an_21:27">21:27</span> Ziet, ik weet ulieder gedachten, en de
boze verdichtselen, waarmede gij tegen mij geweld doet.

<span id="an_21:28">21:28</span> Want gij zult zeggen: Waar is het huis
van den prins, en waar is de tent van de woningen der goddelozen?

<span id="an_21:29">21:29</span> Hebt gijlieden niet gevraagd de
voorbijgaanden op den weg, en kent gij hun tekenen niet?

<span id="an_21:30">21:30</span> Dat de boze onttrokken wordt ten dage
des verderfs; dat zij ten dage der verbolgenheden ontvoerd worden.

<span id="an_21:31">21:31</span> Wie zal hem in het aangezicht zijn weg
vertonen? Als hij wat doet, wie zal hem vergelden?

<span id="an_21:32">21:32</span> Eindelijk wordt hij naar de graven
gebracht, en is gedurig in den aardhoop.

<span id="an_21:33">21:33</span> De kluiten des dals zijn hem zoet, en
hij trekt na zich alle mensen; en dergenen, die voor hem geweest zijn,
is geen getal.

<span id="an_21:34">21:34</span> Hoe vertroost gij mij dan met
ijdelheid, dewijl in uw antwoorden overtreding overig is?

<span id="an_22:1">22:1</span> Toen antwoordde Elifaz, de Themaniet, en
zeide:

<span id="an_22:2">22:2</span> Zal ook een man Gode voordelig zijn? Maar
voor zichzelven zal de verstandige voordelig zijn.

<span id="an_22:3">22:3</span> Is het voor den Almachtige nuttigheid,
dat gij rechtvaardig zijt; of gewin, dat gij uw wegen volmaakt?

<span id="an_22:4">22:4</span> Is het om uw vreze, dat Hij u bestraft,
dat Hij met u in het gericht komt?

<span id="an_22:5">22:5</span> Is niet uw boosheid groot, en uwer
ongerechtigheden geen einde?

<span id="an_22:6">22:6</span> Want gij hebt uw broederen zonder oorzaak
pand afgenomen, en de klederen der naakten hebt gij uitgetogen.

<span id="an_22:7">22:7</span> Den moede hebt gij geen water te drinken
gegeven, en van den hongerige hebt gij het brood onthouden.

<span id="an_22:8">22:8</span> Maar was er een man van geweld, voor dien
was het land, en een aanzienlijk persoon woonde daarin.

<span id="an_22:9">22:9</span> De weduwen hebt gij ledig weggezonden, en
de armen der wezen zijn verbrijzeld.

<span id="an_22:10">22:10</span> Daarom zijn strikken rondom u, en
vervaardheid heeft u haastelijk beroerd.

<span id="an_22:11">22:11</span> Of gij ziet de duisternis niet, en des
water overvloed bedekt u.

<span id="an_22:12">22:12</span> Is niet God in de hoogte der hemelen?
Zie toch het opperste der sterren aan, dat zij verheven zijn.

<span id="an_22:13">22:13</span> Daarom zegt gij: Wat weet er God van?
Zal Hij door de donkerheid oordelen?

<span id="an_22:14">22:14</span> De wolken zijn Hem een verberging, dat
Hij niet ziet; en Hij bewandelt den omgang der hemelen.

<span id="an_22:15">22:15</span> Hebt gij het pad der eeuw waargenomen,
dat de ongerechtige lieden betreden hebben?

<span id="an_22:16">22:16</span> Die rimpelachtig gemaakt zijn, als het
de tijd niet was; een vloed is over hun grond uitgestort;

<span id="an_22:17">22:17</span> Die zeiden tot God: Wijk van ons! En
wat had de Almachtige hun gedaan?

<span id="an_22:18">22:18</span> Hij had immers hun huizen met goed
gevuld; daarom is de raad der goddelozen verre van mij.

<span id="an_22:19">22:19</span> De rechtvaardigen zagen het, en waren
blijde, en de onschuldige bespotte hen;

<span id="an_22:20">22:20</span> Dewijl onze stand niet verdelgd is,
maar het vuur hun overblijfsel verteerd heeft.

<span id="an_22:21">22:21</span> Gewen u toch aan Hem, en heb vrede;
daardoor zal u het goede overkomen.

<span id="an_22:22">22:22</span> Ontvang toch de wet uit Zijn mond, en
leg Zijn redenen in uw hart.

<span id="an_22:23">22:23</span> Zo gij u bekeert tot den Almachtige,
gij zult gebouwd worden; doe het onrecht verre van uw tenten.

<span id="an_22:24">22:24</span> Dan zult gij het goud op het stof
leggen, en het goud van Ofir bij den rotssteen der beken;

<span id="an_22:25">22:25</span> Ja, de Almachtige zal uw overvloedig
goud zijn, en uw krachtig zilver zijn;

<span id="an_22:26">22:26</span> Want dan zult gij u over den Almachtige
verlustigen, en gij zult tot God uw aangezicht opheffen.

<span id="an_22:27">22:27</span> Gij zult tot Hem ernstiglijk bidden, en
Hij zal u verhoren; en gij zult uw geloften betalen.

<span id="an_22:28">22:28</span> Als gij een zaak besluit, zo zal zij u
bestendig zijn; en op uw wegen zal het licht schijnen.

<span id="an_22:29">22:29</span> Als men iemand vernederen zal, en gij
zeggen zult: Het zij verhoging; dan zal God den nederige van ogen
behouden.

<span id="an_22:30">22:30</span> Ja, Hij zal dien bevrijden, die niet
onschuldig is, want hij wordt bevrijd door de zuiverheid uwer handen.

<span id="an_23:1">23:1</span> Maar Job antwoordde en zeide:

<span id="an_23:2">23:2</span> Ook heden is mijn klacht
wederspannigheid; mijn plage is zwaar boven mijn zuchten.

<span id="an_23:3">23:3</span> Och, of ik wist, dat ik Hem vinden zou,
ik zou tot Zijn stoel komen;

<span id="an_23:4">23:4</span> Ik zou het recht voor Zijn aangezicht
ordentelijk voorstellen, en mijn mond zou ik met verdedigingen
vervullen.

<span id="an_23:5">23:5</span> Ik zou de redenen weten, die Hij mij
antwoorden zou; en verstaan, wat Hij mij zeggen zou.

<span id="an_23:6">23:6</span> Zou Hij naar de grootheid Zijner macht
met mij twisten? Neen; maar Hij zou acht op mij slaan.

<span id="an_23:7">23:7</span> Daar zou de oprechte met Hem pleiten; en
ik zou mij in eeuwigheid van mijn Rechter vrijmaken.

<span id="an_23:8">23:8</span> Zie, ga ik voorwaarts, zo is Hij er niet,
of achterwaarts, zo verneem ik Hem niet.

<span id="an_23:9">23:9</span> Als Hij ter linkerhand werkt, zo
aanschouw ik Hem niet; bedekt Hij Zich ter rechterhand, zo zie ik Hem
niet.

<span id="an_23:10">23:10</span> Doch Hij kent den weg, die bij mij is;
Hij beproeve mij; als goud zal ik uitkomen.

<span id="an_23:11">23:11</span> Aan Zijn gang heeft mijn voet
vastgehouden; Zijn weg heb ik bewaard, en ben niet afgeweken.

<span id="an_23:12">23:12</span> Het gebod Zijner lippen heb ik ook niet
weggedaan; de redenen Zijns monds heb ik meer dan mijn bescheiden deel
weggelegd.

<span id="an_23:13">23:13</span> Maar is Hij tegen iemand, wie zal dan
Hem afkeren? Wat Zijn ziel begeert, dat zal Hij doen.

<span id="an_23:14">23:14</span> Want Hij zal volbrengen, dat over mij
bescheiden is; en diergelijke dingen zijn er vele bij Hem.

<span id="an_23:15">23:15</span> Hierom word ik voor Zijn aangezicht
beroerd; aanmerk het, en vrees voor Hem;

<span id="an_23:16">23:16</span> Want God heeft mijn hart week gemaakt,
en de Almachtige heeft mij beroerd;

<span id="an_23:17">23:17</span> Omdat ik niet uitgedelgd ben voor de
duisternis, en dat Hij van mijn aangezicht de donkerheid bedekt heeft.

<span id="an_24:1">24:1</span> Waarom zouden van den Almachtige de
tijden niet verborgen zijn, dewijl zij, die Hem kennen, Zijn dagen niet
zien?

<span id="an_24:2">24:2</span> Zij tasten de landpalen aan; de kudden
roven zij, en weiden ze.

<span id="an_24:3">24:3</span> Den ezel der wezen drijven zij weg; den
os ener weduwe nemen zij te pand.

<span id="an_24:4">24:4</span> Zij doen de nooddruftigen wijken van den
weg; te zamen versteken zich de ellendigen des lands.

<span id="an_24:5">24:5</span> Ziet, zij zijn woudezels in de woestijn;
zij gaan uit tot hun werk, makende zich vroeg op ten roof; het vlakke
veld is hem tot spijs, en den jongeren.

<span id="an_24:6">24:6</span> Op het veld maaien zij zijn voeder, en
den wijnberg des goddelozen lezen zij af.

<span id="an_24:7">24:7</span> Den naakten laten zij vernachten zonder
kleding, die geen deksel heeft tegen de koude.

<span id="an_24:8">24:8</span> Van den stroom der bergen worden zij nat,
en zonder toevlucht zijnde, omhelzen zij de steenrotsen.

<span id="an_24:9">24:9</span> Zij rukken het weesje van de borst, en
dat over den arme is, nemen zij te pand.

<span id="an_24:10">24:10</span> Den naakte doen zij weggaan zonder
kleed, en hongerig, die garven dragen.

<span id="an_24:11">24:11</span> Tussen hun muren persen zij olie uit,
treden de wijnpersen, en zijn dorstig.

<span id="an_24:12">24:12</span> Uit de stad zuchten de lieden, en de
ziel der verwonden schreeuwt uit; nochtans beschikt God niets
ongerijmds.

<span id="an_24:13">24:13</span> Zij zijn onder de wederstrevers des
lichts; zij kennen Zijn wegen niet, en zij blijven niet op Zijn paden.

<span id="an_24:14">24:14</span> Met het licht staat de moorder op,
doodt den arme en den nooddruftige; en des nachts is hij als een dief.

<span id="an_24:15">24:15</span> Ook neemt het oog des overspelers de
schemering waar, zeggende: Geen oog zal mij zien; en hij legt een deksel
op het aangezicht.

<span id="an_24:16">24:16</span> In de duisternis doorgraaft hij de
huizen, die zij zich des daags afgetekend hadden; zij kennen het licht
niet.

<span id="an_24:17">24:17</span> Want de morgenstond is hun te zamen de
schaduw des doods; als men hen kent, zijn zij in de strikken van des
doods schaduw.

<span id="an_24:18">24:18</span> Hij is licht op het vlakke der wateren;
vervloekt is hun deel op de aarde; hij wendt zich niet tot den weg der
wijngaarden.

<span id="an_24:19">24:19</span> De droogte mitsgaders de hitte nemen de
sneeuwwateren weg; alzo het graf dergenen, die gezondigd hebben.

<span id="an_24:20">24:20</span> De baarmoeder vergeet hem, het gewormte
is hem zoet, zijns wordt niet meer gedacht; en het onrecht wordt
gebroken als een hout.

<span id="an_24:21">24:21</span> De onvruchtbare, die niet baart, teert
hij af, en aan de weduwe doet hij niets goeds.

<span id="an_24:22">24:22</span> Ook trekt hij de machtigen door zijn
kracht; staat hij op, zo is men des levens niet zeker.

<span id="an_24:23">24:23</span> Stelt hem God in gerustigheid, zo
steunt hij daarop; nochtans zijn Zijn ogen op hun wegen.

<span id="an_24:24">24:24</span> Zij zijn een weinig tijds verheven,
daarna is er niemand van hen; zij worden nedergedrukt; gelijk alle
anderen worden zij besloten; en gelijk de top ener aar worden zij
afgesneden.

<span id="an_24:25">24:25</span> Indien het nu zo niet is, wie zal mij
leugenachtig maken, en mijn rede tot niet brengen?

<span id="an_25:1">25:1</span> Toen antwoordde Bildad, de Suhiet, en
zeide:

<span id="an_25:2">25:2</span> Heerschappij en vreze zijn bij Hem, Hij
maakt vrede in Zijn hoogten.

<span id="an_25:3">25:3</span> Is er een getal Zijner benden? En over
wien staat Zijn licht niet op?

<span id="an_25:4">25:4</span> Hoe zou dan een mens rechtvaardig zijn
bij God, en hoe zou hij zuiver zijn, die van een vrouw geboren is?

<span id="an_25:5">25:5</span> Zie, tot de maan toe, en zij zal geen
schijnsel geven; en de sterren zijn niet zuiver in Zijn ogen.

<span id="an_25:6">25:6</span> Hoeveel te min de mens, die een made is,
en des mensen kind, die een worm is!

<span id="an_26:1">26:1</span> Maar Job antwoordde en zeide:

<span id="an_26:2">26:2</span> Hoe hebt gij geholpen dien, die zonder
kracht is, en behouden den arm, die zonder sterkte is?

<span id="an_26:3">26:3</span> Hoe hebt gij hem geraden, die geen
wijsheid heeft, en de zaak, alzo zij is, ten volle bekend gemaakt?

<span id="an_26:4">26:4</span> Aan wien hebt gij die woorden verhaald?
En wiens geest is van u uitgegaan?

<span id="an_26:5">26:5</span> De doden zullen geboren worden van onder
de wateren, en hun inwoners.

<span id="an_26:6">26:6</span> De hel is naakt voor Hem, en geen deksel
is er voor het verderf.

<span id="an_26:7">26:7</span> Hij breidt het noorden uit over het
woeste; Hij hangt de aarde aan een niet.

<span id="an_26:8">26:8</span> Hij bindt de wateren in Zijn wolken;
nochtans scheurt de wolk daaronder niet.

<span id="an_26:9">26:9</span> Hij houdt het vlakke Zijns troons vast;
Hij spreidt Zijn wolk daarover.

<span id="an_26:10">26:10</span> Hij heeft een gezet perk over het
vlakke der wateren rondom afgetekend, tot aan de voleinding toe des
lichts met de duisternis.

<span id="an_26:11">26:11</span> De pilaren des hemels sidderen, en
ontzetten zich voor Zijn schelden.

<span id="an_26:12">26:12</span> Door Zijn kracht klieft Hij de zee, en
door Zijn verstand verslaat Hij haar verheffing.

<span id="an_26:13">26:13</span> Door Zijn Geest heeft Hij de hemelen
versierd; Zijn hand heeft de langwemelende slang geschapen.

<span id="an_26:14">26:14</span> Ziet, dit zijn maar uiterste einden
Zijner wegen; en wat een klein stukje der zaak hebben wij van Hem
gehoord? Wie zou dan den donder Zijner mogendheden verstaan?

<span id="an_27:1">27:1</span> En Job ging voort zijn spreuk op te
heffen, en zeide:

<span id="an_27:2">27:2</span> Zo waarachtig als God leeft, Die mijn
recht weggenomen heeft, en de Almachtige, Die mijner ziel bitterheid
heeft aangedaan!

<span id="an_27:3">27:3</span> Zo lang als mijn adem in mij zal zijn, en
het geblaas Gods in mijn neus;

<span id="an_27:4">27:4</span> Indien mijn lippen onrecht zullen
spreken, en indien mijn tong bedrog zal uitspreken!

<span id="an_27:5">27:5</span> Het zij verre van mij, dat ik ulieden
rechtvaardigen zou; totdat ik den geest zal gegeven hebben, zal ik mijn
oprechtigheid van mij niet wegdoen.

<span id="an_27:6">27:6</span> Aan mijn gerechtigheid zal ik vasthouden,
en zal ze niet laten varen; mijn hart zal die niet versmaden van mijn
dagen.

<span id="an_27:7">27:7</span> Mijn vijand zij als de goddeloze, en die
zich tegen mij opmaakt, als de verkeerde.

<span id="an_27:8">27:8</span> Want wat is de verwachting des
huichelaars, als hij zal gierig geweest zijn, wanneer God zijn ziel zal
uittrekken?

<span id="an_27:9">27:9</span> Zal God zijn geroep horen, als
benauwdheid over hem komt?

<span id="an_27:10">27:10</span> Zal hij zich verlustigen in den
Almachtige? Zal hij God aanroepen te aller tijd?

<span id="an_27:11">27:11</span> Ik zal ulieden leren van de hand Gods;
wat bij den Almachtige is, zal ik niet verhelen.

<span id="an_27:12">27:12</span> Ziet, gij zelve allen hebt het gezien;
en waarom wordt gij dus door ijdelheid verijdeld?

<span id="an_27:13">27:13</span> Dit is het deel des goddelozen mensen
bij God, en de erve der tirannen, die zij van den Almachtige ontvangen
zullen.

<span id="an_27:14">27:14</span> Indien zijn kinderen vermenigvuldigen,
het is ten zwaarde; en zijn spruiten zullen van brood niet verzadigd
worden.

<span id="an_27:15">27:15</span> Zijn overgeblevenen zullen in den dood
begraven worden, en zijn weduwen zullen niet wenen.

<span id="an_27:16">27:16</span> Zo hij zilver opgehoopt zal hebben als
stof, en kleding bereid als leem;

<span id="an_27:17">27:17</span> Hij zal ze bereiden, maar de
rechtvaardige zal ze aantrekken, en de onschuldige zal het zilver delen.

<span id="an_27:18">27:18</span> Hij bouwt zijn huis als een motte, en
als een hoeder de hutte maakt.

<span id="an_27:19">27:19</span> Rijk ligt hij neder, en wordt niet
weggenomen; doet hij zijn ogen open, zo is hij er niet.

<span id="an_27:20">27:20</span> Verschrikkingen zullen hem als wateren
aangrijpen; des nachts zal hem een wervelwind wegstelen.

<span id="an_27:21">27:21</span> De oostenwind zal hem wegvoeren, dat
hij henengaat, en zal hem wegstormen uit zijn plaats.

<span id="an_27:22">27:22</span> En God zal dit over hem werpen, en niet
sparen; van Zijn hand zal hij snellijk vlieden.

<span id="an_27:23">27:23</span> Een ieder zal over hem met zijn handen
klappen, en over hem fluiten uit zijn plaats.

<span id="an_28:1">28:1</span> Gewisselijk, er is voor het zilver een
uitgang, en een plaats voor het goud, dat zij smelten.

<span id="an_28:2">28:2</span> Het ijzer wordt uit stof genomen, en uit
steen wordt koper gegoten.

<span id="an_28:3">28:3</span> Het einde, dat God gesteld heeft voor de
duisternis, en al het uiterste onderzoekt hij; het gesteente der
donkerheid en der schaduw des doods.

<span id="an_28:4">28:4</span> Breekt er een beek door, bij dengene, die
daar woont, de wateren vergeten zijnde van den voet, worden van den mens
uitgeput, en gaan weg.

<span id="an_28:5">28:5</span> Uit de aarde komt het brood voort, en
onder zich wordt zij veranderd, alsof zij vuur ware.

<span id="an_28:6">28:6</span> Haar stenen zijn de plaats van den
saffier, en zij heeft stofjes van goud.

<span id="an_28:7">28:7</span> De roofvogel heeft het pad niet gekend,
en het oog der kraai heeft het niet gezien.

<span id="an_28:8">28:8</span> De jonge hoogmoedige dieren hebben het
niet betreden, de felle leeuw is daarover niet heengegaan.

<span id="an_28:9">28:9</span> Hij legt zijn hand aan de keiachtige
rots, hij keert de bergen van den wortel om.

<span id="an_28:10">28:10</span> In de rotsstenen houwt hij stromen uit,
en zijn oog ziet al het kostelijke.

<span id="an_28:11">28:11</span> Hij bindt de rivier toe, dat niet een
traan uitkomt, en het verborgene brengt hij uit in het licht.

<span id="an_28:12">28:12</span> Maar de wijsheid, van waar zal zij
gevonden worden? En waar is de plaats des verstands?

<span id="an_28:13">28:13</span> De mens weet haar waarde niet, en zij
wordt niet gevonden in het land der levenden.

<span id="an_28:14">28:14</span> De afgrond zegt: Zij is in mij niet; en
de zee zegt: Zij is niet bij mij.

<span id="an_28:15">28:15</span> Het gesloten goud kan voor haar niet
gegeven worden, en met zilver kan haar prijs niet worden opgewogen.

<span id="an_28:16">28:16</span> Zij kan niet geschat worden tegen fijn
goud van Ofir, tegen den kostelijken Schoham, en den Saffier.

<span id="an_28:17">28:17</span> Men kan het goud of het kristal haar
niet gelijk waarderen; ook is zij niet te verwisselen voor een kleinood
van dicht goud.

<span id="an_28:18">28:18</span> De Ramoth en Gabisch zal niet gedacht
worden; want de trek der wijsheid is meerder dan der Robijnen.

<span id="an_28:19">28:19</span> Men kan de Topaas van Morenland haar
niet gelijk waarderen; en bij het fijn louter goud kan zij niet geschat
worden.

<span id="an_28:20">28:20</span> Die wijsheid dan, van waar komt zij, en
waar is de plaats des verstands?

<span id="an_28:21">28:21</span> Want zij is verholen voor de ogen aller
levenden, en voor het gevogelte des hemels is zij verborgen.

<span id="an_28:22">28:22</span> Het verderf en de dood zeggen: Haar
gerucht hebben wij met onze oren gehoord.

<span id="an_28:23">28:23</span> God verstaat haar weg, en Hij weet haar
plaats.

<span id="an_28:24">28:24</span> Want Hij schouwt tot aan de einden der
aarde, Hij ziet onder al de hemelen.

<span id="an_28:25">28:25</span> Als Hij den wind het gewicht maakte, en
de wateren opwoog in mate;

<span id="an_28:26">28:26</span> Als Hij den regen een gezette orde
maakte, en een weg voor het weerlicht der donderen;

<span id="an_28:27">28:27</span> Toen zag Hij haar, en vertelde ze; Hij
schikte ze, en ook doorzocht Hij ze.

<span id="an_28:28">28:28</span> Maar tot den mens heeft Hij gezegd:
Zie, de vreze des HEEREN is de wijsheid, en van het kwade te wijken is
het verstand.

<span id="an_29:1">29:1</span> En Job ging voort zijn spreuk op te
heffen, en zeide:

<span id="an_29:2">29:2</span> Och, of ik ware, gelijk in de vorige
maanden, gelijk in de dagen, toen God mij bewaarde!

<span id="an_29:3">29:3</span> Toen Hij Zijn lamp deed schijnen over
mijn hoofd, en ik bij Zijn licht de duisternis doorwandelde;

<span id="an_29:4">29:4</span> Gelijk als ik was in de dagen mijner
jonkheid, toen Gods verborgenheid over mijn tent was;

<span id="an_29:5">29:5</span> Toen de Almachtige nog met mij was, en
mijn jongens rondom mij;

<span id="an_29:6">29:6</span> Toen ik mijn gangen wies in boter, en de
rots bij mij oliebeken uitgoot;

<span id="an_29:7">29:7</span> Toen ik uitging naar de poort door de
stad, toen ik mijn stoel op de straat liet bereiden.

<span id="an_29:8">29:8</span> De jongens zagen mij, en verstaken zich,
en de stokouden rezen op en stonden.

<span id="an_29:9">29:9</span> De oversten hielden de woorden in, en
leiden de hand op hun mond.

<span id="an_29:10">29:10</span> De stem der vorsten verstak zich, en
hun tong kleefde aan hun gehemelte.

<span id="an_29:11">29:11</span> Als een oor mij hoorde, zo hield het
mij gelukzalig; als mij een oog zag, zo getuigde het van mij.

<span id="an_29:12">29:12</span> Want ik bevrijdde den ellendige, die
riep, en den wees, die geen helper had.

<span id="an_29:13">29:13</span> De zegen desgenen, die verloren ging,
kwam op mij; en het hart der weduwe deed ik vrolijk zingen.

<span id="an_29:14">29:14</span> Ik bekleedde mij met gerechtigheid, en
zij bekleedde mij; mijn oordeel was als een mantel en vorstelijke hoed.

<span id="an_29:15">29:15</span> Den blinden was ik tot ogen, en den
kreupelen was ik tot voeten.

<span id="an_29:16">29:16</span> Ik was den nooddruftigen een vader; en
het geschil, dat ik niet wist, dat onderzocht ik.

<span id="an_29:17">29:17</span> En ik verbrak de baktanden des
verkeerden, en wierp den roof uit zijn tanden.

<span id="an_29:18">29:18</span> En ik zeide: Ik zal in mijn nest den
geest geven, en ik zal de dagen vermenigvuldigen als het zand.

<span id="an_29:19">29:19</span> Mijn wortel was uitgebreid aan het
water, en dauw vernachtte op mijn tak.

<span id="an_29:20">29:20</span> Mijn heerlijkheid was nieuw bij mij, en
mijn boog veranderde zich in mijn hand.

<span id="an_29:21">29:21</span> Zij hoorden mij aan, en wachtten, en
zwegen op mijn raad.

<span id="an_29:22">29:22</span> Na mijn woord spraken zij niet weder,
en mijn rede drupte op hen.

<span id="an_29:23">29:23</span> Want zij wachtten naar mij, gelijk naar
den regen, en sperden hun mond open, als naar den spaden regen.

<span id="an_29:24">29:24</span> Lachte ik hun toe, zij geloofden het
niet; en het licht mijns aangezichts deden zij niet nedervallen.

<span id="an_29:25">29:25</span> Verkoos ik hun weg, zo zat ik bovenaan,
en woonde als een koning onder de benden, als een, die treurigen
vertroost.

<span id="an_30:1">30:1</span> Maar nu lachen over mij minderen dan ik
van dagen, welker vaderen ik versmaad zou hebben, om bij de honden
mijner kudde te stellen.

<span id="an_30:2">30:2</span> Waartoe zou mij ook geweest zijn de
krachten hunner handen? Zij was door ouderdom in hen vergaan.

<span id="an_30:3">30:3</span> Die door gebrek en honger eenzaam waren,
vliedende naar dorre plaatsen, in het donkere, woeste en verwoeste.

<span id="an_30:4">30:4</span> Die ziltige kruiden plukten bij de
struiken, en welker spijze was de wortel der jeneveren.

<span id="an_30:5">30:5</span> Zij werden uit het midden uitgedreven;
(men jouwde over hen, als over een dief),

<span id="an_30:6">30:6</span> Opdat zij wonen zouden in de kloven der
dalen, de holen des stofs en der steenrotsen.

<span id="an_30:7">30:7</span> Zij schreeuwden tussen de struiken; onder
de netelen vergaderden zij zich.

<span id="an_30:8">30:8</span> Zij waren kinderen der dwazen, en
kinderen van geen naam; zij waren geslagen uit den lande.

<span id="an_30:9">30:9</span> Maar nu ben ik hun een snarenspel
geworden, en ik ben hun tot een klapwoord.

<span id="an_30:10">30:10</span> Zij hebben een gruwel aan mij, zij
maken zich verre van mij, ja, zij onthouden het speeksel niet van mijn
aangezicht.

<span id="an_30:11">30:11</span> Want Hij heeft mijn zeel losgemaakt, en
mij bedrukt; daarom hebben zij den breidel voor mijn aangezicht
afgeworpen.

<span id="an_30:12">30:12</span> Ter rechterhand staat de jeugd op,
stoten mijn voeten uit, en banen tegen mij hun verderfelijke wegen.

<span id="an_30:13">30:13</span> Zij breken mijn pad af, zij bevorderen
mijn ellende; zij hebben geen helper van doen.

<span id="an_30:14">30:14</span> Zij komen aan, als door een wijde
breuk; onder de verwoesting rollen zij zich aan.

<span id="an_30:15">30:15</span> Men is met verschrikkingen tegen mij
gekeerd; elk een vervolgt als een wind mijn edele ziel, en mijn heil is
als een wolk voorbijgegaan.

<span id="an_30:16">30:16</span> Daarom stort zich nu mijn ziel in mij
uit; de dagen des druks grijpen mij aan.

<span id="an_30:17">30:17</span> Des nachts doorboort Hij mijn beenderen
in mij, en mijn polsaderen rusten niet.

<span id="an_30:18">30:18</span> Door de veelheid der kracht is mijn
kleed veranderd; Hij omgordt mij als de kraag mijns roks.

<span id="an_30:19">30:19</span> Hij heeft mij in het slijk geworpen, en
ik ben gelijk geworden als stof en as.

<span id="an_30:20">30:20</span> Ik schrei tot U, maar Gij antwoordt mij
niet; ik sta, maar Gij acht niet op mij.

<span id="an_30:21">30:21</span> Gij zijt veranderd in een wrede tegen
mij; door de sterkte Uwer hand wederstaat Gij mij hatelijk.

<span id="an_30:22">30:22</span> Gij heft mij op in den wind; Gij doet
mij daarop rijden, en Gij versmelt mij het wezen.

<span id="an_30:23">30:23</span> Want ik weet, dat Gij mij ter dood
brengen zult, en tot het huis der samenkomst aller levenden.

<span id="an_30:24">30:24</span> Maar Hij zal tot een aardhoop de hand
niet uitsteken; is er bij henlieden geschrei in zijn verdrukking?

<span id="an_30:25">30:25</span> Weende ik niet over hem, die harde
dagen had? Was mijn ziel niet beangst over den nooddruftige?

<span id="an_30:26">30:26</span> Nochtans toen ik het goede verwachtte,
zo kwam het kwade; toen ik hoopte naar het licht, zo kwam de donkerheid.

<span id="an_30:27">30:27</span> Mijn ingewand ziedt, en is niet stil;
de dagen der verdrukking zijn mij voorgekomen.

<span id="an_30:28">30:28</span> Ik ga zwart daarheen, niet van de zon;
opstaande schreeuw ik in de gemeente.

<span id="an_30:29">30:29</span> Ik ben den draken een broeder geworden,
en een metgezel der jonge struisen.

<span id="an_30:30">30:30</span> Mijn huid is zwart geworden over mij,
en mijn gebeente is ontstoken van dorrigheid.

<span id="an_30:31">30:31</span> Hierom is mijn harp tot een rouwklage
geworden, en mijn orgel tot een stem der wenenden.

<span id="an_31:1">31:1</span> Ik heb een verbond gemaakt met mijn ogen;
hoe zou ik dan acht gegeven hebben op een maagd?

<span id="an_31:2">31:2</span> Want wat is het deel Gods van boven, of
de erve des Almachtigen uit de hoogten?

<span id="an_31:3">31:3</span> Is niet het verderf voor den verkeerde,
ja, wat vreemds voor de werkers der ongerechtigheid?

<span id="an_31:4">31:4</span> Ziet Hij niet mijn wegen, en telt Hij
niet al mijn treden?

<span id="an_31:5">31:5</span> Zo ik met ijdelheid omgegaan heb, en mijn
voet gesneld heeft tot bedriegerij;

<span id="an_31:6">31:6</span> Hij wege mij op, in een rechte
weegschaal, en God zal mijn oprechtigheid weten.

<span id="an_31:7">31:7</span> Zo mijn gang uit den weg geweken is, en
mijn hart mijn ogen nagevolgd is, en aan mijn handen iets aankleeft;

<span id="an_31:8">31:8</span> Zo moet ik zaaien, maar een ander eten,
en mijn spruiten moeten uitgeworteld worden!

<span id="an_31:9">31:9</span> Zo mijn hart verlokt is geweest tot een
vrouw, of ik aan mijns naasten deur geloerd heb;

<span id="an_31:10">31:10</span> Zo moet mijn huisvrouw met een ander
malen, en anderen zich over haar krommen!

<span id="an_31:11">31:11</span> Want dat is een schandelijke daad, en
het is een misdaad bij de rechters.

<span id="an_31:12">31:12</span> Want dat is een vuur, hetwelk tot de
verderving toe verteert, en al mijn inkomen uitgeworteld zou hebben.

<span id="an_31:13">31:13</span> Zo ik versmaad heb het recht mijns
knechts, of mijner dienstmaagd, als zij geschil hadden met mij;

<span id="an_31:14">31:14</span> (Want wat zou ik doen, als God opstond?
En als Hij bezoeking deed, wat zou ik Hem antwoorden?

<span id="an_31:15">31:15</span> Heeft Hij niet, Die mij in den buik
maakte, hem ook gemaakt en Een ons in de baarmoeder bereid?)

<span id="an_31:16">31:16</span> Zo ik den armen hun begeerte onthouden
heb, of de ogen der weduwe laten versmachten;

<span id="an_31:17">31:17</span> En mijn bete alleen gegeten heb, zodat
de wees daarvan niet gegeten heeft;

<span id="an_31:18">31:18</span> (Want van mijn jonkheid af is hij bij
mij opgetogen, als bij een vader, en van mijner moeders buik af heb ik
haar geleid;)

<span id="an_31:19">31:19</span> Zo ik iemand heb zien omkomen, omdat
hij zonder kleding was, en dat de nooddruftige geen deksel had;

<span id="an_31:20">31:20</span> Zo zijn lenden mij niet gezegend
hebben, toen hij van de vellen mijner lammeren verwarmd werd;

<span id="an_31:21">31:21</span> Zo ik mijn hand tegen den wees bewogen
heb, omdat ik in de poort mijn hulp zag;

<span id="an_31:22">31:22</span> Mijn schouder valle van het
schouderbeen, en mijn arm breke van zijn pijp af!

<span id="an_31:23">31:23</span> Want het verderf Gods was bij mij een
schrik, en ik vermocht niet vanwege Zijn hoogheid.

<span id="an_31:24">31:24</span> Zo ik het goud tot mijn hoop gezet heb,
of tot het fijn goud gezegd heb: Gij zijt mijn vertrouwen;

<span id="an_31:25">31:25</span> Zo ik blijde ben geweest, omdat mijn
vermogen groot was, en omdat mijn hand geweldig veel verkregen had;

<span id="an_31:26">31:26</span> Zo ik het licht aangezien heb, wanneer
het scheen, of de maan heerlijk voortgaande;

<span id="an_31:27">31:27</span> En mijn hart verlokt is geweest in het
verborgen, dat mijn hand mijn mond gekust heeft;

<span id="an_31:28">31:28</span> Dat ware ook een misdaad bij den
rechter; want ik zou den God van boven verzaakt hebben.

<span id="an_31:29">31:29</span> Zo ik verblijd ben geweest in de
verdrukking mijns haters, en mij opgewekt heb, als het kwaad hem vond;

<span id="an_31:30">31:30</span> (Ook heb ik mijn gehemelte niet
toegelaten te zondigen, mits door een vloek zijn ziel te begeren).

<span id="an_31:31">31:31</span> Zo de lieden mijner tent niet hebben
gezegd: Och, of wij van zijn vlees hadden, wij zouden niet verzadigd
worden;

<span id="an_31:32">31:32</span> De vreemdeling overnachtte niet op de
straat; mijn deuren opende ik naar den weg;

<span id="an_31:33">31:33</span> Zo ik, gelijk Adam, mijn overtredingen
bedekt heb, door eigenliefde mijn misdaad verbergende!

<span id="an_31:34">31:34</span> Zeker, ik kon wel een grote menigte
geweldiglijk onderdrukt hebben; maar de verachtste der huisgezinnen zou
mij afgeschrikt hebben; zodat ik gewezen zou hebben, en ter deure niet
uitgegaan zijn.

<span id="an_31:35">31:35</span> Och, of ik een hadde, die mij hoorde!
Zie, mijn oogmerk is, dat de Almachtige mij antwoorde, en dat mijn
tegenpartij een boek schrijve.

<span id="an_31:36">31:36</span> Zou ik het niet op mijn schouder
dragen? Ik zou het op mij binden als een kroon.

<span id="an_31:37">31:37</span> Het getal mijner treden zou ik hem
aanwijzen; als een vorst zou ik tot hem naderen.

<span id="an_31:38">31:38</span> Zo mijn land tegen mij roept, en zijn
voren te zamen wenen;

<span id="an_31:39">31:39</span> Zo ik zijn vermogen gegeten heb zonder
geld, en de ziel zijner akkerlieden heb doen hijgen;

<span id="an_31:40">31:40</span> Dat voor tarwe distelen voortkomen, en
voor gerst stinkkruid! De woorden van Job hebben een einde.

<span id="an_32:1">32:1</span> Toen hielden de drie mannen op van Job te
antwoorden, dewijl hij in zijn ogen rechtvaardig was.

<span id="an_32:2">32:2</span> Zo ontstak de toorn van Elihu, den zoon
van Baracheel, den Buziet, van het geslacht van Ram; tegen Job werd zijn
toorn ontstoken, omdat hij zijn ziel meer rechtvaardigde dan God.

<span id="an_32:3">32:3</span> Zijn toorn ontstak ook tegen zijn drie
vrienden, omdat zij, geen antwoord vindende, nochtans Job verdoemden.

<span id="an_32:4">32:4</span> Doch Elihu had gewacht op Job in het
spreken, omdat zij ouder van dagen waren dan hij.

<span id="an_32:5">32:5</span> Als dan Elihu zag, dat er geen antwoord
was in den mond van die drie mannen, ontstak zijn toorn.

<span id="an_32:6">32:6</span> Hierom antwoordde Elihu, de zoon van
Baracheel, den Buziet, en zeide: Ik ben minder van dagen, maar gijlieden
zijt stokouden; daarom heb ik geschroomd en gevreesd, ulieden mijn
gevoelen te vertonen.

<span id="an_32:7">32:7</span> Ik zeide: Laat de dagen spreken, en de
veelheid der jaren wijsheid te kennen geven.

<span id="an_32:8">32:8</span> Zekerlijk de geest, die in den mens is,
en de inblazing des Almachtigen, maakt henlieden verstandig.

<span id="an_32:9">32:9</span> De groten zijn niet wijs, en de ouden
verstaan het recht niet.

<span id="an_32:10">32:10</span> Daarom zeg ik: Hoor naar mij; ik zal
mijn gevoelen ook vertonen.

<span id="an_32:11">32:11</span> Ziet, ik heb gewacht op ulieder
woorden; ik heb het oor gewend tot ulieder aanmerkingen, totdat gij
redenen uitgezocht hadt.

<span id="an_32:12">32:12</span> Als ik nu acht op u gegeven heb, ziet,
er is niemand, die Job overreedde, die uit ulieden zijn redenen
beantwoordde;

<span id="an_32:13">32:13</span> Opdat gij niet zegt: Wij hebben de
wijsheid gevonden; God heeft hem nedergestoten, geen mens.

<span id="an_32:14">32:14</span> Nu heeft hij tegen mij geen woorden
gericht, en met ulieder woorden zal ik hem niet beantwoorden.

<span id="an_32:15">32:15</span> Zij zijn ontzet, zij antwoorden niet
meer; zij hebben de woorden van zich verzet.

<span id="an_32:16">32:16</span> Ik heb dan gewacht, maar zij spreken
niet; want zij staan stil; zij antwoorden niet meer.

<span id="an_32:17">32:17</span> Ik zal mijn deel ook antwoorden, ik zal
mijn gevoelen ook vertonen.

<span id="an_32:18">32:18</span> Want ik ben der woorden vol; de geest
mijns buiks benauwt mij.

<span id="an_32:19">32:19</span> Ziet, mijn buik is als de wijn, die
niet geopend is; gelijk nieuwe lederen zakken zou hij bersten.

<span id="an_32:20">32:20</span> Ik zal spreken, opdat ik voor mij lucht
krijge; ik zal mijn lippen openen, en zal antwoorden.

<span id="an_32:21">32:21</span> Och, dat ik niemands aangezicht
aanneme, en tot den mens geen bijnamen gebruike!

<span id="an_32:22">32:22</span> Want ik weet geen bijnamen te
gebruiken; in kort zou mijn Maker mij wegnemen.

<span id="an_33:1">33:1</span> En gewisselijk, o Job! hoor toch mijn
redenen, en neem al mijn woorden ter ore.

<span id="an_33:2">33:2</span> Zie nu, ik heb mijn mond opengedaan; mijn
tong spreekt onder mijn gehemelte.

<span id="an_33:3">33:3</span> Mijn redenen zullen de oprechtigheid
mijns harten, en de wetenschap mijner lippen, wat zuiver is, uitspreken.

<span id="an_33:4">33:4</span> De Geest Gods heeft mij gemaakt, en de
adem des Almachtigen heeft mij levend gemaakt.

<span id="an_33:5">33:5</span> Zo gij kunt, antwoord mij; schik u voor
mijn aangezicht, stel u.

<span id="an_33:6">33:6</span> Zie, ik ben Godes, gelijk gij; uit het
leem ben ik ook afgesneden.

<span id="an_33:7">33:7</span> Zie, mijn verschrikking zal u niet
beroeren, en mijn hand zal over u niet zwaar zijn.

<span id="an_33:8">33:8</span> Zeker, gij hebt gezegd voor mijn oren, en
ik heb de stem der woorden gehoord;

<span id="an_33:9">33:9</span> Ik ben rein, zonder overtreding; ik ben
zuiver, en heb geen misdaad.

<span id="an_33:10">33:10</span> Zie, Hij vindt oorzaken tegen mij, Hij
houdt mij voor Zijn vijand.

<span id="an_33:11">33:11</span> Hij legt mijn voeten in den stok; Hij
neemt al mijn paden waar.

<span id="an_33:12">33:12</span> Zie, hierin zijt gij niet rechtvaardig,
antwoord ik u; want God is meerder dan een mens.

<span id="an_33:13">33:13</span> Waarom hebt gij tegen Hem getwist? Want
Hij antwoordt niet van al Zijn daden.

<span id="an_33:14">33:14</span> Maar God spreekt eens of tweemaal; doch
men let niet daarop.

<span id="an_33:15">33:15</span> In den droom, door het gezicht des
nachts, als een diepe slaap op de lieden valt, in de sluimering op het
leger;

<span id="an_33:16">33:16</span> Dan openbaart Hij het voor het oor der
lieden, en Hij verzegelt hun kastijding;

<span id="an_33:17">33:17</span> Opdat Hij den mens afwende van zijn
werk, en van den man de hovaardij verberge;

<span id="an_33:18">33:18</span> Dat Hij zijn ziel van het verderf
afhoude; en zijn leven, dat het door het zwaard niet doorga.

<span id="an_33:19">33:19</span> Ook wordt hij gestraft met smart op
zijn leger, en de sterke menigte zijner beenderen;

<span id="an_33:20">33:20</span> Zodat zijn leven het brood zelf
verfoeit, en zijn ziel de begeerlijke spijze;

<span id="an_33:21">33:21</span> Dat zijn vlees verdwijnt uit het
gezicht, en zijn beenderen, die niet gezien werden, uitsteken;

<span id="an_33:22">33:22</span> En zijn ziel nadert ten verderve, en
zijn leven tot de dingen, die doden.

<span id="an_33:23">33:23</span> Is er dan bij Hem een Gezant, een
Uitlegger, een uit duizend, om den mens zijn rechten plicht te
verkondigen;

<span id="an_33:24">33:24</span> Zo zal Hij hem genadig zijn, en zeggen:
Verlos hem, dat hij in het verderf niet nederdale, Ik heb verzoening
gevonden.

<span id="an_33:25">33:25</span> Zijn vlees zal frisser worden dan het
was in de jeugd; hij zal tot de dagen zijner jonkheid wederkeren.

<span id="an_33:26">33:26</span> Hij zal tot God ernstiglijk bidden, Die
in hem een welbehagen nemen zal, en zijn aangezicht met gejuich aanzien;
want Hij zal den mens zijn gerechtigheid wedergeven.

<span id="an_33:27">33:27</span> Hij zal de mensen aanschouwen, en
zeggen: Ik heb gezondigd, en het recht verkeerd, hetwelk mij niet heeft
gebaat;

<span id="an_33:28">33:28</span> Maar God heeft mijn ziel verlost, dat
zij niet voere in het verderf, zodat mijn leven het licht aanziet.

<span id="an_33:29">33:29</span> Zie, dit alles werkt God tweemaal of
driemaal met een man;

<span id="an_33:30">33:30</span> Opdat hij zijn ziel afkere van het
verderf, en hij verlicht worde met het licht der levenden.

<span id="an_33:31">33:31</span> Merk op, o Job! Hoor naar mij; zwijg,
en ik zal spreken.

<span id="an_33:32">33:32</span> Zo er redenen zijn, antwoord mij;
spreek, want ik heb lust u te rechtvaardigen.

<span id="an_33:33">33:33</span> Zo niet, hoor naar mij; zwijg, en ik
zal u wijsheid leren.

<span id="an_34:1">34:1</span> Verder antwoordde Elihu, en zeide:

<span id="an_34:2">34:2</span> Hoort, gij wijzen, mijn woorden, en gij
verstandigen, neigt de oren naar mij.

<span id="an_34:3">34:3</span> Want het oor proeft de woorden, gelijk
het gehemelte de spijze smaakt.

<span id="an_34:4">34:4</span> Laat ons kiezen voor ons, wat recht is;
laat ons kennen onder ons wat goed is.

<span id="an_34:5">34:5</span> Want Job heeft gezegd: Ik ben
rechtvaardig, en God heeft mijn recht weggenomen.

<span id="an_34:6">34:6</span> Ik moet liegen in mijn recht; mijn pijl
is smartelijk zonder overtreding.

<span id="an_34:7">34:7</span> Wat man is er, gelijk Job? Hij drinkt de
bespotting in als water;

<span id="an_34:8">34:8</span> En gaat over weg in gezelschap met de
werkers der ongerechtigheid, en wandelt met goddeloze lieden.

<span id="an_34:9">34:9</span> Want hij heeft gezegd: Het baat een man
niet, als hij welbehagen heeft aan God.

<span id="an_34:10">34:10</span> Daarom, gij, lieden van verstand, hoort
naar mij: Verre zij God van goddeloosheid, en de Almachtige van onrecht!

<span id="an_34:11">34:11</span> Want naar het werk des mensen vergeldt
Hij hem, en naar eens ieders weg doet Hij het hem vinden.

<span id="an_34:12">34:12</span> Ook waarlijk, God handelt niet
goddelooslijk, en de Almachtige verkeert het recht niet.

<span id="an_34:13">34:13</span> Wie heeft Hem gesteld over de aarde, en
wie heeft de ganse wereld geschikt?

<span id="an_34:14">34:14</span> Indien Hij Zijn hart tegen hem zette,
zijn geest en zijn adem zou Hij tot Zich vergaderen;

<span id="an_34:15">34:15</span> Alle vlees zou tegelijk den geest
geven, en de mens zou tot stof wederkeren.

<span id="an_34:16">34:16</span> Zo er dan verstand bij u is, hoor dit;
neig de oren tot de stem mijner woorden.

<span id="an_34:17">34:17</span> Zou hij ook, die het recht haat, den
gewonde verbinden, en zoudt gij den zeer Rechtvaardige verdoemen?

<span id="an_34:18">34:18</span> Zou men tot een koning zeggen: Gij
Belial; tot de prinsen: Gij goddelozen!

<span id="an_34:19">34:19</span> Hoe dan tot Dien, Die het aangezicht
der vorsten niet aanneemt, en den rijke voor den arme niet kent? Want
zij zijn allen Zijner handen werk.

<span id="an_34:20">34:20</span> In een ogenblik sterven zij; zelfs ter
middernacht wordt een volk geschud, dat het doorga; en de machtige wordt
weggenomen zonder hand.

<span id="an_34:21">34:21</span> Want Zijn ogen zijn op ieders wegen, en
Hij ziet al zijn treden.

<span id="an_34:22">34:22</span> Er is geen duisternis, en er is geen
schaduw des doods, dat aldaar de werkers der ongerechtigheid zich
verbergen mochten.

<span id="an_34:23">34:23</span> Gewisselijk, Hij legt den mens niet te
veel op, dat hij tegen God in het gericht zou mogen treden.

<span id="an_34:24">34:24</span> Hij vermorzelt de geweldigen, dat men
het niet doorzoeken kan, en stelt anderen in hun plaats.

<span id="an_34:25">34:25</span> Daarom dat Hij hun werken kent, zo
keert Hij hen des nachts om, en zij worden verbrijzeld.

<span id="an_34:26">34:26</span> Hij klopt hen samen als goddelozen, in
een plaats, waar aanschouwers zijn;

<span id="an_34:27">34:27</span> Daarom dat zij van achter Hem afgeweken
zijn, en geen Zijner wegen verstaan hebben;

<span id="an_34:28">34:28</span> Opdat Hij op hem het geroep des armen
brenge, en het geroep der ellendigen verhore.

<span id="an_34:29">34:29</span> Als Hij stilt, wie zal dan beroeren?
Als Hij het aangezicht verbergt, wie zal Hem dan aanschouwen, zowel voor
een volk, als voor een mens alleen?

<span id="an_34:30">34:30</span> Opdat de huichelachtige mens niet meer
regere, en geen strikken des volks zijn.

<span id="an_34:31">34:31</span> Zekerlijk heeft hij tot God gezegd: Ik
heb Uw straf verdragen, ik zal het niet verderven.

<span id="an_34:32">34:32</span> Behalve wat ik zie, leer Gij mij; heb
ik onrecht gewrocht, ik zal het niet meer doen.

<span id="an_34:33">34:33</span> Zal het van u zijn, hoe Hij iets
vergelden zal, dewijl gij Hem versmaadt? Zoudt gij dan verkiezen, en
niet ik? Wat weet gij dan? Spreek.

<span id="an_34:34">34:34</span> De lieden van verstand zullen met mij
zeggen, en een wijs man zal naar mij horen;

<span id="an_34:35">34:35</span> Dat Job niet met wetenschap gesproken
heeft, en zijn woorden niet met kloek verstand geweest zijn.

<span id="an_34:36">34:36</span> Mijn Vader, laat Job beproefd worden
tot het einde toe, om zijner antwoorden wil onder de ongerechtige
lieden.

<span id="an_34:37">34:37</span> Want tot zijn zonde zou hij nog
overtreding bijvoegen; hij zou onder ons in de handen klappen, en hij
zou zijn redenen vermenigvuldigen tegen God.

<span id="an_35:1">35:1</span> Elihu antwoordde verder, en zeide:

<span id="an_35:2">35:2</span> Houdt gij dat voor recht, dat gij gezegd
hebt: Mijn gerechtigheid is meerder dan Gods?

<span id="an_35:3">35:3</span> Want gij hebt gezegd: Wat zou zij u
baten? Wat meer voordeel zal ik daarmede doen, dan met mijn zonde?

<span id="an_35:4">35:4</span> Ik zal u antwoord geven, en uw vrienden
met u.

<span id="an_35:5">35:5</span> Bemerk den hemel en zie; en aanschouw de
bovenste wolken, zij zijn hoger dan gij.

<span id="an_35:6">35:6</span> Indien gij zondigt, wat bedrijft gij
tegen Hem? Indien uw overtredingen menigvuldig zijn, wat doet gij Hem?

<span id="an_35:7">35:7</span> Indien gij rechtvaardig zijt, wat geeft
gij Hem, of wat ontvangt Hij uit uw hand?

<span id="an_35:8">35:8</span> Uw goddeloosheid zou zijn tegen een man,
gelijk gij zijt, en uw gerechtigheid voor eens mensen kind.

<span id="an_35:9">35:9</span> Vanwege hun grootheid doen zij de
onderdrukten roepen; zij schreeuwen vanwege den arm der groten.

<span id="an_35:10">35:10</span> Maar niemand zegt: Waar is God, mijn
Maker, Die de psalmen geeft in den nacht?

<span id="an_35:11">35:11</span> Die ons geleerder maakt dan de beesten
der aarde, en ons wijzer maakt dan het gevogelte des hemels?

<span id="an_35:12">35:12</span> Daar roepen zij; maar Hij antwoordt
niet, vanwege den hoogmoed der bozen.

<span id="an_35:13">35:13</span> Gewisselijk zal God de ijdelheid niet
verhoren, en de Almachtige zal die niet aanschouwen.

<span id="an_35:14">35:14</span> Dat gij ook gezegd hebt: Gij zult Hem
niet aanschouwen; er is nochtans gericht voor Zijn aangezicht, wacht gij
dan op Hem.

<span id="an_35:15">35:15</span> Maar nu, dewijl het niets is, dat Zijn
toorn Job bezocht heeft, en Hij hem niet zeer in overvloed doorkend
heeft;

<span id="an_35:16">35:16</span> Zo heeft Job in ijdelheid zijn mond
geopend, en zonder wetenschap woorden vermenigvuldigd.

<span id="an_36:1">36:1</span> Elihu ging nog voort, en zeide:

<span id="an_36:2">36:2</span> Verbeid mij een weinig, en ik zal u
aanwijzen, dat er nog redenen voor God zijn.

<span id="an_36:3">36:3</span> Ik zal mijn gevoelen van verre ophalen,
en mijn Schepper gerechtigheid toewijzen.

<span id="an_36:4">36:4</span> Want voorwaar, mijn woorden zullen geen
valsheid zijn; een, die oprecht is van gevoelen, is bij u.

<span id="an_36:5">36:5</span> Zie, God is geweldig, nochtans versmaadt
Hij niet; geweldig is Hij in kracht des harten.

<span id="an_36:6">36:6</span> Hij laat den goddeloze niet leven, en het
recht der ellendigen beschikt Hij.

<span id="an_36:7">36:7</span> Hij onttrekt Zijn ogen niet van den
rechtvaardige, maar met de koningen zijn zij in den troon; daar zet Hij
hen voor altoos, en zij worden verheven.

<span id="an_36:8">36:8</span> En zo zij, gebonden zijnde in boeien,
vast gehouden worden met banden der ellende;

<span id="an_36:9">36:9</span> Dan geeft Hij hun hun werk te kennen, en
hun overtredingen, omdat zij de overhand genomen hebben;

<span id="an_36:10">36:10</span> En Hij openbaart het voor hunlieder oor
ter tucht, en zegt, dat zij zich van de ongerechtigheid bekeren zouden.

<span id="an_36:11">36:11</span> Indien zij horen, en Hem dienen, zo
zullen zij hun dagen eindigen in het goede, en hun jaren in
liefelijkheden.

<span id="an_36:12">36:12</span> Maar zo zij niet horen, zo gaan zij
door het zwaard door, en zij geven den geest zonder kennis.

<span id="an_36:13">36:13</span> En die met het hart huichelachtig zijn,
leggen toorn op; zij roepen niet, als Hij hen gebonden heeft.

<span id="an_36:14">36:14</span> Hun ziel zal in de jonkheid sterven, en
hun leven onder de schandjongens.

<span id="an_36:15">36:15</span> Hij zal den ellendige in zijn ellende
vrijmaken, en in de onderdrukking zal Hij het voor hunlieder oor
openbaren.

<span id="an_36:16">36:16</span> Alzo zou Hij ook u afgekeerd hebben van
den mond des angstes tot de ruimte, onder dewelke geen benauwing zou
geweest zijn; en het gerecht uwer tafel zou vol vettigheid geweest zijn.

<span id="an_36:17">36:17</span> Maar gij hebt het gericht des
goddelozen vervuld; het gericht en het recht houden u vast.

<span id="an_36:18">36:18</span> Omdat er grimmigheid is, wacht u, dat
Hij u misschien niet met een klop wegstote; zodat u een groot rantsoen
er niet zou afbrengen.

<span id="an_36:19">36:19</span> Zou Hij uw rijkdom achten, dat gij niet
in benauwdheid zoudt zijn; of enige versterkingen van kracht?

<span id="an_36:20">36:20</span> Haak niet naar dien nacht, als de
volken van hun plaats opgenomen worden.

<span id="an_36:21">36:21</span> Wacht u, wend u niet tot
ongerechtigheid; overmits gij ze in dezen verkoren heb, uit oorzake van
de ellende.

<span id="an_36:22">36:22</span> Zie, God verhoogt door Zijn kracht; wie
is een Leraar, gelijk Hij?

<span id="an_36:23">36:23</span> Wie heeft Hem gesteld over Zijn weg? Of
wie heeft gezegd: Gij hebt onrecht gedaan?

<span id="an_36:24">36:24</span> Gedenk, dat gij Zijn werk groot maakt,
hetwelk de lieden aanschouwen.

<span id="an_36:25">36:25</span> Alle mensen zien het aan; de mens
schouwt het van verre.

<span id="an_36:26">36:26</span> Zie, God is groot, en wij begrijpen het
niet; er is ook geen onderzoeking van het getal Zijner jaren.

<span id="an_36:27">36:27</span> Want Hij trekt de druppelen der wateren
op, die den regen na zijn damp uitgieten;

<span id="an_36:28">36:28</span> Welke de wolken uitgieten, en over den
mens overvloediglijk afdruipen.

<span id="an_36:29">36:29</span> Kan men ook verstaan de uitbreidingen
der wolken, en de krakingen Zijner hutte?

<span id="an_36:30">36:30</span> Zie, Hij breidt over hem Zijn licht
uit, en de wortelen der zee bedekt Hij.

<span id="an_36:31">36:31</span> Want daardoor richt Hij de volken; Hij
geeft spijze ten overvloede.

<span id="an_36:32">36:32</span> Met handen bedekt Hij het licht, en
doet aan hetzelve verbod door dengene, die tussen doorkomt.

<span id="an_36:33">36:33</span> Daarvan verkondigt Zijn geklater, en
het vee; ook van den opgaanden damp

<span id="an_37:1">37:1</span> Ook beeft hierover mijn hart, en springt
op uit zijn plaats.

<span id="an_37:2">37:2</span> Hoort met aandacht de beweging Zijner
stem, en het geluid, dat uit Zijn mond uitgaat!

<span id="an_37:3">37:3</span> Dat zendt Hij rechtuit onder den gansen
hemel, en Zijn licht over de einden der aarde.

<span id="an_37:4">37:4</span> Daarna brult Hij met de stem; Hij dondert
met de stem Zijner hoogheid, en vertrekt die dingen niet, als Zijn stem
zal gehoord worden.

<span id="an_37:5">37:5</span> God dondert met Zijn stem zeer
wonderlijk; Hij doet grote dingen, en wij begrijpen ze niet.

<span id="an_37:6">37:6</span> Want Hij zegt tot de sneeuw: Wees op de
aarde; en tot den plasregens des regens; dan is er de plasregen Zijner
sterke regenen.

<span id="an_37:7">37:7</span> Dan zegelt Hij de hand van ieder mens
toe, opdat Hij kenne al de lieden Zijns werks.

<span id="an_37:8">37:8</span> En het gedierte gaat in de loerplaatsen,
en blijft in zijn holen.

<span id="an_37:9">37:9</span> Uit de binnenkamer komt de wervelwind, en
van de verstrooiende winden de koude.

<span id="an_37:10">37:10</span> Door zijn geblaas geeft God de vorst,
zodat de brede wateren verstijfd worden.

<span id="an_37:11">37:11</span> Ook vermoeit Hij de dikke wolken door
klaarheid; Hij verstrooit de wolk Zijns lichts.

<span id="an_37:12">37:12</span> Die keert zich dan naar Zijn wijzen
raad door ommegangen, dat zij doen al wat Hij ze gebiedt, op het vlakke
der wereld, op de aarde.

<span id="an_37:13">37:13</span> Hetzij dat Hij die tot een roede, of
tot Zijn land, of tot weldadigheid beschikt.

<span id="an_37:14">37:14</span> Neem dit, o Job, ter ore; sta, en
aanmerk de wonderen Gods.

<span id="an_37:15">37:15</span> Weet gij, wanneer God over dezelve orde
stelt, en het licht Zijner wolk laat schijnen?

<span id="an_37:16">37:16</span> Hebt gij wetenschap van de opwegingen
der dikke wolken; de wonderheden Desgenen, Die volmaakt is in
wetenschappen?

<span id="an_37:17">37:17</span> Hoe uw klederen warm worden, als Hij de
aarde stil maakt uit het zuiden?

<span id="an_37:18">37:18</span> Hebt gij met Hem de hemelen
uitgespannen, die vast zijn, als een gegoten spiegel?

<span id="an_37:19">37:19</span> Onderricht ons, wat wij Hem zeggen
zullen; want wij zullen niets ordentelijk voorstellen kunnen vanwege de
duisternis.

<span id="an_37:20">37:20</span> Zal het Hem verteld worden, als ik zo
zou spreken? Denkt iemand dat, gewisselijk, hij zal verslonden worden.

<span id="an_37:21">37:21</span> En nu ziet men het licht niet als het
helder is in den hemel, als de wind doorgaat, en dien zuivert;

<span id="an_37:22">37:22</span> Als van het noorden het goud komt; maar
bij God is een vreselijke majesteit!

<span id="an_37:23">37:23</span> Den Almachtige, Dien kunnen wij niet
uitvinden; Hij is groot van kracht; doch door gericht en grote
gerechtigheid verdrukt Hij niet.

<span id="an_37:24">37:24</span> Daarom vreze Hem de lieden; Hij ziet
geen wijzen van harte aan.

<span id="an_38:1">38:1</span> Daarna antwoordde de HEERE Job uit een
onweder, en zeide:

<span id="an_38:2">38:2</span> Wie is hij, die den raad verduistert met
woorden zonder wetenschap?

<span id="an_38:3">38:3</span> Gord nu, als een man, uw lenden, zo zal
Ik u vragen, en onderricht Mij.

<span id="an_38:4">38:4</span> Waar waart gij, toen Ik de aarde grondde?
Geef het te kennen, indien gij kloek van verstand zijt.

<span id="an_38:5">38:5</span> Wie heeft haar maten gezet, want gij weet
het; of wie heeft over haar een richtsnoer getrokken?

<span id="an_38:6">38:6</span> Waarop zijn haar grondvesten
nedergezonken, of wie heeft haar hoeksteen gelegd?

<span id="an_38:7">38:7</span> Toen de morgensterren te zamen vrolijk
zongen, en al de kinderen Gods juichten.

<span id="an_38:8">38:8</span> Of wie heeft de zee met deuren
toegesloten, toen zij uitbrak, en uit de baarmoeder voortkwam?

<span id="an_38:9">38:9</span> Toen Ik de wolk tot haar kleding stelde,
en de donkerheid tot haar windeldoek;

<span id="an_38:10">38:10</span> Toen Ik voor haar met Mijn besluit de
aarde doorbrak, en zette grendel en deuren;

<span id="an_38:11">38:11</span> En zeide: Tot hiertoe zult gij komen,
en niet verder, en hier zal hij zich stellen tegen den hoogmoed uwer
golven.

<span id="an_38:12">38:12</span> Hebt gij van uw dagen den morgenstond
geboden? Hebt gij den dageraad zijn plaats aangewezen;

<span id="an_38:13">38:13</span> Opdat hij de einden der aarde vatten
zou; en de goddelozen uit haar uitgeschud zouden worden?

<span id="an_38:14">38:14</span> Dat zij veranderd zou worden gelijk
zegelleem, en zij gesteld worden als een kleed?

<span id="an_38:15">38:15</span> En dat van de goddelozen hun licht
geweerd worde, en de hoge arm worde gebroken?

<span id="an_38:16">38:16</span> Zijt gij gekomen tot aan de oorsprongen
der zee, en hebt gij in het onderste des afgronds gewandeld?

<span id="an_38:17">38:17</span> Zijn u de poorten des doods ontdekt, en
hebt gij gezien de poorten van de schaduw des doods?

<span id="an_38:18">38:18</span> Zijt gij met uw verstand gekomen tot
aan de breedte der aarde? Geef het te kennen, indien gij dit alles weet.

<span id="an_38:19">38:19</span> Waar is de weg, daar het licht woont?
En de duisternis, waar is haar plaats?

<span id="an_38:20">38:20</span> Dat gij dat brengen zoudt tot zijn
pale, en dat gij merken zoudt de paden zijns huizes?

<span id="an_38:21">38:21</span> Gij weet het, want gij waart toen
geboren, en uw dagen zijn veel in getal.

<span id="an_38:22">38:22</span> Zijt gij gekomen tot de schatkameren
der sneeuw, en hebt gij de schatkameren des hagels gezien?

<span id="an_38:23">38:23</span> Dien Ik ophoude tot den tijd der
benauwdheid, tot den dag des strijds en des oorlogs!

<span id="an_38:24">38:24</span> Waar is de weg, daar het licht verdeeld
wordt, en de oostenwind zich verstrooit op de aarde?

<span id="an_38:25">38:25</span> Wie deelt voor den stortregen een
waterloop uit, en een weg voor het weerlicht der donderen?

<span id="an_38:26">38:26</span> Om te regenen op het land, waar niemand
is, op de woestijn, waarin geen mens is;

<span id="an_38:27">38:27</span> Om het woeste en het verwoeste te
verzadigen, en om het uitspruitsel der grasscheutjes te doen wassen.

<span id="an_38:28">38:28</span> Heeft de regen een vader, of wie baart
de druppelen des dauws?

<span id="an_38:29">38:29</span> Uit wiens buik komt het ijs voort, en
wie baart den rijm des hemels?

<span id="an_38:30">38:30</span> Als met een steen verbergen zich de
wateren, en het vlakke des afgrond wordt omvat.

<span id="an_38:31">38:31</span> Kunt gij de liefelijkheden van het
Zevengesternte binden, of de strengen des Orions losmaken?

<span id="an_38:32">38:32</span> Kunt gij de Mazzaroth voortbrengen op
haar tijd, en den Wagen met zijn kinderen leiden?

<span id="an_38:33">38:33</span> Weet gij de verordeningen des hemels,
of kunt gij deszelfs heerschappij op de aarde bestellen?

<span id="an_38:34">38:34</span> Kunt gij uw stem tot de wolken
opheffen, opdat een overvloed van water u bedekke?

<span id="an_38:35">38:35</span> Kunt gij de bliksemen uitlaten, dat zij
henenvaren, en tot u zeggen: Zie, hier zijn wij?

<span id="an_38:36">38:36</span> Wie heeft de wijsheid in het binnenste
gezet? Of wie heeft den zin het verstand gegeven?

<span id="an_38:37">38:37</span> Wie kan de wolken met wijsheid tellen,
en wie kan de flessen des hemels nederleggen?

<span id="an_38:38">38:38</span> Als het stof doorgoten is tot
vastigheid, en de kluiten samenkleven?

<span id="an_38:39">38:39</span> 

<span id="an_38:40">38:40</span> 

<span id="an_38:41">38:41</span> 

<span id="an_39:1">39:1</span> Zult gij voor den ouden leeuw roof jagen,
of de graagheid der jonge leeuwen vervullen?

<span id="an_39:2">39:2</span> Als zij nederbukken in de holen, en in
den kuil zitten, ter loering?

<span id="an_39:3">39:3</span> Wie bereidt de raaf haar kost, als haar
jongen tot God schreeuwen, als zij dwalen, omdat er geen eten is?

<span id="an_39:4">39:4</span> Weet gij den tijd van het baren der
steengeiten? Hebt gij waargenomen den arbeid der hinden?

<span id="an_39:5">39:5</span> Zult gij de maanden tellen, die zij
vervullen, en weet gij den tijd van haar baren?

<span id="an_39:6">39:6</span> Als zij zich krommen, haar jongen met
versplijting voortbrengen, haar smarten uitwerpen?

<span id="an_39:7">39:7</span> Haar jongen worden kloek, worden groot
door het koren; zij gaan uit, en keren niet weder tot dezelve.

<span id="an_39:8">39:8</span> Wie heeft den woudezel vrij
henengezonden, en wie heeft de banden des wilden ezels gelost?

<span id="an_39:9">39:9</span> Dien Ik de wildernis tot zijn huis
besteld heb, en het ziltige tot zijn woningen.

<span id="an_39:10">39:10</span> Hij belacht het gewoel der stad; het
menigerlei getier des drijvers hoort hij niet.

<span id="an_39:11">39:11</span> Dat hij uitspeurt op de bergen, is zijn
weide; en hij zoekt allerlei groensel na.

<span id="an_39:12">39:12</span> Zal de eenhoorn u willen dienen? Zal
hij vernachten aan uw kribbe?

<span id="an_39:13">39:13</span> Zult gij den eenhoorn met zijn touw aan
de voren binden? Zal hij de laagten achter u eggen?

<span id="an_39:14">39:14</span> Zult gij op hem vertrouwen, omdat zijn
kracht groot is, en zult gij uw arbeid op hem laten?

<span id="an_39:15">39:15</span> Zult gij hem geloven, dat hij uw zaad
zal wederbrengen, en vergaderen tot uw dorsvloer?

<span id="an_39:16">39:16</span> Zijn an u de verheugelijke vleugelen
der pauwen? Of de vederen des ooievaars, en des struisvogels?

<span id="an_39:17">39:17</span> Dat zij haar eieren in de aarde laat,
en in het stof die verwarmt.

<span id="an_39:18">39:18</span> En vergeet, dat de voet die drukken
kan, en de dieren des velds die vertrappen kunnen?

<span id="an_39:19">39:19</span> Zij verhardt zich tegen haar jongen,
alsof zij de hare niet waren; haar arbeid is te vergeefs, omdat zij
zonder vreze is.

<span id="an_39:20">39:20</span> Want God heeft haar van wijsheid
ontbloot, en heeft haar des verstands niet medegedeeld.

<span id="an_39:21">39:21</span> Als het tijd is, verheft zij zich in de
hoogte; zij belacht het paard en zijn rijder.

<span id="an_39:22">39:22</span> Zult gij het paard sterkte geven? Kunt
gij zijn hals met donder bekleden?

<span id="an_39:23">39:23</span> Zult gij het beroeren als een
sprinkhaan? De pracht van zijn gesnuif is een verschrikking.

<span id="an_39:24">39:24</span> Het graaft in den grond, en het is
vrolijk in zijn kracht; en trekt uit, den geharnaste tegemoet.

<span id="an_39:25">39:25</span> Het belacht de vreze, en wordt niet
ontsteld, en keert niet wederom vanwege het zwaard.

<span id="an_39:26">39:26</span> Tegen hem ratelt de pijlkoker, het
vlammig ijzer des spies en der lans.

<span id="an_39:27">39:27</span> Met schudding en beroering slokt het de
aarde op, en gelooft niet, dat het is het geluid der bazuin.

<span id="an_39:28">39:28</span> In het volle geklank der bazuin, zegt
het: Heah! en ruikt den krijg van verre, den donder der vorsten en het
gejuich.

<span id="an_39:29">39:29</span> Vliegt de sperwer door uw verstand, en
breidt hij zijn vleugelen uit naar het zuiden?

<span id="an_39:30">39:30</span> Is het naar uw bevel, dat de arend zich
omhoog verheft, en dat hij zijn nest in de hoogte maakt? \[ (Job 39:31)
Hij woont en vernacht in de steenrots, op de scherpte der steenrots en
der vaste plaats. \] \[ (Job 39:32) Van daar speurt hij de spijze op;
zijn ogen zien van verre af. \] \[ (Job 39:33) Ook zuipen zijn jongen
bloed; en waar verslagenen zijn, daar is hij. \] \[ (Job 39:34) En de
HEERE antwoordde Job, en zeide: \] \[ (Job 39:35) Is het twisten met den
Almachtige onderrichten? Wie God bestraft, die antwoorde daarop. \] \[
(Job 39:36) Toen antwoordde Job den HEERE, en zeide: \] \[ (Job 39:37)
Zie, ik ben te gering; wat zou ik U antwoorden? Ik leg mijn hand op mijn
mond. \] \[ (Job 39:38) Eenmaal heb ik gesproken, maar zal niet
antwoorden; of tweemaal, maar zal niet voortvaren. \]

<span id="an_40:1">40:1</span> En de HEERE antwoordde Job uit een
onweder, en zeide:

<span id="an_40:2">40:2</span> Gord nu als een man uw lenden; Ik zal u
vragen, en onderricht Mij.

<span id="an_40:3">40:3</span> Zult gij ook Mijn oordeel te niet maken?
Zult Gij Mij verdoemen, opdat gij rechtvaardig zijt?

<span id="an_40:4">40:4</span> Hebt gij een arm gelijk God? En kunt gij,
gelijk Hij, met de stem donderen?

<span id="an_40:5">40:5</span> Versier u nu met voortreffelijkheid en
hoogheid, en bekleed u met majesteit en heerlijkheid!

<span id="an_40:6">40:6</span> Strooi de verbolgenheden uws toorns uit,
en zie allen hoogmoedige, en verneder hem!

<span id="an_40:7">40:7</span> Zie allen hoogmoedige, en breng hem ten
onder; en verpletter de goddelozen in hun plaats!

<span id="an_40:8">40:8</span> Verberg hen te zamen in het stof; verbind
hun aangezichten in het verborgen!

<span id="an_40:9">40:9</span> Dan zal Ik ook u loven, omdat uw
rechterhand u zal verlost hebben.

<span id="an_40:10">40:10</span> Zie nu Behemoth, welken Ik gemaakt heb
nevens u; hij eet hooi, gelijk een rund.

<span id="an_40:11">40:11</span> Zie toch, zijn kracht is in zijn
lenden, en zijn macht in den navel zijns buiks.

<span id="an_40:12">40:12</span> Als het hem lust, zijn staart is als
een ceder; de zenuwen zijner schaamte zijn doorvlochten.

<span id="an_40:13">40:13</span> Zijn beenderen zijn als vast koper;
zijn gebeenten zijn als ijzeren handbomen.

<span id="an_40:14">40:14</span> Hij is een hoofdstuk der wegen Gods;
Die hem gemaakt heeft, heeft hem zijn zwaard aangehecht.

<span id="an_40:15">40:15</span> Omdat de bergen hem voeder
voortbrengen, daarom spelen al de dieren des velds aldaar.

<span id="an_40:16">40:16</span> Onder schaduwachtige bomen ligt hij
neder, in een schuilplaats des riets en des slijks.

<span id="an_40:17">40:17</span> De schaduwachtige bomen bedekken hem,
elkeen met zijn schaduw; de beekwilgen omringen hem.

<span id="an_40:18">40:18</span> Zie, hij doet de rivier geweld aan, en
verhaast zich niet; hij vertrouwt, dat hij de Jordaan in zijn mond zou
kunnen intrekken.

<span id="an_40:19">40:19</span> Zou men hem voor zijn ogen kunnen
vangen? Zou men hem met strikken den neus doorboren kunnen?

<span id="an_40:20">40:20</span> Zult gij den Leviathan met den angel
trekken, of zijn tong met een koord, dat gij laat nederzinken?

<span id="an_40:21">40:21</span> Zult gij hem een bieze in den neus
leggen, of met een doorn zijn kaak doorboren?

<span id="an_40:22">40:22</span> Zal hij aan u veel smekingen maken? Zal
hij zachtjes tot u spreken?

<span id="an_40:23">40:23</span> Zal hij een verbond met u maken? Zult
gij hem aannemen tot een eeuwigen slaaf?

<span id="an_40:24">40:24</span> Zult gij met hem spelen gelijk met een
vogeltje, of zult gij hem binden voor uw jonge dochters? \[ (Job 40:25)
Zullen de metgezellen over hem een maaltijd bereiden? Zullen zij hem
delen onder de kooplieden? \] \[ (Job 40:26) Zult gij zijn huid met
haken vullen, of met een visserskrauwel zijn hoofd? \] \[ (Job 40:27)
Leg uw hand op hem, gedenk des strijds, doe het niet meer. \] \[ (Job
40:28) Zie, zijn hoop zal feilen; zal hij ook voor zijn gezicht
nedergeslagen worden? \]

<span id="an_41:1">41:1</span> Niemand is zo koen, dat hij hem opwekken
zou; wie is dan hij, die zich voor Mijn aangezicht stellen zou?

<span id="an_41:2">41:2</span> Wie heeft Mij voorgekomen, dat Ik hem zou
vergelden? Wat onder den gansen hemel is, is het Mijne.

<span id="an_41:3">41:3</span> Ik zal zijn leden niet verzwijgen, noch
het verhaal zijner sterkte, noch de bevalligheid zijner gestaltenis.

<span id="an_41:4">41:4</span> Wie zou het opperste zijns kleeds
ontdekken? Wie zou met zijn dubbelen breidel hem aankomen?

<span id="an_41:5">41:5</span> Wie zou de deuren zijns aangezichts
opendoen? Rondom zijn tanden is verschrikking.

<span id="an_41:6">41:6</span> Zeer uitnemend zijn zijn sterke schilden,
elkeen gesloten als met een nauwdrukkend zegel.

<span id="an_41:7">41:7</span> Het een is zo na aan het andere, dat de
wind daar niet kan tussen komen.

<span id="an_41:8">41:8</span> Zij kleven aan elkander, zij vatten zich
samen, dat zij zich niet scheiden.

<span id="an_41:9">41:9</span> Elk een zijner niezingen doet een licht
schijnen; en zijn ogen zijn als de oogleden des dageraads.

<span id="an_41:10">41:10</span> Uit zijn mond gaan fakkelen, vurige
vonken raken er uit.

<span id="an_41:11">41:11</span> Uit zijn neusgaten komt rook voort, als
uit een ziedende pot en ruimen ketel.

<span id="an_41:12">41:12</span> Zijn adem zou kolen doen vlammen, en
een vlam komt uit zijn mond voort.

<span id="an_41:13">41:13</span> In zijn hals herbergt de sterkte; voor
hem springt zelfs de droefheid van vreugde op.

<span id="an_41:14">41:14</span> De stukken van zijn vlees kleven samen;
elkeen is vast in hem, het wordt niet bewogen.

<span id="an_41:15">41:15</span> Zijn hart is vast gelijk een steen; ja,
vast gelijk een deel van den ondersten molensteen.

<span id="an_41:16">41:16</span> Van zijn verheffen schromen de sterken;
om zijner doorbrekingen wille ontzondigen zij zich.

<span id="an_41:17">41:17</span> Raakt hem iemand met het zwaard, dat
zal niet bestaan, spies, schicht noch pantsier.

<span id="an_41:18">41:18</span> Hij acht het ijzer voor stro, en het
staal voor verrot hout.

<span id="an_41:19">41:19</span> De pijl zal hem niet doen vlieden, de
slingerstenen worden hem in stoppelen veranderd.

<span id="an_41:20">41:20</span> De werpstenen worden van hem geacht als
stoppelen, en hij belacht de drilling der lans.

<span id="an_41:21">41:21</span> Onder hem zijn scherpe scherven; hij
spreidt zich op het puntachtige, als op slijk.

<span id="an_41:22">41:22</span> Hij doet de diepte zieden gelijk een
pot; hij stelt de zee als een apothekerskokerij.

<span id="an_41:23">41:23</span> Achter zich verlicht hij het pad; men
zou den afgrond voor grijzigheid houden.

<span id="an_41:24">41:24</span> Op de aarde is niets met hem te
vergelijken, die gemaakt is om zonder schrik te wezen.

<span id="an_41:25">41:25</span> Hij aanziet alles, wat hoog is, hij is
een koning over alle jonge hoogmoedige dieren.

<span id="an_41:26">41:26</span> 

<span id="an_41:27">41:27</span> 

<span id="an_41:28">41:28</span> 

<span id="an_41:29">41:29</span> 

<span id="an_41:30">41:30</span> 

<span id="an_41:31">41:31</span> 

<span id="an_41:32">41:32</span> 

<span id="an_41:33">41:33</span> 

<span id="an_41:34">41:34</span> 

<span id="an_42:1">42:1</span> Toen antwoordde Job den HEERE, en zeide:

<span id="an_42:2">42:2</span> Ik weet, dat Gij alles vermoogt, en dat
geen van Uw gedachten kan afgesneden worden.

<span id="an_42:3">42:3</span> Wie is hij, zegt Gij, die den raad
verbergt zonder wetenschap? Zo heb ik dan verhaald, hetgeen ik niet
verstond, dingen, die voor mij te wonderbaar waren, die ik niet wist.

<span id="an_42:4">42:4</span> Hoor toch, en ik zal spreken; ik zal U
vragen, en onderricht Gij mij.

<span id="an_42:5">42:5</span> Met het gehoor des oors heb ik U gehoord;
maar nu ziet U mijn oog.

<span id="an_42:6">42:6</span> Daarom verfoei ik mij, en ik heb berouw
in stof en as.

<span id="an_42:7">42:7</span> Het geschiedde nu, nadat de HEERE die
woorden tot Job gesproken had, dat de HEERE tot Elifaz, den Themaniet,
zeide: Mijn toorn is ontstoken tegen u, en tegen uw twee vrienden, want
gijlieden hebt niet recht van Mij gesproken, gelijk Mijn knecht Job.

<span id="an_42:8">42:8</span> Daarom neemt nu voor ulieden zeven varren
en zeven rammen, en gaat henen tot Mijn knecht Job, en offert brandoffer
voor ulieden, en laat Mijn knecht Job voor ulieden bidden; want
zekerlijk, Ik zal zijn aangezicht aannemen, opdat Ik aan ulieden niet
doe naar uw dwaasheid; want gijlieden hebt niet recht van Mij gesproken,
gelijk Mijn knecht Job.

<span id="an_42:9">42:9</span> Toen gingen Elifaz, de Themaniet, en
Bildad, de Suhiet, en Zofar, de Naamathiet, henen, en deden, gelijk als
de HEERE tot hen gesproken had; en de HEERE nam het aangezicht van Job
aan.

<span id="an_42:10">42:10</span> En de HEERE wendde de gevangenis van
Job, toen hij gebeden had voor zijn vrienden; en de HEERE vermeerderde
al hetgeen Job gehad had tot dubbel zoveel.

<span id="an_42:11">42:11</span> Ook kwamen tot hem al zijn broeders, en
al zijn zusters, en allen, die hem te voren gekend hadden, en aten brood
met hem in zijn huis, en beklaagden hem, en vertroostten hem over al het
kwaad, dat de HEERE over hem gebracht had; en zij gaven hem een iegelijk
een stuk gelds, een iegelijk ook een gouden voorhoofdsiersel.

<span id="an_42:12">42:12</span> En de HEERE zegende Jobs laatste meer
dan zijn eerste; want hij had veertien duizend schapen, en zes duizend
kemelen, en duizend juk runderen, en duizend ezelinnen.

<span id="an_42:13">42:13</span> Daartoe had hij zeven zonen en drie
dochteren.

<span id="an_42:14">42:14</span> En hij noemde den naam der eerste
Jemima, en den naam der tweede Kezia, en den naam der derde
Keren-Happuch.

<span id="an_42:15">42:15</span> En er werden zo schone vrouwen niet
gevonden in het ganse land, als de dochteren van Job; en haar vader gaf
haar erfdeel onder haar broederen.

<span id="an_42:16">42:16</span> En Job leefde na dezen honderd en
veertig jaren, dat hij zag zijn kinderen, en de kinderen zijner
kinderen, tot in vier geslachten.

<span id="an_42:17">42:17</span> En Job stierf, oud en der dagen zat.

------------------------------------------------------------------------

[Next: Psalms](psa)
