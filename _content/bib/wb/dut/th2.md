[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th1)  [Next](ti1) 

------------------------------------------------------------------------

### Dutch Bible: 2 Thessalonians

<span id="an_1:1">1:1</span> Paulus, en Silvanus, en Timotheus, aan de
Gemeente der Thessalonicensen, welke is in God, onzen Vader, en den
Heere Jezus Christus:

<span id="an_1:2">1:2</span> Genade zij u, en vrede, van God, onzen
Vader, en den Heere Jezus Christus.

<span id="an_1:3">1:3</span> Wij moeten God te allen tijd danken over u,
broeders, gelijk billijk is, omdat uw geloof zeer wast, en dat de liefde
eens iegelijken van u allen jegens elkander overvloedig wordt;

<span id="an_1:4">1:4</span> Alzo dat wij zelven van u roemen in de
Gemeenten Gods, over uw lijdzaamheid en geloof in al uw vervolgingen en
verdrukkingen, die gij verdraagt;

<span id="an_1:5">1:5</span> Een bewijs van Gods rechtvaardig oordeel,
opdat gij waardig geacht wordt het Koninkrijk Gods, voor hetwelk gij ook
lijdt;

<span id="an_1:6">1:6</span> Alzo het recht is bij God verdrukking te
vergelden dengenen, die u verdrukken;

<span id="an_1:7">1:7</span> En u, die verdrukt wordt, verkwikking met
ons, in de openbaring van den Heere Jezus van den hemel met de engelen
Zijner kracht;

<span id="an_1:8">1:8</span> Met vlammend vuur wraak doende over
degenen, die God niet kennen, en over degenen, die het Evangelie van
onzen Heere Jezus Christus niet gehoorzaam zijn.

<span id="an_1:9">1:9</span> Dewelken zullen tot straf lijden het eeuwig
verderf, van het aangezicht des Heeren, en van de heerlijkheid Zijner
sterkte,

<span id="an_1:10">1:10</span> Wanneer Hij zal gekomen zijn, om
verheerlijkt te worden in Zijn heiligen, en wonderbaar te worden in
allen, die geloven (overmits onze getuigenis onder u is geloofd
geworden) in dien dag.

<span id="an_1:11">1:11</span> Waarom wij ook altijd bidden voor u, dat
onze God u waardig achte der roeping, en vervulle al het welbehagen
Zijner goedigheid, en het werk des geloofs met kracht.

<span id="an_1:12">1:12</span> Opdat de Naam van onzen Heere Jezus
Christus verheerlijkt worde in u, en gij in Hem, naar de genade van
onzen God en den Heere Jezus Christus.

<span id="an_2:1">2:1</span> En wij bidden u, broeders, door de toekomst
van onzen Heere Jezus Christus, en onze toevergadering tot Hem,

<span id="an_2:2">2:2</span> Dat gij niet haastelijk bewogen wordt van
verstand, of verschrikt, noch door geest, noch door woord, noch door
zendbrief, als van ons geschreven, alsof de dag van Christus aanstaande
ware.

<span id="an_2:3">2:3</span> Dat u niemand verleide op enigerlei wijze;
want die komt niet, tenzij dat eerst de afval gekomen zij, en dat
geopenbaard zij de mens der zonde, de zoon des verderfs;

<span id="an_2:4">2:4</span> Die zich tegenstelt, en verheft boven al
wat God genaamd, of als God geeerd wordt, alzo dat hij in den tempel
Gods als een God zal zitten, zichzelven vertonende, dat hij God is.

<span id="an_2:5">2:5</span> Gedenkt gij niet, dat ik, nog bij u zijnde,
u deze dingen gezegd heb?

<span id="an_2:6">2:6</span> En nu, wat hem wederhoudt, weet gij, opdat
hij geopenbaard worde te zijner eigen tijd.

<span id="an_2:7">2:7</span> Want de verborgenheid der ongerechtigheid
wordt alrede gewrocht; alleenlijk, Die hem nu wederhoudt, Die zal hem
wederhouden, totdat hij uit het midden zal weggedaan worden.

<span id="an_2:8">2:8</span> En alsdan zal de ongerechtige geopenbaard
worden, denwelken de Heere verdoen zal door den Geest Zijns monds, en te
niet maken door de verschijning Zijner toekomst;

<span id="an_2:9">2:9</span> Hem, zeg ik, wiens toekomst is naar de
werking des satans, in alle kracht, en tekenen, en wonderen der leugen;

<span id="an_2:10">2:10</span> En in alle verleiding der
onrechtvaardigheid in degenen, die verloren gaan; daarvoor dat zij de
liefde der waarheid niet aangenomen hebben, om zalig te worden.

<span id="an_2:11">2:11</span> En daarom zal God hun zenden een kracht
der dwaling, dat zij de leugen zouden geloven;

<span id="an_2:12">2:12</span> Opdat zij allen veroordeeld worden, die
de waarheid niet geloofd hebben, maar een welbehagen hebben gehad in de
ongerechtigheid.

<span id="an_2:13">2:13</span> Maar wij zijn schuldig altijd God te
danken over u, broeders, die van den Heere bemind zijt, dat u God van
den beginne verkoren heeft tot zaligheid, in heiligmaking des Geestes,
en geloof der waarheid;

<span id="an_2:14">2:14</span> Waartoe Hij u geroepen heeft door ons
Evangelie, tot verkrijging der heerlijkheid van onzen Heere Jezus
Christus.

<span id="an_2:15">2:15</span> Zo dan, broeders, staat vast en houdt de
inzettingen, die u geleerd zijn, hetzij door ons woord, hetzij door
onzen zendbrief.

<span id="an_2:16">2:16</span> En onze Heere Jezus Christus Zelf, en
onze God en Vader, Die ons heeft liefgehad, en gegeven heeft een eeuwige
vertroosting en goede hoop in genade,

<span id="an_2:17">2:17</span> Vertrooste uw harten, en versterke u in
alle goed woord en werk.

<span id="an_3:1">3:1</span> Voorts, broeders, bidt voor ons, opdat het
Woord des Heeren zijn loop hebbe, en verheerlijkt worde, gelijk ook bij
u;

<span id="an_3:2">3:2</span> En opdat wij mogen verlost worden van de
ongeschikte en boze mensen; want het geloof is niet aller.

<span id="an_3:3">3:3</span> Maar de Heere is getrouw, Die u zal
versterken en bewaren van den boze.

<span id="an_3:4">3:4</span> En wij vertrouwen van u in den Heere, dat
gij, hetgeen wij u bevelen, ook doet, en doen zult.

<span id="an_3:5">3:5</span> Doch de Heere richte uw harten tot de
liefde van God, en tot de lijdzaamheid van Christus.

<span id="an_3:6">3:6</span> En wij bevelen u, broeders, in den Naam van
onzen Heere Jezus Christus, dat gij u onttrekt van een iegelijk broeder,
die ongeregeld wandelt, en niet naar de inzetting, die hij van ons
ontvangen heeft.

<span id="an_3:7">3:7</span> Want gijzelven weet, hoe men ons behoort na
te volgen; want wij hebben ons niet ongeregeld gedragen onder u;

<span id="an_3:8">3:8</span> En wij hebben geen brood bij iemand gegeten
voor niet, maar in arbeid en moeite, nacht en dag werkende, opdat wij
niet iemand van u zouden lastig zijn;

<span id="an_3:9">3:9</span> Niet, dat wij de macht niet hebben, maar
opdat wij onszelven u geven zouden tot een voorbeeld, om ons na te
volgen.

<span id="an_3:10">3:10</span> Want ook toen wij bij u waren, hebben wij
u dit bevolen, dat, zo iemand niet wil werken, hij ook niet ete.

<span id="an_3:11">3:11</span> Want wij horen, dat sommigen onder u
ongeregeld wandelen, niet werkende, maar ijdele dingen doende.

<span id="an_3:12">3:12</span> Doch de zodanigen bevelen en vermanen wij
door onzen Heere Jezus Christus, dat zij met stilheid werkende, hun
eigen brood eten.

<span id="an_3:13">3:13</span> En gij, broeders, vertraagt niet in goed
te doen.

<span id="an_3:14">3:14</span> Maar indien iemand ons woord, door deze
brief geschreven, niet gehoorzaam is, tekent dien; en vermengt u niet
met hem, opdat hij beschaamd worde;

<span id="an_3:15">3:15</span> En houdt hem niet als een vijand, maar
vermaant hem als een broeder.

<span id="an_3:16">3:16</span> De Heere nu des vredes Zelf geve u vrede
te allen tijd, in allerlei wijze. De Heere zij met u allen.

<span id="an_3:17">3:17</span> De groetenis met mijn hand, van Paulus;
hetwelk is een teken in iederen zendbrief; alzo schrijf ik.

<span id="an_3:18">3:18</span> De genade van onzen Heere Jezus Christus
zij met u allen. Amen.

------------------------------------------------------------------------

[Next: 1 Timothy](ti1)
