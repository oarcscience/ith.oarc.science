[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Ukrainian Bible: Philippians

<span id="an_1:1">1:1</span> Павел та Тимотей, слуги Ісуса Христа, до
всїх сьвятих у Христї Ісусї, що в Филипах, з єпископами і дияконами:

<span id="an_1:2">1:2</span> Благодать вам і мир від Бога, Отця нашого,
і Господа Ісуса Христа.

<span id="an_1:3">1:3</span> Дякую Богу моєму при всякому споминї про
вас,

<span id="an_1:4">1:4</span> (завсїди в кожній молитві моїй за всїх вас
з радощами молячись,)

<span id="an_1:5">1:5</span> за товаришуваннє ваше в благовістї від
первого дня й досі,

<span id="an_1:6">1:6</span> впевнившись про те, що хто розпочав у вас
добре діло, звершувати ме аж до дня Ісуса Христа.

<span id="an_1:7">1:7</span> Яко ж праведно єсть мені се думати про всїх
вас, тим що маю вас у серцї і у вязницї моїй і в обороні і в утвердженню
благовістя, вас усїх, спільників моїх благодати.

<span id="an_1:8">1:8</span> Бог бо менї сьвідок, як я люблю усїх вас по
милости Ісус-Христовій.

<span id="an_1:9">1:9</span> І про се молюсь, щоб любов ваша ще більш та
й бїльш достаткувала у розумі і у всякому чутті,

<span id="an_1:10">1:10</span> щоб допевнитись вам, що лучче, і щоб були
чисті і непорушені в день Христа,

<span id="an_1:11">1:11</span> сповнені овощами праведности через Ісуса
Христа на славу й хвалу Божу.

<span id="an_1:12">1:12</span> Хочу ж, щоб ви, браттє, зрозуміли, що те,
що сталось менї, більш на користь благовістя вийшло,

<span id="an_1:13">1:13</span> так що кайдани мої в Христї обявились у
всьому судищі і по всїх инших (місцях),

<span id="an_1:14">1:14</span> і більше братів у Господї, упевнившись
кайданами моїми, ще більш осьмілились без страху глаголати слово.

<span id="an_1:15">1:15</span> Деякі з зависти та перекору, а инші з
доброї волї проповідують Христа.

<span id="an_1:16">1:16</span> Инші з перекору проповідують Христа, не
щиро, думаючи завдати горя кайданам моїм,

<span id="an_1:17">1:17</span> а другі з любови, знаючи, що я за оборону
благовістя (в кайданах) лежу.

<span id="an_1:18">1:18</span> Що ж бо? тільки все таки, чи для виду, чи
по правді, Христос проповідуєть ся; і я сим радуюсь і радувати мусь.

<span id="an_1:19">1:19</span> Знаю бо, що се обернеть ся на моє
спасенне вашою молитвою і поміччю Духа Ісус-Христового,

<span id="an_1:20">1:20</span> по дожиданню і надїї моїй, що нї в чому
не осоромлюсь, а з усією сьміливостю, як завсїди, так і тепер звеличить
ся Христос у тїлї моїм, чи то життем, чи то смертю.

<span id="an_1:21">1:21</span> Бо життє менї Христос, а смерть надбанне.

<span id="an_1:22">1:22</span> Коли ж жити менї тілом, се минї овощ
дїла, то що й вибрати, не знаю.

<span id="an_1:23">1:23</span> Тісно бо менї від обох, маючи бажаннє
розвязатись (із тілом), та з Христом бути; багато бо воно лучче.

<span id="an_1:24">1:24</span> А щоб пробувати в тїлї, се нужнїш ради
вас.

<span id="an_1:25">1:25</span> І певно знаю, що зістанусь (у тїлї) і
пробувати му з усїма вами на вашу користь і радість віри,

<span id="an_1:26">1:26</span> щоб ваша похвала много достаткувала в
Христї Ісусї, як прийду знов до вас.

<span id="an_1:27">1:27</span> Тільки достойно благовістя Христового
живіть, щоб, чи я прийду та побачу вас, чи то й не буду між вами, почув
про вас, що стоїте в одному дусї, і однією душею боретесь за віру
євангелську,

<span id="an_1:28">1:28</span> і не жахаючись нї в чому від противників;
се їм явний знав погибелі, а вам спасення, і воно від Бога.

<span id="an_1:29">1:29</span> Бо вам дано, що до Христа, не тільки в
Него вірувати, та задля Него й страждати,

<span id="an_1:30">1:30</span> маючи ту ж боротьбу, яку в менї виділи, і
тепер чуєте про мене.

<span id="an_2:1">2:1</span> Коли ж оце (є) утїшеннв в Христї, або яка
одрада любови, коли (є) яка спільність духа, коли (є) яка милость і
милосерде,

<span id="an_2:2">2:2</span> то сповніть мою радість, щоб однаково
думали, одну любов маючи, один дух і один розум.

<span id="an_2:3">2:3</span> Нїчого (не роблячи) перекором або з марної
слави; а смирним розумом один одного вважаючи більшим себе.

<span id="an_2:4">2:4</span> Не про своє кожен, а також про другого
(справи) кожен дбайте.

<span id="an_2:5">2:5</span> Так бо нехай думаєть ся у вас, як і в
Христї Ісусї,

<span id="an_2:6">2:6</span> котрий, бувши в образї Божому, не вважав
хижацтвом бути рівним Богу;

<span id="an_2:7">2:7</span> тільки ж умалив себе, прийнявши вид слуги,
бувши в подобиї чоловічому,

<span id="an_2:8">2:8</span> і здававшись видом, яко чоловік, принизив
себе, бувши слухняним аж до смерти, смерти ж хрестної.

<span id="an_2:9">2:9</span> Тимже і Бог Його високо вознїс, і дав Йому
імя, більше всякого імени,

<span id="an_2:10">2:10</span> щоб в імя Ісусове приклонилось усяке
колїно, що на небі, і на землї, і під землею,

<span id="an_2:11">2:11</span> і щоб усякий язик визнавав, що Господь
Ісус Христос у славу Бога Отця.

<span id="an_2:12">2:12</span> Тимже, любі мої, яко ж завсїди слухали ви
мене, не тільки як се за мого побиту між вами, а й тепер ще більш за
моїм непобитом, із страхом і трепетом про своє спасенне дбайте.

<span id="an_2:13">2:13</span> Бог бо се робить у вас, щоб і хотїти
(вам) і робити по (Його) вподобі.

<span id="an_2:14">2:14</span> Усе робіть без нарекання і розбирання,

<span id="an_2:15">2:15</span> щоб ви були безвинними і чистими, дїтьми
Божими непорочними серед лукавого і розворотного роду, що між ними ви
сиявте як сьвітила в сьвітї,

<span id="an_2:16">2:16</span> держачи (перед ними) слово життя, на
похвалу менї в день Христів, що не дурно ходив я, ані дурно працював.

<span id="an_2:17">2:17</span> Та хоч і приносять мене в жертву і
служенне віри вашої, я (тим) радуюсь і веселюсь із усїма вами.

<span id="an_2:18">2:18</span> Тим же самим і ви радуйтесь і веселїть ся
зо мною.

<span id="an_2:19">2:19</span> Уповаю ж в Господї Ісусї незабаром
послати до вас Тимотея, щоб і менї радїти душею, довідавшись про вас.

<span id="an_2:20">2:20</span> Нікого бо не маю рівного (йому) душею,
щоб (так) щиро дбав про вас.

<span id="an_2:21">2:21</span> Усї бо свого шукають, а не
Ісус-Христового.

<span id="an_2:22">2:22</span> Ви ж досьвід його знаєте; тим, що як
батькові дитина, так він служив зо мною в благовістї.

<span id="an_2:23">2:23</span> Сього ж оце надїюсь послати зараз, скоро
тільки довідаюсь, як воно буде зо мною.

<span id="an_2:24">2:24</span> Маю ж надїю в Господї, що й сам скоро
прийду.

<span id="an_2:25">2:25</span> Вважав же я потрібним послати до вас
Єпафродита, брата й товариша мого в працї і боротьбі, а вашого посла й
слугу в потребі моїй.

<span id="an_2:26">2:26</span> Яко ж бо жадав (бачити) всїх вас і тужив
тим, що ви чули, що він нездужав.

<span id="an_2:27">2:27</span> Бо й нездужав мало що не до смерти, та
Бог помилував його; не його ж тільки, та й мене, щоб не було менї смутку
на смуток.

<span id="an_2:28">2:28</span> Оце я? скоріш; послав я його, щоб ви,
побачивши його знов, зрадїли, та й я меньше мав смутку.

<span id="an_2:29">2:29</span> Прийміть же оце його в Господї з усякими
радощами, і таких держіть у повазї,

<span id="an_2:30">2:30</span> тим що він за дїло Христове був близько
смерти, не дбаючи про своє життє, аби сповнити недостаток служення
вашого менї.

<span id="an_3:1">3:1</span> На останок, браттє моє, радуйтесь у
Господї. Те ж саме писати вам менї не противно, для вас же певно.

<span id="an_3:2">3:2</span> Остерегайтесь собак, остерегайтесь лихих
робітників, остерегайтесь відрізання.

<span id="an_3:3">3:3</span> Ми бо обрізаннє, которі духом Богу служимо,
і хвалимось в Ісусї Христї, а не в тїлї надіємось,

<span id="an_3:4">3:4</span> хоч і я маю також надїю в тїлї. Коли хто
инший думає надіятись у тїлї, то я тим більш,-

<span id="an_3:5">3:5</span> обрізаний восьмого дня, з роду Ізраїлевого,
з колїна Веняминового, Євреїн з Євреїв, по закону Фарисей,

<span id="an_3:6">3:6</span> по ревности гонив я церкву, по праведности
законній непорочен.

<span id="an_3:7">3:7</span> Та що було менї надбаннєм, те вважав я за
втрату ради Христа.

<span id="an_3:8">3:8</span> Так оце я все вважаю за втрату ради вищого
розуміння Христа Ісуса, Господа мого, ради котрого я все втеряв, і
вважаю все за сьміттє, аби придбати Христа,

<span id="an_3:9">3:9</span> та й явитись у Ньому, не маючи моєї
праведности, що від закону, а (маючи) ту, що вірою Христовою (здобуваєть
ся), праведність від Бога увірі,

<span id="an_3:10">3:10</span> іцоб зрозуміти Його, і силу воскресення
Його, і спільність мук Його, приподоблюючись смерти Його,

<span id="an_3:11">3:11</span> аби тільки достигнути до воскресення
мертвих.

<span id="an_3:12">3:12</span> Не тим, щоб уже я достиг, або вже був
звершений; гоню ж, чи не достигну того, за що і Христос Ісус достиг
мене.

<span id="an_3:13">3:13</span> Браттє, я про себе не думаю, що я вже
достиг; одно ж (роблю), забуваючи вже те що позаду, і сягаючи по те, що
спереду,

<span id="an_3:14">3:14</span> біжу до мети по нагороду вишнього поклику
Божого в Христї Ісусї.

<span id="an_3:15">3:15</span> Скільки оце (нас) звершених, се думаймо,
і коли що инакше думаєте, то й се Бог вам одкриє.

<span id="an_3:16">3:16</span> Тільки ж (те), до чого ми достигли,
(єсть) одним правилом жити і те саме думати.

<span id="an_3:17">3:17</span> Приподоблюйтссь до мене, браттє, і
вважайте, хто так ходить, яко ж маєте за взір нас.

<span id="an_3:18">3:18</span> (Многі бо ходять, про котрих не раз
говорив я вам, тепер же й плачучи говорю, про ворогів хреста Христового,

<span id="an_3:19">3:19</span> котрим кінець - погибель, котрим Бог
черево, а слава в соромі їх, котрі про земне думають.)

<span id="an_3:20">3:20</span> Наше бо життє єсть на небесах, звідкіля
ждемо і Спасителя, Господа нашого Ісуса Христа, котрий переобразить тіло
смирення нашого, щоб було подобне тїлу слави Його, по дійству, котрим
зможе і покорити собі все.

<span id="an_4:1">4:1</span> Тим же, браттє моє любе й жадане, радосте і
вінче мій, стійте так у Господї, любі.

<span id="an_4:2">4:2</span> Благаю Єводию, благаю і Синтихию, щоб
однаково думали в Господї.

<span id="an_4:3">4:3</span> Благаю й тебе, щирий товаришу, помагай їм,
що працювали в благовіствуванню зо мною, і з Климентом, і з иншими
помічниками моїми, котрих імення в книзі життя.

<span id="an_4:4">4:4</span> Радуйте ся завсїди в Господї, і знов кажу:
радуйте ся.

<span id="an_4:5">4:5</span> Тихість вашу нехай зрозуміють усї люде.
Господь близько.

<span id="an_4:6">4:6</span> Не журіть ся нїчим, а у всьому молитвою і
благаннєм з подякою нехай обявляють ся прошення ваші перед Богом.

<span id="an_4:7">4:7</span> І мир Божий, що вище всякого розуму, нехай
хоронить серця ваші і мислї ваші в Христї Ісусї.

<span id="an_4:8">4:8</span> На останок, браттє, що правдиве, що чесне,
що праведне, що чисте, що любе, що хвалебне, коли (в в чому) яка чеснота
й коли (є) яка похвала, про се помишляйте.

<span id="an_4:9">4:9</span> Чого ви і навчились, і прийняли, й чували,
й видали в менї, те чиніть, то Бог миру буде з вами.

<span id="an_4:10">4:10</span> Зрадів же я в Господї вельми, що вже раз
згадали дбати про мене; ви ж бо й дбали, та не мали догідного часу.

<span id="an_4:11">4:11</span> Не задля недостатку глаголю; я бо
навчивсь, що маю, тим і вдовольнятись.

<span id="an_4:12">4:12</span> Умію і смирити ся, умію й достаткувати;
усюди й у всьому навчивсь і насищати ся, й голодувати, й достаткувати й
недостаток терпіти.

<span id="an_4:13">4:13</span> Все здолїю в Христї, що мене покрепляє.

<span id="an_4:14">4:14</span> Одначе добре ви зробили, що приймаєте
участь у моєму горю.

<span id="an_4:15">4:15</span> Знаєте ж і ви, Филипяне, що в почині
благовіствування, як вийшов я з Македониї, нї одна церква не пристала до
мене що до давання й приймання, тільки ви одні.

<span id="an_4:16">4:16</span> Бо й в Солунь раз і вдруге прислали ви на
мою потріб.

<span id="an_4:17">4:17</span> Не то щоб я шукав дару, а шукаю овощу, що
намножуеть ся на користь вашу.

<span id="an_4:18">4:18</span> Прийняв же я все і достаткую. Сповнив ся,
прийнявши від Єпафродита послане од вас, солодкі пахощі, жертву приятну,
угодну Богу.

<span id="an_4:19">4:19</span> Бог же мій нехай сповнить усяку потріб
вашу, по багацтву своєму в славі, в Хриетї Ісусї.

<span id="an_4:20">4:20</span> Богу ж і Отцеві нашому слава на віки
вічні. Амінь.

<span id="an_4:21">4:21</span> Витайте всякого сьвятого в Христї Ісусї.
Витають вас брати, що зо мною.

<span id="an_4:22">4:22</span> Витають вас усї сьвяті, а найбільш которі
з кесаревого дому.

<span id="an_4:23">4:23</span> Благодать Господа нашого Ісуса Христа з
усіма вами. Амінь.

------------------------------------------------------------------------

[Next: Colossians](col)
