<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Hebrews</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="plm">Previous</A>&nbsp;
<A HREF="jam">Next</A>&nbsp;
</CENTER>
<HR>
</p> <h3 align="center" align="center">Italian Bible: Hebrews</h3> 
<p><A NAME="an_1:1">1:1</A>&nbsp;Iddio, dopo aver in molte volte e in molte maniere parlato anticamente ai padri per mezzo de&#8217; profeti,</p> 
<p><A NAME="an_1:2">1:2</A>&nbsp;in questi ultimi giorni ha parlato a noi mediante il suo Figliuolo, ch&#8217;Egli ha costituito erede di tutte le cose, mediante il quale pure ha creato i mondi;</p> 
<p><A NAME="an_1:3">1:3</A>&nbsp;il quale, essendo lo splendore della sua gloria e l&#8217;impronta della sua essenza e sostenendo tutte le cose con la parola della sua potenza, quand&#8217;ebbe fatta la purificazione dei peccati, si pose a sedere alla destra della Maest&#224; ne&#8217; luoghi altissimi,</p> 
<p><A NAME="an_1:4">1:4</A>&nbsp;diventato cos&#236; di tanto superiore agli angeli, di quanto il nome che ha eredato &#232; pi&#249; eccellente del loro.</p> 
<p><A NAME="an_1:5">1:5</A>&nbsp;Infatti, a qual degli angeli diss&#8217;Egli mai: Tu sei il mio Figliuolo, oggi ti ho generato? e di nuovo: Io gli sar&#242; Padre ed egli mi sar&#224; Figliuolo?</p> 
<p><A NAME="an_1:6">1:6</A>&nbsp;E quando di nuovo introduce il Primogenito nel mondo, dice: Tutti gli angeli di Dio l&#8217;adorino!</p> 
<p><A NAME="an_1:7">1:7</A>&nbsp;E mentre degli angeli dice: Dei suoi angeli Ei fa dei venti, e dei suoi ministri fiamme di fuoco,</p> 
<p><A NAME="an_1:8">1:8</A>&nbsp;dice del Figliuolo: Il tuo trono, o Dio, &#232; ne&#8217; secoli dei secoli, e lo scettro di rettitudine &#232; lo scettro del tuo regno.</p> 
<p><A NAME="an_1:9">1:9</A>&nbsp;Tu hai amata la giustizia e hai odiata l&#8217;iniquit&#224;; perci&#242; Dio, l&#8217;Iddio tuo, ha unto te d&#8217;olio di letizia, a preferenza dei tuoi compagni.</p> 
<p><A NAME="an_1:10">1:10</A>&nbsp;E ancora: Tu, Signore, nel principio, fondasti la terra, e i cieli son opera delle tue mani.</p> 
<p><A NAME="an_1:11">1:11</A>&nbsp;Essi periranno, ma tu dimori; invecchieranno tutti come un vestito,</p> 
<p><A NAME="an_1:12">1:12</A>&nbsp;e li avvolgerai come un mantello, e saranno mutati; ma tu rimani lo stesso, e i tuoi anni non verranno meno.</p> 
<p><A NAME="an_1:13">1:13</A>&nbsp;Ed a qual degli angeli diss&#8217;Egli mai: Siedi alla mia destra finch&#233; abbia fatto dei tuoi nemici lo sgabello dei tuoi piedi?</p> 
<p><A NAME="an_1:14">1:14</A>&nbsp;Non sono eglino tutti spiriti ministratori, mandati a servire a pro di quelli che hanno da eredare la salvezza?</p> 
<p><A NAME="an_2:1">2:1</A>&nbsp;Perci&#242; bisogna che ci atteniamo vie pi&#249; alle cose udite, che talora non siam portati via lungi da esse.</p> 
<p><A NAME="an_2:2">2:2</A>&nbsp;Perch&#233;, se la parola pronunziata per mezzo d&#8217;angeli si dimostr&#242; ferma, e ogni trasgressione e disubbidienza ricevette una giusta retribuzione,</p> 
<p><A NAME="an_2:3">2:3</A>&nbsp;come scamperemo noi se trascuriamo una cos&#236; grande salvezza? La quale, dopo essere stata prima annunziata dal Signore, ci &#232; stata confermata da quelli che l&#8217;aveano udita,</p> 
<p><A NAME="an_2:4">2:4</A>&nbsp;mentre Dio stesso aggiungeva la sua testimonianza alla loro, con de&#8217; segni e de&#8217; prodigi, con opere potenti svariate, e con doni dello Spirito Santo distribuiti secondo la sua volont&#224;.</p> 
<p><A NAME="an_2:5">2:5</A>&nbsp;Difatti, non &#232; ad angeli ch&#8217;Egli ha sottoposto il mondo a venire del quale parliamo;</p> 
<p><A NAME="an_2:6">2:6</A>&nbsp;anzi, qualcuno ha in un certo luogo attestato dicendo: Che cos&#8217;&#232; l&#8217;uomo che tu ti ricordi di lui o il figliuol dell&#8217;uomo che tu ti curi di lui?</p> 
<p><A NAME="an_2:7">2:7</A>&nbsp;Tu l&#8217;hai fatto di poco inferiore agli angeli; l&#8217;hai coronato di gloria e d&#8217;onore;</p> 
<p><A NAME="an_2:8">2:8</A>&nbsp;tu gli hai posto ogni cosa sotto i piedi. Col sottoporgli tutte le cose, Egli non ha lasciato nulla che non gli sia sottoposto. Ma al presente non vediamo ancora che tutte le cose gli siano sottoposte;</p> 
<p><A NAME="an_2:9">2:9</A>&nbsp;ben vediamo per&#242; colui che &#232; stato fatto di poco inferiore agli angeli, cio&#232; Ges&#249;, coronato di gloria e d&#8217;onore a motivo della morte che ha patita, onde, per la grazia di Dio, gustasse la morte per tutti.</p> 
<p><A NAME="an_2:10">2:10</A>&nbsp;Infatti, per condurre molti figliuoli alla gloria, ben s&#8217;addiceva a Colui per cagion del quale son tutte le cose e per mezzo del quale son tutte le cose, di rendere perfetto, per via di sofferenze, il duce della loro salvezza.</p> 
<p><A NAME="an_2:11">2:11</A>&nbsp;Poich&#233; e colui che santifica e quelli che son santificati, provengon tutti da uno; per la qual ragione egli non si vergogna di chiamarli fratelli,</p> 
<p><A NAME="an_2:12">2:12</A>&nbsp;dicendo: Annunzier&#242; il tuo nome ai miei fratelli; in mezzo alla raunanza canter&#242; la tua lode.</p> 
<p><A NAME="an_2:13">2:13</A>&nbsp;E di nuovo: Io metter&#242; la mia fiducia in Lui. E di nuovo: Ecco me e i figliuoli che Dio mi ha dati.</p> 
<p><A NAME="an_2:14">2:14</A>&nbsp;Poich&#233; dunque i figliuoli partecipano del sangue e della carne, anch&#8217;egli vi ha similmente partecipato, affinch&#233;, mediante la morte, distruggesse colui che avea l&#8217;impero della morte, cio&#232; il diavolo,</p> 
<p><A NAME="an_2:15">2:15</A>&nbsp;e liberasse tutti quelli che per il timor della morte erano per tutta la vita soggetti a schiavit&#249;.</p> 
<p><A NAME="an_2:16">2:16</A>&nbsp;Poich&#233;, certo, egli non viene in aiuto ad angeli, ma viene in aiuto alla progenie d&#8217;Abramo.</p> 
<p><A NAME="an_2:17">2:17</A>&nbsp;Laonde egli doveva esser fatto in ogni cosa simile ai suoi fratelli, affinch&#233; diventasse un misericordioso e fedel sommo sacerdote nelle cose appartenenti a Dio, per compiere l&#8217;espiazione dei peccati del popolo.</p> 
<p><A NAME="an_2:18">2:18</A>&nbsp;Poich&#233;, in quanto egli stesso ha sofferto essendo tentato, pu&#242; soccorrere quelli che son tentati.</p> 
<p><A NAME="an_3:1">3:1</A>&nbsp;Perci&#242;, fratelli santi, che siete partecipi d&#8217;una celeste vocazione, considerate Ges&#249;, l&#8217;Apostolo e il Sommo Sacerdote della nostra professione di fede,</p> 
<p><A NAME="an_3:2">3:2</A>&nbsp;il quale &#232; fedele a Colui che l&#8217;ha costituito, come anche lo fu Mos&#232; in tutta la casa di Dio.</p> 
<p><A NAME="an_3:3">3:3</A>&nbsp;Poich&#233; egli &#232; stato reputato degno di tanta maggior gloria che Mos&#232;, di quanto &#232; maggiore l&#8217;onore di Colui che fabbrica la casa, in confronto di quello della casa stessa.</p> 
<p><A NAME="an_3:4">3:4</A>&nbsp;Poich&#233; ogni casa &#232; fabbricata da qualcuno; ma chi ha fabbricato tutte le cose &#232; Dio.</p> 
<p><A NAME="an_3:5">3:5</A>&nbsp;E Mos&#232; fu bens&#236; fedele in tutta la casa di Dio come servitore per testimoniar delle cose che dovevano esser dette;</p> 
<p><A NAME="an_3:6">3:6</A>&nbsp;ma Cristo lo &#232; come Figlio, sopra la sua casa; e la sua casa siamo noi se riteniam ferma sino alla fine la nostra franchezza e il vanto della nostra speranza.</p> 
<p><A NAME="an_3:7">3:7</A>&nbsp;Perci&#242;, come dice lo Spirito Santo, Oggi, se udite la sua voce,</p> 
<p><A NAME="an_3:8">3:8</A>&nbsp;non indurate i vostri cuori, come nel d&#236; della provocazione, come nel d&#236; della tentazione nel deserto</p> 
<p><A NAME="an_3:9">3:9</A>&nbsp;dove i vostri padri mi tentarono mettendomi alla prova, e videro le mie opere per quarant&#8217;anni!</p> 
<p><A NAME="an_3:10">3:10</A>&nbsp;Perci&#242; mi disgustai di quella generazione, e dissi: Sempre erra in cuor loro; ed essi non han conosciuto le mie vie,</p> 
<p><A NAME="an_3:11">3:11</A>&nbsp;talch&#233; giurai nell&#8217;ira mia: Non entreranno nel mio riposo!</p> 
<p><A NAME="an_3:12">3:12</A>&nbsp;Guardate, fratelli, che talora non si trovi in alcuno di voi un malvagio cuore incredulo, che vi porti a ritrarvi dall&#8217;Iddio vivente;</p> 
<p><A NAME="an_3:13">3:13</A>&nbsp;ma esortatevi gli uni gli altri tutti i giorni, finch&#233; si pu&#242; dire: "Oggi", onde nessuno di voi sia indurato per inganno del peccato;</p> 
<p><A NAME="an_3:14">3:14</A>&nbsp;poich&#233; siam diventati partecipi di Cristo, a condizione che riteniam ferma sino alla fine la fiducia che avevamo da principio,</p> 
<p><A NAME="an_3:15">3:15</A>&nbsp;mentre ci vien detto: Oggi, se udite la sua voce, non indurate i vostri cuori, come nel d&#236; della provocazione.</p> 
<p><A NAME="an_3:16">3:16</A>&nbsp;Infatti, chi furon quelli che dopo averlo udito lo provocarono? Non furon forse tutti quelli ch&#8217;erano usciti dall&#8217;Egitto, condotti da Mos&#232;?</p> 
<p><A NAME="an_3:17">3:17</A>&nbsp;E chi furon quelli di cui si disgust&#242; durante quarant&#8217;anni? Non furon essi quelli che peccarono, i cui cadaveri caddero nel deserto?</p> 
<p><A NAME="an_3:18">3:18</A>&nbsp;E a chi giur&#242; Egli che non entrerebbero nel suo riposo, se non a quelli che furon disubbidienti?</p> 
<p><A NAME="an_3:19">3:19</A>&nbsp;E noi vediamo che non vi poterono entrare a motivo dell&#8217;incredulit&#224;.</p> 
<p><A NAME="an_4:1">4:1</A>&nbsp;Temiamo dunque che talora, rimanendo una promessa d&#8217;entrare nel suo riposo, alcuno di voi non appaia esser rimasto indietro.</p> 
<p><A NAME="an_4:2">4:2</A>&nbsp;Poich&#233; a noi come a loro &#232; stata annunziata una buona novella; ma la parola udita non giov&#242; loro nulla non essendo stata assimilata per fede da quelli che l&#8217;avevano udita.</p> 
<p><A NAME="an_4:3">4:3</A>&nbsp;Poich&#233; noi che abbiam creduto entriamo in quel riposo, siccome Egli ha detto: Talch&#233; giurai nella mia ira: Non entreranno nel mio riposo! e cos&#236; disse, bench&#233; le sue opere fossero terminate fin dalla fondazione del mondo.</p> 
<p><A NAME="an_4:4">4:4</A>&nbsp;Perch&#233; in qualche luogo, a proposito del settimo giorno, &#232; detto cos&#236;: E Dio si ripos&#242; il settimo giorno da tutte le sue opere;</p> 
<p><A NAME="an_4:5">4:5</A>&nbsp;e in questo passo di nuovo: Non entreranno nel mio riposo!</p> 
<p><A NAME="an_4:6">4:6</A>&nbsp;Poich&#233; dunque &#232; riserbato ad alcuni d&#8217;entrarvi e quelli ai quali la buona novella fu prima annunziata non v&#8217;entrarono a motivo della loro disubbidienza,</p> 
<p><A NAME="an_4:7">4:7</A>&nbsp;Egli determina di nuovo un giorno "Oggi" dicendo nei Salmi, dopo lungo tempo, come s&#8217;&#232; detto dianzi: Oggi, se udite la sua voce, non indurate i vostri cuori!</p> 
<p><A NAME="an_4:8">4:8</A>&nbsp;Infatti, se Giosu&#232; avesse dato loro il riposo, Iddio non avrebbe di poi parlato d&#8217;un altro giorno.</p> 
<p><A NAME="an_4:9">4:9</A>&nbsp;Resta dunque un riposo di sabato per il popolo di Dio;</p> 
<p><A NAME="an_4:10">4:10</A>&nbsp;poich&#233; chi entra nel riposo di Lui si riposa anch&#8217;egli dalle opere proprie, come Dio si ripos&#242; dalle sue.</p> 
<p><A NAME="an_4:11">4:11</A>&nbsp;Studiamoci dunque d&#8217;entrare in quel riposo, onde nessuno cada seguendo lo stesso esempio di disubbidienza.</p> 
<p><A NAME="an_4:12">4:12</A>&nbsp;Perch&#233; la parola di Dio &#232; vivente ed efficace, e pi&#249; affilata di qualunque spada a due tagli, e penetra fino alla divisione dell&#8217;anima e dello spirito, delle giunture e delle midolle; e giudica i sentimenti ed i pensieri del cuore.</p> 
<p><A NAME="an_4:13">4:13</A>&nbsp;E non v&#8217;&#232; creatura alcuna che sia occulta davanti a lui; ma tutte le cose sono nude e scoperte dinanzi agli occhi di Colui al quale abbiam da render ragione.</p> 
<p><A NAME="an_4:14">4:14</A>&nbsp;Avendo noi dunque un gran Sommo Sacerdote che &#232; passato attraverso i cieli, Ges&#249;, il Figliuol di Dio, riteniamo fermamente la professione della nostra fede.</p> 
<p><A NAME="an_4:15">4:15</A>&nbsp;Perch&#233; non abbiamo un Sommo Sacerdote che non possa simpatizzare con noi nelle nostre infermit&#224;; ma ne abbiamo uno che in ogni cosa &#232; stato tentato come noi, per&#242; senza peccare.</p> 
<p><A NAME="an_4:16">4:16</A>&nbsp;Accostiamoci dunque con piena fiducia al trono della grazia, affinch&#233; otteniamo misericordia e troviamo grazia per esser soccorsi al momento opportuno.</p> 
<p><A NAME="an_5:1">5:1</A>&nbsp;Poich&#233; ogni sommo sacerdote, preso di fra gli uomini, &#232; costituito a pro degli uomini, nelle cose concernenti Dio, affinch&#233; offra doni e sacrifici per i peccati;</p> 
<p><A NAME="an_5:2">5:2</A>&nbsp;e pu&#242; aver convenevole compassione verso gl&#8217;ignoranti e gli erranti, perch&#233; anch&#8217;egli &#232; circondato da infermit&#224;;</p> 
<p><A NAME="an_5:3">5:3</A>&nbsp;ed &#232; a cagion di questa ch&#8217;egli &#232; obbligato ad offrir dei sacrifici per i peccati, tanto per se stesso quanto per il popolo.</p> 
<p><A NAME="an_5:4">5:4</A>&nbsp;E nessuno si prende da s&#233; quell&#8217;onore; ma lo prende quando sia chiamato da Dio, come nel caso d&#8217;Aronne.</p> 
<p><A NAME="an_5:5">5:5</A>&nbsp;Cos&#236; anche Cristo non si prese da s&#233; la gloria d&#8217;esser fatto Sommo Sacerdote; ma l&#8217;ebbe da Colui che gli disse: Tu sei il mio Figliuolo; oggi t&#8217;ho generato;</p> 
<p><A NAME="an_5:6">5:6</A>&nbsp;come anche in altro luogo Egli dice: Tu sei sacerdote in eterno secondo l&#8217;ordine di Melchisedec.</p> 
<p><A NAME="an_5:7">5:7</A>&nbsp;Il quale, ne&#8217; giorni della sua carne, avendo con gran grida e con lagrime offerto preghiere e supplicazioni a Colui che lo potea salvar dalla morte, ed avendo ottenuto d&#8217;esser liberato dal timore,</p> 
<p><A NAME="an_5:8">5:8</A>&nbsp;bench&#233; fosse figliuolo, impar&#242; l&#8217;ubbidienza dalle cose che soffr&#236;;</p> 
<p><A NAME="an_5:9">5:9</A>&nbsp;ed essendo stato reso perfetto, divenne per tutti quelli che gli ubbidiscono,</p> 
<p><A NAME="an_5:10">5:10</A>&nbsp;autore d&#8217;una salvezza eterna, essendo da Dio proclamato Sommo Sacerdote secondo l&#8217;ordine di Melchisedec.</p> 
<p><A NAME="an_5:11">5:11</A>&nbsp;Del quale abbiamo a dir cose assai, e malagevoli a spiegare, perch&#233; siete diventati duri d&#8217;orecchi.</p> 
<p><A NAME="an_5:12">5:12</A>&nbsp;Poich&#233;, mentre per ragion di tempo dovreste esser maestri, avete di nuovo bisogno che vi s&#8217;insegnino i primi elementi degli oracoli di Dio; e siete giunti a tale che avete bisogno di latte e non di cibo sodo.</p> 
<p><A NAME="an_5:13">5:13</A>&nbsp;Perch&#233; chiunque usa il latte non ha esperienza della parola della giustizia, poich&#233; &#232; bambino;</p> 
<p><A NAME="an_5:14">5:14</A>&nbsp;ma il cibo sodo &#232; per uomini fatti; per quelli, cio&#232;, che per via dell&#8217;uso hanno i sensi esercitati a discernere il bene e il male.</p> 
<p><A NAME="an_6:1">6:1</A>&nbsp;Perci&#242;, lasciando l&#8217;insegnamento elementare intorno a Cristo, tendiamo a quello perfetto, e non stiamo a porre di nuovo il fondamento del ravvedimento dalle opere morte e della fede in Dio,</p> 
<p><A NAME="an_6:2">6:2</A>&nbsp;della dottrina dei battesimi e della imposizione delle mani, della risurrezione de&#8217; morti e del giudizio eterno.</p> 
<p><A NAME="an_6:3">6:3</A>&nbsp;E cos&#236; faremo, se pur Dio lo permette.</p> 
<p><A NAME="an_6:4">6:4</A>&nbsp;Perch&#233; quelli che sono stati una volta illuminati e hanno gustato il dono celeste e sono stati fatti partecipi dello Spirito Santo</p> 
<p><A NAME="an_6:5">6:5</A>&nbsp;e hanno gustato la buona parola di Dio e le potenze del mondo a venire,</p> 
<p><A NAME="an_6:6">6:6</A>&nbsp;se cadono, &#232; impossibile rinnovarli da capo a ravvedimento, poich&#233; crocifiggono di nuovo per conto loro il Figliuol di Dio, e lo espongono ad infamia.</p> 
<p><A NAME="an_6:7">6:7</A>&nbsp;Infatti, la terra che beve la pioggia che viene spesse volte su lei, e produce erbe utili a quelli per i quali &#232; coltivata, riceve benedizione da Dio;</p> 
<p><A NAME="an_6:8">6:8</A>&nbsp;ma se porta spine e triboli, &#232; riprovata e vicina ad esser maledetta; e la sua fine &#232; d&#8217;esser arsa.</p> 
<p><A NAME="an_6:9">6:9</A>&nbsp;Peraltro, diletti, quantunque parliamo cos&#236;, siamo persuasi, riguardo a voi, di cose migliori e attinenti alla salvezza;</p> 
<p><A NAME="an_6:10">6:10</A>&nbsp;poich&#233; Dio non &#232; ingiusto da dimenticare l&#8217;opera vostra e l&#8217;amore che avete mostrato verso il suo nome coi servizi che avete reso e che rendete tuttora ai santi.</p> 
<p><A NAME="an_6:11">6:11</A>&nbsp;Ma desideriamo che ciascun di voi dimostri fino alla fine il medesimo zelo per giungere alla pienezza della speranza,</p> 
<p><A NAME="an_6:12">6:12</A>&nbsp;onde non diventiate indolenti ma siate imitatori di quelli che per fede e pazienza eredano le promesse.</p> 
<p><A NAME="an_6:13">6:13</A>&nbsp;Poich&#233;, quando Iddio fece la promessa ad Abramo, siccome non potea giurare per alcuno maggiore di lui, giur&#242; per se stesso,</p> 
<p><A NAME="an_6:14">6:14</A>&nbsp;dicendo: Certo, ti benedir&#242; e ti moltiplicher&#242; grandemente.</p> 
<p><A NAME="an_6:15">6:15</A>&nbsp;E cos&#236;, avendo aspettato con pazienza, Abramo ottenne la promessa.</p> 
<p><A NAME="an_6:16">6:16</A>&nbsp;Perch&#233; gli uomini giurano per qualcuno maggiore di loro; e per essi il giuramento &#232; la conferma che pone fine ad ogni contestazione.</p> 
<p><A NAME="an_6:17">6:17</A>&nbsp;Cos&#236;, volendo Iddio mostrare vie meglio agli eredi della promessa la immutabilit&#224; del suo consiglio, intervenne con un giuramento,</p> 
<p><A NAME="an_6:18">6:18</A>&nbsp;affinch&#233;, mediante due cose immutabili, nelle quali &#232; impossibile che Dio abbia mentito, troviamo una potente consolazione noi, che abbiam cercato il nostro rifugio nell&#8217;afferrar saldamente la speranza che ci era posta dinanzi,</p> 
<p><A NAME="an_6:19">6:19</A>&nbsp;la quale noi teniamo qual &#224;ncora dell&#8217;anima, sicura e ferma e penetrante di l&#224; dalla cortina,</p> 
<p><A NAME="an_6:20">6:20</A>&nbsp;dove Ges&#249; &#232; entrato per noi qual precursore, essendo divenuto Sommo Sacerdote in eterno, secondo l&#8217;ordine di Melchisedec.</p> 
<p><A NAME="an_7:1">7:1</A>&nbsp;Poich&#233; questo Melchisedec, re di Salem, sacerdote dell&#8217;Iddio altissimo, che and&#242; incontro ad Abramo quand&#8217;egli tornava dalla sconfitta dei re e lo benedisse,</p> 
<p><A NAME="an_7:2">7:2</A>&nbsp;a cui Abramo diede anche la decima d&#8217;ogni cosa, il quale in prima, secondo la interpretazione del suo nome, &#232; Re di giustizia, e poi anche Re di Salem, vale a dire Re di pace,</p> 
<p><A NAME="an_7:3">7:3</A>&nbsp;senza padre, senza madre, senza genealogia, senza principio di giorni n&#233; fin di vita, ma rassomigliato al Figliuol di Dio, questo Melchisedec rimane sacerdote in perpetuo.</p> 
<p><A NAME="an_7:4">7:4</A>&nbsp;Or considerate quanto grande fosse colui al quale Abramo, il patriarca, dette la decima del meglio della preda.</p> 
<p><A NAME="an_7:5">7:5</A>&nbsp;Or quelli d&#8217;infra i figliuoli di Levi che ricevono il sacerdozio, hanno bens&#236; ordine, secondo la legge, di prender le decime dal popolo, cio&#232; dai loro fratelli, bench&#233; questi siano usciti dai lombi d&#8217;Abramo;</p> 
<p><A NAME="an_7:6">7:6</A>&nbsp;quello, invece, che non &#232; della loro stirpe, prese la decima da Abramo e benedisse colui che avea le promesse!</p> 
<p><A NAME="an_7:7">7:7</A>&nbsp;Ora, senza contraddizione, l&#8217;inferiore &#232; benedetto dal superiore;</p> 
<p><A NAME="an_7:8">7:8</A>&nbsp;e poi, qui, quelli che prendon le decime son degli uomini mortali; ma l&#224; le prende uno di cui si attesta che vive.</p> 
<p><A NAME="an_7:9">7:9</A>&nbsp;E, per cos&#236; dire, nella persona d&#8217;Abramo, Levi stesso, che prende le decime, fu sottoposto alla decima;</p> 
<p><A NAME="an_7:10">7:10</A>&nbsp;perch&#8217;egli era ancora ne&#8217; lombi di suo padre, quando Melchisedec incontr&#242; Abramo.</p> 
<p><A NAME="an_7:11">7:11</A>&nbsp;Ora, se la perfezione fosse stata possibile per mezzo del sacerdozio levitico (perch&#233; su quello &#232; basata la legge data al popolo), che bisogno c&#8217;era ancora che sorgesse un altro sacerdote secondo l&#8217;ordine di Melchisedec e non scelto secondo l&#8217;ordine d&#8217;Aronne?</p> 
<p><A NAME="an_7:12">7:12</A>&nbsp;Poich&#233;, mutato il sacerdozio, avviene per necessit&#224; anche un mutamento di legge.</p> 
<p><A NAME="an_7:13">7:13</A>&nbsp;Difatti, colui a proposito del quale queste parole son dette, ha appartenuto a un&#8217;altra trib&#249;, della quale nessuno s&#8217;&#232; accostato all&#8217;altare;</p> 
<p><A NAME="an_7:14">7:14</A>&nbsp;perch&#233; &#232; ben noto che il nostro Signore &#232; sorto dalla trib&#249; di Giuda, circa la quale Mos&#232; non disse nulla che concernesse il sacerdozio.</p> 
<p><A NAME="an_7:15">7:15</A>&nbsp;E la cosa &#232; ancora vie pi&#249; evidente se sorge, a somiglianza di Melchisedec,</p> 
<p><A NAME="an_7:16">7:16</A>&nbsp;un altro sacerdote che &#232; stato fatto tale non a tenore di una legge dalle prescrizioni carnali, ma in virt&#249; della potenza di una vita indissolubile;</p> 
<p><A NAME="an_7:17">7:17</A>&nbsp;poich&#233; gli &#232; resa questa testimonianza: Tu sei sacerdote in eterno secondo l&#8217;ordine di Melchisedec.</p> 
<p><A NAME="an_7:18">7:18</A>&nbsp;Giacch&#233; qui v&#8217;&#232; bens&#236; l&#8217;abrogazione del comandamento precedente a motivo della sua debolezza e inutilit&#224;</p> 
<p><A NAME="an_7:19">7:19</A>&nbsp;(poich&#233; la legge non ha condotto nulla a compimento); ma v&#8217;&#232; altres&#236; l&#8217;introduzione d&#8217;una migliore speranza, mediante la quale ci accostiamo a Dio.</p> 
<p><A NAME="an_7:20">7:20</A>&nbsp;E in quanto ci&#242; non &#232; avvenuto senza giuramento (poich&#233; quelli sono stati fatti sacerdoti senza giuramento,</p> 
<p><A NAME="an_7:21">7:21</A>&nbsp;ma egli lo &#232; con giuramento, per opera di Colui che ha detto: Il Signore l&#8217;ha giurato e non si pentir&#224;: tu sei sacerdote in eterno),</p> 
<p><A NAME="an_7:22">7:22</A>&nbsp;&#232; di tanto pi&#249; eccellente del primo il patto del quale Ges&#249; &#232; divenuto garante.</p> 
<p><A NAME="an_7:23">7:23</A>&nbsp;Inoltre, quelli sono stati fatti sacerdoti in gran numero, perch&#233; per la morte erano impediti di durare;</p> 
<p><A NAME="an_7:24">7:24</A>&nbsp;ma questi, perch&#233; dimora in eterno, ha un sacerdozio che non si trasmette;</p> 
<p><A NAME="an_7:25">7:25</A>&nbsp;ond&#8217;&#232; che pu&#242; anche salvar appieno quelli che per mezzo di lui si accostano a Dio, vivendo egli sempre per intercedere per loro.</p> 
<p><A NAME="an_7:26">7:26</A>&nbsp;E infatti a noi conveniva un sacerdote come quello, santo, innocente, immacolato, separato dai peccatori ed elevato al disopra de&#8217; cieli;</p> 
<p><A NAME="an_7:27">7:27</A>&nbsp;il quale non ha ogni giorno bisogno, come gli altri sommi sacerdoti, d&#8217;offrir de&#8217; sacrifici prima per i propri peccati e poi per quelli del popolo; perch&#233; questo egli ha fatto una volta per sempre, quando ha offerto se stesso.</p> 
<p><A NAME="an_7:28">7:28</A>&nbsp;La legge infatti costituisce sommi sacerdoti uomini soggetti a infermit&#224;; ma la parola del giuramento fatto dopo la legge costituisce il Figliuolo, che &#232; stato reso perfetto per sempre.</p> 
<p><A NAME="an_8:1">8:1</A>&nbsp;Ora, il punto capitale delle cose che stiamo dicendo, &#232; questo: che abbiamo un tal Sommo Sacerdote, che si &#232; posto a sedere alla destra del trono della Maest&#224; nei cieli,</p> 
<p><A NAME="an_8:2">8:2</A>&nbsp;ministro del santuario e del vero tabernacolo, che il Signore, e non un uomo, ha eretto.</p> 
<p><A NAME="an_8:3">8:3</A>&nbsp;Poich&#233; ogni sommo sacerdote &#232; costituito per offrir doni e sacrifici; ond&#8217;&#232; necessario che anche questo Sommo Sacerdote abbia qualcosa da offrire.</p> 
<p><A NAME="an_8:4">8:4</A>&nbsp;Or, se fosse sulla terra, egli non sarebbe neppur sacerdote, perch&#233; ci son quelli che offrono i doni secondo la legge,</p> 
<p><A NAME="an_8:5">8:5</A>&nbsp;i quali ministrano in quel che &#232; figura e ombra delle cose celesti, secondo che fu detto da Dio a Mos&#232; quando questi stava per costruire il tabernacolo: Guarda, Egli disse, di fare ogni cosa secondo il modello che ti &#232; stato mostrato sul monte.</p> 
<p><A NAME="an_8:6">8:6</A>&nbsp;Ma ora egli ha ottenuto un ministerio di tanto pi&#249; eccellente, ch&#8217;egli &#232; mediatore d&#8217;un patto anch&#8217;esso migliore, fondato su migliori promesse.</p> 
<p><A NAME="an_8:7">8:7</A>&nbsp;Poich&#233; se quel primo patto fosse stato senza difetto, non si sarebbe cercato luogo per un secondo.</p> 
<p><A NAME="an_8:8">8:8</A>&nbsp;Difatti, Iddio, biasimando il popolo, dice: Ecco i giorni vengono, dice il Signore, che io concluder&#242; con la casa d&#8217;Israele e con la casa di Giuda, un patto nuovo;</p> 
<p><A NAME="an_8:9">8:9</A>&nbsp;non un patto come quello che feci coi loro padri nel giorno che li presi per la mano per trarli fuori dal paese d&#8217;Egitto; perch&#233; essi non han perseverato nel mio patto, ed io alla mia volta non mi son curato di loro, dice il Signore.</p> 
<p><A NAME="an_8:10">8:10</A>&nbsp;E questo &#232; il patto che far&#242; con la casa d&#8217;Israele dopo quei giorni, dice il Signore: Io porr&#242; le mie leggi nelle loro menti, e le scriver&#242; sui loro cuori; e sar&#242; il loro Dio, ed essi saranno il mio popolo.</p> 
<p><A NAME="an_8:11">8:11</A>&nbsp;E non istruiranno pi&#249; ciascuno il proprio concittadino e ciascuno il proprio fratello, dicendo: Conosci il Signore! Perch&#233; tutti mi conosceranno, dal minore al maggiore di loro,</p> 
<p><A NAME="an_8:12">8:12</A>&nbsp;poich&#233; avr&#242; misericordia delle loro iniquit&#224;, e non mi ricorder&#242; pi&#249; dei loro peccati.</p> 
<p><A NAME="an_8:13">8:13</A>&nbsp;Dicendo: Un nuovo patto, Egli ha dichiarato antico il primo. Ora, quel che diventa antico e invecchia &#232; vicino a sparire.</p> 
<p><A NAME="an_9:1">9:1</A>&nbsp;Or anche il primo patto avea delle norme per il culto e un santuario terreno.</p> 
<p><A NAME="an_9:2">9:2</A>&nbsp;Infatti fu preparato un primo tabernacolo, nel quale si trovavano il candeliere, la tavola, e la presentazione de&#8217; pani; e questo si chiamava il Luogo santo.</p> 
<p><A NAME="an_9:3">9:3</A>&nbsp;E dietro la seconda cortina v&#8217;era il tabernacolo detto il Luogo santissimo,</p> 
<p><A NAME="an_9:4">9:4</A>&nbsp;contenente un turibolo d&#8217;oro, e l&#8217;arca del patto, tutta ricoperta d&#8217;oro, nella quale si trovavano un vaso d&#8217;oro contenente la manna, la verga d&#8217;Aronne che avea fiorito, e le tavole del patto.</p> 
<p><A NAME="an_9:5">9:5</A>&nbsp;E sopra l&#8217;arca, i cherubini della gloria, che adombravano il propiziatorio. Delle quali cose non possiamo ora parlare partitamente.</p> 
<p><A NAME="an_9:6">9:6</A>&nbsp;Or essendo le cose cos&#236; disposte, i sacerdoti entrano bens&#236; continuamente nel primo tabernacolo per compiervi gli atti del culto;</p> 
<p><A NAME="an_9:7">9:7</A>&nbsp;ma nel secondo, entra una volta solamente all&#8217;anno il solo sommo sacerdote, e non senza sangue, il quale egli offre per se stesso e per gli errori del popolo.</p> 
<p><A NAME="an_9:8">9:8</A>&nbsp;Lo Spirito Santo volea con questo significare che la via al santuario non era ancora manifestata finch&#233; sussisteva ancora il primo tabernacolo.</p> 
<p><A NAME="an_9:9">9:9</A>&nbsp;Esso &#232; una figura per il tempo attuale, conformemente alla quale s&#8217;offron doni e sacrifici che non possono, quanto alla coscienza, render perfetto colui che offre il culto,</p> 
<p><A NAME="an_9:10">9:10</A>&nbsp;poich&#233; si tratta solo di cibi, di bevande e di varie abluzioni, insomma, di regole carnali imposte fino al tempo della riforma.</p> 
<p><A NAME="an_9:11">9:11</A>&nbsp;Ma venuto Cristo, Sommo Sacerdote dei futuri beni, egli, attraverso il tabernacolo pi&#249; grande e pi&#249; perfetto, non fatto con mano, vale a dire, non di questa creazione,</p> 
<p><A NAME="an_9:12">9:12</A>&nbsp;e non mediante il sangue di becchi e di vitelli, ma mediante il proprio sangue, &#232; entrato una volta per sempre nel santuario, avendo acquistata una redenzione eterna.</p> 
<p><A NAME="an_9:13">9:13</A>&nbsp;Perch&#233;, se il sangue di becchi e di tori e la cenere d&#8217;una giovenca sparsa su quelli che son contaminati santificano in modo da dar la purit&#224; della carne,</p> 
<p><A NAME="an_9:14">9:14</A>&nbsp;quanto pi&#249; il sangue di Cristo che mediante lo Spirito eterno ha offerto se stesso puro d&#8217;ogni colpa a Dio, purificher&#224; la vostra coscienza dalle opere morte per servire all&#8217;Iddio vivente?</p> 
<p><A NAME="an_9:15">9:15</A>&nbsp;Ed &#232; per questa ragione che egli &#232; mediatore d&#8217;un nuovo patto, affinch&#233;, avvenuta la sua morte per la redenzione delle trasgressioni commesse sotto il primo patto, i chiamati ricevano l&#8217;eterna eredit&#224; promessa.</p> 
<p><A NAME="an_9:16">9:16</A>&nbsp;Infatti, dove c&#8217;&#232; un testamento, bisogna che sia accertata la morte del testatore.</p> 
<p><A NAME="an_9:17">9:17</A>&nbsp;Perch&#233; un testamento &#232; valido quand&#8217;&#232; avvenuta la morte; poich&#233; non ha valore finch&#233; vive il testatore.</p> 
<p><A NAME="an_9:18">9:18</A>&nbsp;Ond&#8217;&#232; che anche il primo patto non &#232; stato inaugurato senza sangue.</p> 
<p><A NAME="an_9:19">9:19</A>&nbsp;Difatti, quando tutti i comandamenti furono secondo la legge proclamati da Mos&#232; a tutto il popolo, egli prese il sangue de&#8217; vitelli e de&#8217; becchi con acqua, lana scarlatta ed issopo, e ne asperse il libro stesso e tutto il popolo,</p> 
<p><A NAME="an_9:20">9:20</A>&nbsp;dicendo: Questo &#232; il sangue del patto che Dio ha ordinato sia fatto con voi.</p> 
<p><A NAME="an_9:21">9:21</A>&nbsp;E parimente asperse di sangue il tabernacolo e tutti gli arredi del culto.</p> 
<p><A NAME="an_9:22">9:22</A>&nbsp;E secondo la legge, quasi ogni cosa &#232; purificata con sangue; e senza spargimento di sangue non c&#8217;&#232; remissione.</p> 
<p><A NAME="an_9:23">9:23</A>&nbsp;Era dunque necessario che le cose raffiguranti quelle nei cieli fossero purificate con questi mezzi, ma le cose celesti stesse doveano esserlo con sacrifici pi&#249; eccellenti di questi.</p> 
<p><A NAME="an_9:24">9:24</A>&nbsp;Poich&#233; Cristo non &#232; entrato in un santuario fatto con mano, figura del vero; ma nel cielo stesso, per comparire ora, al cospetto di Dio, per noi;</p> 
<p><A NAME="an_9:25">9:25</A>&nbsp;e non per offrir se stesso pi&#249; volte, come il sommo sacerdote, che entra ogni anno nel santuario con sangue non suo;</p> 
<p><A NAME="an_9:26">9:26</A>&nbsp;ch&#233;, in questo caso, avrebbe dovuto soffrir pi&#249; volte dalla fondazione del mondo; ma ora, una volta sola, alla fine de&#8217; secoli, &#232; stato manifestato, per annullare il peccato col suo sacrificio.</p> 
<p><A NAME="an_9:27">9:27</A>&nbsp;E come &#232; stabilito che gli uomini muoiano una volta sola, dopo di che viene il giudizio,</p> 
<p><A NAME="an_9:28">9:28</A>&nbsp;cos&#236; anche Cristo, dopo essere stato offerto una volta sola, per portare i peccati di molti, apparir&#224; una seconda volta, senza peccato, a quelli che l&#8217;aspettano per la loro salvezza.</p> 
<p><A NAME="an_10:1">10:1</A>&nbsp;Poich&#233; la legge, avendo un&#8217;ombra dei futuri beni, non la realt&#224; stessa delle cose, non pu&#242; mai con quegli stessi sacrifici, che sono offerti continuamente, anno dopo anno, render perfetti quelli che s&#8217;accostano a Dio.</p> 
<p><A NAME="an_10:2">10:2</A>&nbsp;Altrimenti non si sarebb&#8217;egli cessato d&#8217;offrirli, non avendo pi&#249; gli adoratori, una volta purificati, alcuna coscienza di peccati?</p> 
<p><A NAME="an_10:3">10:3</A>&nbsp;Invece in quei sacrifici &#232; rinnovato ogni anno il ricordo dei peccati;</p> 
<p><A NAME="an_10:4">10:4</A>&nbsp;perch&#233; &#232; impossibile che il sangue di tori e di becchi tolga i peccati.</p> 
<p><A NAME="an_10:5">10:5</A>&nbsp;Perci&#242;, entrando nel mondo, egli dice: Tu non hai voluto n&#233; sacrificio n&#233; offerta, ma mi hai preparato un corpo;</p> 
<p><A NAME="an_10:6">10:6</A>&nbsp;non hai gradito n&#233; olocausti n&#233; sacrifici per il peccato.</p> 
<p><A NAME="an_10:7">10:7</A>&nbsp;Allora ho detto: Ecco, io vengo (nel rotolo del libro &#232; scritto di me) per fare, o Dio, la tua volont&#224;.</p> 
<p><A NAME="an_10:8">10:8</A>&nbsp;Dopo aver detto prima: Tu non hai voluto e non hai gradito n&#233; sacrifici, n&#233; offerte, n&#233; olocausti, n&#233; sacrifici per il peccato (i quali sono offerti secondo la legge), egli dice poi:</p> 
<p><A NAME="an_10:9">10:9</A>&nbsp;Ecco, io vengo per fare la tua volont&#224;. Egli toglie via il primo per stabilire il secondo.</p> 
<p><A NAME="an_10:10">10:10</A>&nbsp;In virt&#249; di questa "volont&#224;" noi siamo stati santificati, mediante l&#8217;offerta del corpo di Ges&#249; Cristo fatta una volta per sempre.</p> 
<p><A NAME="an_10:11">10:11</A>&nbsp;E mentre ogni sacerdote &#232; in pi&#232; ogni giorno ministrando e offrendo spesse volte gli stessi sacrifici che non possono mai togliere i peccati,</p> 
<p><A NAME="an_10:12">10:12</A>&nbsp;questi, dopo aver offerto un unico sacrificio per i peccati, e per sempre, si &#232; posto a sedere alla destra di Dio,</p> 
<p><A NAME="an_10:13">10:13</A>&nbsp;aspettando solo pi&#249; che i suoi nemici sian ridotti ad essere lo sgabello dei suoi piedi.</p> 
<p><A NAME="an_10:14">10:14</A>&nbsp;Perch&#233; con un&#8217;unica offerta egli ha per sempre resi perfetti quelli che son santificati.</p> 
<p><A NAME="an_10:15">10:15</A>&nbsp;E anche lo Spirito Santo ce ne rende testimonianza. Infatti, dopo aver detto:</p> 
<p><A NAME="an_10:16">10:16</A>&nbsp;Questo &#232; il patto che far&#242; con loro dopo que&#8217; giorni, dice il Signore: Io metter&#242; le mie leggi ne&#8217; loro cuori; e le scriver&#242; nelle loro menti, egli aggiunge:</p> 
<p><A NAME="an_10:17">10:17</A>&nbsp;E non mi ricorder&#242; pi&#249; de&#8217; loro peccati e delle loro iniquit&#224;.</p> 
<p><A NAME="an_10:18">10:18</A>&nbsp;Ora, dov&#8217;&#232; remissione di queste cose, non c&#8217;&#232; pi&#249; luogo a offerta per il peccato.</p> 
<p><A NAME="an_10:19">10:19</A>&nbsp;Avendo dunque, fratelli, libert&#224; d&#8217;entrare nel santuario in virt&#249; del sangue di Ges&#249;,</p> 
<p><A NAME="an_10:20">10:20</A>&nbsp;per quella via recente e vivente che egli ha inaugurata per noi attraverso la cortina, vale a dire la sua carne,</p> 
<p><A NAME="an_10:21">10:21</A>&nbsp;e avendo noi un gran Sacerdote sopra la casa di Dio,</p> 
<p><A NAME="an_10:22">10:22</A>&nbsp;accostiamoci di vero cuore, con piena certezza di fede, avendo i cuori aspersi di quell&#8217;aspersione che li purifica dalla mala coscienza, e il corpo lavato d&#8217;acqua pura.</p> 
<p><A NAME="an_10:23">10:23</A>&nbsp;Riteniam fermamente la confessione della nostra speranza, senza vacillare; perch&#233; fedele &#232; Colui che ha fatte le promesse.</p> 
<p><A NAME="an_10:24">10:24</A>&nbsp;E facciamo attenzione gli uni agli altri per incitarci a carit&#224; e a buone opere,</p> 
<p><A NAME="an_10:25">10:25</A>&nbsp;non abbandonando la nostra comune adunanza come alcuni son usi di fare, ma esortandoci a vicenda; e tanto pi&#249;, che vedete avvicinarsi il gran giorno.</p> 
<p><A NAME="an_10:26">10:26</A>&nbsp;Perch&#233;, se pecchiamo volontariamente dopo aver ricevuto la conoscenza della verit&#224;, non resta pi&#249; alcun sacrificio per i peccati;</p> 
<p><A NAME="an_10:27">10:27</A>&nbsp;rimangono una terribile attesa del giudizio e l&#8217;ardor d&#8217;un fuoco che divorer&#224; gli avversari.</p> 
<p><A NAME="an_10:28">10:28</A>&nbsp;Uno che abbia violato la legge di Mos&#232;, muore senza misericordia sulla parola di due o tre testimoni.</p> 
<p><A NAME="an_10:29">10:29</A>&nbsp;Di qual peggior castigo stimate voi che sar&#224; giudicato degno colui che avr&#224; calpestato il Figliuol di Dio e avr&#224; tenuto per profano il sangue del patto col quale &#232; stato santificato, e avr&#224; oltraggiato lo Spirito della grazia?</p> 
<p><A NAME="an_10:30">10:30</A>&nbsp;Poich&#233; noi sappiamo chi &#232; Colui che ha detto: A me appartiene la vendetta! Io dar&#242; la retribuzione! E ancora: Il Signore giudicher&#224; il suo popolo.</p> 
<p><A NAME="an_10:31">10:31</A>&nbsp;E&#8217; cosa spaventevole cadere nelle mani dell&#8217;Iddio vivente.</p> 
<p><A NAME="an_10:32">10:32</A>&nbsp;Ma ricordatevi dei giorni di prima, quando, dopo essere stati illuminati, voi sosteneste una cos&#236; gran lotta di patimenti:</p> 
<p><A NAME="an_10:33">10:33</A>&nbsp;sia coll&#8217;essere esposti a vituperio e ad afflizioni, sia coll&#8217;esser partecipi della sorte di quelli che erano cos&#236; trattati.</p> 
<p><A NAME="an_10:34">10:34</A>&nbsp;Infatti, voi simpatizzaste coi carcerati, e accettaste con allegrezza la ruberia de&#8217; vostri beni, sapendo d&#8217;aver per voi una sostanza migliore e permanente.</p> 
<p><A NAME="an_10:35">10:35</A>&nbsp;Non gettate dunque via la vostra franchezza la quale ha una grande ricompensa!</p> 
<p><A NAME="an_10:36">10:36</A>&nbsp;Poich&#233; voi avete bisogno di costanza, affinch&#233;, avendo fatta la volont&#224; di Dio, otteniate quel che v&#8217;&#232; promesso. Perch&#233;:</p> 
<p><A NAME="an_10:37">10:37</A>&nbsp;Ancora un brevissimo tempo, e colui che ha da venire verr&#224; e non tarder&#224;;</p> 
<p><A NAME="an_10:38">10:38</A>&nbsp;ma il mio giusto vivr&#224; per fede; e se si trae indietro, l&#8217;anima mia non lo gradisce.</p> 
<p><A NAME="an_10:39">10:39</A>&nbsp;Ma noi non siamo di quelli che si traggono indietro a loro perdizione, ma di quelli che hanno fede per salvar l&#8217;anima.</p> 
<p><A NAME="an_11:1">11:1</A>&nbsp;Or la fede &#232; certezza di cose che si sperano, dimostrazione di cose che non si vedono.</p> 
<p><A NAME="an_11:2">11:2</A>&nbsp;Infatti, per essa fu resa buona testimonianza agli antichi.</p> 
<p><A NAME="an_11:3">11:3</A>&nbsp;Per fede intendiamo che i mondi sono stati formati dalla parola di Dio; cosicch&#233; le cose che si vedono non sono state tratte da cose apparenti.</p> 
<p><A NAME="an_11:4">11:4</A>&nbsp;Per fede Abele offerse a Dio un sacrificio pi&#249; eccellente di quello di Caino; per mezzo d&#8217;essa gli fu resa testimonianza ch&#8217;egli era giusto, quando Dio attest&#242; di gradire le sue offerte; e per mezzo d&#8217;essa, bench&#233; morto, egli parla ancora.</p> 
<p><A NAME="an_11:5">11:5</A>&nbsp;Per fede Enoc fu trasportato perch&#233; non vedesse la morte; e non fu pi&#249; trovato, perch&#233; Dio l&#8217;avea trasportato; poich&#233; avanti che fosse trasportato fu di lui testimoniato ch&#8217;egli era piaciuto a Dio.</p> 
<p><A NAME="an_11:6">11:6</A>&nbsp;Or senza fede &#232; impossibile piacergli; poich&#233; chi s&#8217;accosta a Dio deve credere ch&#8217;Egli &#232;, e che &#232; il rimuneratore di quelli che lo cercano.</p> 
<p><A NAME="an_11:7">11:7</A>&nbsp;Per fede No&#232;, divinamente avvertito di cose che non si vedevano ancora, mosso da pio timore, prepar&#242; un&#8217;arca per la salvezza della propria famiglia; e per essa fede condann&#242; il mondo e fu fatto erede della giustizia che si ha mediante la fede.</p> 
<p><A NAME="an_11:8">11:8</A>&nbsp;Per fede Abramo, essendo chiamato, ubbid&#236;, per andarsene in un luogo ch&#8217;egli avea da ricevere in eredit&#224;; e part&#236; senza sapere dove andava.</p> 
<p><A NAME="an_11:9">11:9</A>&nbsp;Per fede soggiorn&#242; nella terra promessa, come in terra straniera, abitando in tende con Isacco e Giacobbe, eredi con lui della stessa promessa,</p> 
<p><A NAME="an_11:10">11:10</A>&nbsp;perch&#233; aspettava la citt&#224; che ha i veri fondamenti e il cui architetto e costruttore &#232; Dio.</p> 
<p><A NAME="an_11:11">11:11</A>&nbsp;Per fede Sara anch&#8217;ella, bench&#233; fuori d&#8217;et&#224;, ricevette forza di concepire, perch&#233; reput&#242; fedele Colui che avea fatto la promessa.</p> 
<p><A NAME="an_11:12">11:12</A>&nbsp;E perci&#242;, da uno solo, e gi&#224; svigorito, &#232; nata una discendenza numerosa come le stelle del cielo, come la rena lungo la riva del mare che non si pu&#242; contare.</p> 
<p><A NAME="an_11:13">11:13</A>&nbsp;In fede moriron tutti costoro, senz&#8217;aver ricevuto le cose promesse, ma avendole vedute e salutate da lontano, e avendo confessato che erano forestieri e pellegrini sulla terra.</p> 
<p><A NAME="an_11:14">11:14</A>&nbsp;Poich&#233; quelli che dicon tali cose dimostrano che cercano una patria.</p> 
<p><A NAME="an_11:15">11:15</A>&nbsp;E se pur si ricordavano di quella ond&#8217;erano usciti, certo avean tempo di ritornarvi.</p> 
<p><A NAME="an_11:16">11:16</A>&nbsp;Ma ora ne desiderano una migliore, cio&#232; una celeste; perci&#242; Iddio non si vergogna d&#8217;esser chiamato il loro Dio, poich&#233; ha preparato loro una citt&#224;.</p> 
<p><A NAME="an_11:17">11:17</A>&nbsp;Per fede Abramo, quando fu provato, offerse Isacco; ed egli, che avea ricevuto le promesse, offerse il suo unigenito: egli, a cui era stato detto:</p> 
<p><A NAME="an_11:18">11:18</A>&nbsp;E&#8217; in Isacco che ti sar&#224; chiamata una progenie,</p> 
<p><A NAME="an_11:19">11:19</A>&nbsp;ritenendo che Dio &#232; potente anche da far risuscitare dai morti; ond&#8217;&#232; che lo riebbe per una specie di risurrezione.</p> 
<p><A NAME="an_11:20">11:20</A>&nbsp;Per fede Isacco diede a Giacobbe e ad Esa&#249; una benedizione concernente cose future.</p> 
<p><A NAME="an_11:21">11:21</A>&nbsp;Per fede Giacobbe, morente, benedisse ciascuno dei figliuoli di Giuseppe, e ador&#242; appoggiato in cima al suo bastone.</p> 
<p><A NAME="an_11:22">11:22</A>&nbsp;Per fede Giuseppe, quando stava per morire, fece menzione dell&#8217;esodo de&#8217; figliuoli d&#8217;Israele, e diede ordini intorno alle sue ossa.</p> 
<p><A NAME="an_11:23">11:23</A>&nbsp;Per fede Mos&#232;, quando nacque, fu tenuto nascosto per tre mesi dai suoi genitori, perch&#233; vedevano che il bambino era bello; e non temettero il comandamento del re.</p> 
<p><A NAME="an_11:24">11:24</A>&nbsp;Per fede Mos&#232;, divenuto grande, rifiut&#242; d&#8217;esser chiamato figliuolo della figliuola di Faraone,</p> 
<p><A NAME="an_11:25">11:25</A>&nbsp;scegliendo piuttosto d&#8217;esser maltrattato col popolo di Dio, che di godere per breve tempo i piaceri del peccato;</p> 
<p><A NAME="an_11:26">11:26</A>&nbsp;stimando egli il vituperio di Cristo ricchezza maggiore de&#8217; tesori d&#8217;Egitto, perch&#233; riguardava alla rimunerazione.</p> 
<p><A NAME="an_11:27">11:27</A>&nbsp;Per fede abbandon&#242; l&#8217;Egitto, non temendo l&#8217;ira del re, perch&#233; stette costante, come vedendo Colui che &#232; invisibile.</p> 
<p><A NAME="an_11:28">11:28</A>&nbsp;Per fede celebr&#242; la Pasqua e fece lo spruzzamento del sangue affinch&#233; lo sterminatore dei primogeniti non toccasse quelli degli Israeliti.</p> 
<p><A NAME="an_11:29">11:29</A>&nbsp;Per fede passarono il Mar Rosso come per l&#8217;asciutto; il che tentando fare gli Egizi, furono inabissati.</p> 
<p><A NAME="an_11:30">11:30</A>&nbsp;Per fede caddero le mura di Gerico, dopo essere state circuite per sette giorni.</p> 
<p><A NAME="an_11:31">11:31</A>&nbsp;Per fede Raab, la meretrice, non per&#236; coi disubbidienti, avendo accolto le spie in pace.</p> 
<p><A NAME="an_11:32">11:32</A>&nbsp;E che dir&#242; di pi&#249;? poich&#233; il tempo mi verrebbe meno se narrassi di Gedeone, di Barac, di Sansone, di Jefte, di Davide, di Samuele e dei profeti,</p> 
<p><A NAME="an_11:33">11:33</A>&nbsp;i quali per fede vinsero regni, operarono giustizia, ottennero adempimento di promesse, turaron le gole di leoni,</p> 
<p><A NAME="an_11:34">11:34</A>&nbsp;spensero la violenza del fuoco, scamparono al taglio della spada, guarirono da infermit&#224;, divennero forti in guerra, misero in fuga eserciti stranieri.</p> 
<p><A NAME="an_11:35">11:35</A>&nbsp;Le donne ricuperarono per risurrezione i loro morti; e altri furon martirizzati non avendo accettata la loro liberazione affin di ottenere una risurrezione migliore;</p> 
<p><A NAME="an_11:36">11:36</A>&nbsp;altri patirono scherni e flagelli, e anche catene e prigione.</p> 
<p><A NAME="an_11:37">11:37</A>&nbsp;Furon lapidati, furon segati, furono uccisi di spada; andarono attorno coperti di pelli di pecora e di capra; bisognosi, afflitti,</p> 
<p><A NAME="an_11:38">11:38</A>&nbsp;maltrattati (di loro il mondo non era degno), vaganti per deserti e monti e spelonche e per le grotte della terra.</p> 
<p><A NAME="an_11:39">11:39</A>&nbsp;E tutti costoro, pur avendo avuto buona testimonianza per la loro fede, non ottennero quello ch&#8217;era stato promesso,</p> 
<p><A NAME="an_11:40">11:40</A>&nbsp;perch&#233; Iddio aveva in vista per noi qualcosa di meglio, ond&#8217;essi non giungessero alla perfezione senza di noi.</p> 
<p><A NAME="an_12:1">12:1</A>&nbsp;Anche noi, dunque, poich&#233; siam circondati da s&#236; gran nuvolo di testimoni, deposto ogni peso e il peccato che cos&#236; facilmente ci avvolge, corriamo con perseveranza l&#8217;arringo che ci sta dinanzi, riguardando a Ges&#249;,</p> 
<p><A NAME="an_12:2">12:2</A>&nbsp;duce e perfetto esempio di fede, il quale per la gioia che gli era posta dinanzi sopport&#242; la croce sprezzando il vituperio, e s&#8217;&#232; posto a sedere alla destra del trono di Dio.</p> 
<p><A NAME="an_12:3">12:3</A>&nbsp;Poich&#233;, considerate colui che sostenne una tale opposizione dei peccatori contro a s&#233;, onde non abbiate a stancarvi, perdendovi d&#8217;animo.</p> 
<p><A NAME="an_12:4">12:4</A>&nbsp;Voi non avete ancora resistito fino al sangue, lottando contro il peccato;</p> 
<p><A NAME="an_12:5">12:5</A>&nbsp;e avete dimenticata l&#8217;esortazione a voi rivolta come a figliuoli: Figliuol mio, non far poca stima della disciplina del Signore, e non ti perder d&#8217;animo quando sei da lui ripreso;</p> 
<p><A NAME="an_12:6">12:6</A>&nbsp;perch&#233; il Signore corregge colui ch&#8217;Egli ama, e flagella ogni figliuolo ch&#8217;Egli gradisce.</p> 
<p><A NAME="an_12:7">12:7</A>&nbsp;E&#8217; a scopo di disciplina che avete a sopportar queste cose. Iddio vi tratta come figliuoli; poich&#233; qual &#232; il figliuolo che il padre non corregga?</p> 
<p><A NAME="an_12:8">12:8</A>&nbsp;Che se siete senza quella disciplina della quale tutti hanno avuto la loro parte, siete dunque bastardi, e non figliuoli.</p> 
<p><A NAME="an_12:9">12:9</A>&nbsp;Inoltre, abbiamo avuto per correttori i padri della nostra carne, eppur li abbiamo riveriti; non ci sottoporremo noi molto pi&#249; al Padre degli spiriti per aver vita?</p> 
<p><A NAME="an_12:10">12:10</A>&nbsp;Quelli, infatti, per pochi giorni, come parea loro, ci correggevano; ma Egli lo fa per l&#8217;util nostro, affinch&#233; siamo partecipi della sua santit&#224;.</p> 
<p><A NAME="an_12:11">12:11</A>&nbsp;Or ogni disciplina sembra, &#232; vero, per il presente non esser causa d&#8217;allegrezza, ma di tristizia; per&#242; rende poi un pacifico frutto di giustizia a quelli che sono stati per essa esercitati.</p> 
<p><A NAME="an_12:12">12:12</A>&nbsp;Perci&#242;, rinfrancate le mani cadenti e le ginocchia vacillanti;</p> 
<p><A NAME="an_12:13">12:13</A>&nbsp;e fate de&#8217; sentieri diritti per i vostri passi, affinch&#233; quel che &#232; zoppo non esca fuor di strada, ma sia piuttosto guarito.</p> 
<p><A NAME="an_12:14">12:14</A>&nbsp;Procacciate pace con tutti e la santificazione senza la quale nessuno vedr&#224; il Signore;</p> 
<p><A NAME="an_12:15">12:15</A>&nbsp;badando bene che nessuno resti privo della grazia di Dio; che nessuna radice velenosa venga fuori a darvi molestia s&#236; che molti di voi restino infetti;</p> 
<p><A NAME="an_12:16">12:16</A>&nbsp;che nessuno sia fornicatore, o profano, come Esa&#249; che per una sola pietanza vendette la sua primogenitura.</p> 
<p><A NAME="an_12:17">12:17</A>&nbsp;Poich&#233; voi sapete che anche quando pi&#249; tardi volle eredare la benedizione fu respinto, perch&#233; non trov&#242; luogo a pentimento, sebbene la richiedesse con lagrime.</p> 
<p><A NAME="an_12:18">12:18</A>&nbsp;Poich&#233; voi non siete venuti al monte che si toccava con la mano, avvolto nel fuoco, n&#233; alla caligine, n&#233; alla tenebria, n&#233; alla tempesta,</p> 
<p><A NAME="an_12:19">12:19</A>&nbsp;n&#233; al suono della tromba, n&#233; alla voce che parlava in modo che quelli che la udirono richiesero che niuna parola fosse loro pi&#249; rivolta</p> 
<p><A NAME="an_12:20">12:20</A>&nbsp;perch&#233; non poteano sopportar l&#8217;ordine: Se anche una bestia tocchi il monte sia lapidata;</p> 
<p><A NAME="an_12:21">12:21</A>&nbsp;e tanto spaventevole era lo spettacolo, che Mos&#232; disse: Io son tutto spaventato e tremante;</p> 
<p><A NAME="an_12:22">12:22</A>&nbsp;ma voi siete venuti al monte di Sion, e alla citt&#224; dell&#8217;Iddio vivente, che &#232; la Gerusalemme celeste, e alla festante assemblea delle miriadi degli angeli,</p> 
<p><A NAME="an_12:23">12:23</A>&nbsp;e alla Chiesa de&#8217; primogeniti che sono scritti nei cieli, e a Dio, il Giudice di tutti, e agli spiriti de&#8217; giusti resi perfetti,</p> 
<p><A NAME="an_12:24">12:24</A>&nbsp;e a Ges&#249;, il mediatore del nuovo patto, e al sangue dell&#8217;aspersione che parla meglio di quello d&#8217;Abele.</p> 
<p><A NAME="an_12:25">12:25</A>&nbsp;Guardate di non rifiutare Colui che parla; perch&#233;, se quelli non scamparono quando rifiutarono Colui che rivelava loro in terra la sua volont&#224;, molto meno scamperemo noi se voltiam le spalle a Colui che parla dal cielo;</p> 
<p><A NAME="an_12:26">12:26</A>&nbsp;la cui voce scosse allora la terra, ma che adesso ha fatto questa promessa: Ancora una volta far&#242; tremare non solo la terra, ma anche il cielo.</p> 
<p><A NAME="an_12:27">12:27</A>&nbsp;Or questo "ancora una volta" indica la remozione delle cose scosse, come di cose fatte, onde sussistan ferme quelle che non sono scosse.</p> 
<p><A NAME="an_12:28">12:28</A>&nbsp;Perci&#242;, ricevendo un regno che non pu&#242; essere scosso, siamo riconoscenti, e offriamo cos&#236; a Dio un culto accettevole, con riverenza e timore!</p> 
<p><A NAME="an_12:29">12:29</A>&nbsp;Perch&#233; il nostro Dio &#232; anche un fuoco consumante.</p> 
<p><A NAME="an_13:1">13:1</A>&nbsp;L&#8217;amor fraterno continui fra voi. Non dimenticate l&#8217;ospitalit&#224;;</p> 
<p><A NAME="an_13:2">13:2</A>&nbsp;perch&#233;, praticandola, alcuni, senza saperlo, hanno albergato degli angeli.</p> 
<p><A NAME="an_13:3">13:3</A>&nbsp;Ricordatevi de&#8217; carcerati, come se foste in carcere con loro; di quelli che sono maltrattati, ricordando che anche voi siete nel corpo.</p> 
<p><A NAME="an_13:4">13:4</A>&nbsp;Sia il matrimonio tenuto in onore da tutti, e sia il talamo incontaminato; poich&#233; Iddio giudicher&#224; i fornicatori e gli adulteri.</p> 
<p><A NAME="an_13:5">13:5</A>&nbsp;Non siate amanti del danaro, siate contenti delle cose che avete; poich&#233; Egli stesso ha detto: Io non ti lascer&#242;, e non ti abbandoner&#242;.</p> 
<p><A NAME="an_13:6">13:6</A>&nbsp;Talch&#233; possiam dire con piena fiducia: Il Signore &#232; il mio aiuto; non temer&#242;. Che mi potr&#224; far l&#8217;uomo?</p> 
<p><A NAME="an_13:7">13:7</A>&nbsp;Ricordatevi dei vostri conduttori, i quali v&#8217;hanno annunziato la parola di Dio; e considerando com&#8217;hanno finito la loro carriera, imitate la loro fede.</p> 
<p><A NAME="an_13:8">13:8</A>&nbsp;Ges&#249; Cristo &#232; lo stesso ieri, oggi, e in eterno.</p> 
<p><A NAME="an_13:9">13:9</A>&nbsp;Non siate trasportati qua e l&#224; da diverse e strane dottrine; poich&#233; &#232; bene che il cuore sia reso saldo dalla grazia, e non da pratiche relative a vivande, dalle quali non ritrassero alcun giovamento quelli che le osservarono.</p> 
<p><A NAME="an_13:10">13:10</A>&nbsp;Noi abbiamo un altare del quale non hanno diritto di mangiare quelli che servono il tabernacolo.</p> 
<p><A NAME="an_13:11">13:11</A>&nbsp;Poich&#233; i corpi degli animali il cui sangue &#232; portato dal sommo sacerdote nel santuario come un&#8217;offerta per il peccato, sono arsi fuori dal campo.</p> 
<p><A NAME="an_13:12">13:12</A>&nbsp;Perci&#242; anche Ges&#249;, per santificare il popolo col proprio sangue, soffr&#236; fuor della porta.</p> 
<p><A NAME="an_13:13">13:13</A>&nbsp;Usciamo quindi fuori del campo e andiamo a lui, portando il suo vituperio.</p> 
<p><A NAME="an_13:14">13:14</A>&nbsp;Poich&#233; non abbiamo qui una citt&#224; stabile, ma cerchiamo quella futura.</p> 
<p><A NAME="an_13:15">13:15</A>&nbsp;Per mezzo di lui, dunque, offriam del continuo a Dio un sacrificio di lode: cio&#232;, il frutto di labbra confessanti il suo nome!</p> 
<p><A NAME="an_13:16">13:16</A>&nbsp;E non dimenticate di esercitar la beneficenza e di far parte agli altri de&#8217; vostri beni; perch&#233; &#232; di tali sacrifici che Dio si compiace.</p> 
<p><A NAME="an_13:17">13:17</A>&nbsp;Ubbidite ai vostri conduttori e sottomettetevi a loro, perch&#233; essi vegliano per le vostre anime, come chi ha da renderne conto; affinch&#233; facciano questo con allegrezza e non sospirando; perch&#233; ci&#242; non vi sarebbe d&#8217;alcun utile.</p> 
<p><A NAME="an_13:18">13:18</A>&nbsp;Pregate per noi, perch&#233; siam persuasi d&#8217;aver una buona coscienza, desiderando di condurci onestamente in ogni cosa.</p> 
<p><A NAME="an_13:19">13:19</A>&nbsp;E vie pi&#249; v&#8217;esorto a farlo, onde io vi sia pi&#249; presto restituito.</p> 
<p><A NAME="an_13:20">13:20</A>&nbsp;Or l&#8217;Iddio della pace che in virt&#249; del sangue del patto eterno ha tratto dai morti il gran Pastore delle pecore, Ges&#249; nostro Signore,</p> 
<p><A NAME="an_13:21">13:21</A>&nbsp;vi renda compiuti in ogni bene, onde facciate la sua volont&#224;, operando in voi quel che &#232; gradito nel suo cospetto, per mezzo di Ges&#249; Cristo; a Lui sia la gloria ne&#8217; secoli dei secoli. Amen.</p> 
<p><A NAME="an_13:22">13:22</A>&nbsp;Or, fratelli, comportate, vi prego, la mia parola d&#8217;esortazione; perch&#233; v&#8217;ho scritto brevemente.</p> 
<p><A NAME="an_13:23">13:23</A>&nbsp;Sappiate che il nostro fratello Timoteo &#232; stato messo in libert&#224;; con lui, se vien presto, io vi vedr&#242;.</p> 
<p><A NAME="an_13:24">13:24</A>&nbsp;Salutate tutti i vostri conduttori e tutti i santi. Quei d&#8217;Italia vi salutano.</p> 
<p><A NAME="an_13:25">13:25</A>&nbsp;La grazia sia con tutti voi. Amen.</p> 
<p><HR>
<CENTER>
<A HREF="jam">Next: James</A></CENTER>
</BODY>
</HTML>
