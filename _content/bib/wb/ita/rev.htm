<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Revelation</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jde.htm">Previous</A>&nbsp;
</CENTER>
<HR>
</p> <h3 align="center" align="center">Italian Bible: Revelation</h3> 
<p><A NAME="an_1:1">1:1</A>&nbsp;La rivelazione di Ges&#249; Cristo, che Dio gli ha data per mostrare ai suoi servitori le cose che debbono avvenire in breve; ed egli l&#8217;ha fatta conoscere mandandola per mezzo del suo angelo al suo servitore Giovanni,</p> 
<p><A NAME="an_1:2">1:2</A>&nbsp;il quale ha attestato la parola di Dio e la testimonianza di Ges&#249; Cristo, tutto ci&#242; ch&#8217;egli ha veduto.</p> 
<p><A NAME="an_1:3">1:3</A>&nbsp;Beato chi legge e beati coloro che ascoltano le parole di questa profezia e serbano le cose che sono scritte in essa, poich&#233; il tempo &#232; vicino!</p> 
<p><A NAME="an_1:4">1:4</A>&nbsp;Giovanni alle sette chiese che sono nell&#8217;Asia: Grazia a voi e pace da Colui che &#232;, che era e che viene, e dai sette Spiriti che son davanti al suo trono,</p> 
<p><A NAME="an_1:5">1:5</A>&nbsp;e da Ges&#249; Cristo, il fedel testimone, il primogenito dei morti e il principe dei re della terra. A lui che ci ama, e ci ha liberati dai nostri peccati col suo sangue,</p> 
<p><A NAME="an_1:6">1:6</A>&nbsp;e ci ha fatti essere un regno e sacerdoti all&#8217;Iddio e Padre suo, a lui siano la gloria e l&#8217;imperio nei secoli dei secoli. Amen.</p> 
<p><A NAME="an_1:7">1:7</A>&nbsp;Ecco, egli viene colle nuvole; ed ogni occhio lo vedr&#224;; lo vedranno anche quelli che lo trafissero, e tutte le trib&#249; della terra faranno cordoglio per lui. S&#236;, Amen.</p> 
<p><A NAME="an_1:8">1:8</A>&nbsp;Io son l&#8217;Alfa e l&#8217;Omega, dice il Signore Iddio che &#232;, che era e che viene, l&#8217;Onnipotente.</p> 
<p><A NAME="an_1:9">1:9</A>&nbsp;Io, Giovanni, vostro fratello e partecipe con voi della tribolazione, del regno e della costanza in Ges&#249;, ero nell&#8217;isola chiamata Patmo a motivo della parola di Dio e della testimonianza di Ges&#249;.</p> 
<p><A NAME="an_1:10">1:10</A>&nbsp;Fui rapito in Ispirito nel giorno di Domenica, e udii dietro a me una gran voce, come d&#8217;una tromba, che diceva:</p> 
<p><A NAME="an_1:11">1:11</A>&nbsp;Quel che tu vedi, scrivilo in un libro e mandalo alle sette chiese: a Efeso, a Smirne, a Pergamo, a Tiatiri, a Sardi, a Filadelfia e a Laodicea.</p> 
<p><A NAME="an_1:12">1:12</A>&nbsp;E io mi voltai per veder la voce che mi parlava; e come mi fui voltato, vidi sette candelabri d&#8217;oro;</p> 
<p><A NAME="an_1:13">1:13</A>&nbsp;e in mezzo ai candelabri Uno somigliante a un figliuol d&#8217;uomo, vestito d&#8217;una veste lunga fino ai piedi, e cinto d&#8217;una cintura d&#8217;oro all&#8217;altezza del petto.</p> 
<p><A NAME="an_1:14">1:14</A>&nbsp;E il suo capo e i suoi capelli erano bianchi come candida lana, come neve; e i suoi occhi erano come una fiamma di fuoco;</p> 
<p><A NAME="an_1:15">1:15</A>&nbsp;e i suoi piedi eran simili a terso rame, arroventato in una fornace; e la sua voce era come la voce di molte acque.</p> 
<p><A NAME="an_1:16">1:16</A>&nbsp;Ed egli teneva nella sua man destra sette stelle; e dalla sua bocca usciva una spada a due tagli, acuta, e il suo volto era come il sole quando splende nella sua forza.</p> 
<p><A NAME="an_1:17">1:17</A>&nbsp;E quando l&#8217;ebbi veduto, caddi ai suoi piedi come morto; ed egli mise la sua man destra su di me, dicendo: Non temere;</p> 
<p><A NAME="an_1:18">1:18</A>&nbsp;io sono il primo e l&#8217;ultimo, e il Vivente; e fui morto, ma ecco son vivente per i secoli dei secoli, e tengo le chiavi della morte e dell&#8217;Ades.</p> 
<p><A NAME="an_1:19">1:19</A>&nbsp;Scrivi dunque le cose che hai vedute, quelle che sono e quelle che devono avvenire in appresso,</p> 
<p><A NAME="an_1:20">1:20</A>&nbsp;il mistero delle sette stelle che hai vedute nella mia destra, e dei sette candelabri d&#8217;oro. Le sette stelle sono gli angeli delle sette chiese, e i sette candelabri sono le sette chiese.</p> 
<p><A NAME="an_2:1">2:1</A>&nbsp;All&#8217;angelo della chiesa d&#8217;Efeso scrivi: Queste cose dice colui che tiene le sette stelle nella sua destra, e che cammina in mezzo ai sette candelabri d&#8217;oro:</p> 
<p><A NAME="an_2:2">2:2</A>&nbsp;Io conosco le tue opere e la tua fatica e la tua costanza e che non puoi sopportare i malvagi e hai messo alla prova quelli che si chiamano apostoli e non lo sono, e li hai trovati mendaci;</p> 
<p><A NAME="an_2:3">2:3</A>&nbsp;e hai costanza e hai sopportato molte cose per amor del mio nome, e non ti sei stancato.</p> 
<p><A NAME="an_2:4">2:4</A>&nbsp;Ma ho questo contro di te: che hai lasciato il tuo primo amore.</p> 
<p><A NAME="an_2:5">2:5</A>&nbsp;Ricordati dunque donde sei caduto, e ravvediti, e fa&#8217; le opere di prima; se no, verr&#242; a te, e rimover&#242; il tuo candelabro dal suo posto, se tu non ti ravvedi.</p> 
<p><A NAME="an_2:6">2:6</A>&nbsp;Ma tu hai questo: che odii le opere dei Nicolaiti, le quali odio anch&#8217;io.</p> 
<p><A NAME="an_2:7">2:7</A>&nbsp;Chi ha orecchio ascolti ci&#242; che lo Spirito dice alle chiese. A chi vince io dar&#242; a mangiare dell&#8217;albero della vita, che sta nel paradiso di Dio.</p> 
<p><A NAME="an_2:8">2:8</A>&nbsp;E all&#8217;angelo della chiesa di Smirne scrivi: Queste cose dice il primo e l&#8217;ultimo, che fu morto e torn&#242; in vita:</p> 
<p><A NAME="an_2:9">2:9</A>&nbsp;Io conosco la tua tribolazione e la tua povert&#224; (ma pur sei ricco) e le calunnie lanciate da quelli che dicono d&#8217;esser Giudei e non lo sono, ma sono una sinagoga di Satana.</p> 
<p><A NAME="an_2:10">2:10</A>&nbsp;Non temere quel che avrai da soffrire; ecco, il diavolo sta per cacciare alcuni di voi in prigione, perch&#233; siate provati: e avrete una tribolazione di dieci giorni. Sii fedele fino alla morte, e io ti dar&#242; la corona della vita.</p> 
<p><A NAME="an_2:11">2:11</A>&nbsp;Chi ha orecchio ascolti ci&#242; che lo Spirito dice alle chiese. Chi vince non sar&#224; punto offeso dalla morte seconda.</p> 
<p><A NAME="an_2:12">2:12</A>&nbsp;E all&#8217;angelo della chiesa di Pergamo scrivi: Queste cose dice colui che ha la spada acuta a due tagli:</p> 
<p><A NAME="an_2:13">2:13</A>&nbsp;Io conosco dove tu abiti, cio&#232; l&#224; dov&#8217;&#232; il trono di Satana; eppur tu ritieni fermamente il mio nome, e non rinnegasti la mia fede, neppure nei giorni in cui Antipa, il mio fedel testimone, fu ucciso tra voi, dove abita Satana.</p> 
<p><A NAME="an_2:14">2:14</A>&nbsp;Ma ho alcune poche cose contro di te: cio&#232;, che tu hai quivi di quelli che professano la dottrina di Balaam, il quale insegnava a Balac a porre un intoppo davanti ai figliuoli d&#8217;Israele, inducendoli a mangiare delle cose sacrificate agli idoli e a fornicare.</p> 
<p><A NAME="an_2:15">2:15</A>&nbsp;Cos&#236; hai anche tu di quelli che in simil guisa professano la dottrina dei Nicolaiti.</p> 
<p><A NAME="an_2:16">2:16</A>&nbsp;Ravvediti dunque; se no, verr&#242; tosto a te, e combatter&#242; contro a loro con la spada della mia bocca.</p> 
<p><A NAME="an_2:17">2:17</A>&nbsp;Chi ha orecchio ascolti ci&#242; che lo Spirito dice alle chiese. A chi vince io dar&#242; della manna nascosta, e gli dar&#242; una pietruzza bianca, e sulla pietruzza scritto un nome nuovo che nessuno conosce, se non colui che lo riceve.</p> 
<p><A NAME="an_2:18">2:18</A>&nbsp;E all&#8217;angelo della chiesa di Tiatiri scrivi: Queste cose dice il Figliuol di Dio, che ha gli occhi come fiamma di fuoco, e i cui piedi son come terso rame:</p> 
<p><A NAME="an_2:19">2:19</A>&nbsp;Io conosco le tue opere e il tuo amore e la tua fede e il tuo ministerio e la tua costanza, e che le tue opere ultime sono pi&#249; abbondanti delle prime.</p> 
<p><A NAME="an_2:20">2:20</A>&nbsp;Ma ho questo contro a te: che tu tolleri quella donna Jezabel, che si dice profetessa e insegna e seduce i miei servitori perch&#233; commettano fornicazione e mangino cose sacrificate agl&#8217;idoli.</p> 
<p><A NAME="an_2:21">2:21</A>&nbsp;E io le ho dato tempo per ravvedersi, ed ella non vuol ravvedersi della sua fornicazione.</p> 
<p><A NAME="an_2:22">2:22</A>&nbsp;Ecco, io getto lei sopra un letto di dolore, e quelli che commettono adulterio con lei in una gran tribolazione, se non si ravvedono delle opere d&#8217;essa.</p> 
<p><A NAME="an_2:23">2:23</A>&nbsp;E metter&#242; a morte i suoi figliuoli; e tutte le chiese conosceranno che io son colui che investigo le reni ed i cuori; e dar&#242; a ciascun di voi secondo le opere vostre.</p> 
<p><A NAME="an_2:24">2:24</A>&nbsp;Ma agli altri di voi in Tiatiri che non professate questa dottrina e non avete conosciuto le profondit&#224; di Satana (come le chiaman loro), io dico: Io non v&#8217;impongo altro peso.</p> 
<p><A NAME="an_2:25">2:25</A>&nbsp;Soltanto, quel che avete tenetelo fermamente finch&#233; io venga.</p> 
<p><A NAME="an_2:26">2:26</A>&nbsp;E a chi vince e persevera nelle mie opere sino alla fine io dar&#242; potest&#224; sulle nazioni,</p> 
<p><A NAME="an_2:27">2:27</A>&nbsp;ed egli le regger&#224; con una verga di ferro frantumandole a mo&#8217; di vasi d&#8217;argilla; come anch&#8217;io ho ricevuto potest&#224; dal Padre mio.</p> 
<p><A NAME="an_2:28">2:28</A>&nbsp;E gli dar&#242; la stella mattutina.</p> 
<p><A NAME="an_2:29">2:29</A>&nbsp;Chi ha orecchio ascolti ci&#242; che lo Spirito dice alle chiese.</p> 
<p><A NAME="an_3:1">3:1</A>&nbsp;E all&#8217;angelo della chiesa di Sardi scrivi: Queste cose dice colui che ha i sette Spiriti di Dio e le sette stelle: Io conosco le tue opere: tu hai nome di vivere e sei morto.</p> 
<p><A NAME="an_3:2">3:2</A>&nbsp;Sii vigilante e rafferma il resto che sta per morire; poich&#233; non ho trovato le opere tue compiute nel cospetto del mio Dio.</p> 
<p><A NAME="an_3:3">3:3</A>&nbsp;Ricordati dunque di quanto hai ricevuto e udito; e serbalo, e ravvediti. Che se tu non vegli, io verr&#242; come un ladro, e tu non saprai a quale ora verr&#242; su di te.</p> 
<p><A NAME="an_3:4">3:4</A>&nbsp;Ma tu hai alcuni pochi in Sardi che non hanno contaminato le loro vesti; essi cammineranno meco in vesti bianche, perch&#233; ne son degni.</p> 
<p><A NAME="an_3:5">3:5</A>&nbsp;Chi vince sar&#224; cos&#236; vestito di vesti bianche, ed io non canceller&#242; il suo nome dal libro della vita, e confesser&#242; il suo nome nel cospetto del Padre mio e nel cospetto dei suoi angeli.</p> 
<p><A NAME="an_3:6">3:6</A>&nbsp;Chi ha orecchio ascolti ci&#242; che lo Spirito dice alle chiese.</p> 
<p><A NAME="an_3:7">3:7</A>&nbsp;E all&#8217;angelo della chiesa di Filadelfia scrivi: Queste cose dice il santo, il verace, colui che ha la chiave di Davide, colui che apre e nessuno chiude, colui che chiude e nessuno apre:</p> 
<p><A NAME="an_3:8">3:8</A>&nbsp;Io conosco le tue opere. Ecco, io ti ho posta dinanzi una porta aperta, che nessuno pu&#242; chiudere, perch&#233;, pur avendo poca forza, hai serbata la mia parola, e non hai rinnegato il mio nome.</p> 
<p><A NAME="an_3:9">3:9</A>&nbsp;Ecco, io ti do di quelli della sinagoga di Satana, i quali dicono d&#8217;esser Giudei e non lo sono, ma mentiscono; ecco, io li far&#242; venire a prostrarsi dinanzi ai tuoi piedi, e conosceranno ch&#8217;io t&#8217;ho amato.</p> 
<p><A NAME="an_3:10">3:10</A>&nbsp;Perch&#233; tu hai serbata la parola della mia costanza, anch&#8217;io ti guarder&#242; dall&#8217;ora del cimento che ha da venire su tutto il mondo, per mettere alla prova quelli che abitano sulla terra.</p> 
<p><A NAME="an_3:11">3:11</A>&nbsp;Io vengo tosto; tieni fermamente quello che hai, affinch&#233; nessuno ti tolga la tua corona.</p> 
<p><A NAME="an_3:12">3:12</A>&nbsp;Chi vince io lo far&#242; una colonna nel tempio del mio Dio, ed egli non ne uscir&#224; mai pi&#249;; e scriver&#242; su lui il nome del mio Dio e il nome della citt&#224; del mio Dio, della nuova Gerusalemme che scende dal cielo d&#8217;appresso all&#8217;Iddio mio, ed il mio nuovo nome.</p> 
<p><A NAME="an_3:13">3:13</A>&nbsp;Chi ha orecchio ascolti ci&#242; che lo Spirito dice alle chiese.</p> 
<p><A NAME="an_3:14">3:14</A>&nbsp;E all&#8217;angelo della chiesa di Laodicea scrivi: Queste cose dice l&#8217;Amen, il testimone fedele e verace, il principio della creazione di Dio:</p> 
<p><A NAME="an_3:15">3:15</A>&nbsp;Io conosco le tue opere: tu non sei n&#233; freddo n&#233; fervente. Oh fossi tu pur freddo o fervente!</p> 
<p><A NAME="an_3:16">3:16</A>&nbsp;Cos&#236;, perch&#233; sei tiepido, e non sei n&#233; freddo n&#233; fervente, io ti vomiter&#242; dalla mia bocca.</p> 
<p><A NAME="an_3:17">3:17</A>&nbsp;Poich&#233; tu dici: Io son ricco, e mi sono arricchito, e non ho bisogno di nulla e non sai che tu sei infelice fra tutti, e miserabile e povero e cieco e nudo,</p> 
<p><A NAME="an_3:18">3:18</A>&nbsp;io ti consiglio di comprare da me dell&#8217;oro affinato col fuoco, affinch&#233; tu arricchisca; e delle vesti bianche, affinch&#233; tu ti vesta e non apparisca la vergogna della tua nudit&#224;; e del collirio per ungertene gli occhi, affinch&#233; tu vegga.</p> 
<p><A NAME="an_3:19">3:19</A>&nbsp;Tutti quelli che amo, io li riprendo e li castigo; abbi dunque zelo e ravvediti.</p> 
<p><A NAME="an_3:20">3:20</A>&nbsp;Ecco, io sto alla porta e picchio: se uno ode la mia voce ed apre la porta, io entrer&#242; da lui e cener&#242; con lui ed egli meco.</p> 
<p><A NAME="an_3:21">3:21</A>&nbsp;A chi vince io dar&#242; di seder meco sul mio trono, come anch&#8217;io ho vinto e mi son posto a sedere col Padre mio sul suo trono</p> 
<p><A NAME="an_3:22">3:22</A>&nbsp;Chi ha orecchio ascolti ci&#242; che lo Spirito dice alle chiese.</p> 
<p><A NAME="an_4:1">4:1</A>&nbsp;Dopo queste cose io vidi, ed ecco una porta aperta nel cielo, e la prima voce che avevo udita parlante meco a guisa di tromba, mi disse: Sali qua, e io ti mostrer&#242; le cose che debbono avvenire da ora innanzi.</p> 
<p><A NAME="an_4:2">4:2</A>&nbsp;E subito fui rapito in ispirito; ed ecco un trono era posto nel cielo, e sul trono v&#8217;era uno a sedere.</p> 
<p><A NAME="an_4:3">4:3</A>&nbsp;E Colui che sedeva era nell&#8217;aspetto simile a una pietra di diaspro e di sardonico; e attorno al trono c&#8217;era un arcobaleno che, a vederlo, somigliava a uno smeraldo.</p> 
<p><A NAME="an_4:4">4:4</A>&nbsp;E attorno al trono c&#8217;erano ventiquattro troni; e sui troni sedevano ventiquattro anziani, vestiti di bianche vesti, e aveano sui loro capi delle corone d&#8217;oro.</p> 
<p><A NAME="an_4:5">4:5</A>&nbsp;E dal trono procedevano lampi e voci e tuoni; e davanti al trono c&#8217;erano sette lampade ardenti, che sono i sette Spiriti di Dio;</p> 
<p><A NAME="an_4:6">4:6</A>&nbsp;e davanti al trono c&#8217;era come un mare di vetro, simile al cristallo; e in mezzo al trono e attorno al trono, quattro creature viventi, piene d&#8217;occhi davanti e di dietro.</p> 
<p><A NAME="an_4:7">4:7</A>&nbsp;E la prima creatura vivente era simile a un leone, e la seconda simile a un vitello, e la terza avea la faccia come d&#8217;un uomo, e la quarta era simile a un&#8217;aquila volante.</p> 
<p><A NAME="an_4:8">4:8</A>&nbsp;E le quattro creature viventi avevano ognuna sei ali, ed eran piene d&#8217;occhi all&#8217;intorno e di dentro, e non restavan mai, giorno e notte, di dire: Santo, santo, santo &#232; il Signore Iddio, l&#8217;Onnipotente, che era, che &#232;, e che viene.</p> 
<p><A NAME="an_4:9">4:9</A>&nbsp;E ogni volta che le creature viventi rendon gloria e onore e grazie a Colui che siede sul trono, a Colui che vive nei secoli dei secoli,</p> 
<p><A NAME="an_4:10">4:10</A>&nbsp;i ventiquattro anziani si prostrano davanti a Colui che siede sul trono e adorano Colui che vive ne&#8217; secoli dei secoli e gettano le loro corone davanti al trono, dicendo:</p> 
<p><A NAME="an_4:11">4:11</A>&nbsp;Degno sei, o Signore e Iddio nostro, di ricever la gloria e l&#8217;onore e la potenza: poich&#233; tu creasti tutte le cose, e per la tua volont&#224; esistettero e furon create.</p> 
<p><A NAME="an_5:1">5:1</A>&nbsp;E vidi nella destra di Colui che sedeva sul trono, un libro scritto di dentro e di fuori, sigillato con sette suggelli.</p> 
<p><A NAME="an_5:2">5:2</A>&nbsp;E vidi un angelo potente che bandiva con gran voce: Chi &#232; degno d&#8217;aprire il libro e di romperne i suggelli?</p> 
<p><A NAME="an_5:3">5:3</A>&nbsp;E nessuno, n&#233; in cielo, n&#233; sulla terra, n&#233; sotto la terra, poteva aprire il libro, o guardarlo.</p> 
<p><A NAME="an_5:4">5:4</A>&nbsp;E io piangevo forte perch&#233; non s&#8217;era trovato nessuno che fosse degno d&#8217;aprire il libro, o di guardarlo.</p> 
<p><A NAME="an_5:5">5:5</A>&nbsp;E uno degli anziani mi disse: Non piangere; ecco, il Leone che &#232; della trib&#249; di Giuda, il Rampollo di Davide, ha vinto per aprire il libro e i suoi sette suggelli.</p> 
<p><A NAME="an_5:6">5:6</A>&nbsp;Poi vidi, in mezzo al trono e alle quattro creature viventi e in mezzo agli anziani, un Agnello in piedi, che pareva essere stato immolato, ed avea sette corna e sette occhi che sono i sette Spiriti di Dio, mandati per tutta la terra.</p> 
<p><A NAME="an_5:7">5:7</A>&nbsp;Ed esso venne e prese il libro dalla destra di Colui che sedeva sul trono.</p> 
<p><A NAME="an_5:8">5:8</A>&nbsp;E quando ebbe preso il libro, le quattro creature viventi e i ventiquattro anziani si prostrarono davanti all&#8217;Agnello, avendo ciascuno una cetra e delle coppe d&#8217;oro piene di profumi, che sono le preghiere dei santi.</p> 
<p><A NAME="an_5:9">5:9</A>&nbsp;E cantavano un nuovo cantico, dicendo: Tu sei degno di prendere il libro e d&#8217;aprirne i suggelli, perch&#233; sei stato immolato e hai comprato a Dio, col tuo sangue, gente d&#8217;ogni trib&#249; e lingua e popolo e nazione,</p> 
<p><A NAME="an_5:10">5:10</A>&nbsp;e ne hai fatto per il nostro Dio un regno e de&#8217; sacerdoti; e regneranno sulla terra.</p> 
<p><A NAME="an_5:11">5:11</A>&nbsp;E vidi, e udii una voce di molti angeli attorno al trono e alle creature viventi e agli anziani; e il numero loro era di miriadi di miriadi, e di migliaia di migliaia,</p> 
<p><A NAME="an_5:12">5:12</A>&nbsp;che dicevano con gran voce: Degno &#232; l&#8217;Agnello che &#232; stato immolato di ricever la potenza e le ricchezze e la sapienza e la forza e l&#8217;onore e la gloria e la benedizione.</p> 
<p><A NAME="an_5:13">5:13</A>&nbsp;E tutte le creature che sono nel cielo e sulla terra e sotto la terra e sul mare e tutte le cose che sono in essi, le udii che dicevano: A Colui che siede sul trono e all&#8217;Agnello siano la benedizione e l&#8217;onore e la gloria e l&#8217;imperio, nei secoli dei secoli.</p> 
<p><A NAME="an_5:14">5:14</A>&nbsp;E le quattro creature viventi dicevano: Amen! E gli anziani si prostrarono e adorarono.</p> 
<p><A NAME="an_6:1">6:1</A>&nbsp;Poi vidi quando l&#8217;Agnello ebbe aperto uno dei sette suggelli; e udii una delle quattro creature viventi, che diceva con voce come di tuono: Vieni.</p> 
<p><A NAME="an_6:2">6:2</A>&nbsp;E vidi, ed ecco un cavallo bianco; e colui che lo cavalcava aveva un arco; e gli fu data una corona, ed egli usc&#236; fuori da vincitore, e per vincere.</p> 
<p><A NAME="an_6:3">6:3</A>&nbsp;E quando ebbe aperto il secondo suggello, io udii la seconda creatura vivente che diceva: Vieni.</p> 
<p><A NAME="an_6:4">6:4</A>&nbsp;E usc&#236; fuori un altro cavallo, rosso; e a colui che lo cavalcava fu dato di toglier la pace dalla terra affinch&#233; gli uomini si uccidessero gli uni gli altri, e gli fu data una grande spada.</p> 
<p><A NAME="an_6:5">6:5</A>&nbsp;E quando ebbe aperto il terzo suggello, io udii la terza creatura vivente che diceva: Vieni. Ed io vidi, ed ecco un cavallo nero; e colui che lo cavalcava aveva una bilancia in mano.</p> 
<p><A NAME="an_6:6">6:6</A>&nbsp;E udii come una voce in mezzo alle quattro creature viventi che diceva: Una ch&#232;nice di frumento per un denaro e tre ch&#232;nici d&#8217;orzo per un denaro; e non danneggiare n&#233; l&#8217;olio n&#233; il vino.</p> 
<p><A NAME="an_6:7">6:7</A>&nbsp;E quando ebbe aperto il quarto suggello, io udii la voce della quarta creatura vivente che diceva: Vieni.</p> 
<p><A NAME="an_6:8">6:8</A>&nbsp;E io vidi, ed ecco un cavallo giallastro; e colui che lo cavalcava avea nome la Morte; e gli teneva dietro l&#8217;Ades. E fu loro data potest&#224; sopra la quarta parte della terra di uccidere con la spada, con la fame, con la mortalit&#224; e con le fiere della terra.</p> 
<p><A NAME="an_6:9">6:9</A>&nbsp;E quando ebbe aperto il quinto suggello, io vidi sotto l&#8217;altare le anime di quelli ch&#8217;erano stati uccisi per la parola di Dio e per la testimonianza che aveano resa;</p> 
<p><A NAME="an_6:10">6:10</A>&nbsp;e gridarono con gran voce, dicendo: Fino a quando, o nostro Signore che sei santo e verace, non fai tu giudicio e non vendichi il nostro sangue su quelli che abitano sopra la terra?</p> 
<p><A NAME="an_6:11">6:11</A>&nbsp;E a ciascun d&#8217;essi fu data una veste bianca e fu loro detto che si riposassero ancora un po&#8217; di tempo, finch&#233; fosse completo il numero dei loro conservi e dei loro fratelli, che hanno ad essere uccisi come loro.</p> 
<p><A NAME="an_6:12">6:12</A>&nbsp;Poi vidi quand&#8217;ebbe aperto il sesto suggello: e si fece un gran terremoto; e il sole divenne nero come un cilicio di crine, e tutta la luna divent&#242; come sangue;</p> 
<p><A NAME="an_6:13">6:13</A>&nbsp;e le stelle del cielo caddero sulla terra come quando un fico scosso da un gran vento lascia cadere i suoi fichi immaturi.</p> 
<p><A NAME="an_6:14">6:14</A>&nbsp;E il cielo si ritrasse come una pergamena che si arrotola; e ogni montagna e ogni isola fu rimossa dal suo luogo.</p> 
<p><A NAME="an_6:15">6:15</A>&nbsp;E i re della terra e i grandi e i capitani e i ricchi e i potenti e ogni servo e ogni libero si nascosero nelle spelonche e nelle rocce dei monti;</p> 
<p><A NAME="an_6:16">6:16</A>&nbsp;e dicevano ai monti e alle rocce: Cadeteci addosso e nascondeteci dal cospetto di Colui che siede sul trono e dall&#8217;ira dell&#8217;Agnello;</p> 
<p><A NAME="an_6:17">6:17</A>&nbsp;perch&#233; &#232; venuto il gran giorno della sua ira, e chi pu&#242; reggere in pi&#232;?</p> 
<p><A NAME="an_7:1">7:1</A>&nbsp;Dopo questo, io vidi quattro angeli che stavano in pi&#232; ai quattro canti della terra, ritenendo i quattro venti della terra affinch&#233; non soffiasse vento alcuno sulla terra, n&#233; sopra il mare, n&#233; sopra alcun albero.</p> 
<p><A NAME="an_7:2">7:2</A>&nbsp;E vidi un altro angelo che saliva dal sol levante, il quale aveva il suggello dell&#8217;Iddio vivente; ed egli grid&#242; con gran voce ai quattro angeli ai quali era dato di danneggiare la terra e il mare, dicendo:</p> 
<p><A NAME="an_7:3">7:3</A>&nbsp;Non danneggiate la terra, n&#233; il mare, n&#233; gli alberi, finch&#233; abbiam segnato in fronte col suggello i servitori dell&#8217;Iddio nostro.</p> 
<p><A NAME="an_7:4">7:4</A>&nbsp;E udii il numero dei segnati: centoquaranta quattromila segnati di tutte le trib&#249; dei figliuoli d&#8217;Israele:</p> 
<p><A NAME="an_7:5">7:5</A>&nbsp;Della trib&#249; di Giuda dodicimila segnati, della trib&#249; di Ruben dodicimila, della trib&#249; di Gad dodicimila,</p> 
<p><A NAME="an_7:6">7:6</A>&nbsp;della trib&#249; di Aser dodicimila, della trib&#249; di Neftali dodicimila, della trib&#249; di Manasse dodicimila,</p> 
<p><A NAME="an_7:7">7:7</A>&nbsp;della trib&#249; di Simeone dodicimila, della trib&#249; di Levi dodicimila, della trib&#249; di Issacar dodicimila,</p> 
<p><A NAME="an_7:8">7:8</A>&nbsp;della trib&#249; di Zabulon dodicimila, della trib&#249; di Giuseppe dodicimila, della trib&#249; di Beniamino dodicimila segnati.</p> 
<p><A NAME="an_7:9">7:9</A>&nbsp;Dopo queste cose vidi, ed ecco una gran folla che nessun uomo poteva noverare, di tutte le nazioni e trib&#249; e popoli e lingue, che stava in pi&#232; davanti al trono e davanti all&#8217;Agnello, vestiti di vesti bianche e con delle palme in mano.</p> 
<p><A NAME="an_7:10">7:10</A>&nbsp;E gridavano con gran voce dicendo: La salvezza appartiene all&#8217;Iddio nostro il quale siede sul trono, ed all&#8217;Agnello.</p> 
<p><A NAME="an_7:11">7:11</A>&nbsp;E tutti gli angeli stavano in pi&#232; attorno al trono e agli anziani e alle quattro creature viventi; e si prostrarono sulle loro facce davanti al trono, e adorarono Iddio dicendo:</p> 
<p><A NAME="an_7:12">7:12</A>&nbsp;Amen! All&#8217;Iddio nostro la benedizione e la gloria e la sapienza e le azioni di grazie e l&#8217;onore e la potenza e la forza, nei secoli dei secoli! Amen.</p> 
<p><A NAME="an_7:13">7:13</A>&nbsp;E uno degli anziani mi rivolse la parola dicendomi: Questi che son vestiti di vesti bianche chi son dessi, e donde son venuti?</p> 
<p><A NAME="an_7:14">7:14</A>&nbsp;Io gli risposi: Signor mio, tu lo sai. Ed egli mi disse: Essi son quelli che vengono dalla gran tribolazione, e hanno lavato le loro vesti, e le hanno imbiancate nel sangue dell&#8217;Agnello.</p> 
<p><A NAME="an_7:15">7:15</A>&nbsp;Perci&#242; son davanti al trono di Dio, e gli servono giorno e notte nel suo tempio; e Colui che siede sul trono spiegher&#224; su loro la sua tenda.</p> 
<p><A NAME="an_7:16">7:16</A>&nbsp;Non avranno pi&#249; fame e non avranno pi&#249; sete, non li colpir&#224; pi&#249; il sole n&#233; alcuna arsura;</p> 
<p><A NAME="an_7:17">7:17</A>&nbsp;perch&#233; l&#8217;Agnello che &#232; in mezzo al trono li pasturer&#224; e li guider&#224; alle sorgenti delle acque della vita; e Iddio asciugher&#224; ogni lagrima dagli occhi loro.</p> 
<p><A NAME="an_8:1">8:1</A>&nbsp;E quando l&#8217;Agnello ebbe aperto il settimo suggello, si fece silenzio nel cielo per circa lo spazio di mezz&#8217;ora.</p> 
<p><A NAME="an_8:2">8:2</A>&nbsp;E io vidi i sette angeli che stanno in pi&#232; davanti a Dio, e furon date loro sette trombe.</p> 
<p><A NAME="an_8:3">8:3</A>&nbsp;E un altro angelo venne e si ferm&#242; presso l&#8217;altare, avendo un turibolo d&#8217;oro; e gli furon dati molti profumi affinch&#233; li unisse alle preghiere di tutti i santi sull&#8217;altare d&#8217;oro che era davanti al trono.</p> 
<p><A NAME="an_8:4">8:4</A>&nbsp;E il fumo dei profumi, unendosi alle preghiere dei santi, sal&#236; dalla mano dell&#8217;angelo al cospetto di Dio.</p> 
<p><A NAME="an_8:5">8:5</A>&nbsp;Poi l&#8217;angelo prese il turibolo e l&#8217;emp&#236; del fuoco dell&#8217;altare e lo gett&#242; sulla terra; e ne seguirono tuoni e voci e lampi e un terremoto.</p> 
<p><A NAME="an_8:6">8:6</A>&nbsp;E i sette angeli che avean le sette trombe si prepararono a sonare.</p> 
<p><A NAME="an_8:7">8:7</A>&nbsp;E il primo son&#242;, e vi fu grandine e fuoco, mescolati con sangue, che furon gettati sulla terra; e la terza parte della terra fu arsa, e la terza parte degli alberi fu arsa, ed ogni erba verde fu arsa.</p> 
<p><A NAME="an_8:8">8:8</A>&nbsp;Poi son&#242; il secondo angelo, e una massa simile ad una gran montagna ardente fu gettata nel mare; e la terza parte del mare divenne sangue,</p> 
<p><A NAME="an_8:9">8:9</A>&nbsp;e la terza parte delle creature viventi che erano nel mare mor&#236;, e la terza parte delle navi per&#236;.</p> 
<p><A NAME="an_8:10">8:10</A>&nbsp;Poi son&#242; il terzo angelo, e cadde dal cielo una grande stella, ardente come una torcia; e cadde sulla terza parte dei fiumi e sulle fonti delle acque.</p> 
<p><A NAME="an_8:11">8:11</A>&nbsp;Il nome della stella &#232; Assenzio; e la terza parte delle acque divenne assenzio; e molti uomini morirono a cagione di quelle acque, perch&#233; eran divenute amare.</p> 
<p><A NAME="an_8:12">8:12</A>&nbsp;Poi son&#242; il quarto angelo, e la terza parte del sole fu colpita e la terza parte della luna e la terza parte delle stelle affinch&#233; la loro terza parte si oscurasse e il giorno non risplendesse per la sua terza parte e lo stesso avvenisse della notte.</p> 
<p><A NAME="an_8:13">8:13</A>&nbsp;E guardai e udii un&#8217;aquila che volava in mezzo al cielo e diceva con gran voce: Guai, guai, guai a quelli che abitano sulla terra, a cagione degli altri suoni di tromba dei tre angeli che debbono ancora sonare</p> 
<p><A NAME="an_9:1">9:1</A>&nbsp;Poi son&#242; il quinto angelo, e io vidi una stella caduta dal cielo sulla terra; e ad esso fu data la chiave del pozzo dell&#8217;abisso.</p> 
<p><A NAME="an_9:2">9:2</A>&nbsp;Ed egli apr&#236; il pozzo dell&#8217;abisso; e dal pozzo sal&#236; un fumo simile al fumo di una gran fornace; e il sole e l&#8217;aria furono oscurati dal fumo del pozzo.</p> 
<p><A NAME="an_9:3">9:3</A>&nbsp;E dal fumo uscirono sulla terra delle locuste; e fu dato loro un potere pari al potere che hanno gli scorpioni della terra.</p> 
<p><A NAME="an_9:4">9:4</A>&nbsp;E fu loro detto di non danneggiare l&#8217;erba della terra, n&#233; alcuna verdura, n&#233; albero alcuno, ma soltanto gli uomini che non aveano il suggello di Dio in fronte.</p> 
<p><A NAME="an_9:5">9:5</A>&nbsp;E fu loro dato, non di ucciderli, ma di tormentarli per cinque mesi; e il tormento che cagionavano era come quello prodotto da uno scorpione quando ferisce un uomo.</p> 
<p><A NAME="an_9:6">9:6</A>&nbsp;E in quei giorni gli uomini cercheranno la morte e non la troveranno, e desidereranno di morire, e la morte fuggir&#224; da loro.</p> 
<p><A NAME="an_9:7">9:7</A>&nbsp;E nella forma le locuste eran simili a cavalli pronti alla guerra; e sulle teste aveano come delle corone simili ad oro e le loro facce eran come facce d&#8217;uomini.</p> 
<p><A NAME="an_9:8">9:8</A>&nbsp;E aveano dei capelli come capelli di donne, e i denti eran come denti di leoni.</p> 
<p><A NAME="an_9:9">9:9</A>&nbsp;E aveano degli usberghi come usberghi di ferro; e il rumore delle loro ali era come il rumore di carri, tirati da molti cavalli correnti alla battaglia.</p> 
<p><A NAME="an_9:10">9:10</A>&nbsp;E aveano delle code come quelle degli scorpioni, e degli aculei; e nelle code stava il loro potere di danneggiare gli uomini per cinque mesi.</p> 
<p><A NAME="an_9:11">9:11</A>&nbsp;E aveano come re sopra di loro l&#8217;angelo dell&#8217;abisso, il cui nome in ebraico &#232; Abaddon, e in greco Apollion.</p> 
<p><A NAME="an_9:12">9:12</A>&nbsp;Il primo guaio &#232; passato: ecco, vengono ancora due guai dopo queste cose.</p> 
<p><A NAME="an_9:13">9:13</A>&nbsp;Poi il sesto angelo son&#242;, e io udii una voce dalle quattro corna dell&#8217;altare d&#8217;oro che era davanti a Dio,</p> 
<p><A NAME="an_9:14">9:14</A>&nbsp;la quale diceva al sesto angelo che avea la tromba: Sciogli i quattro angeli che son legati sul gran fiume Eufrate.</p> 
<p><A NAME="an_9:15">9:15</A>&nbsp;E furono sciolti i quattro angeli che erano stati preparati per quell&#8217;ora, per quel giorno e mese e anno, per uccidere la terza parte degli uomini.</p> 
<p><A NAME="an_9:16">9:16</A>&nbsp;E il numero degli eserciti della cavalleria era di venti migliaia di decine di migliaia; io udii il loro numero.</p> 
<p><A NAME="an_9:17">9:17</A>&nbsp;Ed ecco come mi apparvero nella visione i cavalli e quelli che li cavalcavano: aveano degli usberghi di fuoco, di giacinto e di zolfo; e le teste dei cavalli erano come teste di leoni; e dalle loro bocche usciva fuoco e fumo e zolfo.</p> 
<p><A NAME="an_9:18">9:18</A>&nbsp;Da queste tre piaghe: dal fuoco, dal fumo e dallo zolfo che usciva dalle loro bocche fu uccisa la terza parte degli uomini.</p> 
<p><A NAME="an_9:19">9:19</A>&nbsp;Perch&#233; il potere dei cavalli era nella loro bocca e nelle loro code; poich&#233; le loro code eran simili a serpenti e aveano delle teste, e con esse danneggiavano.</p> 
<p><A NAME="an_9:20">9:20</A>&nbsp;E il resto degli uomini che non furono uccisi da queste piaghe, non si ravvidero delle opere delle loro mani si da non adorar pi&#249; i demoni e gl&#8217;idoli d&#8217;oro e d&#8217;argento e di rame e di pietra e di legno, i quali non possono n&#233; vedere, n&#233; udire, n&#233; camminare;</p> 
<p><A NAME="an_9:21">9:21</A>&nbsp;e non si ravvidero dei loro omicidi, n&#233; delle loro mal&#236;e, n&#233; delle loro fornicazione, n&#233; dei loro furti.</p> 
<p><A NAME="an_10:1">10:1</A>&nbsp;Poi vidi un altro angelo potente che scendeva dal cielo, avvolto in una nuvola; sopra il suo capo era l&#8217;arcobaleno; la sua faccia era come il sole, e i suoi piedi come colonne di fuoco;</p> 
<p><A NAME="an_10:2">10:2</A>&nbsp;e aveva in mano un libretto aperto; ed egli pos&#242; il suo pi&#232; destro sul mare e il sinistro sulla terra;</p> 
<p><A NAME="an_10:3">10:3</A>&nbsp;e grid&#242; con gran voce, nel modo che rugge il leone; e quando ebbe gridato, i sette tuoni fecero udire le loro voci.</p> 
<p><A NAME="an_10:4">10:4</A>&nbsp;E quando i sette tuoni ebbero fatto udire le loro voci, io stavo per scrivere; ma udii una voce dal cielo che mi disse: Suggella le cose che i sette tuoni hanno proferite, e non le scrivere.</p> 
<p><A NAME="an_10:5">10:5</A>&nbsp;E l&#8217;angelo che io avea veduto stare in pi&#232; sul mare e sulla terra,</p> 
<p><A NAME="an_10:6">10:6</A>&nbsp;lev&#242; la man destra al cielo e giur&#242; per Colui che vive nei secoli dei secoli, il quale ha creato il cielo e le cose che sono in esso e la terra e le cose che sono in essa e il mare e le cose che sono in esso, che non ci sarebbe pi&#249; indugio;</p> 
<p><A NAME="an_10:7">10:7</A>&nbsp;ma che nei giorni della voce del settimo angelo, quand&#8217;egli sonerebbe, si compirebbe il mistero di Dio, secondo ch&#8217;Egli ha annunziato ai suoi servitori, i profeti.</p> 
<p><A NAME="an_10:8">10:8</A>&nbsp;E la voce che io avevo udita dal cielo mi parl&#242; di nuovo e disse: Va&#8217;, prendi il libro che &#232; aperto in mano all&#8217;angelo che sta in pi&#232; sul mare e sulla terra.</p> 
<p><A NAME="an_10:9">10:9</A>&nbsp;E io andai dall&#8217;angelo, dicendogli di darmi il libretto. Ed egli mi disse: Prendilo, e divoralo: esso sar&#224; amaro alle tue viscere, ma in bocca ti sar&#224; dolce come miele.</p> 
<p><A NAME="an_10:10">10:10</A>&nbsp;Presi il libretto di mano all&#8217;angelo, e lo divorai; e mi fu dolce in bocca, come miele; ma quando l&#8217;ebbi divorato, le mie viscere sentirono amarezza.</p> 
<p><A NAME="an_10:11">10:11</A>&nbsp;E mi fu detto: Bisogna che tu profetizzi di nuovo sopra molti popoli e nazioni e lingue e re.</p> 
<p><A NAME="an_11:1">11:1</A>&nbsp;Poi mi fu data una canna simile a una verga; e mi fu detto: L&#232;vati e misura il tempio di Dio e l&#8217;altare e novera quelli che vi adorano;</p> 
<p><A NAME="an_11:2">11:2</A>&nbsp;ma tralascia il cortile che &#232; fuori del tempio, e non lo misurare, perch&#233; esso &#232; stato dato ai Gentili, e questi calpesteranno la santa citt&#224; per quarantadue mesi.</p> 
<p><A NAME="an_11:3">11:3</A>&nbsp;E io dar&#242; ai miei due testimoni di profetare, ed essi profeteranno per milleduecento sessanta giorni, vestiti di cilicio.</p> 
<p><A NAME="an_11:4">11:4</A>&nbsp;Questi sono i due ulivi e i due candelabri che stanno nel cospetto del Signor della terra.</p> 
<p><A NAME="an_11:5">11:5</A>&nbsp;E se alcuno li vuole offendere, esce dalla lor bocca un fuoco che divora i loro nemici; e se alcuno li vuole offendere bisogna ch&#8217;ei sia ucciso in questa maniera.</p> 
<p><A NAME="an_11:6">11:6</A>&nbsp;Essi hanno il potere di chiudere il cielo onde non cada pioggia durante i giorni della loro profezia; e hanno potest&#224; sulle acque di convertirle in sangue, e potest&#224; di percuotere la terra di qualunque piaga, quante volte vorranno.</p> 
<p><A NAME="an_11:7">11:7</A>&nbsp;E quando avranno compiuta la loro testimonianza, la bestia che sale dall&#8217;abisso mover&#224; loro guerra e li vincer&#224; e li uccider&#224;.</p> 
<p><A NAME="an_11:8">11:8</A>&nbsp;E i loro corpi morti giaceranno sulla piazza della gran citt&#224;, che spiritualmente si chiama Sodoma ed Egitto, dove anche il Signor loro &#232; stato crocifisso.</p> 
<p><A NAME="an_11:9">11:9</A>&nbsp;E gli uomini dei vari popoli e trib&#249; e lingue e nazioni vedranno i loro corpi morti per tre giorni e mezzo, e non lasceranno che i loro corpi morti siano posti in un sepolcro.</p> 
<p><A NAME="an_11:10">11:10</A>&nbsp;E gli abitanti della terra si rallegreranno di loro e faranno festa e si manderanno regali gli uni agli altri, perch&#233; questi due profeti avranno tormentati gli abitanti della terra.</p> 
<p><A NAME="an_11:11">11:11</A>&nbsp;E in capo ai tre giorni e mezzo uno spirito di vita procedente da Dio entr&#242; in loro, ed essi si drizzarono in pi&#232; e grande spavento cadde su quelli che li videro.</p> 
<p><A NAME="an_11:12">11:12</A>&nbsp;Ed essi udirono una gran voce dal cielo che diceva loro: Salite qua. Ed essi salirono al cielo nella nuvola, e i loro nemici li videro.</p> 
<p><A NAME="an_11:13">11:13</A>&nbsp;E in quell&#8217;ora si fece un gran terremoto, e la decima parte della citt&#224; cadde, e settemila persone furono uccise nel terremoto; e il rimanente fu spaventato e dette gloria all&#8217;Iddio del cielo.</p> 
<p><A NAME="an_11:14">11:14</A>&nbsp;Il secondo guaio &#232; passato; ed ecco, il terzo guaio verr&#224; tosto.</p> 
<p><A NAME="an_11:15">11:15</A>&nbsp;Ed il settimo angelo son&#242;, e si fecero gran voci nel cielo, che dicevano: Il regno del mondo &#232; venuto ad essere del Signor nostro e del suo Cristo; ed egli regner&#224; ne&#8217; secoli dei secoli.</p> 
<p><A NAME="an_11:16">11:16</A>&nbsp;E i ventiquattro anziani seduti nel cospetto di Dio sui loro troni si gettaron gi&#249; sulle loro facce e adorarono Iddio, dicendo:</p> 
<p><A NAME="an_11:17">11:17</A>&nbsp;Noi ti ringraziamo, o Signore Iddio onnipotente che sei e che eri, perch&#233; hai preso in mano il tuo gran potere, ed hai assunto il regno.</p> 
<p><A NAME="an_11:18">11:18</A>&nbsp;Le nazioni s&#8217;erano adirate, ma l&#8217;ira tua &#232; giunta, ed &#232; giunto il tempo di giudicare i morti, di dare il loro premio ai tuoi servitori, i profeti, ed ai santi e a quelli che temono il tuo nome, e piccoli e grandi, e di distruggere quelli che distruggon la terra.</p> 
<p><A NAME="an_11:19">11:19</A>&nbsp;E il tempio di Dio che &#232; nel cielo fu aperto, e si vide nel suo tempio l&#8217;arca del suo patto, e vi furono lampi e voci e tuoni e un terremoto ed una forte gragnuola.</p> 
<p><A NAME="an_12:1">12:1</A>&nbsp;Poi apparve un gran segno nel cielo: una donna rivestita del sole con la luna sotto i piedi, e sul capo una corona di dodici stelle.</p> 
<p><A NAME="an_12:2">12:2</A>&nbsp;Ella era incinta, e gridava nelle doglie tormentose del parto.</p> 
<p><A NAME="an_12:3">12:3</A>&nbsp;E apparve un altro segno nel cielo; ed ecco un gran dragone rosso, che aveva sette teste e dieci corna e sulle teste sette diademi.</p> 
<p><A NAME="an_12:4">12:4</A>&nbsp;E la sua coda trascinava la terza parte delle stelle del cielo e le gett&#242; sulla terra. E il dragone si ferm&#242; davanti alla donna che stava per partorire, affin di divorarne il figliuolo, quando l&#8217;avrebbe partorito.</p> 
<p><A NAME="an_12:5">12:5</A>&nbsp;Ed ella partor&#236; un figliuolo maschio che ha da reggere tutte le nazioni con verga di ferro; e il figliuolo di lei fu rapito presso a Dio ed al suo trono.</p> 
<p><A NAME="an_12:6">12:6</A>&nbsp;E la donna fugg&#236; nel deserto, dove ha un luogo preparato da Dio, affinch&#233; vi sia nutrita per milleduecento sessanta giorni.</p> 
<p><A NAME="an_12:7">12:7</A>&nbsp;E vi fu battaglia in cielo: Michele e i suoi angeli combatterono col dragone, e il dragone e i suoi angeli combatterono,</p> 
<p><A NAME="an_12:8">12:8</A>&nbsp;ma non vinsero, e il luogo loro non fu pi&#249; trovato nel cielo.</p> 
<p><A NAME="an_12:9">12:9</A>&nbsp;E il gran dragone, il serpente antico, che &#232; chiamato Diavolo e Satana, il seduttore di tutto il mondo, fu gettato gi&#249;; fu gettato sulla terra, e con lui furon gettati gli angeli suoi.</p> 
<p><A NAME="an_12:10">12:10</A>&nbsp;Ed io udii una gran voce nel cielo che diceva: Ora &#232; venuta la salvezza e la potenza ed il regno dell&#8217;Iddio nostro, e la potest&#224; del suo Cristo, perch&#233; &#232; stato gettato gi&#249; l&#8217;accusatore dei nostri fratelli, che li accusava dinanzi all&#8217;Iddio nostro, giorno e notte.</p> 
<p><A NAME="an_12:11">12:11</A>&nbsp;Ma essi l&#8217;hanno vinto a cagion del sangue dell&#8217;Agnello e a cagion della parola della loro testimonianza; e non hanno amata la loro vita, anzi l&#8217;hanno esposta alla morte.</p> 
<p><A NAME="an_12:12">12:12</A>&nbsp;Perci&#242; rallegratevi, o cieli, e voi che abitate in essi. Guai a voi, o terra, o mare! Perch&#233; il diavolo &#232; disceso a voi con gran furore, sapendo di non aver che breve tempo.</p> 
<p><A NAME="an_12:13">12:13</A>&nbsp;E quando il dragone si vide gettato sulla terra, perseguit&#242; la donna che avea partorito il figliuolo maschio.</p> 
<p><A NAME="an_12:14">12:14</A>&nbsp;Ma alla donna furon date le due ali della grande aquila affinch&#233; se ne volasse nel deserto, nel suo luogo, dove &#232; nutrita un tempo, dei tempi e la met&#224; d&#8217;un tempo, lungi dalla presenza del serpente.</p> 
<p><A NAME="an_12:15">12:15</A>&nbsp;E il serpente gett&#242; dalla sua bocca, dietro alla donna, dell&#8217;acqua a guisa di fiume, per farla portar via dalla fiumana.</p> 
<p><A NAME="an_12:16">12:16</A>&nbsp;Ma la terra soccorse la donna; e la terra apr&#236; la sua bocca e inghiott&#236; il fiume che il dragone avea gettato fuori dalla propria bocca.</p> 
<p><A NAME="an_12:17">12:17</A>&nbsp;E il dragone si adir&#242; contro la donna e and&#242; a far guerra col rimanente della progenie d&#8217;essa, che serba i comandamenti di Dio e ritiene la testimonianza di Ges&#249;.</p> 
<p><A NAME="an_13:1">13:1</A>&nbsp;(G12-18) E si ferm&#242; sulla riva del mare. (G13-1) E vidi salir dal mare una bestia che aveva dieci corna e sette teste, e sulle corna dieci diademi, e sulle teste nomi di bestemmia.</p> 
<p><A NAME="an_13:2">13:2</A>&nbsp;E la bestia ch&#8217;io vidi era simile a un leopardo, e i suoi piedi erano come di orso, e la sua bocca come bocca di leone; e il dragone le diede la propria potenza e il proprio trono e grande potest&#224;.</p> 
<p><A NAME="an_13:3">13:3</A>&nbsp;E io vidi una delle sue teste come ferita a morte; e la sua piaga mortale fu sanata; e tutta la terra maravigliata and&#242; dietro alla bestia;</p> 
<p><A NAME="an_13:4">13:4</A>&nbsp;e adorarono il dragone perch&#233; avea dato il potere alla bestia; e adorarono la bestia dicendo: Chi &#232; simile alla bestia? e chi pu&#242; guerreggiare con lei?</p> 
<p><A NAME="an_13:5">13:5</A>&nbsp;E le fu data una bocca che proferiva parole arroganti e bestemmie e le fu data potest&#224; di agire per quarantadue mesi.</p> 
<p><A NAME="an_13:6">13:6</A>&nbsp;Ed essa apri la bocca per bestemmiare contro Dio, per bestemmiare il suo nome e il suo tabernacolo e quelli che abitano nel cielo.</p> 
<p><A NAME="an_13:7">13:7</A>&nbsp;E le fu dato di far guerra ai santi e di vincerli; e le fu data potest&#224; sopra ogni trib&#249; e popolo e lingua e nazione.</p> 
<p><A NAME="an_13:8">13:8</A>&nbsp;E tutti gli abitanti della terra i cui nomi non sono scritti fin dalla fondazione del mondo nel libro della vita dell&#8217;Agnello che &#232; stato immolato, l&#8217;adoreranno.</p> 
<p><A NAME="an_13:9">13:9</A>&nbsp;Se uno ha orecchio, ascolti. Se uno mena in cattivit&#224;, andr&#224; in cattivit&#224;;</p> 
<p><A NAME="an_13:10">13:10</A>&nbsp;se uno uccide con la spada, bisogna che sia ucciso con la spada. Qui sta la costanza e la fede dei santi.</p> 
<p><A NAME="an_13:11">13:11</A>&nbsp;Poi vidi un&#8217;altra bestia, che saliva dalla terra, ed avea due corna come quelle d&#8217;un agnello, ma parlava come un dragone.</p> 
<p><A NAME="an_13:12">13:12</A>&nbsp;Ed esercitava tutta la potest&#224; della prima bestia, alla sua presenza; e facea s&#236; che la terra e quelli che abitano in essa adorassero la prima bestia la cui piaga mortale era stata sanata.</p> 
<p><A NAME="an_13:13">13:13</A>&nbsp;E operava grandi segni, fino a far scendere del fuoco dal cielo sulla terra in presenza degli uomini.</p> 
<p><A NAME="an_13:14">13:14</A>&nbsp;E seduceva quelli che abitavano sulla terra coi segni che le era dato di fare in presenza della bestia, dicendo agli abitanti della terra di fare una immagine della bestia che avea ricevuta la ferita della spada ed era tornata in vita.</p> 
<p><A NAME="an_13:15">13:15</A>&nbsp;E le fu concesso di dare uno spirito all&#8217;immagine della bestia, onde l&#8217;immagine della bestia parlasse e facesse s&#236; che tutti quelli che non adorassero l&#8217;immagine della bestia fossero uccisi.</p> 
<p><A NAME="an_13:16">13:16</A>&nbsp;E faceva s&#236; che a tutti, piccoli e grandi, ricchi e poveri, liberi e servi, fosse posto un marchio sulla mano destra o sulla fronte;</p> 
<p><A NAME="an_13:17">13:17</A>&nbsp;e che nessuno potesse comprare o vendere se non chi avesse il marchio, cio&#232; il nome della bestia o il numero del suo nome.</p> 
<p><A NAME="an_13:18">13:18</A>&nbsp;Qui sta la sapienza. Chi ha intendimento conti il numero della bestia, poich&#233; &#232; numero d&#8217;uomo; e il suo numero &#232; 666.</p> 
<p><A NAME="an_14:1">14:1</A>&nbsp;Poi vidi, ed ecco l&#8217;Agnello che stava in pi&#232; sul monte Sion, e con lui erano centoquaranta quattoromila persone che aveano il suo nome e il nome di suo Padre scritto sulle loro fronti.</p> 
<p><A NAME="an_14:2">14:2</A>&nbsp;E udii una voce dal cielo come rumore di molte acque e come rumore di gran tuono; e la voce che udii era come il suono prodotto da arpisti che suonano le loro arpe.</p> 
<p><A NAME="an_14:3">14:3</A>&nbsp;E cantavano un cantico nuovo davanti al trono e davanti alle quattro creature viventi ed agli anziani; e nessuno poteva imparare il cantico se non quei centoquaranta quattromila, i quali sono stati riscattati dalla terra.</p> 
<p><A NAME="an_14:4">14:4</A>&nbsp;Essi son quelli che non si sono contaminati con donne, poich&#233; son vergini. Essi son quelli che seguono l&#8217;Agnello dovunque vada. Essi sono stati riscattati di fra gli uomini per esser primizie a Dio ed all&#8217;Agnello.</p> 
<p><A NAME="an_14:5">14:5</A>&nbsp;E nella bocca loro non &#232; stata trovata menzogna: sono irreprensibili.</p> 
<p><A NAME="an_14:6">14:6</A>&nbsp;Poi vidi un altro angelo che volava in mezzo al cielo, recante l&#8217;evangelo eterno per annunziarlo a quelli che abitano sulla terra, e ad ogni nazione e trib&#249; e lingua e popolo;</p> 
<p><A NAME="an_14:7">14:7</A>&nbsp;e diceva con gran voce: Temete Iddio e dategli gloria poich&#233; l&#8217;ora del suo giudizio &#232; venuta; e adorate Colui che ha fatto il cielo e la terra e il mare e le fonti delle acque.</p> 
<p><A NAME="an_14:8">14:8</A>&nbsp;Poi un altro, un secondo angelo, segu&#236; dicendo: Caduta, caduta &#232; Babilonia la grande, che ha fatto bere a tutte le nazioni del vino dell&#8217;ira della sua fornicazione.</p> 
<p><A NAME="an_14:9">14:9</A>&nbsp;E un altro, un terzo angelo, tenne dietro a quelli, dicendo con gran voce: Se qualcuno adora la bestia e la sua immagine e ne prende il marchio sulla fronte o sulla mano,</p> 
<p><A NAME="an_14:10">14:10</A>&nbsp;bever&#224; anch&#8217;egli del vino dell&#8217;ira di Dio, mesciuto puro nel calice della sua ira: e sar&#224; tormentato con fuoco e zolfo nel cospetto dei santi angeli e nel cospetto dell&#8217;Agnello.</p> 
<p><A NAME="an_14:11">14:11</A>&nbsp;E il fumo del loro tormento sale ne&#8217; secoli dei secoli; e non hanno requie n&#233; giorno n&#233; notte quelli che adorano la bestia e la sua immagine e chiunque prende il marchio del suo nome.</p> 
<p><A NAME="an_14:12">14:12</A>&nbsp;Qui &#232; la costanza dei santi che osservano i comandamenti di Dio e la fede in Ges&#249;.</p> 
<p><A NAME="an_14:13">14:13</A>&nbsp;E udii una voce dal cielo che diceva: Scrivi: Beati i morti che da ora innanzi muoiono nel Signore. S&#236;, dice lo Spirito, essendo che si riposano dalle loro fatiche, poich&#233; le loro opere li seguono.</p> 
<p><A NAME="an_14:14">14:14</A>&nbsp;E vidi ed ecco una nuvola bianca; e sulla nuvola assiso uno simile a un figliuol d&#8217;uomo, che avea sul capo una corona d&#8217;oro, e in mano una falce tagliente.</p> 
<p><A NAME="an_14:15">14:15</A>&nbsp;E un altro angelo usc&#236; dal tempio, gridando con gran voce a colui che sedeva sulla nuvola: Metti mano alla tua falce, e mieti; poich&#233; l&#8217;ora di mietere giunta, perch&#233; la m&#232;sse della terra &#232; ben matura.</p> 
<p><A NAME="an_14:16">14:16</A>&nbsp;E colui che sedeva sulla nuvola lanci&#242; la sua falce sulla terra e la terra fu mietuta.</p> 
<p><A NAME="an_14:17">14:17</A>&nbsp;E un altro angelo usc&#236; dal tempio che &#232; nel cielo, avendo anch&#8217;egli una falce tagliente.</p> 
<p><A NAME="an_14:18">14:18</A>&nbsp;E un altro angelo, che avea potest&#224; sul fuoco, usc&#236; dall&#8217;altare, e grid&#242; con gran voce a quello che avea la falce tagliente, dicendo: Metti mano alla tua falce tagliente, e vendemmia i grappoli della vigna della terra, perch&#233; le sue uve sono mature.</p> 
<p><A NAME="an_14:19">14:19</A>&nbsp;E l&#8217;angelo lanci&#242; la sua falce sulla terra e vendemmi&#242; la vigna della terra e gett&#242; le uve nel gran tino dell&#8217;ira di Dio.</p> 
<p><A NAME="an_14:20">14:20</A>&nbsp;E il tino fu calcato fuori della citt&#224;, e dal tino usc&#236; del sangue che giungeva sino ai freni dei cavalli, per una distesa di milleseicento stadi.</p> 
<p><A NAME="an_15:1">15:1</A>&nbsp;Poi vidi nel cielo un altro segno grande e maraviglioso: sette angeli che aveano sette piaghe, le ultime; poich&#233; con esse si compie l&#8217;ira di Dio.</p> 
<p><A NAME="an_15:2">15:2</A>&nbsp;E vidi come un mare di vetro e di fuoco e quelli che aveano ottenuta vittoria sulla bestia e sulla sua immagine e sul numero del suo nome, i quali stavano in pi&#232; sul mare di vetro avendo delle arpe di Dio.</p> 
<p><A NAME="an_15:3">15:3</A>&nbsp;E cantavano il cantico di Mos&#232;, servitore di Dio, e il cantico dell&#8217;Agnello, dicendo: Grandi e maravigliose sono le tue opere, o Signore Iddio onnipotente; giuste e veraci sono le tue vie, o Re delle nazioni.</p> 
<p><A NAME="an_15:4">15:4</A>&nbsp;Chi non temer&#224;, o Signore, e chi non glorificher&#224; il tuo nome? Poich&#233; tu solo sei santo; e tutte le nazioni verranno e adoreranno nel tuo cospetto, poich&#233; i tuoi giudici sono stati manifestati.</p> 
<p><A NAME="an_15:5">15:5</A>&nbsp;E dopo queste cose vidi, e il tempio del tabernacolo della testimonianza fu aperto nel cielo;</p> 
<p><A NAME="an_15:6">15:6</A>&nbsp;e i sette angeli che recavano le sette piaghe usciron dal tempio, vestiti di lino puro e risplendente, e col petto cinto di cinture d&#8217;oro.</p> 
<p><A NAME="an_15:7">15:7</A>&nbsp;E una delle quattro creature viventi diede ai sette angeli sette coppe d&#8217;oro piene dell&#8217;ira di Dio, il quale vive nei secoli dei secoli.</p> 
<p><A NAME="an_15:8">15:8</A>&nbsp;E il tempio fu ripieno di fumo a cagione della gloria di Dio e della sua potenza; e nessuno poteva entrare nel tempio finch&#233; fosser compiute le sette piaghe dei sette angeli.</p> 
<p><A NAME="an_16:1">16:1</A>&nbsp;E udii una gran voce dal tempio che diceva ai sette angeli: Andate e versate sulla terra le sette coppe dell&#8217;ira di Dio.</p> 
<p><A NAME="an_16:2">16:2</A>&nbsp;E il primo and&#242; e vers&#242; la sua coppa sulla terra; e un&#8217;ulcera maligna e dolorosa colp&#236; gli uomini che aveano il marchio della bestia e che adoravano la sua immagine.</p> 
<p><A NAME="an_16:3">16:3</A>&nbsp;Poi il secondo angelo vers&#242; la sua coppa nel mare; ed esso divenne sangue come di morto; ed ogni essere vivente che si trovava nel mare mor&#236;.</p> 
<p><A NAME="an_16:4">16:4</A>&nbsp;Poi il terzo angelo vers&#242; la sua coppa nei fiumi e nelle fonti delle acque; e le acque diventarono sangue.</p> 
<p><A NAME="an_16:5">16:5</A>&nbsp;E udii l&#8217;angelo delle acque che diceva: Sei giusto, tu che sei e che eri, tu, il Santo, per aver cos&#236; giudicato.</p> 
<p><A NAME="an_16:6">16:6</A>&nbsp;Hanno sparso il sangue dei santi e dei profeti, e tu hai dato loro a bere del sangue; essi ne son degni!</p> 
<p><A NAME="an_16:7">16:7</A>&nbsp;E udii l&#8217;altare che diceva: S&#236;, o Signore Iddio onnipotente, i tuoi giudici sono veraci e giusti.</p> 
<p><A NAME="an_16:8">16:8</A>&nbsp;Poi il quarto angelo vers&#242; la sua coppa sul sole; e al sole fu dato di bruciare gli uomini col fuoco.</p> 
<p><A NAME="an_16:9">16:9</A>&nbsp;E gli uomini furon arsi dal gran calore; e bestemmiarono il nome di Dio che ha la potest&#224; su queste piaghe, e non si ravvidero per dargli gloria.</p> 
<p><A NAME="an_16:10">16:10</A>&nbsp;Poi il quinto angelo vers&#242; la sua coppa sul trono della bestia; e il regno d&#8217;essa divenne tenebroso, e gli uomini si mordevano la lingua per il dolore,</p> 
<p><A NAME="an_16:11">16:11</A>&nbsp;e bestemmiarono l&#8217;Iddio del cielo a motivo de&#8217; loro dolori e delle loro ulceri; e non si ravvidero delle loro opere.</p> 
<p><A NAME="an_16:12">16:12</A>&nbsp;Poi il sesto angelo vers&#242; la sua coppa sul gran fiume Eufrate, e l&#8217;acqua ne fu asciugata affinch&#233; fosse preparata la via ai re che vengono dal levante.</p> 
<p><A NAME="an_16:13">16:13</A>&nbsp;E vidi uscir dalla bocca del dragone e dalla bocca della bestia e dalla bocca del falso profeta tre spiriti immondi simili a rane;</p> 
<p><A NAME="an_16:14">16:14</A>&nbsp;perch&#233; sono spiriti di demoni che fan de&#8217; segni e si recano dai re di tutto il mondo per radunarli per la battaglia del gran giorno dell&#8217;Iddio Onnipotente.</p> 
<p><A NAME="an_16:15">16:15</A>&nbsp;(Ecco, io vengo come un ladro; beato colui che veglia e serba le sue vesti onde non cammini ignudo e non si veggano le sue vergogne).</p> 
<p><A NAME="an_16:16">16:16</A>&nbsp;Ed essi li radunarono nel luogo che si chiama in ebraico Harmaghedon.</p> 
<p><A NAME="an_16:17">16:17</A>&nbsp;Poi il settimo angelo vers&#242; la sua coppa nell&#8217;aria; e una gran voce usc&#236; dal tempio, dal trono, dicendo: E&#8217; fatto.</p> 
<p><A NAME="an_16:18">16:18</A>&nbsp;E si fecero lampi e voci e tuoni e ci fu un gran terremoto, tale, che da quando gli uomini sono stati sulla terra, non si ebbe mai terremoto cos&#236; grande e cos&#236; forte.</p> 
<p><A NAME="an_16:19">16:19</A>&nbsp;E la gran citt&#224; fu divisa in tre parti, e le citt&#224; delle nazioni caddero; e Dio si ricord&#242; di Babilonia la grande per darle il calice del vino del furor dell&#8217;ira sua.</p> 
<p><A NAME="an_16:20">16:20</A>&nbsp;Ed ogni isola fugg&#236; e i monti non furon pi&#249; trovati.</p> 
<p><A NAME="an_16:21">16:21</A>&nbsp;E cadde dal cielo sugli uomini una gragnuola grossa del peso di circa un talento; e gli uomini bestemmiarono Iddio a motivo della piaga della gragnuola; perch&#233; la piaga d&#8217;essa era grandissima.</p> 
<p><A NAME="an_17:1">17:1</A>&nbsp;E uno dei sette angeli che aveano le sette coppe venne, e mi parl&#242; dicendo: Vieni; io ti mostrer&#242; il giudicio della gran meretrice, che siede su molte acque</p> 
<p><A NAME="an_17:2">17:2</A>&nbsp;e con la quale hanno fornicato i re della terra; e gli abitanti della terra sono stati inebriati del vino della sua fornicazione.</p> 
<p><A NAME="an_17:3">17:3</A>&nbsp;Ed egli, nello Spirito, mi trasport&#242; in un deserto; e io vidi una donna che sedeva sopra una bestia di colore scarlatto, piena di nomi di bestemmia e avente sette teste e dieci corna.</p> 
<p><A NAME="an_17:4">17:4</A>&nbsp;E la donna era vestita di porpora e di scarlatto, adorna d&#8217;oro, di pietre preziose e di perle; aveva in mano un calice d&#8217;oro pieno di abominazioni e delle immondizie della sua fornicazione,</p> 
<p><A NAME="an_17:5">17:5</A>&nbsp;e sulla fronte avea scritto un nome: Mistero, Babilonia la grande, la madre delle meretrici e delle abominazioni della terra.</p> 
<p><A NAME="an_17:6">17:6</A>&nbsp;E vidi la donna ebbra del sangue dei santi e del sangue dei martiri di Ges&#249;. E quando l&#8217;ebbi veduta, mi maravigliai di gran maraviglia.</p> 
<p><A NAME="an_17:7">17:7</A>&nbsp;E l&#8217;angelo mi disse: Perch&#233; ti maravigli? Io ti dir&#242; il mistero della donna e della bestia che la porta, la quale ha le sette teste e le dieci corna.</p> 
<p><A NAME="an_17:8">17:8</A>&nbsp;La bestia che hai veduta era, e non &#232;, e deve salire dall&#8217;abisso e andare in perdizione. E quelli che abitano sulla terra i cui nomi non sono stati scritti nel libro della vita fin dalla fondazione del mondo, si maraviglieranno vedendo che la bestia era, e non &#232;, e verr&#224; di nuovo.</p> 
<p><A NAME="an_17:9">17:9</A>&nbsp;Qui sta la mente che ha sapienza. Le sette teste sono sette monti sui quali la donna siede;</p> 
<p><A NAME="an_17:10">17:10</A>&nbsp;e sono anche sette re: cinque son caduti, uno &#232;, e l&#8217;altro non &#232; ancora venuto; e quando sar&#224; venuto, ha da durar poco.</p> 
<p><A NAME="an_17:11">17:11</A>&nbsp;E la bestia che era, e non &#232;, &#232; anch&#8217;essa un ottavo re, e viene dai sette, e se ne va in perdizione.</p> 
<p><A NAME="an_17:12">17:12</A>&nbsp;E le dieci corna che hai vedute sono dieci re, che non hanno ancora ricevuto regno; ma riceveranno potest&#224;, come re, assieme alla bestia, per un&#8217;ora.</p> 
<p><A NAME="an_17:13">17:13</A>&nbsp;Costoro hanno uno stesso pensiero e daranno la loro potenza e la loro autorit&#224; alla bestia.</p> 
<p><A NAME="an_17:14">17:14</A>&nbsp;Costoro guerreggeranno contro l&#8217;Agnello, e l&#8217;Agnello li vincer&#224;, perch&#233; egli &#232; il Signor dei signori e il Re dei re; e vinceranno anche quelli che sono con lui, i chiamati, gli eletti e fedeli.</p> 
<p><A NAME="an_17:15">17:15</A>&nbsp;Poi mi disse: Le acque che hai vedute e sulle quali siede la meretrice, son popoli e moltitudini e nazioni e lingue.</p> 
<p><A NAME="an_17:16">17:16</A>&nbsp;E le dieci corna che hai vedute e la bestia odieranno la meretrice e la renderanno desolata e nuda, e mangeranno le sue carni e la consumeranno col fuoco.</p> 
<p><A NAME="an_17:17">17:17</A>&nbsp;Poich&#233; Iddio ha messo in cuor loro di eseguire il suo disegno e di avere un medesimo pensiero e di dare il loro regno alla bestia finch&#233; le parole di Dio siano adempite.</p> 
<p><A NAME="an_17:18">17:18</A>&nbsp;E la donna che hai veduta &#232; la gran citt&#224; che impera sui re della terra.</p> 
<p><A NAME="an_18:1">18:1</A>&nbsp;E dopo queste cose vidi un altro angelo che scendeva dal cielo, il quale aveva gran potest&#224;; e la terra fu illuminata dalla sua gloria.</p> 
<p><A NAME="an_18:2">18:2</A>&nbsp;Ed egli grid&#242; con voce potente, dicendo: Caduta, caduta &#232; Babilonia la grande, ed &#232; divenuta albergo di demoni e ricetto d&#8217;ogni spirito immondo e ricetto d&#8217;ogni uccello immondo e abominevole.</p> 
<p><A NAME="an_18:3">18:3</A>&nbsp;Poich&#233; tutte le nazioni han bevuto del vino dell&#8217;ira della sua fornicazione, e i re della terra han fornicato con lei, e i mercanti della terra si sono arricchiti con la sua sfrenata lussuria.</p> 
<p><A NAME="an_18:4">18:4</A>&nbsp;Poi udii un&#8217;altra voce dal cielo che diceva: Uscite da essa, o popolo mio, affinch&#233; non siate partecipi de&#8217; suoi peccati e non abbiate parte alle sue piaghe;</p> 
<p><A NAME="an_18:5">18:5</A>&nbsp;poich&#233; i suoi peccati si sono accumulati fino al cielo e Dio si &#232; ricordato delle iniquit&#224; di lei.</p> 
<p><A NAME="an_18:6">18:6</A>&nbsp;Rendetele il contraccambio di quello ch&#8217;ella vi ha fatto, e rendetele al doppio la retribuzione delle sue opere; nel calice in cui ha mesciuto ad altri, mescetele il doppio.</p> 
<p><A NAME="an_18:7">18:7</A>&nbsp;Quanto ella ha glorificato se stessa ed ha lussureggiato, tanto datele di tormento e di cordoglio. Poich&#233; ella dice in cuor suo: Io seggo regina e non son vedova e non vedr&#242; mai cordoglio,</p> 
<p><A NAME="an_18:8">18:8</A>&nbsp;perci&#242; in uno stesso giorno verranno le sue piaghe, mortalit&#224; e cordoglio e fame, e sar&#224; consumata dal fuoco; poich&#233; potente &#232; il Signore Iddio che l&#8217;ha giudicata.</p> 
<p><A NAME="an_18:9">18:9</A>&nbsp;E i re della terra che fornicavano e lussureggiavan con lei la piangeranno e faran cordoglio per lei quando vedranno il fumo del suo incendio;</p> 
<p><A NAME="an_18:10">18:10</A>&nbsp;e standosene da lungi per tema del suo tormento diranno: Ahi! ahi! Babilonia, la gran citt&#224;, la potente citt&#224;! il tuo giudicio &#232; venuto in un momento!</p> 
<p><A NAME="an_18:11">18:11</A>&nbsp;I mercanti della terra piangeranno e faranno cordoglio per lei, perch&#233; nessuno compera pi&#249; le loro mercanzie:</p> 
<p><A NAME="an_18:12">18:12</A>&nbsp;mercanzie d&#8217;oro, d&#8217;argento, di pietre preziose, di perle, di lino fino, di porpora, di seta, di scarlatto; e ogni sorta di legno odoroso, e ogni sorta d&#8217;oggetti d&#8217;avorio e ogni sorta d&#8217;oggetti di legno preziosissimo e di rame, di ferro e di marmo,</p> 
<p><A NAME="an_18:13">18:13</A>&nbsp;e la cannella e le essenze, e i profumi, e gli unguenti, e l&#8217;incenso, e il vino, e l&#8217;olio, e il fior di farina, e il grano, e i buoi, e le pecore, e i cavalli, e i carri, e i corpi e le anime d&#8217;uomini.</p> 
<p><A NAME="an_18:14">18:14</A>&nbsp;E i frutti che l&#8217;anima tua appetiva se ne sono andati lungi da te; e tutte le cose delicate e sontuose son perdute per te e non si troveranno mai pi&#249;.</p> 
<p><A NAME="an_18:15">18:15</A>&nbsp;I mercanti di queste cose che sono stati arricchiti da lei se ne staranno da lungi per tema del suo tormento, piangendo e facendo cordoglio, e dicendo:</p> 
<p><A NAME="an_18:16">18:16</A>&nbsp;Ahi! ahi! la gran citt&#224; ch&#8217;era vestita di lino fino e di porpora e di scarlatto, e adorna d&#8217;oro e di pietre preziose e di perle! Una cotanta ricchezza &#232; stata devastata in un momento.</p> 
<p><A NAME="an_18:17">18:17</A>&nbsp;E tutti i piloti e tutti i naviganti e i marinari e quanti trafficano sul mare se ne staranno da lungi;</p> 
<p><A NAME="an_18:18">18:18</A>&nbsp;e vedendo il fumo dell&#8217;incendio d&#8217;essa esclameranno dicendo: Qual citt&#224; era simile a questa gran citt&#224;?</p> 
<p><A NAME="an_18:19">18:19</A>&nbsp;E si getteranno della polvere sul capo e grideranno, piangendo e facendo cordoglio e dicendo: Ahi! ahi! la gran citt&#224; nella quale tutti coloro che aveano navi in mare si erano arricchiti con la sua magnificenza! In un momento ella &#232; stata ridotta in un deserto.</p> 
<p><A NAME="an_18:20">18:20</A>&nbsp;Rallegrati d&#8217;essa, o cielo, e voi santi, ed apostoli e profeti, rallegratevi poich&#233; Dio, giudicandola, vi ha reso giustizia.</p> 
<p><A NAME="an_18:21">18:21</A>&nbsp;Poi un potente angelo sollev&#242; una pietra grossa come una gran macina, e la gett&#242; nel mare dicendo: Cos&#236; sar&#224; con impeto precipitata Babilonia, la gran citt&#224;, e non sar&#224; pi&#249; ritrovata.</p> 
<p><A NAME="an_18:22">18:22</A>&nbsp;E in te non sar&#224; pi&#249; udito suono di arpisti n&#233; di musici n&#233; di flautisti n&#233; di sonatori di tromba; n&#233; sar&#224; pi&#249; trovato in te artefice alcuno d&#8217;arte qualsiasi, n&#233; s&#8217;udr&#224; pi&#249; in te rumor di macina.</p> 
<p><A NAME="an_18:23">18:23</A>&nbsp;E non rilucer&#224; pi&#249; in te lume di lampada e non s&#8217;udr&#224; pi&#249; in te voce di sposo e di sposa; perch&#233; i tuoi mercanti erano i principi della terra, perch&#233; tutte le nazioni sono state sedotte dalle tue mal&#236;e,</p> 
<p><A NAME="an_18:24">18:24</A>&nbsp;e in lei &#232; stato trovato il sangue dei profeti e dei santi e di tutti quelli che sono stati uccisi sopra la terra.</p> 
<p><A NAME="an_19:1">19:1</A>&nbsp;Dopo queste cose udii come una gran voce d&#8217;una immensa moltitudine nel cielo, che diceva: Alleluia! La salvazione e la gloria e la potenza appartengono al nostro Dio;</p> 
<p><A NAME="an_19:2">19:2</A>&nbsp;perch&#233; veraci e giusti sono i suoi giudici; poich&#233; Egli ha giudicata la gran meretrice che corrompeva la terra con la sua fornicazione e ha vendicato il sangue de&#8217; suoi servitori, ridomandandolo dalla mano di lei.</p> 
<p><A NAME="an_19:3">19:3</A>&nbsp;E dissero una seconda volta: Alleluia! Il suo fumo sale per i secoli dei secoli.</p> 
<p><A NAME="an_19:4">19:4</A>&nbsp;E i ventiquattro anziani e le quattro creature viventi si gettarono gi&#249; e adorarono Iddio che siede sul trono, dicendo: Amen! Alleluia!</p> 
<p><A NAME="an_19:5">19:5</A>&nbsp;E una voce part&#236; dal trono dicendo: Lodate il nostro Dio, voi tutti suoi servitori, voi che lo temete piccoli e grandi.</p> 
<p><A NAME="an_19:6">19:6</A>&nbsp;Poi udii come la voce di una gran moltitudine e come il suono di molte acque e come il rumore di forti tuoni, che diceva: Alleluia! poich&#233; il Signore Iddio nostro, l&#8217;Onnipotente, ha preso a regnare.</p> 
<p><A NAME="an_19:7">19:7</A>&nbsp;Rallegriamoci e giubiliamo e diamo a lui la gloria, poich&#233; son giunte le nozze dell&#8217;Agnello, e la sua sposa s&#8217;&#232; preparata;</p> 
<p><A NAME="an_19:8">19:8</A>&nbsp;e le &#232; stato dato di vestirsi di lino fino, risplendente e puro; poich&#233; il lino fino son le opere giuste dei santi.</p> 
<p><A NAME="an_19:9">19:9</A>&nbsp;E l&#8217;angelo mi disse: Scrivi: Beati quelli che sono invitati alla cena delle nozze dell&#8217;Agnello. E mi disse: Queste sono le veraci parole di Dio.</p> 
<p><A NAME="an_19:10">19:10</A>&nbsp;E io mi prostrai ai suoi piedi per adorarlo. Ed egli mi disse: Guardati dal farlo; io sono tuo conservo e de&#8217; tuoi fratelli che serbano la testimonianza di Ges&#249;: adora Iddio! Perch&#233; la testimonianza di Ges&#249;; &#232; lo spirito della profezia.</p> 
<p><A NAME="an_19:11">19:11</A>&nbsp;Poi vidi il cielo aperto ed ecco un cavallo bianco; e colui che lo cavalcava si chiama il Fedele e il Verace; ed egli giudica e guerreggia con giustizia.</p> 
<p><A NAME="an_19:12">19:12</A>&nbsp;E i suoi occhi erano una fiamma di fuoco, e sul suo capo v&#8217;eran molti diademi; e portava scritto un nome che nessuno conosce fuorch&#233; lui.</p> 
<p><A NAME="an_19:13">19:13</A>&nbsp;Era vestito d&#8217;una veste tinta di sangue, e il suo nome &#232;: la Parola di Dio.</p> 
<p><A NAME="an_19:14">19:14</A>&nbsp;Gli eserciti che sono nel cielo lo seguivano sopra cavalli bianchi, ed eran vestiti di lino fino bianco e puro.</p> 
<p><A NAME="an_19:15">19:15</A>&nbsp;E dalla bocca gli usciva una spada affilata per percuoter con essa le nazioni; ed egli le regger&#224; con una verga di ferro, e calcher&#224; il tino del vino dell&#8217;ardente ira dell&#8217;Onnipotente Iddio.</p> 
<p><A NAME="an_19:16">19:16</A>&nbsp;E sulla veste e sulla coscia porta scritto questo nome: RE DEI RE, SIGNOR DEI SIGNORI.</p> 
<p><A NAME="an_19:17">19:17</A>&nbsp;Poi vidi un angelo che stava in pi&#232; nel sole, ed egli grid&#242; con gran voce, dicendo a tutti gli uccelli che volano in mezzo al cielo:</p> 
<p><A NAME="an_19:18">19:18</A>&nbsp;Venite, adunatevi per il gran convito di Dio, per mangiar carni di re e carni di capitani e carni di prodi e carni di cavalli e di cavalieri, e carni d&#8217;ogni sorta d&#8217;uomini liberi e schiavi, piccoli e grandi.</p> 
<p><A NAME="an_19:19">19:19</A>&nbsp;E vidi la bestia e i re della terra e i loro eserciti radunati per muover guerra a colui che cavalcava il cavallo e all&#8217;esercito suo.</p> 
<p><A NAME="an_19:20">19:20</A>&nbsp;E la bestia fu presa, e con lei fu preso il falso profeta che avea fatto i miracoli davanti a lei, coi quali aveva sedotto quelli che aveano preso il marchio della bestia e quelli che adoravano la sua immagine. Ambedue furon gettati vivi nello stagno ardente di fuoco e di zolfo.</p> 
<p><A NAME="an_19:21">19:21</A>&nbsp;E il rimanente fu ucciso con la spada che usciva dalla bocca di colui che cavalcava il cavallo; e tutti gli uccelli si satollarono delle loro carni.</p> 
<p><A NAME="an_20:1">20:1</A>&nbsp;Poi vidi un angelo che scendeva dal cielo e avea la chiave dell&#8217;abisso e una gran catena in mano.</p> 
<p><A NAME="an_20:2">20:2</A>&nbsp;Ed egli afferr&#242; il dragone, il serpente antico, che &#232; il Diavolo e Satana, e lo leg&#242; per mille anni,</p> 
<p><A NAME="an_20:3">20:3</A>&nbsp;lo gett&#242; nell&#8217;abisso che chiuse e suggell&#242; sopra di lui onde non seducesse pi&#249; le nazioni finch&#233; fossero compiti i mille anni; dopo di che egli ha da essere sciolto per un po&#8217; di tempo.</p> 
<p><A NAME="an_20:4">20:4</A>&nbsp;Poi vidi dei troni; e a coloro che vi si sedettero fu dato il potere di giudicare. E vidi le anime di quelli che erano stati decollati per la testimonianza di Ges&#249; e per la parola di Dio, e di quelli che non aveano adorata la bestia n&#233; la sua immagine, e non aveano preso il marchio sulla loro fronte e sulla loro mano; ed essi tornarono in vita, e regnarono con Cristo mille anni.</p> 
<p><A NAME="an_20:5">20:5</A>&nbsp;Il rimanente dei morti non torn&#242; in vita prima che fosser compiti i mille anni. Questa &#232; la prima risurrezione.</p> 
<p><A NAME="an_20:6">20:6</A>&nbsp;Beato e santo &#232; colui che partecipa alla prima risurrezione. Su loro non ha potest&#224; la morte seconda, ma saranno sacerdoti di Dio e di Cristo e regneranno con lui quei mille anni.</p> 
<p><A NAME="an_20:7">20:7</A>&nbsp;E quando i mille anni saranno compiti, Satana sar&#224; sciolto dalla sua prigione</p> 
<p><A NAME="an_20:8">20:8</A>&nbsp;e uscir&#224; per sedurre le nazioni che sono ai quattro canti della terra, Gog e Magog, per adunarle per la battaglia: il loro numero &#232; come la rena del mare.</p> 
<p><A NAME="an_20:9">20:9</A>&nbsp;E salirono sulla distesa della terra e attorniarono il campo dei santi e la citt&#224; diletta; ma dal cielo discese del fuoco e le divor&#242;.</p> 
<p><A NAME="an_20:10">20:10</A>&nbsp;E il diavolo che le avea sedotte fu gettato nello stagno di fuoco e di zolfo, dove sono anche la bestia e il falso profeta; e saran tormentati giorno e notte, nei secoli dei secoli.</p> 
<p><A NAME="an_20:11">20:11</A>&nbsp;Poi vidi un gran trono bianco e Colui che vi sedeva sopra, dalla cui presenza fuggiron terra e cielo; e non fu pi&#249; trovato posto per loro.</p> 
<p><A NAME="an_20:12">20:12</A>&nbsp;E vidi i morti, grandi e piccoli che stavan ritti davanti al trono; ed i libri furono aperti; e un altro libro fu aperto, che &#232; il libro della vita; e i morti furon giudicati dalle cose scritte nei libri, secondo le opere loro.</p> 
<p><A NAME="an_20:13">20:13</A>&nbsp;E il mare rese i morti ch&#8217;erano in esso; e la morte e l&#8217;Ades resero i loro morti, ed essi furon giudicati, ciascuno secondo le sue opere.</p> 
<p><A NAME="an_20:14">20:14</A>&nbsp;E la morte e l&#8217;Ades furon gettati nello stagno di fuoco. Questa &#232; la morte seconda, cio&#232;, lo stagno di fuoco.</p> 
<p><A NAME="an_20:15">20:15</A>&nbsp;E se qualcuno non fu trovato scritto nel libro della vita, fu gettato nello stagno di fuoco.</p> 
<p><A NAME="an_21:1">21:1</A>&nbsp;Poi vidi un nuovo cielo e una nuova terra, perch&#233; il primo cielo e la prima terra erano passati, e il mare non era pi&#249;.</p> 
<p><A NAME="an_21:2">21:2</A>&nbsp;E vidi la santa citt&#224;, la nuova Gerusalemme, scender gi&#249; dal cielo d&#8217;appresso a Dio, pronta come una sposa adorna per il suo sposo.</p> 
<p><A NAME="an_21:3">21:3</A>&nbsp;E udii una gran voce dal trono, che diceva: Ecco il tabernacolo di Dio con gli uomini; ed Egli abiter&#224; con loro, ed essi saranno suoi popoli, e Dio stesso sar&#224; con loro e sar&#224; loro Dio;</p> 
<p><A NAME="an_21:4">21:4</A>&nbsp;e asciugher&#224; ogni lagrima dagli occhi loro e la morte non sar&#224; pi&#249;; n&#233; ci saran pi&#249; cordoglio, n&#233; grido, n&#233; dolore, poich&#233; le cose di prima sono passate.</p> 
<p><A NAME="an_21:5">21:5</A>&nbsp;E Colui che siede sul trono disse: Ecco, io fo ogni cosa nuova, ed aggiunse: Scrivi, perch&#233; queste parole sono fedeli e veraci.</p> 
<p><A NAME="an_21:6">21:6</A>&nbsp;Poi mi disse: E&#8217; compiuto. Io son l&#8217;Alfa e l&#8217;Omega, il principio e la fine. A chi ha sete io dar&#242; gratuitamente della fonte dell&#8217;acqua della vita.</p> 
<p><A NAME="an_21:7">21:7</A>&nbsp;Chi vince erediter&#224; queste cose; e io gli sar&#242; Dio, ed egli mi sar&#224; figliuolo;</p> 
<p><A NAME="an_21:8">21:8</A>&nbsp;ma quanto ai codardi, agl&#8217;increduli, agli abominevoli, agli omicidi, ai fornicatori, agli stregoni, agli idolatri e a tutti i bugiardi, la loro parte sar&#224; nello stagno ardente di fuoco e di zolfo, che &#232; la morte seconda.</p> 
<p><A NAME="an_21:9">21:9</A>&nbsp;E venne uno dei sette angeli che aveano le sette coppe piene delle sette ultime piaghe; e parl&#242; meco, dicendo: Vieni e ti mostrer&#242; la sposa, la moglie dell&#8217;Agnello.</p> 
<p><A NAME="an_21:10">21:10</A>&nbsp;E mi trasport&#242; in ispirito su di una grande ed alta montagna, e mi mostr&#242; la santa citt&#224;, Gerusalemme, che scendeva dal cielo d&#8217;appresso a Dio, avendo la gloria di Dio.</p> 
<p><A NAME="an_21:11">21:11</A>&nbsp;Il suo luminare era simile a una pietra preziosissima, a guisa d&#8217;una pietra di diaspro cristallino.</p> 
<p><A NAME="an_21:12">21:12</A>&nbsp;Avea un muro grande ed alto; avea dodici porte, e alle porte dodici angeli, e sulle porte erano scritti dei nomi, che sono quelli delle dodici trib&#249; dei figliuoli d&#8217;Israele.</p> 
<p><A NAME="an_21:13">21:13</A>&nbsp;A oriente c&#8217;eran tre porte; a settentrione tre porte; a mezzogiorno tre porte, e ad occidente tre porte.</p> 
<p><A NAME="an_21:14">21:14</A>&nbsp;E il muro della citt&#224; avea dodici fondamenti, e su quelli stavano i dodici nomi dei dodici apostoli dell&#8217;Agnello.</p> 
<p><A NAME="an_21:15">21:15</A>&nbsp;E colui che parlava meco aveva una misura, una canna d&#8217;oro, per misurare la citt&#224;, le sue porte e il suo muro.</p> 
<p><A NAME="an_21:16">21:16</A>&nbsp;E la citt&#224; era quadrangolare, e la sua lunghezza era uguale alla larghezza; egli misur&#242; la citt&#224; con la canna, ed era dodicimila stadi; la sua lunghezza, la sua larghezza e la sua altezza erano uguali.</p> 
<p><A NAME="an_21:17">21:17</A>&nbsp;Ne misur&#242; anche il muro, ed era di centoquarantaquattro cubiti, a misura d&#8217;uomo, cio&#232; d&#8217;angelo.</p> 
<p><A NAME="an_21:18">21:18</A>&nbsp;Il muro era costruito di diaspro e la citt&#224; era d&#8217;oro puro, simile a vetro puro.</p> 
<p><A NAME="an_21:19">21:19</A>&nbsp;I fondamenti del muro della citt&#224; erano adorni d&#8217;ogni maniera di pietre preziose. Il primo fondamento era di diaspro; il secondo di zaffiro; il terzo di calcedonio; il quarto di smeraldo;</p> 
<p><A NAME="an_21:20">21:20</A>&nbsp;il quinto di sardonico; il sesto di sardio; il settimo di crisolito; l&#8217;ottavo di berillo; il nono di topazio; il decimo di crisopazio; l&#8217;undecimo di giacinto; il dodicesimo di ametista.</p> 
<p><A NAME="an_21:21">21:21</A>&nbsp;E le dodici porte eran dodici perle, e ognuna delle porte era fatta d&#8217;una perla; e la piazza della citt&#224; era d&#8217;oro puro, simile a vetro trasparente.</p> 
<p><A NAME="an_21:22">21:22</A>&nbsp;E non vidi in essa alcun tempio, perch&#233; il Signore Iddio, l&#8217;Onnipotente, e l&#8217;Agnello sono il suo tempio.</p> 
<p><A NAME="an_21:23">21:23</A>&nbsp;E la citt&#224; non ha bisogno di sole, n&#233; di luna che risplendano in lei perch&#233; la illumina la gloria di Dio, e l&#8217;Agnello &#232; il suo luminare.</p> 
<p><A NAME="an_21:24">21:24</A>&nbsp;E le nazioni cammineranno alla sua luce; e i re della terra vi porteranno la loro gloria.</p> 
<p><A NAME="an_21:25">21:25</A>&nbsp;E le sue porte non saranno mai chiuse di giorno (la notte quivi non sar&#224; pi&#249;);</p> 
<p><A NAME="an_21:26">21:26</A>&nbsp;e in lei si porter&#224; la gloria e l&#8217;onore delle nazioni.</p> 
<p><A NAME="an_21:27">21:27</A>&nbsp;E niente d&#8217;immondo e nessuno che commetta abominazione o falsit&#224;, v&#8217;entreranno; ma quelli soltanto che sono scritti nel libro della vita dell&#8217;Agnello.</p> 
<p><A NAME="an_22:1">22:1</A>&nbsp;Poi mi mostr&#242; il fiume dell&#8217;acqua della vita, limpido come cristallo, che procedeva dal trono di Dio e dell&#8217;Agnello.</p> 
<p><A NAME="an_22:2">22:2</A>&nbsp;In mezzo alla piazza della citt&#224; e d&#8217;ambo i lati del fiume stava l&#8217;albero della vita che d&#224; dodici raccolti, e porta il suo frutto ogni mese; e le foglie dell&#8217;albero sono per la guarigione delle nazioni.</p> 
<p><A NAME="an_22:3">22:3</A>&nbsp;E non ci sar&#224; pi&#249; alcuna cosa maledetta; e in essa sar&#224; il trono di Dio e dell&#8217;Agnello;</p> 
<p><A NAME="an_22:4">22:4</A>&nbsp;i suoi servitori gli serviranno ed essi vedranno la sua faccia e avranno in fronte il suo nome.</p> 
<p><A NAME="an_22:5">22:5</A>&nbsp;E non ci sar&#224; pi&#249; notte; ed essi non avranno bisogno di luce di lampada, n&#233; di luce di sole, perch&#233; li illuminer&#224; il Signore Iddio, ed essi regneranno nei secoli dei secoli.</p> 
<p><A NAME="an_22:6">22:6</A>&nbsp;Poi mi disse: Queste parole sono fedeli e veraci; e il Signore, l&#8217;Iddio degli spiriti dei profeti, ha mandato il suo angelo per mostrare ai suoi servitori le cose che debbono avvenire in breve.</p> 
<p><A NAME="an_22:7">22:7</A>&nbsp;Ecco, io vengo tosto. Beato chi serba le parole della profezia di questo libro.</p> 
<p><A NAME="an_22:8">22:8</A>&nbsp;E io, Giovanni, son quello che udii e vidi queste cose. E quando le ebbi udite e vedute, mi prostrai per adorare ai piedi dell&#8217;angelo che mi avea mostrate queste cose.</p> 
<p><A NAME="an_22:9">22:9</A>&nbsp;Ma egli mi disse: Guardati dal farlo; io sono tuo conservo e de&#8217; tuoi fratelli, i profeti, e di quelli che serbano le parole di questo libro. Adora Iddio.</p> 
<p><A NAME="an_22:10">22:10</A>&nbsp;Poi mi disse: Non suggellare le parole della profezia di questo libro, perch&#233; il tempo &#232; vicino.</p> 
<p><A NAME="an_22:11">22:11</A>&nbsp;Chi &#232; ingiusto sia ingiusto ancora; chi &#232; contaminato si contamini ancora; e chi &#232; giusto pratichi ancora la giustizia e chi &#232; santo si santifichi ancora.</p> 
<p><A NAME="an_22:12">22:12</A>&nbsp;Ecco, io vengo tosto, e il mio premio &#232; meco per rendere a ciascuno secondo che sar&#224; l&#8217;opera sua.</p> 
<p><A NAME="an_22:13">22:13</A>&nbsp;Io son l&#8217;Alfa e l&#8217;Omega, il primo e l&#8217;ultimo, il principio e la fine.</p> 
<p><A NAME="an_22:14">22:14</A>&nbsp;Beati coloro che lavano le loro vesti per aver diritto all&#8217;albero della vita e per entrare per le porte nella citt&#224;!</p> 
<p><A NAME="an_22:15">22:15</A>&nbsp;Fuori i cani, gli stregoni, i fornicatori, gli omicidi, gli idolatri e chiunque ama e pratica la menzogna.</p> 
<p><A NAME="an_22:16">22:16</A>&nbsp;Io Ges&#249; ho mandato il mio angelo per attestarvi queste cose in seno alle chiese. Io son la radice e la progenie di Davide, la lucente stella mattutina.</p> 
<p><A NAME="an_22:17">22:17</A>&nbsp;E lo Spirito e la sposa dicono: Vieni. E chi ode dica: Vieni. E chi ha sete venga: chi vuole, prenda in dono dell&#8217;acqua della vita.</p> 
<p><A NAME="an_22:18">22:18</A>&nbsp;Io lo dichiaro a ognuno che ode le parole della profezia di questo libro: Se alcuno vi aggiunge qualcosa, Dio aggiunger&#224; ai suoi mali le piaghe descritte in questo libro;</p> 
<p><A NAME="an_22:19">22:19</A>&nbsp;e se alcuno toglie qualcosa dalle parole del libro di questa profezia, Iddio gli torr&#224; la sua parte dell&#8217;albero della vita e della citt&#224; santa, delle cose scritte in questo libro.</p> 
<p><A NAME="an_22:20">22:20</A>&nbsp;Colui che attesta queste cose, dice: S&#236;; vengo tosto! Amen! Vieni, Signor Ges&#249;!</p> 
<p><A NAME="an_22:21">22:21</A>&nbsp;La grazia del Signor Ges&#249; sia con tutti.</p> </BODY>
</HTML>
