<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Lamentations</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jer">Previous</A>&nbsp;
<A HREF="eze">Next</A>&nbsp;
</CENTER>
<HR>
</p> <h3 align="center" align="center">Italian Bible: Lamentations</h3> 
<p><A NAME="an_1:1">1:1</A>&nbsp;Come mai siede solitaria la citt&#224; gi&#224; cos&#236; popolata? Come mai &#232; diventata simile a una vedova, quella ch&#8217;era grande fra le nazioni; ed &#232; stata ridotta tributaria colei ch&#8217;era principessa fra le province?</p> 
<p><A NAME="an_1:2">1:2</A>&nbsp;Ella piange, piange, durante la notte, le lacrime le copron le guance; fra tutti i suoi amanti non ha chi la consoli; tutti i suoi amici l&#8217;hanno tradita, le son diventati nemici.</p> 
<p><A NAME="an_1:3">1:3</A>&nbsp;Giuda &#232; andato in esilio, a motivo dell&#8217;afflizione e del duro servaggio; abita in mezzo alle nazioni, non trova riposo; tutti i suoi persecutori l&#8217;han raggiunto quand&#8217;era fra le gole strette.</p> 
<p><A NAME="an_1:4">1:4</A>&nbsp;Le vie di Sion fanno cordoglio, perch&#233; nessuno vien pi&#249; alle solenni assemblee; tutte le sue porte sono deserte; i suoi sacerdoti sospirano, le sue vergini sono addolorate, ed ella stessa &#232; piena d&#8217;amarezza.</p> 
<p><A NAME="an_1:5">1:5</A>&nbsp;I suoi avversari han preso il sopravvento, i suoi nemici prosperano; poich&#233; l&#8217;Eterno l&#8217;ha afflitta per la moltitudine delle sue trasgressioni; i suoi bambini sono andati in cattivit&#224;, davanti all&#8217;avversario.</p> 
<p><A NAME="an_1:6">1:6</A>&nbsp;E dalla figliuola di Sion se n&#8217;&#232; andato tutto il suo splendore; i suoi capi sono diventati come cervi che non trovan pastura e se ne vanno spossati dinanzi a colui che l&#8217;insegue.</p> 
<p><A NAME="an_1:7">1:7</A>&nbsp;Nei giorni della sua afflizione, della sua vita errante, Gerusalemme si ricorda di tutti i beni preziosi che possedeva fino dai giorni antichi; ora che il suo popolo &#232; caduto in man dell&#8217;avversario, e nessuno la soccorre, i suoi avversari la guardano, e ridono del suo misero stato.</p> 
<p><A NAME="an_1:8">1:8</A>&nbsp;Gerusalemme ha gravemente peccato; perci&#242; &#232; divenuta come una cosa impura; tutti quelli che l&#8217;onoravano la sprezzano, perch&#233; han visto la sua nudit&#224;; ella stessa sospira, e volta la faccia.</p> 
<p><A NAME="an_1:9">1:9</A>&nbsp;La sua lordura era nelle pieghe della sua veste; ella non pensava alla sua fine; perci&#242; &#232; caduta in modo sorprendente, non ha chi la consoli. "O Eterno, vedi la mia afflizione, poich&#233; il nemico trionfa!"</p> 
<p><A NAME="an_1:10">1:10</A>&nbsp;L&#8217;avversario ha steso la mano su quanto ella avea di pi&#249; caro; poich&#8217;ella ha visto i pagani entrare nel suo santuario; que&#8217; pagani, riguardo ai quali tu avevi comandato che non entrassero nella tua raunanza.</p> 
<p><A NAME="an_1:11">1:11</A>&nbsp;Tutto il suo popolo sospira, cerca del pane; d&#224; le cose sue pi&#249; preziose in cambio di cibo, per rianimar la sua vita. "Guarda, o Eterno, vedi in che stato abietto io son ridotta!</p> 
<p><A NAME="an_1:12">1:12</A>&nbsp;Nulla di simile v&#8217;avvenga, o voi che passate di qui! Mirate, guardate, se v&#8217;&#232; dolore pari al dolore da cui sono oppressa, e col quale l&#8217;Eterno m&#8217;ha afflitta nel giorno dell&#8217;ardente sua ira.</p> 
<p><A NAME="an_1:13">1:13</A>&nbsp;Dall&#8217;alto egli ha mandato un fuoco nelle mie ossa, che se n&#8217;&#232; impadronito; egli ha teso una rete ai miei piedi, m&#8217;ha rovesciata a terra; m&#8217;ha gettata nella desolazione, in un languore di tutti i giorni.</p> 
<p><A NAME="an_1:14">1:14</A>&nbsp;Dalla sua mano &#232; legato il giogo delle mie trasgressioni, che s&#8217;intrecciano, gravano sul mio collo; egli ha fiaccato la mia forza; il Signore m&#8217;ha dato in mani, alle quali non posso resistere.</p> 
<p><A NAME="an_1:15">1:15</A>&nbsp;Il Signore ha atterrati entro il mio recinto tutti i miei prodi; ha convocato contro di me una gran raunanza, per schiacciare i miei giovani; il Signore ha calcato, come in un tino, la vergine figliuola di Giuda.</p> 
<p><A NAME="an_1:16">1:16</A>&nbsp;Per questo, io piango; i miei occhi, i miei occhi si struggono in lacrime, perch&#233; lungi da me &#232; il consolatore, che potrebbe rianimarmi la vita. I miei figliuoli son desolati, perch&#233; il nemico ha trionfato".</p> 
<p><A NAME="an_1:17">1:17</A>&nbsp;Sion stende le mani&#8230; non v&#8217;&#232; alcuno che la consoli; l&#8217;Eterno ha comandato ai nemici di Giacobbe di circondarlo da tutte le parti. Gerusalemme &#232;, in mezzo a loro, come una cosa impura.</p> 
<p><A NAME="an_1:18">1:18</A>&nbsp;"L&#8217;Eterno &#232; giusto, poich&#233; io mi son ribellata alla sua parola. Deh, ascoltate, o popoli tutti, e vedete il mio dolore! Le mie vergini ed i miei giovani sono andati in cattivit&#224;.</p> 
<p><A NAME="an_1:19">1:19</A>&nbsp;Io ho chiamato i miei amanti, ma essi m&#8217;hanno ingannata; i miei sacerdoti e i miei anziani hanno esalato l&#8217;anima nella citt&#224;, mentre cercavan del cibo per rianimarsi la vita.</p> 
<p><A NAME="an_1:20">1:20</A>&nbsp;O Eterno, guarda, ch&#8217;io sono in angoscia! Le mie viscere si commuovono, il cuore mi si sconvolge in seno, perch&#233; la mia ribellione &#232; stata grave. Fuori, la spada mi orba de&#8217; miei figliuoli; dentro, sta la morte.</p> 
<p><A NAME="an_1:21">1:21</A>&nbsp;M&#8217;odon sospirare&#8230; non v&#8217;&#232; chi mi consoli. Tutti i miei nemici hanno udita la mia sciagura, e si rallegrano che tu l&#8217;abbia cagionata; tu farai venire il giorno che hai annunziato, e allora saranno come me.</p> 
<p><A NAME="an_1:22">1:22</A>&nbsp;Venga dinanzi a te tutta la loro malvagit&#224;, e trattali come hai trattato me a motivo di tutte le mie trasgressioni! Poich&#233; i miei sospiri son numerosi, e il mio cuore &#232; languente".</p> 
<p><A NAME="an_2:1">2:1</A>&nbsp;Come mai ha il Signore, nella sua ira, coperto d&#8217;una nube oscura la figliuola di Sion? Egli ha gettato di cielo in terra la gloria d&#8217;Israele, e non s&#8217;&#232; ricordato dello sgabello de&#8217; suoi piedi, nel giorno della sua ira!</p> 
<p><A NAME="an_2:2">2:2</A>&nbsp;Il Signore ha distrutto senza piet&#224; tutte le dimore di Giacobbe; nella sua ira, ha rovesciato, ha stese al suolo le fortezze della figliuola di Giuda, ne ha profanato il regno e i capi.</p> 
<p><A NAME="an_2:3">2:3</A>&nbsp;Nell&#8217;ardente sua ira, ha infranta tutta la potenza d&#8217;Israele; ha ritirato la propria destra in presenza del nemico; ha consumato Giacobbe a guisa di fuoco fiammeggiante che divora d&#8217;ogn&#8217;intorno.</p> 
<p><A NAME="an_2:4">2:4</A>&nbsp;Ha teso il suo arco come il nemico, ha alzata la destra come un avversario, ha trucidato tutti quelli ch&#8217;eran pi&#249; cari a vedersi; ha riversato il suo furore come un fuoco sulla tenda della figliuola di Sion.</p> 
<p><A NAME="an_2:5">2:5</A>&nbsp;Il Signore &#232; divenuto come un nemico; ha divorato Israele; ha divorato tutti i suoi palazzi, ha distrutto le sue fortezze, ha moltiplicato nella figliuola di Giuda i lamenti e i gemiti.</p> 
<p><A NAME="an_2:6">2:6</A>&nbsp;Ha devastato la propria tenda come un giardino, ha distrutto il luogo della sua raunanza; l&#8217;Eterno ha fatto dimenticare in Sion le feste solenni ed i sabati, e, nell&#8217;indignazione della sua ira, ha reietto re e sacerdoti.</p> 
<p><A NAME="an_2:7">2:7</A>&nbsp;Il Signore ha preso in disgusto il suo altare, ha aborrito il suo santuario, ha dato i muri de&#8217; palazzi di Sion in mano dei nemici, i quali han levato grida nella casa dell&#8217;Eterno, come in un giorno di festa.</p> 
<p><A NAME="an_2:8">2:8</A>&nbsp;L&#8217;Eterno ha deciso di distruggere le mura della figliuola di Sion; ha steso la corda, non ha ritirato la mano, prima d&#8217;averli distrutti; ha coperto di lutto bastioni e mura; gli uni e le altre languiscono.</p> 
<p><A NAME="an_2:9">2:9</A>&nbsp;Le sue porte sono affondate in terra; egli ha distrutto, spezzato le sue sbarre; il suo re e i suoi capi sono fra le nazioni; non v&#8217;&#232; pi&#249; legge, ed anche i suoi profeti non ricevono pi&#249; visioni dall&#8217;Eterno.</p> 
<p><A NAME="an_2:10">2:10</A>&nbsp;Gli anziani della figliuola di Sion seggono in terra in silenzio; si son gettati della polvere sul capo, si son cinti di sacchi; le vergini di Gerusalemme curvano il capo al suolo.</p> 
<p><A NAME="an_2:11">2:11</A>&nbsp;I miei occhi si consumano pel tanto lacrimare, le mie viscere si commuovono, il mio fegato si spande in terra per il disastro della figliuola del mio popolo, al pensiero de&#8217; bambini e de&#8217; lattanti che venivano meno per le piazze della citt&#224;.</p> 
<p><A NAME="an_2:12">2:12</A>&nbsp;Essi chiedevano alle loro madri: "Dov&#8217;&#232; il pane, dov&#8217;&#232; il vino?&#8230;" e intanto venivano meno come de&#8217; feriti a morte nelle piazze della citt&#224;, e rendevano l&#8217;anima sul seno delle madri loro.</p> 
<p><A NAME="an_2:13">2:13</A>&nbsp;Che ti dir&#242;? A che ti paragoner&#242;, o figliuola di Gerusalemme? Che trover&#242; di simile a te per consolarti, o vergine figliuola di Gerusalemme? Poich&#233; la tua ferita &#232; larga quanto il mare; chi ti potr&#224; guarire?</p> 
<p><A NAME="an_2:14">2:14</A>&nbsp;I tuoi profeti hanno avuto per te visioni vane e delusorie; non hanno messo a nudo la tua nequizia, per stornare da te la cattivit&#224;; le profezie che hanno fatto a tuo riguardo non eran che oracoli vani e seduttori.</p> 
<p><A NAME="an_2:15">2:15</A>&nbsp;Tutti i passanti batton le mani al vederti; fischiano e scuotono il capo al veder la figliuola di Gerusalemme: "E&#8217; questa la citt&#224; che la gente chiamava una bellezza perfetta, la gioia di tutta la terra?"</p> 
<p><A NAME="an_2:16">2:16</A>&nbsp;Tutti i tuoi nemici apron larga la bocca contro di te; fischiano, digrignano i denti, dicono: "L&#8217;abbiamo inghiottita! S&#236;, questo &#232; il giorno che aspettavamo; ci siam giunti, lo vediamo!"</p> 
<p><A NAME="an_2:17">2:17</A>&nbsp;L&#8217;Eterno ha fatto quello che s&#8217;era proposto; ha adempiuta la parola che avea pronunziata fino dai giorni antichi; ha distrutto senza piet&#224;, ha fatto di te la gioia del nemico, ha esaltato la potenza de&#8217; tuoi avversari.</p> 
<p><A NAME="an_2:18">2:18</A>&nbsp;Il loro cuore grida al Signore: "O mura della figliuola di Sion, spandete lacrime come un torrente, giorno e notte! Non vi date requie, non abbiano riposo le pupille degli occhi vostri!</p> 
<p><A NAME="an_2:19">2:19</A>&nbsp;Levatevi, gridate di notte, al principio d&#8217;ogni vigilia! Spandete com&#8217;acqua il cuor vostro davanti alla faccia del Signore! Levate le mani verso di lui per la vita de&#8217; vostri bambini, che vengon meno per la fame ai canti di tutte le strade!"</p> 
<p><A NAME="an_2:20">2:20</A>&nbsp;"Guarda, o Eterno, considera! Chi mai hai trattato cos&#236;? Delle donne han divorato il frutto delle loro viscere, i bambini che accarezzavano! Sacerdoti e profeti sono stati massacrati nel santuario del Signore!</p> 
<p><A NAME="an_2:21">2:21</A>&nbsp;Fanciulli e vecchi giacciono per terra nelle vie; le mie vergini e i miei giovani son caduti per la spada; tu li hai uccisi nel d&#236; della tua ira, li hai massacrati senza piet&#224;.</p> 
<p><A NAME="an_2:22">2:22</A>&nbsp;Tu hai convocato, come ad un giorno di festa solenne, i miei terrori da tutte le parti; e nel giorno dell&#8217;ira dell&#8217;Eterno non v&#8217;&#232; stato n&#233; scampato n&#233; fuggiasco, quelli ch&#8217;io avevo accarezzati e allevati, il mio nemico li ha consumati!"</p> 
<p><A NAME="an_3:1">3:1</A>&nbsp;Io sono un uomo che ha veduto l&#8217;afflizione sotto la verga del suo furore.</p> 
<p><A NAME="an_3:2">3:2</A>&nbsp;Egli m&#8217;ha condotto, m&#8217;ha fatto camminare nelle tenebre e non nella luce.</p> 
<p><A NAME="an_3:3">3:3</A>&nbsp;S&#236;, contro di me di nuovo volge la sua mano tutto il giorno.</p> 
<p><A NAME="an_3:4">3:4</A>&nbsp;Egli ha consunta la mia carne e la mia pelle, ha fiaccato le mie ossa.</p> 
<p><A NAME="an_3:5">3:5</A>&nbsp;Ha costituito una cinta contro di me, m&#8217;ha circondato d&#8217;amarezza e d&#8217;affanno.</p> 
<p><A NAME="an_3:6">3:6</A>&nbsp;M&#8217;ha fatto abitare in luoghi tenebrosi, come quelli che son morti da lungo tempo.</p> 
<p><A NAME="an_3:7">3:7</A>&nbsp;Egli m&#8217;ha circondato d&#8217;un muro, perch&#233; non esca: m&#8217;ha caricato di pesanti catene.</p> 
<p><A NAME="an_3:8">3:8</A>&nbsp;Anche quando grido e chiamo al soccorso, egli chiude l&#8217;accesso alla mia preghiera.</p> 
<p><A NAME="an_3:9">3:9</A>&nbsp;Egli m&#8217;ha sbarrato la via di blocchi di pietra, ha sconvolti i miei sentieri.</p> 
<p><A NAME="an_3:10">3:10</A>&nbsp;Egli &#232; stato per me come un orso in agguato, come un leone in luoghi nascosti.</p> 
<p><A NAME="an_3:11">3:11</A>&nbsp;Egli m&#8217;ha sviato dal mio cammino e m&#8217;ha squarciato, m&#8217;ha reso desolato.</p> 
<p><A NAME="an_3:12">3:12</A>&nbsp;Ha teso il suo arco, m&#8217;ha preso come mira delle sue frecce.</p> 
<p><A NAME="an_3:13">3:13</A>&nbsp;M&#8217;ha fatto penetrar nelle reni le saette del suo turcasso.</p> 
<p><A NAME="an_3:14">3:14</A>&nbsp;Io son diventato lo scherno di tutto il mio popolo, la sua canzone di tutto il giorno.</p> 
<p><A NAME="an_3:15">3:15</A>&nbsp;Egli m&#8217;ha saziato d&#8217;amarezza, m&#8217;ha abbeverato d&#8217;assenzio.</p> 
<p><A NAME="an_3:16">3:16</A>&nbsp;M&#8217;ha spezzato i denti con della ghiaia, m&#8217;ha affondato nella cenere.</p> 
<p><A NAME="an_3:17">3:17</A>&nbsp;Tu hai allontanata l&#8217;anima mia dalla pace, io ho dimenticato il benessere.</p> 
<p><A NAME="an_3:18">3:18</A>&nbsp;Io ho detto: "E&#8217; sparita la mia fiducia, non ho pi&#249; speranza nell&#8217;Eterno!"</p> 
<p><A NAME="an_3:19">3:19</A>&nbsp;Ricordati della mia afflizione, della mia vita raminga, dell&#8217;assenzio e dell&#8217;amarezza!</p> 
<p><A NAME="an_3:20">3:20</A>&nbsp;L&#8217;anima mia se ne ricorda del continuo, e n&#8217;&#232; abbattuta dentro di me.</p> 
<p><A NAME="an_3:21">3:21</A>&nbsp;Questo voglio richiamarmi alla mente, per questo voglio sperare:</p> 
<p><A NAME="an_3:22">3:22</A>&nbsp;E&#8217; una grazia dell&#8217;Eterno che non siamo stati interamente distrutti; poich&#233; le sue compassioni non sono esaurite;</p> 
<p><A NAME="an_3:23">3:23</A>&nbsp;si rinnovano ogni mattina. Grande &#232; la tua fedelt&#224;!</p> 
<p><A NAME="an_3:24">3:24</A>&nbsp;"L&#8217;Eterno &#232; la mia parte", dice l&#8217;anima mia, "perci&#242; sperer&#242; in lui".</p> 
<p><A NAME="an_3:25">3:25</A>&nbsp;L&#8217;Eterno &#232; buono per quelli che sperano in lui, per l&#8217;anima che lo cerca.</p> 
<p><A NAME="an_3:26">3:26</A>&nbsp;Buona cosa &#232; aspettare in silenzio la salvezza dell&#8217;Eterno.</p> 
<p><A NAME="an_3:27">3:27</A>&nbsp;Buona cosa &#232; per l&#8217;uomo portare il giogo nella sua giovinezza.</p> 
<p><A NAME="an_3:28">3:28</A>&nbsp;Si segga egli solitario e stia in silenzio quando l&#8217;Eterno glielo impone!</p> 
<p><A NAME="an_3:29">3:29</A>&nbsp;Metta la sua bocca nella polvere! forse, v&#8217;&#232; ancora speranza.</p> 
<p><A NAME="an_3:30">3:30</A>&nbsp;Porga la guancia a chi lo percuote, si sazi pure di vituperio!</p> 
<p><A NAME="an_3:31">3:31</A>&nbsp;Poich&#233; il Signore non ripudia in perpetuo;</p> 
<p><A NAME="an_3:32">3:32</A>&nbsp;ma, se affligge, ha altres&#236; compassione, secondo la moltitudine delle sue benignit&#224;;</p> 
<p><A NAME="an_3:33">3:33</A>&nbsp;giacch&#233; non &#232; volentieri ch&#8217;egli umilia ed affligge i figliuoli degli uomini.</p> 
<p><A NAME="an_3:34">3:34</A>&nbsp;Quand&#8217;uno schiaccia sotto i piedi tutti i prigionieri della terra,</p> 
<p><A NAME="an_3:35">3:35</A>&nbsp;quand&#8217;uno perverte il diritto d&#8217;un uomo nel cospetto dell&#8217;Altissimo,</p> 
<p><A NAME="an_3:36">3:36</A>&nbsp;quando si fa torto ad alcuno nella sua causa, il Signore non lo vede egli?</p> 
<p><A NAME="an_3:37">3:37</A>&nbsp;Chi mai dice una cosa che s&#8217;avveri, se il Signore non l&#8217;ha comandato?</p> 
<p><A NAME="an_3:38">3:38</A>&nbsp;Il male ed il bene non procedon essi dalla bocca dell&#8217;Altissimo?</p> 
<p><A NAME="an_3:39">3:39</A>&nbsp;Perch&#233; il vivente si rammaricherebbe? Ognuno si rammarichi del proprio peccato!</p> 
<p><A NAME="an_3:40">3:40</A>&nbsp;Esaminiamo le nostre vie, scrutiamole, e torniamo all&#8217;Eterno!</p> 
<p><A NAME="an_3:41">3:41</A>&nbsp;Eleviamo insiem con le mani, i nostri cuori a Dio ne&#8217; cieli!</p> 
<p><A NAME="an_3:42">3:42</A>&nbsp;Noi abbiam peccato, siamo stati ribelli, e tu non hai perdonato.</p> 
<p><A NAME="an_3:43">3:43</A>&nbsp;Tu ti sei avvolto nella tua ira, e ci hai inseguiti; tu hai ucciso senza piet&#224;;</p> 
<p><A NAME="an_3:44">3:44</A>&nbsp;ti sei avvolto in una nuvola, perch&#233; la preghiera non potesse passare;</p> 
<p><A NAME="an_3:45">3:45</A>&nbsp;tu hai fatto di noi delle spazzature, dei rifiuti, in mezzo ai popoli.</p> 
<p><A NAME="an_3:46">3:46</A>&nbsp;Tutti i nostri nemici aprono larga la bocca contro di noi.</p> 
<p><A NAME="an_3:47">3:47</A>&nbsp;Ci son toccati il terrore, la fossa, la desolazione e la ruina.</p> 
<p><A NAME="an_3:48">3:48</A>&nbsp;I miei occhi si sciolgono in rivi d&#8217;acqua, a motivo della ruina della figliuola del mio popolo.</p> 
<p><A NAME="an_3:49">3:49</A>&nbsp;L&#8217;occhio mio si scioglie in lacrime, senza posa, senza intermittenza,</p> 
<p><A NAME="an_3:50">3:50</A>&nbsp;finch&#233; dal cielo l&#8217;Eterno non guardi e non veda il nostro stato.</p> 
<p><A NAME="an_3:51">3:51</A>&nbsp;L&#8217;occhio mio m&#8217;affanna l&#8217;anima a motivo di tutte le figliuole della mia citt&#224;.</p> 
<p><A NAME="an_3:52">3:52</A>&nbsp;Quelli che mi son nemici senza cagione, m&#8217;han dato la caccia come a un uccello.</p> 
<p><A NAME="an_3:53">3:53</A>&nbsp;M&#8217;hanno annientato la vita nella fossa, m&#8217;han gettato delle pietre addosso.</p> 
<p><A NAME="an_3:54">3:54</A>&nbsp;Le acque salivano fin sopra al mio capo, io dicevo: "E&#8217; finita per me!"</p> 
<p><A NAME="an_3:55">3:55</A>&nbsp;Io ho invocato il tuo nome, o Eterno, dal fondo della fossa;</p> 
<p><A NAME="an_3:56">3:56</A>&nbsp;tu hai udito la mia voce; non nascondere il tuo orecchio al mio sospiro, al mio grido!</p> 
<p><A NAME="an_3:57">3:57</A>&nbsp;Nel giorno ch&#8217;io t&#8217;ho invocato ti sei avvicinato; tu hai detto: "Non temere!"</p> 
<p><A NAME="an_3:58">3:58</A>&nbsp;O Signore, tu hai difesa la causa dell&#8217;anima mia, tu hai redento la mia vita.</p> 
<p><A NAME="an_3:59">3:59</A>&nbsp;O Eterno, tu vedi il torto che m&#8217;&#232; fatto, giudica tu la mia causa!</p> 
<p><A NAME="an_3:60">3:60</A>&nbsp;Tu vedi tutto il loro rancore, tutte le loro macchinazioni contro di me.</p> 
<p><A NAME="an_3:61">3:61</A>&nbsp;Tu odi i loro oltraggi, o Eterno, tutte le loro macchinazioni contro di me,</p> 
<p><A NAME="an_3:62">3:62</A>&nbsp;il linguaggio di quelli che si levano contro di me, quello che meditano contro di me tutto il giorno!</p> 
<p><A NAME="an_3:63">3:63</A>&nbsp;Guarda! quando si seggono, quando s&#8217;alzano, io sono la loro canzone.</p> 
<p><A NAME="an_3:64">3:64</A>&nbsp;Tu li retribuirai, o Eterno, secondo l&#8217;opera delle loro mani.</p> 
<p><A NAME="an_3:65">3:65</A>&nbsp;Darai loro induramento di cuore, la tua maledizione.</p> 
<p><A NAME="an_3:66">3:66</A>&nbsp;Li inseguirai nella tua ira, e li sterminerai di sotto i cieli dell&#8217;Eterno.</p> 
<p><A NAME="an_4:1">4:1</A>&nbsp;Come mai s&#8217;&#232; oscurato l&#8217;oro, s&#8217;&#232; alterato l&#8217;oro pi&#249; puro? Come mai le pietre del santuario si trovano sparse qua e l&#224; ai canti di tutte le strade?</p> 
<p><A NAME="an_4:2">4:2</A>&nbsp;I nobili figliuoli di Sion, pregiati al pari dell&#8217;oro fino, come mai son reputati quali vasi di terra, opera di mani di vasaio?</p> 
<p><A NAME="an_4:3">4:3</A>&nbsp;Perfino gli sciacalli porgon le mammelle e allattano i lor piccini; la figliuola del mio popolo &#232; divenuta crudele, come gli struzzi del deserto.</p> 
<p><A NAME="an_4:4">4:4</A>&nbsp;La lingua del lattante gli s&#8217;attacca al palato, per la sete; i bambini chiedon del pane, e non v&#8217;&#232; chi gliene dia.</p> 
<p><A NAME="an_4:5">4:5</A>&nbsp;Quelli che si nutrivan di cibi delicati cadon d&#8217;inedia per le strade; quelli ch&#8217;erano allevati nella porpora abbracciano il letamaio.</p> 
<p><A NAME="an_4:6">4:6</A>&nbsp;Il castigo dell&#8217;iniquit&#224; della figliuola del mio popolo e maggiore di quello del peccato di Sodoma, che fu distrutta in un attimo, senza che mano d&#8217;uomo la colpisse.</p> 
<p><A NAME="an_4:7">4:7</A>&nbsp;I suoi principi erano pi&#249; splendenti della neve, pi&#249; bianchi del latte; aveano il corpo pi&#249; vermiglio del corallo, il lor volto era uno zaffiro.</p> 
<p><A NAME="an_4:8">4:8</A>&nbsp;Il loro aspetto &#232; ora pi&#249; cupo del nero; non si riconoscon pi&#249; per le vie; la loro pelle &#232; attaccata alle ossa, &#232; secca, &#232; diventata come un legno.</p> 
<p><A NAME="an_4:9">4:9</A>&nbsp;Pi&#249; felici sono stati gli uccisi di spada di quelli che muoion di fame; poich&#233; questi deperiscono estenuati, per mancanza de&#8217; prodotti dei campi.</p> 
<p><A NAME="an_4:10">4:10</A>&nbsp;Delle donne, pur s&#236; pietose, hanno con le lor mani fatto cuocere i loro bambini, che han servito loro di cibo, nella ruina della figliuola del mio popolo.</p> 
<p><A NAME="an_4:11">4:11</A>&nbsp;L&#8217;Eterno ha esaurito il suo furore, ha riservata l&#8217;ardente sua ira, ha acceso in Sion un fuoco, che ne ha divorato le fondamenta.</p> 
<p><A NAME="an_4:12">4:12</A>&nbsp;N&#233; i re della terra n&#233; alcun abitante del mondo avrebbero mai creduto che l&#8217;avversario, il nemico, sarebbe entrato nelle porte di Gerusalemme.</p> 
<p><A NAME="an_4:13">4:13</A>&nbsp;Cos&#236; &#232; avvenuto per via de&#8217; peccati de&#8217; suoi profeti, delle iniquit&#224; de&#8217; suoi sacerdoti, che hanno sparso nel mezzo di lei il sangue dei giusti.</p> 
<p><A NAME="an_4:14">4:14</A>&nbsp;Essi erravan come ciechi per le strade, lordati di sangue, in guisa che non si potevano toccare le loro vesti.</p> 
<p><A NAME="an_4:15">4:15</A>&nbsp;"Fatevi in l&#224;! Un impuro!" si gridava al loro apparire; "Fatevi in l&#224;! Fatevi in l&#224;! Non lo toccate!" Quando fuggivano, erravan qua e l&#224;, e si diceva fra le nazioni: "Non restino pi&#249; qui!"</p> 
<p><A NAME="an_4:16">4:16</A>&nbsp;La faccia dell&#8217;Eterno li ha dispersi, egli non volge pi&#249; verso loro il suo sguardo; non s&#8217;&#232; portato rispetto ai sacerdoti, n&#233; s&#8217;&#232; avuto piet&#224; de&#8217; vecchi.</p> 
<p><A NAME="an_4:17">4:17</A>&nbsp;E a noi si consumavano ancora gli occhi in cerca d&#8217;un soccorso, aspettato invano; dai nostri posti di vedetta scrutavamo la venuta d&#8217;una nazione che non potea salvarci.</p> 
<p><A NAME="an_4:18">4:18</A>&nbsp;Si spiavano i nostri passi, impedendoci di camminare per le nostre piazze. "La nostra fine &#232; prossima", dicevamo: "I nostri giorni son compiuti, la nostra fine &#232; giunta!"</p> 
<p><A NAME="an_4:19">4:19</A>&nbsp;I nostri persecutori sono stati pi&#249; leggeri delle aquile de&#8217; cieli; ci han dato la caccia su per le montagne, ci han teso agguati nel deserto.</p> 
<p><A NAME="an_4:20">4:20</A>&nbsp;Colui che ci fa respirare, l&#8217;unto dell&#8217;Eterno &#232; stato preso nelle loro fosse; egli, del quale dicevamo: "Alla sua ombra noi vivremo fra le nazioni".</p> 
<p><A NAME="an_4:21">4:21</A>&nbsp;Rallegrati, gioisci, o figliuola d&#8217;Edom, che dimori nel paese di Uts! Anche fino a te passer&#224; la coppa; tu t&#8217;inebrierai e ti nuderai.</p> 
<p><A NAME="an_4:22">4:22</A>&nbsp;Il castigo della tua iniquit&#224; &#232; finito, o figliuola di Sion! Egli non ti mander&#224; pi&#249; in cattivit&#224;; egli punisce l&#8217;iniquit&#224; tua, o figliuola d&#8217;Edom, mette allo scoperto i tuoi peccati.</p> 
<p><A NAME="an_5:1">5:1</A>&nbsp;Ricordati, Eterno, di quello che ci &#232; avvenuto! Guarda e vedi il nostro obbrobrio!</p> 
<p><A NAME="an_5:2">5:2</A>&nbsp;La nostra eredit&#224; &#232; passata a degli stranieri, le nostre case, a degli estranei.</p> 
<p><A NAME="an_5:3">5:3</A>&nbsp;Noi siam diventati orfani, senza padre, le nostre madri son come vedove.</p> 
<p><A NAME="an_5:4">5:4</A>&nbsp;Noi beviamo la nostr&#8217;acqua a prezzo di danaro, le nostre legna ci vengono a pagamento.</p> 
<p><A NAME="an_5:5">5:5</A>&nbsp;Col collo carico noi siamo inseguiti, siamo spossati, non abbiamo requie.</p> 
<p><A NAME="an_5:6">5:6</A>&nbsp;Abbiam teso la mano verso l&#8217;Egitto e verso l&#8217;Assiria, per saziarci di pane.</p> 
<p><A NAME="an_5:7">5:7</A>&nbsp;I nostri padri hanno peccato, e non sono pi&#249;; e noi portiamo la pena delle loro iniquit&#224;.</p> 
<p><A NAME="an_5:8">5:8</A>&nbsp;Degli schiavi dominano su noi, e non v&#8217;&#232; chi ci liberi dalle loro mani.</p> 
<p><A NAME="an_5:9">5:9</A>&nbsp;Noi raccogliamo il nostro pane col rischio della nostra vita, affrontando la spada del deserto.</p> 
<p><A NAME="an_5:10">5:10</A>&nbsp;La nostra pelle brucia come un forno, per l&#8217;arsura della fame.</p> 
<p><A NAME="an_5:11">5:11</A>&nbsp;Essi hanno disonorato le donne in Sion, le vergini nelle citt&#224; di Giuda.</p> 
<p><A NAME="an_5:12">5:12</A>&nbsp;I capi sono stati impiccati dalle loro mani, la persona de&#8217; vecchi non &#232; stata rispettata.</p> 
<p><A NAME="an_5:13">5:13</A>&nbsp;I giovani han portato le macine, i giovanetti han vacillato sotto il carico delle legna.</p> 
<p><A NAME="an_5:14">5:14</A>&nbsp;I vecchi hanno abbandonato la porta, i giovani la musica dei loro strumenti.</p> 
<p><A NAME="an_5:15">5:15</A>&nbsp;La gioia de&#8217; nostri cuori &#232; cessata, le nostre danze son mutate in lutto.</p> 
<p><A NAME="an_5:16">5:16</A>&nbsp;La corona ci &#232; caduta dal capo; guai a noi, poich&#233; abbiamo peccato!</p> 
<p><A NAME="an_5:17">5:17</A>&nbsp;Per questo langue il nostro cuore, per questo s&#8217;oscuran gli occhi nostri:</p> 
<p><A NAME="an_5:18">5:18</A>&nbsp;perch&#233; il monte di Sion &#232; desolato, e vi passeggian le volpi.</p> 
<p><A NAME="an_5:19">5:19</A>&nbsp;Ma tu, o Eterno, regni in perpetuo; il tuo trono sussiste d&#8217;et&#224; in et&#224;.</p> 
<p><A NAME="an_5:20">5:20</A>&nbsp;Perch&#233; ci dimenticheresti tu in perpetuo, e ci abbandoneresti per un lungo tempo?</p> 
<p><A NAME="an_5:21">5:21</A>&nbsp;Facci tornare a te, o Eterno, e noi torneremo! Ridonaci de&#8217; giorni come quelli d&#8217;un tempo!</p> 
<p><A NAME="an_5:22">5:22</A>&nbsp;Ch&#233;, ora, tu ci hai veramente reietti, e ti sei grandemente adirato contro di noi!</p> 
<p><HR>
<CENTER>
<A HREF="eze">Next: Ezekiel</A></CENTER>
</BODY>
</HTML>
