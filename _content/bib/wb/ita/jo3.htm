<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: 3 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo2">Previous</A>&nbsp;
<A HREF="jde">Next</A>&nbsp;
</CENTER>
<HR>
</p> <h3 align="center" align="center">Italian Bible: 3 John</h3> 
<p><A NAME="an_1:1">1:1</A>&nbsp;L&#8217;anziano al diletto Gaio, che io amo nella verit&#224;.</p> 
<p><A NAME="an_1:2">1:2</A>&nbsp;Diletto, io faccio voti che tu prosperi in ogni cosa e stii sano, come prospera l&#8217;anima tua.</p> 
<p><A NAME="an_1:3">1:3</A>&nbsp;Perch&#233; mi sono grandemente rallegrato quando son venuti dei fratelli che hanno reso testimonianza della tua verit&#224;, del modo nel quale tu cammini in verit&#224;.</p> 
<p><A NAME="an_1:4">1:4</A>&nbsp;Io non ho maggiore allegrezza di questa, d&#8217;udire che i miei figliuoli camminano nella verit&#224;.</p> 
<p><A NAME="an_1:5">1:5</A>&nbsp;Diletto, tu operi fedelmente in quel che fai a pro dei fratelli che sono, per di pi&#249;, forestieri.</p> 
<p><A NAME="an_1:6">1:6</A>&nbsp;Essi hanno reso testimonianza del tuo amore, dinanzi alla chiesa; e farai bene a provvedere al loro viaggio in modo degno di Dio;</p> 
<p><A NAME="an_1:7">1:7</A>&nbsp;perch&#233; sono partiti per amor del nome di Cristo, senza prendere alcun che dai pagani.</p> 
<p><A NAME="an_1:8">1:8</A>&nbsp;Noi dunque dobbiamo accogliere tali uomini, per essere cooperatori con la verit&#224;.</p> 
<p><A NAME="an_1:9">1:9</A>&nbsp;Ho scritto qualcosa alla chiesa; ma Diotrefe che cerca d&#8217;avere il primato fra loro, non ci riceve.</p> 
<p><A NAME="an_1:10">1:10</A>&nbsp;Perci&#242;, se vengo, io ricorder&#242; le opere che fa, cianciando contro di noi con male parole; e non contento di questo, non solo non riceve egli stesso i fratelli, ma a quelli che vorrebbero riceverli impedisce di farlo, e li caccia fuori dalla chiesa.</p> 
<p><A NAME="an_1:11">1:11</A>&nbsp;Diletto, non imitare il male, ma il bene. Chi fa il bene &#232; da Dio; chi fa il male non ha veduto Iddio.</p> 
<p><A NAME="an_1:12">1:12</A>&nbsp;A Demetrio &#232; resa testimonianza da tutti e dalla verit&#224; stessa; e anche noi ne testimoniamo; e tu sai che la nostra testimonianza &#232; vera.</p> 
<p><A NAME="an_1:13">1:13</A>&nbsp;Avevo molte cose da scriverti, ma non voglio scrivertele con inchiostro e penna.</p> 
<p><A NAME="an_1:14">1:14</A>&nbsp;Ma spero vederti tosto, e ci parleremo a voce. (G1-15) La pace sia teco. Gli amici ti salutano. Saluta gli amici ad uno ad uno.</p> 
<p><HR>
<CENTER>
<A HREF="jde">Next: Jude</A></CENTER>
</BODY>
</HTML>
