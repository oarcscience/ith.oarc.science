[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Italian Bible: 1 Timothy

<span id="an_1:1">1:1</span> Paolo, apostolo di Cristo Gesù per
comandamento di Dio nostro Salvatore e di Cristo Gesù nostra speranza,

<span id="an_1:2">1:2</span> a Timoteo mio vero figliuolo in fede,
grazia, misericordia, pace, da Dio Padre e da Cristo Gesù nostro
Signore.

<span id="an_1:3">1:3</span> Ti ripeto l’esortazione che ti feci quando
andavo in Macedonia, di rimanere ad Efeso per ordinare a certuni che non
insegnino dottrina diversa

<span id="an_1:4">1:4</span> né si occupino di favole e di genealogie
senza fine, le quali producono questioni, anziché promuovere la
dispensazione di Dio, che è in fede.

<span id="an_1:5">1:5</span> Ma il fine di quest’incarico è l’amore
procedente da un cuor puro, da una buona coscienza e da fede non finta;

<span id="an_1:6">1:6</span> dalle quali cose certuni avendo deviato, si
sono rivolti a un vano parlare,

<span id="an_1:7">1:7</span> volendo esser dottori della legge,
quantunque non intendano quello che dicono, né quello che dànno per
certo.

<span id="an_1:8">1:8</span> Or noi sappiamo che la legge è buona, se
uno l’usa legittimamente,

<span id="an_1:9">1:9</span> riconoscendo che la legge è fatta non per
il giusto, ma per gl’iniqui e i ribelli, per gli empi e i peccatori, per
gli scellerati e gl’irreligiosi, per i percuotitori di padre e madre,

<span id="an_1:10">1:10</span> per gli omicidi, per i fornicatori, per i
sodomiti, per i ladri d’uomini, per i bugiardi, per gli spergiuri e per
ogni altra cosa contraria alla sana dottrina,

<span id="an_1:11">1:11</span> secondo l’evangelo della gloria del beato
Iddio, che m’è stato affidato.

<span id="an_1:12">1:12</span> Io rendo grazie a colui che mi ha reso
forte, a Cristo Gesù, nostro Signore, dell’avermi egli reputato degno
della sua fiducia, ponendo al ministerio me,

<span id="an_1:13">1:13</span> che prima ero un bestemmiatore, un
persecutore e un oltraggiatore; ma misericordia mi è stata fatta, perché
lo feci ignorantemente nella mia incredulità;

<span id="an_1:14">1:14</span> e la grazia del Signor nostro è
sovrabbondata con la fede e con l’amore che è in Cristo Gesù.

<span id="an_1:15">1:15</span> Certa è questa parola e degna d’essere
pienamente accettata: che Cristo Gesù è venuto nel mondo per salvare i
peccatori, dei quali io sono il primo.

<span id="an_1:16">1:16</span> Ma per questo mi è stata fatta
misericordia, affinché Gesù Cristo dimostrasse in me per il primo tutta
la sua longanimità, ed io servissi d’esempio a quelli che per l’avvenire
crederebbero in lui per aver la vita eterna.

<span id="an_1:17">1:17</span> Or al re dei secoli, immortale,
invisibile, solo Dio, siano onore e gloria ne’ secoli de’ secoli. Amen.

<span id="an_1:18">1:18</span> Io t’affido quest’incarico, o figliuol
mio Timoteo, in armonia con le profezie che sono state innanzi fatte a
tuo riguardo, affinché tu guerreggi in virtù d’esse la buona guerra,

<span id="an_1:19">1:19</span> avendo fede e buona coscienza; della
quale alcuni avendo fatto getto, hanno naufragato quanto alla fede.

<span id="an_1:20">1:20</span> Fra questi sono Imeneo ed Alessandro, i
quali ho dati in man di Satana affinché imparino a non bestemmiare.

<span id="an_2:1">2:1</span> Io esorto dunque, prima d’ogni altra cosa,
che si facciano supplicazioni, preghiere, intercessioni, ringraziamenti
per tutti gli uomini,

<span id="an_2:2">2:2</span> per i re e per tutti quelli che sono in
autorità, affinché possiamo menare una vita tranquilla e quieta, in ogni
pietà e onestà.

<span id="an_2:3">2:3</span> Questo è buono e accettevole nel cospetto
di Dio, nostro Salvatore,

<span id="an_2:4">2:4</span> il quale vuole che tutti gli uomini siano
salvati e vengano alla conoscenza della verità.

<span id="an_2:5">2:5</span> Poiché v’è un solo Dio ed anche un solo
mediatore fra Dio e gli uomini, Cristo Gesù uomo,

<span id="an_2:6">2:6</span> il quale diede se stesso qual prezzo di
riscatto per tutti; fatto che doveva essere attestato a suo tempo,

<span id="an_2:7">2:7</span> e per attestare il quale io fui costituito
banditore ed apostolo (io dico il vero, non mentisco), dottore dei
Gentili in fede e in verità.

<span id="an_2:8">2:8</span> Io voglio dunque che gli uomini faccian
orazione in ogni luogo, alzando mani pure, senz’ira e senza dispute.

<span id="an_2:9">2:9</span> Similmente che le donne si adornino d’abito
convenevole, con verecondia e modestia: non di trecce d’oro o di perle o
di vesti sontuose,

<span id="an_2:10">2:10</span> ma d’opere buone, come s’addice a donne
che fanno professione di pietà.

<span id="an_2:11">2:11</span> La donna impari in silenzio con ogni
sottomissione.

<span id="an_2:12">2:12</span> Poiché non permetto alla donna
d’insegnare, né d’usare autorità sul marito, ma stia in silenzio.

<span id="an_2:13">2:13</span> Perché Adamo fu formato il primo, e poi
Eva;

<span id="an_2:14">2:14</span> e Adamo non fu sedotto; ma la donna,
essendo stata sedotta, cadde in trasgressione

<span id="an_2:15">2:15</span> nondimeno sarà salvata partorendo
figliuoli, se persevererà nella fede, nell’amore e nella santificazione
con modestia.

<span id="an_3:1">3:1</span> Certa è questa parola: se uno aspira
all’ufficio di vescovo, desidera un’opera buona.

<span id="an_3:2">3:2</span> Bisogna dunque che il vescovo sia
irreprensibile, marito di una sola moglie, sobrio, assennato, costumato,
ospitale, atto ad insegnare,

<span id="an_3:3">3:3</span> non dedito al vino né violento, ma sia
mite, non litigioso, non amante del danaro

<span id="an_3:4">3:4</span> che governi bene la propria famiglia e
tenga i figliuoli in sottomissione e in tutta riverenza

<span id="an_3:5">3:5</span> (che se uno non sa governare la propria
famiglia, come potrà aver cura della chiesa di Dio?),

<span id="an_3:6">3:6</span> che non sia novizio, affinché, divenuto
gonfio d’orgoglio, non cada nella condanna del diavolo.

<span id="an_3:7">3:7</span> Bisogna inoltre che abbia una buona
testimonianza da quelli di fuori, affinché non cada in vituperio e nel
laccio del diavolo.

<span id="an_3:8">3:8</span> Parimente i diaconi debbono esser
dignitosi, non doppi in parole, non proclivi a troppo vino, non avidi di
illeciti guadagni;

<span id="an_3:9">3:9</span> uomini che ritengano il mistero della fede
in pura coscienza.

<span id="an_3:10">3:10</span> E anche questi siano prima provati; poi
assumano l’ufficio di diaconi se sono irreprensibili.

<span id="an_3:11">3:11</span> Parimente siano le donne dignitose, non
maldicenti, sobrie, fedeli in ogni cosa.

<span id="an_3:12">3:12</span> I diaconi siano mariti di una sola
moglie, e governino bene i loro figliuoli e le loro famiglie.

<span id="an_3:13">3:13</span> Perché quelli che hanno ben fatto
l’ufficio di diaconi, si acquistano un buon grado e una gran franchezza
nella fede che è in Cristo Gesù.

<span id="an_3:14">3:14</span> Io ti scrivo queste cose sperando di
venir tosto da te;

<span id="an_3:15">3:15</span> e, se mai tardo, affinché tu sappia come
bisogna comportarsi nella casa di Dio, che è la Chiesa dell’Iddio
vivente, colonna e base della verità.

<span id="an_3:16">3:16</span> E, senza contraddizione, grande è il
mistero della pietà: Colui che è stato manifestato in carne, è stato
giustificato nello spirito, è apparso agli angeli, è stato predicato fra
i Gentili, è stato creduto nel mondo, è stato elevato in gloria.

<span id="an_4:1">4:1</span> Ma lo Spirito dice espressamente che nei
tempi a venire alcuni apostateranno dalla fede, dando retta a spiriti
seduttori, e a dottrine di demoni

<span id="an_4:2">4:2</span> per via della ipocrisia di uomini che
proferiranno menzogna, segnati di un marchio nella loro propria
coscienza;

<span id="an_4:3">4:3</span> i quali vieteranno il matrimonio e
ordineranno l’astensione da cibi che Dio ha creati affinché quelli che
credono e hanno ben conosciuta la verità, ne usino con rendimento di
grazie.

<span id="an_4:4">4:4</span> Poiché tutto quel che Dio ha creato è
buono; e nulla è da riprovare, se usato con rendimento di grazie;

<span id="an_4:5">4:5</span> perché è santificato dalla parola di Dio e
dalla preghiera.

<span id="an_4:6">4:6</span> Rappresentando queste cose ai fratelli, tu
sarai un buon ministro di Cristo Gesù, nutrito delle parole della fede e
della buona dottrina che hai seguìta da presso.

<span id="an_4:7">4:7</span> Ma schiva le favole profane e da vecchie;
esèrcitati invece alla pietà;

<span id="an_4:8">4:8</span> perché l’esercizio corporale è utile ad
poca cosa, mentre la pietà è utile ad ogni cosa, avendo la promessa
della vita presente e di quella a venire.

<span id="an_4:9">4:9</span> Certa è questa parola, e degna d’esser
pienamente accettata.

<span id="an_4:10">4:10</span> Poiché per questo noi fatichiamo e
lottiamo: perché abbiamo posto la nostra speranza nell’Iddio vivente,
che è il Salvatore di tutti gli uomini, principalmente dei credenti.

<span id="an_4:11">4:11</span> Ordina queste cose e insegnale. Nessuno
sprezzi la tua giovinezza;

<span id="an_4:12">4:12</span> ma sii d’esempio ai credenti, nel
parlare, nella condotta, nell’amore, nella fede, nella castità.

<span id="an_4:13">4:13</span> Attendi finché io torni, alla lettura,
all’esortazione, all’insegnamento.

<span id="an_4:14">4:14</span> Non trascurare il dono che è in te, il
quale ti fu dato per profezia quando ti furono imposte le mani dal
collegio degli anziani.

<span id="an_4:15">4:15</span> Cura queste cose e datti ad esse
interamente, affinché il tuo progresso sia manifesto a tutti.

<span id="an_4:16">4:16</span> Bada a te stesso e all’insegnamento;
persevera in queste cose, perché, facendo così, salverai te stesso e
quelli che ti ascoltano.

<span id="an_5:1">5:1</span> Non riprendere aspramente l’uomo anziano,
ma esortalo come un padre;

<span id="an_5:2">5:2</span> i giovani, come fratelli; le donne anziane,
come madri; le giovani, come sorelle, con ogni castità.

<span id="an_5:3">5:3</span> Onora le vedove che son veramente vedove.

<span id="an_5:4">5:4</span> Ma se una vedova ha dei figliuoli o de’
nipoti, imparino essi prima a mostrarsi pii verso la propria famiglia e
a rendere il contraccambio ai loro genitori, perché questo è accettevole
nel cospetto di Dio.

<span id="an_5:5">5:5</span> Or la vedova che è veramente tale e sola al
mondo, ha posto la sua speranza in Dio, e persevera in supplicazioni e
preghiere notte e giorno;

<span id="an_5:6">5:6</span> ma quella che si dà ai piaceri, benché
viva, è morta.

<span id="an_5:7">5:7</span> Anche queste cose ordina, onde siano
irreprensibili.

<span id="an_5:8">5:8</span> Che se uno non provvede ai suoi, e
principalmente a quelli di casa sua, ha rinnegato la fede, ed è peggiore
dell’incredulo.

<span id="an_5:9">5:9</span> Sia la vedova iscritta nel catalogo quando
non abbia meno di sessant’anni: quando sia stata moglie d’un marito
solo,

<span id="an_5:10">5:10</span> quando sia conosciuta per le sue buone
opere: per avere allevato figliuoli, esercitato l’ospitalità, lavato i
piedi ai santi, soccorso gli afflitti, concorso ad ogni opera buona.

<span id="an_5:11">5:11</span> Ma rifiuta le vedove più giovani, perché,
dopo aver lussureggiato contro Cristo, vogliono maritarsi,

<span id="an_5:12">5:12</span> e sono colpevoli perché hanno rotta la
prima fede;

<span id="an_5:13">5:13</span> ed oltre a ciò imparano ad essere oziose,
andando attorno per le case; e non soltanto ad esser oziose, ma anche
cianciatrici e curiose, parlando di cose delle quali non si deve
parlare.

<span id="an_5:14">5:14</span> Io voglio dunque che le vedove giovani si
maritino, abbiano figliuoli, governino la casa, non diano agli avversari
alcuna occasione di maldicenza,

<span id="an_5:15">5:15</span> poiché già alcune si sono sviate per
andar dietro a Satana.

<span id="an_5:16">5:16</span> Se qualche credente ha delle vedove, le
soccorra, e la chiesa non ne sia gravata, onde possa soccorrer quelle
che son veramente vedove.

<span id="an_5:17">5:17</span> Gli anziani che tengon bene la
presidenza, siano reputati degni di doppio onore, specialmente quelli
che faticano nella predicazione e nell’insegnamento;

<span id="an_5:18">5:18</span> poiché la scrittura dice: Non metter la
museruola al bue che trebbia; e l’operaio è degno della sua mercede.

<span id="an_5:19">5:19</span> Non ricevere accusa contro un anziano, se
non sulla deposizione di due o tre testimoni.

<span id="an_5:20">5:20</span> Quelli che peccano, riprendili in
presenza di tutti, onde anche gli altri abbian timore.

<span id="an_5:21">5:21</span> Io ti scongiuro, dinanzi a Dio, dinanzi a
Cristo Gesù e agli angeli eletti, che tu osservi queste cose senza
prevenzione, non facendo nulla con parzialità.

<span id="an_5:22">5:22</span> Non imporre con precipitazione le mani ad
alcuno, e non partecipare ai peccati altrui; conservati puro.

<span id="an_5:23">5:23</span> Non continuare a bere acqua soltanto, ma
prendi un poco di vino a motivo del tuo stomaco e delle tue frequenti
infermità.

<span id="an_5:24">5:24</span> I peccati d’alcuni uomini sono manifesti
e vanno innanzi a loro al giudizio; ad altri uomini, invece, essi
tengono dietro.

<span id="an_5:25">5:25</span> Similmente, anche le opere buone sono
manifeste; e quelle che lo sono, non possono rimanere occulte.

<span id="an_6:1">6:1</span> Tutti coloro che sono sotto il giogo della
servitù, reputino i loro padroni come degni d’ogni onore, affinché il
nome di Dio e la dottrina non vengano biasimati.

<span id="an_6:2">6:2</span> E quelli che hanno padroni credenti non li
disprezzino perché son fratelli, ma tanto più li servano, perché quelli
che ricevono il beneficio del loro servizio sono fedeli e diletti.
Queste cose insegna e ad esse esorta.

<span id="an_6:3">6:3</span> Se qualcuno insegna una dottrina diversa e
non s’attiene alle sane parole del Signor nostro Gesù Cristo e alla
dottrina che è secondo pietà,

<span id="an_6:4">6:4</span> esso è gonfio e non sa nulla; ma langue
intorno a questioni e dispute di parole, dalle quali nascono invidia,
contenzione, maldicenza, cattivi sospetti,

<span id="an_6:5">6:5</span> acerbe discussioni d’uomini corrotti di
mente e privati della verità, i quali stimano la pietà esser fonte di
guadagno.

<span id="an_6:6">6:6</span> Or la pietà con animo contento del proprio
stato, è un grande guadagno;

<span id="an_6:7">6:7</span> poiché non abbiam portato nulla nel mondo,
perché non ne possiamo neanche portar via nulla;

<span id="an_6:8">6:8</span> ma avendo di che nutrirci e di che
coprirci, saremo di questo contenti.

<span id="an_6:9">6:9</span> Ma quelli che vogliono arricchire cadono in
tentazione, in laccio, e in molte insensate e funeste concupiscenze, che
affondano gli uomini nella distruzione e nella perdizione.

<span id="an_6:10">6:10</span> Poiché l’amor del danaro è radice d’ogni
sorta di mali; e alcuni che vi si sono dati, si sono sviati dalla fede e
si son trafitti di molti dolori.

<span id="an_6:11">6:11</span> Ma tu, o uomo di Dio, fuggi queste cose,
e procaccia giustizia, pietà, fede, amore, costanza, dolcezza.

<span id="an_6:12">6:12</span> Combatti il buon combattimento della
fede, afferra la vita eterna alla quale sei stato chiamato e in vista
della quale facesti quella bella confessione in presenza di molti
testimoni.

<span id="an_6:13">6:13</span> Nel cospetto di Dio che vivifica tutte le
cose, e di Cristo Gesù che rese testimonianza dinanzi a Ponzio Pilato
con quella bella confessione,

<span id="an_6:14">6:14</span> io t’ingiungo d’osservare il comandamento
divino da uomo immacolato, irreprensibile, fino all’apparizione del
nostro Signor Gesù Cristo,

<span id="an_6:15">6:15</span> la quale sarà a suo tempo manifestata dal
beato e unico Sovrano, il Re dei re e Signor dei signori,

<span id="an_6:16">6:16</span> il quale solo possiede l’immortalità ed
abita una luce inaccessibile; il quale nessun uomo ha veduto né può
vedere; al quale siano onore e potenza eterna. Amen.

<span id="an_6:17">6:17</span> A quelli che son ricchi in questo mondo
ordina che non siano d’animo altero, che non ripongano la loro speranza
nell’incertezza delle ricchezze, ma in Dio, il quale ci somministra
copiosamente ogni cosa perché ne godiamo;

<span id="an_6:18">6:18</span> che facciano del bene, che siano ricchi
in buone opere, pronti a dare, a far parte dei loro averi,

<span id="an_6:19">6:19</span> in modo da farsi un tesoro ben fondato
per l’avvenire, a fin di conseguire la vera vita.

<span id="an_6:20">6:20</span> O Timoteo, custodisci il deposito,
schivando le profane vacuità di parole e le opposizioni di quella che
falsamente si chiama scienza,

<span id="an_6:21">6:21</span> della quale alcuni facendo professione,
si sono sviati dalla fede. La grazia sia con voi.

------------------------------------------------------------------------

[Next: 2 Timothy](ti2)
