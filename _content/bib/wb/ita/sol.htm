<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Song of Solomon</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="ecc">Previous</A>&nbsp;
<A HREF="isa">Next</A>&nbsp;
</CENTER>
<HR>
</p> <h3 align="center" align="center">Italian Bible: Song of Solomon</h3> 
<p><A NAME="an_1:1">1:1</A>&nbsp;Il Cantico de&#8217; Cantici di Salomone.</p> 
<p><A NAME="an_1:2">1:2</A>&nbsp;Mi baci egli de&#8217; baci della sua bocca!&#8230; poich&#233; le tue carezze son migliori del vino.</p> 
<p><A NAME="an_1:3">1:3</A>&nbsp;I tuoi profumi hanno un odore soave; il tuo nome &#232; un profumo che si spande; perci&#242; t&#8217;aman le fanciulle!</p> 
<p><A NAME="an_1:4">1:4</A>&nbsp;Attirami a te! Noi ti correremo dietro! Il re m&#8217;ha condotta ne&#8217; suoi appartamenti; noi gioiremo, ci rallegreremo a motivo di te; noi celebreremo le tue carezze pi&#249; del vino! A ragione sei amato!</p> 
<p><A NAME="an_1:5">1:5</A>&nbsp;Io son nera ma son bella, o figliuole di Gerusalemme, come le tende di Chedar, come i padiglioni di Salomone.</p> 
<p><A NAME="an_1:6">1:6</A>&nbsp;Non guardate se son nera; &#232; il sole che m&#8217;ha bruciata; i figliuoli di mia madre si sono adirati contro di me; m&#8217;hanno fatta guardiana delle vigne, ma io, la mia vigna, non l&#8217;ho guardata.</p> 
<p><A NAME="an_1:7">1:7</A>&nbsp;O tu che il mio cuore ama, dimmi dove meni a pascere il tuo gregge, e dove lo fai riposare sul mezzogiorno. Poich&#233;, perch&#233; sarei io come una donna sperduta, presso i greggi de&#8217; tuoi compagni?</p> 
<p><A NAME="an_1:8">1:8</A>&nbsp;Se non lo sai, o la pi&#249; bella delle donne, esci e segui le tracce delle pecore, e fa&#8217; pascere i tuoi capretti presso alle tende de&#8217; pastori.</p> 
<p><A NAME="an_1:9">1:9</A>&nbsp;Amica mia io t&#8217;assomiglio alla mia cavalla che s&#8217;attacca ai carri di Faraone.</p> 
<p><A NAME="an_1:10">1:10</A>&nbsp;Le tue guance son belle in mezzo alle collane, e il tuo collo &#232; bello tra i filari di perle.</p> 
<p><A NAME="an_1:11">1:11</A>&nbsp;Noi ti faremo delle collane d&#8217;oro con de&#8217; punti d&#8217;argento.</p> 
<p><A NAME="an_1:12">1:12</A>&nbsp;Mentre il re &#232; nel suo convito, il mio nardo esala il suo profumo.</p> 
<p><A NAME="an_1:13">1:13</A>&nbsp;Il mio amico m&#8217;&#232; un sacchetto di mirra, che passa la notte sul mio seno.</p> 
<p><A NAME="an_1:14">1:14</A>&nbsp;Il mio amico m&#8217;&#232; un grappolo di cipro delle vigne d&#8217;En-Ghedi.</p> 
<p><A NAME="an_1:15">1:15</A>&nbsp;Come sei bella, amica mia, come sei bella! I tuoi occhi son come quelli dei colombi.</p> 
<p><A NAME="an_1:16">1:16</A>&nbsp;Come sei bello, amico mio, come sei amabile! Anche il nostro letto &#232; verdeggiante.</p> 
<p><A NAME="an_1:17">1:17</A>&nbsp;Le travi delle nostre case sono cedri, i nostri soffitti sono di cipresso.</p> 
<p><A NAME="an_2:1">2:1</A>&nbsp;Io sono la rosa di Saron, il giglio delle valli.</p> 
<p><A NAME="an_2:2">2:2</A>&nbsp;Quale un giglio tra le spine, tale &#232; l&#8217;amica mia tra le fanciulle.</p> 
<p><A NAME="an_2:3">2:3</A>&nbsp;Qual &#232; un melo fra gli alberi del bosco, tal &#232; l&#8217;amico mio fra i giovani. Io desidero sedermi alla sua ombra, e il suo frutto &#232; dolce al mio palato.</p> 
<p><A NAME="an_2:4">2:4</A>&nbsp;Egli m&#8217;ha condotta nella casa del convito, e l&#8217;insegna che spiega su di me &#232; Amore.</p> 
<p><A NAME="an_2:5">2:5</A>&nbsp;Fortificatemi con delle schiacciate d&#8217;uva, sostentatemi con de&#8217; pomi, perch&#8217;io son malata d&#8217;amore.</p> 
<p><A NAME="an_2:6">2:6</A>&nbsp;La sua sinistra sia sotto al mio capo, e la sua destra m&#8217;abbracci!</p> 
<p><A NAME="an_2:7">2:7</A>&nbsp;O figliuole di Gerusalemme, io vi scongiuro per le gazzelle, per le cerve dei campi, non svegliate, non svegliate l&#8217;amor mio, finch&#8217;essa non lo desideri!</p> 
<p><A NAME="an_2:8">2:8</A>&nbsp;Ecco la voce del mio amico! Eccolo che viene, saltando per i monti, balzando per i colli.</p> 
<p><A NAME="an_2:9">2:9</A>&nbsp;L&#8217;amico mio &#232; simile a una gazzella o ad un cerbiatto. Eccolo, egli sta dietro al nostro muro, e guarda per la finestra, lancia occhiate attraverso alle persiane.</p> 
<p><A NAME="an_2:10">2:10</A>&nbsp;Il mio amico parla e mi dice: L&#232;vati, amica mia, mia bella, e vientene,</p> 
<p><A NAME="an_2:11">2:11</A>&nbsp;poich&#233;, ecco, l&#8217;inverno &#232; passato, il tempo delle piogge &#232; finito, se n&#8217;&#232; andato;</p> 
<p><A NAME="an_2:12">2:12</A>&nbsp;i fiori appaion sulla terra, il tempo del cantare &#232; giunto, e la voce della tortora si fa udire nelle nostre contrade.</p> 
<p><A NAME="an_2:13">2:13</A>&nbsp;Il fico ha messo i suoi ficucci, e le viti fiorite esalano il loro profumo. L&#232;vati, amica mia, mia bella, e vientene".</p> 
<p><A NAME="an_2:14">2:14</A>&nbsp;O mia colomba, che stai nelle fessure delle rocce, nel nascondiglio delle balze, mostrami il tuo viso, fammi udire la tua voce; poich&#233; la tua voce &#232; soave, e il tuo viso &#232; bello.</p> 
<p><A NAME="an_2:15">2:15</A>&nbsp;Pigliateci le volpi, le volpicine che guastano le vigne, poich&#233; le nostre vigne sono in fiore!</p> 
<p><A NAME="an_2:16">2:16</A>&nbsp;Il mio amico &#232; mio, ed io son sua: di lui, che pastura il gregge fra i gigli.</p> 
<p><A NAME="an_2:17">2:17</A>&nbsp;Prima che spiri l&#8217;aura del giorno e che le ombre fuggano, torna, amico mio, come la gazzella od il cerbiatto sui monti che ci separano!</p> 
<p><A NAME="an_3:1">3:1</A>&nbsp;Sul mio letto, durante la notte, ho cercato colui che l&#8217;anima mia ama; l&#8217;ho cercato, ma non l&#8217;ho trovato.</p> 
<p><A NAME="an_3:2">3:2</A>&nbsp;Ora mi lever&#242;, e andr&#242; attorno per la citt&#224;, per le strade e per le piazze; cercher&#242; colui che l&#8217;anima mia ama; l&#8217;ho cercato, ma non l&#8217;ho trovato.</p> 
<p><A NAME="an_3:3">3:3</A>&nbsp;Le guardie che vanno attorno per la citt&#224; m&#8217;hanno incontrata; e ho chiesto loro: "Avete visto colui che l&#8217;anima mia ama?"</p> 
<p><A NAME="an_3:4">3:4</A>&nbsp;Di poco le avevo passate, quando trovai colui che l&#8217;anima mia ama; io l&#8217;ho preso, e non lo lascer&#242;, finch&#233; non l&#8217;abbia menato in casa di mia madre, e nella camera di colei che m&#8217;ha concepita.</p> 
<p><A NAME="an_3:5">3:5</A>&nbsp;Io vi scongiuro, o figliuole di Gerusalemme, per le gazzelle, per le cerve de&#8217; campi, non svegliate, non svegliate l&#8217;amor mio, finch&#8217;essa non lo desideri!</p> 
<p><A NAME="an_3:6">3:6</A>&nbsp;Chi &#232; colei che sale dal deserto, simile a colonne di fumo, profumata di mirra e d&#8217;incenso e d&#8217;ogni aroma de&#8217; mercanti?</p> 
<p><A NAME="an_3:7">3:7</A>&nbsp;Ecco la lettiga di Salomone, intorno alla quale stanno sessanta prodi, fra i pi&#249; prodi d&#8217;Israele.</p> 
<p><A NAME="an_3:8">3:8</A>&nbsp;Tutti maneggiano la spada, sono esperti nelle armi; ciascuno ha la sua spada al fianco, per gli spaventi notturni.</p> 
<p><A NAME="an_3:9">3:9</A>&nbsp;Il re Salomone s&#8217;&#232; fatto una lettiga di legno del Libano.</p> 
<p><A NAME="an_3:10">3:10</A>&nbsp;Ne ha fatto le colonne d&#8217;argento, la spalliera d&#8217;oro, il sedile di porpora; in mezzo &#232; un ricamo, lavoro d&#8217;amore delle figliuole di Gerusalemme.</p> 
<p><A NAME="an_3:11">3:11</A>&nbsp;Uscite, figliuole di Sion, mirate il re Salomone con la corona di cui l&#8217;ha incoronato sua madre, il giorno de&#8217; suoi sponsali, il giorno dell&#8217;allegrezza del suo cuore.</p> 
<p><A NAME="an_4:1">4:1</A>&nbsp;Come sei bella, amica mia, come sei bella! I tuoi occhi, dietro al tuo velo, somiglian quelli delle colombe; i tuoi capelli son come un gregge di capre, sospese ai fianchi del monte di Galaad.</p> 
<p><A NAME="an_4:2">4:2</A>&nbsp;I tuoi denti son come un branco di pecore tosate, che tornano dal lavatoio; tutte hanno de&#8217; gemelli, non ve n&#8217;&#232; alcuna che sia sterile.</p> 
<p><A NAME="an_4:3">4:3</A>&nbsp;Le tue labbra somigliano un filo di scarlatto, e la tua bocca &#232; graziosa; le tue gote, dietro al tuo velo, son come un pezzo di melagrana.</p> 
<p><A NAME="an_4:4">4:4</A>&nbsp;Il tuo collo &#232; come la torre di Davide, edificata per essere un&#8217;armeria; mille scudi vi sono appesi, tutte le targhe de&#8217; prodi.</p> 
<p><A NAME="an_4:5">4:5</A>&nbsp;Le tue due mammelle son due gemelli di gazzella, che pasturano fra i gigli.</p> 
<p><A NAME="an_4:6">4:6</A>&nbsp;Prima che spiri l&#8217;aura del giorno e che le ombre fuggano, io me ne andr&#242; al monte della mirra e al colle dell&#8217;incenso.</p> 
<p><A NAME="an_4:7">4:7</A>&nbsp;Tu sei tutta bella, amica mia, e non v&#8217;&#232; difetto alcuno in te.</p> 
<p><A NAME="an_4:8">4:8</A>&nbsp;Vieni meco dal Libano, o mia sposa, vieni meco dal Libano! Guarda dalla sommit&#224; dell&#8217;Amana, dalla sommit&#224; del Senir e dell&#8217;Hermon, dalle spelonche de&#8217; leoni, dai monti de&#8217; leopardi.</p> 
<p><A NAME="an_4:9">4:9</A>&nbsp;Tu m&#8217;hai rapito il cuore, o mia sorella, o sposa mia! Tu m&#8217;hai rapito il cuore con un solo de&#8217; tuoi sguardi, con uno solo de&#8217; monili del tuo collo.</p> 
<p><A NAME="an_4:10">4:10</A>&nbsp;Quanto son dolci le tue carezze, o mia sorella, o sposa mia! Come le tue carezze son migliori del vino, come l&#8217;odore de&#8217; tuoi profumi e pi&#249; soave di tutti gli aromi!</p> 
<p><A NAME="an_4:11">4:11</A>&nbsp;O sposa mia, le tue labbra stillano miele, miele e latte son sotto la tua lingua, e l&#8217;odore delle tue vesti &#232; come l&#8217;odore del Libano.</p> 
<p><A NAME="an_4:12">4:12</A>&nbsp;O mia sorella, o sposa mia, tu sei un giardino serrato, una sorgente chiusa, una fonte sigillata.</p> 
<p><A NAME="an_4:13">4:13</A>&nbsp;I tuoi germogli sono un giardino di melagrani e d&#8217;alberi di frutti deliziosi, di piante di cipro e di nardo;</p> 
<p><A NAME="an_4:14">4:14</A>&nbsp;di nardo e di croco, di canna odorosa e di cinnamomo, e d&#8217;ogni albero da incenso; di mirra e d&#8217;aloe, e d&#8217;ogni pi&#249; squisito aroma.</p> 
<p><A NAME="an_4:15">4:15</A>&nbsp;Tu sei una fontana di giardino, una sorgente d&#8217;acqua viva, un ruscello che scende gi&#249; dal Libano.</p> 
<p><A NAME="an_4:16">4:16</A>&nbsp;L&#232;vati, Aquilone, e vieni, o Austro! Soffiate sul mio giardino, s&#236; che se ne spandano gli aromi! Venga l&#8217;amico mio nel suo giardino, e ne mangi i frutti deliziosi!</p> 
<p><A NAME="an_5:1">5:1</A>&nbsp;Son venuto nel mio giardino, o mia sorella, o sposa mia; ho c&#242;lto la mia mirra e i miei aromi; ho mangiato il mio favo di miele; ho bevuto il mio vino ed il mio latte. Amici, mangiate, bevete, inebriatevi d&#8217;amore!</p> 
<p><A NAME="an_5:2">5:2</A>&nbsp;Io dormivo, ma il mio cuore vegliava. Sento la voce del mio amico, che picchia e dice: "Aprimi, sorella mia, amica mia, colomba mia, o mia perfetta! Poich&#233; il mio capo e coperto di rugiada e le mie chiome son piene di gocce della notte".</p> 
<p><A NAME="an_5:3">5:3</A>&nbsp;Io mi son tolta la gonna; come me la rimetterei? Mi son lavata i piedi; come l&#8217;insudicerei?</p> 
<p><A NAME="an_5:4">5:4</A>&nbsp;L&#8217;amico mio ha passato la mano per il buco della porta, e le mie viscere si son commosse per lui.</p> 
<p><A NAME="an_5:5">5:5</A>&nbsp;Mi son levata per aprire al mio amico, e le mie mani hanno stillato mirra le mie dita mirra liquida, sulla maniglia della serratura.</p> 
<p><A NAME="an_5:6">5:6</A>&nbsp;Ho aperto all&#8217;amico mio, ma l&#8217;amico mio s&#8217;era ritirato, era partito. Ero fuori di me mentr&#8217;egli parlava; l&#8217;ho cercato, ma non l&#8217;ho trovato; l&#8217;ho chiamato, ma non m&#8217;ha risposto.</p> 
<p><A NAME="an_5:7">5:7</A>&nbsp;Le guardie che vanno attorno per la citt&#224; m&#8217;hanno incontrata, m&#8217;hanno battuta, m&#8217;hanno ferita; le guardie delle mura m&#8217;hanno strappato il velo.</p> 
<p><A NAME="an_5:8">5:8</A>&nbsp;Io vi scongiuro, o figliuole di Gerusalemme, se trovate il mio amico, che gli direte?&#8230; Che son malata d&#8217;amore.</p> 
<p><A NAME="an_5:9">5:9</A>&nbsp;Che &#232; dunque, l&#8217;amico tuo, pi&#249; d&#8217;un altro amico, o la pi&#249; bella fra le donne? Che &#232; dunque, l&#8217;amico tuo, pi&#249; d&#8217;un altro amico, che cos&#236; ci scongiuri?</p> 
<p><A NAME="an_5:10">5:10</A>&nbsp;L&#8217;amico mio &#232; bianco e vermiglio, e si distingue fra diecimila.</p> 
<p><A NAME="an_5:11">5:11</A>&nbsp;Il suo capo &#232; oro finissimo, le sue chiome sono crespe, nere come il corvo.</p> 
<p><A NAME="an_5:12">5:12</A>&nbsp;I suoi occhi paion colombe in riva a de&#8217; ruscelli, lavati nel latte, incassati ne&#8217; castoni d&#8217;un anello.</p> 
<p><A NAME="an_5:13">5:13</A>&nbsp;Le sue gote son come un&#8217;aia d&#8217;aromi, come aiuole di fiori odorosi; le sue labbra son gigli, e stillano mirra liquida.</p> 
<p><A NAME="an_5:14">5:14</A>&nbsp;Le sue mani sono anelli d&#8217;oro, incastonati di berilli; il suo corpo &#232; d&#8217;avorio terso, coperto di zaffiri.</p> 
<p><A NAME="an_5:15">5:15</A>&nbsp;Le sue gambe son colonne di marmo, fondate su basi d&#8217;oro puro. Il suo aspetto &#232; come il Libano, superbo come i cedri;</p> 
<p><A NAME="an_5:16">5:16</A>&nbsp;il suo palato &#232; tutto dolcezza, tutta la sua persona &#232; un incanto. Tal &#232; l&#8217;amor mio, tal &#232; l&#8217;amico mio, o figliuole di Gerusalemme.</p> 
<p><A NAME="an_6:1">6:1</A>&nbsp;Dov&#8217;&#232; andato il tuo amico, o la pi&#249; bella fra le donne? Da che parte s&#8217;&#232; v&#242;lto l&#8217;amico tuo? Noi lo cercheremo teco.</p> 
<p><A NAME="an_6:2">6:2</A>&nbsp;Il mio amico &#232; disceso nel suo giardino, nell&#8217;aie degli aromi a pasturare i greggi ne&#8217; giardini, e coglier gigli.</p> 
<p><A NAME="an_6:3">6:3</A>&nbsp;Io sono dell&#8217;amico mio; e l&#8217;amico mio, che pastura il gregge fra i gigli, &#232; mio.</p> 
<p><A NAME="an_6:4">6:4</A>&nbsp;Amica mia, tu sei bella come Tirtsa, vaga come Gerusalemme, tremenda come un esercito a bandiere spiegate.</p> 
<p><A NAME="an_6:5">6:5</A>&nbsp;Storna da me gli occhi tuoi, che mi turbano. I tuoi capelli son come una mandra di capre, sospese ai fianchi di Galaad.</p> 
<p><A NAME="an_6:6">6:6</A>&nbsp;I tuoi denti son come un branco di pecore, che tornano dal lavatoio; tutte hanno de&#8217; gemelli, non ve n&#8217;&#232; alcuna che sia sterile;</p> 
<p><A NAME="an_6:7">6:7</A>&nbsp;le tue gote, dietro al tuo velo, son come un pezzo di melagrana.</p> 
<p><A NAME="an_6:8">6:8</A>&nbsp;Ci son sessanta regine, ottanta concubine, e fanciulle senza numero;</p> 
<p><A NAME="an_6:9">6:9</A>&nbsp;ma la mia colomba, la perfetta mia, &#232; unica; &#232; l&#8217;unica di sua madre, la prescelta di colei che l&#8217;ha partorita. Le fanciulle la vedono, e la proclaman beata; la vedon pure le regine e le concubine, e la lodano.</p> 
<p><A NAME="an_6:10">6:10</A>&nbsp;Chi &#232; colei che appare come l&#8217;alba, bella come la luna, pura come il sole, tremenda come un esercito a bandiere spiegate?</p> 
<p><A NAME="an_6:11">6:11</A>&nbsp;Io son discesa nel giardino de&#8217; noci a vedere le piante verdi della valle, a veder se le viti mettevan le loro gemme, se i melagrani erano in fiore.</p> 
<p><A NAME="an_6:12">6:12</A>&nbsp;Io non so come, il mio desiderio m&#8217;ha resa simile ai carri d&#8217;Amminadab.</p> 
<p><A NAME="an_6:13">6:13</A>&nbsp;(H7-1) Torna, torna, o Sulamita, torna, torna, che ti miriamo. Perch&#233; mirate la Sulamita come una danza a due schiere?</p> 
<p><A NAME="an_7:1">7:1</A>&nbsp;(H7-2) Come son belli i tuoi piedi ne&#8217; loro calzari, o figliuola di principe! I contorni delle tue anche son come monili, opera di mano d&#8217;artefice.</p> 
<p><A NAME="an_7:2">7:2</A>&nbsp;(H7-3) Il tuo seno e una tazza rotonda, dove non manca mai vino profumato. Il tuo corpo &#232; un mucchio di grano, circondato di gigli.</p> 
<p><A NAME="an_7:3">7:3</A>&nbsp;(H7-4) Le tue due mammelle paion due gemelli di gazzella.</p> 
<p><A NAME="an_7:4">7:4</A>&nbsp;(H7-5) Il tuo collo &#232; come una torre d&#8217;avorio; i tuoi occhi son come le piscine d&#8217;Heshbon presso la porta di Bath-Rabbim. Il tuo naso e come la torre del Libano, che guarda verso Damasco.</p> 
<p><A NAME="an_7:5">7:5</A>&nbsp;(H7-6) Il tuo capo s&#8217;eleva come il Carmelo, e la chioma del tuo capo sembra di porpora; un re &#232; incatenato dalle tue trecce!</p> 
<p><A NAME="an_7:6">7:6</A>&nbsp;(H7-7) Quanto sei bella, quanto sei piacevole, o amor mio, in mezzo alle delizie!</p> 
<p><A NAME="an_7:7">7:7</A>&nbsp;(H7-8) La tua statura &#232; simile alla palma, e le tue mammelle a de&#8217; grappoli d&#8217;uva.</p> 
<p><A NAME="an_7:8">7:8</A>&nbsp;(H7-9) Io ho detto: "Io salir&#242; sulla palma, e m&#8217;appiglier&#242; ai suoi rami". Siano le tue mammelle come grappoli di vite, il profumo del tuo fiato, come quello de&#8217; pomi,</p> 
<p><A NAME="an_7:9">7:9</A>&nbsp;(H7-10) e la tua bocca come un vino generoso, che cola dolcemente per il mio amico, e scivola fra le labbra di quelli che dormono.</p> 
<p><A NAME="an_7:10">7:10</A>&nbsp;(H7-11) Io sono del mio amico, e verso me va il suo desiderio.</p> 
<p><A NAME="an_7:11">7:11</A>&nbsp;(H7-12) Vieni, amico mio, usciamo ai campi, passiam la notte ne&#8217; villaggi!</p> 
<p><A NAME="an_7:12">7:12</A>&nbsp;(H7-13) Fin dal mattino andremo nelle vigne; vedremo se la vite ha sbocciato, se il suo fiore s&#8217;apre, se i melagrani fioriscono. Quivi ti dar&#242; le mie carezze.</p> 
<p><A NAME="an_7:13">7:13</A>&nbsp;(H7-14) Le mandragole mandano profumo, e sulle nostre porte stanno frutti deliziosi d&#8217;ogni sorta, nuovi e vecchi, che ho serbati per te, amico mio.</p> 
<p><A NAME="an_8:1">8:1</A>&nbsp;Oh perch&#233; non sei tu come un mio fratello, allattato dalle mammelle di mia madre! Trovandoti fuori, ti bacerei, e nessuno mi sprezzerebbe.</p> 
<p><A NAME="an_8:2">8:2</A>&nbsp;Ti condurrei, t&#8217;introdurrei in casa di mia madre, tu mi ammaestreresti, e io ti darei a bere del vino aromatico, del succo del mio melagrano.</p> 
<p><A NAME="an_8:3">8:3</A>&nbsp;La sua sinistra sia sotto il mio capo, e la sua destra m&#8217;abbracci!</p> 
<p><A NAME="an_8:4">8:4</A>&nbsp;O figliuole di Gerusalemme, io vi scongiuro, non svegliate, non svegliate l&#8217;amor mio, finch&#8217;essa non lo desideri!</p> 
<p><A NAME="an_8:5">8:5</A>&nbsp;Chi &#232; colei che sale dal deserto appoggiata all&#8217;amico suo? Io t&#8217;ho svegliata sotto il melo, dove tua madre t&#8217;ha partorito, dove quella che t&#8217;ha partorito, s&#8217;&#232; sgravata di te.</p> 
<p><A NAME="an_8:6">8:6</A>&nbsp;Mettimi come un sigillo sul tuo cuore, come un sigillo sul tuo braccio; perch&#233; l&#8217;amore &#232; forte come la morte, la gelosia &#232; dura come il soggiorno de&#8217; morti. I suoi ardori sono ardori di fuoco, fiamma dell&#8217;Eterno.</p> 
<p><A NAME="an_8:7">8:7</A>&nbsp;Le grandi acque non potrebbero spegnere l&#8217;amore, e de&#8217; fiumi non potrebbero sommergerlo. Se uno desse tutti i beni di casa sua in cambio dell&#8217;amore, sarebbe del tutto disprezzato.</p> 
<p><A NAME="an_8:8">8:8</A>&nbsp;Noi abbiamo una piccola sorella, che non ha ancora mammelle; che farem noi della nostra sorella, quando si tratter&#224; di lei?</p> 
<p><A NAME="an_8:9">8:9</A>&nbsp;S&#8217;ella &#232; un muro, costruiremo su lei una torretta d&#8217;argento; se ella &#232; un uscio, la chiuderemo con una tavola di cedro.</p> 
<p><A NAME="an_8:10">8:10</A>&nbsp;Io sono un muro, e le mie mammelle sono come torri; io sono stata ai suoi occhi come colei che ha trovato pace.</p> 
<p><A NAME="an_8:11">8:11</A>&nbsp;Salomone aveva una vigna a Baal-Hamon; egli affid&#242; la vigna a de&#8217; guardiani, ognun de&#8217; quali portava, come frutto, mille sicli d&#8217;argento.</p> 
<p><A NAME="an_8:12">8:12</A>&nbsp;La mia vigna, ch&#8217;&#232; mia, la guardo da me; tu, Salomone, tienti pure i tuoi mille sicli, e se n&#8217;abbian duecento quei che guardano il frutto della tua!</p> 
<p><A NAME="an_8:13">8:13</A>&nbsp;O tu che dimori ne&#8217; giardini, de&#8217; compagni stanno intenti alla tua voce! Fammela udire!</p> 
<p><A NAME="an_8:14">8:14</A>&nbsp;Fuggi, amico mio, come una gazzella od un cerbiatto, sui monti degli aromi!</p> 
<p><HR>
<CENTER>
<A HREF="isa">Next: Isaiah</A></CENTER>
</BODY>
</HTML>
