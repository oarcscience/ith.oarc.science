<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Malachi</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="zac.htm">Previous</A>&nbsp;
<A HREF="mat.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Malachi</h3> 
<p><A NAME="an_1:1">1:1</A>&nbsp;Oracolo, parola dell&#8217;Eterno, rivolta a Israele per mezzo di Malachia.</p> 
<p><A NAME="an_1:2">1:2</A>&nbsp;Io v&#8217;ho amati, dice l&#8217;Eterno; e voi dite: "In che ci hai tu amati?" Esa&#249; non era egli fratello di Giacobbe? Dice l&#8217;Eterno; e nondimeno io ho amato Giacobbe,</p> 
<p><A NAME="an_1:3">1:3</A>&nbsp;e ho odiato Esa&#249;, ho fatto de&#8217; suoi monti una desolazione, ho dato la sua eredit&#224; agli sciacalli del deserto.</p> 
<p><A NAME="an_1:4">1:4</A>&nbsp;Se Edom dice: "Noi siamo stati atterrati, ma torneremo e riedificheremo i luoghi ridotti in ruina", cos&#236; parla l&#8217;Eterno degli eserciti: Essi edificheranno, ma io distrugger&#242;; e saran chiamati Territorio della nequizia, e "Popolo contro il quale l&#8217;Eterno &#232; indignato per sempre".</p> 
<p><A NAME="an_1:5">1:5</A>&nbsp;E i vostri occhi lo vedranno, e voi direte: L&#8217;Eterno &#232; magnificato oltre i confini di Israele.</p> 
<p><A NAME="an_1:6">1:6</A>&nbsp;Un figlio onora suo padre, e un servo il suo Signore; se dunque io son padre, dov&#8217;&#232; l&#8217;onore che m&#8217;&#232; dovuto? E se son Signore, dov&#8217;&#232; il timore che m&#8217;appartiene? Dice l&#8217;Eterno degli eserciti a voi, o sacerdoti, che sprezzate il mio nome, e che pur dite: "In che abbiamo sprezzato il tuo nome?"</p> 
<p><A NAME="an_1:7">1:7</A>&nbsp;Voi offrite sul mio altare cibi contaminati, e dite: "In che t&#8217;abbiam contaminato?" L&#8217;avete fatto col dire: "La mensa dell&#8217;Eterno &#232; spregevole".</p> 
<p><A NAME="an_1:8">1:8</A>&nbsp;Quand&#8217;offrite una bestia cieca per immolarla non &#232; male? quando ne offrite una zoppa o malata, non &#232; male? Presentala dunque al tuo governatore! Te ne sar&#224; egli grato? Avr&#224; egli de&#8217; riguardi per la tua persona? dice l&#8217;Eterno degli eserciti.</p> 
<p><A NAME="an_1:9">1:9</A>&nbsp;Ora dunque, implorate pure il favore di Dio, perch&#8217;egli abbia piet&#224; di noi! Sono le vostre mani quelle che han fatto ci&#242;; e avrebbe egli, riguardo alla persona di alcuno di voi? dice l&#8217;Eterno degli eserciti.</p> 
<p><A NAME="an_1:10">1:10</A>&nbsp;Oh ci fosse pur qualcuno di voi che chiudesse le porte! Voi non accendereste invano il fuoco sul mio altare! Io non prendo alcun piacere in voi, dice l&#8217;Eterno degli eserciti, e le offerte delle vostre mani io non le gradisco.</p> 
<p><A NAME="an_1:11">1:11</A>&nbsp;Poich&#233; dal sol levante fino al ponente grande &#232; il mio nome fra le nazioni, e in ogni luogo s&#8217;offrono al mio nome profumo e oblazioni pure; poich&#233; grande &#232; il mio nome fra le nazioni, dice l&#8217;Eterno degli eserciti.</p> 
<p><A NAME="an_1:12">1:12</A>&nbsp;Ma voi lo profanate, col dire: "La mensa dell&#8217;Eterno &#232; contaminata, e ci&#242; che rende, come alimento, &#232; cosa di nessun conto".</p> 
<p><A NAME="an_1:13">1:13</A>&nbsp;Voi dite pure: "Ah, che fatica!" e la trattate con disprezzo, dice l&#8217;Eterno degli eserciti. E menate vittime rubate, zoppe o malate, e queste sono le offerte che fate! Potrei io gradirle dalle vostre mani? dice l&#8217;Eterno.</p> 
<p><A NAME="an_1:14">1:14</A>&nbsp;Maledetto il fraudolento che ha nel suo gregge un maschio, e vota e offre in sacrifizio all&#8217;Eterno una bestia difettosa! Poich&#233; io sono un re grande, dice l&#8217;Eterno degli eserciti, e il mio nome &#232; tremendo fra le nazioni.</p> 
<p><A NAME="an_2:1">2:1</A>&nbsp;E ora, questo comandamento &#232; per voi, o sacerdoti!</p> 
<p><A NAME="an_2:2">2:2</A>&nbsp;Se non date ascolto, se non prendete a cuore di dar gloria al mio nome, dice l&#8217;Eterno degli eserciti, io mander&#242; su voi la maledizione, e maledir&#242; le vostre benedizioni; s&#236;, gi&#224; le ho maledette perch&#233; non prendete la cosa a cuore.</p> 
<p><A NAME="an_2:3">2:3</A>&nbsp;Ecco, io sgrider&#242; le vostre semente perch&#233; non producano, vi getter&#242; degli escrementi in faccia, gli escrementi delle vittime offerte nelle vostre feste, e voi sarete portati fuori con essi.</p> 
<p><A NAME="an_2:4">2:4</A>&nbsp;Allora saprete ch&#8217;io v&#8217;ho mandato questo comandamento affinch&#233; il mio patto con Levi sussista, dice l&#8217;Eterno degli eserciti.</p> 
<p><A NAME="an_2:5">2:5</A>&nbsp;Il mio patto con lui era un patto di vita e di pace, cose ch&#8217;io gli detti, perch&#233; mi temesse; ed ei mi temette, e trem&#242; dinanzi al mio nome.</p> 
<p><A NAME="an_2:6">2:6</A>&nbsp;La legge di verit&#224; era nella sua bocca, e non si trovava perversit&#224; sulle sue labbra; camminava con me nella pace e nella rettitudine, e molti ne ritrasse dall&#8217;iniquit&#224;.</p> 
<p><A NAME="an_2:7">2:7</A>&nbsp;Poich&#233; le labbra del sacerdote son le guardiane della scienza, e dalla sua bocca uno cerca la legge, perch&#8217;egli &#232; il messaggero dell&#8217;Eterno degli eserciti.</p> 
<p><A NAME="an_2:8">2:8</A>&nbsp;Ma voi vi siete sviati, avete fatto intoppar molti nella legge, avete violato il patto di Levi, dice l&#8217;Eterno degli eserciti.</p> 
<p><A NAME="an_2:9">2:9</A>&nbsp;E io pure vi rendo spregevoli e abietti agli occhi di tutto il popolo, perch&#233; non osservate le mie vie, e avete de&#8217; riguardi personali quando applicate la legge.</p> 
<p><A NAME="an_2:10">2:10</A>&nbsp;Non abbiam noi tutti uno stesso padre? Non ci ha creati uno stesso Dio? Perch&#233; dunque siamo perfidi l&#8217;uno verso l&#8217;altro profanando il patto dei nostri padri?</p> 
<p><A NAME="an_2:11">2:11</A>&nbsp;Giuda agisce perfidamente, e l&#8217;abominazione si commette in Israele e in Gerusalemme; perch&#233; Giuda profana ci&#242; ch&#8217;&#232; santo all&#8217;Eterno, ci&#242; ch&#8217;Egli ama, e sposa figliuole di d&#232;i stranieri.</p> 
<p><A NAME="an_2:12">2:12</A>&nbsp;A colui che fa questo l&#8217;Eterno sterminer&#224; dalle tende di Giacobbe chi veglia e chi risponde, e chi offre l&#8217;oblazione all&#8217;Eterno degli eserciti!</p> 
<p><A NAME="an_2:13">2:13</A>&nbsp;Ed ecco un&#8217;altra cosa che voi fate: coprite l&#8217;altare dell&#8217;Eterno di lacrime, di pianto e di gemiti, in guisa ch&#8217;egli non bada pi&#249; alle offerte e non le accetta con gradimento dalle vostre mani.</p> 
<p><A NAME="an_2:14">2:14</A>&nbsp;Eppure dite: "Perch&#233;?" Perch&#233; l&#8217;Eterno &#232; testimonio fra te e la moglie della tue giovinezza, verso la quali ti conduci perfidamente, bench&#8217;ella sia la tua compagna, la moglie alla quale sei legato da un patto.</p> 
<p><A NAME="an_2:15">2:15</A>&nbsp;Ma, direte voi, non ve n&#8217;&#232; uno che fece cos&#236;? E nondimeno, lo spirito rimase in lui. Ma perch&#233; quell&#8217;uno lo fece? Perch&#233; cercava la progenie promessagli da Dio. Badate dunque allo spirito vostro, e niuno agisca perfidamente verso la moglie della sua giovinezza.</p> 
<p><A NAME="an_2:16">2:16</A>&nbsp;Poich&#233; io odio il ripudio, dice l&#8217;Eterno, l&#8217;Iddio d&#8217;Israele; e chi ripudia copre di violenza la sua veste, dice l&#8217;Eterno degli eserciti. Badate dunque allo spirito vostro, e non agite perfidamente.</p> 
<p><A NAME="an_2:17">2:17</A>&nbsp;Voi stancate l&#8217;Eterno con le vostre parole, eppur dite: "In che lo stanchiamo noi?" In questo, che dite: "Chiunque fa il male &#232; gradito all&#8217;Eterno, il quale prende piacere in lui!" o quando dite: "Dov&#8217;&#232; l&#8217;Iddio di giustizia?"</p> 
<p><A NAME="an_3:1">3:1</A>&nbsp;Ecco, io vi mando il mio messaggero; egli preparer&#224; la via davanti a me. E subito il Signore, che voi cercate, l&#8217;Angelo del patto, che voi bramate, entrer&#224; nel suo tempio. Ecco ei viene, dice l&#8217;Eterno degli eserciti;</p> 
<p><A NAME="an_3:2">3:2</A>&nbsp;e chi potr&#224; sostenere il giorno della sua venuta? Chi potr&#224; rimanere in pi&#232; quand&#8217;egli apparir&#224;? Poich&#8217;egli &#232; come un fuoco d&#8217;affinatore, come la potassa dei lavatori di panni.</p> 
<p><A NAME="an_3:3">3:3</A>&nbsp;Egli si seder&#224;, affinando e purificando l&#8217;argento; e purificher&#224; i figliuoli di Levi, e li depurer&#224; come si fa dell&#8217;oro e dell&#8217;argento, ed essi offriranno all&#8217;Eterno offerte con giustizia.</p> 
<p><A NAME="an_3:4">3:4</A>&nbsp;Allora l&#8217;offerta di Giuda e di Gerusalemme sar&#224; gradevole all&#8217;Eterno, come ne&#8217; giorni antichi, come negli anni di prima.</p> 
<p><A NAME="an_3:5">3:5</A>&nbsp;E io m&#8217;accoster&#242; a voi per il giudizio, e, senza indugio, io sar&#242; testimonio contro gl&#8217;incantatori, contro gli adulteri, contro quelli che giurano il falso, contro quelli che frodano l&#8217;operaio del suo salario, che opprimono la vedova e l&#8217;orfano, che fanno torto allo straniero, e non temono me, dice l&#8217;Eterno degli eserciti.</p> 
<p><A NAME="an_3:6">3:6</A>&nbsp;Poich&#233; io, l&#8217;Eterno, non muto; e perci&#242; voi, o figliuoli di Giacobbe, non siete consumati.</p> 
<p><A NAME="an_3:7">3:7</A>&nbsp;Fin dai giorni de&#8217; vostri padri voi vi siete scostati dalle mie prescrizioni, e non le avete osservate. Tornate a me, ed io torner&#242; a voi, dice l&#8217;Eterno degli eserciti. Ma voi dite: "In che dobbiam tornare?"</p> 
<p><A NAME="an_3:8">3:8</A>&nbsp;L&#8217;uomo dev&#8217;egli derubare Iddio? Eppure voi mi derubate. Ma voi dite: "In che t&#8217;abbiam noi derubato?" Nelle decime e nelle offerte.</p> 
<p><A NAME="an_3:9">3:9</A>&nbsp;Voi siete colpiti di maledizione, perch&#233; mi derubate, voi, tutta quanta la nazione!</p> 
<p><A NAME="an_3:10">3:10</A>&nbsp;Portate tutte le decime alla casa del tesoro, perch&#233; vi sia del cibo nella mia casa, e mettetemi alla prova in questo, dice l&#8217;Eterno degli eserciti; e vedrete s&#8217;io non v&#8217;apro le cateratte del cielo e non riverso su voi tanta benedizione che non vi sia pi&#249; dove riporla.</p> 
<p><A NAME="an_3:11">3:11</A>&nbsp;E, per amor vostro, io minaccer&#242; l&#8217;insetto divoratore; ed egli non distrugger&#224; pi&#249; i frutti del vostro suolo, e la vostra vigna non abortir&#224; pi&#249; nella campagna, dice l&#8217;Eterno degli eserciti.</p> 
<p><A NAME="an_3:12">3:12</A>&nbsp;E tutte le nazioni vi diranno beati, perch&#233; sarete un paese di delizie, dice l&#8217;Eterno degli eserciti.</p> 
<p><A NAME="an_3:13">3:13</A>&nbsp;Voi usate parole dure contro di me, dice l&#8217;Eterno. Eppure voi dite: "Che abbiam detto contro di te?"</p> 
<p><A NAME="an_3:14">3:14</A>&nbsp;Voi avete detto: "E&#8217; vano servire Iddio; e che abbiam guadagnato a osservare le sue prescrizioni, e ad andare vestiti a lutto a motivo dell&#8217;Eterno degli eserciti?</p> 
<p><A NAME="an_3:15">3:15</A>&nbsp;Ora dunque noi proclamiam beati i superbi; s&#236;, quelli che operano malvagiamente prosperano; s&#236;, tentano Dio, e scampano!"</p> 
<p><A NAME="an_3:16">3:16</A>&nbsp;Allora quelli che temono l&#8217;Eterno si son parlati l&#8217;un all&#8217;altro e l&#8217;Eterno &#232; stato attento ed ha ascoltato; e un libro &#232; stato scritto davanti a lui, per conservare il ricordo di quelli che temono l&#8217;Eterno e rispettano il suo nome.</p> 
<p><A NAME="an_3:17">3:17</A>&nbsp;Essi saranno, nel giorno ch&#8217;io preparo, saranno la mia propriet&#224; particolare, dice l&#8217;Eterno degli eserciti; e io li risparmier&#242;, come uno risparmia il figlio che lo serve.</p> 
<p><A NAME="an_3:18">3:18</A>&nbsp;E voi vedrete di nuovo la differenza che v&#8217;&#232; fra il giusto e l&#8217;empio, fra colui che serve Dio e colui che non lo serve.</p> 
<p><A NAME="an_4:1">4:1</A>&nbsp;Poich&#233;, ecco, il giorno viene, ardente come una fornace; e tutti i superbi e chiunque opera empiamente saranno come stoppia; e il giorno che viene li divamper&#224;, dice l&#8217;Eterno degli eserciti, e non lascer&#224; loro n&#233; radice n&#233; ramo.</p> 
<p><A NAME="an_4:2">4:2</A>&nbsp;Ma per voi che temete il mio nome si lever&#224; il sole della giustizia, e la guarigione sar&#224; nelle sue ali; e voi uscirete e salterete, come vitelli di stalla.</p> 
<p><A NAME="an_4:3">4:3</A>&nbsp;E calpesterete gli empi, perch&#233; saran come cenere sotto la pianta de&#8217; vostri piedi, nel giorno ch&#8217;io preparo, dice l&#8217;Eterno degli eserciti.</p> 
<p><A NAME="an_4:4">4:4</A>&nbsp;Ricordatevi della legge di Mos&#232;, mio servo, al quale io diedi in Horeb, per tutto Israele, leggi e prescrizioni.</p> 
<p><A NAME="an_4:5">4:5</A>&nbsp;Ecco, io vi mando Elia, il profeta, prima che venga il giorno dell&#8217;Eterno, giorno grande e spaventevole.</p> 
<p><A NAME="an_4:6">4:6</A>&nbsp;Egli ricondurr&#224; il cuore dei padri verso i figliuoli, e il cuore dei figliuoli verso i padri, ond&#8217;io, venendo, non abbia a colpire il paese di sterminio.</p> 
<p><HR>
<CENTER>
<A HREF="mat.htm">Next: Matthew</A></CENTER>
</BODY>
</HTML>
