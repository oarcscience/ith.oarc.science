<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Colossians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="phi.htm">Previous</A>&nbsp;
<A HREF="th1.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Colossians</h3> 
<p><A NAME="an_1:1">1:1</A>&nbsp;Paolo, apostolo di Cristo Ges&#249; per volont&#224; di Dio, e il fratello Timoteo,</p> 
<p><A NAME="an_1:2">1:2</A>&nbsp;ai santi e fedeli fratelli in Cristo che sono in Colosse, grazia a voi e pace da Dio nostro Padre.</p> 
<p><A NAME="an_1:3">1:3</A>&nbsp;Noi rendiamo grazie a Dio, Padre del Signor nostro Ges&#249; Cristo, nelle continue preghiere che facciamo per voi,</p> 
<p><A NAME="an_1:4">1:4</A>&nbsp;avendo udito parlare della vostra fede in Cristo Ges&#249; e dell&#8217;amore che avete per tutti i santi,</p> 
<p><A NAME="an_1:5">1:5</A>&nbsp;a motivo della speranza che vi &#232; riposta nei cieli; speranza che avete da tempo conosciuta mediante la predicazione della verit&#224; del Vangelo</p> 
<p><A NAME="an_1:6">1:6</A>&nbsp;che &#232; pervenuto sino a voi, come sta portando frutto e crescendo in tutto il mondo nel modo che fa pure tra voi dal giorno che udiste e conosceste la grazia di Dio in verit&#224;,</p> 
<p><A NAME="an_1:7">1:7</A>&nbsp;secondo quel che avete imparato da Epafra, il nostro caro compagno di servizio, che &#232; fedel ministro di Cristo per voi,</p> 
<p><A NAME="an_1:8">1:8</A>&nbsp;e che ci ha anche fatto conoscere il vostro amore nello Spirito.</p> 
<p><A NAME="an_1:9">1:9</A>&nbsp;Perci&#242; anche noi, dal giorno che abbiamo ci&#242; udito, non cessiamo di pregare per voi, e di domandare che siate ripieni della profonda conoscenza della volont&#224; di Dio in ogni sapienza e intelligenza spirituale,</p> 
<p><A NAME="an_1:10">1:10</A>&nbsp;affinch&#233; camminiate in modo degno del Signore per piacergli in ogni cosa, portando frutto in ogni opera buona e crescendo nella conoscenza di Dio;</p> 
<p><A NAME="an_1:11">1:11</A>&nbsp;essendo fortificati in ogni forza secondo la potenza della sua gloria, onde possiate essere in tutto pazienti e longanimi;</p> 
<p><A NAME="an_1:12">1:12</A>&nbsp;e rendendo grazie con allegrezza al Padre che vi ha messi in grado di partecipare alla sorte dei santi nella luce.</p> 
<p><A NAME="an_1:13">1:13</A>&nbsp;Egli ci ha riscossi dalla potest&#224; delle tenebre e ci ha trasportati nel regno del suo amato Figliuolo,</p> 
<p><A NAME="an_1:14">1:14</A>&nbsp;nel quale abbiamo la redenzione, la remissione dei peccati;</p> 
<p><A NAME="an_1:15">1:15</A>&nbsp;il quale &#232; l&#8217;immagine dell&#8217;invisibile Iddio, il primogenito d&#8217;ogni creatura;</p> 
<p><A NAME="an_1:16">1:16</A>&nbsp;poich&#233; in lui sono state create tutte le cose, che sono nei cieli e sulla terra; le visibili e le invisibili; siano troni, siano signorie, siano principati, siano potest&#224;; tutte le cose sono state create per mezzo di lui e in vista di lui;</p> 
<p><A NAME="an_1:17">1:17</A>&nbsp;ed egli &#232; avanti ogni cosa, e tutte le cose sussistono in lui.</p> 
<p><A NAME="an_1:18">1:18</A>&nbsp;Ed egli &#232; il capo del corpo, cio&#232; della Chiesa; egli che &#232; il principio, il primogenito dai morti, onde in ogni cosa abbia il primato.</p> 
<p><A NAME="an_1:19">1:19</A>&nbsp;Poich&#233; in lui si compiacque il Padre di far abitare tutta la pienezza</p> 
<p><A NAME="an_1:20">1:20</A>&nbsp;e di riconciliare con s&#233; tutte le cose per mezzo di lui, avendo fatto la pace mediante il sangue della croce d&#8217;esso; per mezzo di lui, dico, tanto le cose che sono sulla terra, quanto quelle che sono nei cieli.</p> 
<p><A NAME="an_1:21">1:21</A>&nbsp;E voi, che gi&#224; eravate estranei e nemici nella vostra mente e nelle vostre opere malvage,</p> 
<p><A NAME="an_1:22">1:22</A>&nbsp;ora Iddio vi ha riconciliati nel corpo della carne di lui, per mezzo della morte d&#8217;esso, per farvi comparire davanti a s&#233; santi e immacolati e irreprensibili,</p> 
<p><A NAME="an_1:23">1:23</A>&nbsp;se pur perseverate nella fede, fondati e saldi, e non essendo smossi dalla speranza dell&#8217;Evangelo che avete udito, che fu predicato in tutta la creazione sotto il cielo, e del quale io, Paolo, sono stato fatto ministro.</p> 
<p><A NAME="an_1:24">1:24</A>&nbsp;Ora io mi rallegro nelle mie sofferenze per voi; e quel che manca alle afflizioni di Cristo lo compio nella mia carne a pro del corpo di lui che &#232; la Chiesa;</p> 
<p><A NAME="an_1:25">1:25</A>&nbsp;della quale io sono stato fatto ministro, secondo l&#8217;ufficio datomi da Dio per voi di annunziare nella sua pienezza la parola di Dio,</p> 
<p><A NAME="an_1:26">1:26</A>&nbsp;cio&#232;, il mistero, che &#232; stato occulto da tutti i secoli e da tutte le generazioni, ma che ora &#232; stato manifestato ai santi di lui;</p> 
<p><A NAME="an_1:27">1:27</A>&nbsp;ai quali Iddio ha voluto far conoscere qual sia la ricchezza della gloria di questo mistero fra i Gentili, che &#232; Cristo in voi, speranza della gloria;</p> 
<p><A NAME="an_1:28">1:28</A>&nbsp;il quale noi proclamiamo, ammonendo ciascun uomo e ciascun uomo ammaestrando in ogni sapienza, affinch&#233; presentiamo ogni uomo, perfetto in Cristo.</p> 
<p><A NAME="an_1:29">1:29</A>&nbsp;A questo fine io m&#8217;affatico, combattendo secondo l&#8217;energia sua, che opera in me con potenza.</p> 
<p><A NAME="an_2:1">2:1</A>&nbsp;Poich&#233; desidero che sappiate qual arduo combattimento io sostengo per voi e per quelli di Laodicea e per tutti quelli che non hanno veduto la mia faccia;</p> 
<p><A NAME="an_2:2">2:2</A>&nbsp;affinch&#233; siano confortati nei loro cuori essendo stretti insieme dall&#8217;amore, mirando a tutte le ricchezze della piena certezza dell&#8217;intelligenza, per giungere alla completa conoscenza del mistero di Dio:</p> 
<p><A NAME="an_2:3">2:3</A>&nbsp;cio&#232; di Cristo, nel quale tutti i tesori della sapienza e della conoscenza sono nascosti.</p> 
<p><A NAME="an_2:4">2:4</A>&nbsp;Questo io dico affinch&#233; nessuno v&#8217;inganni con parole seducenti,</p> 
<p><A NAME="an_2:5">2:5</A>&nbsp;perch&#233;, sebbene sia assente di persona, pure son con voi in ispirito, rallegrandomi e mirando il vostro ordine e la fermezza della vostra fede in Cristo.</p> 
<p><A NAME="an_2:6">2:6</A>&nbsp;Come dunque avete ricevuto Cristo Ges&#249; il Signore, cos&#236; camminate uniti a lui,</p> 
<p><A NAME="an_2:7">2:7</A>&nbsp;essendo radicati ed edificati in lui e confermati nella fede, come v&#8217;&#232; stato insegnato, e abbondando in azioni di grazie.</p> 
<p><A NAME="an_2:8">2:8</A>&nbsp;Guardate che non vi sia alcuno che faccia di voi sua preda con la filosofia e con vanit&#224; ingannatrice secondo la tradizione degli uomini, gli elementi del mondo, e non secondo Cristo;</p> 
<p><A NAME="an_2:9">2:9</A>&nbsp;poich&#233; in lui abita corporalmente tutta la pienezza della Deit&#224;,</p> 
<p><A NAME="an_2:10">2:10</A>&nbsp;e in lui voi avete tutto pienamente. Egli &#232; il capo d&#8217;ogni principato e d&#8217;ogni potest&#224;;</p> 
<p><A NAME="an_2:11">2:11</A>&nbsp;in lui voi siete anche stati circoncisi d&#8217;una circoncisione non fatta da mano d&#8217;uomo, ma della circoncisione di Cristo, che consiste nello spogliamento del corpo della carne:</p> 
<p><A NAME="an_2:12">2:12</A>&nbsp;essendo stati con lui sepolti nel battesimo, nel quale siete anche stati risuscitati con lui mediante la fede nella potenza di Dio che ha risuscitato lui dai morti.</p> 
<p><A NAME="an_2:13">2:13</A>&nbsp;E voi, che eravate morti ne&#8217; falli e nella incirconcisione della vostra carne, voi, dico, Egli ha vivificati con lui, avendoci perdonato tutti i falli,</p> 
<p><A NAME="an_2:14">2:14</A>&nbsp;avendo cancellato l&#8217;atto accusatore scritto in precetti, il quale ci era contrario; e quell&#8217;atto ha tolto di mezzo, inchiodandolo sulla croce;</p> 
<p><A NAME="an_2:15">2:15</A>&nbsp;e avendo spogliato i principati e le potest&#224; ne ha fatto un pubblico spettacolo, trionfando su di loro per mezzo della croce.</p> 
<p><A NAME="an_2:16">2:16</A>&nbsp;Nessuno dunque vi giudichi quanto al mangiare o al bere, o rispetto a feste, o a noviluni o a sabati,</p> 
<p><A NAME="an_2:17">2:17</A>&nbsp;che sono l&#8217;ombra di cose che doveano avvenire; ma il corpo &#232; di Cristo.</p> 
<p><A NAME="an_2:18">2:18</A>&nbsp;Nessuno a suo talento vi defraudi del vostro premio per via d&#8217;umilt&#224; e di culto degli angeli affidandosi alle proprie visioni, gonfiato di vanit&#224; dalla sua mente carnale,</p> 
<p><A NAME="an_2:19">2:19</A>&nbsp;e non attenendosi al Capo, dal quale tutto il corpo, ben fornito e congiunto insieme per via delle giunture e articolazioni, prende l&#8217;accrescimento che viene da Dio.</p> 
<p><A NAME="an_2:20">2:20</A>&nbsp;Se siete morti con Cristo agli elementi del mondo, perch&#233;, come se viveste nel mondo, vi lasciate imporre de&#8217; precetti, quali:</p> 
<p><A NAME="an_2:21">2:21</A>&nbsp;Non toccare, non assaggiare, non maneggiare</p> 
<p><A NAME="an_2:22">2:22</A>&nbsp;(cose tutte destinate a perire con l&#8217;uso), secondo i comandamenti e le dottrine degli uomini?</p> 
<p><A NAME="an_2:23">2:23</A>&nbsp;Quelle cose hanno, &#232; vero, riputazione di sapienza per quel tanto che &#232; in esse di culto volontario, di umilt&#224;, e di austerit&#224; nel trattare il corpo; ma non hanno alcun valore e servon solo a soddisfare la carne.</p> 
<p><A NAME="an_3:1">3:1</A>&nbsp;Se dunque voi siete stati risuscitati con Cristo, cercate le cose di sopra dove Cristo &#232; seduto alla destra di Dio.</p> 
<p><A NAME="an_3:2">3:2</A>&nbsp;Abbiate l&#8217;animo alle cose di sopra, non a quelle che son sulla terra;</p> 
<p><A NAME="an_3:3">3:3</A>&nbsp;poich&#233; voi moriste, e la vita vostra &#232; nascosta con Cristo in Dio.</p> 
<p><A NAME="an_3:4">3:4</A>&nbsp;Quando Cristo, la vita nostra, sar&#224; manifestato, allora anche voi sarete con lui manifestati in gloria.</p> 
<p><A NAME="an_3:5">3:5</A>&nbsp;Fate dunque morire le vostre membra che son sulla terra: fornicazione, impurit&#224;, lussuria, mala concupiscenza e cupidigia, la quale &#232; idolatria.</p> 
<p><A NAME="an_3:6">3:6</A>&nbsp;Per queste cose viene l&#8217;ira di Dio sui figliuoli della disubbidienza;</p> 
<p><A NAME="an_3:7">3:7</A>&nbsp;e in quelle camminaste un tempo anche voi, quando vivevate in esse.</p> 
<p><A NAME="an_3:8">3:8</A>&nbsp;Ma ora deponete anche voi tutte queste cose: ira, collera, malignit&#224;, maldicenza, e non vi escano di bocca parole disoneste.</p> 
<p><A NAME="an_3:9">3:9</A>&nbsp;Non mentite gli uni agli altri,</p> 
<p><A NAME="an_3:10">3:10</A>&nbsp;giacch&#233; avete svestito l&#8217;uomo vecchio con i suoi atti e rivestito il nuovo, che si va rinnovando in conoscenza ad immagine di Colui che l&#8217;ha creato.</p> 
<p><A NAME="an_3:11">3:11</A>&nbsp;Qui non c&#8217;&#232; Greco e Giudeo, circoncisione e incirconcisione, barbaro, Scita, schiavo, libero, ma Cristo &#232; in ogni cosa e in tutti.</p> 
<p><A NAME="an_3:12">3:12</A>&nbsp;Vestitevi dunque, come eletti di Dio, santi ed amati, di tenera compassione, di benignit&#224;, di umilt&#224;, di dolcezza, di longanimit&#224;;</p> 
<p><A NAME="an_3:13">3:13</A>&nbsp;sopportandovi gli uni gli altri e perdonandovi a vicenda, se uno ha di che dolersi d&#8217;un altro. Come il Signore vi ha perdonati, cos&#236; fate anche voi.</p> 
<p><A NAME="an_3:14">3:14</A>&nbsp;E sopra tutte queste cose vestitevi della carit&#224; che &#232; il vincolo della perfezione.</p> 
<p><A NAME="an_3:15">3:15</A>&nbsp;E la pace di Cristo, alla quale siete stati chiamati per essere un sol corpo, regni nei vostri cuori; e siate riconoscenti.</p> 
<p><A NAME="an_3:16">3:16</A>&nbsp;La parola di Cristo abiti in voi doviziosamente; ammaestrandovi ed ammonendovi gli uni gli altri con ogni sapienza, cantando di cuore a Dio, sotto l&#8217;impulso della grazia, salmi, inni, e cantici spirituali.</p> 
<p><A NAME="an_3:17">3:17</A>&nbsp;E qualunque cosa facciate, in parola o in opera, fate ogni cosa nel nome del Signor Ges&#249;, rendendo grazie a Dio Padre per mezzo di lui.</p> 
<p><A NAME="an_3:18">3:18</A>&nbsp;Mogli, siate soggette ai vostri mariti, come si conviene nel Signore.</p> 
<p><A NAME="an_3:19">3:19</A>&nbsp;Mariti, amate le vostre mogli, e non v&#8217;inasprite contro a loro.</p> 
<p><A NAME="an_3:20">3:20</A>&nbsp;Figliuoli, ubbidite ai vostri genitori in ogni cosa, poich&#233; questo &#232; accettevole al Signore.</p> 
<p><A NAME="an_3:21">3:21</A>&nbsp;Padri, non irritate i vostri figliuoli, affinch&#233; non si scoraggino.</p> 
<p><A NAME="an_3:22">3:22</A>&nbsp;Servi, ubbidite in ogni cosa ai vostri padroni secondo la carne; non servendoli soltanto quando vi vedono come per piacere agli uomini, ma con semplicit&#224; di cuore, temendo il Signore.</p> 
<p><A NAME="an_3:23">3:23</A>&nbsp;Qualunque cosa facciate, operate di buon animo, come per il Signore e non per gli uomini;</p> 
<p><A NAME="an_3:24">3:24</A>&nbsp;sapendo che dal Signore riceverete per ricompensa l&#8217;eredit&#224;.</p> 
<p><A NAME="an_3:25">3:25</A>&nbsp;Servite a Cristo il Signore! Poich&#233; chi fa torto ricever&#224; la retribuzione del torto che avr&#224; fatto; e non ci son riguardi personali.</p> 
<p><A NAME="an_4:1">4:1</A>&nbsp;Padroni, date ai vostri servi ci&#242; che &#232; giusto ed equo, sapendo che anche voi avete un Padrone nel cielo.</p> 
<p><A NAME="an_4:2">4:2</A>&nbsp;Perseverate nella preghiera, vegliando in essa con rendimento di grazie;</p> 
<p><A NAME="an_4:3">4:3</A>&nbsp;pregando in pari tempo anche per noi, affinch&#233; Iddio ci apra una porta per la Parola onde possiamo annunziare il mistero di Cristo, a cagion del quale io mi trovo anche prigione;</p> 
<p><A NAME="an_4:4">4:4</A>&nbsp;e che io lo faccia conoscere, parlandone come debbo.</p> 
<p><A NAME="an_4:5">4:5</A>&nbsp;Conducetevi con saviezza verso quelli di fuori, approfittando delle opportunit&#224;.</p> 
<p><A NAME="an_4:6">4:6</A>&nbsp;Il vostro parlare sia sempre con grazia, condito con sale, per sapere come dovete rispondere a ciascuno.</p> 
<p><A NAME="an_4:7">4:7</A>&nbsp;Tutte le cose mie ve le far&#224; sapere Tichico, il caro fratello e fedel ministro e mio compagno di servizio nel Signore.</p> 
<p><A NAME="an_4:8">4:8</A>&nbsp;Ve l&#8217;ho mandato appunto per questo: affinch&#233; sappiate lo stato nostro ed egli consoli i vostri cuori;</p> 
<p><A NAME="an_4:9">4:9</A>&nbsp;e con lui ho mandato il fedele e caro fratello Onesimo, che &#232; dei vostri. Essi vi faranno sapere tutte le cose di qua.</p> 
<p><A NAME="an_4:10">4:10</A>&nbsp;Vi salutano Aristarco, il mio compagno di prigione, e Marco, il cugino di Barnaba (intorno al quale avete ricevuto degli ordini; se viene da voi, accoglietelo), e Ges&#249;, detto Giusto, i quali sono della circoncisione;</p> 
<p><A NAME="an_4:11">4:11</A>&nbsp;e fra questi sono i soli miei collaboratori per il regno di Dio, che mi siano stati di conforto.</p> 
<p><A NAME="an_4:12">4:12</A>&nbsp;Epafra, che &#232; dei vostri e servo di Cristo Ges&#249;, vi saluta. Egli lotta sempre per voi nelle sue preghiere affinch&#233; perfetti e pienamente accertati stiate fermi in tutta la volont&#224; di Dio.</p> 
<p><A NAME="an_4:13">4:13</A>&nbsp;Poich&#233; io gli rendo questa testimonianza ch&#8217;egli si d&#224; molta pena per voi e per quelli di Laodicea e per quelli di Jerapoli.</p> 
<p><A NAME="an_4:14">4:14</A>&nbsp;Luca, il medico diletto, e Dema vi salutano.</p> 
<p><A NAME="an_4:15">4:15</A>&nbsp;Salutate i fratelli che sono in Laodicea, e Ninfa e la chiesa che &#232; in casa sua.</p> 
<p><A NAME="an_4:16">4:16</A>&nbsp;E quando questa epistola sar&#224; stata letta fra voi, fate che sia letta anche nella chiesa dei Laodicesi, e che anche voi leggiate quella che vi sar&#224; mandata da Laodicea.</p> 
<p><A NAME="an_4:17">4:17</A>&nbsp;E dite ad Archippo: Bada al ministerio che hai ricevuto nel Signore, per adempierlo.</p> 
<p><A NAME="an_4:18">4:18</A>&nbsp;Il saluto &#232; di mia propria mano, di me, Paolo. Ricordatevi delle mie catene. La grazia sia con voi.</p> 
<p><HR>
<CENTER>
<A HREF="th1.htm">Next: 1 Thessalonians</A></CENTER>
</BODY>
</HTML>
