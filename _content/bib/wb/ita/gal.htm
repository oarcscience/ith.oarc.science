<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Galatians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="co2">Previous</A>&nbsp;
<A HREF="eph">Next</A>&nbsp;
</CENTER>
<HR>
</p> <h3 align="center" align="center">Italian Bible: Galatians</h3> 
<p><A NAME="an_1:1">1:1</A>&nbsp;Paolo, apostolo (non dagli uomini n&#233; per mezzo d&#8217;alcun uomo, ma per mezzo di Ges&#249; Cristo e di Dio Padre che l&#8217;ha risuscitato dai morti),</p> 
<p><A NAME="an_1:2">1:2</A>&nbsp;e tutti i fratelli che sono meco, alle chiese della Galazia;</p> 
<p><A NAME="an_1:3">1:3</A>&nbsp;grazia a voi e pace da Dio Padre e dal Signor nostro Ges&#249; Cristo,</p> 
<p><A NAME="an_1:4">1:4</A>&nbsp;che ha dato se stesso per i nostri peccati affin di strapparci al presente secolo malvagio, secondo la volont&#224; del nostro Dio e Padre,</p> 
<p><A NAME="an_1:5">1:5</A>&nbsp;al quale sia la gloria n&#233; secoli dei secoli. Amen.</p> 
<p><A NAME="an_1:6">1:6</A>&nbsp;Io mi maraviglio che cos&#236; presto voi passiate da Colui che vi ha chiamati mediante la grazia di Cristo, a un altro vangelo.</p> 
<p><A NAME="an_1:7">1:7</A>&nbsp;Il quale poi non &#232; un altro vangelo; ma ci sono alcuni che vi turbano e vogliono sovvertire l&#8217;Evangelo di Cristo.</p> 
<p><A NAME="an_1:8">1:8</A>&nbsp;Ma quand&#8217;anche noi, quand&#8217;anche un angelo dal cielo vi annunziasse un vangelo diverso da quello che v&#8217;abbiamo annunziato, sia egli anatema.</p> 
<p><A NAME="an_1:9">1:9</A>&nbsp;Come l&#8217;abbiamo detto prima d&#8217;ora, torno a ripeterlo anche adesso: se alcuno vi annunzia un vangelo diverso da quello che avete ricevuto, sia anatema.</p> 
<p><A NAME="an_1:10">1:10</A>&nbsp;Vado io forse cercando di conciliarmi il favore degli uomini, ovvero quello di Dio? O cerco io di piacere agli uomini? Se cercassi ancora di piacere agli uomini, non sarei servitore di Cristo.</p> 
<p><A NAME="an_1:11">1:11</A>&nbsp;E invero, fratelli, io vi dichiaro che l&#8217;Evangelo da me annunziato non &#232; secondo l&#8217;uomo;</p> 
<p><A NAME="an_1:12">1:12</A>&nbsp;poich&#233; io stesso non l&#8217;ho ricevuto n&#233; l&#8217;ho imparato da alcun uomo, ma l&#8217;ho ricevuto per rivelazione di Ges&#249; Cristo.</p> 
<p><A NAME="an_1:13">1:13</A>&nbsp;Difatti voi avete udito quale sia stata la mia condotta nel passato, quando ero nel giudaismo; come perseguitavo a tutto potere la Chiesa di Dio e la devastavo,</p> 
<p><A NAME="an_1:14">1:14</A>&nbsp;e mi segnalavo nel giudaismo pi&#249; di molti della mia et&#224; fra i miei connazionali, essendo estremamente zelante delle tradizioni dei miei padri.</p> 
<p><A NAME="an_1:15">1:15</A>&nbsp;Ma quando Iddio, che m&#8217;aveva appartato fin dal seno di mia madre e m&#8217;ha chiamato mediante la sua grazia, si compiacque</p> 
<p><A NAME="an_1:16">1:16</A>&nbsp;di rivelare in me il suo Figliuolo perch&#8217;io lo annunziassi fra i Gentili, io non mi consigliai con carne e sangue,</p> 
<p><A NAME="an_1:17">1:17</A>&nbsp;e non salii a Gerusalemme da quelli che erano stati apostoli prima di me, ma subito me ne andai in Arabia; quindi tornai di nuovo a Damasco.</p> 
<p><A NAME="an_1:18">1:18</A>&nbsp;Di poi, in capo a tre anni, salii a Gerusalemme per visitar Cefa, e stetti da lui quindici giorni;</p> 
<p><A NAME="an_1:19">1:19</A>&nbsp;e non vidi alcun altro degli apostoli; ma solo Giacomo, il fratello del Signore.</p> 
<p><A NAME="an_1:20">1:20</A>&nbsp;Ora, circa le cose che vi scrivo, ecco, nel cospetto di Dio vi dichiaro che non mentisco.</p> 
<p><A NAME="an_1:21">1:21</A>&nbsp;Poi venni nelle contrade della Siria e della Cilicia;</p> 
<p><A NAME="an_1:22">1:22</A>&nbsp;ma ero sconosciuto, di persona, alle chiese della Giudea, che sono in Cristo;</p> 
<p><A NAME="an_1:23">1:23</A>&nbsp;esse sentivan soltanto dire: colui che gi&#224; ci perseguitava, ora predica la fede, che altra volta cercava di distruggere.</p> 
<p><A NAME="an_1:24">1:24</A>&nbsp;E per causa mia glorificavano Iddio.</p> 
<p><A NAME="an_2:1">2:1</A>&nbsp;Poi, passati quattordici anni, salii di nuovo a Gerusalemme con Barnaba, prendendo anche Tito con me.</p> 
<p><A NAME="an_2:2">2:2</A>&nbsp;E vi salii in seguito ad una rivelazione, ed esposi loro l&#8217;Evangelo che io predico fra i Gentili, ma lo esposi privatamente ai pi&#249; ragguardevoli, onde io non corressi o non avessi corso in vano.</p> 
<p><A NAME="an_2:3">2:3</A>&nbsp;Ma neppur Tito, che era con me, ed era greco, fu costretto a farsi circoncidere;</p> 
<p><A NAME="an_2:4">2:4</A>&nbsp;e questo a cagione dei falsi fratelli, introdottisi di soppiatto, i quali s&#8217;erano insinuati fra noi per spiare la libert&#224; che abbiamo in Cristo Ges&#249;, col fine di ridurci in servit&#249;.</p> 
<p><A NAME="an_2:5">2:5</A>&nbsp;Alle imposizioni di costoro noi non cedemmo neppur per un momento, affinch&#233; la verit&#224; del Vangelo rimanesse ferma tra voi.</p> 
<p><A NAME="an_2:6">2:6</A>&nbsp;Ma quelli che godono di particolare considerazione (quali gi&#224; siano stati a me non importa; Iddio non ha riguardi personali), quelli, dico, che godono maggior considerazione non m&#8217;imposero nulla di pi&#249;;</p> 
<p><A NAME="an_2:7">2:7</A>&nbsp;anzi, quando videro che a me era stata affidata la evangelizzazione degli incirconcisi, come a Pietro quella de&#8217; circoncisi</p> 
<p><A NAME="an_2:8">2:8</A>&nbsp;(poich&#233; Colui che avea operato in Pietro per farlo apostolo della circoncisione aveva anche operato in me per farmi apostolo dei Gentili),</p> 
<p><A NAME="an_2:9">2:9</A>&nbsp;e quando conobbero la grazia che m&#8217;era stata accordata, Giacomo e Cefa e Giovanni, che son reputati colonne, dettero a me ed a Barnaba la mano d&#8217;associazione perch&#233; noi andassimo ai Gentili, ed essi ai circoncisi;</p> 
<p><A NAME="an_2:10">2:10</A>&nbsp;soltanto ci raccomandarono di ricordarci dei poveri; e questo mi sono studiato di farlo.</p> 
<p><A NAME="an_2:11">2:11</A>&nbsp;Ma quando Cefa fu venuto ad Antiochia, io gli resistei in faccia perch&#8217;egli era da condannare.</p> 
<p><A NAME="an_2:12">2:12</A>&nbsp;Difatti, prima che fossero venuti certuni provenienti da Giacomo, egli mangiava coi Gentili; ma quando costoro furono arrivati, egli prese a ritrarsi e a separarsi per timor di quelli della circoncisione.</p> 
<p><A NAME="an_2:13">2:13</A>&nbsp;E gli altri Giudei si misero a simulare anch&#8217;essi con lui; talch&#233; perfino Barnaba fu trascinato dalla loro simulazione.</p> 
<p><A NAME="an_2:14">2:14</A>&nbsp;Ma quando vidi che non procedevano con dirittura rispetto alla verit&#224; del Vangelo, io dissi a Cefa in presenza di tutti: se tu, che sei Giudeo, vivi alla Gentile e non alla giudaica, come mai costringi i Gentili a giudaizzare?</p> 
<p><A NAME="an_2:15">2:15</A>&nbsp;Noi che siam Giudei di nascita e non peccatori di fra i Gentili,</p> 
<p><A NAME="an_2:16">2:16</A>&nbsp;avendo pur nondimeno riconosciuto che l&#8217;uomo non &#232; giustificato per le opere della legge ma lo &#232; soltanto per mezzo della fede in Cristo Ges&#249;, abbiamo anche noi creduto in Cristo Ges&#249; affin d&#8217;esser giustificati per la fede in Cristo e non per le opere della legge, poich&#233; per le opere della legge nessuna carne sar&#224; giustificata.</p> 
<p><A NAME="an_2:17">2:17</A>&nbsp;Ma se nel cercare d&#8217;esser giustificati in Cristo, siamo anche noi trovati peccatori, Cristo &#232; Egli un ministro di peccato? Cos&#236; non sia.</p> 
<p><A NAME="an_2:18">2:18</A>&nbsp;Perch&#233; se io riedifico le cose che ho distrutte, mi dimostro trasgressore.</p> 
<p><A NAME="an_2:19">2:19</A>&nbsp;Poich&#233; per mezzo della legge io sono morto alla legge per vivere a Dio.</p> 
<p><A NAME="an_2:20">2:20</A>&nbsp;Sono stato crocifisso con Cristo, e non son pi&#249; io che vivo, ma &#232; Cristo che vive in me; e la vita che vivo ora nella carne, la vivo nella fede nel Figliuol di Dio il quale m&#8217;ha amato, e ha dato se stesso per me.</p> 
<p><A NAME="an_2:21">2:21</A>&nbsp;Io non annullo la grazia di Dio; perch&#233; se la giustizia si ottiene per mezzo della legge, Cristo &#232; dunque morto inutilmente.</p> 
<p><A NAME="an_3:1">3:1</A>&nbsp;O Galati insensati, chi v&#8217;ha ammaliati, voi, dinanzi agli occhi dei quali Ges&#249; Cristo crocifisso &#232; stato ritratto al vivo?</p> 
<p><A NAME="an_3:2">3:2</A>&nbsp;Questo soltanto desidero sapere da voi: avete voi ricevuto lo Spirito per la via delle opere della legge o per la predicazione della fede?</p> 
<p><A NAME="an_3:3">3:3</A>&nbsp;Siete voi cos&#236; insensati? Dopo aver cominciato con lo Spirito, volete ora raggiungere la perfezione con la carne?</p> 
<p><A NAME="an_3:4">3:4</A>&nbsp;Avete voi sofferto tante cose invano? se pure &#232; proprio invano.</p> 
<p><A NAME="an_3:5">3:5</A>&nbsp;Colui dunque che vi somministra lo Spirito ed opera fra voi dei miracoli, lo fa Egli per la via delle opere della legge o per la predicazione della fede?</p> 
<p><A NAME="an_3:6">3:6</A>&nbsp;Siccome Abramo credette a Dio e ci&#242; gli fu messo in conto di giustizia,</p> 
<p><A NAME="an_3:7">3:7</A>&nbsp;riconoscete anche voi che coloro i quali hanno la fede, son figliuoli d&#8217;Abramo.</p> 
<p><A NAME="an_3:8">3:8</A>&nbsp;E la Scrittura, prevedendo che Dio giustificherebbe i Gentili per la fede, preannunzi&#242; ad Abramo questa buona novella: In te saranno benedette tutte le genti.</p> 
<p><A NAME="an_3:9">3:9</A>&nbsp;Talch&#233; coloro che hanno la fede, sono benedetti col credente Abramo.</p> 
<p><A NAME="an_3:10">3:10</A>&nbsp;Poich&#233; tutti coloro che si basano sulle opere della legge sono sotto maledizione; perch&#233; &#232; scritto: Maledetto chiunque non persevera in tutte le cose scritte nel libro della legge per metterle in pratica!</p> 
<p><A NAME="an_3:11">3:11</A>&nbsp;Or che nessuno sia giustificato per la legge dinanzi a Dio, &#232; manifesto perch&#233; il giusto vivr&#224; per fede.</p> 
<p><A NAME="an_3:12">3:12</A>&nbsp;Ma la legge non si basa sulla fede; anzi essa dice: Chi avr&#224; messe in pratica queste cose, vivr&#224; per via di esse.</p> 
<p><A NAME="an_3:13">3:13</A>&nbsp;Cristo ci ha riscattati dalla maledizione della legge, essendo divenuto maledizione per noi (poich&#233; sta scritto: Maledetto chiunque &#232; appeso al legno),</p> 
<p><A NAME="an_3:14">3:14</A>&nbsp;affinch&#233; la benedizione d&#8217;Abramo venisse sui Gentili in Cristo Ges&#249;, affinch&#233; ricevessimo, per mezzo della fede, lo Spirito promesso.</p> 
<p><A NAME="an_3:15">3:15</A>&nbsp;Fratelli, io parlo secondo le usanze degli uomini: Un patto che sia stato validamente concluso, sia pur soltanto un patto d&#8217;uomo, nessuno l&#8217;annulla o vi aggiunge alcun che.</p> 
<p><A NAME="an_3:16">3:16</A>&nbsp;Or le promesse furono fatte ad Abramo e alla sua progenie. Non dice: "E alla progenie", come se si trattasse di molte; ma come parlando di una sola, dice: "E alla tua progenie", ch&#8217;&#232; Cristo.</p> 
<p><A NAME="an_3:17">3:17</A>&nbsp;Or io dico: Un patto gi&#224; prima debitamente stabilito da Dio, la legge, che venne quattrocento trent&#8217;anni dopo, non lo invalida in guisa da annullare la promessa.</p> 
<p><A NAME="an_3:18">3:18</A>&nbsp;Perch&#233;, se l&#8217;eredit&#224; viene dalla legge, essa non viene pi&#249; dalla promessa; ora ad Abramo Dio l&#8217;ha donata per via di promessa.</p> 
<p><A NAME="an_3:19">3:19</A>&nbsp;Che cos&#8217;&#232; dunque la legge? Essa fu aggiunta a motivo delle trasgressioni, finch&#233; venisse la progenie alla quale era stata fatta la promessa; e fu promulgata per mezzo d&#8217;angeli, per mano d&#8217;un mediatore.</p> 
<p><A NAME="an_3:20">3:20</A>&nbsp;Ora, un mediatore non &#232; mediatore d&#8217;uno solo; Dio, invece, &#232; uno solo.</p> 
<p><A NAME="an_3:21">3:21</A>&nbsp;La legge &#232; essa dunque contraria alle promesse di Dio? Cos&#236; non sia; perch&#233; se fosse stata data una legge capace di produrre la vita, allora s&#236;, la giustizia sarebbe venuta dalla legge;</p> 
<p><A NAME="an_3:22">3:22</A>&nbsp;ma la Scrittura ha rinchiuso ogni cosa sotto peccato, affinch&#233; i beni promessi alla fede in Ges&#249; Cristo fossero dati ai credenti.</p> 
<p><A NAME="an_3:23">3:23</A>&nbsp;Ma prima che venisse la fede eravamo tenuti rinchiusi in custodia sotto la legge, in attesa della fede che doveva esser rivelata.</p> 
<p><A NAME="an_3:24">3:24</A>&nbsp;Talch&#233; la legge &#232; stata il nostro pedagogo per condurci a Cristo, affinch&#233; fossimo giustificati per fede.</p> 
<p><A NAME="an_3:25">3:25</A>&nbsp;Ma ora che la fede &#232; venuta, noi non siamo pi&#249; sotto pedagogo;</p> 
<p><A NAME="an_3:26">3:26</A>&nbsp;perch&#233; siete tutti figliuoli di Dio, per la fede in Cristo Ges&#249;.</p> 
<p><A NAME="an_3:27">3:27</A>&nbsp;Poich&#233; voi tutti che siete stati battezzati in Cristo vi siete rivestiti di Cristo.</p> 
<p><A NAME="an_3:28">3:28</A>&nbsp;Non c&#8217;&#232; qui n&#233; Giudeo n&#233; Greco; non c&#8217;&#232; n&#233; schiavo n&#233; libero; non c&#8217;&#232; n&#233; maschio n&#233; femmina; poich&#233; voi tutti siete uno in Cristo Ges&#249;.</p> 
<p><A NAME="an_3:29">3:29</A>&nbsp;E se siete di Cristo, siete dunque progenie d&#8217;Abramo; eredi, secondo la promessa.</p> 
<p><A NAME="an_4:1">4:1</A>&nbsp;Or io dico: Fin tanto che l&#8217;erede &#232; fanciullo, non differisce in nulla dal servo, bench&#233; sia padrone di tutto;</p> 
<p><A NAME="an_4:2">4:2</A>&nbsp;ma &#232; sotto tutori e curatori fino al tempo prestabilito dal padre.</p> 
<p><A NAME="an_4:3">4:3</A>&nbsp;Cos&#236; anche noi, quando eravamo fanciulli, eravamo tenuti in servit&#249; sotto gli elementi del mondo;</p> 
<p><A NAME="an_4:4">4:4</A>&nbsp;ma quando giunse la pienezza de&#8217; tempi, Iddio mand&#242; il suo Figliuolo, nato di donna, nato sotto la legge,</p> 
<p><A NAME="an_4:5">4:5</A>&nbsp;per riscattare quelli che erano sotto la legge, affinch&#233; noi ricevessimo l&#8217;adozione di figliuoli.</p> 
<p><A NAME="an_4:6">4:6</A>&nbsp;E perch&#233; siete figliuoli, Dio ha mandato lo Spirito del suo Figliuolo nei nostri cuori, che grida: Abba, Padre.</p> 
<p><A NAME="an_4:7">4:7</A>&nbsp;Talch&#233; tu non sei pi&#249; servo, ma figliuolo; e se sei figliuolo, sei anche erede per grazia di Dio.</p> 
<p><A NAME="an_4:8">4:8</A>&nbsp;In quel tempo, &#232; vero, non avendo conoscenza di Dio, voi avete servito a quelli che per natura non sono d&#232;i;</p> 
<p><A NAME="an_4:9">4:9</A>&nbsp;ma ora che avete conosciuto Dio, o piuttosto che siete stati conosciuti da Dio, come mai vi rivolgete di nuovo ai deboli e poveri elementi, ai quali volete di bel nuovo ricominciare a servire?</p> 
<p><A NAME="an_4:10">4:10</A>&nbsp;Voi osservate giorni e mesi e stagioni ed anni.</p> 
<p><A NAME="an_4:11">4:11</A>&nbsp;Io temo, quanto a voi, d&#8217;essermi invano affaticato per voi.</p> 
<p><A NAME="an_4:12">4:12</A>&nbsp;Siate come son io, fratelli, ve ne prego, perch&#233; anch&#8217;io sono come voi.</p> 
<p><A NAME="an_4:13">4:13</A>&nbsp;Voi non mi faceste alcun torto; anzi sapete bene che fu a motivo di una infermit&#224; della carne che vi evangelizzai la prima volta;</p> 
<p><A NAME="an_4:14">4:14</A>&nbsp;e quella mia infermit&#224; corporale che era per voi una prova, voi non la sprezzaste n&#233; l&#8217;aveste a schifo; al contrario, mi accoglieste come un angelo di Dio, come Cristo Ges&#249; stesso.</p> 
<p><A NAME="an_4:15">4:15</A>&nbsp;Dove son dunque le vostre proteste di gioia? Poich&#233; io vi rendo questa testimonianza: che, se fosse stato possibile, vi sareste cavati gli occhi e me li avreste dati.</p> 
<p><A NAME="an_4:16">4:16</A>&nbsp;Son io dunque divenuto vostro nemico dicendovi la verit&#224;?</p> 
<p><A NAME="an_4:17">4:17</A>&nbsp;Costoro son zelanti di voi, ma non per fini onesti; anzi vi vogliono staccare da noi perch&#233; il vostro zelo si volga a loro.</p> 
<p><A NAME="an_4:18">4:18</A>&nbsp;Or &#232; una bella cosa essere oggetto dello zelo altrui nel bene, in ogni tempo, e non solo quando son presente fra voi.</p> 
<p><A NAME="an_4:19">4:19</A>&nbsp;Figliuoletti miei, per i quali io son di nuovo in doglie finch&#233; Cristo sia formato in voi,</p> 
<p><A NAME="an_4:20">4:20</A>&nbsp;oh come vorrei essere ora presente fra voi e cambiar tono perch&#233; son perplesso riguardo a voi!</p> 
<p><A NAME="an_4:21">4:21</A>&nbsp;Ditemi: Voi che volete esser sotto la legge, non ascoltate voi la legge?</p> 
<p><A NAME="an_4:22">4:22</A>&nbsp;Poich&#233; sta scritto che Abramo ebbe due figliuoli: uno dalla schiava, e uno dalla donna libera;</p> 
<p><A NAME="an_4:23">4:23</A>&nbsp;ma quello dalla schiava nacque secondo la carne; mentre quello dalla libera nacque in virt&#249; della promessa.</p> 
<p><A NAME="an_4:24">4:24</A>&nbsp;Le quali cose hanno un senso allegorico; poich&#233; queste donne sono due patti, l&#8217;uno, del monte Sinai, genera per la schiavit&#249;, ed &#232; Agar.</p> 
<p><A NAME="an_4:25">4:25</A>&nbsp;Infatti Agar &#232; il monte Sinai in Arabia, e corrisponde alla Gerusalemme del tempo presente, la quale &#232; schiava coi suoi figliuoli.</p> 
<p><A NAME="an_4:26">4:26</A>&nbsp;Ma la Gerusalemme di sopra &#232; libera, ed essa &#232; nostra madre.</p> 
<p><A NAME="an_4:27">4:27</A>&nbsp;Poich&#8217;egli &#232; scritto: Rallegrati, o sterile che non partorivi! Prorompi in grida, tu che non avevi sentito doglie di parto! Poich&#233; i figliuoli dell&#8217;abbandonata saranno pi&#249; numerosi di quelli di colei che aveva il marito.</p> 
<p><A NAME="an_4:28">4:28</A>&nbsp;Ora voi, fratelli, siete figliuoli della promessa alla maniera d&#8217;Isacco.</p> 
<p><A NAME="an_4:29">4:29</A>&nbsp;Ma come allora colui ch&#8217;era nato secondo la carne perseguitava il nato secondo lo Spirito, cos&#236; succede anche ora.</p> 
<p><A NAME="an_4:30">4:30</A>&nbsp;Ma che dice la Scrittura? Caccia via la schiava e il suo figliuolo; perch&#233; il figliuolo della schiava non sar&#224; erede col figliuolo della libera.</p> 
<p><A NAME="an_4:31">4:31</A>&nbsp;Perci&#242;, fratelli, noi non siamo figliuoli della schiava, ma della libera.</p> 
<p><A NAME="an_5:1">5:1</A>&nbsp;Cristo ci ha affrancati perch&#233; fossimo liberi; state dunque saldi, e non vi lasciate di nuovo porre sotto il giogo della schiavit&#249;!</p> 
<p><A NAME="an_5:2">5:2</A>&nbsp;Ecco, io, Paolo, vi dichiaro che, se vi fate circoncidere, Cristo non vi giover&#224; nulla.</p> 
<p><A NAME="an_5:3">5:3</A>&nbsp;E da capo protesto ad ogni uomo che si fa circoncidere, ch&#8217;egli &#232; obbligato ad osservare tutta quanta la legge.</p> 
<p><A NAME="an_5:4">5:4</A>&nbsp;Voi che volete esser giustificati per la legge, avete rinunziato a Cristo; siete scaduti dalla grazia.</p> 
<p><A NAME="an_5:5">5:5</A>&nbsp;Poich&#233;, quanto a noi, &#232; in ispirito, per fede, che aspettiamo la speranza della giustizia.</p> 
<p><A NAME="an_5:6">5:6</A>&nbsp;Infatti, in Cristo Ges&#249;, n&#233; la circoncisione n&#233; l&#8217;incirconcisione hanno valore alcuno; quel che vale &#232; la fede operante per mezzo dell&#8217;amore.</p> 
<p><A NAME="an_5:7">5:7</A>&nbsp;Voi correvate bene; chi vi ha fermati perch&#233; non ubbidiate alla verit&#224;?</p> 
<p><A NAME="an_5:8">5:8</A>&nbsp;Una tal persuasione non viene da Colui che vi chiama.</p> 
<p><A NAME="an_5:9">5:9</A>&nbsp;Un po&#8217; di lievito fa lievitare tutta la pasta.</p> 
<p><A NAME="an_5:10">5:10</A>&nbsp;Riguardo a voi, io ho questa fiducia nel Signore, che non la penserete diversamente; ma colui che vi conturba ne porter&#224; la pena, chiunque egli sia.</p> 
<p><A NAME="an_5:11">5:11</A>&nbsp;Quanto a me, fratelli, s&#8217;io predico ancora la circoncisione, perch&#233; sono ancora perseguitato? Lo scandalo della croce sarebbe allora tolto via.</p> 
<p><A NAME="an_5:12">5:12</A>&nbsp;Si facessero pur anche evirare quelli che vi mettono sottosopra!</p> 
<p><A NAME="an_5:13">5:13</A>&nbsp;Perch&#233;, fratelli, voi siete stati chiamati a libert&#224;; soltanto non fate della libert&#224; un&#8217;occasione alla carne, ma per mezzo dell&#8217;amore servite gli uni agli altri;</p> 
<p><A NAME="an_5:14">5:14</A>&nbsp;poich&#233; tutta la legge &#232; adempiuta in quest&#8217;unica parola: Ama il tuo prossimo come te stesso.</p> 
<p><A NAME="an_5:15">5:15</A>&nbsp;Ma se vi mordete e divorate gli uni gli altri, guardate di non esser consumati gli uni dagli altri.</p> 
<p><A NAME="an_5:16">5:16</A>&nbsp;Or io dico: Camminate per lo Spirito e non adempirete i desideri della carne.</p> 
<p><A NAME="an_5:17">5:17</A>&nbsp;Perch&#233; la carne ha desideri contrari allo Spirito, e lo Spirito ha desideri contrari alla carne; sono cose opposte fra loro; in guisa che non potete fare quel che vorreste.</p> 
<p><A NAME="an_5:18">5:18</A>&nbsp;Ma se siete condotti dallo Spirito, voi non siete sotto la legge.</p> 
<p><A NAME="an_5:19">5:19</A>&nbsp;Or le opere della carne sono manifeste, e sono: fornicazione, impurit&#224;, dissolutezza,</p> 
<p><A NAME="an_5:20">5:20</A>&nbsp;idolatria, stregoneria, inimicizie, discordia, gelosia, ire, contese, divisioni,</p> 
<p><A NAME="an_5:21">5:21</A>&nbsp;s&#232;tte, invidie, ubriachezze, gozzoviglie, e altre simili cose; circa le quali vi prevengo, come anche v&#8217;ho gi&#224; prevenuti, che quelli che fanno tali cose non erederanno il regno di Dio.</p> 
<p><A NAME="an_5:22">5:22</A>&nbsp;Il frutto dello Spirito, invece, &#232; amore, allegrezza, pace, longanimit&#224;, benignit&#224;, bont&#224;, fedelt&#224;, dolcezza, temperanza;</p> 
<p><A NAME="an_5:23">5:23</A>&nbsp;contro tali cose non c&#8217;&#232; legge.</p> 
<p><A NAME="an_5:24">5:24</A>&nbsp;E quelli che son di Cristo hanno crocifisso la carne con le sue passioni e le sue concupiscenze.</p> 
<p><A NAME="an_5:25">5:25</A>&nbsp;Se viviamo per lo Spirito, camminiamo altres&#236; per lo Spirito.</p> 
<p><A NAME="an_5:26">5:26</A>&nbsp;Non siamo vanagloriosi, provocandoci e invidiandoci gli uni gli altri.</p> 
<p><A NAME="an_6:1">6:1</A>&nbsp;Fratelli, quand&#8217;anche uno sia stato c&#242;lto in qualche fallo, voi, che siete spirituali, rialzatelo con spirito di mansuetudine. E bada bene a te stesso, che talora anche tu non sii tentato.</p> 
<p><A NAME="an_6:2">6:2</A>&nbsp;Portate i pesi gli uni degli altri, e cos&#236; adempirete la legge di Cristo.</p> 
<p><A NAME="an_6:3">6:3</A>&nbsp;Poich&#233; se alcuno si stima esser qualcosa pur non essendo nulla, egli inganna se stesso.</p> 
<p><A NAME="an_6:4">6:4</A>&nbsp;Ciascuno esamini invece l&#8217;opera propria; e allora avr&#224; motivo di gloriarsi rispetto a se stesso soltanto, e non rispetto ad altri.</p> 
<p><A NAME="an_6:5">6:5</A>&nbsp;Poich&#233; ciascuno porter&#224; il suo proprio carico.</p> 
<p><A NAME="an_6:6">6:6</A>&nbsp;Colui che viene ammaestrato nella Parola faccia parte di tutti i suoi beni a chi l&#8217;ammaestra.</p> 
<p><A NAME="an_6:7">6:7</A>&nbsp;Non v&#8217;ingannate; non si pu&#242; beffarsi di Dio; poich&#233; quello che l&#8217;uomo avr&#224; seminato, quello pure mieter&#224;.</p> 
<p><A NAME="an_6:8">6:8</A>&nbsp;Perch&#233; chi semina per la propria carne, mieter&#224; dalla carne corruzione; ma chi semina per lo Spirito, mieter&#224; dallo Spirito vita eterna.</p> 
<p><A NAME="an_6:9">6:9</A>&nbsp;E non ci scoraggiamo nel far il bene; perch&#233;, se non ci stanchiamo, mieteremo a suo tempo.</p> 
<p><A NAME="an_6:10">6:10</A>&nbsp;Cos&#236; dunque, secondo che ne abbiamo l&#8217;opportunit&#224;, facciam del bene a tutti; ma specialmente a quei della famiglia dei credenti.</p> 
<p><A NAME="an_6:11">6:11</A>&nbsp;Guardate con che grosso carattere v&#8217;ho scritto, di mia propria mano.</p> 
<p><A NAME="an_6:12">6:12</A>&nbsp;Tutti coloro che vogliono far bella figura nella carne, vi costringono a farvi circoncidere, e ci&#242; al solo fine di non esser perseguitati per la croce di Cristo.</p> 
<p><A NAME="an_6:13">6:13</A>&nbsp;Poich&#233; neppur quelli stessi che son circoncisi, osservano la legge; ma vogliono che siate circoncisi per potersi gloriare della vostra carne.</p> 
<p><A NAME="an_6:14">6:14</A>&nbsp;Ma quanto a me, non sia mai ch&#8217;io mi glori d&#8217;altro che della croce del Signor nostro Ges&#249; Cristo, mediante la quale il mondo, per me, &#232; stato crocifisso, e io sono stato crocifisso per il mondo.</p> 
<p><A NAME="an_6:15">6:15</A>&nbsp;Poich&#233; tanto la circoncisione che l&#8217;incirconcisione non son nulla; quel che importa &#232; l&#8217;essere una nuova creatura.</p> 
<p><A NAME="an_6:16">6:16</A>&nbsp;E su quanti cammineranno secondo questa regola siano pace e misericordia, e cos&#236; siano sull&#8217;Israele di Dio.</p> 
<p><A NAME="an_6:17">6:17</A>&nbsp;Da ora in poi nessuno mi dia molestia, perch&#233; io porto nel mio corpo le stimmate di Ges&#249;.</p> 
<p><A NAME="an_6:18">6:18</A>&nbsp;La grazia del Signor nostro Ges&#249; Cristo sia col vostro spirito, fratelli. Amen.</p> 
<p><HR>
<CENTER>
<A HREF="eph">Next: Ephesians</A></CENTER>
</BODY>
</HTML>
