<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: James</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="heb.htm">Previous</A>&nbsp;
<A HREF="pe1.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: James</h3> 
<p><A NAME="an_1:1">1:1</A>&nbsp;Giacomo, servitore di Dio e del Signor Ges&#249; Cristo, alle dodici trib&#249; che sono nella dispersione, salute.</p> 
<p><A NAME="an_1:2">1:2</A>&nbsp;Fratelli miei, considerate come argomento di completa allegrezza le prove svariate in cui venite a trovarvi,</p> 
<p><A NAME="an_1:3">1:3</A>&nbsp;sapendo che la prova della vostra fede produce costanza.</p> 
<p><A NAME="an_1:4">1:4</A>&nbsp;E la costanza compia appieno l&#8217;opera sua in voi, onde siate perfetti e completi, di nulla mancanti.</p> 
<p><A NAME="an_1:5">1:5</A>&nbsp;Che se alcuno di voi manca di sapienza, la chiegga a Dio che dona a tutti liberalmente senza rinfacciare, e gli sar&#224; donata.</p> 
<p><A NAME="an_1:6">1:6</A>&nbsp;Ma chiegga con fede, senza star punto in dubbio; perch&#233; chi dubita &#232; simile a un&#8217;onda di mare, agitata dal vento e spinta qua e l&#224;.</p> 
<p><A NAME="an_1:7">1:7</A>&nbsp;Non pensi gi&#224; quel tale di ricever nulla dal Signore,</p> 
<p><A NAME="an_1:8">1:8</A>&nbsp;essendo uomo d&#8217;animo doppio, instabile in tutte le sue vie.</p> 
<p><A NAME="an_1:9">1:9</A>&nbsp;Or il fratello d&#8217;umil condizione si glori della sua elevazione;</p> 
<p><A NAME="an_1:10">1:10</A>&nbsp;e il ricco, della sua umiliazione, perch&#233; passer&#224; come fior d&#8217;erba.</p> 
<p><A NAME="an_1:11">1:11</A>&nbsp;Il sole si leva col suo calore ardente e fa seccare l&#8217;erba, e il fiore d&#8217;essa cade, e la bellezza della sua apparenza perisce; cos&#236; anche il ricco appassir&#224; nelle sue imprese.</p> 
<p><A NAME="an_1:12">1:12</A>&nbsp;Beato l&#8217;uomo che sostiene la prova; perch&#233;, essendosi reso approvato, ricever&#224; la corona della vita, che il Signore ha promessa a quelli che l&#8217;amano.</p> 
<p><A NAME="an_1:13">1:13</A>&nbsp;Nessuno, quand&#8217;&#232; tentato, dica: Io son tentato da Dio; perch&#233; Dio non pu&#242; esser tentato dal male, n&#233; Egli stesso tenta alcuno;</p> 
<p><A NAME="an_1:14">1:14</A>&nbsp;ma ognuno &#232; tentato dalla propria concupiscenza che lo attrae e lo adesca.</p> 
<p><A NAME="an_1:15">1:15</A>&nbsp;Poi la concupiscenza avendo concepito partorisce il peccato; e il peccato, quand&#8217;&#232; compiuto, produce la morte.</p> 
<p><A NAME="an_1:16">1:16</A>&nbsp;Non errate, fratelli miei diletti;</p> 
<p><A NAME="an_1:17">1:17</A>&nbsp;ogni donazione buona e ogni dono perfetto vengono dall&#8217;alto, discendendo dal Padre degli astri luminosi presso il quale non c&#8217;&#232; variazione n&#233; ombra prodotta da rivolgimento.</p> 
<p><A NAME="an_1:18">1:18</A>&nbsp;Egli ci ha di sua volont&#224; generati mediante la parola di verit&#224;, affinch&#233; siamo in certo modo le primizie delle sue creature.</p> 
<p><A NAME="an_1:19">1:19</A>&nbsp;Questo lo sapete, fratelli miei diletti; ma sia ogni uomo pronto ad ascoltare, tardo al parlare, lento all&#8217;ira;</p> 
<p><A NAME="an_1:20">1:20</A>&nbsp;perch&#233; l&#8217;ira dell&#8217;uomo non mette in opra la giustizia di Dio.</p> 
<p><A NAME="an_1:21">1:21</A>&nbsp;Perci&#242;, deposta ogni lordura e resto di malizia, ricevete con mansuetudine la Parola che &#232; stata piantata in voi, e che pu&#242; salvare le anime vostre.</p> 
<p><A NAME="an_1:22">1:22</A>&nbsp;Ma siate facitori della Parola e non soltanto uditori, illudendo voi stessi.</p> 
<p><A NAME="an_1:23">1:23</A>&nbsp;Perch&#233;, se uno &#232; uditore della Parola e non facitore, &#232; simile a un uomo che mira la sua natural faccia in uno specchio;</p> 
<p><A NAME="an_1:24">1:24</A>&nbsp;e quando s&#8217;&#232; mirato se ne va, e subito dimentica qual era.</p> 
<p><A NAME="an_1:25">1:25</A>&nbsp;Ma chi riguarda bene addentro nella legge perfetta, che &#232; la legge della libert&#224;, e persevera, questi, non essendo un uditore dimentichevole ma facitore dell&#8217;opera, sar&#224; beato nel suo operare.</p> 
<p><A NAME="an_1:26">1:26</A>&nbsp;Se uno pensa d&#8217;esser religioso, e non tiene a freno la sua lingua ma seduce il cuor suo, la religione di quel tale &#232; vana.</p> 
<p><A NAME="an_1:27">1:27</A>&nbsp;La religione pura e immacolata dinanzi a Dio e Padre &#232; questa: visitar gli orfani e le vedove nelle loro afflizioni, e conservarsi puri dal mondo.</p> 
<p><A NAME="an_2:1">2:1</A>&nbsp;Fratelli miei, la vostra fede nel nostro Signor Ges&#249; Cristo, il Signor della gloria, sia scevra da riguardi personali.</p> 
<p><A NAME="an_2:2">2:2</A>&nbsp;Perch&#233;, se nella vostra raunanza entra un uomo con l&#8217;anello d&#8217;oro, vestito splendidamente, e v&#8217;entra pure un povero vestito malamente,</p> 
<p><A NAME="an_2:3">2:3</A>&nbsp;e voi avete riguardo a quello che veste splendidamente e gli dite: Tu, siedi qui in un posto onorevole; e al povero dite: Tu, stattene l&#224; in pi&#232;, o siedi appi&#232; del mio sgabello,</p> 
<p><A NAME="an_2:4">2:4</A>&nbsp;non fate voi una differenza nella vostra mente, e non diventate giudici dai pensieri malvagi?</p> 
<p><A NAME="an_2:5">2:5</A>&nbsp;Ascoltate, fratelli miei diletti: Iddio non ha egli scelto quei che sono poveri secondo il mondo perch&#233; siano ricchi in fede ed eredi del Regno che ha promesso a coloro che l&#8217;amano?</p> 
<p><A NAME="an_2:6">2:6</A>&nbsp;Ma voi avete disprezzato il povero! Non son forse i ricchi quelli che vi opprimono e che vi traggono ai tribunali?</p> 
<p><A NAME="an_2:7">2:7</A>&nbsp;Non sono essi quelli che bestemmiano il buon nome che &#232; stato invocato su di voi?</p> 
<p><A NAME="an_2:8">2:8</A>&nbsp;Certo, se adempite la legge reale, secondo che dice la Scrittura: Ama il tuo prossimo come te stesso, fate bene;</p> 
<p><A NAME="an_2:9">2:9</A>&nbsp;ma se avete dei riguardi personali, voi commettete un peccato essendo dalla legge convinti quali trasgressori.</p> 
<p><A NAME="an_2:10">2:10</A>&nbsp;Poich&#233; chiunque avr&#224; osservato tutta la legge, e avr&#224; fallito in un sol punto, si rende colpevole su tutti i punti.</p> 
<p><A NAME="an_2:11">2:11</A>&nbsp;Poich&#233; Colui che ha detto: Non commettere adulterio, ha detto anche: Non uccidere. Ora, se tu non commetti adulterio ma uccidi, sei diventato trasgressore della legge.</p> 
<p><A NAME="an_2:12">2:12</A>&nbsp;Parlate e operate come dovendo esser giudicati da una legge di libert&#224;.</p> 
<p><A NAME="an_2:13">2:13</A>&nbsp;Perch&#233; il giudicio &#232; senza misericordia per colui che non ha usato misericordia: la misericordia trionfa del giudicio.</p> 
<p><A NAME="an_2:14">2:14</A>&nbsp;Che giova, fratelli miei, se uno dice d&#8217;aver fede ma non ha opere? Pu&#242; la fede salvarlo?</p> 
<p><A NAME="an_2:15">2:15</A>&nbsp;Se un fratello o una sorella son nudi e mancanti del cibo quotidiano,</p> 
<p><A NAME="an_2:16">2:16</A>&nbsp;e un di voi dice loro: Andatevene in pace, scaldatevi e satollatevi; ma non date loro le cose necessarie al corpo, che giova?</p> 
<p><A NAME="an_2:17">2:17</A>&nbsp;Cos&#236; &#232; della fede; se non ha opere, &#232; per se stessa morta.</p> 
<p><A NAME="an_2:18">2:18</A>&nbsp;Anzi uno piuttosto dir&#224;: Tu hai la fede, ed io ho le opere; mostrami la tua fede senza le tue opere, e io con le mie opere ti mostrer&#242; la mia fede.</p> 
<p><A NAME="an_2:19">2:19</A>&nbsp;Tu credi che v&#8217;&#232; un sol Dio, e fai bene; anche i demoni lo credono e tremano.</p> 
<p><A NAME="an_2:20">2:20</A>&nbsp;Ma vuoi tu, o uomo vano, conoscere che la fede senza le opere non ha valore?</p> 
<p><A NAME="an_2:21">2:21</A>&nbsp;Abramo, nostro padre, non fu egli giustificato per le opere quando offr&#236; il suo figliuolo Isacco sull&#8217;altare?</p> 
<p><A NAME="an_2:22">2:22</A>&nbsp;Tu vedi che la fede operava insieme con le opere di lui, e che per le opere la sua fede fu resa compiuta;</p> 
<p><A NAME="an_2:23">2:23</A>&nbsp;e cos&#236; fu adempiuta la Scrittura che dice: E Abramo credette a Dio, e ci&#242; gli fu messo in conto di giustizia; e fu chiamato amico di Dio.</p> 
<p><A NAME="an_2:24">2:24</A>&nbsp;Voi vedete che l&#8217;uomo &#232; giustificato per opere, e non per fede soltanto.</p> 
<p><A NAME="an_2:25">2:25</A>&nbsp;Parimente, Raab, la meretrice, non fu anch&#8217;ella giustificata per le opere quando accolse i messi e li mand&#242; via per un altro cammino?</p> 
<p><A NAME="an_2:26">2:26</A>&nbsp;Infatti, come il corpo senza lo spirito &#232; morto, cos&#236; anche la fede senza le opere &#232; morta.</p> 
<p><A NAME="an_3:1">3:1</A>&nbsp;Fratelli miei, non siate molti a far da maestri, sapendo che ne riceveremo un pi&#249; severo giudicio.</p> 
<p><A NAME="an_3:2">3:2</A>&nbsp;Poich&#233; tutti falliamo in molte cose. Se uno non falla nel parlare, esso &#232; un uomo perfetto, capace di tenere a freno anche tutto il corpo.</p> 
<p><A NAME="an_3:3">3:3</A>&nbsp;Se mettiamo il freno in bocca ai cavalli perch&#233; ci ubbidiscano, noi guidiamo anche tutto quanto il loro corpo.</p> 
<p><A NAME="an_3:4">3:4</A>&nbsp;Ecco, anche le navi, bench&#233; siano cos&#236; grandi e sian sospinte da fieri venti, son dirette da un piccolissimo timone, dovunque vuole l&#8217;impulso di chi le governa.</p> 
<p><A NAME="an_3:5">3:5</A>&nbsp;Cos&#236; anche la lingua &#232; un piccol membro, e si vanta di gran cose. Vedete un piccol fuoco, che gran foresta incendia!</p> 
<p><A NAME="an_3:6">3:6</A>&nbsp;Anche la lingua &#232; un fuoco, &#232; il mondo dell&#8217;iniquit&#224;. Posta com&#8217;&#232; fra le nostre membra, contamina tutto il corpo e infiamma la ruota della vita, ed &#232; infiammata dalla geenna.</p> 
<p><A NAME="an_3:7">3:7</A>&nbsp;Ogni sorta di fiere e d&#8217;uccelli, di rettili e di animali marini si doma, ed &#232; stata domata dalla razza umana;</p> 
<p><A NAME="an_3:8">3:8</A>&nbsp;ma la lingua, nessun uomo la pu&#242; domare; &#232; un male senza posa, &#232; piena di mortifero veleno.</p> 
<p><A NAME="an_3:9">3:9</A>&nbsp;Con essa benediciamo il Signore e Padre; e con essa malediciamo gli uomini che son fatti a somiglianza di Dio.</p> 
<p><A NAME="an_3:10">3:10</A>&nbsp;Dalla medesima bocca procede benedizione e maledizione.</p> 
<p><A NAME="an_3:11">3:11</A>&nbsp;Fratelli miei, non dev&#8217;essere cos&#236;. La fonte getta essa dalla medesima apertura il dolce e l&#8217;amaro?</p> 
<p><A NAME="an_3:12">3:12</A>&nbsp;Pu&#242;, fratelli miei, un fico fare ulive, o una vite fichi? Neppure pu&#242; una fonte salata dare acqua dolce.</p> 
<p><A NAME="an_3:13">3:13</A>&nbsp;Chi &#232; savio e intelligente fra voi? Mostri con la buona condotta le sue opere in mansuetudine di sapienza.</p> 
<p><A NAME="an_3:14">3:14</A>&nbsp;Ma se avete nel cuor vostro dell&#8217;invidia amara e uno spirito di contenzione, non vi gloriate e non mentite contro la verit&#224;.</p> 
<p><A NAME="an_3:15">3:15</A>&nbsp;Questa non &#232; la sapienza che scende dall&#8217;alto, anzi ella &#232; terrena, carnale, diabolica.</p> 
<p><A NAME="an_3:16">3:16</A>&nbsp;Poich&#233; dove sono invidia e contenzione, quivi &#232; disordine ed ogni mala azione.</p> 
<p><A NAME="an_3:17">3:17</A>&nbsp;Ma la sapienza che &#232; da alto, prima &#232; pura; poi pacifica, mite, arrendevole, piena di misericordia e di buoni frutti, senza parzialit&#224; senza ipocrisia.</p> 
<p><A NAME="an_3:18">3:18</A>&nbsp;Or il frutto della giustizia si semina nella pace per quelli che s&#8217;adoprano alla pace.</p> 
<p><A NAME="an_4:1">4:1</A>&nbsp;Donde vengono le guerre e le contese fra voi? Non &#232; egli da questo: cio&#232; dalle vostre volutt&#224; che guerreggiano nelle vostre membra?</p> 
<p><A NAME="an_4:2">4:2</A>&nbsp;Voi bramate e non avete; voi uccidete ed invidiate e non potete ottenere; voi contendete e guerreggiate; non avete, perch&#233; non domandate;</p> 
<p><A NAME="an_4:3">4:3</A>&nbsp;domandate e non ricevete, perch&#233; domandate male per spendere nei vostri piaceri.</p> 
<p><A NAME="an_4:4">4:4</A>&nbsp;O gente adultera, non sapete voi che l&#8217;amicizia del mondo &#232; inimicizia contro Dio? Chi dunque vuol essere amico del mondo si rende nemico di Dio.</p> 
<p><A NAME="an_4:5">4:5</A>&nbsp;Ovvero pensate voi che la Scrittura dichiari invano che lo Spirito ch&#8217;Egli ha fatto abitare in noi ci brama fino alla gelosia?</p> 
<p><A NAME="an_4:6">4:6</A>&nbsp;Ma Egli d&#224; maggior grazia; perci&#242; la Scrittura dice:</p> 
<p><A NAME="an_4:7">4:7</A>&nbsp;Iddio resiste ai superbi e d&#224; grazia agli umili. Sottomettetevi dunque a Dio; ma resistete al diavolo, ed egli fuggir&#224; da voi.</p> 
<p><A NAME="an_4:8">4:8</A>&nbsp;Appressatevi a Dio, ed Egli si appresser&#224; a voi. Nettate le vostre mani, o peccatori, e purificate i vostri cuori, o doppi d&#8217;animo!</p> 
<p><A NAME="an_4:9">4:9</A>&nbsp;Siate afflitti e fate cordoglio e piangete! Sia il vostro riso convertito in lutto, e la vostra allegrezza in mestizia!</p> 
<p><A NAME="an_4:10">4:10</A>&nbsp;Umiliatevi nel cospetto del Signore, ed Egli vi innalzer&#224;.</p> 
<p><A NAME="an_4:11">4:11</A>&nbsp;Non parlate gli uni contro gli altri, fratelli. Chi parla contro un fratello, o giudica il suo fratello, parla contro la legge e giudica la legge. Ora, se tu giudichi la legge, non sei un osservatore della legge, ma un giudice.</p> 
<p><A NAME="an_4:12">4:12</A>&nbsp;Uno soltanto &#232; il legislatore e il giudice, Colui che pu&#242; salvare e perdere; ma tu chi sei, che giudichi il tuo prossimo?</p> 
<p><A NAME="an_4:13">4:13</A>&nbsp;Ed ora a voi che dite: oggi o domani andremo nella tal citt&#224; e vi staremo un anno, e trafficheremo, e guadagneremo;</p> 
<p><A NAME="an_4:14">4:14</A>&nbsp;mentre non sapete quel che avverr&#224; domani! Che cos&#8217;&#232; la vita vostra? Poich&#233; siete un vapore che appare per un po&#8217; di tempo e poi svanisce.</p> 
<p><A NAME="an_4:15">4:15</A>&nbsp;Invece di dire: se piace al Signore, saremo in vita e faremo questo o quest&#8217;altro.</p> 
<p><A NAME="an_4:16">4:16</A>&nbsp;Ma ora vi vantate con le vostre millanterie. Ogni cotal vanto &#232; cattivo.</p> 
<p><A NAME="an_4:17">4:17</A>&nbsp;Colui dunque che sa fare il bene, e non lo fa, commette peccato.</p> 
<p><A NAME="an_5:1">5:1</A>&nbsp;A voi ora, o ricchi; piangete e urlate per le calamit&#224; che stanno per venirvi addosso!</p> 
<p><A NAME="an_5:2">5:2</A>&nbsp;Le vostre ricchezze sono marcite, e le vostre vesti son rose dalle tignuole.</p> 
<p><A NAME="an_5:3">5:3</A>&nbsp;Il vostro oro e il vostro argento sono arrugginiti, e la loro ruggine sar&#224; una testimonianza contro a voi, e divorer&#224; le vostre carni a guisa di fuoco. Avete accumulato tesori negli ultimi giorni.</p> 
<p><A NAME="an_5:4">5:4</A>&nbsp;Ecco, il salario dei lavoratori che han mietuto i vostri campi, e del quale li avete frodati, grida; e le grida di quelli che han mietuto sono giunte alle orecchie del Signor degli eserciti.</p> 
<p><A NAME="an_5:5">5:5</A>&nbsp;Voi siete vissuti sulla terra nelle delizie e vi siete dati ai piaceri; avete pasciuto i vostri cuori in giorno di strage.</p> 
<p><A NAME="an_5:6">5:6</A>&nbsp;Avete condannato, avete ucciso il giusto; egli non vi resiste.</p> 
<p><A NAME="an_5:7">5:7</A>&nbsp;Siate dunque pazienti, fratelli, fino alla venuta del Signore. Ecco, l&#8217;agricoltore aspetta il prezioso frutto della terra pazientando, finch&#233; esso abbia ricevuto la pioggia della prima e dell&#8217;ultima stagione.</p> 
<p><A NAME="an_5:8">5:8</A>&nbsp;Siate anche voi pazienti; rinfrancate i vostri cuori, perch&#233; la venuta del Signore &#232; vicina.</p> 
<p><A NAME="an_5:9">5:9</A>&nbsp;Fratelli, non mormorate gli uni contro gli altri, onde non siate giudicati; ecco il Giudice &#232; alla porta.</p> 
<p><A NAME="an_5:10">5:10</A>&nbsp;Prendete, fratelli, per esempio di sofferenza e di pazienza i profeti che han parlato nel nome del Signore.</p> 
<p><A NAME="an_5:11">5:11</A>&nbsp;Ecco, noi chiamiamo beati quelli che hanno sofferto con costanza. Avete udito parlare della costanza di Giobbe, e avete veduto la fine riserbatagli dal Signore, perch&#233; il Signore &#232; pieno di compassione e misericordioso.</p> 
<p><A NAME="an_5:12">5:12</A>&nbsp;Ma, innanzi tutto, fratelli miei, non giurate n&#233; per il cielo, n&#233; per la terra, n&#233; con altro giuramento; ma sia il vostro s&#236;, s&#236;, e il vostro no, no, affinch&#233; non cadiate sotto giudicio.</p> 
<p><A NAME="an_5:13">5:13</A>&nbsp;C&#8217;&#232; fra voi qualcuno che soffre? Preghi. C&#8217;&#232; qualcuno d&#8217;animo lieto? Salmeggi.</p> 
<p><A NAME="an_5:14">5:14</A>&nbsp;C&#8217;&#232; qualcuno fra voi infermo? Chiami gli anziani della chiesa, e preghino essi su lui, ungendolo d&#8217;olio nel nome del Signore;</p> 
<p><A NAME="an_5:15">5:15</A>&nbsp;e la preghiera della fede salver&#224; il malato, e il Signore lo ristabilir&#224;; e s&#8217;egli ha commesso dei peccati, gli saranno rimessi.</p> 
<p><A NAME="an_5:16">5:16</A>&nbsp;Confessate dunque i falli gli uni agli altri, e pregate gli uni per gli altri onde siate guariti; molto pu&#242; la supplicazione del giusto, fatta con efficacia.</p> 
<p><A NAME="an_5:17">5:17</A>&nbsp;Elia era un uomo sottoposto alle stesse passioni che noi, e preg&#242; ardentemente che non piovesse, e non piovve sulla terra per tre anni e sei mesi.</p> 
<p><A NAME="an_5:18">5:18</A>&nbsp;Preg&#242; di nuovo, e il cielo diede la pioggia, e la terra produsse il suo frutto.</p> 
<p><A NAME="an_5:19">5:19</A>&nbsp;Fratelli miei, se qualcuno fra voi si svia dalla verit&#224; e uno lo converte,</p> 
<p><A NAME="an_5:20">5:20</A>&nbsp;sappia colui che chi converte un peccatore dall&#8217;error della sua via salver&#224; l&#8217;anima di lui dalla morte e coprir&#224; moltitudine di peccati.</p> 
<p><HR>
<CENTER>
<A HREF="pe1.htm">Next: 1 Peter</A></CENTER>
</BODY>
</HTML>
