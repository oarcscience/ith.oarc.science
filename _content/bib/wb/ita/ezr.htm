<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Ezra</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ch2.htm">Previous</A>&nbsp;
<A HREF="neh.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Ezra</h3> 
<p><A NAME="an_1:1">1:1</A>&nbsp;Nel primo anno di Ciro, re di Persia, affinch&#233; s&#8217;adempisse la parola dell&#8217;Eterno pronunziata per bocca di Geremia, l&#8217;Eterno dest&#242; lo spirito di Ciro, re di Persia, il quale, a voce e per iscritto, fece pubblicare per tutto il suo regno quest&#8217;editto:</p> 
<p><A NAME="an_1:2">1:2</A>&nbsp;"Cos&#236; dice Ciro, re di Persia: L&#8217;Eterno, l&#8217;Iddio de&#8217; cieli, m&#8217;ha dato tutti i regni della terra, ed egli m&#8217;ha comandato di edificargli una casa a Gerusalemme, ch&#8217;&#232; in Giuda.</p> 
<p><A NAME="an_1:3">1:3</A>&nbsp;Chiunque tra voi &#232; del suo popolo, sia il suo Dio con lui, e salga a Gerusalemme, ch&#8217;&#232; in Giuda, ed edifichi la casa dell&#8217;Eterno, dell&#8217;Iddio d&#8217;Israele, dell&#8217;Iddio ch&#8217;&#232; a Gerusalemme.</p> 
<p><A NAME="an_1:4">1:4</A>&nbsp;Tutti quelli che rimangono ancora del popolo dell&#8217;Eterno, in qualunque luogo dimorino, la gente del luogo li assista con argento, con oro, con doni in natura, bestiame, aggiungendovi offerte volontarie per la casa dell&#8217;Iddio ch&#8217;&#232; a Gerusalemme".</p> 
<p><A NAME="an_1:5">1:5</A>&nbsp;Allora i capi famiglia di Giuda e di Beniamino, i sacerdoti e i Leviti, tutti quelli ai quali Iddio avea destato lo spirito, si levarono per andare a ricostruire la casa dell&#8217;Eterno ch&#8217;&#232; a Gerusalemme.</p> 
<p><A NAME="an_1:6">1:6</A>&nbsp;E tutti i loro vicini d&#8217;ogn&#8217;intorno li fornirono d&#8217;oggetti d&#8217;argento, d&#8217;oro, di doni in natura, di bestiame, di cose preziose, oltre a tutte le offerte volontarie.</p> 
<p><A NAME="an_1:7">1:7</A>&nbsp;Il re Ciro trasse fuori gli utensili della casa dell&#8217;Eterno che Nebucadnetsar avea portati via da Gerusalemme e posti nella casa del suo dio.</p> 
<p><A NAME="an_1:8">1:8</A>&nbsp;Ciro, re di Persia, li fece ritirare per mezzo di Mithredath, il tesoriere, che li consegn&#242; a Sceshbatsar, principe di Giuda.</p> 
<p><A NAME="an_1:9">1:9</A>&nbsp;Eccone il numero: trenta bacini d&#8217;oro, mille bacini d&#8217;argento, ventinove coltelli,</p> 
<p><A NAME="an_1:10">1:10</A>&nbsp;trenta coppe d&#8217;oro, quattrocentodieci coppe d&#8217;argento di second&#8217;ordine, mille altri utensili.</p> 
<p><A NAME="an_1:11">1:11</A>&nbsp;Tutti gli oggetti d&#8217;oro e d&#8217;argento erano in numero di cinquemila quattrocento. Sceshbatsar li riport&#242; tutti, quando gli esuli furon ricondotti da Babilonia a Gerusalemme.</p> 
<p><A NAME="an_2:1">2:1</A>&nbsp;Questi son gli uomini della provincia che tornarono dalla cattivit&#224;, quelli che Nebucadnetsar, re di Babilonia, avea menati schiavi a Babilonia, e che tornarono a Gerusalemme e in Giuda, ognuno nella sua citt&#224;.</p> 
<p><A NAME="an_2:2">2:2</A>&nbsp;Essi vennero con Zorobabel, Jeshua, Nehemia, Seraia, Reelaia, Mardocheo, Bilshan, Mispar, Bigvai, Rehum, Baana. Numero degli uomini del popolo d&#8217;Israele.</p> 
<p><A NAME="an_2:3">2:3</A>&nbsp;Figliuoli di Parosh, duemila centosettantadue.</p> 
<p><A NAME="an_2:4">2:4</A>&nbsp;Figliuoli di Scefatia, trecento settantantadue.</p> 
<p><A NAME="an_2:5">2:5</A>&nbsp;Figliuoli di Arah, settecento settantacinque.</p> 
<p><A NAME="an_2:6">2:6</A>&nbsp;Figliuoli di Pahath-Moab, discendenti di Jeshua e di Joab, duemila ottocentododici.</p> 
<p><A NAME="an_2:7">2:7</A>&nbsp;Figliuoli di Elam, milleduecento cinquantaquattro.</p> 
<p><A NAME="an_2:8">2:8</A>&nbsp;Figliuoli di Zattu, novecento quarantacinque.</p> 
<p><A NAME="an_2:9">2:9</A>&nbsp;Figliuoli di Zaccai, settecentosessanta.</p> 
<p><A NAME="an_2:10">2:10</A>&nbsp;Figliuoli di Bani, seicento quarantadue.</p> 
<p><A NAME="an_2:11">2:11</A>&nbsp;Figliuoli di Bebai, seicentoventitre.</p> 
<p><A NAME="an_2:12">2:12</A>&nbsp;Figliuoli di Azgad, mille duecentoventidue.</p> 
<p><A NAME="an_2:13">2:13</A>&nbsp;Figliuoli di Adonikam, seicentosessantasei.</p> 
<p><A NAME="an_2:14">2:14</A>&nbsp;Figliuoli di Bigvai, duemilacinquantasei.</p> 
<p><A NAME="an_2:15">2:15</A>&nbsp;Figliuoli di Adin, quattrocento cinquantaquattro.</p> 
<p><A NAME="an_2:16">2:16</A>&nbsp;Figliuoli di Ater, della famiglia di Ezechia, novantotto.</p> 
<p><A NAME="an_2:17">2:17</A>&nbsp;Figliuoli di Betsai, trecentoventitre.</p> 
<p><A NAME="an_2:18">2:18</A>&nbsp;Figliuoli di Jorah, centododici.</p> 
<p><A NAME="an_2:19">2:19</A>&nbsp;Figliuoli di Hashum, duecentoventitre.</p> 
<p><A NAME="an_2:20">2:20</A>&nbsp;Figliuoli di Ghibbar, novantacinque.</p> 
<p><A NAME="an_2:21">2:21</A>&nbsp;Figliuoli di Bethlehem, centoventitre.</p> 
<p><A NAME="an_2:22">2:22</A>&nbsp;Gli uomini di Netofa, cinquantasei.</p> 
<p><A NAME="an_2:23">2:23</A>&nbsp;Gli uomini di Anatoth, centoventotto.</p> 
<p><A NAME="an_2:24">2:24</A>&nbsp;Gli uomini di Azmaveth, quarantadue.</p> 
<p><A NAME="an_2:25">2:25</A>&nbsp;Gli uomini di Kiriath-Arim, di Kefira e di Beeroth, settecentoquarantatre.</p> 
<p><A NAME="an_2:26">2:26</A>&nbsp;Gli uomini di Rama e di Gheba, seicentoventuno.</p> 
<p><A NAME="an_2:27">2:27</A>&nbsp;Gli uomini di Micmas, centoventidue.</p> 
<p><A NAME="an_2:28">2:28</A>&nbsp;Gli uomini di Bethel e d&#8217;Ai, duecentoventitre.</p> 
<p><A NAME="an_2:29">2:29</A>&nbsp;I figliuoli di Nebo, cinquantadue.</p> 
<p><A NAME="an_2:30">2:30</A>&nbsp;I figliuoli di Magbish, centocinquantasei.</p> 
<p><A NAME="an_2:31">2:31</A>&nbsp;I figliuoli d&#8217;un altro Elam, milleduecento cinquantaquattro.</p> 
<p><A NAME="an_2:32">2:32</A>&nbsp;I figliuoli di Harim, trecentoventi.</p> 
<p><A NAME="an_2:33">2:33</A>&nbsp;I figliuoli di Lod, di Hadid e d&#8217;Ono, settecento venticinque.</p> 
<p><A NAME="an_2:34">2:34</A>&nbsp;I figliuoli di Gerico, trecento quarantacinque.</p> 
<p><A NAME="an_2:35">2:35</A>&nbsp;I figliuoli di Senea, tremila seicentotrenta.</p> 
<p><A NAME="an_2:36">2:36</A>&nbsp;Sacerdoti: figliuoli di Jedaia, della casa di Jeshua, novecento settantatre.</p> 
<p><A NAME="an_2:37">2:37</A>&nbsp;Figliuoli d&#8217;Immer, mille cinquantadue.</p> 
<p><A NAME="an_2:38">2:38</A>&nbsp;Figliuoli di Pashur, milleduecento quarantasette.</p> 
<p><A NAME="an_2:39">2:39</A>&nbsp;Figliuoli di Harim, millediciassette.</p> 
<p><A NAME="an_2:40">2:40</A>&nbsp;Leviti: figliuoli di Jeshua e di Kadmiel, discendenti di Hodavia, settantaquattro.</p> 
<p><A NAME="an_2:41">2:41</A>&nbsp;Cantori: figliuoli di Asaf, centoventotto.</p> 
<p><A NAME="an_2:42">2:42</A>&nbsp;Figliuoli de&#8217; portinai: figliuoli di Shallum, figliuoli di Ater, figliuoli di Talmon, figliuoli di Akkub, figliuoli di Hatita, figliuoli di Shobai, in tutto, centotrentanove.</p> 
<p><A NAME="an_2:43">2:43</A>&nbsp;Nethinei: i figliuoli di Tsiha, i figliuoli di Hasufa, i figliuoli di Tabbaoth,</p> 
<p><A NAME="an_2:44">2:44</A>&nbsp;i figliuoli di Keros, i figliuoli di Siaha, i figliuoli di Padon,</p> 
<p><A NAME="an_2:45">2:45</A>&nbsp;i figliuoli di Lebana, i figliuoli di Hagaba, i figliuoli di Akkub,</p> 
<p><A NAME="an_2:46">2:46</A>&nbsp;i figliuoli di Hagab, i figliuoli di Samlai, i figliuoli di Hanan,</p> 
<p><A NAME="an_2:47">2:47</A>&nbsp;i figliuoli di Ghiddel, i figliuoli di Gahar, i figliuoli di Reaia,</p> 
<p><A NAME="an_2:48">2:48</A>&nbsp;i figliuoli di Retsin, i figliuoli di Nekoda, i figliuoli di Gazzam,</p> 
<p><A NAME="an_2:49">2:49</A>&nbsp;i figliuoli di Uzza, i figliuoli di Paseah, i figliuoli di Besai,</p> 
<p><A NAME="an_2:50">2:50</A>&nbsp;i figliuoli d&#8217;Asna, i figliuoli di Mehunim, i figliuoli di Nefusim,</p> 
<p><A NAME="an_2:51">2:51</A>&nbsp;i figliuoli di Bakbuk, i figliuoli di Hakufa, i figliuoli di Harhur,</p> 
<p><A NAME="an_2:52">2:52</A>&nbsp;i figliuoli di Batsluth, i figliuoli di Mehida, i figliuoli di Harsha, i figliuoli di Barkos,</p> 
<p><A NAME="an_2:53">2:53</A>&nbsp;i figliuoli di Sisera, i figliuoli di Thamah,</p> 
<p><A NAME="an_2:54">2:54</A>&nbsp;i figliuoli di Netsiah, i figliuoli di Hatifa.</p> 
<p><A NAME="an_2:55">2:55</A>&nbsp;Figliuoli dei servi di Salomone: i figliuoli di Sotai, i figliuoli di Soferet, i figliuoli di Peruda, i figliuoli di Jaala,</p> 
<p><A NAME="an_2:56">2:56</A>&nbsp;i figliuoli di Darkon, i figliuoli di Ghiddel,</p> 
<p><A NAME="an_2:57">2:57</A>&nbsp;i figliuoli di Scefatia, i figliuoli di Hattil, i figliuoli di Pokereth-Hatsebaim, i figliuoli d&#8217;Ami.</p> 
<p><A NAME="an_2:58">2:58</A>&nbsp;Tutti i Nethinei e i figliuoli de&#8217; servi di Salomone ammontarono a trecentonovantadue.</p> 
<p><A NAME="an_2:59">2:59</A>&nbsp;Ed ecco quelli che tornarono da Tel-Melah, da Tel-Harsha, da Kerub-Addan, da Immer, e che non poterono indicare la loro casa patriarcale e la loro discendenza per provare ch&#8217;erano d&#8217;Israele:</p> 
<p><A NAME="an_2:60">2:60</A>&nbsp;i figliuoli di Delaia, i figliuoli di Tobia, i figliuoli di Nekoda, in tutto, seicento cinquantadue.</p> 
<p><A NAME="an_2:61">2:61</A>&nbsp;E di tra i figliuoli de&#8217; sacerdoti: i figliuoli di Habaia, i figliuoli di Hakkots, i figliuoli di Barzillai, che avea preso per moglie una delle figliuole di Barzillai, il Galaadita, e fu chiamato col nome loro.</p> 
<p><A NAME="an_2:62">2:62</A>&nbsp;Questi cercarono i loro titoli genealogici, ma non li trovarono; furon quindi esclusi, come impuri, dal sacerdozio;</p> 
<p><A NAME="an_2:63">2:63</A>&nbsp;e il governatore disse loro di non mangiare cose santissime finch&#233; non si presentasse un sacerdote per consultar Dio con l&#8217;Urim e il Thummim.</p> 
<p><A NAME="an_2:64">2:64</A>&nbsp;La raunanza, tutt&#8217;assieme, noverava quarantaduemila trecentosessanta persone,</p> 
<p><A NAME="an_2:65">2:65</A>&nbsp;senza contare i loro servi e le loro serve, che ammontavano a settemila trecento trentasette. Avean pure duecento cantori e cantatrici.</p> 
<p><A NAME="an_2:66">2:66</A>&nbsp;Aveano settecento trentasei cavalli, duecento quarantacinque muli,</p> 
<p><A NAME="an_2:67">2:67</A>&nbsp;quattrocento trentacinque cammelli e seimilasettecento venti asini.</p> 
<p><A NAME="an_2:68">2:68</A>&nbsp;Alcuni dei capi famiglia, come furon giunti alla casa dell&#8217;Eterno ch&#8217;&#232; a Gerusalemme, offriron dei doni volontari per la casa di Dio, per rimetterla in pi&#232; sul luogo di prima.</p> 
<p><A NAME="an_2:69">2:69</A>&nbsp;Dettero al tesoro dell&#8217;opera, secondo i loro mezzi, sessantunmila dariche d&#8217;oro, cinquemila mine d&#8217;argento e cento vesti sacerdotali.</p> 
<p><A NAME="an_2:70">2:70</A>&nbsp;I sacerdoti, i Leviti, la gente del popolo, i cantori, i portinai, i Nethinei, si stabiliron nelle loro citt&#224;; e tutti gl&#8217;Israeliti, nelle citt&#224; rispettive.</p> 
<p><A NAME="an_3:1">3:1</A>&nbsp;Or come fu giunto il settimo mese, e i figliuoli d&#8217;Israele si furono stabiliti nelle loro citt&#224;, il popolo si adun&#242; come un sol uomo a Gerusalemme.</p> 
<p><A NAME="an_3:2">3:2</A>&nbsp;Allora Jeshua, figliuolo di Jotsadak, coi suoi fratelli sacerdoti, e Zorobabel, figliuolo di Scealtiel, coi suoi fratelli, si levarono e costruirono l&#8217;altare dell&#8217;Iddio d&#8217;Israele, per offrirvi sopra degli olocausti, com&#8217;&#232; scritto nella legge di Mos&#232;, uomo di Dio.</p> 
<p><A NAME="an_3:3">3:3</A>&nbsp;Ristabilirono l&#8217;altare sulle sue basi, bench&#233; avessero paura a motivo dei popoli delle terre vicine, e vi offriron sopra olocausti all&#8217;Eterno: gli olocausti del mattino e della sera.</p> 
<p><A NAME="an_3:4">3:4</A>&nbsp;E celebrarono la festa delle Capanne, nel modo ch&#8217;&#232; scritto, e offersero giorno per giorno olocausti secondo il numero prescritto per ciascun giorno;</p> 
<p><A NAME="an_3:5">3:5</A>&nbsp;poi offersero l&#8217;olocausto perpetuo, gli olocausti dei noviluni e di tutte le solennit&#224; sacre all&#8217;Eterno, e quelli di chiunque faceva qualche offerta volontaria all&#8217;Eterno.</p> 
<p><A NAME="an_3:6">3:6</A>&nbsp;Dal primo giorno del settimo mese cominciarono a offrire olocausti all&#8217;Eterno; ma le fondamenta del tempio dell&#8217;Eterno non erano ancora state gettate.</p> 
<p><A NAME="an_3:7">3:7</A>&nbsp;E diedero del danaro agli scalpellini ed ai legnaiuoli, e de&#8217; viveri e delle bevande e dell&#8217;olio ai Sidoni e ai Tiri perch&#233; portassero per mare sino a Jafo del legname di cedro del Libano, secondo la concessione che Ciro, re di Persia, avea loro fatta.</p> 
<p><A NAME="an_3:8">3:8</A>&nbsp;Il secondo anno del loro arrivo alla casa di Dio a Gerusalemme, il secondo mese, Zorobabel, figliuolo di Scealtiel, Jeshua, figliuolo di Jotsadak, con gli altri loro fratelli sacerdoti e Leviti, e tutti quelli ch&#8217;eran tornati dalla cattivit&#224; a Gerusalemme, si misero all&#8217;opra; e incaricarono i Leviti dai vent&#8217;anni in su di dirigere i lavori della casa dell&#8217;Eterno.</p> 
<p><A NAME="an_3:9">3:9</A>&nbsp;E Jeshua, coi suoi figliuoli, e i suoi fratelli, Kadmiel coi suoi figliuoli, figliuoli di Giuda, si presentarono come un sol uomo per dirigere quelli che lavoravano alla casa di Dio; lo stesso fecero i figliuoli di Henadad coi loro figliuoli e coi loro fratelli Leviti.</p> 
<p><A NAME="an_3:10">3:10</A>&nbsp;E quando i costruttori gettaron le fondamenta del tempio dell&#8217;Eterno, vi si fecero assistere i sacerdoti vestiti de&#8217; loro paramenti, con delle trombe, e i Leviti, figliuoli d&#8217;Asaf, con de&#8217; cembali, per lodare l&#8217;Eterno, secondo le direzioni date da Davide, re d&#8217;Israele.</p> 
<p><A NAME="an_3:11">3:11</A>&nbsp;Ed essi cantavano rispondendosi a vicenda, celebrando e lodando l&#8217;Eterno, "perch&#8217;egli &#232; buono, perch&#233; la sua benignit&#224; verso Israele dura in perpetuo". E tutto il popolo mandava alti gridi di gioia, lodando l&#8217;Eterno, perch&#233; s&#8217;eran gettate le fondamenta della casa dell&#8217;Eterno.</p> 
<p><A NAME="an_3:12">3:12</A>&nbsp;E molti sacerdoti, Leviti e capi famiglia anziani che avean veduta la prima casa, piangevano ad alta voce mentre si gettavano le fondamenta della nuova casa. Molti altri invece alzavan le loro voci, gridando per allegrezza;</p> 
<p><A NAME="an_3:13">3:13</A>&nbsp;in guisa che non si potea discernere il rumore delle grida d&#8217;allegrezza da quello del pianto del popolo; perch&#233; il popolo mandava di gran gridi, e il rumore se n&#8217;udiva di lontano.</p> 
<p><A NAME="an_4:1">4:1</A>&nbsp;Or i nemici di Giuda e di Beniamino, avendo saputo che quelli ch&#8217;erano stati in cattivit&#224; edificavano un tempio all&#8217;Eterno, all&#8217;Iddio d&#8217;Israele,</p> 
<p><A NAME="an_4:2">4:2</A>&nbsp;s&#8217;avvicinarono a Zorobabel ed ai capi famiglia, e dissero loro: "Noi edificheremo con voi, giacch&#233;, come voi, noi cerchiamo il vostro Dio, e gli offriamo de&#8217; sacrifizi dal tempo di Esar-Haddon, re d&#8217;Assiria, che ci fece salir qui".</p> 
<p><A NAME="an_4:3">4:3</A>&nbsp;Ma Zorobabel, Jeshua, e gli altri capi famiglia d&#8217;Israele risposero loro: "Non spetta a voi ed a noi insieme di edificare una casa al nostro Dio; noi soli la edificheremo all&#8217;Eterno, all&#8217;Iddio d&#8217;Israele, come Ciro, re di Persia, ce l&#8217;ha comandato".</p> 
<p><A NAME="an_4:4">4:4</A>&nbsp;Allora la gente del paese si mise a scoraggiare il popolo di Giuda, a molestarlo per impedirgli di fabbricare,</p> 
<p><A NAME="an_4:5">4:5</A>&nbsp;e a comprare de&#8217; consiglieri per frustrare il suo divisamento; e questo dur&#242; per tutta la vita di Ciro, re di Persia, e fino al regno di Dario, re di Persia.</p> 
<p><A NAME="an_4:6">4:6</A>&nbsp;Sotto il regno d&#8217;Assuero, al principio del suo regno, scrissero un&#8217;accusa contro gli abitanti di Giuda e di Gerusalemme.</p> 
<p><A NAME="an_4:7">4:7</A>&nbsp;Poi, al tempo d&#8217;Artaserse, Bishlam, Mithredath, Tabeel e gli altri loro colleghi scrissero ad Artaserse, re di Persia. La lettera era scritta in caratteri aramaici e tradotta in aramaico.</p> 
<p><A NAME="an_4:8">4:8</A>&nbsp;Rehum il governatore e Scimshai il segretario scrissero una lettera contro Gerusalemme al re Artaserse, in questi termini:</p> 
<p><A NAME="an_4:9">4:9</A>&nbsp;La data. "Rehum il governatore, Scimshai il segretario, e gli altri loro colleghi di Din, d&#8217;Afarsathac, di Tarpel, d&#8217;Afaras, d&#8217;Erec, di Babilonia, di Shushan, di Deha, d&#8217;Elam,</p> 
<p><A NAME="an_4:10">4:10</A>&nbsp;e gli altri popoli che il grande e illustre Osnapar ha trasportati e stabiliti nella citt&#224; di Samaria, e gli altri che stanno di l&#224; dal fiume&#8230;" ecc.</p> 
<p><A NAME="an_4:11">4:11</A>&nbsp;Ecco la copia della lettera che inviarono al re Artaserse: "I tuoi servi, la gente d&#8217;oltre il fiume, ecc.</p> 
<p><A NAME="an_4:12">4:12</A>&nbsp;Sappia il re che i Giudei che son partiti da te e giunti fra noi a Gerusalemme, riedificano la citt&#224; ribelle e malvagia, ne rialzano le mura e ne restaurano le fondamenta.</p> 
<p><A NAME="an_4:13">4:13</A>&nbsp;Sappia dunque il re che, se questa citt&#224; si riedifica e se le sue mura si rialzano, essi non pagheranno pi&#249; n&#233; tributo n&#233; imposta n&#233; pedaggio, e il tesoro dei re n&#8217;avr&#224; a soffrire.</p> 
<p><A NAME="an_4:14">4:14</A>&nbsp;Or siccome noi mangiamo il sale del palazzo e non ci sembra conveniente lo stare a vedere il danno del re, mandiamo al re questa informazione.</p> 
<p><A NAME="an_4:15">4:15</A>&nbsp;Si facciano delle ricerche nel libro delle memorie de&#8217; tuoi padri; e nel libro delle memorie troverai e apprenderai che questa citt&#224; &#232; una citt&#224; ribelle, perniciosa a re ed a province, e che fin da tempi antichi vi si son fatte delle sedizioni; per queste ragioni, la citt&#224; &#232; stata distrutta.</p> 
<p><A NAME="an_4:16">4:16</A>&nbsp;Noi facciamo sapere al re che, se questa citt&#224; si riedifica e le sue mura si rialzano, tu non avrai pi&#249; possessi da questo lato del fiume".</p> 
<p><A NAME="an_4:17">4:17</A>&nbsp;Il re mand&#242; questa risposta a Rehum il governatore, a Scimshai il segretario, e al resto dei loro colleghi che stavano a Samaria e altrove di l&#224; dal fiume: "Salute, ecc.</p> 
<p><A NAME="an_4:18">4:18</A>&nbsp;La lettera che ci avete mandata, &#232; stata esattamente letta in mia presenza;</p> 
<p><A NAME="an_4:19">4:19</A>&nbsp;ed io ho dato ordine di far delle ricerche; e s&#8217;&#232; trovato che fin da tempi antichi cotesta citt&#224; &#232; insorta contro ai re e vi si son fatte delle sedizioni e delle rivolte.</p> 
<p><A NAME="an_4:20">4:20</A>&nbsp;Vi sono stati a Gerusalemme dei re potenti, che signoreggiarono su tutto il paese ch&#8217;&#232; di l&#224; dal fiume, e ai quali si pagavano tributi, imposte e pedaggi.</p> 
<p><A NAME="an_4:21">4:21</A>&nbsp;Date dunque ordine che quella gente sospenda i lavori, e che cotesta citt&#224; non si riedifichi prima che ordine ne sia dato da me.</p> 
<p><A NAME="an_4:22">4:22</A>&nbsp;E badate di non esser negligenti in questo, onde il danno non venga a crescere in pregiudizio dei re".</p> 
<p><A NAME="an_4:23">4:23</A>&nbsp;Non appena la copia della lettera del re Artaserse fu letta in presenza di Rehum, di Scimshai il segretario, e dei loro colleghi, essi andarono in fretta a Gerusalemme dai Giudei, e li obbligarono, a mano armata, a sospendere i lavori.</p> 
<p><A NAME="an_4:24">4:24</A>&nbsp;Allora fu sospesa l&#8217;opera della casa di Dio a Gerusalemme, e rimase sospesa fino al secondo anno del regno di Dario, re di Persia.</p> 
<p><A NAME="an_5:1">5:1</A>&nbsp;Or i profeti Aggeo e Zaccaria, figliuolo d&#8217;Iddo, profetarono nel nome dell&#8217;Iddio d&#8217;Israele ai Giudei ch&#8217;erano in Giuda ed a Gerusalemme.</p> 
<p><A NAME="an_5:2">5:2</A>&nbsp;Allora Zorobabel, figliuolo di Scealtiel, e Jeshua, figliuolo di Jotsadak, si levarono e ricominciarono a edificare la casa di Dio a Gerusalemme; e con essi erano i profeti di Dio, che li secondavano.</p> 
<p><A NAME="an_5:3">5:3</A>&nbsp;In quel medesimo tempo giunsero da loro Tattenai, governatore d&#8217;oltre il fiume, Scethar-Boznai e i loro colleghi, e parlaron loro cos&#236;: "Chi v&#8217;ha dato ordine di edificare questa casa e di rialzare queste mura?"</p> 
<p><A NAME="an_5:4">5:4</A>&nbsp;Poi aggiunsero: "Quali sono i nomi degli uomini che costruiscono quest&#8217;edifizio?"</p> 
<p><A NAME="an_5:5">5:5</A>&nbsp;Ma sugli anziani dei Giudei vegliava l&#8217;occhio del loro Dio e quelli non li fecero cessare i lavori, finch&#233; la cosa non fosse stata sottoposta a Dario, e da lui fosse giunta una risposta in proposito.</p> 
<p><A NAME="an_5:6">5:6</A>&nbsp;Copia della lettera mandata al re Dario da Tattenai, governatore d&#8217;oltre il fiume, da Scethar-Boznai, e dai suoi colleghi, gli Afarsakiti, ch&#8217;erano oltre il fiume.</p> 
<p><A NAME="an_5:7">5:7</A>&nbsp;Gl&#8217;inviarono un rapporto cos&#236; concepito: "Al re Dario, perfetta salute!</p> 
<p><A NAME="an_5:8">5:8</A>&nbsp;Sappia il re che noi siamo andati nella provincia di Giuda, alla casa del gran Dio. Essa si costruisce con blocchi di pietra, e nelle pareti s&#8217;interpongono de&#8217; legnami; l&#8217;opera vien fatta con cura e progredisce nelle loro mani.</p> 
<p><A NAME="an_5:9">5:9</A>&nbsp;Noi abbiamo interrogato quegli anziani, e abbiam parlato loro cos&#236;: Chi v&#8217;ha dato ordine di edificare questa casa e di rialzare queste mura?</p> 
<p><A NAME="an_5:10">5:10</A>&nbsp;Abbiamo anche domandato loro i loro nomi per notificarteli, mettendo in iscritto i nomi degli uomini che stanno loro a capo.</p> 
<p><A NAME="an_5:11">5:11</A>&nbsp;E questa &#232; la risposta che ci hanno data: Noi siamo i servi dell&#8217;Iddio del cielo e della terra, e riedifichiamo la casa ch&#8217;era stata edificata gi&#224; molti anni fa: un gran re d&#8217;Israele l&#8217;aveva edificata e compiuta.</p> 
<p><A NAME="an_5:12">5:12</A>&nbsp;Ma avendo i nostri padri provocato ad ira l&#8217;Iddio del cielo, Iddio li diede in mano di Nebucadnetsar, re di Babilonia, il Caldeo, il quale distrusse questa casa, e men&#242; il popolo in cattivit&#224; a Babilonia.</p> 
<p><A NAME="an_5:13">5:13</A>&nbsp;Ma il primo anno di Ciro, re di Babilonia, il re Ciro die&#8217; ordine che questa casa di Dio fosse riedificata.</p> 
<p><A NAME="an_5:14">5:14</A>&nbsp;E il re Ciro trasse pure dal tempio di Babilonia gli utensili d&#8217;oro e d&#8217;argento della casa di Dio, che Nebucadnetsar avea portati via dal tempio di Gerusalemme e trasportati nel tempio di Babilonia; li fece consegnare a uno chiamato Sceshbatsar, ch&#8217;egli aveva fatto governatore, e gli disse:</p> 
<p><A NAME="an_5:15">5:15</A>&nbsp;Prendi questi utensili, va&#8217; a riporli nel tempio di Gerusalemme, e la casa di Dio sia riedificata dov&#8217;era.</p> 
<p><A NAME="an_5:16">5:16</A>&nbsp;Allora lo stesso Sceshbatsar venne e gett&#242; le fondamenta della casa di Dio a Gerusalemme; da quel tempo fino ad ora essa &#232; in costruzione, ma non &#232; ancora finita.</p> 
<p><A NAME="an_5:17">5:17</A>&nbsp;Or dunque, se cos&#236; piaccia al re, si faccian delle ricerche nella casa dei tesori del re a Babilonia, per accertare se vi sia stato un ordine dato dal re Ciro per la costruzione di questa casa a Gerusalemme; e ci trasmetta il re il suo beneplacito a questo riguardo".</p> 
<p><A NAME="an_6:1">6:1</A>&nbsp;Allora il re Dario ordin&#242; che si facessero delle ricerche nella casa degli archivi dov&#8217;erano riposti i tesori a Babilonia;</p> 
<p><A NAME="an_6:2">6:2</A>&nbsp;e nel castello d&#8217;Ahmetha, ch&#8217;&#232; nella provincia di Media, si trov&#242; un rotolo, nel quale stava scritto cos&#236;:</p> 
<p><A NAME="an_6:3">6:3</A>&nbsp;"Memoria. Il primo anno del re Ciro, il re Ciro ha pubblicato quest&#8217;editto, concernente la casa di Dio a Gerusalemme: La casa sia riedificata per essere un luogo dove si offrono dei sacrifizi; e le fondamenta che se ne getteranno, siano solide. Abbia sessanta cubiti d&#8217;altezza, sessanta cubiti di larghezza,</p> 
<p><A NAME="an_6:4">6:4</A>&nbsp;tre ordini di blocchi di pietra e un ordine di travatura nuova; e la spesa sia pagata dalla casa reale.</p> 
<p><A NAME="an_6:5">6:5</A>&nbsp;E inoltre, gli utensili d&#8217;oro e d&#8217;argento della casa di Dio, che Nebucadnetsar avea tratti dal tempio di Gerusalemme e trasportati a Babilonia, siano restituiti e riportati al tempio di Gerusalemme, nel luogo dov&#8217;erano prima, e posti nella casa di Dio".</p> 
<p><A NAME="an_6:6">6:6</A>&nbsp;"Or dunque tu, Tattenai, governatore d&#8217;oltre il fiume, tu, Scethar-Boznai, e voi, loro colleghi d&#8217;Afarsak, che state di l&#224; dal fiume, statevene lontani da quel luogo!</p> 
<p><A NAME="an_6:7">6:7</A>&nbsp;Lasciate continuare i lavori di quella casa di Dio; il governatore de&#8217; Giudei e gli anziani de&#8217; Giudei riedifichino quella casa di Dio nel sito di prima.</p> 
<p><A NAME="an_6:8">6:8</A>&nbsp;E questo &#232; l&#8217;ordine ch&#8217;io do relativamente al vostro modo di procedere verso quegli anziani de&#8217; Giudei nella ricostruzione di quella casa di Dio: le spese, detratte dalle entrate del re provenienti dai tributi d&#8217;oltre il fiume, siano puntualmente pagate a quegli uomini, affinch&#233; i lavori non siano interrotti.</p> 
<p><A NAME="an_6:9">6:9</A>&nbsp;E le cose necessarie per gli olocausti all&#8217;Iddio dei cieli: vitelli, montoni, agnelli; e frumento, sale, vino, olio, siano forniti ai sacerdoti di Gerusalemme a loro richiesta, giorno per giorno e senza fallo,</p> 
<p><A NAME="an_6:10">6:10</A>&nbsp;affinch&#233; offrano sacrifizi di odor soave all&#8217;Iddio del cielo, e preghino per la vita del re e de&#8217; suoi figliuoli.</p> 
<p><A NAME="an_6:11">6:11</A>&nbsp;E questo &#232; pure l&#8217;ordine ch&#8217;io do: Se qualcuno contravverr&#224; a questo decreto, si tragga dalla casa di lui una trave, la si rizzi, vi sia egli inchiodato sopra, e la sua casa, per questo motivo, diventi un letamaio.</p> 
<p><A NAME="an_6:12">6:12</A>&nbsp;L&#8217;Iddio che ha fatto di quel luogo la dimora del suo nome, distrugga ogni re ed ogni popolo che stendesse la mano per trasgredire la mia parola, per distruggere la casa di Dio ch&#8217;&#232; in Gerusalemme! Io, Dario, ho emanato questo decreto: sia eseguito con ogni prontezza".</p> 
<p><A NAME="an_6:13">6:13</A>&nbsp;Allora Tattenai, governatore d&#8217;oltre il fiume, Scethar-Boznai e i loro colleghi, poich&#233; il re Dario avea cos&#236; decretato, eseguirono puntualmente i suoi ordini.</p> 
<p><A NAME="an_6:14">6:14</A>&nbsp;E gli anziani de&#8217; Giudei tirarono innanzi e fecero progredire la fabbrica, aiutati dalle parole ispirate del profeta Aggeo, e di Zaccaria figliuolo d&#8217;Iddo. E finirono i loro lavori di costruzione secondo il comandamento dell&#8217;Iddio d&#8217;Israele, e secondo gli ordini di Ciro, di Dario e d&#8217;Artaserse, re di Persia.</p> 
<p><A NAME="an_6:15">6:15</A>&nbsp;E la casa fu finita il terzo giorno del mese d&#8217;Adar, il sesto anno del regno di Dario.</p> 
<p><A NAME="an_6:16">6:16</A>&nbsp;I figliuoli d&#8217;Israele, i sacerdoti, i Leviti e gli altri reduci dalla cattivit&#224; celebrarono con gioia la dedicazione di questa casa di Dio.</p> 
<p><A NAME="an_6:17">6:17</A>&nbsp;E per la dedicazione di questa casa di Dio offrirono cento giovenchi, duecento montoni quattrocento agnelli; e come sacrifizio per il peccato per tutto Israele, dodici capri, secondo il numero delle trib&#249; d&#8217;Israele.</p> 
<p><A NAME="an_6:18">6:18</A>&nbsp;E stabilirono i sacerdoti secondo le loro classi, e i Leviti secondo le loro divisioni, per il servizio di Dio a Gerusalemme, come sta scritto nel libro di Mos&#232;.</p> 
<p><A NAME="an_6:19">6:19</A>&nbsp;Poi, i reduci dalla cattivit&#224; celebrarono la Pasqua il quattordicesimo giorno del primo mese,</p> 
<p><A NAME="an_6:20">6:20</A>&nbsp;poich&#233; i sacerdoti e i Leviti s&#8217;erano purificati come se non fossero stati che un sol uomo; tutti erano puri; e immolarono la Pasqua per tutti i reduci dalla cattivit&#224;, per i sacerdoti loro fratelli, e per loro stessi.</p> 
<p><A NAME="an_6:21">6:21</A>&nbsp;Cos&#236; i figliuoli d&#8217;Israele ch&#8217;eran tornati dalla cattivit&#224; e tutti quelli che s&#8217;eran separati dall&#8217;impurit&#224; della gente del paese e che s&#8217;unirono a loro per cercare l&#8217;Eterno, l&#8217;Iddio d&#8217;Israele, mangiarono la Pasqua.</p> 
<p><A NAME="an_6:22">6:22</A>&nbsp;E celebrarono con gioia la festa degli azzimi per sette giorni, perch&#233; l&#8217;Eterno li avea rallegrati, e avea piegato in lor favore il cuore del re d&#8217;Assiria, in modo da fortificare le loro mani nell&#8217;opera della casa di Dio, dell&#8217;Iddio d&#8217;Israele.</p> 
<p><A NAME="an_7:1">7:1</A>&nbsp;Or dopo queste cose, sotto il regno d&#8217;Artaserse, re di Persia, giunse Esdra, figliuolo di Seraia, figliuolo d&#8217;Azaria, figliuolo di Hilkia,</p> 
<p><A NAME="an_7:2">7:2</A>&nbsp;figliuolo di Shallum, figliuolo di Tsadok, figliuolo d&#8217;Ahitub,</p> 
<p><A NAME="an_7:3">7:3</A>&nbsp;figliuolo d&#8217;Amaria, figliuolo d&#8217;Azaria, figliuolo di Meraioth,</p> 
<p><A NAME="an_7:4">7:4</A>&nbsp;figliuolo di Zerahia, figliuolo di Uzzi,</p> 
<p><A NAME="an_7:5">7:5</A>&nbsp;figliuolo di Bukki, figliuolo di Abishua, figliuolo di Fineas, figliuolo di Eleazar, figliuolo d&#8217;Aaronne il sommo sacerdote.</p> 
<p><A NAME="an_7:6">7:6</A>&nbsp;Quest&#8217;Esdra veniva da Babilonia; era uno scriba versato nella legge di Mos&#232; data dall&#8217;Eterno, dall&#8217;Iddio d&#8217;Israele; e siccome la mano dell&#8217;Eterno, del suo Dio, era su lui, il re gli concedette tutto quello che domand&#242;.</p> 
<p><A NAME="an_7:7">7:7</A>&nbsp;E alcuni de&#8217; figliuoli d&#8217;Israele e alcuni de&#8217; sacerdoti, de&#8217; Leviti, de&#8217; cantori, dei portinai e de&#8217; Nethinei saliron pure con lui a Gerusalemme, il settimo anno del re Artaserse.</p> 
<p><A NAME="an_7:8">7:8</A>&nbsp;Esdra giunse a Gerusalemme il quinto mese, nel settimo anno del re.</p> 
<p><A NAME="an_7:9">7:9</A>&nbsp;Infatti, avea fissata la partenza da Babilonia per il primo giorno del primo mese, e arriv&#242; a Gerusalemme il primo giorno del quinto mese, assistito dalla benefica mano del suo Dio.</p> 
<p><A NAME="an_7:10">7:10</A>&nbsp;Poich&#233; Esdra aveva applicato il cuore allo studio ed alla pratica della legge dell&#8217;Eterno, e ad insegnare in Israele le leggi e le prescrizioni divine.</p> 
<p><A NAME="an_7:11">7:11</A>&nbsp;Or ecco la copia della lettera data dal re Artaserse a Esdra, sacerdote e scriba, scriba versato nei comandamenti e nelle leggi dati dall&#8217;Eterno ad Israele:</p> 
<p><A NAME="an_7:12">7:12</A>&nbsp;"Artaserse, re dei re, a Esdra, sacerdote, scriba versato nella legge dell&#8217;Iddio del cielo, ecc.</p> 
<p><A NAME="an_7:13">7:13</A>&nbsp;Da me &#232; decretato che nel mio regno, chiunque del popolo d&#8217;Israele, de&#8217; suoi sacerdoti e de&#8217; Leviti sar&#224; disposto a partire con te per Gerusalemme, vada pure;</p> 
<p><A NAME="an_7:14">7:14</A>&nbsp;giacch&#233; tu sei mandato da parte del re e dai suoi sette consiglieri per informarti in Giuda e in Gerusalemme come vi sia osservata la legge del tuo Dio, la quale tu hai nelle mani,</p> 
<p><A NAME="an_7:15">7:15</A>&nbsp;e per portare l&#8217;argento e l&#8217;oro che il re ed i suoi consiglieri hanno volenterosamente offerto all&#8217;Iddio d&#8217;Israele, la cui dimora e a Gerusalemme,</p> 
<p><A NAME="an_7:16">7:16</A>&nbsp;e tutto l&#8217;argento e l&#8217;oro che troverai in tutta la provincia di Babilonia, e i doni volontari fatti dal popolo e dai sacerdoti per la casa del loro Dio a Gerusalemme.</p> 
<p><A NAME="an_7:17">7:17</A>&nbsp;Tu avrai quindi cura di comprare con questo danaro de&#8217; giovenchi, dei montoni, degli agnelli, e ci&#242; che occorre per le relative oblazioni e libazioni, e li offrirai sull&#8217;altare della casa del vostro Dio ch&#8217;&#232; a Gerusalemme.</p> 
<p><A NAME="an_7:18">7:18</A>&nbsp;Del rimanente dell&#8217;argento e dell&#8217;oro farete, tu e i tuoi fratelli, quel che meglio vi parr&#224;, conformandovi alla volont&#224; del vostro Dio.</p> 
<p><A NAME="an_7:19">7:19</A>&nbsp;Quanto agli utensili che ti son dati per il servizio della casa dell&#8217;Iddio tuo, rimettili davanti all&#8217;Iddio di Gerusalemme.</p> 
<p><A NAME="an_7:20">7:20</A>&nbsp;E qualunque altra spesa ti occorrer&#224; di fare per la casa del tuo Dio, ne trarrai l&#8217;ammontare dal tesoro della casa reale.</p> 
<p><A NAME="an_7:21">7:21</A>&nbsp;Io, il re Artaserse, do ordine a tutti i tesorieri d&#8217;oltre il fiume di consegnare senza dilazione a Esdra, sacerdote e scriba, versato nella legge dell&#8217;Iddio del cielo, tutto quello che vi chieder&#224;,</p> 
<p><A NAME="an_7:22">7:22</A>&nbsp;fino a cento talenti d&#8217;argento, a cento cori di grano, a cento bati di vino, a cento bati d&#8217;olio, e a una quantit&#224; illimitata di sale.</p> 
<p><A NAME="an_7:23">7:23</A>&nbsp;Tutto quello ch&#8217;&#232; comandato dall&#8217;Iddio del cielo sia puntualmente fatto per la casa dell&#8217;Iddio del cielo. Perch&#233; l&#8217;ira di Dio dovrebbe ella venire sopra il regno, sopra il re e i suoi figliuoli?</p> 
<p><A NAME="an_7:24">7:24</A>&nbsp;Vi facciamo inoltre sapere che non &#232; lecito a nessuno esigere alcun tributo o imposta o pedaggio da alcuno de&#8217; sacerdoti, de&#8217; Leviti, de&#8217; cantori, dei portinai, de&#8217; Nethinei e de&#8217; servi di questa casa di Dio.</p> 
<p><A NAME="an_7:25">7:25</A>&nbsp;E tu, Esdra, secondo la sapienza di cui il tuo Dio ti ha dotato, stabilisci de&#8217; magistrati e de&#8217; giudici che amministrino la giustizia a tutto il popolo d&#8217;oltre il fiume, a tutti quelli che conoscono le leggi del tuo Dio; e fatele voi conoscere a chi non le conosce.</p> 
<p><A NAME="an_7:26">7:26</A>&nbsp;E di chiunque non osserver&#224; la legge del tuo Dio e la legge del re farete pronta giustizia, punendolo con la morte o col bando o con multa pecuniaria o col carcere".</p> 
<p><A NAME="an_7:27">7:27</A>&nbsp;Benedetto sia l&#8217;Eterno, l&#8217;Iddio de&#8217; nostri padri, che ha cos&#236; disposto il cuore del re ad onorare la casa dell&#8217;Eterno, a Gerusalemme,</p> 
<p><A NAME="an_7:28">7:28</A>&nbsp;e che m&#8217;ha conciliato la benevolenza del re, de&#8217; suoi consiglieri e di tutti i suoi potenti capi! Ed io, fortificato dalla mano dell&#8217;Eterno, del mio Dio, ch&#8217;era su me, radunai i capi d&#8217;Israele perch&#233; partissero meco.</p> 
<p><A NAME="an_8:1">8:1</A>&nbsp;Questi sono i capi delle case patriarcali e la lista genealogica di quelli che tornaron meco da Babilonia, sotto il regno di Artaserse.</p> 
<p><A NAME="an_8:2">8:2</A>&nbsp;Dei figliuoli di Fineas, Ghershom; de&#8217; figliuoli d&#8217;Ithamar, Daniele; dei figliuoli di Davide, Hattush.</p> 
<p><A NAME="an_8:3">8:3</A>&nbsp;Dei figliuoli di Scecania: dei figliuoli di Parosh, Zaccaria, e con lui furono registrati centocinquanta maschi.</p> 
<p><A NAME="an_8:4">8:4</A>&nbsp;Dei figliuoli di Pahath-Moab, Elioenai, figliuolo di Zerahia, e con lui duecento maschi.</p> 
<p><A NAME="an_8:5">8:5</A>&nbsp;Dei figliuoli di Scecania, il figliuolo di Jahaziel, e con lui trecento maschi.</p> 
<p><A NAME="an_8:6">8:6</A>&nbsp;Dei figliuoli di Adin, Ebed, figliuolo di Jonathan, e con lui cinquanta maschi.</p> 
<p><A NAME="an_8:7">8:7</A>&nbsp;Dei figliuoli di Elam, Isaia, figliuolo di Athalia, e con lui settanta maschi.</p> 
<p><A NAME="an_8:8">8:8</A>&nbsp;Dei figliuoli di Scefatia, Zebadia, figliuolo di Micael, e con lui ottanta maschi.</p> 
<p><A NAME="an_8:9">8:9</A>&nbsp;Dei figliuoli di Joab, Obadia, figliuolo di Jehiel, e con lui duecentodiciotto maschi.</p> 
<p><A NAME="an_8:10">8:10</A>&nbsp;Dei figliuoli di Scelomith, il figliuolo di Josifia, e con lui centosessanta maschi.</p> 
<p><A NAME="an_8:11">8:11</A>&nbsp;Dei figliuoli di Bebai, Zaccaria, figliuolo di Bebai, e con lui ventotto maschi.</p> 
<p><A NAME="an_8:12">8:12</A>&nbsp;Dei figliuoli d&#8217;Azgad, Johanan, figliuolo di Hakkatan, e con lui centodieci maschi.</p> 
<p><A NAME="an_8:13">8:13</A>&nbsp;Dei figliuoli d&#8217;Adonikam, gli ultimi, de&#8217; quali questi sono i nomi: Elifelet, Jehiel, Scemaia, e con loro sessanta maschi.</p> 
<p><A NAME="an_8:14">8:14</A>&nbsp;E dei figliuoli di Bigvai, Uthai e Zabbud, e con lui settanta maschi.</p> 
<p><A NAME="an_8:15">8:15</A>&nbsp;Io li radunai presso al fiume che scorre verso Ahava, e quivi stemmo accampati tre giorni; e, avendo fatta la rassegna del popolo e dei sacerdoti, non trovai tra loro alcun figliuolo di Levi.</p> 
<p><A NAME="an_8:16">8:16</A>&nbsp;Allora feci chiamare i capi Eliezer, Ariel, Scemaia, Elnathan, Jarib, Elnathan, Nathan, Zaccaria, Meshullam, e i dottori Joiarib ed Elnathan,</p> 
<p><A NAME="an_8:17">8:17</A>&nbsp;e ordinai loro d&#8217;andare dal capo Iddo, che stava a Casifia, e posi loro in bocca le parole che dovean dire a Iddo e a suo fratello, ch&#8217;eran preposti al luogo di Casifia, perch&#233; ci menassero degli uomini per fare il servizio della casa del nostro Dio.</p> 
<p><A NAME="an_8:18">8:18</A>&nbsp;E siccome la benefica mano del nostro Dio era su noi, ci menarono Scerebia, uomo intelligente, dei figliuoli di Mahli, figliuolo di Levi, figliuolo d&#8217;Israele, e con lui i suoi figliuoli e i suoi fratelli; in numero di diciotto;</p> 
<p><A NAME="an_8:19">8:19</A>&nbsp;Hashabia, e con lui Isaia, dei figliuoli di Merari, i suoi fratelli e i suoi figliuoli, in numero di venti;</p> 
<p><A NAME="an_8:20">8:20</A>&nbsp;e dei Nethinei, che Davide e i capi aveano messo al servizio de&#8217; Leviti, duecentoventi Nethinei, tutti quanti designati per nome.</p> 
<p><A NAME="an_8:21">8:21</A>&nbsp;E col&#224;, presso il fiume Ahava, io bandii un digiuno per umiliarci nel cospetto del nostro Dio, per chiedergli un buon viaggio per noi, per i nostri bambini, e per tutto quello che ci apparteneva;</p> 
<p><A NAME="an_8:22">8:22</A>&nbsp;perch&#233;, io mi vergognavo di chiedere al re una scorta armata e de&#8217; cavalieri per difenderci per istrada dal nemico, giacch&#233; avevamo detto al re: "La mano del nostro Dio assiste tutti quelli che lo cercano; ma la sua potenza e la sua ira sono contro tutti quelli che l&#8217;abbandonano".</p> 
<p><A NAME="an_8:23">8:23</A>&nbsp;Cos&#236; digiunammo e invocammo il nostro Dio a questo proposito, ed egli ci esaud&#236;.</p> 
<p><A NAME="an_8:24">8:24</A>&nbsp;Allora io separai dodici dei capi sacerdoti: Scerebia, Hashabia e dieci dei loro fratelli,</p> 
<p><A NAME="an_8:25">8:25</A>&nbsp;e pesai loro l&#8217;argento, l&#8217;oro, gli utensili, ch&#8217;eran l&#8217;offerta fatta per la casa del nostro Dio dal re, dai suoi consiglieri, dai suoi capi, e da tutti quei d&#8217;Israele che si trovan col&#224;.</p> 
<p><A NAME="an_8:26">8:26</A>&nbsp;Rimisi dunque nelle loro mani seicentocinquanta talenti d&#8217;argento, degli utensili d&#8217;argento per il valore di cento talenti, cento talenti d&#8217;oro,</p> 
<p><A NAME="an_8:27">8:27</A>&nbsp;venti coppe d&#8217;oro del valore di mille dariche, due vasi di rame lucente finissimo, prezioso come l&#8217;oro,</p> 
<p><A NAME="an_8:28">8:28</A>&nbsp;e dissi loro: "Voi siete consacrati all&#8217;Eterno; questi utensili sono sacri, e quest&#8217;argento e quest&#8217;oro sono un&#8217;offerta volontaria fatta all&#8217;Eterno, all&#8217;Iddio de&#8217; vostri padri;</p> 
<p><A NAME="an_8:29">8:29</A>&nbsp;vigilate e custoditeli, finch&#233; li pesiate in presenza dei capi sacerdoti, dei Leviti e dei capi delle famiglie d&#8217;Israele a Gerusalemme, nelle camere della casa dell&#8217;Eterno".</p> 
<p><A NAME="an_8:30">8:30</A>&nbsp;I sacerdoti e i Leviti dunque ricevettero pesato l&#8217;argento e l&#8217;oro, e gli utensili, per portarli a Gerusalemme nella casa del nostro Dio.</p> 
<p><A NAME="an_8:31">8:31</A>&nbsp;E noi ci partimmo dal fiume d&#8217;Ahava il dodicesimo giorno del primo mese per andare a Gerusalemme; e la mano di Dio fu su noi, e ci liber&#242; dalla mano del nemico e da ogni insidia, durante il viaggio.</p> 
<p><A NAME="an_8:32">8:32</A>&nbsp;Arrivammo a Gerusalemme; e dopo esserci riposati quivi tre giorni,</p> 
<p><A NAME="an_8:33">8:33</A>&nbsp;il quarto giorno pesammo nella casa del nostro Dio l&#8217;argento, l&#8217;oro e gli utensili, che consegnammo al sacerdote Meremoth figliuolo d&#8217;Uria; con lui era Eleazar, figliuolo di Fineas, e con loro erano i Leviti Jozabad, figliuolo di Jeshua, e Noadia, figliuolo di Binnu.</p> 
<p><A NAME="an_8:34">8:34</A>&nbsp;Tutto fu contato e pesato; e nello stesso tempo il peso di tutto fu messo per iscritto.</p> 
<p><A NAME="an_8:35">8:35</A>&nbsp;Gli esuli, tornati dalla cattivit&#224;, offersero in olocausti all&#8217;Iddio d&#8217;Israele dodici giovenchi per tutto Israele, novantasei montoni, settantasette agnelli; e, come sacrifizio per il peccato, dodici capri: tutto questo, in olocausto all&#8217;Eterno.</p> 
<p><A NAME="an_8:36">8:36</A>&nbsp;E presentarono i decreti del re ai satrapi del re e ai governatori d&#8217;oltre il fiume, i quali favoreggiarono il popolo e la casa di Dio.</p> 
<p><A NAME="an_9:1">9:1</A>&nbsp;Or quando queste cose furon finite, i capi s&#8217;accostarono a me, dicendo: "Il popolo d&#8217;Israele, i sacerdoti e i Leviti non si son separati dai popoli di questi paesi, ma si conformano alle abominazioni de&#8217; Cananei, degli Hittei, de&#8217; Ferezei, dei Gebusei, degli Ammoniti, dei Moabiti, degli Egiziani e degli Amorei.</p> 
<p><A NAME="an_9:2">9:2</A>&nbsp;Poich&#233; hanno preso delle loro figliuole per s&#233; e per i propri figliuoli, e hanno mescolata la stirpe santa coi popoli di questi paesi; e i capi e i magistrati sono stati i primi a commettere questa infedelt&#224;".</p> 
<p><A NAME="an_9:3">9:3</A>&nbsp;Quand&#8217;io ebbi udito questo, mi stracciai le vesti e il mantello, mi strappai i capelli della testa e della barba, e mi misi a sedere, costernato.</p> 
<p><A NAME="an_9:4">9:4</A>&nbsp;Allora tutti quelli che tremavano alle parole dell&#8217;Iddio d&#8217;Israele si radunarono presso di me a motivo della infedelt&#224; di quelli ch&#8217;eran tornati dalla cattivit&#224;; e io rimasi cos&#236; seduto e costernato, fino al tempo dell&#8217;oblazione della sera.</p> 
<p><A NAME="an_9:5">9:5</A>&nbsp;E al momento dell&#8217;oblazione della sera, m&#8217;alzai dalla mia umiliazione, colle vesti e col mantello stracciati; caddi in ginocchi; stesi le mani verso l&#8217;Eterno, il mio Dio e dissi:</p> 
<p><A NAME="an_9:6">9:6</A>&nbsp;"O mio Dio, io son confuso; e mi vergogno, o mio Dio, d&#8217;alzare a te la mia faccia; poich&#233; le nostre iniquit&#224; si son moltiplicate fino al disopra del nostro capo, e la nostra colpa &#232; s&#236; grande che arriva al cielo.</p> 
<p><A NAME="an_9:7">9:7</A>&nbsp;Dal tempo de&#8217; nostri padri fino al d&#236; d&#8217;oggi siamo stati grandemente colpevoli; e a motivo delle nostre iniquit&#224;, noi, i nostri re, i nostri sacerdoti, siamo stati dati in mano dei re dei paesi stranieri, in bal&#236;a della spada, dell&#8217;esilio, della rapina e dell&#8217;obbrobrio, come anch&#8217;oggi si vede.</p> 
<p><A NAME="an_9:8">9:8</A>&nbsp;Ed ora, per un breve istante, l&#8217;Eterno, il nostro Dio, ci ha fatto grazia, lasciandoci alcuni superstiti, e concedendoci un asilo nel suo santo luogo, affin d&#8217;illuminare gli occhi nostri, e di darci un po&#8217; di respiro in mezzo al nostro servaggio.</p> 
<p><A NAME="an_9:9">9:9</A>&nbsp;Poich&#233; noi siamo schiavi; ma il nostro Dio non ci ha abbandonati nel nostro servaggio; che anzi ha fatto s&#236; che trovassimo benevolenza presso i re di Persia, i quali ci hanno dato tanto respiro da poter rimettere in pi&#232; la casa dell&#8217;Iddio nostro e restaurarne le rovine, e ci hanno concesso un ricovero in Giuda ed in Gerusalemme.</p> 
<p><A NAME="an_9:10">9:10</A>&nbsp;Ed ora, o nostro Dio, che direm noi dopo questo? Poich&#233; noi abbiamo abbandonati i tuoi comandamenti,</p> 
<p><A NAME="an_9:11">9:11</A>&nbsp;quelli che ci desti per mezzo de&#8217; tuoi servi i profeti, dicendo: Il paese nel quale entrate per prenderne possesso, &#232; un paese reso impuro dalla impurit&#224; dei popoli di questi paesi, dalle abominazioni con le quali l&#8217;hanno riempito da un capo all&#8217;altro con le loro contaminazioni.</p> 
<p><A NAME="an_9:12">9:12</A>&nbsp;Or dunque non date le vostre figliuole ai loro figliuoli, e non prendete le loro figliuole per i vostri figliuoli, e non cercate mai la loro prosperit&#224; n&#233; il loro benessere, e cos&#236; diventerete forti, mangerete i migliori prodotti del paese, e lo lascerete in retaggio perpetuo ai vostri figliuoli.</p> 
<p><A NAME="an_9:13">9:13</A>&nbsp;Ora, dopo tutto quello che ci &#232; avvenuto a motivo delle nostre azioni malvage e delle nostre grandi colpe, giacch&#233; tu, o nostro Dio, ci hai puniti meno severamente di quanto le nostre iniquit&#224; avrebbero meritato, e hai conservato di noi un residuo come questo,</p> 
<p><A NAME="an_9:14">9:14</A>&nbsp;torneremmo noi di nuovo a violare i tuoi comandamenti e ad imparentarci coi popoli che commettono queste abominazioni? L&#8217;ira tua non s&#8217;infiammerebbe essa contro di noi sino a consumarci e a non lasciar pi&#249; n&#233; residuo n&#233; superstite?</p> 
<p><A NAME="an_9:15">9:15</A>&nbsp;O Eterno, Dio d&#8217;Israele, tu sei giusto, e perci&#242; noi siamo oggi ridotti ad un residuo di scampati. Ed eccoci dinanzi a te a riconoscere la nostra colpa; poich&#233; per cagion d&#8217;essa, noi non potremmo sussistere nel tuo cospetto!"</p> 
<p><A NAME="an_10:1">10:1</A>&nbsp;Or mentre Esdra pregava e faceva questa confessione piangendo e prostrato davanti alla casa di Dio, si raun&#242; intorno a lui una grandissima moltitudine di gente d&#8217;Israele, uomini, donne e fanciulli; e il popolo piangeva dirottamente.</p> 
<p><A NAME="an_10:2">10:2</A>&nbsp;Allora Scecania, figliuolo di Jehiel, uno de&#8217; figliuoli di Elam, prese a dire a Esdra: "Noi siamo stati infedeli al nostro Dio, sposando donne straniere prese dai popoli di questo paese; nondimeno, rimane ancora, a questo riguardo, una speranza a Israele.</p> 
<p><A NAME="an_10:3">10:3</A>&nbsp;Facciamo un patto col nostro Dio impegnandoci a rimandare tutte queste donne e i figliuoli nati da esse, come consigliano il mio signore e quelli che tremano dinanzi ai comandamenti del nostro Dio. E facciasi quel che vuole la legge.</p> 
<p><A NAME="an_10:4">10:4</A>&nbsp;L&#232;vati, poich&#233; questo e affar tuo, e noi sarem teco. Fatti animo, ed agisci!"</p> 
<p><A NAME="an_10:5">10:5</A>&nbsp;Allora Esdra si lev&#242;, fece giurare ai capi de&#8217; sacerdoti, de&#8217; Leviti, e di tutto Israele che farebbero com&#8217;era stato detto. E quelli giurarono.</p> 
<p><A NAME="an_10:6">10:6</A>&nbsp;Poi Esdra si lev&#242; d&#8217;innanzi alla casa di Dio, e and&#242; nella camera di Johanan, figliuolo di Eliascib: e come vi fu entrato, non mangi&#242; pane n&#233; bevve acqua, perch&#233; facea cordoglio per la infedelt&#224; di quelli ch&#8217;erano stati in esilio.</p> 
<p><A NAME="an_10:7">10:7</A>&nbsp;E si band&#236; in Giuda e a Gerusalemme che tutti quelli della cattivit&#224; si adunassero a Gerusalemme;</p> 
<p><A NAME="an_10:8">10:8</A>&nbsp;e che chiunque non venisse entro tre giorni seguendo il consiglio dei capi e degli anziani, tutti i suoi beni gli sarebbero confiscati, ed egli stesso sarebbe escluso dalla raunanza de&#8217; reduci dalla cattivit&#224;.</p> 
<p><A NAME="an_10:9">10:9</A>&nbsp;Cos&#236; tutti gli uomini di Giuda e di Beniamino s&#8217;adunarono a Gerusalemme entro i tre giorni. Era il ventesimo giorno del nono mese. Tutto il popolo stava sulla piazza della casa di Dio, tremante per cagion di questa cosa ed a causa della gran pioggia.</p> 
<p><A NAME="an_10:10">10:10</A>&nbsp;E il sacerdote Esdra si lev&#242; e disse loro: "Voi avete commesso una infedelt&#224;, sposando donne straniere, e avete accresciuta la colpa d&#8217;Israele.</p> 
<p><A NAME="an_10:11">10:11</A>&nbsp;Ma ora rendete omaggio all&#8217;Eterno, all&#8217;Iddio de&#8217; vostri padri, e fate quel che a lui piace! Separatevi dai popoli di questo paese e dalle donne straniere!"</p> 
<p><A NAME="an_10:12">10:12</A>&nbsp;Allora tutta la raunanza rispose e disse ad alta voce: "S&#236;, dobbiam fare come tu hai detto!</p> 
<p><A NAME="an_10:13">10:13</A>&nbsp;Ma il popolo &#232; in gran numero, e il tempo &#232; molto piovoso e non possiamo stare allo scoperto; e questo non &#232; affar d&#8217;un giorno o due, poich&#233; siamo stati numerosi a commettere questo peccato.</p> 
<p><A NAME="an_10:14">10:14</A>&nbsp;Rimangano dunque qui i capi di tutta la raunanza; e tutti quelli che nelle nostre citt&#224; hanno sposato donne straniere vengano a tempi determinati, con gli anziani e i giudici d&#8217;ogni citt&#224;, finch&#233; non sia rimossa da noi l&#8217;ardente ira del nostro Dio, per questa infedelt&#224;".</p> 
<p><A NAME="an_10:15">10:15</A>&nbsp;Jonathan, figliuolo di Asael, e Jahzia, figliuolo di Tikva, appoggiati da Meshullam e dal Levita Hubbetai, furono i soli ad opporsi a questo;</p> 
<p><A NAME="an_10:16">10:16</A>&nbsp;ma quei della cattivit&#224; fecero a quel modo; e furono scelti il sacerdote Esdra e alcuni capi famiglia secondo le loro case patriarcali, tutti designati per nome, i quali cominciarono a tener adunanza il primo giorno del decimo mese, per esaminare i fatti.</p> 
<p><A NAME="an_10:17">10:17</A>&nbsp;Il primo giorno del primo mese aveano finito quanto concerneva tutti quelli che aveano sposato donne straniere.</p> 
<p><A NAME="an_10:18">10:18</A>&nbsp;Tra i figliuoli de&#8217; sacerdoti questi si trovarono, che aveano sposato donne straniere: de&#8217; figliuoli di Jeshua, figliuolo di Jotsadak, e tra i suoi fratelli: Maaseia, Eliezer, Jarib e Ghedalia,</p> 
<p><A NAME="an_10:19">10:19</A>&nbsp;i quali promisero, dando la mano, di mandar via le loro mogli, e offrirono un montone come sacrifizio per la loro colpa.</p> 
<p><A NAME="an_10:20">10:20</A>&nbsp;Dei figliuoli d&#8217;Immer: Hanani e Zebadia.</p> 
<p><A NAME="an_10:21">10:21</A>&nbsp;De&#8217; figliuoli di Harim: Maaseia, Elia, Scemaia, Jehiel ed Uzzia.</p> 
<p><A NAME="an_10:22">10:22</A>&nbsp;De&#8217; figliuoli di Pashur: Elioenai, Maaseia, Ishmael, Nethaneel, Jozabad, Elasa.</p> 
<p><A NAME="an_10:23">10:23</A>&nbsp;Dei Leviti: Jozabad, Scimei, Kelaia, detto anche Kelita, Petahia, Giuda, ed Eliezer.</p> 
<p><A NAME="an_10:24">10:24</A>&nbsp;De&#8217; cantori: Eliascib. De&#8217; portinai; Shallum, Telem e Uri.</p> 
<p><A NAME="an_10:25">10:25</A>&nbsp;E degl&#8217;Israeliti: de&#8217; figliuoli di Parosh: Ramia, Izzia, Malkia, Mijamin, Eleazar, Malkia e Benaia.</p> 
<p><A NAME="an_10:26">10:26</A>&nbsp;De&#8217; figliuoli di Elam: Mattania, Zaccaria, Jehiel, Abdi, Jeremoth ed Elia.</p> 
<p><A NAME="an_10:27">10:27</A>&nbsp;De&#8217; figliuoli di Zattu: Elioenai, Eliascib, Mattania, Jeremoth, Zabad e Aziza.</p> 
<p><A NAME="an_10:28">10:28</A>&nbsp;De&#8217; figliuoli di Bebai: Johanan, Hanania, Zabbai, Athlai.</p> 
<p><A NAME="an_10:29">10:29</A>&nbsp;De&#8217; figliuoli di Bani: Meshullam, Malluc, Adaia, Jashub, Sceal, e Ramoth.</p> 
<p><A NAME="an_10:30">10:30</A>&nbsp;De&#8217; figliuoli di Pahath-Moab: Adna, Kelal, Benaia, Maaseia, Mattania, Betsaleel, Binnui e Manasse.</p> 
<p><A NAME="an_10:31">10:31</A>&nbsp;De&#8217; figliuoli di Harim: Eliezer, Isscia, Malkia, Scemaia, Simeone,</p> 
<p><A NAME="an_10:32">10:32</A>&nbsp;Beniamino, Malluc, Scemaria.</p> 
<p><A NAME="an_10:33">10:33</A>&nbsp;De&#8217; figliuoli di Hashum: Mattenai, Mattatta, Zabad, Elifelet, Jeremai, Manasse, Scimei.</p> 
<p><A NAME="an_10:34">10:34</A>&nbsp;De&#8217; figliuoli di Bani: Maadai, Amram, Uel,</p> 
<p><A NAME="an_10:35">10:35</A>&nbsp;Benaia, Bedia, Keluhu,</p> 
<p><A NAME="an_10:36">10:36</A>&nbsp;Vania, Meremoth, Eliascib,</p> 
<p><A NAME="an_10:37">10:37</A>&nbsp;Mattania, Mattenai, Jaasai,</p> 
<p><A NAME="an_10:38">10:38</A>&nbsp;Bani, Binnui, Scimei,</p> 
<p><A NAME="an_10:39">10:39</A>&nbsp;Scelemia, Nathan, Adaia,</p> 
<p><A NAME="an_10:40">10:40</A>&nbsp;Macnadbai, Shashai, Sharai,</p> 
<p><A NAME="an_10:41">10:41</A>&nbsp;Azarel, Scelemia, Scemaria,</p> 
<p><A NAME="an_10:42">10:42</A>&nbsp;Shallum, Amaria, Giuseppe.</p> 
<p><A NAME="an_10:43">10:43</A>&nbsp;De&#8217; figliuoli di Nebo: Jeiel, Mattithia, Zabad, Zebina, Jaddai, Joel, Benaia.</p> 
<p><A NAME="an_10:44">10:44</A>&nbsp;Tutti questi avean preso delle mogli straniere; e ve n&#8217;eran di quelli che da queste mogli avevano avuto de&#8217; figliuoli.</p> 
<p><HR>
<CENTER>
<A HREF="neh.htm">Next: Nehemiah</A></CENTER>
</BODY>
</HTML>
