[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Maori Bible: Ezra

<span id="an_1:1">1:1</span> ¶ Na, i te tau tuatahi o Hairuha kingi o
Pahia, he mea kia whakamana ai te kupu a Ihowa, i whakapuakina e
Heremaia, ka whakaohokia e Ihowa te wairua o Hairuha kingi o Pahia, a
tukua ana e tera tana karanga puta noa i tona kingitanga, i tuhituhi hok
i e ia, i mea ia,

<span id="an_1:2">1:2</span> Ko te kupu tenei a Hairuha kingi o Pahia,
kua oti nga kingitanga katoa o te whenua te homai ki ahau e Ihowa, e te
Atua o nga rangi; kua whakahaua mai hoki ahau e ia kia hanga he whare
mona ki Hiruharama, ki tera i Hura.

<span id="an_1:3">1:3</span> Ahakoa ko wai o koutou o tana iwi katoa,
hei a ia tona Atua, a me haere ake ia ki Hiruharama, ki tera i Hura, ki
te hanga i te whare o Ihowa, o te Atua o Iharaira, ko ia nei te Atua,
kei Hiruharama ano ia.

<span id="an_1:4">1:4</span> Na, ko te tangata ka mahue ki te wahi e
noho ai ia, ma nga tangata o tona wahi ia e awhina ki te hiriwa, ki te
koura, ki te taonga, ki te kararehe, hei tapiri mo nga mea hoatu noa mo
te whare o te Atua i Hiruharama.

<span id="an_1:5">1:5</span> ¶ Katahi ka whakatika nga upoko o nga whare
o nga matua o Hura, o Pineamine, me nga tohunga, me nga Riwaiti, me te
hunga katoa i whakaohokia nei o ratou wairua e te Atua, ka mea ki te
haere ki te hanga i te whare o Ihowa i Hiruharama.

<span id="an_1:6">1:6</span> Na, ko nga tangata katoa i o ratou taha,
kei te whakakaha i o ratou ringa ki te oko hiriwa, ki te koura, ki te
taonga, ki te kararehe, ki te mea utu nui, he mea tapiri ki nga mea
homai noa katoa.

<span id="an_1:7">1:7</span> A i whakaputaina e Kingi Hairuha nga oko o
te whare o Ihowa i kawea atu nei e ia ki roto ki te whare o ona atua;

<span id="an_1:8">1:8</span> I whakaputaina enei e Hairuha kingi o
Pahia, ara e Mitirerata kaitiaki taonga, taua atu ana e ia ki a
Hehepatara rangatira o Hura.

<span id="an_1:9">1:9</span> Ko te maha tenei o aua mea: e toru tekau
peihana koura, kotahi mano peihana hiriwa, e rua tekau ma iwa maripi;

<span id="an_1:10">1:10</span> E toru tekau nga haka koura, ko nga haka
hiriwa, he ahua ke, e wha rau kotahi tekau; ko etahi oko ke, kotahi
mano.

<span id="an_1:11">1:11</span> Ko nga oko katoa, ke nga mea koura, ko
nga mea hiriwa, e rima mano e wha rau. Ko enei katoa i kawea atu e
Hehepatara i te kawenga o nga whakarau i Papurona ki Hiruharama.

<span id="an_2:1">2:1</span> ¶ Na ko nga tama enei o te kawanatanga i
maunu atu nei i roto i nga whakarau, i te hunga i whakahekea, i era i
whakahekea e Nepukaneha kingi o Papurona ki Papurona, a i hoki nei ki
Hiruharama, ki Hura, ki tona pa, ki tona pa;

<span id="an_2:2">2:2</span> I haere tahi nei me Herupapera; ko Hehua,
ko Nehemia, ko Heraia, ko Reeraia, ko Mororekai, ko Pirihana, ko
Mitipara, ko Pikiwai, ko Rehumu, ko Paana. Ko te tokomaha o nga tangata
o te iwi o Iharaira:

<span id="an_2:3">2:3</span> Ko nga tama a Paroho, e rua mano kotahi rau
e whitu tekau ma rua.

<span id="an_2:4">2:4</span> Ko nga tama a Hepatia, e toru rau e whitu
tekau ma rua.

<span id="an_2:5">2:5</span> Ko nga tama a Araha, e whitu rau e whitu
tekau ma rima.

<span id="an_2:6">2:6</span> Ko nga tama a Pahata Moapa, no nga tama a
Hehua, a Ioapa, e rua mano e waru rau kotahi tekau ma rua.

<span id="an_2:7">2:7</span> Ko nga tama a Erama, kotahi mano e rua rau
e rima tekau ma wha.

<span id="an_2:8">2:8</span> Ko nga tama a Tatu, e iwa rau e wha tekau
ma rima.

<span id="an_2:9">2:9</span> Ko nga tama a Takai, e whitu rau e ono
tekau.

<span id="an_2:10">2:10</span> Ko nga tama a Pani, e ono rau e wha tekau
ma rua.

<span id="an_2:11">2:11</span> Ko nga tama a Pepai, e ono rau e rua
tekau ma toru.

<span id="an_2:12">2:12</span> Ko nga tama a Atakara, kotahi mano e rua
rau e rua tekau ma rua.

<span id="an_2:13">2:13</span> Ko nga tama a Aronikama, e ono rau e ono
tekau ma ono.

<span id="an_2:14">2:14</span> Ko nga tama a Pikiwai, e rua mano e rima
tekau ma ono.

<span id="an_2:15">2:15</span> Ko nga tama a Arini, e wha rau e rima
tekau ma wha.

<span id="an_2:16">2:16</span> Ko nga tama a Atere, a Hetekia, e iwa
tekau ma waru.

<span id="an_2:17">2:17</span> Ko nga tama a Petai, e toru rau e rua
tekau ma toru.

<span id="an_2:18">2:18</span> Ko nga tama a Ioraha, kotahi rau kotahi
tekau ma rua.

<span id="an_2:19">2:19</span> Ko nga tama a Hahumu, e rua rau e rua
tekau ma toru.

<span id="an_2:20">2:20</span> Ko nga tama a Kipara, e iwa tekau ma
rima.

<span id="an_2:21">2:21</span> Ko nga tama a Peterehema, kotahi rau e
rua tekau ma toru.

<span id="an_2:22">2:22</span> Ko nga tangata o Netopa, e rima tekau ma
ono.

<span id="an_2:23">2:23</span> Ko nga tangata o Anatoto, kotahi rau e
rua tekau ma waru.

<span id="an_2:24">2:24</span> Ko nga tama a Atamawete, e wha tekau ma
rua.

<span id="an_2:25">2:25</span> Ko nga tama a Kiriataarimi, a Kepira, a
Peeroto, e whitu rau e wha tekau ma toru.

<span id="an_2:26">2:26</span> Ko nga tama a Rama, a Kapa, e ono rau e
rua tekau ma tahi.

<span id="an_2:27">2:27</span> Ko nga tama a Mikimaha, kotahi rau e rua
tekau ma rua.

<span id="an_2:28">2:28</span> Ko nga tangata o Peteere, o Hai, e rua
rau e rua tekau ma toru.

<span id="an_2:29">2:29</span> Ko nga tama a Nepo, e rima tekau ma rua.

<span id="an_2:30">2:30</span> Ko nga tama a Makapihi, kotahi rau e rima
tekau ma ono.

<span id="an_2:31">2:31</span> Ko nga tama a tetahi atu Erama, kotahi
mano e rua rau e rima tekau ma wha.

<span id="an_2:32">2:32</span> Ko nga tama a Harimi, e toru rau e rua
tekau.

<span id="an_2:33">2:33</span> Ko nga tama a Roro, a Hairiri, a Ono, e
whitu rau e rua tekau ma rima.

<span id="an_2:34">2:34</span> Ko nga tama a Heriko, e toru rau e wha
tekau ma rima.

<span id="an_2:35">2:35</span> Ko nga tama a Henaa, e toru mano e ono
rau e toru tekau.

<span id="an_2:36">2:36</span> ¶ Ko nga tohunga: ara ko nga tama a
Ieraia, o te whare o Hehua, e iwa rau e whitu tekau ma toru.

<span id="an_2:37">2:37</span> Ko nga tama a Imere, kotahi mano e rima
tekau ma rua.

<span id="an_2:38">2:38</span> Ko nga tama a Pahuru, kotahi mano e rua
rau e wha tekau ma whitu.

<span id="an_2:39">2:39</span> Ko nga tama a Harimi, kotahi mano kotahi
tekau ma whitu.

<span id="an_2:40">2:40</span> Ko nga Riwaiti: ara ko nga tama a Hehua,
a Karamiere; no nga tama a Horawai, e whitu tekau ma wha.

<span id="an_2:41">2:41</span> Ko nga kaiwaiata: ara ko nga tama a
Ahapa, kotahi rau e rua tekau ma waru.

<span id="an_2:42">2:42</span> Ko nga tama a nga kaitiaki kuwaha: ara ko
nga tama a Harumu, ko nga tama a Atere, ko nga tama a Taramono, ko nga
tama a Akupu, ko nga tama a Hatita, ko nga tama a Hopai: huihuia kotahi
rau e toru tekau ma iwa.

<span id="an_2:43">2:43</span> Ko nga Netinimi: ara ko nga tama a Tiha,
ko nga tama a Hahupa, ko nga tama a Tapaoto,

<span id="an_2:44">2:44</span> Ko nga tama a Keroho, ko nga tama a
Hiaha, ko nga tama a Parono,

<span id="an_2:45">2:45</span> Ko nga tama a Repana, ko nga tama a
Hakapa, ko nga tama a Akupu,

<span id="an_2:46">2:46</span> Ko nga tama a Hakapa, ko nga tama a
Haramai, ko nga tama a Hanana,

<span id="an_2:47">2:47</span> Ko nga tama a Kirere, ko nga tama a
Kahara, ko nga tama a Reaia,

<span id="an_2:48">2:48</span> Ko nga tama a Retini, ko nga tama a
Nekora, ko nga tama a Katama,

<span id="an_2:49">2:49</span> Ko nga tama a Uha, ko nga tama a Pahea,
ko nga tama a Pehai,

<span id="an_2:50">2:50</span> Ko nga tama a Ahana, ko nga tama a
Meunimi, ko nga tama a Nepuhimi,

<span id="an_2:51">2:51</span> Ko nga tama a Pakapuku, ko nga tama a
Hakupa, ko nga tama a Harahuru,

<span id="an_2:52">2:52</span> Ko nga tama a Patarutu, ko nga tama a
Mehira, ko nga tama a Haraha,

<span id="an_2:53">2:53</span> Ko nga tama a Parakoho, ko nga tama a
Hihera, ko nga tama a Tamaha,

<span id="an_2:54">2:54</span> Ko nga tama a Netia, ko nga tama a
Hatipa.

<span id="an_2:55">2:55</span> Ko nga tama a nga tangata a Horomona: ara
ko nga tama a Hotai, ko nga tama a Hoperete, ko nga tama a Perura,

<span id="an_2:56">2:56</span> Ko nga tama a Taara, ko nga tama a
Tarakono, ko nga tama a Kirere;

<span id="an_2:57">2:57</span> Ko nga tama a Hepatia, ko nga tama a
Hatira, ko nga tama a Pokerete o Tepaimi, ko nga tama a Ami.

<span id="an_2:58">2:58</span> Ko nga Netinimi katoa, ratou ko nga tama
a nga tangata a Horomona, e toru rau e iwa tekau ma rua.

<span id="an_2:59">2:59</span> Na ko nga mea enei i haere mai i
Teremera, i Terehareha, i Kerupu, i Arana, i Imere; otiia kihai i taea e
ratou te whakaatu te whare o o ratou papa, me to ratou kawai, no
Iharaira ranei;

<span id="an_2:60">2:60</span> Ko nga tama a Teraia, ko nga tama a
Topia, ko nga tama a Nekora, e ono rau e rima tekau ma rua.

<span id="an_2:61">2:61</span> Na, o nga tama a nga tohunga: ko nga tama
a Hapaia, ko nga tama a Koto, ko nga tama a Paratirai; i tangohia hoki e
ia tetahi o nga tamahine a Paratirai Kireari hei wahine mana, na kua
huaina to ratou ingoa ki a ia.

<span id="an_2:62">2:62</span> I rapua e enei to ratou pukapuka
whakapapa, ara to te hunga whakapapa tupuna, heoi kihai i kitea: na
reira i kiia ai ratou he poke, i mutu ake ai to ratou tohungatanga.

<span id="an_2:63">2:63</span> Katahi te kawana ka mea ki a ratou, kia
kaua ratou e kai i nga mea tapu rawa, kia ara ake ra ano tetahi tohunga
kei a ia nga Urimi me nga Tumime.

<span id="an_2:64">2:64</span> ¶ Ko te huihui katoa, rupeke, rupeke, e
wha tekau ma rua mano e toru rau e ono tekau.

<span id="an_2:65">2:65</span> Haunga a ratou pononga tane, a ratou
pononga wahine: e whitu mano enei e toru rau e toru tekau ma whitu; i a
ratou ano he kaiwaiata, he tane, he wahine, e rua rau.

<span id="an_2:66">2:66</span> Ko o ratou hoiho e whitu rau e toru tekau
ma ono; ko o ratou meura e rua rau e wha tekau ma rima;

<span id="an_2:67">2:67</span> Ko o ratou kamera e wha rau e toru tekau
ma rima; ko nga kaihe e ono mano e whitu rau e rua tekau.

<span id="an_2:68">2:68</span> Na ko etahi o nga upoko o nga whare o nga
matua, i to ratou haerenga ki te whare o Ihowa i Hiruharama, hihiko tonu
ratou ki te homai mea hei whakatu mo te whare o te Atua ki tona wahi.

<span id="an_2:69">2:69</span> Rite tonu ki o ratou rawa nga mea i homai
e ratou ki roto ki nga taonga mo te mahi, e ono tekau ma tahi mano nga
moni koura, e rima mano nga pauna hiriwa, me nga kakahu mo nga tohunga
kotahi rau.

<span id="an_2:70">2:70</span> Na noho ana nga tohunga me nga Riwaiti,
me etahi o te iwi, me nga kaiwaiata, me nga kaitiaki kuwaha, me nga
Netinimi ki o ratou pa, me Iharaira katoa ano hoki ki o ratou pa.

<span id="an_3:1">3:1</span> ¶ Na, i te takanga mai o te whitu o nga
marama, a i nga pa nga tama a Iharaira, me te mea he tangata kotahi te
iwi ki te huihui ki Hiruharama.

<span id="an_3:2">3:2</span> Katahi ka tu a Hehua tama a Iohereke ki
runga, me ona teina, nga tohunga, me Herupapera tama a Haratiera, me ona
teina, a hanga ana e ratou te aata a te Atua o Iharaira, hei whakaekenga
mo nga tahunga tinana, kia rite ai ki te mea i tuhituhia ki te ture a
Mohi, a ta te Atua tangata.

<span id="an_3:3">3:3</span> Na whakaturia ana e ratou te aata ki tona
turanga; i wehi hoki ratou i nga tangata o aua whenua: a whakaekea atu
ana e ratou ki runga nga tahunga tinana ki a Ihowa, nga tahunga tinana o
te ata, o te ahiahi.

<span id="an_3:4">3:4</span> I mahia ano e ratou te hakari tihokahoka,
tera i tuhituhia ra; i whakaekea ano nga tahunga tinana o tenei ra, o
tenei ra, rite tonu te maha, rite tonu nga tikanga, ko nga mea mo tenei
ra i tenei ra.

<span id="an_3:5">3:5</span> A muri iho ko nga tahunga tinana tuturu, ko
o nga kowhititanga marama, ko o nga wa katoa i whakaritea e Ihowa, he
mea whakatapu nana, me a te hunga katoa i tapae noa i te whakahere ki a
Ihowa.

<span id="an_3:6">3:6</span> No te ra tuatahi o te whitu o nga marama i
timata ai te whakaeke i nga tahunga tinana ki a Ihowa: otiia kahore ano
te turanga mo te temepara o Ihowa kia takoto noa.

<span id="an_3:7">3:7</span> Na i haotu e ratou he hiriwa ki nga kaimahi
katoa, ki nga kamura; a me etahi mea hei kai; hei inu, me te hinu ma nga
Haironi, ma nga Tairani, hei mea mo etahi rakau hita kia kawea mai i
Repanona ki te moana, ki Hopa, kia rite ai ki te kupu homai a Hairuha
kingi o Pahia ki a ratou.

<span id="an_3:8">3:8</span> ¶ Na i te rua o nga tau o to ratou taenga
ki te whare o te Atua, ki Hiruharama, i te rua o nga marama, ka timata a
Herupapera tama a Haratiera, me Hehua tama a Iohereke, me era atu o o
ratou teina, o nga tohunga, o nga Riwaiti, me te hunga katoa i maunu mai
i te whakarau ki Hiruharama; i whakaritea ano e raua nga Riwaiti, te
hunga e rua tekau, maha atu ranei, o ratou tau, hei kaitirotiro i te
mahinga o te whare o Ihowa.

<span id="an_3:9">3:9</span> Katahi ka tu a Hehua me ana tama, me ona
teina, a Karamiere me ana tama, me nga tama hoki a Hura, ano he tangata
kotahi, hei kaitirotiro i nga kaimahi o te whare o te Atua: ko nga tama
a Henarara, ratou ko a ratou tama, ko o ratou teina, ko nga R iwaiti.

<span id="an_3:10">3:10</span> Na i te whakatakotoranga a nga kaimahi i
te turanga o te temepara o Ihowa, ka whakaturia nga tohunga, kakahu rawa
nga kakahu, he tetere ano kei a ratou, me nga Riwaiti, nga tama a Ahapa
e mau himipora ana, hei whakamoemiti mo Ihowa, hei pera me ta Rawiri
kingi o Iharaira i whakarite ai.

<span id="an_3:11">3:11</span> Na ka waiata ratou tetahi ki tetahi, ka
whakamoemiti, ka whakawhetai ki a Ihowa, me te mea, He pai hoki ia, a he
mau tonu tana mahi tohu ki a Iharaira. Na hamama katoa ana te iwi, he
nui te hamama; ka whakamomemiti ki a Ihowa, no te mea ka takot o te
turanga o te whare o Ihowa.

<span id="an_3:12">3:12</span> Na he tokomaha o nga tohunga, o nga
Riwaiti, o nga upoko o nga whare o nga matua, he koroheke, i kite i te
whare tuatahi, no to ratou kitenga i te turanga mo tenei whare i to
ratou aroaro, ka tangi, he nui te reo; a he tokomaha i hamama te reo i
te koa:

<span id="an_3:13">3:13</span> Na kihai te reo o te hamama koa i taea e
te iwi te wehe i roto i te reo o te iwi e tangi ana: he nui hoki te
hamama i hamama ai te iwi, ka rangona te reo i tawhiti.

<span id="an_4:1">4:1</span> ¶ Na, i te rongonga o nga hoariri o Hura
raua ko Pineamine e hanga ana e te hunga i whakaraua nei te temepara o
Ihowa, o te Atua, o Iharaira;

<span id="an_4:2">4:2</span> Katahi ka haere ki a Herupapera, ki nga
upoko o nga whare o nga matua, ka mea ki a ratou, Kia hanga tahi tatou;
e rapu ana hoki matou i to koutou Atua, e pena ana me koutou; he patu
whakahere tonu hoki ta matou ki a ia, no nga ra o Etara Harono k ingi o
Ahiria, i kawea mai ai matou ki konei.

<span id="an_4:3">4:3</span> Otiia ko Herupapera ratou ko Hehua, ko era
atu o nga upoko o nga whare o nga matua o Iharaira ka mea ki a ratou,
Kahore he ahatanga a koutou ki a matou e hanga ai e koutou te whare mo
to matou Atua; engari ma matou tonu e hanga, hei mea ki a Ihow a, ki te
Atua o Iharaira; ko ta Kingi hairuha, kingi o Pahia tena i whakahau ai
ki a matou.

<span id="an_4:4">4:4</span> Na ka whakawarea nga ringa o te iwi o Hura
e te iwi o te whenua, whakararurarua ana ratou kei hanga;

<span id="an_4:5">4:5</span> A i utua e ratou etahi kaiwhakapuaki korero
hei whakakahore mo to ratou whakaaro i nga ra katoa o Hairuha kingi o
Pahia, a tae noa ki te kingitanga o Tariuha kingi o Pahia.

<span id="an_4:6">4:6</span> ¶ Na, i te kingitanga o Ahahueruha, i te
timatanga o tona kingitanga, ka tuhituhia e ratou he kupu whakahe mo nga
tangata o Hura, o Hiruharama.

<span id="an_4:7">4:7</span> Na, i nga ra o Arataherehe ka tuhituhi a
Pihirama, a Mitirerata, a Tapeere me era atu o o ratou hoa ki a
Arataherehe kingi o Pahia. Na, ko te tuhituhinga o te pukapuka, no Hiria
nga reta; no Hiria ano te reo.

<span id="an_4:8">4:8</span> Na Rehumu kaitiaki ture raua ko Himihai
kaituhituhi i tuhituhi te pukapuka whakahe mo Hiruharama ki a
Arataherehe, ki te kingi, koia tenei:

<span id="an_4:9">4:9</span> Na kei te tuhituhi a Rehumu kaitiaki ture,
a Himihai kaituhituhi, ratou ko era atu o o raua hoa, ko nga Rinai, ko
nga Aparahataki, ko nga Taraperi, ko nga Aparahi, ko nga Arakewi, ko nga
tangata o Papurona, ko nga Huhanaki, ko nga Rehawi, ko nga Erami,

<span id="an_4:10">4:10</span> Me era atu ano o nga iwi i whakahekea mai
e Ahanapere, e taua tangata nui, ingoa nui, a whakanohoia ana e ia ki
nga pa o Hamaria, me era atu wahi i tera taha o te awa, a tera atu nga
kupu.

<span id="an_4:11">4:11</span> Ko nga kupu tenei o te pukapuka i tukua e
ratou ki a Kingi Arataherehe, Na au pononga, na nga tangata i tera taha
o te awa, a tera atu nga kupu.

<span id="an_4:12">4:12</span> Kia mohiotia tenei e te kingi, ko nga
Hurai i haere mai i tou taha, kua tae mai ki a matou ki Hiruharama; kei
te hanga ratou i taua pa tutu, kino; kua whakaturia e ratou nga taiepa,
kua oti ano nga turanga te honohono.

<span id="an_4:13">4:13</span> Na kia mohiotia tenei e te kingi, ki te
hanga tenei pa, ki te whakaturia te taiepa, e kore e homai e ratou nga
takoha taonga, nga takoha tangata, nga takoha huarahi: penei ka pa he
raru ki nga kingi.

<span id="an_4:14">4:14</span> Na, i te mea e kai ana matou i te tote o
te whare o te kingi, a e kore e tika kia titiro matou ki te kingi e
whakaititia ana, koia i unga ai e matou he tangata kia mohio ai te
kingi;

<span id="an_4:15">4:15</span> Kia rapua ai i roto i te pukapuka
whakamahara a ou matua: a ka kitea e koe i roto i te pukapuka
whakamahara, a ka mohio koe he pa tutu tenei pa, he kino ki nga kingi me
nga whenua, a he whakaoho whakakeke ta ratou i reira i mua: ko te mea
hoki t era i whakangaromia ai tenei pa.

<span id="an_4:16">4:16</span> E whakaatu ana tenei matou ki te kingi,
ki te hanga tenei pa, a ka oti ona taiepa te whakatu, ma reira ka kore
he wahi mou i tera taha o te awa.

<span id="an_4:17">4:17</span> ¶ Katahi ka tukua he kupu e te kingi ki a
Rehumu kaitiaki ture, ki a Himihai kaituhituhi, ki era atu hoki o o raua
hoa e noho ana i Hamaria, i era atu wahi ano o te whenua i tera taha o
te awa, Kia ora, a tera atu nga kupu.

<span id="an_4:18">4:18</span> Ko te pukapuka i tukua mai nei e koutou
ki a matou kua ata korerotia ki toku aroaro.

<span id="an_4:19">4:19</span> Na kua whakahau nei ahau, a kua rapua,
kua kitea he pa whakakeke tena i mua ki nga kingi; he mahi tutu, he mahi
whakakeke ta reira.

<span id="an_4:20">4:20</span> He kingi nunui ano hoki o Hiruharama i
kingi ki nga whenua katoa i tena taha o te awa; i hoatu ano he takoha
taonga, he takoha tangata, he takoha huarahi ki a ratou.

<span id="an_4:21">4:21</span> Na, kiia e koutou kia whakamutua te mahi
a ena tangata, kia kaua hoki tena pa e hanga, kia hoatu ra ano e ahau
tetahi atu ture.

<span id="an_4:22">4:22</span> Na kia tupato kei mangere ki tenei mea:
me tuku koia te he kia tupu hei he mo nga kingi?

<span id="an_4:23">4:23</span> Heoi, i te korerotanga o nga kupu o te
pukapuka a Kingi Arataherehe ki te aroaro o Rehumu, o Himihai
kaituhituhi ratou ko o raua hoa, hohoro tonu ratou ki Hiruharama ki nga
Hurai, na, uaua tonu te ringa i whakamutua ai ta ratou.

<span id="an_4:24">4:24</span> Katahi ka mutu te mahi o te whare o te
Atua i Hiruharama. Mutu ake a taea noatia te rua o nga tau o te
kingitanga o Tariuha kingi o Pahia.

<span id="an_5:1">5:1</span> ¶ Katahi nga poropiti, a Hakai poropiti,
raua ko Hakaraia, tama a Iro, ka poropiti ki nga Hurai i Hura, i
Hiruharama; i poropiti ratou ki a ratou i runga i te ingoa o te Atua o
Iharaira.

<span id="an_5:2">5:2</span> Katahi ka maranga a Herupapera tama a
Haratiera, raua ko Hehua tama a Iohereke, timataia ana e raua te hanga i
te whare o te Atua i Hiruharama: i a raua ano nga poropiti a te Atua hei
hoa mo raua.

<span id="an_5:3">5:3</span> ¶ I taua wa ano ka tae mai ki a ratou a
Tatenai kawana o tenei taha o te awa, raua ko Hetara Potenai, me o raua
hoa, a ka mea ki a ratou, Na wai koutou i whakahau kia hanga tenei
whare, kia whakaotia tenei taiepa?

<span id="an_5:4">5:4</span> Katahi ka penei ta matou kupu ki a ratou,
Ko wai nga ingoa o nga tangata e hanga nei i tenei whare?

<span id="an_5:5">5:5</span> Otiia i runga i nga kaumatua o nga Hurai te
kanohi o to ratou Atua, i kore ai ta ratou e whakamutua, kia tae atu ra
ano taua mea ki a Tariuha: katahi ka whakahokia mai ai he kupu mo tenei
mea, he mea tuhituhi.

<span id="an_5:6">5:6</span> Ko nga kupu o te pukapuka i tukua e Tatenai
kawana o tera taha o te awa, e Hetara Potenai, e ona hoa, e nga
Aparahaki i tera taha o te awa, ki a Kingi Tariuha:

<span id="an_5:7">5:7</span> I tukua e ratou he pukapuka ki a ia, a i
tuhituhia ki roto; Ki a Tariuha, ki te kingi, kia tau te rangimarie
katoa.

<span id="an_5:8">5:8</span> Kia mohiotia tenei e te kingi, i haere
matou ki te whenua o Hura, ki te whare o te Atua nui e hanga nei ki nga
kohatu nunui, e whakatakotoria ana hoki he rakau ki nga taha: a kei te
hohoro, kei te pai hoki te haere a tenei mahi a o ratou ringa.

<span id="an_5:9">5:9</span> Katahi matou ka ui ki aua kaumatua; he
penei ta matou kupu ki a ratou, Na wai koutou i whakahau kia hanga tenei
whare, kia whakaotia enei taiepa?

<span id="an_5:10">5:10</span> I uia ano e matou o ratou ingoa, kia
whakaaturia ai ki a koe, kia tuhituhia ai e matou nga ingoa o o ratou
tino tangata.

<span id="an_5:11">5:11</span> Na ko ta ratou kupu tenei i whakahoki ai
ki a matou, He pononga matou na te Atua o te rangi, o te whenua, e hanga
ana hoki i te whare i hanga i mua noa atu, ka maha nei nga tau; a he
kingi nui te kingi o Iharaira nana nei i hanga, i whakaoti.

<span id="an_5:12">5:12</span> Otiia, i te whakapataritaringa a o matou
matua ki te Atua o te rangi, ka hoatu ratou e ia ki te ringa o
Nepukaneha Karari kingi o Papurona: nana tenei whare i tukituki, a
whakaraua ana e ia te iwi ki Papurona.

<span id="an_5:13">5:13</span> I te tuatahi ia o nga tau o Hairuha kingi
o Papurona, ka puaki he tikanga i a Kingi Hairuha kia hanga tenei whare
o te Atua.

<span id="an_5:14">5:14</span> Na, ko nga oko, ko nga mea koura, hiriwa,
o te whare o te Atua, i tangohia nei e Nepukaneha i te temepara i
Hiruharama, i kawea ki te temepara o Papurona, i tangohia era e Kingi
Hairuha i te temepara o Papurona, a homai ana ki tetahi tangata, to na
ingoa ko Hehepatara, i meinga nei e ia hei kawana,

<span id="an_5:15">5:15</span> A i mea ia ki a ia, Tangohia enei mea,
haere, kawea ki te temepara i Hiruharama; ka hanga hoki i te whare o te
Atua ki tona wahi.

<span id="an_5:16">5:16</span> Katahi ka haere mai taua Hehepatara,
whakatakotoria ana e ia te turanga mo te whare o te Atua i Hiruharama:
ko te hanganga ano tenei o te temepara, o reira ra ano a mohoa noa nei;
heoi kahore ano kia oti noa.

<span id="an_5:17">5:17</span> Na, ki te pai te kingi, me rapu i roto i
te whare taonga o te kingi i kona, i Papurona, koia ranei i
whakatakotoria e Kingi Hairuha he tikanga kia hanga tenei whare o te
Atua ki Hiruharama? a kia meatia mai hoki e te kingi tana e pai ai mo
tenei mea ki a matou.

<span id="an_6:1">6:1</span> ¶ Katahi ka puaki ta Tariuha tikanga, a ka
rapua i roto i te whare pukapuka, kei reira nei nga taonga e rongoa ana
i Papurona.

<span id="an_6:2">6:2</span> Na kua kitea ki Akameta, i roto i te whare
kingi i te whenua o nga Meri, he pukapuka, me tetahi kupu whakamahara i
tuhituhia ki roto; koia tenei:

<span id="an_6:3">6:3</span> I te tuatahi o nga tau o Kingi Hairuha i
puaki ta Kingi Hairuha tikanga; Mo te whare o te Atua i Hiruharama, Me
hanga te whare, te wahi e patua ai nga patunga tapu, kia u ano hoki te
whakatakoto o nga turanga; kia ono tekau whatianga te tiketike, kia ono
tekau whatianga te whanui;

<span id="an_6:4">6:4</span> Kia toru nga rarangi o nga kohatu nunui,
kia kotahi hoki rarangi o te rakau hou: me hoatu ano nga utu i roto i te
whare o te kingi;

<span id="an_6:5">6:5</span> Me whakahoki ano nga oko koura, hiriwa, o
te whare o te Atua, i tangohia nei e Nepukaneha i roto i te temepara i
Hiruharama, i kawea nei ki Papurona; me kawe ano ki te temepara i
Hiruharama, ki tona wahi, ki tona wahi, me whakatakoto e koe ki te whare
o te Atua.

<span id="an_6:6">6:6</span> Na, e Tatenai, e te kawana i tera taha o te
awa, e Hetara Potenai, me o koutou hoa, me nga Aparahaki, i tera taha o
te awa, kia matara mai koutou i reira.

<span id="an_6:7">6:7</span> Waiho noa atu te mahi o tena whare o te
Atua. Waiho atu te kawana o nga Hurai, ratou ko nga kaumatua o nga
Hurai, kia mahi ana i tena whare o te Atua i tona wahi.

<span id="an_6:8">6:8</span> Tenei ano tetahi tikanga aku mo ta koutou e
mea ai ki aua kaumatua o nga Hurai, hei mea mo te hanganga o tenei whare
o te Atua: kia hohoro te hoatu i etahi o nga taonga o te kingi, ara o te
takoha i tera taha o te awa, ki ena tangata, hei utu mea, kei whakawarea
ratou.

<span id="an_6:9">6:9</span> Na, ko nga mea e kore ana i a ratou, nga
kuao puru, nga hipi toa, nga reme hei tahunga tinana ma te Atua o te
rangi, te witi, te tote, te waina, te hinu, nga mea e whakaritea e nga
tohunga i Hiruharama, kei mahue te hoatu ki a ratou i tena ra, i tena
ra;

<span id="an_6:10">6:10</span> Kia whakaherea ai e ratou etahi whakahere
kakara ki te Atua o te rangi, kia inoi ai mo te kingi, mo ana tama, kia
ora.

<span id="an_6:11">6:11</span> Kua hanga ano hoki e ahau he tikanga, ki
te whakaputaia ketia tenei kupu e tetahi, kia unuhia he kurupae i tona
whare, a ka whakairi i a ia, ka tarona ai ki runga; kia meinga ano tona
whare hei puranga paru, hei utu mo tena.

<span id="an_6:12">6:12</span> Na ma te Atua nana nei i mea kia noho
tona ingoa ki reira, e huna nga kingi katoa, me nga iwi, ina totoro o
ratou ringa ki te whakaputa ke, ki te whakangaro i tena whare o te Atua
i Hiruharama. Naku, na Tariuha te tikanga i whakatakoto; kia hoho ro te
meatanga.

<span id="an_6:13">6:13</span> ¶ Katahi a Tatenai, te kawana o tera taha
o te awa, a Hetara Potenai me o raua hoa, i te mea na Kingi Tariuha i
tono mai, ka hohoro tonu ta ratou pera.

<span id="an_6:14">6:14</span> Na kei te hanga nga kaumatua o nga Hurai;
tika tonu ta ratou, he mea na te poropititanga a Hakai poropiti raua ko
Hakaraia tama a Iro. Na hanga ana ratou, a oti ake; i rite tonu ki te
whakahau a te Atua o Iharaira, ki te whakahau a Hairuha, a Ta riuha, a
Arataherehe kingi o Pahia.

<span id="an_6:15">6:15</span> No te toru o nga ra o te marama Arara i
oti ai tenei whare, no te ono ano tera o nga tau o te kingitanga o Kingi
Tariuha.

<span id="an_6:16">6:16</span> Na i taia e nga tama a Iharaira, e nga
tohunga, e nga Riwaiti, me era atu o nga tama a te whakarau, te kawa o
tenei whare o te Atua i runga i te koa.

<span id="an_6:17">6:17</span> Tapaea ana hoki e ratou i te tainga o te
kawa o tenei whare o te Atua, kotahi rau puru, e rua rau hipi toa, e wha
rau reme; a hei whakahere hara mo Iharaira katoa, kotahi tekau ma rua
koati toa, ko te maha hoki ia o nga iwi o Iharaira.

<span id="an_6:18">6:18</span> I whakaturia ano e ratou nga tohunga,
tenei wehenga, tenei wehenga, me nga Riwaiti, tenei ropu, tenei ropu, mo
nga mahi ki te Atua i Hiruharama; ko te mea hoki i tuhituhia ki te
pukapuka a Mohi.

<span id="an_6:19">6:19</span> I te tekau ma wha o te marama tuatahi ka
mahi nga tama o te whakarau i te kapenga.

<span id="an_6:20">6:20</span> I purea hoki nga tohunga ratou ko nga
Riwaiti, he mea pure huihui ratou, a patua ana e ratou te kapenga ma nga
tama katoa o te whakarau, ma o ratou tuakana, ma nga tohunga, ma ratou
ano hoki.

<span id="an_6:21">6:21</span> Na ka kai nga tama a Iharaira i hoki mai
nei i te whakarau, me te hunga katoa i mawehe mai nei ki a ratou i roto
i te poke o nga iwi o te whenua, ki te rapu i a Ihowa, i te Atua o
Iharaira,

<span id="an_6:22">6:22</span> A ka mahia e ratou te hakari o te taro
rawenakore, e whitu nga ra, i runga i te koa: Na Ihowa hoki ratou i mea
kia koa, nana hoki i whakaanga mai te ngakau o te kingi o Ahiria ki a
ratou, i whakakaha ai ia i o ratou ringa ki te mahi i te whare o te
Atua, o te Atua o Iharaira.

<span id="an_7:1">7:1</span> ¶ I muri i enei mea, i te kingitanga o
Arataherehe kingi o Pahia, na ko Etera tama a Heraia, tama a Ataria,
tama a Hirikia,

<span id="an_7:2">7:2</span> Tama a Harumu, tama a Haroko, tama a
Ahitupu,

<span id="an_7:3">7:3</span> Tama a Amaria, tama a Ataria, tama a
Meraioto,

<span id="an_7:4">7:4</span> Tama a Terahia, tama a Uti, tama a Puki,

<span id="an_7:5">7:5</span> Tama a Apihua, tama a Pinehaha, tama a
Ereatara, tama a Arona tino tohunga:

<span id="an_7:6">7:6</span> I haere mai tenei Etera i Papurona; na he
karaipi kakama ia ki te ture a Mohi i homai nei e Ihowa, e te Atua o
Iharaira. I runga ano i a ia te ringa o Ihowa, o tona Atua, a homai ana
e te kingi ki a ia nga mea katoa i tonoa e ia.

<span id="an_7:7">7:7</span> Na i haere mai ano etahi o nga tama a
Iharaira, no nga tohunga hoki, o nga Riwaiti, o nga kaiwaiata, o nga
kaitiaki keti, o nga Netinimi, ki Hiruharama i te whitu o nga tau o
Kingi Arataherehe.

<span id="an_7:8">7:8</span> Na kua tae ia ki Hiruharama i te rima o nga
marama o te whitu o nga tau o te kingi.

<span id="an_7:9">7:9</span> No te tuatahi hoki o nga ra o te marama
tuatahi i timata ai ia te haere mai i Papurona, a no te tuatahi o nga ra
o te rima o nga marama i tae mai ai ki Hiruharama, i runga hoki i a ia
te ringa pai o tona Atua.

<span id="an_7:10">7:10</span> I whakatikaia hoki e Etera tona ngakau ki
te rapu i te ture a Ihowa, ki te mahi ano hoki, a ki te whakaako i a
Iharaira ki nga tikanga, ki nga whakaritenga.

<span id="an_7:11">7:11</span> ¶ Na ko nga kupu tenei o te pukapuka i
homai e Kingi Arataherehe ki te tohunga, ki te karaipi ki a Etera; he
karaipi ia no nga kupu o nga whakahau a Ihowa, no ana tikanga hoki ki a
Iharaira.

<span id="an_7:12">7:12</span> Na Arataherehe kingi o nga kingi ki te
tohunga, ki a Etera, ki te karaipi o te ture a te Atua o te rangi, he
tino tika, he aha atu.

<span id="an_7:13">7:13</span> Ko taku tikanga tenei ka whakatakotoria
nei; Na, ko te hunga katoa o te iwi o Iharaira, o ona tohunga hoki, o
nga Riwaiti i toku kingitanga e whai ngakau ana kia haere ki Hiruharama,
me haere tahi me koe.

<span id="an_7:14">7:14</span> He mea unga na hoki koe na te kingi ratou
ko ana kaiwhakatakoto whakaaro tokowhitu, ki te ui i nga mea o Hura, o
Hiruharama, kia rite ai ki te ture a tou Atua i tou ringa na;

<span id="an_7:15">7:15</span> Ki te kawe ano i te hiriwa, i te koura i
hoatu noa nei e te kingi, ratou ko ana kaiwhakatakoto whakaaro ki te
Atua o Iharaira, kei Hiruharama nei tona nohoanga,

<span id="an_7:16">7:16</span> I te hiriwa katoa ano, i te koura e kitea
e koe i te kawanatanga katoa o Papurona, i nga mea homai noa ano a te
iwi, a nga tohunga, a te hunga e homai noa ana mo te whare o to ratou
Atua i Hiruharama.

<span id="an_7:17">7:17</span> Na kia hohoro koe te hoko ki tenei moni
he puru, he hipi toa, he reme, he whakahere totokore, me nga ringihanga,
ka whakaeke ai ki runga ki te aata o te whare o to koutou Atua i
Hiruharama.

<span id="an_7:18">7:18</span> Na, ko ta koutou ko ou teina e pai ai mo
te toenga o te hiriwa, o te koura, meatia, kia rite ki ta to koutou Atua
e pai ai.

<span id="an_7:19">7:19</span> A, ko nga oko ka hoatu nei ki a koe mo
nga mahi o te whare o tou Atua, me hoatu e koe ki te aroaro o te Atua i
Hiruharama.

<span id="an_7:20">7:20</span> A, ko era atu mea e meatia ana e koe mo
te whare o tou Atua, e tika ana kia hoatu e koe, hoatu i roto i te whare
taonga o te kingi.

<span id="an_7:21">7:21</span> Na, tenei ahau, a Kingi Arataherehe te
whakatakoto nei i te tikanga ki nga kaitiaki taonga katoa i tawahi o te
awa, na, ko nga mea katoa e tonoa i a koutou e Etera tohunga, e te
karaipi o te ture a te Atua o te rangi, kia hohoro te mea;

<span id="an_7:22">7:22</span> Ahakoa kotahi rau taranata hiriwa, ahakoa
kotahi rau mehua witi, ahakoa kotahi rau pati waina, ahakoa kotahi rau
pati hinu; me te tote ano, e kore tona taimaha e tuhituhia.

<span id="an_7:23">7:23</span> Ko nga mea katoa e kiia mai ana e te Atua
o te rangi, me mahi kia tino rite mo te whare o te Atua o te rangi: he
aha oti kia ai ai he riri mai ki te kingitanga o te kingi ratou ko ana
tama?

<span id="an_7:24">7:24</span> Kia mohio ano koutou; ko nga tohunga
katoa, ko nga Riwaiti, ko nga kaiwaiata, ko nga kaitiaki keti, ko nga
Netinimi, ko nga kaimahi o tenei whare o te Atua, e kore e tika kia
tangohia he takoha taonga, he takoha tangata, he takoha huarahi i a ra
tou.

<span id="an_7:25">7:25</span> Na mau, e Etera, kei a koe na hoki te
mohio o te Atua, mau e whakarite nga kaiwhakarite, nga kaiwhakarongo
totohe, hei whakarite mo nga iwi katoa i tera taha o te awa, hei te
hunga katoa e mohio ana ki nga ture a tou Atua: na, ko te hunga kahore e
mohio, ma koutou e whakaako.

<span id="an_7:26">7:26</span> A, ko te tangata e kore e mahi i te ture
a tou Atua, i te ture ano a te kingi, kia hohoro te whakapa o te whiu ki
a ia, te whakamate ranei, te pei ranei he whenua ke, me tango ranei ana
taonga, me here ranei.

<span id="an_7:27">7:27</span> ¶ Kia whakapaingia a Ihowa, te Atua o o
tatou matua, nana nei i homai te whakaaro penei ki te ngakau o te kingi,
ara kia whakapaia te whare o Ihowa i Hiruharama;

<span id="an_7:28">7:28</span> Nana hoki i whakaputa aroha mai ki ahau i
te aroaro o te kingi ratou ko ana kaiwhakatakoto whakaaro, o nga
rangatira rarahi ano a te kingi. Na kua whai kaha ahau; i runga hoki i
ahau te ringa o Ihowa, o toku Atua. Na ka huihuia e ahau etahi tino
tangata i roto i a Iharaira, hei hoa haere moku ki runga.

<span id="an_8:1">8:1</span> ¶ Na ko nga upoko enei o nga whare o o
ratou matua, ko nga whakapaparanga ano enei o te hunga i haere atu hei
hoa moku i Papurona, i te kingitanga o Kingi Arataherehe.

<span id="an_8:2">8:2</span> O nga tama a Pinehaha; ko Kerehoma: o nga
tama a Itamara: ko Raniera: o nga tama a Rawiri; ko Hatuhu.

<span id="an_8:3">8:3</span> O nga tama a Hekania, o nga tama a Paroho;
ko Hakaraia: na, ko nga tane i taua ngatahitia me ia, he mea whakapapa,
kotahi rau e rima tekau.

<span id="an_8:4">8:4</span> O nga tama a Pahata Moapa; ko Erihoenai
tama a Terahia; na, ko ona hoa, e rua rau nga tane.

<span id="an_8:5">8:5</span> O nga tama a Hekania; ko te tama a
Tahatiere; na, ko ona hoa, e toru rau nga tana.

<span id="an_8:6">8:6</span> O nga tama ano hoki a Arini; ko Epere tama
a Honatana; na, ko ona hoa, e rima tekau nga tane.

<span id="an_8:7">8:7</span> Na, o nga tama a Erama, ko Ihaia tama a
Ataria; na, ko ona hoa, e whitu tekau nga tane.

<span id="an_8:8">8:8</span> O nga tama a Hepatia; ko Teparia tama a
Mikaera; na, ko ona hoa, e waru tekau nga tane.

<span id="an_8:9">8:9</span> O nga tama a Ioapa; ko Oparia tama a
Tehiere; na, ko ona hoa, e rua rau kotahi tekau ma waru nga tane.

<span id="an_8:10">8:10</span> O nga tama a Heromiti; ko te tama a
Tohipia; na, ko ona hoa, kotahi rau e ono tekau nga tane.

<span id="an_8:11">8:11</span> O nga tama a Pepai; ko Hakaraia tama a
Pepai; na, iko ona hoa, e rua tekau ma waru nga tane.

<span id="an_8:12">8:12</span> Na o nga tama a Atakara; ko Iohanana tama
a Hakatana; na, ko ona hoa, kotahi rau kotahi tekau nga tane.

<span id="an_8:13">8:13</span> Na o nga tama whakamutunga a Aronikama;
ko o ratou ingoa enei; ko Eriperete, ko Teiere, ko Hemaia; na, ko o
ratou hoa, e ono tekau nga tane.

<span id="an_8:14">8:14</span> O nga tama ano a Pikiwai; ko Utai, ko
Tapuru; na, ko o ratou hoa, e whitu tekau nga tane.

<span id="an_8:15">8:15</span> Na ka huihuia ratou e ahau ki te awa e
rere ana ki Ahawa, a noho ana matou i reira e toru nga ra; a, i taku
tirohanga i te iwi, i nga tohunga, na kihai tetahi o nga tama a Riwai i
kitea e ahau ki reira.

<span id="an_8:16">8:16</span> Katahi ahau ka tono kia tikina a
Erietere, a Ariere, a Hemaia, a Erenatana, a Iaripi, a Erenatana, a
Natana, a Hakaraia, a Mehurama, he upoko enei; a Toiaripi ano a
Erenatana, he kaiwhakaako raua.

<span id="an_8:17">8:17</span> Na ka unga ratou e ahau ki a Iro; ki te
upoko o te kainga, o Kahipia; a i hoatu ano e ahau he kupu hei korero ma
ratou ki a Iro ratou ko ona teina, ko nga Netinimi, i te kainga, i
Kahipia, kia kawea mai ai e ratou he minita ki a matou mo te whar e o to
tatou Atua.

<span id="an_8:18">8:18</span> Na i runga i a matou te ringa pai o to
matou Atua, a ka kawea mai e ratou ki a matou he tangata whai whakaaro,
no nga tama a Mahari, tama a Riwai, tama a Iharaira; a Herepia ano ratou
ko ana tama, ko ona tuakana, teina, kotahi tekau ma waru;

<span id="an_8:19">8:19</span> A Hahapia hoki me Ihaia, no nga tama a
Merari, ratou ko ona tuakana, teina, me a ratou tama, e rua tekau;

<span id="an_8:20">8:20</span> O nga Netinimi ano i whakaritea nei e
Rawiri, e nga rangatira, mo nga mahi a nga Riwaiti, e rua rau e rua
tekau nga Netinimi; he mea whakahua katoa o ratou ingoa.

<span id="an_8:21">8:21</span> ¶ Katahi ka karangatia e ahau he nohopuku
ki reira ki te taha o te awa o Ahawa, kia whakaiti ai matou i a matou ki
te aroaro o to matou Atua, kia rapua ai e matou i a ia te ara tika mo
matou, mo a matou tamariki, mo o matou taonga katoa.

<span id="an_8:22">8:22</span> I whakama hoki ahau ki te tono ki te
kingi i tetahi ropu hoia me etahi kaieke hoiho hei tuara mo matou ki te
hoariri i te ara; i korero hoki matou ki te kingi, i mea, Kei runga te
ringa o to matou Atua i te hunga katoa e rapu ana i a ia, hei pai mo
ratou: otiia ka whawhai tona kaha, me tona riri, ki te hunga katoa e
whakarere ana i a ia.

<span id="an_8:23">8:23</span> Na, nohopuku ana matou, rapua ana e matou
he tikanga i to matou Atua mo tenei mea, a tahuri mai ana ia ki a matou.

<span id="an_8:24">8:24</span> ¶ Na ka motuhia e ahau etahi o nga
tohunga kotahi tekau ma rua, a Herepia, a Hahapia, me o ratou teina
kotahi tekau.

<span id="an_8:25">8:25</span> Paunatia ana e ahau te hiriwa, te koura,
me nga oko ara te whakahere ki te whare o to matou Atua i homai nei e te
kingi ratou ko ana kaiwhakatakoto whakaaro, ko ana rangatira, e Iharaira
katoa ano i reira.

<span id="an_8:26">8:26</span> I paunatia ano e ahau ki o ratou ringa te
hiriwa e ono rau e rima tekau taranata, nga oko hiriwa kotahi rau
taranata; te koura kotahi rau taranata.

<span id="an_8:27">8:27</span> Me nga peihana koura e rua tekau, kotahi
mano tarami te taimaha; me nga oko e rua, he parahi pai, kanapa tonu,
rite tonu ki te koura te utu nui.

<span id="an_8:28">8:28</span> I mea ano ahau ki a ratou, He tapu koutou
ki a Ihowa, he tapu hoki nga oko; he mea whakahere noa ake ano hoki te
hiriwa me te koura ma Ihowa, ma te Atua o o koutou matua.

<span id="an_8:29">8:29</span> Matapoporetia iho, tiakina, kia paunatia
ra ano e koutou ki te aroaro o nga rangatira, o nga tohunga, o nga
Riwaiti, o nga rangatira o nga whare o nga matua o Iharaira, ki
Hiruharama, i roto i nga ruma o te whare o Ihowa.

<span id="an_8:30">8:30</span> Heoi riro ana i nga tohunga, i nga
Riwaiti, te taimaha o te hiriwa, o te koura, o nga oko, hei mau ki
Hiruharama, ki te whare o to tatou Atua.

<span id="an_8:31">8:31</span> ¶ Na ka turia e matou i te awa o Ahawa i
te tekau ma rua o te marama tuatahi, ka haere ki Hiruharama. I runga
hoki i a matou te ringa o to matou Atua, a whakaorangia ana matou e ia i
te ringa o te hoariri, o te kaiwhanga i te ara.

<span id="an_8:32">8:32</span> Na kua tae matou ki Hiruharama, a noho
ana i reira, e toru nga ra.

<span id="an_8:33">8:33</span> I te wha o nga ra, na ko taua hiriwa,
koura, me nga oko, ka paunatia i roto i te whare o to tatou Atua e te
ringa o Meremoto tama a Uria tohunga; i a ia ano a Ereatara tama a
Pinehaha; i a raua hoki a Iotapara tama a Hehua; raua ko Noaria tama a
Pinui, no nga Riwaiti.

<span id="an_8:34">8:34</span> He mea tatau, he mea pauna, tenei, tenei;
i tuhituhia hoki nga taimaha katoa i taua wa ano.

<span id="an_8:35">8:35</span> Na, ko te hunga i haere mai nei i te
whakarau, nga tama a te hunga i whakaraua atu, tapaea ana e ratou he
tahunga tinana ma te Atua o Iharaira, kotahi tekau ma rua puru, he mea
mo Iharaira katoa, e iwa tekau ma ono hipi toa, e whitu tekau ma whi tu
reme, tekau ma rua koati toa, hei whakahere hara: ko tenei katoa hei
tahunga tinana ki a Ihowa.

<span id="an_8:36">8:36</span> Na ka hoatu nga ture a te kingi ki nga
kawana nui a te kingi, ki nga kawana iti i tera taha o te awa; a ko
ratou hei whakaneke ake i ta te iwi, i te whare ano o te Atua.

<span id="an_9:1">9:1</span> ¶ A, ka oti enei mea, ka haere mai nga
rangatira ki ahau, ka mea, Kihai te iwi o Iharaira ratou ko nga tohunga,
ko nga Riwaiti, i momotu i a ratou i roto i nga iwi o nga whenua; rite
tonu ta ratou mahi ki nga mea whakarihariha a era, ara a nga Kana ani, a
nga Hiti, a nga Perihi, a nga Iepuhi, a nga Amoni, a nga Moapi, a nga
Ihipiana, a nga Amori.

<span id="an_9:2">9:2</span> Kua tangohia hoki e ratou etahi o a ratou
tamahine ma ratou, ma a ratou tama. Na kua whakawhenumitia te momo tapu
ki roto ki nga iwi o aua whenua. Ae ra, nui noa ake te ringa o nga
rangatira, o nga tino tangata, ki tenei he.

<span id="an_9:3">9:3</span> Na, i toku rongonga i tenei, haea ana e
ahau toku kakahu me toku koroka, hutihutia ana e ahau nga huruhuru o
toku matenga, o oku pahau, a noho ana, miharo ana.

<span id="an_9:4">9:4</span> Katahi ka huihui mai ki ahau te hunga katoa
i wehi i nga kupu a te Atua o Iharaira, he mea mo te he o te hunga i
whakaraua: a ko ahau i noho me te miharo, a taea noatia te whakahere o
te ahiahi.

<span id="an_9:5">9:5</span> ¶ Na, i te whakahere o te ahiahi, ka
maranga ake ahau i toku whakama, me toku kakahu ano me toku koroka i
haehaea; piko ana oku turi, a ka wherahia atu oku ringa ki a Ihowa, ki
toku Atua;

<span id="an_9:6">9:6</span> Na ka mea ahau, E toku Atua, he whakama
ahau, numinumi kau ana ahau, te ara ai toku mata ki a koe, e toku Atua.
Kua tetere rawa hoki o matou he ki runga ake i o matou mahunga; nui atu
to matou poka ke, a tutuki noa ki te rangi.

<span id="an_9:7">9:7</span> Nui atu to matou poka ke, no nga ra ano o o
matou matua a taea noatia tenei ra: na o matou he hoki i hoatu ai matou,
o matou kingi, o matou tohunga, ki te ringa o nga kingi o nga whenua, ki
te hoari, ki te whakarau, hei pahuatanga, a whakama iho te mata, koia
ano tenei inaianei.

<span id="an_9:8">9:8</span> Na he iti nei tenei wahi i whakaputaina ai
he atawhai e Ihowa, e to matou Atua, kia toe ai etahi morehu o matou;
kia homai ai ki a matou he titi ki tona wahi tapu, kia whakamaramatia ai
o matou kanohi e to matou Atua, kia homai ai ki a matou he o ranga
ngakau, he mea iti, i a matou nei i te herehere.

<span id="an_9:9">9:9</span> He pononga hoki matou; heoi i a matou i te
herehere kihai matou i mahue i to matou Atua: na whakaputaina ana e ia
he aroha ki a matou i te aroaro o nga kingi o Pahia, i homai ai he
oranga ngakau ki a matou, i whakaarahia ai te whare o to matou At ua, i
hanga ai ona wahi kua ururuatia, i homai ai he taiepa ki a matou ki
Hura, ki Hiruharama.

<span id="an_9:10">9:10</span> Na kia pehea he kupu ma matou, e to matou
Atua, i muri i tenei? kua whakarerea hoki e matou au whakahau,

<span id="an_9:11">9:11</span> I whakahaua e koe, ara e au pononga, e
nga poropiti: i ki mai hoki koe, Ko te whenua ka haere nei koutou ki
reira tango ai, he whenua poke tera i nga poke o nga iwi o nga whenua, i
a ratou mea whakarihariha, ki tonu hoki i tetahi pito ki tetahi i to
ratou poke.

<span id="an_9:12">9:12</span> Na, tena, kaua a koutou tamahine e hoatu
ma a ratou tama, kaua ano a ratou tamahine e tangohia mai ma a koutou
tama; kaua ano e whai kia mau te rongo ki a ratou, kia whai pai ranei
ratou a ake ake; kia kaha ai koutou, kia kai ai hoki i nga mea p ai o te
whenua, a waiho iho hei kainga mo a koutou tama ake tonu atu.

<span id="an_9:13">9:13</span> Na kua pa nei enei mea katoa ki a matou
mo a matou mahi he, mo te nui o to matou poka ke, a i te mea he iti iho
i o matou he au whiu, e to matou Atua, a homai ana e koe tenei wahi
whakaoranga:

<span id="an_9:14">9:14</span> Kia takahi ano ranei matou i au tikanga,
kia marena ki nga iwi nana enei whakarihariha? e kore ianei koe e riri
ki a matou a poto noa matou i a koe, kore noa he morehu, he oranga?

<span id="an_9:15">9:15</span> E Ihowa, e te Atua o Iharaira, he tika
tau; e toe nei hoki matou, he morehu, koia ano tenei inaianei. Nana,
tenei matou kei tou aroaro, me o matou he: na tenei hoki te tu ai he
tangata ki tou aroaro.

<span id="an_10:1">10:1</span> ¶ Na, I a Etera e inoi ana, e whaki hara
ana, me te tangi, me te rutu i a ia ki mua i te whare o te Atua, na, nui
atu te hui i rupeke ki a ia i roto i a Iharaira, nga tane, nga wahine,
nga tamariki: nui atu hoki te tangi i tangi ai te iwi.

<span id="an_10:2">10:2</span> Na ka oho a Hekania tama a Tehiere, ko
tetahi nei ia o nga tama a Erama, ka mea ki a Etera, Kua he matou ki to
tatou Atua, kua tango i nga wahine ke, i a nga iwi o te whenua. Tenei
ano ia he mea e marama ai nga whakaaro o Iharaira ki tenei mea.

<span id="an_10:3">10:3</span> Na kia whakaritea he kawenata ki to tatou
Atua, kia whakarerea aua wahine katoa me a ratou tamariki, kia rite ai
ki te whakaaro i whakatakotoria e toku ariki, e te hunga ano e wehi ana
i te whakahau a to tatou Atua: kia rite ano te meatanga ki ta te ture.

<span id="an_10:4">10:4</span> Whakatika, mau hoki te mahi; a ko matou
hei hoa mou: kia uaua, meatia.

<span id="an_10:5">10:5</span> Katahi ka whakatika a Etera, a
whakaoatitia ana e ia nga rangatira o nga tohunga, o nga Riwaiti, o
Iharaira Katoa, kia meatia tenei mea e ratou. A oati ana ratou.

<span id="an_10:6">10:6</span> ¶ Katahi a Etera ka whakatika i mua i te
whare o te Atua, a haere ana ki te ruma o Iehohanana tama a Eriahipi. A,
no tona taenga ki reira, kihai ia i kai taro, kihai i inu wai; e pouri
ana hoki ki te he o te hunga i whakaraua.

<span id="an_10:7">10:7</span> Na ka karanga nui, puta noa i Hura, i
Hiruharama, ki nga tama katoa o te whakarau, kia huihui ki Hiruharama.

<span id="an_10:8">10:8</span> Na, ko te tangata e kore e tae mai i nga
ra e toru, i ta nga rangatira ratou ko nga kaumatua i whakaaro ai, ka
murua putia ona rawa katoa, a ka motuhia ia i roto i te whakaminenga o
nga whakarau.

<span id="an_10:9">10:9</span> Na ko te huihuinga mai o nga tangata
katoa o Hura, o Pineamine ki Hiruharama i roto i aua ra e toru; ko te
iwa tenei o nga marama, i te rua tekau o te marama. Na noho ana te iwi
katoa i te marae o te whare o te Atua; wiri ana ratou, he whakaaro k i
tenei mea, he nui ano hoki te ua.

<span id="an_10:10">10:10</span> Na ka whakatika a Etera tohunga, ka mea
ki a ratou, Kua he koutou, kua marenatia ki nga wahine ke, na kua neke
ake te he o Iharaira.

<span id="an_10:11">10:11</span> Na whakina atu nga he ki a Ihowa, ki te
Atua o o koutou matua, meatia hoki tana i pai ai; motuhia mai hoki
koutou i roto i nga iwi o te whenua, i nga wahine ke hoki.

<span id="an_10:12">10:12</span> Na ka whakahokia e te iwi katoa, he nui
o ratou reo ki te mea, Ka rite ki tau kupu ta matou e mea ai.

<span id="an_10:13">10:13</span> Otiia he tokomaha te iwi, he wa ua nui
hoki tenei; e kore ano matou e kaha ki te tu i waho, ehara hoki tenei i
te mahi mo te ra kotahi, mo nga ra e rua ranei: he nui rawa hoki to
matou he i tenei mea.

<span id="an_10:14">10:14</span> Na me whakarite o tatou rangatira mo te
huihui katoa, a me haere mai i nga wa e whakaritea te hunga katoa kua
marena ki nga wahine ke i o tatou pa, ratou ko nga kaumatua o tenei pa,
o tenei pa, me nga kaiwhakawa o reira, kia tahuri atu ra ano i a tatou
te riri kaha o to tatou Atua, a kia tutuki ra ano tenei mea.

<span id="an_10:15">10:15</span> ¶ Ko Honatana anake tama a Atahere raua
ko Tahatia tama a Tikiwa i tu atu ki tenei mea; a ko o raua hoa ko
Mehurama raua ko Hapetai Riwaiti.

<span id="an_10:16">10:16</span> Na i pena hoki nga tama o te whakarau.
A ka wehea a Etera tohunga me etahi upoko o nga whare o nga matua no
tenei whare, no tenei whare, o o ratou matua, he mea karanga katoa o
ratou ingoa; a noho ana ratou i te ra tuatahi o te tekau o nga maram a
hei rapu i te tikanga o tenei mea.

<span id="an_10:17">10:17</span> Poto rawa ake nga tangata katoa i
marena ki nga wahine ke, ko te ra tuatahi o te tuatahi o nga marama.

<span id="an_10:18">10:18</span> Na kua mau etahi o nga tama a nga
tohunga he mea marena ki nga wahine ke; ara no nga tama a Hehua tama a
Iohereke ratou ko ona teina, ko Maaheia, ko Erietere, ko Iaripi, ko
Keraria.

<span id="an_10:19">10:19</span> Na ka tukua mai o ratou ringa, mo a
ratou wahine kia whakarerea; a, ka he nei ratou, ka tapaea he hipi toa o
te kahui mo to ratou he.

<span id="an_10:20">10:20</span> Na, o nga tama a Imere; ko Hanani, ko
Teparia.

<span id="an_10:21">10:21</span> A, o nga tama a Harimi; ko Maaheia, ko
Iraia, ko Hemaia, ko Tehiere, ko Utia.

<span id="an_10:22">10:22</span> O nga tama a Pahuru; ko Erioenai, ko
Maaheia, ko Ihimaera, ko Netaneere, ko Hotapara, ko Ereaha.

<span id="an_10:23">10:23</span> O nga Riwaiti; ko Hotapara, ko Himei,
ko Keraia, ara ko Kerita, ko Petahia, ko Hura, ko Erietere.

<span id="an_10:24">10:24</span> O nga kaiwaiata; ko Eriahipi; o nga
kaitiaki kuwaha; ko Harumu, ko Tereme, ko Uri.

<span id="an_10:25">10:25</span> Na, o Iharaira; o nga tama a Paroho: ko
Ramia, ko Tetia, ko Marakia, ko Miamini, ko Ereatara, ko Marakia, ko
Penaia.

<span id="an_10:26">10:26</span> O nga tama a Erama; ko Matania, ko
Hakaraia, ko Tehiere, ko Apari, ko Teremoto, ko Iraia.

<span id="an_10:27">10:27</span> O nga tama a Tatu; ko Erioenai, ko
Eriahipi, ko Matania, ko Teremoto, ko Tapara, ko Atita.

<span id="an_10:28">10:28</span> O nga tama a Pepai; ko Iehohanana, ko
Hanania, ko Tapai, ko Atarai.

<span id="an_10:29">10:29</span> A, o nga tama a Pani; ko Mehurama, ko
Maruku, ko Araia, ko Iahupu, ko Heara, ko Ramoto.

<span id="an_10:30">10:30</span> O nga tama a Pahata Moapa; ko Arana, ko
Kerara, ko Penaia, ko Maaheia, ko Matania, ko Petareere, ko Pinui, ko
Manahi.

<span id="an_10:31">10:31</span> O nga tama a Harimi; ko Erietere, ko
Ihiia, ko Marakia, ko Hemaia, ko Himiona,

<span id="an_10:32">10:32</span> Ko Pineamine, ko Maruku, ko Hemaria.

<span id="an_10:33">10:33</span> O nga tama a Hahumu; ko Matenai, ko
Matata, ko Tapara, ko Eriperete, ko Teremai, ko Manahi, ko Himei.

<span id="an_10:34">10:34</span> O nga tama a Pani; ko Maarai, ko
Amarama, ko Uere.

<span id="an_10:35">10:35</span> Ko Penaia, ko Pereia, ko Keru,

<span id="an_10:36">10:36</span> Ko Wania, ko Meremoto, ko Eriahipi,

<span id="an_10:37">10:37</span> Ko Matania, ko Matenai, ko Taahau,

<span id="an_10:38">10:38</span> Ko Pani, ko Pinui, ko Himei,

<span id="an_10:39">10:39</span> Ko Heremai, ko Natana, ko Araia,

<span id="an_10:40">10:40</span> Ko Makanarepai, ko Hahai, ko Harai,

<span id="an_10:41">10:41</span> Ko Atareere, ko Heremai, ko Hemaria,

<span id="an_10:42">10:42</span> Ko Harumu, ko Amaria, ko Hohepa,

<span id="an_10:43">10:43</span> O nga tama a Nepo; ko Teiere, ko
Matitia, ko Tapara, ko Tepina, ko Iarau, ko Hoera, ko Penaia,

<span id="an_10:44">10:44</span> Ko enei katoa, he hunga kua tango i te
wahine ke, kei etahi hoki o ratou he wahine kua whanau tamariki.

------------------------------------------------------------------------

[Next: Nehemiah](neh)
