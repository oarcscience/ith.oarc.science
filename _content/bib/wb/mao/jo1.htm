<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: 1 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="pe2">Previous</A>&nbsp;
<A HREF="jo2">Next</A>&nbsp;
</CENTER>
<HR>
</p> <h3 align="center" align="center">Maori Bible: 1 John</h3> 
<p><A NAME="an_1:1">1:1</A>&nbsp;&#182; Ko te mea o te timatanga, ko ta matou i rongo ai, ko ta o matou kanohi i kite ai, ko ta matou i titiro atu ai, ko ta o matou ringaringa i whawha atu ai, ko nga mea o te Kupu o te ora;</p> 
<p><A NAME="an_1:2">1:2</A>&nbsp;I whakakitea mai hoki te ora, a kite ana matou, na ka whakaatu nei, ka kauwhau nei ki a koutou i te ora tonu, i tera i te Matua i mua, a kua whakakitea mai nei ki a matou;</p> 
<p><A NAME="an_1:3">1:3</A>&nbsp;Ko ta matou ra i kite ai, i rongo ai, e kauwhautia atu nei e matou ki a koutou, kia whakahoatia ai koutou ki a matou: na, ko to tatou whakahoanga kei te Matua, kei tana Tama hoki, kei a Ihu Karaiti.</p> 
<p><A NAME="an_1:4">1:4</A>&nbsp;Na ka tuhituhia atu nei enei mea e matou ki a koutou, kia tino nui ai to koutou hari.</p> 
<p><A NAME="an_1:5">1:5</A>&nbsp;&#182; Ko te korero ano tenei i rongo ai matou ki a ia, a ka korerotia atu nei e matou ki a koutou, na, he marama te Atua, kahore rawa hoki he pouri i a ia.</p> 
<p><A NAME="an_1:6">1:6</A>&nbsp;Ki te mea tatou e whakahoa ana tatou ki a ia, me te haere ano tatou i te pouri, e korero teka ana tatou, ehara hoki i te pono ta tatou e mahi nei;</p> 
<p><A NAME="an_1:7">1:7</A>&nbsp;Ki te haere ia tatou i te marama, me ia hoki e noho nei i te marama, na ka whakahoa tatou tetahi ki tetahi, e horoia ana ano o tatou hara katoa e nga toto o tana Tama, o Ihu Karaiti.</p> 
<p><A NAME="an_1:8">1:8</A>&nbsp;&#182; Ki te mea tatou kahore o tatou hara, e whakapohehe ana tatou i a tatou ano, a kahore te pono i roto i a tatou.</p> 
<p><A NAME="an_1:9">1:9</A>&nbsp;Ki te whaki tatou i o tatou hara, e pono ana ia, e tika ana, a ka murua e ia o tatou hara, ka horoia atu hoki o tatou he katoa.</p> 
<p><A NAME="an_1:10">1:10</A>&nbsp;Ki te mea tatou kahore tatou i hara, ka meinga ia he kaikorero teka, kahore hoki tana kupu i roto i a tatou.</p> 
<p><A NAME="an_2:1">2:1</A>&nbsp;&#182; E aku tamariki nonohi, ka tuhituhi atu nei ahau i enei mea ki a koutou, kia kaua ai koutou e hara. A ki te hara tetahi, he kaikorero mo tatou kei te Matua, ko Ihu Karaiti, ko te tika:</p> 
<p><A NAME="an_2:2">2:2</A>&nbsp;Ko ia ano te whakamarie mo o tatou hara: ehara i te mea mo o tatou anake, engari mo o te ao katoa.</p> 
<p><A NAME="an_2:3">2:3</A>&nbsp;&#182; Ma konei hoki tatou ka matau ai kua matau tatou ki a ia, ki te puritia e tatou ana ture.</p> 
<p><A NAME="an_2:4">2:4</A>&nbsp;Ki te mea tetahi, Kua matau ahau ki a ia, a kahore e pupuri i ana ture, he tangata teka ia, kahore hoki te pono i roto i a ia.</p> 
<p><A NAME="an_2:5">2:5</A>&nbsp;Ko te tangata e pupuri ana i tana kupu, kua tino rite pu i a ia te aroha o te Atua: ma konei tatou ka matau ai kei roto tatou i a ia:</p> 
<p><A NAME="an_2:6">2:6</A>&nbsp;Ko te tangata e mea ana e noho ana ia i roto i a ia, ko te tikanga tenei mana, kia rite tana haere ki ta tera.</p> 
<p><A NAME="an_2:7">2:7</A>&nbsp;&#182; E oku teina, ehara i te ture hou taku e tuhituhi atu nei ki a koutou, engari he ture tawhito, ko tera i a koutou o te timatanga iho ra ano: ko te ture tawhito ko te kupu kua rongo ra koutou.</p> 
<p><A NAME="an_2:8">2:8</A>&nbsp;Na, he ture hou taku e tuhituhi atu nei, he mea pono i a ia, i a koutou hoki, e mahea atu ana hoki te pouri, a kua whiti ke mai te marama pono.</p> 
<p><A NAME="an_2:9">2:9</A>&nbsp;Ko te tangata e mea ana kei te marama ia, a e mauahara ana ki tona teina, kei roto ia i te pouri a tae noa mai nei.</p> 
<p><A NAME="an_2:10">2:10</A>&nbsp;Ko te tangata e aroha ana ki tona teina, e noho ana ia i roto i te marama, kahore hoki he tutukitanga waewae i roto i a ia.</p> 
<p><A NAME="an_2:11">2:11</A>&nbsp;Ko te tangata ia e mauahara ana ki tona teina, kei te pouri ia, e haere ana ia i roto i te pouri, kahore hoki ona matauranga e haere ana ia ki hea, no te mea kua matapotia ona kanohi e te pouri.</p> 
<p><A NAME="an_2:12">2:12</A>&nbsp;&#182; Ka tuhituhi atu nei ahau ki a koutou, e nga tamariki nonohi, no te mea kua murua o koutou hara, he whakaaro hoki ki tona ingoa.</p> 
<p><A NAME="an_2:13">2:13</A>&nbsp;Ka tuhituhi atu nei ahau ki a koutou, e nga matua, no te mea kua matau koutou ki a ia, ara ki to te timatanga. Ka tuhituhi atu ahau ki a koutou, e nga taitamariki, no te mea kua hinga i a koutou te wairua kino. Ka tuhituhi atu ahau ki a koutou, e nga tamariki nohinohi, no te mea kua matau koutou ki te Matua.</p> 
<p><A NAME="an_2:14">2:14</A>&nbsp;I tuhituhi atu ai ahau ki a koutou, e nga matua, no te mea kua matau koutou ki a ia, ara ki to te timatanga. I tuhituhi atu ai ahau ki a koutou, e nga taitamariki, no te mea he kaha koutou, e mau ana hoki te kupu a te Atua i roto i a koutou, a k ua hinga i a koutou te wairua kino.</p> 
<p><A NAME="an_2:15">2:15</A>&nbsp;Kaua e aroha ki te ao, kaua ano hoki ki nga mea o te ao. Ki te aroha tetahi ki te ao, kahore te aroha o te Matua i roto i a ia.</p> 
<p><A NAME="an_2:16">2:16</A>&nbsp;Ko nga mea katoa hoki i te ao, te hiahia o te kikokiko, te hiahia o nga kanohi, me te whakapehapeha ki o te ao mea, ehara i te Matua, engari no te ao.</p> 
<p><A NAME="an_2:17">2:17</A>&nbsp;E pahemo atu ana hoki te ao, me tona hiahia: tena ko te tangata e mea ana i ta te Atua e pai ai, e noho tonu ana ia a ake ake.</p> 
<p><A NAME="an_2:18">2:18</A>&nbsp;&#182; E nga tamariki nonohi, ko te haora whakamutunga tenei: ka rite hoki ki ta koutou i rongo ai, e haere mai ana te anatikaraiti; na, kua tokomaha nei nga anatikaraiti; ma konei tatou ka matau ai ko te haora whakamutunga tenei.</p> 
<p><A NAME="an_2:19">2:19</A>&nbsp;I haere atu ratou i roto i a tatou, ehara ia i te mea no tatou ratou; mehemea hoki no tatou ratou, kua noho tonu ki a tatou: otiia kua haere atu ratou kia whakakitea ai ehara ratou katoa i a tatou.</p> 
<p><A NAME="an_2:20">2:20</A>&nbsp;&#182; Na he whakawahinga ano to koutou na te Mea Tapu; e matau ana ano hoki koutou ki nga mea katoa.</p> 
<p><A NAME="an_2:21">2:21</A>&nbsp;Ehara i te mea i tuhituhi atu ai ahau ki a koutou no te mea kahore koutou e matau ki te pono, engari no te mea e matau ana koutou, no te mea hoki kahore he teka i puta ake i te pono.</p> 
<p><A NAME="an_2:22">2:22</A>&nbsp;Ko wai koia te tangata teka? he teka ianei ko te tangata e mea ana, Ehara a Ihu i te Karaiti? Ko te anatikaraiti tenei, ko te tangata e whakakahore ana ki te Matua, ki te Tama.</p> 
<p><A NAME="an_2:23">2:23</A>&nbsp;Ko nga tangata katoa e whakakahore ana ki te Tama, kahore te Matua i a ratou: ko te tangata e whakaae ana ki te Tama, kei a ia ano hoki te Matua.</p> 
<p><A NAME="an_2:24">2:24</A>&nbsp;Na, kia mau ki roto ki a koutou ta koutou i rongo ai no te timatanga ra ano. Ki te mea ka mau i roto i a koutou ta koutou i rongo ai no te timatanga ra ano, e mau ano koutou i roto i te Tama, i roto ano hoki i te Matua.</p> 
<p><A NAME="an_2:25">2:25</A>&nbsp;Ko te mea ano hoki tenei i whakaaria mai nei e ia ki a tatou, ko te ora tonu.</p> 
<p><A NAME="an_2:26">2:26</A>&nbsp;I tuhituhia atu e ahau enei mea ki a koutou, mo te hunga e mea ana ki te whakapohehe i a koutou.</p> 
<p><A NAME="an_2:27">2:27</A>&nbsp;Otiia e mau ana ano i roto i a koutou tana whakawahinga kua riro na i a koutou: kahore hoki o koutou mea e whakaakona ai koutou e tetahi: ko tana whakawahinga ia e whakaako na i a koutou ki nga mea katoa, he pono tonu, kahore hoki he teka, kia r ite ra ki tana i whakaako ai i a koutou to koutou mau ki roto ki a ia.</p> 
<p><A NAME="an_2:28">2:28</A>&nbsp;&#182; Na inaianei, e nga tamariki nohinohi, kia mau ki roto ki a ia; kia whai maiatanga ai tatou ina puta mai ia, kei whakama hoki ki a ia ina tae mai ia.</p> 
<p><A NAME="an_2:29">2:29</A>&nbsp;Ki te matau koutou he tika ia, ka matau koutou he mea whanau nana nga tangata katoa e mea ana i te tika.</p> 
<p><A NAME="an_3:1">3:1</A>&nbsp;&#182; Kia kite koutou i te tikanga o te aroha i homai nei e te Matua ki a tatou, ara kia huaina tatou he tamariki na te Atua! he pera hoki tatou, koia te ao te matau ai ki a tatou, kahore hoki i matau ki a ia.</p> 
<p><A NAME="an_3:2">3:2</A>&nbsp;E nga hoa aroha, he tamariki tatou na te Atua inaianei; a kahore ano i kitea noatia he aha ranei tatou a mua: ia, ka rite tatou ki a ia; ka kite hoki tatou i a ia, i tona ahua ake ano.</p> 
<p><A NAME="an_3:3">3:3</A>&nbsp;Na ki te mea kei tetahi tenei tumanako ki a ia, ka tahia atu e ia ona he, kia rite ai ki a ia kahore nei he he.</p> 
<p><A NAME="an_3:4">3:4</A>&nbsp;&#182; Ko te tangata e mea ana i te hara, he takahi tana i te ture: he takahi hoki te hara i te ture.</p> 
<p><A NAME="an_3:5">3:5</A>&nbsp;E matau ana ano koutou i whakakitea mai ia hei waha atu i o tatou hara; kahore ano hoki he hara i roto i a ia.</p> 
<p><A NAME="an_3:6">3:6</A>&nbsp;Ko te tangata e mau ana i roto i a ia e kore e hara: ko te tangata e hara ana, kahore i kite i a ia, kahore ano i matau ki a ia.</p> 
<p><A NAME="an_3:7">3:7</A>&nbsp;E aku tamariki nonohi, kei whakapohehetia koutou e etahi: ko te tangata e mea ana i te tika, he tika ano ia, pera hoki me tera e tika ana.</p> 
<p><A NAME="an_3:8">3:8</A>&nbsp;Ko te tangata e mea ana i te hara, no te rewera ia; he hara hoki to te rewera no te timatanga ra ano. Mo konei te Tama a te Atua i whakakitea mai ai, kia whakakahoretia ai e ia nga mahi a te rewera.</p> 
<p><A NAME="an_3:9">3:9</A>&nbsp;Ko te tangata kua whanau i te Atua e kore e mea i te hara; no te mea e mau ana tana purapura i roto i a ia; e kore hoki e ahei i a ia te hara, no te mea kua whanau ia i te Atua.</p> 
<p><A NAME="an_3:10">3:10</A>&nbsp;Ma konei ka kitea ai nga tamariki a te Atua me nga tamariki a te rewera: ko te tangata e kore e mahi i te tika, ehara ia i te Atua, me ia ano hoki e kore e aroha ki tona teina.</p> 
<p><A NAME="an_3:11">3:11</A>&nbsp;&#182; Ko te korero hoki tenei i rongo ai koutou no te timatanga, kia aroha tatou tetahi ki tetahi.</p> 
<p><A NAME="an_3:12">3:12</A>&nbsp;Kaua ra e pera me Kaina; no te wairua kino nei ia, a kohurutia ana e ia tona teina. Na te aha hoki ia i kohuru ai i a ia? No te mea he kino ana mahi, ko a tona teina ia he tika.</p> 
<p><A NAME="an_3:13">3:13</A>&nbsp;Kaua e miharo, e oku teina, ki te kino te ao ki a koutou.</p> 
<p><A NAME="an_3:14">3:14</A>&nbsp;&#182; E matau ana tatou kua whiti tatou i te mate ki te ora, no te mea e aroha ana tatou ki nga teina. Ko te tangata kahore e aroha ki te teina, e noho ana ia i roto i te mate.</p> 
<p><A NAME="an_3:15">3:15</A>&nbsp;Ko te tangata e mauahara ana ki tona teina, he kaipatu tangata ia: ka matau hoki koutou, ko te kaipatu tangata kahore he ora tonu e mau ana i roto i a ia.</p> 
<p><A NAME="an_3:16">3:16</A>&nbsp;Na konei tatou i matau ai ki te aroha, i tuku atu hoki ia i a ia kia mate mo tatou: he tika ano kia tukua tatou e tatou ano ki te mate mo nga teina.</p> 
<p><A NAME="an_3:17">3:17</A>&nbsp;Ko te tangata ia ia ia nei nga oranga o tenei ao, a ka kite e matea ana tetahi mea e tona teina, na ka tutakina iho e ia tona ngakau aroha ki a ia, e mau pehea ana te aroha o te Atua i roto i a ia?</p> 
<p><A NAME="an_3:18">3:18</A>&nbsp;E aku tamariki nonohi, kaua e waiho ma te kupu, ma te arero te aroha; engari ma te mahi, ma te pono.</p> 
<p><A NAME="an_3:19">3:19</A>&nbsp;Ma konei hoki tatou ka matau ai no te pono tatou, ka whakau ai hoki i o tatou ngakau i tona aroaro.</p> 
<p><A NAME="an_3:20">3:20</A>&nbsp;&#182; Ki te mea ka whakahe mai o tatou ngakau i a tatou, nui atu te Atua i o tatou ngakau; e matau ana ano ia ki nga mea katoa.</p> 
<p><A NAME="an_3:21">3:21</A>&nbsp;E nga hoa aroha, ki te kore o tatou ngakau e whakahe i a tatou, ka maia tatou ki te Atua;</p> 
<p><A NAME="an_3:22">3:22</A>&nbsp;A, ko te mea e inoia ana e tatou, ka homai e ia ki a tatou, no te mea e pupuri ana tatou i ana ture, e mea ana hoki i nga mea e ahuareka ana ki tana titiro.</p> 
<p><A NAME="an_3:23">3:23</A>&nbsp;&#182; Ko tana ture ano tenei, kia whakapono tatou ki te ingoa o tana Tama, o Ihu Karaiti, kia aroha ano tetahi ki tetahi, kia rite ano ki te ture i homai e ia ki a tatou.</p> 
<p><A NAME="an_3:24">3:24</A>&nbsp;Na, ko te tangata e pupuri ana i ana ture, e mau ana i roto i a ia me ia ano i roto i a ia. na konei ano tatou i matau ai e mau ana ia i roto i a tatou, na te Wairua kua homai nei e ia ki a tatou.</p> 
<p><A NAME="an_4:1">4:1</A>&nbsp;&#182; E nga hoa aroha, kaua e whakapono atu ki nga wairua katoa, engari me whakamatau nga wairua no te Atua ranei; he tokomaha hoki nga poropiti teka kua haere mai ki te ao.</p> 
<p><A NAME="an_4:2">4:2</A>&nbsp;Ma konei koutou ka matau ai ki te Wairua o te Atua: ko nga wairua katoa e whakaae ana i haere mai a Ihu Karaiti i te kikokiko, no te Atua era:</p> 
<p><A NAME="an_4:3">4:3</A>&nbsp;Ko nga wairua katoa hoki kahore e whakaae i haere mai a Ihu Karaiti i te kikokiko, ehara i te mea no te Atua: ko to te anatikaraiti wairua ano tenei, i rongo nei koutou e haere mai ana; a tenei ano kei te ao nei inaianei.</p> 
<p><A NAME="an_4:4">4:4</A>&nbsp;&#182; No te Atua koutou, e aku tamariki nonohi, kua kaha ano koutou i a ratou: no te mea nui atu tenei i roto i a koutou, i tera i roto i te ao.</p> 
<p><A NAME="an_4:5">4:5</A>&nbsp;No te ao ratou: na reira no te ao nei ano a ratou korero, a e whakarongo ana te ao ki a ratou.</p> 
<p><A NAME="an_4:6">4:6</A>&nbsp;No te Atua tatou: ko te tangata e matau ana ki te Atua, e whakarongo ana ia ki a tatou; ko te tangata ehara nei i ta te Atua, e kore ia e whakarongo ki a tatou. Ma konei tatou ka matau ai ki te wairua o te pono, ki te wairua o te he.</p> 
<p><A NAME="an_4:7">4:7</A>&nbsp;&#182; E nga hoa aroha, kia aroha tatou tetahi ki tetahi: no te Atua hoki te aroha; ko te hunga katoa hoki e aroha ana, kua whanau i te Atua, e matau ana hoki ki te Atua.</p> 
<p><A NAME="an_4:8">4:8</A>&nbsp;Ko te tangata kahore e aroha, kahore ia e matau ki te Atua; he aroha hoki te Atua.</p> 
<p><A NAME="an_4:9">4:9</A>&nbsp;Na konei i kitea mai ai te aroha o te Atua ki a tatou, na te mea kua tonoa mai e te Atua tana Tama kotahi ki te ao, kia ora ai tatou i a ia.</p> 
<p><A NAME="an_4:10">4:10</A>&nbsp;Ko te aroha tenei, ehara i te mea ko tatou kua aroha ki te Atua, engari ko ia kua aroha ki a tatou, a tonoa mai ana e ia tana Tama hei whakamarie mo o tatou hara.</p> 
<p><A NAME="an_4:11">4:11</A>&nbsp;E nga hoa aroha, ki te mea i penei te aroha o te Atua ki a tatou, he tika ano hoki kia aroha tatou tetahi ki tetahi.</p> 
<p><A NAME="an_4:12">4:12</A>&nbsp;Kahore he wa i kite ai tetahi i te Atua. Ki te aroha tatou tetahi ki tetahi, e noho ana te Atua i roto i a tatou, kua rite pu ano tona aroha i roto i a tatou.</p> 
<p><A NAME="an_4:13">4:13</A>&nbsp;Na konei tatou i matau ai e noho ana tatou i roto i a ia, me ia i roto i a tatou, na te mea kua homai e ia ta tona Wairua ki a tatou.</p> 
<p><A NAME="an_4:14">4:14</A>&nbsp;&#182; Kua kite ano matou, ka whakaatu nei ano hoki, i tonoa mai te Tama e te Matua hei Kaiwhakaora mo te ao.</p> 
<p><A NAME="an_4:15">4:15</A>&nbsp;Ko te tangata e whakaae ana ko Ihu te Tama a te Atua, e noho ana te Atua i roto i a ia, me ia ano hoki i roto i te Atua.</p> 
<p><A NAME="an_4:16">4:16</A>&nbsp;Kua matau nei ano hoki tatou, kua whakapono ki te aroha o te Atua ki a tatou. He aroha te Atua, ko te tangata hoki e noho ana i runga i te aroha e noho ana i roto i te Atua, me te Atua ano hoki i roto i a ia.</p> 
<p><A NAME="an_4:17">4:17</A>&nbsp;&#182; Na konei te aroha i roto i a tatou i rite pu ai, a ka whai maiatanga ano tatou a te ra whakawa: na te mea e rite ana ki a ia tatou e noho nei i tenei ao.</p> 
<p><A NAME="an_4:18">4:18</A>&nbsp;Kahore he mataku i roto i te aroha: engari ka maka te mataku ki waho e te aroha ina tino rite; no te mea he mamae to te mataku. Ko te tangata hoki e mataku ana, kahore ia i tino rite i roto i te aroha.</p> 
<p><A NAME="an_4:19">4:19</A>&nbsp;E aroha ana tatou ki a ia, no te mea ko ia kua matua aroha ki a tatou.</p> 
<p><A NAME="an_4:20">4:20</A>&nbsp;Ki te mea tetahi, E aroha ana ahau ki te Atua, a e mauahara ana ki tona teina, he tangata teka ia: ko te tangata hoki kahore e aroha ki tona teina i kitea nei e ia, me pehea ka aroha ai ia ki te Atua kahore nei i kitea e ia?</p> 
<p><A NAME="an_4:21">4:21</A>&nbsp;Kei a tatou ano hoki tenei ture, he mea nana, Ko te tangata e aroha ana ki te Atua, kia aroha hoki ki tona teina.</p> 
<p><A NAME="an_5:1">5:1</A>&nbsp;&#182; Ko nga tangata katoa e whakapono ana ko Ihu te Karaiti, kua whanau i te Atua: ko nga tangata katoa ano hoki e aroha ana ki te papa, e aroha ana ano ki tana whanau.</p> 
<p><A NAME="an_5:2">5:2</A>&nbsp;Ma konei tatou ka matau ai e aroha ana tatou ki nga tamariki a te Atua, ma te mea ka aroha tatou ki te Atua, ka pupuri ano i ana ture.</p> 
<p><A NAME="an_5:3">5:3</A>&nbsp;Ko te aroha hoki tenei ki te Atua, kia pupuri tatou i ana ture: ehara hoki ana ture i te mea taimaha.</p> 
<p><A NAME="an_5:4">5:4</A>&nbsp;Ko nga mea katoa hoki kua whanau i te Atua e kaha ana i te ao: ko te wikitoria hoki tenei e taea ai te ao, ko to tatou whakapono.</p> 
<p><A NAME="an_5:5">5:5</A>&nbsp;Ko wai i kaha i te ao? ehara ianei i te tangata e whakapono ana ko Ihu te Tama a te Atua?</p> 
<p><A NAME="an_5:6">5:6</A>&nbsp;&#182; Ko ia tenei i haere mai nei i runga i te wai, i te toto, ko Ihu Karaiti; ehara i te mea i runga i te wai anake, engari i runga i te wai, i te toto. Ko te Wairua hoki te kaiwhakaatu, he pono hoki te Wairua.</p> 
<p><A NAME="an_5:7">5:7</A>&nbsp;Tokotoru hoki nga kaiwhakaatu i te rangi, ko te Matua, ko te Kupu, ko te Wairua Tapu: kotahi ano enei tokotoru.</p> 
<p><A NAME="an_5:8">5:8</A>&nbsp;Tokotoru hoki nga kaiwhakaatu, i te whenua, ko te Wairua, ko te wai, ko te toto: kotahi ano to ratou tokotoru.</p> 
<p><A NAME="an_5:9">5:9</A>&nbsp;Ki te whakaae atu tatou ki ta nga tangata whakaatu, he nui ke ta te Atua whakaatu: ko ta te Atua whakaatu hoki tenei, kua whakaaturia nei e ia mo tana Tama.</p> 
<p><A NAME="an_5:10">5:10</A>&nbsp;&#182; Ko te tangata e whakapono ana ki te Tama a te Atua, kei roto i a ia te whakaatu: ko te tangata kahore e whakapono ki te Atua, he whakateka tana ki a ia; no te mea kahore ia i whakapono ki te whakaatu i whakaaturia mai nei e te Atua mo tana Tama.</p> 
<p><A NAME="an_5:11">5:11</A>&nbsp;Ko te whakaatu hoki tenei, ara kua homai e te Atua ki a tatou te ora tonu; kei roto ano i tana Tama tenei ora.</p> 
<p><A NAME="an_5:12">5:12</A>&nbsp;Ko te tangata kei a ia te Tama, kei a ia ano te ora; ko te tangata kahore nei i a ia te Tama a te Atua, kahore i a ia te ora.</p> 
<p><A NAME="an_5:13">5:13</A>&nbsp;I tuhituhia atu ai e ahau enei mea ki a koutou, kia matau ai koutou kei a koutou te ora tonu, ara ki a koutou e whakapono nei ki te ingoa o te Tama a te Atua.</p> 
<p><A NAME="an_5:14">5:14</A>&nbsp;&#182; Ko to tatou maia ano tenei ki a ia, na ki te inoia e tatou tetahi mea i a ia, tana i pai ai, ka whakarongo mai ia ki a tatou:</p> 
<p><A NAME="an_5:15">5:15</A>&nbsp;Ki te mea hoki ka matau tatou e whakarongo ana ia ki ta tatou e inoi ai, ka matau tatou kei a tatou nga mea i inoia e tatou i a ia.</p> 
<p><A NAME="an_5:16">5:16</A>&nbsp;Ki te mea ka kite tetahi i tona teina e hara ana, haunga te hara e mate ai ia, me inoi ia, a e homai he ora ki a ia mo te hunga ehara nei to ratou i te hara e mate ai. Tera ano te hara e mate ai: e kore ahau e mea kia inoi ia mo tera.</p> 
<p><A NAME="an_5:17">5:17</A>&nbsp;He hara nga he katoa: tenei ano tetahi hara ehara nei i te mea e mate ai.</p> 
<p><A NAME="an_5:18">5:18</A>&nbsp;&#182; E matau ana tatou, na, ko te tangata kua whanau ai te Atua kahore e hara; engari ka tiaki te tangata kua whanau i te Atua i a ia ano, e kore hoki te wairua kino e pa ki a ia.</p> 
<p><A NAME="an_5:19">5:19</A>&nbsp;E matau ana tatou no te Atua tatou, kei te takoto hoki te ao katoa i roto i te wairua kino.</p> 
<p><A NAME="an_5:20">5:20</A>&nbsp;Na e matau ana ano tatou kua tae mai te Tama a te Atua, kua homai e ia ki a tatou he matauranga, kia mohio ai tatou ki a ia, ki te mea pono; kei roto ano hoki tatou i a ia, i te mea pono, ara i tana Tama, i a Ihu Karaiti. Ko te Atua pono tenei, ko te ora tonu.</p> 
<p><A NAME="an_5:21">5:21</A>&nbsp;E aku tamariki nonohi, kia tupato koutou ki nga whakapakoko. Amine.</p> 
<p><HR>
<CENTER>
<A HREF="jo2">Next: 2 John</A></CENTER>
</BODY>
</HTML>
