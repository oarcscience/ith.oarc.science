<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: 3 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo2">Previous</A>&nbsp;
<A HREF="jde">Next</A>&nbsp;
</CENTER>
<HR>
</p> <h3 align="center" align="center">Maori Bible: 3 John</h3> 
<p><A NAME="an_1:1">1:1</A>&nbsp;&#182; Na te kaumatua ki a Kaiu, ki te hoa aroha, ki taku e aroha atu nei i runga i te pono.</p> 
<p><A NAME="an_1:2">1:2</A>&nbsp;E te hoa aroha, nui atu i nga mea katoa taku inoi kia kake koe ki te pai, kia ora, kia pera ano me tou wairua kua kake ki te pai.</p> 
<p><A NAME="an_1:3">1:3</A>&nbsp;&#182; Hari pu hoki ahau i nga teina i haere mai nei, i whakaatu mai i te pono i roto i a koe, ara i tau haere i runga i te pono.</p> 
<p><A NAME="an_1:4">1:4</A>&nbsp;Kahore oku hari e nui atu ana i tenei, ara kia rongo ahau e haere ana aku tamariki i runga i te pono.</p> 
<p><A NAME="an_1:5">1:5</A>&nbsp;E te hoa aroha, pono tonu tau mahi e mea na koe mo nga teina, mo nga tangata iwi ke ano hoki;</p> 
<p><A NAME="an_1:6">1:6</A>&nbsp;E whakaatu na i tou aroha i te aroaro o te hahi: na kia rite ki ta te Atua tau kawe i a ratou, a ka pai tau mahi:</p> 
<p><A NAME="an_1:7">1:7</A>&nbsp;He whakaaro hoki ki tona ingoa i haere atu ai ratou, kihai ano i riro i a ratou tetahi mea a nga Tauiwi.</p> 
<p><A NAME="an_1:8">1:8</A>&nbsp;Koia i tika ai kia whakamanuhiri tatou i nga tangata penei, kia ai hoki tatou hei hoa mahi mo te pono.</p> 
<p><A NAME="an_1:9">1:9</A>&nbsp;&#182; I tuhituhi atu ahau ki te hahi: otira kahore matou e manakohia mai e Rioterepi, ko tana hoki e pai ai ko ia kia meinga hei tuatahi mo ratou.</p> 
<p><A NAME="an_1:10">1:10</A>&nbsp;Mo konei ki te haere atu ahau, ka whakamahara ahau i ana mahi e mea nei ia, ki te kino o ana kupu i a ia e komeme mai nei mo matou; kahore hoki tana i mutu i konei, kahore ia e manako ki nga teina, e riria ana hoki e ia nga tangata e pai ana kia pera, e peia ana i roto i te hahi.</p> 
<p><A NAME="an_1:11">1:11</A>&nbsp;E te hoa aroha, kaua e arumia te kino, engari te pai. Ko te tangata e mahi pai ana, no te Atua ia: tena ko te kaimahi i te kino, kahore ano ia kia kite i te Atua.</p> 
<p><A NAME="an_1:12">1:12</A>&nbsp;&#182; E korerotia paitia ana a Rimitiriu e te katoa, e te pono ano hoki: ae ra ko matou ano etahi hei kaiwhakaatu; e mohio ana koutou he pono ta matou whakaatu.</p> 
<p><A NAME="an_1:13">1:13</A>&nbsp;He maha nga mea hei tuhituhinga atu maku, otira e kore ahau e pai kia tuhituhi atu ki a koe ki te mangumangu, ki te pene:</p> 
<p><A NAME="an_1:14">1:14</A>&nbsp;E mea ana hoki ahau tera ahau e kite wawe i a koe, a e korero taua, he mangai, he mangai. Kia tau te rangimarie ki a koe. Tenei nga hoa aroha te oha atu nei ki a koe. Oha atu ki nga hoa aroha me te whakahua ano i te ingoa o tera, o tera.</p> 
<p><HR>
<CENTER>
<A HREF="jde">Next: Jude</A></CENTER>
</BODY>
</HTML>
