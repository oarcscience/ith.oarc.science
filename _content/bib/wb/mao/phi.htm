<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: Philippians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="eph">Previous</A>&nbsp;
<A HREF="col">Next</A>&nbsp;
</CENTER>
<HR>
</p> <h3 align="center" align="center">Maori Bible: Philippians</h3> 
<p><A NAME="an_1:1">1:1</A>&nbsp;&#182; Na Paora, raua ko Timoti, na nga pononga a Ihu Karaiti, ki te hunga tapu katoa i roto i a Karaiti Ihu e noho ana i Piripai, ratou ko nga pihopa, ko nga rikona.</p> 
<p><A NAME="an_1:2">1:2</A>&nbsp;Kia tau ki a koutou te aroha noa, me te rangimarie, he mea na te Atua, na to tatou Matua, na te Ariki hoki, na Ihu Karaiti.</p> 
<p><A NAME="an_1:3">1:3</A>&nbsp;&#182; E whakawhetai ana ahau ki toku Atua i oku maharatanga katoa ki a koutou,</p> 
<p><A NAME="an_1:4">1:4</A>&nbsp;I aku inoinga katoa, e puta ana taku inoi mo koutou i nga wa katoa i runga i te hari,</p> 
<p><A NAME="an_1:5">1:5</A>&nbsp;Mo koutou i uru tahi mai hei tautoko i te rongopai, mai o te ra tuatahi a moroki noa nei;</p> 
<p><A NAME="an_1:6">1:6</A>&nbsp;Pumau tonu toku whakaaro ki tenei mea nei ano, tera te kaitimata o te mahi pai i roto i a koutou e whakaoti, taea noatia te ra o Ihu Karaiti;</p> 
<p><A NAME="an_1:7">1:7</A>&nbsp;&#182; He tika hoki kia penei oku whakaaro ki a koutou katoa, no te mea kei roto koutou i toku ngakau; ara, ahakoa i ahau nei i te here, ahakoa i ahau e korero whakaara nei, e whakau nei i te rongopai, ka uru tahi koutou katoa me ahau ki te aroha noa.</p> 
<p><A NAME="an_1:8">1:8</A>&nbsp;Ko te Atua hoki hei kaiwhakaatu moku, mo te nui o toku koingo ki a koutou katoa, i runga i te ngakau aroha o Ihu Karaiti.</p> 
<p><A NAME="an_1:9">1:9</A>&nbsp;&#182; Ko taku inoi ano tenei, kia nui haere tonu to koutou aroha i runga i te matauranga, i nga mahara mohio katoa;</p> 
<p><A NAME="an_1:10">1:10</A>&nbsp;Kia whakaaetia ai e koutou nga mea papai; kia kore ai o koutou tinihanga, o koutou he, a taea noatia te ra o te Karaiti;</p> 
<p><A NAME="an_1:11">1:11</A>&nbsp;Kia ki ai hoki i nga hua o te tika, e puta mai ana i a Ihu Karaiti, hei kororia, hei whakamoemiti i te Atua.</p> 
<p><A NAME="an_1:12">1:12</A>&nbsp;&#182; Na e mea ana ahau kia matau koutou, e oku teina, ki te tukunga iho o nga mea i pa ki ahau, pai tonu hei whakaneke ake i te rongopai;</p> 
<p><A NAME="an_1:13">1:13</A>&nbsp;Kua kitea hoki oku mekameka mo ta te Karaiti, puta noa i te wahi katoa o nga hoia tiaki i te kingi, i era atu wahi katoa ano hoki;</p> 
<p><A NAME="an_1:14">1:14</A>&nbsp;Kua ngakau nui hoki te tokomaha o nga teina i roto i te Ariki, i oku mekameka nei, hira rawa ano hoki to ratou maia ki te korero i te kupu, kahore he mataku.</p> 
<p><A NAME="an_1:15">1:15</A>&nbsp;Ko etahi na te hae, na te totohe, i kauwhau ai i a te Karaiti; ko etahi na te whakaaro pai;</p> 
<p><A NAME="an_1:16">1:16</A>&nbsp;Ko etahi na te aroha, e mahara ana kua waiho ahau hei korero whakaara i te rongopai:</p> 
<p><A NAME="an_1:17">1:17</A>&nbsp;Ko etahi na te totohe ta ratou kauwhau i a te Karaiti, ehara i te whakaaro pono, e mea ana ki te whakatupu mamae moku e mekameka nei.</p> 
<p><A NAME="an_1:18">1:18</A>&nbsp;A tena, pehea iho? Anei ra, ahakoa tinihanga, ahakoa pono, e kauwhautia ana a te Karaiti; a e hari ana ahau ki tenei, ae ra, ka hari ano ahau.</p> 
<p><A NAME="an_1:19">1:19</A>&nbsp;E matau ana hoki ahau ka ai tenei hei whakaora moku, i a koutou na ka inoi, i te Wairua ano hoki o Ihu Karaiti ka homai;</p> 
<p><A NAME="an_1:20">1:20</A>&nbsp;Ko taku hoki tenei e whakamau tonu nei, e tumanako atu nei, e kore ahau e whakama i tetahi mea, engari ka tino maia ahau, a ka pera me to nga wa katoa, ka whakanuia ano a te Karaiti aianei e toku tinana, ahakoa i te ora, ahakoa i te mate.</p> 
<p><A NAME="an_1:21">1:21</A>&nbsp;&#182; Ki ahau hoki ko te ora ko te Karaiti, ko te mate he taonga.</p> 
<p><A NAME="an_1:22">1:22</A>&nbsp;Ki te ora ia ahau i te kikokiko, mehemea ko te hua tenei o taku mahi, heoi kahore ahau e mohio ko te aha taku e whiriwhiri ai.</p> 
<p><A NAME="an_1:23">1:23</A>&nbsp;E karapitia mai ana hoki ahau e nga mea e rua, he hiahia nei toku ki te haere, kia noho ai ahau ki a te Karaiti; ko te mea tino pai rawa hoki tera:</p> 
<p><A NAME="an_1:24">1:24</A>&nbsp;Ko te noho ranei i te kikokiko, ko te mea pai ake hoki tena mo koutou.</p> 
<p><A NAME="an_1:25">1:25</A>&nbsp;Na ka u nei toku whakaaro ki tenei, e matau ana ahau tera ahau e noho, ae ra, ka noho iho ahau ki a koutou katoa, hei whakaneke ake, hei whakahari i a koutou i runga i te whakapono;</p> 
<p><A NAME="an_1:26">1:26</A>&nbsp;Kia hira rawa ai to koutou whakamanamana i roto i a Karaiti Ihu ki ahau, moku ka noho tahi ano me koutou.</p> 
<p><A NAME="an_1:27">1:27</A>&nbsp;&#182; Engari kia tika ta koutou whakahaere, kia rite ki ta te rongopai o te Karaiti: na, ahakoa tae atu ahau kia kite i a koutou, ngaro mai ranei, kia rongo tonu atu ahau ki to koutou ahua, kei te tu koutou i runga i te wairua kotahi, i te ngakau kota hi, me te tohe tahi ano ki te whakapono o te rongopai:</p> 
<p><A NAME="an_1:28">1:28</A>&nbsp;Kahore hoki he wehi ki tetahi mea a o koutou hoariri: he tohu hoki tenei ki a ratou mo te whakangaromanga, ki a koutou ia mo te ora, i ahu mai i te Atua.</p> 
<p><A NAME="an_1:29">1:29</A>&nbsp;No te mea kua hoatu ki a koutou hei meatanga ma koutou ki a te Karaiti, ehara i te mea ko te whakapono anake ki a ia, engari ko te mate ano hoki mo te whakaaro ki a ia;</p> 
<p><A NAME="an_1:30">1:30</A>&nbsp;Kei a koutou hoki taua pakanga i kite ra koutou ki ahau, a ka rongo nei inaianei kei ahau.</p> 
<p><A NAME="an_2:1">2:1</A>&nbsp;&#182; Na, ki te mea he whakamarie kei roto i a te Karaiti, ki te mea he pehi mamae to te aroha, ki te mea he whiwhinga tahitanga ki te Wairua, ki te mea he ngakau aroha, he mahi tohu,</p> 
<p><A NAME="an_2:2">2:2</A>&nbsp;Kia rite toku hari i a koutou, kia kotahi te whakaaro, kia kotahi te aroha, huihuia nga ngakau i runga i te whakaaro kotahi.</p> 
<p><A NAME="an_2:3">2:3</A>&nbsp;Kei meinga tetahi mea i runga i te wehewehe, i te whakapehapeha ranei, engari i runga i te ngakau papaku, me te whakanui a tetahi i tetahi ki runga ake i a ia;</p> 
<p><A NAME="an_2:4">2:4</A>&nbsp;Kaua tena o koutou na e titiro ki ona mea anake, engari me titiro ano tena, tena o koutou ki nga mea a etahi atu.</p> 
<p><A NAME="an_2:5">2:5</A>&nbsp;Ko tenei hei whakaaro mo koutou, ko tera i a Karaiti Ihu:</p> 
<p><A NAME="an_2:6">2:6</A>&nbsp;Ahakoa hoki i a ia te ahua o te Atua, kihai i meinga e ia te rite ki te Atua hei taonga kapo mai;</p> 
<p><A NAME="an_2:7">2:7</A>&nbsp;Engari i mea i a ia ano kia poaha, ka mau ki te ahua o te pononga, ka meinga kia rite ki te tangata;</p> 
<p><A NAME="an_2:8">2:8</A>&nbsp;A ka kitea nei tona ahua e rite ana ki to te tangata, ka whakapapaku ia i a ia, ka meinga kia ngohengohe ahakoa ki te mate, ae ra, ki te mate o te ripeka.</p> 
<p><A NAME="an_2:9">2:9</A>&nbsp;Na konei whakateiteitia ake ana ia e te Atua, a hoatu ana ki a ia te ingoa nui atu i nga ingoa katoa;</p> 
<p><A NAME="an_2:10">2:10</A>&nbsp;Kia tuku ai i runga i te ingoa o Ihu nga turi katoa, o nga mea i te rangi, o nga mea i te whenua, o nga mea i raro i te whenua;</p> 
<p><A NAME="an_2:11">2:11</A>&nbsp;A kia whakaae nga arero katoa ko Ihu Karaiti te Ariki, hei whakakororia i te Atua Matua.</p> 
<p><A NAME="an_2:12">2:12</A>&nbsp;&#182; Heoi e oku teina aroha, he mea tonu ia na koutou te ngohengohe ki ahau i nga wa katoa, ehara i te mea i oku wa anake i kona, engari rawa ia inaianei i ahau kahore i kona, na whakaotia to koutou whakaoranga i runga i te wehi, i te wiri;</p> 
<p><A NAME="an_2:13">2:13</A>&nbsp;Ko te Atua hoki te kaimahi i roto i a koutou o te hiahia, o te mahi, hei mea i tana i pai ai.</p> 
<p><A NAME="an_2:14">2:14</A>&nbsp;&#182; I a koutou mahi katoa kaua te amuamu, te tautohetohe;</p> 
<p><A NAME="an_2:15">2:15</A>&nbsp;Kia kore ai koutou e whaikupuria, kia tapatahi ai, he tamariki kohakore na te Atua, i waenganui o te whakatupuranga tutu, parori ke, kei roto nei koutou i a ratou e tiaho ana hei rama i te ao;</p> 
<p><A NAME="an_2:16">2:16</A>&nbsp;Kia mau pu ki te kupu o te ora; kia hari ai ahau a te ra o te Karaiti, kihai ahau i oma noa, kihai i mahi noa.</p> 
<p><A NAME="an_2:17">2:17</A>&nbsp;Na, ki te ringihia ahau ki runga ki te patunga tapu, ki nga mahi a to koutou whakapono, ka hari ahau, ina ka hari tahi me koutou katoa.</p> 
<p><A NAME="an_2:18">2:18</A>&nbsp;Waihoki ko koutou, kia hari, hari tahi me ahau.</p> 
<p><A NAME="an_2:19">2:19</A>&nbsp;Otiia e mea ana ahau i roto i te Ariki, i a Ihu, ki te tono tata atu i a Timoti ki a koutou, kia ora ai hoki toku ngakau, ina mohio ahau ki to koutou ahua.</p> 
<p><A NAME="an_2:20">2:20</A>&nbsp;Kahore hoki oku tangata rite te ngakau ki tona, hei mahara pono ki a koutou mea.</p> 
<p><A NAME="an_2:21">2:21</A>&nbsp;Ko ta te katoa hoki e rapu nei, ko ta ratou ake, kahore nga mea a Ihu Karaiti.</p> 
<p><A NAME="an_2:22">2:22</A>&nbsp;Ko koutou ia e matau ana ki ona tohu, he pera tana me ta te tamaiti ki te matua, ko toku hoa ia ki te kawe haere i te rongopai.</p> 
<p><A NAME="an_2:23">2:23</A>&nbsp;Ko ia taku e mea nei kia tonoa wawetia atu, ina kite ahau i te tukunga iho ki ahau.</p> 
<p><A NAME="an_2:24">2:24</A>&nbsp;Otiia e u ana toku whakaaro i roto i te Ariki, ka hohoro toku tae atu.</p> 
<p><A NAME="an_2:25">2:25</A>&nbsp;I ea ano ia ahau me tono atu ki a koutou a Epaporitu, toku teina, toku hoa mahi, toku hoa hoia, na koutou ia karere, he kaimahi ano hoki i nga mea i matea e ahau.</p> 
<p><A NAME="an_2:26">2:26</A>&nbsp;Koinga tonu hoki ia ki a koutou katoa, kanohi rawa, no te mea i rongo koutou he turoro ia.</p> 
<p><A NAME="an_2:27">2:27</A>&nbsp;He turoro ra hoki ia, tata pu ki te mate: otira i tohungia ia e te Atua; ehara ano i te mea ko ia anake, ko ahau ano hoki, kei tapiritia he pouri ki toku pouri.</p> 
<p><A NAME="an_2:28">2:28</A>&nbsp;Koia i nui rawa ai toku ngakau ki te tono atu i a ia, kia kite ai ano koutou i a ia, kia hari ai, kia taharahara iho ai hoki toku pouri.</p> 
<p><A NAME="an_2:29">2:29</A>&nbsp;Kia nui te hari i runga i te Ariki, ina tae atu ia; whakahonoretia ano hoki nga pera;</p> 
<p><A NAME="an_2:30">2:30</A>&nbsp;No te mea na te mahi ki a te Karaiti i tata ai ia ki te mate, te ihupuku ki te ora, kia rite ai i a ia nga mahi ki ahau, kihai nei i rite i a koutou.</p> 
<p><A NAME="an_3:1">3:1</A>&nbsp;&#182; Heoi, e oku teina kia hari i roto i te Ariki. Ki ahau kahore he hoha o te tuhituhi atu i aua mea nei ano ki a koutou; ki a koutou ia hei mea e u ai.</p> 
<p><A NAME="an_3:2">3:2</A>&nbsp;Kia tupato ki nga kuri, kia tupato ki nga kaimahi i te kino, kia tupato ki te tapahanga.</p> 
<p><A NAME="an_3:3">3:3</A>&nbsp;Ko tatou hoki te kotinga, e mahi nei ki te Atua i runga i te wairua, e whakamanamana nei ki a Karaiti Ihu, kahore nei e u te whakaaro ki te kikokiko.</p> 
<p><A NAME="an_3:4">3:4</A>&nbsp;&#182; Otira tera ano ahau e u te whakaaro ki te kikokiko ki te whakaaro tetahi atu tangata he mea tana e u ai tona whakaaro ki te kikokiko, tera atu ano taku.</p> 
<p><A NAME="an_3:5">3:5</A>&nbsp;Ko te kotinga i te ra tuawaru, no te whanau a Iharaira, no te hapu o Pineamine, he Hiperu no nga Hiperu; ki to te ture he Parihi;</p> 
<p><A NAME="an_3:6">3:6</A>&nbsp;Mo te ngakau nui ki te Atua, i whakatoi ahau i te hahi; mo te tika, ara mo tera i te ture, kahore he kupu moku.</p> 
<p><A NAME="an_3:7">3:7</A>&nbsp;He ahakoa ra, ko nga mea i waiho ra e ahau hei taonga ki ahau, kua kiia ake e ahau hei taonga ki ahau, kua kiia ake e ahau hei rukenga, i te mea ka whakaaro nei ki a te Karaiti.</p> 
<p><A NAME="an_3:8">3:8</A>&nbsp;Ae ra kiia iho e ahau nga mea katoa hei rukenga, i te mea ka whakaaro nei ki te pai whakaharahara o te matauranga ki a Karaiti Ihu, ki toku Ariki: he whakaaro nei ki a ia i riro ai ena mea katoa oku ki te kore, ae ra kiia iho e ahau hei paru, kia whiwhi ai ahau ki a te Karaiti;</p> 
<p><A NAME="an_3:9">3:9</A>&nbsp;&#182; Kia kitea ai hoki kei roto ahau i a ia, kahore he tika oku ake, ara he tika i te ture, engari ko tera e na runga ana mai i te whakapono ki a te Karaiti, ko te tika a te Atua na te whakapono.</p> 
<p><A NAME="an_3:10">3:10</A>&nbsp;Kia matau ai ahau ki a ia, ki te kaha hoki o tona aranga mai, ki te urunga tahitanga hoki ki ona mamae, he mea whakaahua kia rite ki tona matenga;</p> 
<p><A NAME="an_3:11">3:11</A>&nbsp;Me kore ahau e tutuki ki te aranga mai i roto i te hunga mate.</p> 
<p><A NAME="an_3:12">3:12</A>&nbsp;Ehara i te mea kua mau rawa i ahau, kua tino rite ranei ahau: engari e whaia atu ana e ahau, me kore e mau i ahau te mea i mau ai ahau i a Karaiti Ihu.</p> 
<p><A NAME="an_3:13">3:13</A>&nbsp;E oku teina, kahore aku kianga ake kua mau i ahau: kotahi ia taku, wareware ake i ahau nga mea o muri, whatoro tonu atu ki nga mea i mua,</p> 
<p><A NAME="an_3:14">3:14</A>&nbsp;Ka tawhai tonu ahau ki te tohu, ki te utu whakahonore o to runga karangatanga a te Atua, i roto i a Karaiti Ihu.</p> 
<p><A NAME="an_3:15">3:15</A>&nbsp;&#182; Na reira, ko te hunga o tatou kua tino rite, kia penei o tatou whakaaro: a ki te rere ke o koutou whakaaro ki tetahi mea, ma te Atua ano tenei e whakakite ki a koutou.</p> 
<p><A NAME="an_3:16">3:16</A>&nbsp;Engari ko te wahi kua taea atu e tatou ko tera ano hei tikanga mo ta tatou haere.</p> 
<p><A NAME="an_3:17">3:17</A>&nbsp;&#182; Kia rite to koutou ki toku, e oku teina, tirohia hoki te hunga e rite ana te haere ki ta matou kua waiho nei hei tauira mo koutou.</p> 
<p><A NAME="an_3:18">3:18</A>&nbsp;He tokomaha hoki kei te haere, ka maha nei nga wa i korerotia ai ratou e ahau ki a koutou, a ka korerotia nei inaianei me te tangi ano ahau, he hoa whawhai ratou ki te ripeka o te Karaiti;</p> 
<p><A NAME="an_3:19">3:19</A>&nbsp;Ko te tukunga iho ki a ratou he whakangaro, to ratou atua ko te kopu, to ratou kororia hoki kei runga i to ratou whakama, ko nga mea o te whenua ta ratou e whakaaro ai.</p> 
<p><A NAME="an_3:20">3:20</A>&nbsp;Ko te rangi ia te wahi i tangata whenua ai tatou: kei reira hoki te Kaiwhakaora e taria atu nei e tatou, te Ariki, a Ihu Karaiti.</p> 
<p><A NAME="an_3:21">3:21</A>&nbsp;Mana nei e whakaahua ke to tatou tinana tutua nei, kia rite ki tona tinana kororia, i runga i te mahinga a tona kaha e taea ai e ia te pehi nga mea katoa ki raro i a ia.</p> 
<p><A NAME="an_4:1">4:1</A>&nbsp;&#182; Heoi, e oku teina aroha, e hiahiatia atu nei, e toku haringa, e toku karauna, tena ra, e tu i runga i te Ariki, e oku hoa aroha.</p> 
<p><A NAME="an_4:2">4:2</A>&nbsp;He kupu tenei naku ki a Uoria, he kupu ano tenei ki a Hinatiki, kia kotahi to raua whakaaro i roto i te Ariki.</p> 
<p><A NAME="an_4:3">4:3</A>&nbsp;Na, he tohe tenei naku ki a koe, e toku hoa pono ki te mahi, ko koe hei whakamama i aua wahine, he hunga raua i uru tahi me ahau ki te tohe ki nga mea o te rongopai, me Keremeneta ano, me era atu hoki o oku hoa mahi, kei roto nei i te pukapuka o te ora o ratou ingoa.</p> 
<p><A NAME="an_4:4">4:4</A>&nbsp;Kia hari tonu i roto i te Ariki: ko taku kupu ano tenei, Kia hari.</p> 
<p><A NAME="an_4:5">4:5</A>&nbsp;Kia mohiotia to koutou ngakau ngawari e nga tangata katoa. Kua tata te Ariki.</p> 
<p><A NAME="an_4:6">4:6</A>&nbsp;Kaua e manukanuka ki tetahi mea; engari i nga mea katoa whakaaturia ki te Atua nga mea e matea ai e koutou, i runga i te karakia, i te inoi, me te whakawhetai hoki.</p> 
<p><A NAME="an_4:7">4:7</A>&nbsp;A ma te marie o te Atua, e kore nei e taea te whakaaro, e tiaki o koutou ngakau, o koutou hinengaro, i roto i a Karaiti Ihu.</p> 
<p><A NAME="an_4:8">4:8</A>&nbsp;Heoi, e oku teina, ko nga mea e pono ana, ko nga mea e whai honore ana, ko nga mea e tika ana, ko nga mea e kinokore ana, ko nga mea e ataahua ana, ko nga mea e korerotia paitia ana; ki te mea he pai, ki te mea he whakamoemiti; whakaaroa enei mea.</p> 
<p><A NAME="an_4:9">4:9</A>&nbsp;Ko nga mea i whakaakona ki a koutou, i riro i a koutou, i rongo ai, i kite ai ranei ki ahau, mahia enei: a ka noho te Atua o te rangimarie ki a koutou.</p> 
<p><A NAME="an_4:10">4:10</A>&nbsp;&#182; Nui atu ia toku hari i roto i te Ariki mo to koutou whakaaro ki ahau katahi nei ka pihi ake ano; he mea ano ia i whakaaroa e koutou i mua, otiia kihai i whai meatanga.</p> 
<p><A NAME="an_4:11">4:11</A>&nbsp;Ehara taku e korero nei i te mea mo te rawakore: kua ako hoki ahau, ahakoa kei hea ahau e noho ana, kia tatu toku ngakau i reira.</p> 
<p><A NAME="an_4:12">4:12</A>&nbsp;Ko te whakahoki i ahau ki raro, matau tonu i ahau; ko te whai rawa, matau tonu i ahau: i nga wahi katoa, i nga mea katoa, ka oti ahau te whakaako, kia makona, a kia mate i te kai, kia whai rawa, a kia rawakore ranei.</p> 
<p><A NAME="an_4:13">4:13</A>&nbsp;Ka taea e ahau nga mea katoa i roto i a te Karaiti e whakakaha nei i ahau.</p> 
<p><A NAME="an_4:14">4:14</A>&nbsp;He ahakoa ra, he pai ta koutou mahi, i a koutou i uru nei ki toku mate.</p> 
<p><A NAME="an_4:15">4:15</A>&nbsp;Na e matau ana ano ra koutou, e nga Piripai, i te timatanga o te rongopai, i ahau i haere atu ai i Makeronia, kahore he hahi i uru ki taku tikanga, ara mo tetahi mea kia tukua atu, kia homai ranei, ko koutou anake.</p> 
<p><A NAME="an_4:16">4:16</A>&nbsp;I Teharonika ano hoki kotahi, e rua, a koutou homaitanga i nga mea i matea e ahau, kia kawea ake maku.</p> 
<p><A NAME="an_4:17">4:17</A>&nbsp;Ehara i te mea e whai ana ahau i tetahi mea kia homai; engari e whai ana ahau kia maha ake nga hua hei mea ma koutou.</p> 
<p><A NAME="an_4:18">4:18</A>&nbsp;Otiia kei te whiwhi ahau i nga mea katoa, hira noa ake hoki aku: kua ki ahau, kua tae mai nei i a Epaporitu nga mea i ahu mai i a koutou, he kakara reka, he patunga tapu e manakohia ana, ko ta te Atua e ahuareka mai ai.</p> 
<p><A NAME="an_4:19">4:19</A>&nbsp;A ma toku Atua e mea kia hua nga mea katoa e matea ana e koutou, kia rite ki te nui o tona kororia, i roto i a Karaiti Ihu.</p> 
<p><A NAME="an_4:20">4:20</A>&nbsp;&#182; Na, waiho i te Atua, ara i to tatou Matua, te kororia ake ake. Amine.</p> 
<p><A NAME="an_4:21">4:21</A>&nbsp;Oha atu ki te hunga tapu katoa i roto i a Karaiti Ihu. He oha atu tenei ki a koutou na nga teina i ahau nei.</p> 
<p><A NAME="an_4:22">4:22</A>&nbsp;He oha atu tenei ki a koutou na te hunga tapu katoa, tenei rawa ia ta te hunga o te whare o Hiha.</p> 
<p><A NAME="an_4:23">4:23</A>&nbsp;Kia tau te aroha noa o to tatou Ariki, o Ihu Karaiti ki a koutou katoa. Amine.</p> 
<p><HR>
<CENTER>
<A HREF="col">Next: Colossians</A></CENTER>
</BODY>
</HTML>
