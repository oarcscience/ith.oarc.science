<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Afrikaans Bible, full text etext at Intangible Textual Heritage">
<TITLE>Afrikaans Bible: Jude</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jo3.htm">Previous</A>&nbsp;
<A HREF="rev.htm">Next</A>&nbsp;
</CENTER>
<HR>
</p> <h3 align="center" align="center">Afrikaans Bible: Jude</h3> 
<p><A NAME="an_1:1">1:1</A>&nbsp;Judas, 'n dienskneg van Jesus Christus en broer van Jakobus, aan die wat geroep, in God die Vader geheilig en vir Jesus Christus bewaar is:</p> 
<p><A NAME="an_1:2">1:2</A>&nbsp;Mag barmhartigheid en vrede en liefde vir julle vermenigvuldig word!</p> 
<p><A NAME="an_1:3">1:3</A>&nbsp;Geliefdes, terwyl ek alle ywer aanwend om aan julle oor ons gemeenskaplike saligheid te skrywe, het ek die noodsaaklikheid gevoel om julle deur my skrywe te vermaan om kragtig te stry vir die geloof wat eenmaal aan die heiliges oorgelewer is.</p> 
<p><A NAME="an_1:4">1:4</A>&nbsp;Want sekere mense het ingesluip wat lank tevore al opgeskryf is vir hierdie oordeel, goddelose mense wat die genade van onse God verander in ongebondenheid, en die enigste Heerser, God, en onse Here Jesus Christus verlo&#235;n.</p> 
<p><A NAME="an_1:5">1:5</A>&nbsp;Maar ek wil julle daaraan herinner, al weet julle dit nou eenmaal, dat die Here, nadat Hy die volk uit Egipteland gered het, daarna die wat ongelowig was, omgebring het.</p> 
<p><A NAME="an_1:6">1:6</A>&nbsp;En die engele wat hul eie beginsel nie bewaar het nie, maar hul eie woning verlaat het, het Hy vir die oordeel van die groot dag met ewige boeie onder die duisternis bewaar;</p> 
<p><A NAME="an_1:7">1:7</A>&nbsp;soos Sodom en Gomorra en die stede rondom hulle, wat op dieselfde manier as hierdie mense gehoereer en agter vreemde vlees aangeloop het, as 'n voorbeeld gestel is, terwyl hulle die straf van die ewige vuur ondergaan.</p> 
<p><A NAME="an_1:8">1:8</A>&nbsp;Tog besoedel ook hierdie mense net so in hulle dromerye die vlees en verag die heerskappy en laster die heerlike wesens.</p> 
<p><A NAME="an_1:9">1:9</A>&nbsp;Maar toe M&#237;gael, die aartsengel, met die duiwel in woordestryd was oor die liggaam van Moses, het hy geen oordeel van lastering durf uitspreek nie, maar het ges&#234;: Die Here bestraf jou!</p> 
<p><A NAME="an_1:10">1:10</A>&nbsp;Maar hierdie mense belaster alles wat hulle nie ken nie; en alles wat hulle, soos die redelose diere, op natuurlike wyse verstaan, daardeur gaan hulle te gronde.</p> 
<p><A NAME="an_1:11">1:11</A>&nbsp;Wee hulle, want hulle het die weg van Kain bewandel en om loon hulleself in die verleiding van B&#237;leam gestort en in die verset van Korag omgekom.</p> 
<p><A NAME="an_1:12">1:12</A>&nbsp;Hulle is skandvlekke in julle liefdemaaltye, wat sonder vrees saam fees hou en hulleself voer, waterlose wolke deur winde rondgedrywe, bome in die nasomer, wat sonder vrugte is, twee maal gestorwe, ontworteld;</p> 
<p><A NAME="an_1:13">1:13</A>&nbsp;woeste golwe van die see wat hulle eie skandes laat opskuim, dwaalsterre vir wie die donkerheid van die duisternis vir ewig bewaar word.</p> 
<p><A NAME="an_1:14">1:14</A>&nbsp;En Henog, die sewende van Adam af, het ook teen hulle geprofeteer en ges&#234;: Kyk, die Here het gekom met sy heilige tien duisendtalle,</p> 
<p><A NAME="an_1:15">1:15</A>&nbsp;om gerig te hou oor almal en al die goddelose mense onder hulle te straf oor al hulle goddelose werke wat hulle goddelooslik gedoen het, en oor al die harde woorde wat die goddelose sondaars teen Hom gespreek het.</p> 
<p><A NAME="an_1:16">1:16</A>&nbsp;Hulle is murmureerders wat oor hul lot klae, en volgens hulle begeerlikhede wandel; en hulle mond spreek trotse woorde, terwyl hulle mense vlei ter wille van voordeel.</p> 
<p><A NAME="an_1:17">1:17</A>&nbsp;Maar julle, geliefdes, moet die woorde onthou wat tevore gespreek is deur die apostels van onse Here Jesus Christus,</p> 
<p><A NAME="an_1:18">1:18</A>&nbsp;dat hulle vir julle ges&#234; het: In die laaste tyd sal daar spotters wees wat volgens hul eie goddelose begeerlikhede wandel.</p> 
<p><A NAME="an_1:19">1:19</A>&nbsp;Dit is hulle wat skeuring maak, sinnelike mense wat die Gees nie het nie.</p> 
<p><A NAME="an_1:20">1:20</A>&nbsp;Maar julle, geliefdes, moet julleself opbou in jul allerheiligste geloof en in die Heilige Gees bid</p> 
<p><A NAME="an_1:21">1:21</A>&nbsp;en julleself in die liefde van God bewaar, terwyl julle die barmhartigheid van onse Here Jesus Christus tot die ewige lewe verwag.</p> 
<p><A NAME="an_1:22">1:22</A>&nbsp;En aan sommige wat twyfel, moet julle barmhartigheid bewys;</p> 
<p><A NAME="an_1:23">1:23</A>&nbsp;maar ander moet julle met vrees red deur hulle uit die vuur te ruk; en ook die kleed moet julle haat wat deur sonde bevlek is.</p> 
<p><A NAME="an_1:24">1:24</A>&nbsp;Aan Hom nou wat magtig is om julle van struikeling te bewaar en julle sonder gebrek voor sy heerlikheid te stel met gejuig,</p> 
<p><A NAME="an_1:25">1:25</A>&nbsp;aan die alleenwyse God, ons Verlosser, kom toe heerlikheid en majesteit, krag en mag, nou en tot in alle ewigheid! Amen.</p> 
<p><HR>
<CENTER>
<A HREF="rev.htm">Next: Revelation</A></CENTER>
</BODY>
</HTML>
