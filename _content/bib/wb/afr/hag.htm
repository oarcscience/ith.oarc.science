<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Afrikaans Bible, full text etext at Intangible Textual Heritage">
<TITLE>Afrikaans Bible: Haggai</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="zep.htm">Previous</A>&nbsp;
<A HREF="zac.htm">Next</A>&nbsp;
</CENTER>
<HR>
</p> <h3 align="center" align="center">Afrikaans Bible: Haggai</h3> 
<p><A NAME="an_1:1">1:1</A>&nbsp;In die tweede jaar van koning Dar&#237;us, op die eerste dag van die sesde maand, het die woord van die HERE deur die diens van die profeet Haggai gekom tot Serubb&#225;bel, die seun van Se&#225;lti&#235;l, die goewerneur van Juda, en tot Josua, die seun van J&#243;sadak, die ho&#235;priester, en ges&#234;:</p> 
<p><A NAME="an_1:2">1:2</A>&nbsp;So spreek die HERE van die le&#235;rskare: Hierdie volk s&#234;: Nog het die tyd nie gekom, die tyd dat die huis van die HERE gebou moet word nie.</p> 
<p><A NAME="an_1:3">1:3</A>&nbsp;So het die woord van die HERE dan gekom deur die diens van die profeet Haggai en ges&#234;:</p> 
<p><A NAME="an_1:4">1:4</A>&nbsp;Is dit vir julle self wel tyd om in julle betimmerde huise te woon, terwyl hierdie huis in puin l&#234;?</p> 
<p><A NAME="an_1:5">1:5</A>&nbsp;So s&#234; die HERE van die le&#235;rskare dan nou: Gee ag op wat julle wedervaar het:</p> 
<p><A NAME="an_1:6">1:6</A>&nbsp;julle het baie gesaai, maar min ingebring; julle het ge&#235;et, maar nie tot versadiging nie; julle het gedrink, maar nie genoeg gekry nie; julle het jul geklee, maar nie warm geword nie; en wie hom vir loon verhuur, verhuur hom om dit in 'n stukkende beurs te steek.</p> 
<p><A NAME="an_1:7">1:7</A>&nbsp;So s&#234; die HERE van die le&#235;rskare: Gee ag op wat julle wedervaar het!</p> 
<p><A NAME="an_1:8">1:8</A>&nbsp;Klim op die berg en bring hout aan en bou die huis; dan sal Ek 'n welgevalle daaraan h&#234; en My verheerlik, s&#234; die HERE.</p> 
<p><A NAME="an_1:9">1:9</A>&nbsp;Julle het uitgesien na baie, en kyk, dit het min geword; en julle het dit in die huis gebring, maar Ek het dit weggeblaas. Waarom? spreek die HERE van die le&#235;rskare. Ter wille van my huis wat in puin l&#234;, terwyl elkeen van julle vir sy eie huis hardloop.</p> 
<p><A NAME="an_1:10">1:10</A>&nbsp;Daarom het die hemel bo julle die dou ingehou en die aarde het sy opbrings teruggehou.</p> 
<p><A NAME="an_1:11">1:11</A>&nbsp;En Ek het droogte oor die land geroep en oor die berge en oor die koring en oor die mos en oor die olie en oor alles wat die grond oplewer; en oor die mense en oor die diere en oor alle arbeid van die hande.</p> 
<p><A NAME="an_1:12">1:12</A>&nbsp;Toe het Serubb&#225;bel, die seun van Se&#225;lti&#235;l, en Josua, die seun van J&#243;sadak, die ho&#235;priester, en die hele oorblyfsel van die volk gehoor gegee aan die stem van die HERE hulle God en aan die woorde van Haggai, die profeet, volgens die opdrag waarmee die HERE hulle God hom gestuur het; en die volk was vervul met vrees voor die aangesig van die HERE.</p> 
<p><A NAME="an_1:13">1:13</A>&nbsp;Daarop het Haggai, die boodskapper van die HERE, kragtens die boodskap van die HERE, met die volk gespreek en ges&#234;: Ek is met julle, spreek die HERE.</p> 
<p><A NAME="an_1:14">1:14</A>&nbsp;En die HERE het die gees van Serubb&#225;bel, die seun van Se&#225;lti&#235;l, die goewerneur van Juda, en die gees van Josua, die seun van J&#243;sadak, die ho&#235;priester, en die gees van die hele oorblyfsel van die volk opgewek. En toe het hulle gekom en die werk begin aan die huis van die HERE van die le&#235;rskare, hulle God.</p> 
<p><A NAME="an_1:15">1:15</A>&nbsp;Dit was op die vier en twintigste dag van die sesde maand, in die tweede jaar van koning Dar&#237;us.</p> 
<p><A NAME="an_2:1">2:1</A>&nbsp;Op die een en twintigste dag van die sewende maand het die woord van die HERE deur die diens van die profeet Haggai gekom en ges&#234;:</p> 
<p><A NAME="an_2:2">2:2</A>&nbsp;Spreek tog met Serubb&#225;bel, die seun van Se&#225;lti&#235;l, die goewerneur van Juda, en met Josua, die seun van J&#243;sadak, die ho&#235;priester, en met die oorblyfsel van die volk en s&#234;:</p> 
<p><A NAME="an_2:3">2:3</A>&nbsp;Wie is onder julle nog oor wat hierdie huis in sy vroe&#235;re heerlikheid gesien het? En hoedanig sien julle dit nou? Lyk dit nie net soos niks in julle o&#235; nie?</p> 
<p><A NAME="an_2:4">2:4</A>&nbsp;Nou dan, skep moed, Serubb&#225;bel, spreek die HERE, en skep moed, Josua, ho&#235;priester, seun van J&#243;sadak, en skep moed, julle almal, volk van die land, spreek die HERE, en werk! Want Ek is met julle, spreek die HERE van die le&#235;rskare,</p> 
<p><A NAME="an_2:5">2:5</A>&nbsp;met betrekking tot die verbond wat Ek met julle gesluit het by julle uittog uit Egipteland, en my Gees sal in julle midde bestendig bly; wees nie bevrees nie!</p> 
<p><A NAME="an_2:6">2:6</A>&nbsp;Want so s&#234; die HERE van die le&#235;rskare: 'n Rukkie nog, 'n kort tydjie, dan sal Ek die hemel en die aarde en die see en die dro&#235; grond laat bewe.</p> 
<p><A NAME="an_2:7">2:7</A>&nbsp;Ek sal ook al die nasies laat bewe, sodat die skatte van al die nasies sal toevloei; en Ek sal hierdie huis met heerlikheid vervul, s&#234; die HERE van die le&#235;rskare.</p> 
<p><A NAME="an_2:8">2:8</A>&nbsp;Aan My behoort die silwer en aan My die goud, spreek die HERE van die le&#235;rskare.</p> 
<p><A NAME="an_2:9">2:9</A>&nbsp;Die toekomstige heerlikheid van hierdie huis sal groter wees as die vroe&#235;re, s&#234; die HERE van die le&#235;rskare; en op hierdie plek sal Ek vrede gee, spreek die HERE van die le&#235;rskare.</p> 
<p><A NAME="an_2:10">2:10</A>&nbsp;Op die vier en twintigste van die negende maand in die tweede jaar van Dar&#237;us, het die woord van die HERE gekom deur die diens van die profeet Haggai en ges&#234;:</p> 
<p><A NAME="an_2:11">2:11</A>&nbsp;So s&#234; die HERE van die le&#235;rskare: Vra tog aan die priesters inligting uit die wet en s&#234;:</p> 
<p><A NAME="an_2:12">2:12</A>&nbsp;As iemand heilige vleis in die slip van sy kleed dra, en hy sou met sy slip aan brood raak of iets wat gekook is, of wyn of olie of watter spys ook al, sal dit heilig word? En die priesters het geantwoord en ges&#234;: Nee.</p> 
<p><A NAME="an_2:13">2:13</A>&nbsp;Daarop s&#234; Haggai: As iemand wat deur 'n lyk verontreinig is, aan al hierdie dinge sou raak, sal dit onrein wees? En die priesters het geantwoord en ges&#234;: Dit sal onrein wees.</p> 
<p><A NAME="an_2:14">2:14</A>&nbsp;Toe antwoord Haggai en s&#234;: S&#243; is in my o&#235; hierdie volk en s&#243; hierdie nasie, spreek die HERE, en s&#243; is al die werk van hulle hande en wat hulle d&#225;&#225;r offer--onrein is dit.</p> 
<p><A NAME="an_2:15">2:15</A>&nbsp;Merk dan nou tog op, van hierdie dag af terug! Voordat hulle steen op steen gel&#234; het in die tempel van die HERE,</p> 
<p><A NAME="an_2:16">2:16</A>&nbsp;in di&#233; tyd het iemand gekom by 'n koringmied van twintig maat, en daar was maar tien; hy het gekom by die parskuip om vyftig emmers te skep, en daar was maar twintig.</p> 
<p><A NAME="an_2:17">2:17</A>&nbsp;Ek het julle swaar getref met brandkoring en heuningdou en hael--al die werk van julle hande--nogtans het niemand van julle hom tot My gewend nie, spreek die HERE.</p> 
<p><A NAME="an_2:18">2:18</A>&nbsp;Merk tog op, van hierdie dag af terug, van die vier en twintigste dag van die negende maand, naamlik van die dag af toe hulle die fondament van die tempel van die HERE gel&#234; het; merk op:</p> 
<p><A NAME="an_2:19">2:19</A>&nbsp;Is daar nog saad in die skuur? Ja, selfs die wingerdstok en die vyeboom en die granaatboom en die olyfboom het niks opgelewer nie. Van hierdie dag af sal Ek se&#235;n.</p> 
<p><A NAME="an_2:20">2:20</A>&nbsp;Vir die tweede maal het die woord van die HERE tot Haggai gekom op die vier en twintigste van die maand en ges&#234;:</p> 
<p><A NAME="an_2:21">2:21</A>&nbsp;Spreek met Serubb&#225;bel, die goewerneur van Juda, en s&#234;: Ek sal die hemel en die aarde laat bewe.</p> 
<p><A NAME="an_2:22">2:22</A>&nbsp;En Ek sal die koningstrone omverwerp en die mag van die heidense koninkryke verdelg; en Ek sal die strydwaens en die wat daarop ry, omverwerp, en die perde en hulle ruiters sal val, die een deur die swaard van die ander.</p> 
<p><A NAME="an_2:23">2:23</A>&nbsp;In di&#233; dag, spreek die HERE van die le&#235;rskare, sal Ek jou neem, Serubb&#225;bel, seun van Se&#225;lti&#235;l, my kneg, spreek die HERE, en jou maak tot 'n se&#235;lring, want jou het Ek verkies, spreek die HERE van die le&#235;rskare.</p> 
<p><HR>
<CENTER>
<A HREF="zac.htm">Next: Zechariah</A></CENTER>
</BODY>
</HTML>
