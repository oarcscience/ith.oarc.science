[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](kg2)  [Next](ch2) 

------------------------------------------------------------------------

### Afrikaans Bible: 1 Chronicles

<span id="an_1:1">1:1</span> Adam, Set, Enos,

<span id="an_1:2">1:2</span> Kenan, Mahalálel, Jered,

<span id="an_1:3">1:3</span> Henog, Metúsalag, Lameg,

<span id="an_1:4">1:4</span> Noag, Sem, Gam en Jafet.

<span id="an_1:5">1:5</span> Die seuns van Jafet was: Gomer en Magog en
Madai en Jawan en Tubal en Meseg en Tiras.

<span id="an_1:6">1:6</span> En die seuns van Gomer was: Askenas en
Rifat en Togárma.

<span id="an_1:7">1:7</span> En die seuns van Jawan was: Elísa en
Tarsísa, die Kittiërs en Rodaniete.

<span id="an_1:8">1:8</span> Die seuns van Gam was: Kus en Misráim, Put
en Kanaän.

<span id="an_1:9">1:9</span> En die seuns van Kus was: Seba en Hawíla en
Sabta en Raéma en Sábtega; en die seuns van Raéma was: Skeba en Dedan.

<span id="an_1:10">1:10</span> En Kus was die vader van Nimrod; hy het
begin om 'n geweldenaar op die aarde te wees.

<span id="an_1:11">1:11</span> En Misráim was die vader van die Ludiete
en Anamiete en Lehabiete en die Naftuhiete,

<span id="an_1:12">1:12</span> en die Patrusiete en Kasluhiete--waaruit
die Filistyne voortgekom het--en die Kaftoriete.

<span id="an_1:13">1:13</span> En Kanaän was die vader van Sidon, sy
eersgeborene, en Het

<span id="an_1:14">1:14</span> en die Jebusiete en Amoriete en
Girgasiete,

<span id="an_1:15">1:15</span> en die Hewiete en Arkiete en Siniete,

<span id="an_1:16">1:16</span> en die Arwadiete en Semariete en
Hamatiete.

<span id="an_1:17">1:17</span> Die seuns van Sem was: Elam en Assur en
Arpágsad en Lud en Aram en Us en Hul en Geter en Meseg.

<span id="an_1:18">1:18</span> En Arpágsad was die vader van Selag, en
Selag van Heber.

<span id="an_1:19">1:19</span> En vir Heber is twee seuns gebore; die
naam van die een was Peleg, want in sy dae het die aardbewoners verdeeld
geraak; en sy broer se naam was Joktan.

<span id="an_1:20">1:20</span> En Joktan was die vader van Almódad en
Selef en Hasarmáwet en Jerag,

<span id="an_1:21">1:21</span> en Hadóram en Usal en Dikla,

<span id="an_1:22">1:22</span> en Ebal en Abímael en Skeba,

<span id="an_1:23">1:23</span> en Ofir en Hawíla en Jobab. Hulle almal
was seuns van Joktan.

<span id="an_1:24">1:24</span> Sem, Arpágsad, Selag,

<span id="an_1:25">1:25</span> Heber, Peleg, Rehu,

<span id="an_1:26">1:26</span> Serug, Nahor, Tera,

<span id="an_1:27">1:27</span> Abram; dit is Abraham.

<span id="an_1:28">1:28</span> Die seuns van Abraham was Isak en Ismael.

<span id="an_1:29">1:29</span> Dit is hulle geslagsregister: die
eersgeborene van Ismael was Nébajot, en Kedar en Adbeël en Mibsam,

<span id="an_1:30">1:30</span> Misma en Duma, Massa, Hadad en Tema,

<span id="an_1:31">1:31</span> Jetur, Nafis en Kedma; hulle was die
seuns van Ismael.

<span id="an_1:32">1:32</span> En die seuns van Ketúra, die byvrou van
Abraham. Sy het gebaar: Simran en Joksan en Medan en Mídian en Jisbak en
Suag. En die seuns van Joksan was Skeba en Dedan.

<span id="an_1:33">1:33</span> En die seuns van Mídian was: Efa en Efer
en Henog en Abída en Éldaä. Hulle almal was seuns van Ketúra.

<span id="an_1:34">1:34</span> En Abraham was die vader van Isak. Die
seuns van Isak was Esau en Israel;

<span id="an_1:35">1:35</span> die seuns van Esau: Élifas, Réhuel en
Jehus en Jáelam en Korag.

<span id="an_1:36">1:36</span> Die seuns van Élifas was: Teman en Omar,
Sefi en Gáetam, Kenas en Timna en Amalek.

<span id="an_1:37">1:37</span> Die seuns van Réhuel was: Náhat, Serag,
Samma en Missa.

<span id="an_1:38">1:38</span> En die seuns van Seïr was: Lotan en Sobal
en Síbeon en Ana en Dison en Eser en Disan.

<span id="an_1:39">1:39</span> En die seuns van Lotan was Hori en Homam;
en die suster van Lotan was Timna.

<span id="an_1:40">1:40</span> Die seuns van Sobal was: Aljan en Manáhat
en Ebal, Sefi en Onam; en die seuns van Síbeon was Aja en Ana.

<span id="an_1:41">1:41</span> Die seuns van Ana was: Dison; en die
seuns van Dison was: Hamran en Esban en Jitran en Keran.

<span id="an_1:42">1:42</span> Die seuns van Eser was: Bilhan en Sáäwan
en Jáäkan. Die seuns van Disan was Us en Aran.

<span id="an_1:43">1:43</span> En dit is die konings wat in die land
Edom geregeer het voordat daar 'n koning oor die kinders van Israel
geregeer het: Bela, die seun van Beor; en die naam van sy stad was
Dinhába;

<span id="an_1:44">1:44</span> en Bela het gesterwe, en in sy plek het
geregeer Jobab, die seun van Serag, uit Bosra.

<span id="an_1:45">1:45</span> En Jobab het gesterwe, en Husam, uit die
land van die Temaniete, het in sy plek geregeer.

<span id="an_1:46">1:46</span> En Husam het gesterwe, en Hadad, die seun
van Bedad, wat die Midianiete in die veld van Moab verslaan het, het in
sy plek geregeer; en die naam van sy stad was Awit.

<span id="an_1:47">1:47</span> En Hadad het gesterwe, en Samla uit
Másreka het in sy plek geregeer.

<span id="an_1:48">1:48</span> En Samla het gesterwe, en Saul uit
Réhobot, aan die rivier, het in sy plek geregeer.

<span id="an_1:49">1:49</span> En Saul het gesterwe, en Baäl-Hánan, die
seun van Akbor, het in sy plek geregeer.

<span id="an_1:50">1:50</span> Nadat Baäl-Hánan gesterf het, het Hadad
in sy plek geregeer; en die naam van sy stad was Pahi; en die naam van
sy vrou was Mehetábeël, die dogter van Matred, die dogter van Mésahab.

<span id="an_1:51">1:51</span> Toe Hadad gesterf het, was die vorste van
Edom: die vors Timna, die vors Alja, die vors Jetet,

<span id="an_1:52">1:52</span> die vors Oholibáma, die vors Ela, die
vors Pinon,

<span id="an_1:53">1:53</span> die vors Kenas, die vors Teman, die vors
Mibsar,

<span id="an_1:54">1:54</span> die vors Mágdiël, die vors Iram; dit was
die vorste van Edom.

<span id="an_2:1">2:1</span> Dit is die seuns van Israel: Ruben, Símeon,
Levi en Juda, Issaskar en Sébulon,

<span id="an_2:2">2:2</span> Dan, Josef en Benjamin, Náftali, Gad en
Aser.

<span id="an_2:3">2:3</span> Die seuns van Juda was: Er en Onan en Sela,
drie vir hom gebore uit die dogter van Sua, die Kanaänitiese vrou; en
Er, die eersgeborene van Juda, het die HERE mishaag, daarom het Hy hom
laat sterwe.

<span id="an_2:4">2:4</span> En Tamar, sy skoondogter, het vir hom Peres
en Serag gebaar. Al die seuns van Juda was vyf.

<span id="an_2:5">2:5</span> Die seuns van Peres was Hesron en Hamul.

<span id="an_2:6">2:6</span> En die seuns van Serag was: Simri en Etan
en Heman en Kalkol en Dara; almal saam vyf.

<span id="an_2:7">2:7</span> En die seuns van Karmi was: Agar, wat
Israel in die ongeluk gestort het deurdat hy hom vergryp het aan die
bangoed.

<span id="an_2:8">2:8</span> En die seuns van Etan was Asárja.

<span id="an_2:9">2:9</span> En die seuns van Hesron wat vir hom gebore
is, was Jerágmeël en Ram en Kelúbai.

<span id="an_2:10">2:10</span> En Ram was die vader van Ammínadab, en
Ammínadab van Nagson, die vors van die kinders van Juda.

<span id="an_2:11">2:11</span> En Nagson was die vader van Salma, en
Salma van Boas;

<span id="an_2:12">2:12</span> en Boas van Obed, en Obed van Isai;

<span id="an_2:13">2:13</span> en Isai was die vader van Elíab, sy
eersgeborene, en van Abinádab, die tweede, en Símea, die derde;

<span id="an_2:14">2:14</span> van Netáneël, die vierde, van Ráddai, die
vyfde,

<span id="an_2:15">2:15</span> van Osem, die sesde, van Dawid, die
sewende.

<span id="an_2:16">2:16</span> En hulle susters was Serúja en Abígail.
En die seuns van Serúja was: Abísai en Joab en Asahel, drie.

<span id="an_2:17">2:17</span> En Abígail het Amása gebaar; en die vader
van Amása was Jeter, die Ismaeliet.

<span id="an_2:18">2:18</span> En Kaleb, die seun van Hesron, het by sy
vrou Asúba Jeríot verwek. En dit is haar seuns: Jeser en Sobab en Ardon.

<span id="an_2:19">2:19</span> Toe Asúba gesterf het, het Kaleb vir hom
Efrat geneem en sy het vir hom Hur gebaar.

<span id="an_2:20">2:20</span> En Hur was die vader van Uri; en Uri van
Besáleël.

<span id="an_2:21">2:21</span> Daarna het Hesron gegaan na die dogter
van Magir, die vader van Gílead; en hy het haar geneem toe hy sestig
jaar oud was; en sy het vir hom Segub gebaar.

<span id="an_2:22">2:22</span> En Segub was die vader van Jaïr, en hy
het drie en twintig stede in die land Gílead gehad.

<span id="an_2:23">2:23</span> En Gésur en Aram het die Jaïrsdorpe van
hulle afgeneem, en Kenat met sy onderhorige plekke, sestig stede; hulle
almal was seuns van Magir, die vader van Gílead.

<span id="an_2:24">2:24</span> En ná die dood van Hesron in Kaleb-Éfrata
het Abía, die vrou van Hesron, vir hom ook Asgur, die vader van Tekóa,
gebaar.

<span id="an_2:25">2:25</span> En die seuns van Jerágmeël, die
eersgeborene van Hesron, was: die eersgeborene Ram; verder Buna en Oren
en Osem uit Ahía.

<span id="an_2:26">2:26</span> Jerágmeël het nog 'n ander vrou gehad met
die naam van Atára; sy was die moeder van Onam.

<span id="an_2:27">2:27</span> En die seuns van Ram, die eersgeborene
van Jerágmeël, was Maäs en Jamin en Eker.

<span id="an_2:28">2:28</span> En die seuns van Onam was Sámmai en Jada;
en die seuns van Sámmai: Nadab en Abísur.

<span id="an_2:29">2:29</span> En die naam van die vrou van Abísur was
Abíhail; en sy het vir hom Agban en Molid gebaar.

<span id="an_2:30">2:30</span> En die seuns van Nadab was Seled en
Appáim; en Seled het gesterwe sonder kinders.

<span id="an_2:31">2:31</span> En die seuns van Appáim was Jíseï; en die
seuns van Jíseï was Sesan; en die seuns van Sesan, Aglai.

<span id="an_2:32">2:32</span> En die seuns van Jada, die broer van
Sámmai, was Jeter en Jónatan; en Jeter het gesterwe sonder kinders.

<span id="an_2:33">2:33</span> En die seuns van Jónatan was Pelet en
Sasa. Dit was die seuns van Jerágmeël.

<span id="an_2:34">2:34</span> En Sesan het nie seuns gehad nie, net
dogters; en Sesan het 'n Egiptiese dienaar gehad met die naam van Jarha;

<span id="an_2:35">2:35</span> en Sesan het sy dogter aan sy dienaar
Jarha as vrou gegee; en sy het vir hom Attai gebaar.

<span id="an_2:36">2:36</span> En Attai was die vader van Natan, en
Natan van Sabad;

<span id="an_2:37">2:37</span> en Sabad van Eflal, en Eflal van Obed;

<span id="an_2:38">2:38</span> en Obed van Jehu, en Jehu van Asárja;

<span id="an_2:39">2:39</span> en Asárja van Heles, en Heles van Eleása;

<span id="an_2:40">2:40</span> en Eleása van Sísemai, en Sísemai van
Sallum;

<span id="an_2:41">2:41</span> en Sallum van Jekámja, en Jekámja van
Elisáma.

<span id="an_2:42">2:42</span> En die seuns van Kaleb, die broer van
Jerágmeël, was Mesa, sy eersgeborene--hy was die vader van Sif--en die
seuns van Marésa, die vader van Hebron.

<span id="an_2:43">2:43</span> En die seuns van Hebron was: Korag en
Tappúag en Rekem en Sema.

<span id="an_2:44">2:44</span> En Sema was die vader van Raham, die
vader van Jórkeam; en Rekem van Sámmai.

<span id="an_2:45">2:45</span> En die seun van Sámmai was Máon; en Máon
was die vader van Bet-Sur.

<span id="an_2:46">2:46</span> En Efa, die byvrou van Kaleb, het Haran
en Mosa en Gases gebaar; en Haran was die vader van Gases.

<span id="an_2:47">2:47</span> En die seuns van Jóhdai was: Regem en
Jotam en Gesan en Pelet en Efa en Saäf.

<span id="an_2:48">2:48</span> Die byvrou van Kaleb, Máäga, het Seber en
Tírhana gebaar;

<span id="an_2:49">2:49</span> en sy het Saäf gebaar, die vader van
Madmánna, Sewa, die vader van Magbéna en die vader van Gíbea; en die
dogter van Kaleb was Agsa.

<span id="an_2:50">2:50</span> Dit was die seuns van Kaleb. Die seuns
van Hur, die eersgeborene van Éfrata, was Sobal, die vader van
Kirjat-Jeárim,

<span id="an_2:51">2:51</span> Salma, die vader van Betlehem, Haref, die
vader van Bet-Gader.

<span id="an_2:52">2:52</span> En die seuns van Sobal, die vader van
Kirjat-Jeárim, was Hároë en die helfte van Menúgot.

<span id="an_2:53">2:53</span> En die geslagte van Kirjat-Jeárim was:
die Jitriete en Putiete en Sumatiete en die Misraïete; uit hulle het die
Soreatiete en Estaoliete voortgekom.

<span id="an_2:54">2:54</span> Die seuns van Salma was: Betlehem en die
Netofatiete, Atrot-Bet-Joab en die helfte van die Managtiete, die
Soreïete.

<span id="an_2:55">2:55</span> En die geslagte van die skrywers wat in
Jabes gewoon het: die Tireatiete, die Simeatiete, die Sugatiete; dit is
die Keniete wat van Hammat, die vader van die huis van Regab, afkomstig
is.

<span id="an_3:1">3:1</span> Dit was die seuns van Dawid wat vir hom in
Hebron gebore is: die eersgeborene Amnon, by Ahínoam, uit Jísreël; die
tweede Daniël, by Abígail, uit Karmel;

<span id="an_3:2">3:2</span> die derde Absalom, die seun van Máäga, die
dogter van Tálmai, die koning van Gésur; die vierde Adónia, die seun van
Haggit;

<span id="an_3:3">3:3</span> die vyfde Sefátja, by Abítal; die sesde
Jítream, by sy vrou Egla.

<span id="an_3:4">3:4</span> Ses is vir hom in Hebron gebore waar hy
sewe jaar en ses maande geregeer het; en drie en dertig jaar het hy in
Jerusalem geregeer.

<span id="an_3:5">3:5</span> En die volgende is vir hom in Jerusalem
gebore: Símea en Sobab en Natan en Sálomo, vier by Bat-Sua, die dogter
van Ammiël.

<span id="an_3:6">3:6</span> Verder Jibhar en Elisáma en Elifélet

<span id="an_3:7">3:7</span> en Noga en Nefeg, en Jáfia

<span id="an_3:8">3:8</span> en Elisáma en Éljada en Elifélet, nege--

<span id="an_3:9">3:9</span> almal seuns van Dawid, behalwe die seuns
van die byvroue; en Tamar was hulle suster.

<span id="an_3:10">3:10</span> En die seun van Salomo was Rehábeam; sy
seun was Abía; sy seun was Asa; sy seun was Jósafat;

<span id="an_3:11">3:11</span> sy seun was Joram; sy seun was Ahásia; sy
seun was Joas;

<span id="an_3:12">3:12</span> sy seun was Amásia; sy seun was Asárja;
sy seun was Jotam;

<span id="an_3:13">3:13</span> sy seun was Agas; sy seun was Hiskía; sy
seun was Manasse;

<span id="an_3:14">3:14</span> sy seun was Amon; sy seun was Josía.

<span id="an_3:15">3:15</span> En die seuns van Josía was: die
eersgeborene Jóhanan, die tweede Jójakim, die derde Sedekía, die vierde
Sallum.

<span id="an_3:16">3:16</span> En die seuns van Jójakim was: Jegónja, sy
seun, Sedekía, sy seun.

<span id="an_3:17">3:17</span> En die seuns van Jegónja was Assir; sy
seun was Seáltiël;

<span id="an_3:18">3:18</span> verder Malkíram en Pedája en Senassar,
Jekámja, Hósama en Nedábja.

<span id="an_3:19">3:19</span> En die seuns van Pedája was Serubbábel en
Símeï; en die seuns van Serubbábel was: Mesúllam en Hanánja; en Sélomit
was hulle suster;

<span id="an_3:20">3:20</span> en Hásuba en Ohel en Berégja en Hasádja,
Jusab-Hesed, vyf.

<span id="an_3:21">3:21</span> En die seuns van Hanánja was Pelátja, sy
seun was Jesaja, sy seun was Refája, sy seun was Arnan, sy seun was
Obádja, sy seun was Segánja.

<span id="an_3:22">3:22</span> En die seuns van Segánja was Semája; en
die seuns van Semája was: Hattus en Jígeal en Baríag en Neárja en Safat,
ses;

<span id="an_3:23">3:23</span> en die seuns van Neárja was: Eljoënai en
Hiskía en Asríkam, drie;

<span id="an_3:24">3:24</span> en die seuns van Eljoënai was: Hodáwja en
Eljásib en Pelája en Akkub en Jóhanan en Delája en Anáni, sewe.

<span id="an_4:1">4:1</span> Die seuns van Juda was: Peres, Hesron en
Karmi en Hur en Sobal.

<span id="an_4:2">4:2</span> En Reája, die seun van Sobal, was die vader
van Jahat, en Jahat van Ahúmai en van Lahad; dit is die geslagte van die
Soreatiete;

<span id="an_4:3">4:3</span> en dit is die seuns van Etam: Jísreël en
Jísma en Jidbas; en die naam van hulle suster was Hasselelpóni.

<span id="an_4:4">4:4</span> En Pnuel was die vader van Gedor, en Eser
die vader van Husa. Dit is die seuns van Hur, die eersgeborene van
Éfrata, die vader van Betlehem.

<span id="an_4:5">4:5</span> En Asgur, die vader van Tekóa, het twee
vroue gehad: Hélea en Náära;

<span id="an_4:6">4:6</span> en Náära het vir hom Ahússam en Hefer en
die Temeniete en die Ahastariete gebaar. Dit was die seuns van Náära.

<span id="an_4:7">4:7</span> En die seuns van Hélea was: Seret, Jesóhar
en Etnan.

<span id="an_4:8">4:8</span> En Kos was die vader van Anub en Hassobéba
en van die geslagte van Ahárhel, die seun van Harum.

<span id="an_4:9">4:9</span> En Jabes was meer geëerd as sy broers; en
sy moeder het hom Jabes genoem en gesê: Ek het met smart gebaar.

<span id="an_4:10">4:10</span> En Jabes het die God van Israel aangeroep
en gesê: As U my ryklik seën en my grondgebied vermeerder en u hand met
my sal wees en U die onheil afweer, sodat my geen smart tref nie! En God
het laat kom wat hy begeer het.

<span id="an_4:11">4:11</span> En Kelub, die broer van Suha, was die
vader van Mehir; hy is die vader van Eston.

<span id="an_4:12">4:12</span> En Eston was die vader van Bet-Ráfa en
Paséag en Tehínna, die vader van die stad Nahas; dit is die manne van
Rega.

<span id="an_4:13">4:13</span> En die seuns van Kenas was Otniël en
Serája; en die seuns van Otniël: Hatat en Meonótai.

<span id="an_4:14">4:14</span> En Meonótai was die vader van Ofra, en
Serája van Joab, die vader van die Handwerkersdal, want hulle was
ambagsmanne.

<span id="an_4:15">4:15</span> En die seuns van Kaleb, die seun van
Jefúnne, was: Iru, Ela en Naäm, en die seuns van Ela: Kenas.

<span id="an_4:16">4:16</span> En die seuns van Jehálleleël was: Sif en
Sifa, Tíreja en Asáreël.

<span id="an_4:17">4:17</span> En die seuns van Esra was: Jeter en Mered
en Efer en Jalon; en dit is die seuns van Bitja, die dogter van Farao,
wat Mered as vrou geneem het; en sy het swanger geword en gebaar: Mirjam
en Sámmai en Jisbag, die vader van Estemóa.

<span id="an_4:18">4:18</span> En sy Joodse vrou het gebaar: Jered, die
vader van Gedor, en Heber, die vader van Sogo, en Jekútiël, die vader
van Sanóag.

<span id="an_4:19">4:19</span> En die seuns van die vrou van Hodíja, die
suster van Naham, die vader van Kehíla, was die Garmiet, en Estemóa, die
Maägatiet.

<span id="an_4:20">4:20</span> En die seuns van Simon was: Amnon en
Rinna, Ben-Hánan en Tilon; en die seuns van Jíseï was Sohet en
Ben-Sohet.

<span id="an_4:21">4:21</span> Die seuns van Sela, die seun van Juda
was: Er, die vader van Lega, en Láeda, die vader van Marésa, en die
geslagte van die huis van die linnewewers van die huis van Asbéa;

<span id="an_4:22">4:22</span> verder Jokim en die manne van Koséba en
Joas en Saraf--hulle wat oor Moab geheers het--en Jasubi-Léhem; maar die
geskiedenisse is oud.

<span id="an_4:23">4:23</span> Hulle was die pottebakkers en die
inwoners van Netáim en Gedéra; daar het hulle gebly by die koning in sy
diens.

<span id="an_4:24">4:24</span> Die seuns van Símeon was: Némuel en
Jamin, Jarib, Serag, Saul;

<span id="an_4:25">4:25</span> Sallum was sy seun; Mibsam was sy seun;
Misma was sy seun.

<span id="an_4:26">4:26</span> En die seuns van Misma was: Hámmuel, sy
seun, Sakkur, sy seun, Símeï, sy seun.

<span id="an_4:27">4:27</span> En Símeï het sestien seuns en ses dogters
gehad; maar sy broers het nie baie seuns gehad nie; en hulle hele geslag
het nie so vermeerder soos die seuns van Juda nie.

<span id="an_4:28">4:28</span> En hulle het gewoon in Berséba en Mólada
en Hasar-Súal

<span id="an_4:29">4:29</span> en in Bilha en Esem en Tolad

<span id="an_4:30">4:30</span> en in Bétuel en Horma en Siklag

<span id="an_4:31">4:31</span> en in Bet-Márkabot en Hasar-Susim, en
Bet-Bíreï en Saäráim; dit was hulle stede totdat Dawid koning geword
het.

<span id="an_4:32">4:32</span> En hulle dorpe was: Etam en Ajin, Rimmon
en ToGéN en Asan, vyf stede;

<span id="an_4:33">4:33</span> en al hulle dorpe wat in die omtrek van
hierdie stede was, tot by Baäl; dit was hulle woonplekke, en hulle het
hul geslagsregister gehad.

<span id="an_4:34">4:34</span> En Mésobab en Jamleg en Josa, die seun
van Amásia,

<span id="an_4:35">4:35</span> en Joël en Jehu, die seun van Josíbja,
die seun van Serája, die seun van Asiël,

<span id="an_4:36">4:36</span> en Eljoënai en Jaäkóba en Jesohája en
Asája en Adiël en Jesímiël en Benája

<span id="an_4:37">4:37</span> en Sisa, die seun van Sífeï, die seun van
Allon, die seun van Jedája, die seun van Simri, die seun van Semája--

<span id="an_4:38">4:38</span> die wat hier met hulle naam opgegee is,
was vorste in hulle geslagte, en hulle families het sterk vermeerder.

<span id="an_4:39">4:39</span> En hulle het getrek tot by die ingang na
Gedor, tot oostelik van die dal, om weiveld vir hulle kleinvee te soek.

<span id="an_4:40">4:40</span> En hulle het geil en goeie weiveld
gevind, en die land was na alkante toe wyd en stil en rustig, want mense
van Gam het daar tevore gewoon;

<span id="an_4:41">4:41</span> en die wat hier met hulle naam beskrywe
is, het in die dae van Hiskía, die koning van Juda, gekom en hulle tente
verslaan, en ook die Meüniete wat daar gevind is; en hulle het hul met
die banvloek getref tot vandag toe; en hulle het in hulle plek gaan
woon; want daar was weiveld vir hulle kleinvee.

<span id="an_4:42">4:42</span> Ook het van hulle, van die seuns van
Símeon, vyf honderd man getrek na die gebergte Seïr; en Pelátja en
Neárja en Refája en Ussiël, die seuns van Jíseï, was aan hulle hoof.

<span id="an_4:43">4:43</span> En hulle het die oorblyfsel van die
vrygeraaktes van Amalek verslaan en daar gaan woon tot vandag toe.

<span id="an_5:1">5:1</span> En die seuns van Ruben, die eersgeborene
van Israel--want hy was die eersgeborene; maar omdat hy die bed van sy
vader ontheilig het, is sy eersgeboortereg aan die seuns van Josef, die
seun van Israel, gegee, maar hy moes nie in die geslagsregister volgens
die eersgeboortereg aangegee word nie;

<span id="an_5:2">5:2</span> want Juda was sterk onder sy broers, en uit
hom het een 'n vors geword, maar die eersgeboortereg het Josef gehad--

<span id="an_5:3">5:3</span> die seuns van Ruben, die eersgeborene van
Israel, was: Henog en Pallu, Hesron en Karmi.

<span id="an_5:4">5:4</span> Die seuns van Joël: sy seun Semája, sy seun
Gog, sy seun Símeï;

<span id="an_5:5">5:5</span> sy seun Miga, sy seun Reája, sy seun Baäl,

<span id="an_5:6">5:6</span> sy seun Beëra, vir wie Tiglat-Piléser, die
koning van Assirië, in ballingskap weggevoer het; hy was 'n vors van die
Rubeniete.

<span id="an_5:7">5:7</span> En sy broers volgens elkeen se geslag soos
in die geslagsregister opgegee, volgens hulle afstamming, was: Jeï-el,
die hoof; verder Sagaría

<span id="an_5:8">5:8</span> en Bela, die seun van Asas, die seun van
Sema, die seun van Joël; hy wat in Aroër en tot by Nebo en Baäl-Méon
gewoon het.

<span id="an_5:9">5:9</span> En teen die ooste het hy gewoon tot by die
ingang na die woestyn, van die Eufraatrivier af; want hulle vee het baie
geword in die land Gílead.

<span id="an_5:10">5:10</span> En in die dae van Saul het hulle oorlog
gevoer met die Hagareners, en toe dié in hulle hand geval het, het hulle
in hulle tente gewoon aan die hele oostekant van Gílead.

<span id="an_5:11">5:11</span> En die seuns van Gad het teenoor hulle in
die land Basan gewoon tot by Salka.

<span id="an_5:12">5:12</span> Joël was die hoof, en Safam die tweede in
rang, en Jaénai en Safat, in Basan.

<span id="an_5:13">5:13</span> En hulle broers volgens hulle families
was: Mígael en Mesúllam en Seba en Jórai en Jáekan en Sia en Eber, sewe.

<span id="an_5:14">5:14</span> Dit was die seuns van Abígail, die seun
van Huri, die seun van Jaróag, die seun van Gílead, die seun van Mígael,
die seun van Jesísai, die seun van Jagdo, die seun van Bus.

<span id="an_5:15">5:15</span> Ahi, die seun van Abdiël, die seun van
Guni, was die hoof van hulle families.

<span id="an_5:16">5:16</span> En hulle het gewoon in Gílead, in Basan
en in sy onderhorige plekke en in al die weivelde van Saron tot waar dit
ophou.

<span id="an_5:17">5:17</span> Hulle almal is in die geslagsregister
opgeneem in die dae van Jotam, die koning van Juda, en in die dae van
Jeróbeam, die koning van Israel.

<span id="an_5:18">5:18</span> Van die seuns van Ruben en Gad en die
halwe stam van Manasse, naamlik van die helde, manne wat skild en swaard
dra en die boog span en ervare is in die oorlog, was daar vier en
veertig duisend sewe honderd en sestig wat op kommando moes uittrek.

<span id="an_5:19">5:19</span> En hulle het oorlog gevoer met die
Hagareners en Jetur en Nafis en Nodab;

<span id="an_5:20">5:20</span> en hulle het hulp gekry teen hulle, en
die Hagareners is in hulle hand oorgegee, en almal wat met hulle saam
was; want hulle het God aangeroep in die oorlog, en Hy het hulle
verhoor, omdat hulle op Hom vertrou het.

<span id="an_5:21">5:21</span> En hulle het hulle vee weggevoer: van hul
kamele vyftig duisend; twee honderd en vyftig duisend stuks kleinvee en
twee duisend esels en honderd duisend mense.

<span id="an_5:22">5:22</span> Want baie gesneuweldes het daar gelê,
omdat die oorlog van God was; en hulle het in hulle plek gewoon tot die
ballingskap toe.

<span id="an_5:23">5:23</span> En die seuns van die halwe stam van
Manasse het in die land gewoon van Basan af tot by Baäl-Hermon en Senir
en die berg Hermon; hulle was baie.

<span id="an_5:24">5:24</span> En dit was die hoofde van hulle families,
naamlik: Efer en Jíseï en Éliël en Asriël en Jeremía en Hodáwja en
Jagdíël, manne, dapper helde, manne van naam, hoofde van hulle families.

<span id="an_5:25">5:25</span> Maar hulle het ontrou gehandel teen die
God van hulle vaders, en die gode van die volke van die land wat God
voor hulle uit verdelg het, agternagehoereer.

<span id="an_5:26">5:26</span> Daarom het die God van Israel die gees
van Pul, die koning van Assirië, naamlik die gees van Tiglat-Piléser,
die koning van Assirië, aangewakker, wat hulle, die Rubeniete en die
Gadiete en die halwe stam van Manasse, in ballingskap weggevoer en hulle
gebring het na Halag en Habor en Hara en die rivier van Gosan tot vandag
toe.

<span id="an_6:1">6:1</span> Die seuns van Levi was: Gerson, Kehat en
Merári.

<span id="an_6:2">6:2</span> En die seuns van Kehat was: Amram, Jishar
en Hebron en Ussiël.

<span id="an_6:3">6:3</span> En die seuns van Amram was: Aäron en Moses,
en Mirjam; en die seuns van Aäron was: Nadab en Abíhu, Eleásar en
Itamar.

<span id="an_6:4">6:4</span> En Eleásar was die vader van Pínehas;
Pínehas van Abisúa;

<span id="an_6:5">6:5</span> en Abisúa van Bukki; en Bukki van Ussi;

<span id="an_6:6">6:6</span> en Ussi van Serágja; en Serágja van
Mérajot;

<span id="an_6:7">6:7</span> en Mérajot van Amárja; en Amárja van
Ahítub;

<span id="an_6:8">6:8</span> en Ahítub van Sadok; en Sadok van Ahímaäs;

<span id="an_6:9">6:9</span> en Ahímaäs van Asárja; en Asárja van
Jóhanan;

<span id="an_6:10">6:10</span> en Jóhanan van Asárja; dit is hy wat die
priesteramp bedien het in die huis wat Salomo in Jerusalem gebou het.

<span id="an_6:11">6:11</span> En Asárja was die vader van Amárja; en
Amárja van Ahítub;

<span id="an_6:12">6:12</span> en Ahítub van Sadok; en Sadok van Sallum;

<span id="an_6:13">6:13</span> en Sallum van Hilkía; en Hilkía van
Asárja;

<span id="an_6:14">6:14</span> en Asárja van Serája; en Serája van
Jósadak;

<span id="an_6:15">6:15</span> en Jósadak het saamgegaan toe die HERE
Juda en Jerusalem deur die hand van Nebukadnésar in ballingskap
weggevoer het.

<span id="an_6:16">6:16</span> Die seuns van Levi was: Gersom, Kehat en
Merári.

<span id="an_6:17">6:17</span> En dit is die name van die seuns van
Gersom: Libni en Símeï.

<span id="an_6:18">6:18</span> En die seuns van Kehat was: Amram en
Jishar en Hebron en Ussiël.

<span id="an_6:19">6:19</span> Die seuns van Merári was Magli en Musi.
En dit is die geslagte van die Leviete volgens hulle families:

<span id="an_6:20">6:20</span> van Gersom--sy seun was Libni, sy seun
Jahat, sy seun Simma,

<span id="an_6:21">6:21</span> sy seun Joag, sy seun Iddo, sy seun
Serag, sy seun Jéatrai.

<span id="an_6:22">6:22</span> Die seuns van Kehat was: sy seun
Amminádab, sy seun Korag, sy seun Assir,

<span id="an_6:23">6:23</span> sy seun Élkana, en sy seun Ébjasaf, en sy
seun Assir,

<span id="an_6:24">6:24</span> sy seun Tahat, sy seun Uriël, sy seun
Ussia, en sy seun Saul.

<span id="an_6:25">6:25</span> En die seuns van Élkana was: Amásai en
Ahimot en Élkana;

<span id="an_6:26">6:26</span> die seuns van Élkana: sy seun Sófai, en
sy seun Nahat,

<span id="an_6:27">6:27</span> sy seun Elíab, sy seun Jeróham, sy seun
Élkana.

<span id="an_6:28">6:28</span> En die seuns van Samuel: die eersgeborene
Joël, en die tweede Abía.

<span id="an_6:29">6:29</span> Die seuns van Merári was: Magli; sy seun
Libni, sy seun Símeï, sy seun Ussa;

<span id="an_6:30">6:30</span> sy seun Símea, sy seun Haggía, sy seun
Asája.

<span id="an_6:31">6:31</span> En dit is hulle wat Dawid aangestel het
vir die leiding van die sang in die huis van die HERE vandat die ark 'n
rusplek gevind het.

<span id="an_6:32">6:32</span> En hulle het as sangers gedien voor die
tabernakel van die tent van samekoms, totdat Salomo die huis van die
HERE in Jerusalem gebou het; en hulle het in hul dienswerk gestaan
volgens hulle ordening.

<span id="an_6:33">6:33</span> En dit is hulle wat in diens gestaan het
saam met hulle seuns: van die seuns van die Kehatiete: Heman, die
sanger, die seun van Joël, die seun van Samuel,

<span id="an_6:34">6:34</span> die seun van Élkana, die seun van
Jeróham, die seun van Éliël, die seun van Toag,

<span id="an_6:35">6:35</span> die seun van Suf, die seun van Élkana,
die seun van Mahat, die seun van Amásai,

<span id="an_6:36">6:36</span> die seun van Élkana, die seun van Joël,
die seun van Asárja, die seun van Sefánja,

<span id="an_6:37">6:37</span> die seun van Tahat, die seun van Assir,
die seun van Ébjasaf, die seun van Korag,

<span id="an_6:38">6:38</span> die seun van Jishar, die seun van Kehat,
die seun van Levi, die seun van Israel.

<span id="an_6:39">6:39</span> En sy broer was Asaf, wat aan sy
regterhand gestaan het; Asaf was die seun van Berégja, die seun van
Símea,

<span id="an_6:40">6:40</span> die seun van Mígael, die seun van
Baäséja, die seun van Malkía,

<span id="an_6:41">6:41</span> die seun van Etni, die seun van Serag,
die seun van Adája,

<span id="an_6:42">6:42</span> die seun van Etan, die seun van Simma,
die seun van Símeï,

<span id="an_6:43">6:43</span> die seun van Jahat, die seun van Gersom,
die seun van Levi.

<span id="an_6:44">6:44</span> En hulle broers, die seuns van Merári,
aan die linkerhand, was: Etan, die seun van Kisi, die seun van Abdi, die
seun van Mallug,

<span id="an_6:45">6:45</span> die seun van Hasábja, die seun van
Amásia, die seun van Hilkía,

<span id="an_6:46">6:46</span> die seun van Amsi, die seun van Bani, die
seun van Semer,

<span id="an_6:47">6:47</span> die seun van Magli, die seun van Musi,
die seun van Merári, die seun van Levi.

<span id="an_6:48">6:48</span> En hulle broers, die Leviete, was bestemd
vir al die dienswerk by die tabernakel van die huis van God.

<span id="an_6:49">6:49</span> Maar Aäron en sy seuns het offerrook laat
opgaan op die brandofferaltaar en op die reukofferaltaar, vir al die
werk in die Allerheiligste en om versoening te doen vir Israel, net soos
Moses, die kneg van God, beveel het.

<span id="an_6:50">6:50</span> En dit is die seuns van Aäron: Eleásar
was sy seun, Pínehas sy seun, Abisúa sy seun;

<span id="an_6:51">6:51</span> Bukki sy seun, Ussi sy seun, Serágja sy
seun,

<span id="an_6:52">6:52</span> Mérajot sy seun, Amárja sy seun, Ahítub
sy seun,

<span id="an_6:53">6:53</span> Sadok sy seun, Ahímaäs sy seun.

<span id="an_6:54">6:54</span> En dit was hulle woonplekke volgens hulle
laers in hulle grondgebied--aan die seuns van Aäron, aan die geslag van
die Kehatiete, want aan hulle was die eerste lot.

<span id="an_6:55">6:55</span> Aan hulle dan is gegee: Hebron, in die
land Juda, met sy weiveld daar rondom;

<span id="an_6:56">6:56</span> maar die saaigrond van die stad en sy
dorpe het hulle aan Kaleb, die seun van Jefúnne, gegee.

<span id="an_6:57">6:57</span> En aan die seuns van Aäron het hulle die
vrystad Hebron en Libna gegee met die weiveld daarvan, en Jattir en
Estemóa met die weiveld daarvan,

<span id="an_6:58">6:58</span> en Hiles met sy weiveld, en Debir met sy
weiveld,

<span id="an_6:59">6:59</span> en Asan met sy weiveld, en Bet-Semes met
sy weiveld;

<span id="an_6:60">6:60</span> en van die stam van Benjamin: Geba met sy
weiveld, en Alémet met sy weiveld, en Anatot met sy weiveld. Al hulle
stede in hulle geslagte was dertien stede.

<span id="an_6:61">6:61</span> En aan die ander seuns van Kehat uit die
geslag van die stam, uit die halwe stam, half Manasse, tien stede deur
die lot.

<span id="an_6:62">6:62</span> En aan die seuns van Gersom, volgens
hulle geslagte, uit die stam van Issaskar en uit die stam van Aser en
uit die stam van Náftali en uit die stam van Manasse in Basan, dertien
stede.

<span id="an_6:63">6:63</span> Aan die seuns van Merári volgens hulle
geslagte uit die stam van Ruben en uit die stam van Gad en uit die stam
van Sébulon deur die lot, twaalf stede.

<span id="an_6:64">6:64</span> En die kinders van Israel het aan die
Leviete die stede met hulle weiveld gegee:

<span id="an_6:65">6:65</span> hulle het deur die lot uit die stam van
die seuns van Juda en uit die stam van die seuns van Símeon en uit die
stam van die seuns van Benjamin hierdie stede gegee wat hulle met die
naam genoem het.

<span id="an_6:66">6:66</span> En aan die ander uit die geslagte van die
seuns van Kehat--die stede van hulle grondgebied was uit die stam van
Efraim.

<span id="an_6:67">6:67</span> En hulle het aan hulle die vrystad Sigem
met sy weiveld, op die gebergte van Efraim, en Geser met sy weiveld
gegee;

<span id="an_6:68">6:68</span> en Jókmeam met sy weiveld, en Bet-Horon
met sy weiveld,

<span id="an_6:69">6:69</span> en Ajalon met sy weiveld, en Gat-Rimmon
met sy weiveld;

<span id="an_6:70">6:70</span> en uit die halwe stam van Manasse: Aner
met sy weiveld, en Bíleam met sy weiveld--vir die geslag van die ander
seuns van Kehat.

<span id="an_6:71">6:71</span> Aan die seuns van Gersom uit die geslag
van die halwe stam van Manasse: Gólan in Basan met sy weiveld, en
Astarot met sy weiveld;

<span id="an_6:72">6:72</span> en uit die stam van Issaskar: Kedes met
sy weiveld, Dáberat met sy weiveld,

<span id="an_6:73">6:73</span> en Ramot met sy weiveld, en Anem met sy
weiveld;

<span id="an_6:74">6:74</span> en uit die stam van Aser: Masal met sy
weiveld, en Abdon met sy weiveld,

<span id="an_6:75">6:75</span> en Hukok met sy weiveld, en Rehob met sy
weiveld;

<span id="an_6:76">6:76</span> en uit die stam van Náftali: Kedes in
Galiléa met sy weiveld, en Hammon met sy weiveld, en Kirjatáim met sy
weiveld.

<span id="an_6:77">6:77</span> Aan die ander seuns van Merári uit die
stam van Sébulon: Rimmóno met sy weiveld, Tabor met sy weiveld;

<span id="an_6:78">6:78</span> en oorkant die Jordaan van Jérigo, aan
die oostekant van die Jordaan, uit die stam van Ruben: Beser in die
woestyn met sy weiveld, en Jahas met sy weiveld,

<span id="an_6:79">6:79</span> en Kédemot met sy weiveld, en Mefáät met
sy weiveld;

<span id="an_6:80">6:80</span> en uit die stam van Gad: Ramot in Gílead
met sy weiveld, en Mahanáim met sy weiveld,

<span id="an_6:81">6:81</span> en Hesbon met sy weiveld, en Jaéser met
sy weiveld.

<span id="an_7:1">7:1</span> En die seuns van Issaskar was: Tola en Pua,
Jasub en Simron, vier.

<span id="an_7:2">7:2</span> En die seuns van Tola was: Ussi en Refája
en Jériël en Jágmai en Jibsam en Samuel, hoofde van hulle families, van
Tola, dapper helde. Volgens hulle afstamming was hulle aantal in die dae
van Dawid twee en twintig duisend ses honderd.

<span id="an_7:3">7:3</span> En die seuns van Ussi was Jisrágja; en die
seuns van Jisrágja was: Mígael en Obádja en Joël, Jissía, vyf, almal
hoofde.

<span id="an_7:4">7:4</span> En by hulle, volgens hulle afstamming,
volgens hulle families, was die afdelings krygsmanne: ses en dertig
duisend; want hulle het baie vroue en kinders gehad.

<span id="an_7:5">7:5</span> En hulle broers, van al die geslagte van
Issaskar, dapper helde: sewe en tagtig duisend tel hulle geslagsregister
in sy geheel.

<span id="an_7:6">7:6</span> Benjamin: Bela en Beger en Jedíael, drie.

<span id="an_7:7">7:7</span> En die seuns van Bela was: Esbon en Ussi en
Ussiël en Jérimot en Iri, vyf hoofde van families, dapper helde; en
hulle geslagsregister het getel: twee en twintig duisend vier en dertig.

<span id="an_7:8">7:8</span> En die seuns van Beger was: Semíra en Joas
en Eliëser en Eljoënai en Omri en Jéremot en Abía en Anatot en Alémet;
hulle almal was seuns van Beger.

<span id="an_7:9">7:9</span> En hulle geslagsregister het getel volgens
hulle afstamming, hoofde van hulle families, dapper helde: twintig
duisend twee honderd.

<span id="an_7:10">7:10</span> En die seuns van Jedíael was Bilhan; en
die seuns van Bilhan was: Jehus en Benjamin en Ehud en Kenáäna en Setan
en Tarsis en Ahisáhar.

<span id="an_7:11">7:11</span> Hulle almal, seuns van Jedíael, volgens
die hoofde van die families, dapper helde, was sewentien duisend twee
honderd wat in die oorlog op kommando moes uittrek.

<span id="an_7:12">7:12</span> Ook Suppim en Huppim was seuns van Ir;
Husim, seuns van Aher.

<span id="an_7:13">7:13</span> Die seuns van Náftali was: Jágsiël en
Guni en Jeser en Sallum, seuns van Bilha.

<span id="an_7:14">7:14</span> Die seuns van Manasse was Asriël wat sy
vrou gebaar het; sy Aramese byvrou het Magir gebaar, die vader van
Gílead;

<span id="an_7:15">7:15</span> en Magir het van Huppim en Suppim 'n vrou
geneem; die naam van sy suster was Máäga. En die naam van die tweede was
Selófhad; en Selófhad het dogters gehad.

<span id="an_7:16">7:16</span> En Máäga, die vrou van Magir, het 'n seun
gebaar, en sy het hom Peres genoem; en die naam van sy broer was Seres,
en sy seuns was Ulam en Rekem.

<span id="an_7:17">7:17</span> En die seuns van Ulam was Bedan; dit is
die seuns van Gílead, die seun van Magir, die seun van Manasse.

<span id="an_7:18">7:18</span> En sy suster Moléket het Ishod en Abiëser
en Magla gebaar.

<span id="an_7:19">7:19</span> En die seuns van Semída was: Agjan en
Segem en Likhi en Aníam.

<span id="an_7:20">7:20</span> En die seuns van Efraim was Sútelag; en
sy seun was Bered, en sy seun Tahat, en sy seun Eleáda, en sy seun
Tahat,

<span id="an_7:21">7:21</span> en sy seun Sabad, en sy seun Sútelag en
Eser en Élead; en die manne van Gat wat in die land gebore was, het
hulle gedood, omdat húlle afgetrek het om hulle vee te neem.

<span id="an_7:22">7:22</span> Daarom het hulle vader Efraim baie dae
lank gerou, en sy broers het gekom om hom te troos.

<span id="an_7:23">7:23</span> Daarna het hy by sy vrou ingegaan, en sy
het swanger geword en 'n seun gebaar; en hy het hom Bería genoem, omdat
dit tydens 'n onheil in sy huis gebeur het.

<span id="an_7:24">7:24</span> En sy dogter was Séëra; en sy het
Bet-Horon-Onder en--Bo gebou, en Ussen-Séëra.

<span id="an_7:25">7:25</span> En sy seun was Refag, en Resef, en sy
seun Telag, en sy seun Tahan;

<span id="an_7:26">7:26</span> sy seun Láedan; sy seun Ammihud; sy seun
Elisáma;

<span id="an_7:27">7:27</span> sy seun was Nun, sy seun Josua.

<span id="an_7:28">7:28</span> En hulle besitting en hulle woonplekke
was Bet-el met sy onderhorige plekke; en teen die ooste Náäran, en teen
die weste Geser met sy onderhorige plekke; en Sigem met sy onderhorige
plekke tot by Ajja met sy onderhorige plekke.

<span id="an_7:29">7:29</span> En onder die bestuur van die seuns van
Manasse was Bet-Séan met sy onderhorige plekke, Táänag met sy
onderhorige plekke, Megíddo met sy onderhorige plekke, Dor met sy
onderhorige plekke. Hierin het die seuns van Josef, die seun van Israel,
gewoon.

<span id="an_7:30">7:30</span> Die seuns van Aser was: Jimma en Jiswa en
Jiswi en Bería en Serag, hulle suster.

<span id="an_7:31">7:31</span> En die seuns van Bería was Heber en
Málkiël; hy was die vader van Birsájit.

<span id="an_7:32">7:32</span> En Heber was die vader van Jaflet, en van
Somer en Hotam en Sua, hulle suster.

<span id="an_7:33">7:33</span> En die seuns van Jaflet was: Pasag en
Bimhal en Aswat; dit was die seuns van Jaflet.

<span id="an_7:34">7:34</span> En die seuns van Semer was: Ahi en
Róhega, Jehúbba en Aram.

<span id="an_7:35">7:35</span> En die seuns van sy broer Helem was:
Sofag en Jimna en Seles en Amal.

<span id="an_7:36">7:36</span> Die seuns van Sofag was: Suag en Harnéfer
en Sual en Beri en Jimra,

<span id="an_7:37">7:37</span> Beser en Hod en Samma en Silsa en Jitran
en Beëra.

<span id="an_7:38">7:38</span> En die seuns van Jeter was: Jefúnne en
Pispa en Ara.

<span id="an_7:39">7:39</span> En die seuns van Ulla was: Arag en
Hánniël en Risja.

<span id="an_7:40">7:40</span> Hulle almal was seuns van Aser, hoofde
van families, uitgesoekte dapper helde, hoofde van die vorste; en hulle
geslagsregister het betrekking gehad op diens in die oorlog; hulle
aantal was ses en twintig duisend man.

<span id="an_8:1">8:1</span> En Benjamin was die vader van Bela, sy
eersgeborene; die tweede, Asbel; en die derde, Agrag,

<span id="an_8:2">8:2</span> die vierde, Noha; en die vyfde, Rafa.

<span id="an_8:3">8:3</span> En Bela het seuns gehad: Addar en Gera en
Abíhud

<span id="an_8:4">8:4</span> en Abisúa en Naäman en Ahóag

<span id="an_8:5">8:5</span> en Gera en Sefúfan en Huram.

<span id="an_8:6">8:6</span> En dit was die seuns van Ehud (hulle was
hoofde van families van die inwoners van Geba, en hulle is in
ballingskap na Manáhat weggevoer--

<span id="an_8:7">8:7</span> Naäman en Ahía en Gera het hulle in
ballingskap weggevoer); en hy was die vader van Ussa en van Ahíhud.

<span id="an_8:8">8:8</span> En Saharáim het in die veld van Moab, nadat
hy sy vroue Husim en Báära verstoot het, die vader van kinders geword:

<span id="an_8:9">8:9</span> by sy vrou Hodes was hy die vader van Jobab
en Sibja en Mesa en Malkam,

<span id="an_8:10">8:10</span> en Jehus en Sagía en Mirma; dit was sy
seuns, hoofde van families.

<span id="an_8:11">8:11</span> En by Husim was hy die vader van Abítub
en Elpáäl.

<span id="an_8:12">8:12</span> En die seuns van Elpáäl was: Eber en
Míseam en Semed; hy het Ono en Lod met sy onderhorige plekke gebou;

<span id="an_8:13">8:13</span> en Bería en Sema; hulle was hoofde van
families van die inwoners van Ajalon; hulle het die inwoners van Gat
verjaag;

<span id="an_8:14">8:14</span> en Agjo, Sasak en Jerémot

<span id="an_8:15">8:15</span> en Sebádja en Arad en Eder

<span id="an_8:16">8:16</span> en Mígael en Jispa en Joha, die seuns van
Bería;

<span id="an_8:17">8:17</span> en Sebádja en Mesúllam en Hiski en Heber

<span id="an_8:18">8:18</span> en Jísmerai en Jislía en Jobab, die seuns
van Elpáäl;

<span id="an_8:19">8:19</span> en Jakim en Sigri en Sabdi

<span id="an_8:20">8:20</span> en Eliënai en Sílletai en Éliël

<span id="an_8:21">8:21</span> en Adája en Berája en Simrat, die seuns
van Símeï;

<span id="an_8:22">8:22</span> en Jispan en Eber en Éliël

<span id="an_8:23">8:23</span> en Abdon en Sigri en Hanan

<span id="an_8:24">8:24</span> en Hanánja en Elam en Antotía

<span id="an_8:25">8:25</span> en Jifdéja en Pnúel, die seuns van Sasak;

<span id="an_8:26">8:26</span> en Sámserai en Sehárja en Atálja

<span id="an_8:27">8:27</span> en Jaärésja en Elía en Sigri, die seuns
van Jeróham.

<span id="an_8:28">8:28</span> Hulle was hoofde van families, volgens
hulle afstamming, hoofde; hulle het in Jerusalem gewoon.

<span id="an_8:29">8:29</span> En in Gíbeon het die vader van Gíbeon
gewoon, en die naam van sy vrou was Máäga.

<span id="an_8:30">8:30</span> En sy eersgebore seun was Abdon, verder
Sur en Kis en Baäl en Nadab

<span id="an_8:31">8:31</span> en Gedor en Agjo en Seger.

<span id="an_8:32">8:32</span> En Miklot was die vader van Símea; en
hulle het ook teenoor hulle broers in Jerusalem saam met hulle broers
gewoon.

<span id="an_8:33">8:33</span> En Ner was die vader van Kis, en Kis van
Saul, en Saul van Jónatan en Malkisúa en Abinádab en Esbáäl.

<span id="an_8:34">8:34</span> En die seun van Jónatan was Merib-baäl,
en Merib-baäl was die vader van Miga.

<span id="an_8:35">8:35</span> En die seuns van Miga was: Piton en Meleg
en Taäréa en Agas.

<span id="an_8:36">8:36</span> En Agas was die vader van Jehóadda, en
Jehóadda van Alémet en Asmáwet en Simri; en Simri was die vader van
Mosa.

<span id="an_8:37">8:37</span> En Mosa was die vader van Bínea; sy seun
was Rafa; sy seun was Eleása; sy seun was Asel.

<span id="an_8:38">8:38</span> En Asel het ses seuns gehad; en dít was
hulle name: Asríkam, Bogru en Ismael en Seárja en Obádja en Hanan; hulle
almal was seuns van Asel.

<span id="an_8:39">8:39</span> En die seuns van Esek, sy broer, was:
Ulam, sy eersgeborene, Jehus, die tweede, en Elifélet, die derde.

<span id="an_8:40">8:40</span> En die seuns van Ulam was manne, dapper
helde wat die boog gespan het, en hulle het baie kinders en kindskinders
gehad, honderd en vyftig. Hulle was almal uit die seuns van Benjamin.

<span id="an_9:1">9:1</span> En die hele Israel is in geslagsregisters
opgeneem, en kyk, hulle is opgeskrywe in die boek van die konings van
Israel. En die mense van Juda is in ballingskap na Babel weggevoer
vanweë hulle ontrou.

<span id="an_9:2">9:2</span> En die wat vroeër in hulle besitting, in
hulle stede gaan woon het, was: Israeliete, die priesters, die Leviete
en die tempelbediendes.

<span id="an_9:3">9:3</span> En in Jerusalem het gewoon van die seuns
van Juda en van die seuns van Benjamin en van die seuns van Efraim en
Manasse:

<span id="an_9:4">9:4</span> Utai, die seun van Ammíhud, die seun van
Omri, die seun van Imri, die seun van Bani, van die seuns van Peres, die
seun van Juda;

<span id="an_9:5">9:5</span> en van die Siloniete: Asája, die
eersgeborene, en sy seuns;

<span id="an_9:6">9:6</span> en van die seuns van Serag: Jehúel en hulle
broers, ses honderd en negentig;

<span id="an_9:7">9:7</span> en van die seuns van Benjamin: Sallu, die
seun van Mesúllam, die seun van Hodáwja, die seun van Hassenúa,

<span id="an_9:8">9:8</span> en Jíbneja, die seun van Jeróham, en Ela,
die seun van Ussi, die seun van Migri, en Mesúllam, die seun van
Sefátja, die seun van Rehúel, die seun van Jíbneja;

<span id="an_9:9">9:9</span> en hulle broers volgens hulle afstamming,
nege honderd ses en vyftig; al hierdie manne was familiehoofde van hulle
families;

<span id="an_9:10">9:10</span> en van die priesters: Jedája en Jójarib
en Jagin,

<span id="an_9:11">9:11</span> en Asárja, die seun van Hilkía, die seun
van Mesúllam, die seun van Sadok, die seun van Mérajot, die seun van
Ahítub, die vors oor die huis van God;

<span id="an_9:12">9:12</span> en Adája, die seun van Jeróham, die seun
van Pasgur, die seun van Malkía, en Máesai, die seun van Adiël, die seun
van Jagséra, die seun van Mesúllam, die seun van Mesíllemit, die seun
van Immer;

<span id="an_9:13">9:13</span> en hulle broers, hoofde van hulle
families, sewentien honderd en sestig, dapper manne in die dienswerk van
die huis van God;

<span id="an_9:14">9:14</span> en van die Leviete: Semája, die seun van
Hassub, die seun van Asríkam, die seun van Hasábja, van die seuns van
Merári;

<span id="an_9:15">9:15</span> en Bákbakkar, Heres en Galal en Máttanja,
die seun van Miga, die seun van Sigri, die seun van Asaf;

<span id="an_9:16">9:16</span> en Obádja, die seun van Semája, die seun
van Galal, die seun van Jedútun; en Berégja, die seun van Asa, die seun
van Élkana wat in die dorpe van die Netofatiete gewoon het.

<span id="an_9:17">9:17</span> En die poortwagters was: Sallum en Akkub
en Talmon en Ahíman en hulle broers; Sallum was die hoof,

<span id="an_9:18">9:18</span> en tot nou toe is hy in die koningspoort
teen die ooste; hulle was die poortwagters van die laers van die seuns
van Levi.

<span id="an_9:19">9:19</span> En Sallum, die seun van Kore, die seun
van Ébjasaf, die seun van Korag, en sy broers uit sy familie, die
Koragiete, was oor die dienswerk, as drumpelwagters van die tent, omdat
hulle vaders by die laer van die HERE die ingang bewaak het.

<span id="an_9:20">9:20</span> En Pínehas, die seun van Eleásar, was
vroeër bevelhebber oor hulle. Mag die HERE met hom wees!

<span id="an_9:21">9:21</span> Sagaría, die seun van Meselémja, was
poortwagter by die ingang van die tent van samekoms.

<span id="an_9:22">9:22</span> Hulle almal wat as drumpelwagters
uitgesoek was, was twee honderd en twaalf; hulle is in hul dorpe in die
geslagsregister opgeneem. Dawid en die siener Samuel het hulle in hul
ampsplig bevestig.

<span id="an_9:23">9:23</span> En hulle met hul seuns was aangestel oor
die poorte van die huis van die HERE, van die tenthuis, om wag te hou.

<span id="an_9:24">9:24</span> Die poortwagters moes aan die vier
windstreke wees, na die ooste, weste, noorde en suide toe.

<span id="an_9:25">9:25</span> En hulle broers, in hulle dorpe, moes van
tyd tot tyd vir sewe dae saam met hulle inkom.

<span id="an_9:26">9:26</span> Want in die ampsplig het hulle, die vier
owerstes van die deurwagters, gestaan. Van die Leviete was oor die
kamers en oor die skatte van die huis van God.

<span id="an_9:27">9:27</span> En hulle moes in die nag rondom die huis
van God bly, want hulle het die wag gehad en moes elke môre oopsluit.

<span id="an_9:28">9:28</span> En sommige van hulle was aangestel oor
die gereedskap van die diens; want hulle moes dit voltallig inbring en
voltallig uitbring.

<span id="an_9:29">9:29</span> En sommige van hulle was aangestel oor
die gereedskappe en oor al die heilige voorwerpe en oor die fynmeel en
die wyn en die olie en die wierook en die speserye.

<span id="an_9:30">9:30</span> En van die seuns van die priesters was
daar mengers van salf uit speserye.

<span id="an_9:31">9:31</span> En Mattítja, uit die Leviete, wat die
eersgeborene van die Koragiet Sallum was, het amptelik die toesig oor
die bakwerk gehad.

<span id="an_9:32">9:32</span> En van die kinders van die Kehatiete, van
hulle broers, moes sorg vir die toonbrode om dit elke sabbat klaar te
maak.

<span id="an_9:33">9:33</span> En dit was die sangers, hoofde van
families van die Leviete, in die kamers, vry van ander diens; want hulle
was dag en nag in hul dienswerk besig.

<span id="an_9:34">9:34</span> Dit was die hoofde van families van die
Leviete, hoofde volgens hulle afstamming; hulle het in Jerusalem gewoon.

<span id="an_9:35">9:35</span> En in Gíbeon het die vader van Gíbeon,
Jeï-el, gewoon; en die naam van sy vrou was Máäga.

<span id="an_9:36">9:36</span> En Abdon was sy eersgebore seun, dan Sur
en Kis en Baäl en Ner en Nadab

<span id="an_9:37">9:37</span> en Gedor en Agjo en Sagaría en Miklot.

<span id="an_9:38">9:38</span> En Miklot was die vader van Símeam; en
hulle het ook teenoor hulle broers in Jerusalem saam met hulle broers
gewoon.

<span id="an_9:39">9:39</span> En Ner was die vader van Kis, en Kis van
Saul, en Saul van Jónatan en Malkisúa en Abinádab en Ésbaäl.

<span id="an_9:40">9:40</span> En die seun van Jónatan was Merib-baäl,
en Merib-baäl was die vader van Miga.

<span id="an_9:41">9:41</span> En die seuns van Miga was: Piton en Meleg
en Tagréa.

<span id="an_9:42">9:42</span> En Agas was die vader van Jaëra, en Jaëra
van Alémet en Asmáwet en Simri; en Simri was die vader van Mosa;

<span id="an_9:43">9:43</span> en Mosa was die vader van Bínea; en sy
seun was Refája, sy seun Eleása, sy seun Asel.

<span id="an_9:44">9:44</span> En Asel het ses seuns gehad, en dít is
hulle name: Asríkam, Bogru en Ismael en Seárja en Obádja en Hanan; dit
was die seuns van Asel.

<span id="an_10:1">10:1</span> En die Filistyne het teen Israel geveg,
en die manne van Israel het vir die Filistyne weggevlug, en gesneuweldes
het op die gebergte Gilbóa gelê.

<span id="an_10:2">10:2</span> En die Filistyne het Saul en sy seuns
agternagesit, en die Filistyne het Jónatan en Abinádab en Malkisúa, die
seuns van Saul, gedood.

<span id="an_10:3">10:3</span> En toe die geveg swaar word teen Saul en
die boogskutters hom aantref, het hy gebewe van angs vir die skutters.

<span id="an_10:4">10:4</span> En Saul het aan sy wapendraer gesê: Trek
jou swaard uit en deurboor my daarmee; anders kom hierdie onbesnedenes
en dryf die spot met my. Maar sy wapendraer wou nie, omdat hy baie
bevrees was. Daarop neem Saul die swaard en val daarin.

<span id="an_10:5">10:5</span> Toe sy wapendraer sien dat Saul dood was,
val hy self ook in die swaard, sodat hy gesterf het.

<span id="an_10:6">10:6</span> So het Saul en sy drie seuns dan
gesterwe; en sy hele huis, almal saam, het gesterwe.

<span id="an_10:7">10:7</span> Toe al die manne van Israel wat in die
vlakte was, sien dat hulle gevlug het, en dat Saul en sy seuns dood was,
het hulle hul stede verlaat en gevlug; en die Filistyne het gekom en
daarin gaan woon.

<span id="an_10:8">10:8</span> En toe die Filistyne die volgende dag kom
om die gesneuweldes te plunder, vind hulle Saul en sy seuns nog daar lê
op die gebergte Gilbóa.

<span id="an_10:9">10:9</span> En hulle het hom uitgetrek en sy hoof en
sy wapens saamgeneem en dit in die land van die Filistyne rondgestuur om
die blye boodskap vir hulle afgode en vir die volk te bring.

<span id="an_10:10">10:10</span> Daarna het hulle sy wapens in die huis
van hulle god neergelê en sy hoofskedel in die huis van Dagon
vasgeslaan.

<span id="an_10:11">10:11</span> Toe die hele Jabes in Gílead hoor alles
wat die Filistyne aan Saul gedoen het,

<span id="an_10:12">10:12</span> het al die dapper manne hulle
gereedgemaak en die lyk van Saul en die lyke van sy seuns saamgeneem en
dit na Jabes gebring en hulle bene begrawe onder die terpentynboom in
Jabes, en sewe dae lank gevas.

<span id="an_10:13">10:13</span> En Saul het gesterwe weens ontrou wat
hy teen die HERE begaan het, weens die woord van die HERE wat hy nie
gehou het nie; en ook omdat hy die gees van 'n afgestorwene om inligting
gevra het,

<span id="an_10:14">10:14</span> maar die HERE nie geraadpleeg het nie.
Daarom het Hy hom omgebring en die koningskap laat oorgaan op Dawid, die
seun van Isai.

<span id="an_11:1">11:1</span> Toe kom die hele Israel by Dawid in
Hebron bymekaar en sê: Kyk, ons is u been en u vlees.

<span id="an_11:2">11:2</span> Gister sowel as eergister, selfs toe Saul
koning was, het u Israel uit-- en ingelei; en die HERE u God het aan u
gesê: Jy moet my volk Israel oppas, en jy moet 'n vors wees oor my volk
Israel.

<span id="an_11:3">11:3</span> So het dan al die oudstes van Israel na
die koning in Hebron gekom, en Dawid het met hulle 'n verbond gesluit in
Hebron voor die aangesig van die HERE, en hulle het Dawid as koning oor
Israel gesalf volgens die woord van die HERE deur die diens van Samuel.

<span id="an_11:4">11:4</span> En Dawid en die hele Israel het getrek na
Jerusalem, dit is Jebus; en daar was die Jebusiete die bewoners van die
land.

<span id="an_11:5">11:5</span> En die inwoners van Jebus het vir Dawid
gesê: Jy sal hier nie inkom nie. Maar Dawid het die bergvesting Sion
ingeneem, dit is die stad van Dawid.

<span id="an_11:6">11:6</span> En Dawid het gesê: Elkeen wat eerste die
Jebusiet verslaan, sal 'n hoof en 'n owerste word. Toe het Joab, die
seun van Serúja, die eerste opgeklim en 'n hoof geword.

<span id="an_11:7">11:7</span> En Dawid het in die bergvesting gaan
woon; daarom noem hulle dit die stad van Dawid.

<span id="an_11:8">11:8</span> En hy het die stad rondom opgebou van
Millo af tot by die omtrek; en Joab het die orige deel van die stad
herstel.

<span id="an_11:9">11:9</span> En Dawid het gedurigdeur groter geword,
en die HERE van die leërskare was met hom.

<span id="an_11:10">11:10</span> En dít was die hoofde van die helde van
Dawid wat hom kragtig bygestaan het in sy koningskap saam met die hele
Israel om hom volgens die woord van die HERE koning te maak oor Israel.

<span id="an_11:11">11:11</span> En dít is die getal van die helde van
Dawid: Jasóbeam, die seun van Hagmóni, die hoof van die dertig; hy het
sy spies geswaai oor drie honderd wat op een keer gesneuwel het.

<span id="an_11:12">11:12</span> En ná hom was Eleásar, die seun van
Dodo, die Ahohiet; hy was onder die drie helde.

<span id="an_11:13">11:13</span> Hy was saam met Dawid by Pas-Dámmim toe
die Filistyne daar bymekaar was om te veg; en daar was 'n stuk land vol
gars, en die volk het vir die Filistyne gevlug.

<span id="an_11:14">11:14</span> Maar hy het hom in die middel van die
stuk land opgestel en dit afgeneem en die Filistyne verslaan, sodat die
HERE 'n groot oorwinning bewerk het.

<span id="an_11:15">11:15</span> En drie van die dertig hoofde het
afgetrek na die rots, na Dawid, na die spelonk van Adúllam terwyl die
laer van die Filistyne in die dal Refáim gestaan het.

<span id="an_11:16">11:16</span> En Dawid was toe in die bergvesting; en
'n besetting van die Filistyne was toe in Betlehem.

<span id="an_11:17">11:17</span> En Dawid het 'n begeerte voel opkom en
gesê: Wie sal vir my water gee om te drink uit die put van Betlehem wat
by die poort is?

<span id="an_11:18">11:18</span> Toe het die drie deur die laer van die
Filistyne gebreek en water geskep uit die put van Betlehem wat by die
poort was, en dit gedra en na Dawid gebring; maar Dawid wou dit nie
drink nie en het dit voor die HERE uitgegiet

<span id="an_11:19">11:19</span> en gesê: Mag my God my bewaar, dat ek
dit sou doen! Sou ek die bloed van hierdie manne drink? Met
lewensgevaar, ja, met lewensgevaar het hulle dit gebring! En hy wou dit
nie drink nie. Dit het die drie helde gedoen.

<span id="an_11:20">11:20</span> En Abísai, die broer van Joab, hy was
hoof van die drie, en hy het sy spies geswaai oor drie honderd wat
gesneuwel het, en 'n naam gehad onder die drie.

<span id="an_11:21">11:21</span> Uit die drie was hy onder die ander
twee geëerd, sodat hy hulle owerste geword het; maar tot by die eerste
drie het hy nie gekom nie.

<span id="an_11:22">11:22</span> Benája, die seun van Jójada, 'n dapper
man, groot van daad, uit Kábseël; hy het die twee groot helde van Moab
verslaan; en hy het afgegaan en 'n leeu binne-in 'n kuil doodgeslaan op
'n sneeudag.

<span id="an_11:23">11:23</span> Hy het ook 'n Egiptenaar verslaan, 'n
groot man, vyf el; en in die hand van die Egiptenaar was 'n spies soos
'n wewersbalk; maar hy het na hom afgegaan met 'n stok en die spies uit
die hand van die Egiptenaar geruk en hom met sy eie spies doodgesteek.

<span id="an_11:24">11:24</span> Dit het Benája, die seun van Jójada,
gedoen; en hy het 'n naam gehad onder die drie helde.

<span id="an_11:25">11:25</span> Hy was wel meer geëerd as die dertig,
maar tot by die drie het hy nie gekom nie; en Dawid het hom aangestel
oor sy lyfwag.

<span id="an_11:26">11:26</span> En die dapper helde was: Asahel, die
broer van Joab, Élhanan, die seun van Dodo, uit Betlehem;

<span id="an_11:27">11:27</span> Sammot, die Harodiet; Heles, die
Peloniet;

<span id="an_11:28">11:28</span> Ira, die seun van Ikkes, die Tekoïet;
Abiëser, die Anatotiet;

<span id="an_11:29">11:29</span> Síbbegai, die Husatiet; Ilai, die
Ahohiet;

<span id="an_11:30">11:30</span> Máharai, die Netofatiet; Heled, die
seun van Baäna, die Netofatiet;

<span id="an_11:31">11:31</span> Itai, die seun van Ríbai, uit Gíbea van
die kinders van Benjamin; Benája, die Pireatoniet;

<span id="an_11:32">11:32</span> Húrai, uit Nahale-Gaäs, Abíël, die
Arabatiet;

<span id="an_11:33">11:33</span> Asmáwet, die Baharumiet; Éljagba, die
Saälboniet.

<span id="an_11:34">11:34</span> Die seuns van Hasem, die Gisoniet, was:
Jónatan, die seun van Sage, die Harariet;

<span id="an_11:35">11:35</span> Ahíam, die seun van Sagar, die
Harariet; Elífal, die seun van Ur;

<span id="an_11:36">11:36</span> Hefer, die Megeratiet; Ahía, die
Peloniet;

<span id="an_11:37">11:37</span> Hesro, die Karmeliet; Náärai, die seun
van Ésbai;

<span id="an_11:38">11:38</span> Joël, die broer van Natan; Mibhar, die
seun van Hagri;

<span id="an_11:39">11:39</span> Selek, die Ammoniet; Nágrai, die
Berotiet, die wapendraer van Joab, die seun van Serúja;

<span id="an_11:40">11:40</span> Ira, die Jitriet; Gareb, die Jitriet;

<span id="an_11:41">11:41</span> Uría, die Hetiet; Sabad, die seun van
Aglai;

<span id="an_11:42">11:42</span> Adína, die seun van Sisa, die Rubeniet,
'n hoof van die Rubeniete, en saam met hom was dertig;

<span id="an_11:43">11:43</span> Hanan, die seun van Máäga; en Jósafat,
die Mitniet;

<span id="an_11:44">11:44</span> Ussía, die Asteratiet; Sama en Jeï-el,
die seuns van Hotam, die Aroëriet;

<span id="an_11:45">11:45</span> Jedíael, die seun van Simri; en Joha,
sy broer, die Tisiet;

<span id="an_11:46">11:46</span> Éliël van Maháwim en Jeríbai en
Josáwja, die seuns van Elnáäm; en Jitma, die Moabiet:

<span id="an_11:47">11:47</span> Éliël en Obed en Jaäsiël van Mesobája.

<span id="an_12:1">12:1</span> En dit is hulle wat na Dawid na Siklag
gekom het toe hy nog uit die teenwoordigheid van Saul, die seun van Kis,
verban was; hulle was ook onder die helde wat gehelp het in die oorlog,

<span id="an_12:2">12:2</span> gewapend met die boog, wat regter-- en
linkerhand kon gebruik met slingerstene en met pyl en boog; hulle was
uit die broers van Saul uit Benjamin:

<span id="an_12:3">12:3</span> Ahiëser, die hoof, en Joas, seuns van
Semáä, die Gibeatiet; en Jésiël en Pelet, seuns van Asmáwet; en Béraga
en Jehu, uit Anatot;

<span id="an_12:4">12:4</span> en Jismája, die Gibeoniet, 'n held onder
die dertig en hoof oor die dertig; en Jeremía en Jahásiël en Jóhanan en
Jósabad, uit Gedéra;

<span id="an_12:5">12:5</span> Elehúsai en Jerímot en Beálja en Semárja
en Sefátja, uit Harif;

<span id="an_12:6">12:6</span> Élkana en Jissía en Asáreël en Joëser en
Jasóbeam, die Koragiete;

<span id="an_12:7">12:7</span> en Joëla en Sebádja, die seuns van
Jeróham, uit Gedor.

<span id="an_12:8">12:8</span> Ook van die Gadiete het hulle afgeskei na
Dawid, na die bergvesting in die woestyn, dapper manne, krygsmanne in
die oorlog, toegerus met skild en spies, en hulle gesigte was
leeugesigte en hulle was vinnig soos gemsbokke op die berge:

<span id="an_12:9">12:9</span> Eser, die hoof, Obádja, die tweede,
Elíab, die derde;

<span id="an_12:10">12:10</span> Masmánna, die vierde, Jeremía, die
vyfde;

<span id="an_12:11">12:11</span> Attai, die sesde, Éliël, die sewende;

<span id="an_12:12">12:12</span> Jóhanan, die agtste, Élsabad, die
negende;

<span id="an_12:13">12:13</span> Jeremía, die tiende, Magbánnai, die
elfde.

<span id="an_12:14">12:14</span> Hulle was uit die seuns van Gad, hoofde
oor die leër; een teen honderd, die kleinste; en die grootste, een teen
duisend.

<span id="an_12:15">12:15</span> Dit is hulle wat deur die Jordaan
gegaan het in die eerste maand terwyl hy vol was oor al sy walle; en
hulle het al die bewoners van die laagtes verjaag teen die ooste en teen
die weste.

<span id="an_12:16">12:16</span> En toe daar uit die seuns van Benjamin
en Juda na die bergvesting na Dawid kom,

<span id="an_12:17">12:17</span> het Dawid uitgegaan hulle tegemoet en
gespreek en vir hulle gesê: As julle met vrede na my kom om my te help,
sal ek my van harte met julle verenig; maar as dit is om my aan my
teëstanders te verraai, ofskoon daar geen onreg in my hande is nie--mag
die God van ons vaders dit dan sien en straf!

<span id="an_12:18">12:18</span> Toe het die Gees Amásai, die hoof van
die dertig, vervul, en hy het gesê: Vír u, Dawid, en mét u, seun van
Isai, is ons. Vrede, vrede vir u, en vrede vir die wat u help, want u
God help u! Daarop het Dawid hulle opgeneem en hulle aangestel as hoofde
van die bende.

<span id="an_12:19">12:19</span> Ook uit Manasse het sommige oorgeloop
na Dawid toe hy saam met die Filistyne gekom het om teen Saul te veg,
maar sonder om hulle te help; want met oorleg het die vorste van die
Filistyne hom weggestuur en gesê: Ten koste van ons hoofde sal hy na sy
heer Saul toe oorloop.

<span id="an_12:20">12:20</span> Terwyl hy na Siklag trek, het daar uit
Manasse na hom oorgeloop: Adnag en Jósabad en Jedíael en Mígael en
Jósabad en Elíhu en Sílletai, hoofde van die geslagte van Manasse.

<span id="an_12:21">12:21</span> En hulle het Dawid gehelp teen die
bende, want hulle was almal dapper helde en owerstes in die leër.

<span id="an_12:22">12:22</span> Want dag vir dag het hulle na Dawid
gekom om hom te help, totdat dit 'n groot leër was soos 'n leër van God.

<span id="an_12:23">12:23</span> En dít is die getalle van die
leërafdelings van die wat vir oorlog gewapen was, wat na Dawid in Hebron
gekom het om die koningskap van Saul op hom oor te bring volgens die
bevel van die HERE.

<span id="an_12:24">12:24</span> Die seuns van Juda wat skild en spies
gedra het, was ses duisend agt honderd, gewapend vir oorlog;

<span id="an_12:25">12:25</span> van die seuns van Símeon, dapper helde
vir krygsdiens, sewe duisend een honderd;

<span id="an_12:26">12:26</span> van die seuns van Levi, vier duisend
ses honderd;

<span id="an_12:27">12:27</span> en Jehójada, die bevelhebber van die
Aäroniete, en saam met hom drie duisend sewe honderd;

<span id="an_12:28">12:28</span> en Sadok, 'n jongman, 'n dapper held,
met sy familie: twee en twintig owerstes;

<span id="an_12:29">12:29</span> en van die seuns van Benjamin, die
broers van Saul, drie duisend: want die meeste van hulle het tot nog toe
aan die huis van Saul getrou gebly;

<span id="an_12:30">12:30</span> en van die seuns van Efraim, twintig
duisend agt honderd, dapper helde, manne van naam in hulle families;

<span id="an_12:31">12:31</span> en van die halwe stam van Manasse
agttien duisend wat met hulle naam aangewys was om Dawid koning te gaan
maak;

<span id="an_12:32">12:32</span> en van die seuns van Issaskar, met
kundige insig wat die tye betref, om te weet wat Israel moes doen; hulle
hoofde was twee honderd, en al hulle broers onder hulle bevel;

<span id="an_12:33">12:33</span> van Sébulon wat op kommando moet
uittrek, toegerus vir oorlog met allerhande krygswapens, vyftig duisend
aaneengesluit, en nie met 'n dubbele hart nie;

<span id="an_12:34">12:34</span> en van Náftali duisend owerstes, en
saam met hulle sewe en dertig duisend met skild en spies;

<span id="an_12:35">12:35</span> en van die Daniete, toegerus vir
oorlog, agt en twintig duisend ses honderd;

<span id="an_12:36">12:36</span> en van Aser wat op kommando moet
uittrek om hulle in slagorde op te stel, veertig duisend;

<span id="an_12:37">12:37</span> en van oorkant die Jordaan af, van die
Rubeniete en die Gadiete en die halwe stam van Manasse, honderd en
twintig duisend met allerhande wapens vir krygsdiens.

<span id="an_12:38">12:38</span> Al hierdie krygsmanne het, in slagorde
aaneengesluit, met 'n onverdeelde hart na Hebron gekom om Dawid koning
te maak oor die hele Israel; en ook al die orige Israeliete was een van
hart om Dawid koning te maak.

<span id="an_12:39">12:39</span> En hulle het daar saam met Dawid drie
dae lank geëet en gedrink, want hulle broers het dit vir hulle berei.

<span id="an_12:40">12:40</span> En selfs hulle nabestaandes tot by
Issaskar en Sébulon en Náftali het brood gebring op esels en op kamele
en op muile en op beeste, meelkos, vyekoeke en rosynekoeke en wyn en
olie en beeste en kleinvee in menigte, want daar was blydskap in Israel.

<span id="an_13:1">13:1</span> En Dawid het raad gehou met die owerstes
oor duisend en oor honderd, met elke bevelhebber;

<span id="an_13:2">13:2</span> en Dawid het aan die hele vergadering van
Israel gesê: As julle dit goedvind en dit van die HERE onse God is, laat
ons ons versprei en na ons broers stuur wat nog oor is in al die
landstreke van Israel, en saam met hulle na die priesters en die Leviete
in die stede waar hulle weiveld het, dat hulle by ons bymekaar moet kom.

<span id="an_13:3">13:3</span> En laat ons die ark van onse God na ons
toe oorbring, want in die dae van Saul het ons daar nie na gevra nie.

<span id="an_13:4">13:4</span> Toe sê die hele vergadering dat hulle so
moes doen, want die saak was reg in die oë van die hele volk.

<span id="an_13:5">13:5</span> En Dawid het die hele Israel versamel van
die Sihor in Egipte af tot by die ingang na Hamat, om die ark van God
uit Kirjat-Jeárim te gaan haal.

<span id="an_13:6">13:6</span> Daarna het Dawid met die hele Israel
opgetrek na Báäla, na Kirjat-Jeárim wat aan Juda behoort, om daarvandaan
op te bring die ark van God die HERE wat op die gérubs troon, waaroor
die Naam uitgeroep is.

<span id="an_13:7">13:7</span> En hulle het die ark van God op 'n nuwe
wa vervoer uit die huis van Abinádab, en Ussa en Agjo het die wa
gedrywe.

<span id="an_13:8">13:8</span> En Dawid en die hele Israel het voor die
aangesig van God met alle mag gespeel, sowel met liedere as met siters
en harpe en tamboeryne en simbale en trompette.

<span id="an_13:9">13:9</span> Toe hulle by die dorsvloer van Kidon kom,
het Ussa sy hand uitgesteek om die ark vas te hou, want die osse het
gestruikel.

<span id="an_13:10">13:10</span> Daarop het die toorn van die HERE
ontvlam teen Ussa, en Hy het hom getref, omdat hy sy hand na die ark
uitgesteek het, sodat hy daar voor die aangesig van God gesterf het.

<span id="an_13:11">13:11</span> En Dawid het ontroerd geword, omdat die
HERE 'n skeur aan Ussa geskeur het; daarom het hy daardie plek genoem
Peres-Ussa, tot vandag toe.

<span id="an_13:12">13:12</span> En Dawid het daardie dag vir God
bevrees geword en gesê: Hoe kan ek die ark van God na my toe bring?

<span id="an_13:13">13:13</span> Daarom het Dawid die ark nie by hom in
die stad van Dawid laat inkom nie, maar dit laat wegdraai na die huis
van Obed-Edom, die Gittiet.

<span id="an_13:14">13:14</span> En die ark van God het by die huis van
Obed-Edom in sy huis gebly drie maande lank, en die HERE het die huis
van Obed-Edom geseën met alles wat hy gehad het.

<span id="an_14:1">14:1</span> Toe stuur Hiram, die koning van Tirus,
boodskappers na Dawid met sederhout en messelaars en skrynwerkers om vir
hom 'n huis te bou.

<span id="an_14:2">14:2</span> So het Dawid dan gewaargeword dat die
HERE hom as koning oor Israel bevestig het en dat sy koningskap hoog
verhewe was ter wille van sy volk Israel.

<span id="an_14:3">14:3</span> En Dawid het in Jerusalem nog meer vroue
geneem, en Dawid het die vader van nog meer seuns en dogters geword.

<span id="an_14:4">14:4</span> En dit is die name van die kinders wat hy
in Jerusalem gehad het: Sámmua en Sobab, Natan en Salomo

<span id="an_14:5">14:5</span> en Jibhar en Elisúa en Elpélet

<span id="an_14:6">14:6</span> en Noga en Nefeg en Jafía

<span id="an_14:7">14:7</span> en Elisáma en Beëljada en Elifélet.

<span id="an_14:8">14:8</span> Toe die Filistyne hoor dat Dawid as
koning oor die hele Israel gesalf was, het al die Filistyne opgetrek om
Dawid te soek. Toe Dawid dit hoor, het hy teen hulle uitgetrek.

<span id="an_14:9">14:9</span> En die Filistyne het gekom en hulle
versprei in die dal Refáim.

<span id="an_14:10">14:10</span> Toe het Dawid God geraadpleeg en gesê:
Sal ek optrek teen die Filistyne, en sal U hulle in my hand gee? En die
HERE het aan hom gesê: Trek op, en Ek sal hulle in jou hand gee.

<span id="an_14:11">14:11</span> En toe hulle optrek by Baäl-Pérasim,
het Dawid hulle daar verslaan, en Dawid het gesê: God het deur my hand
deur my vyande gebreek soos water deurbreek; daarom het hulle dié plek
Baäl-Pérasim genoem.

<span id="an_14:12">14:12</span> En hulle het hul gode daar agtergelaat;
en Dawid het bevel gegee, en hulle is met vuur verbrand.

<span id="an_14:13">14:13</span> Maar die Filistyne het hulle nog weer
in die dal versprei.

<span id="an_14:14">14:14</span> Toe raadpleeg Dawid God weer, en God
het aan hom gesê: Jy moet nie agter hulle aan optrek nie; trek om, van
hulle af weg, en val hulle vlak voor die balsembosse aan.

<span id="an_14:15">14:15</span> En as jy 'n geruis van voetstappe in
die toppe van die balsembosse hoor, trek dan uit vir die geveg, want God
het voor jou uitgetrek om die leër van die Filistyne te verslaan.

<span id="an_14:16">14:16</span> En Dawid het gedoen soos God hom beveel
het, en hulle het die leër van die Filistyne verslaan van Gíbeon af tot
by Geser.

<span id="an_14:17">14:17</span> En die naam van Dawid het uitgegaan in
al die lande, en die HERE het die skrik vir hom op al die nasies gelê.

<span id="an_15:1">15:1</span> En hy het vir hom huise gebou in die stad
van Dawid, en 'n plek reggemaak vir die ark van God en daarvoor 'n tent
opgeslaan.

<span id="an_15:2">15:2</span> Toe sê Dawid: Niemand mag die ark van God
dra nie, behalwe die Leviete; want die HERE het hulle uitverkies om die
ark van God te dra en om Hom tot in ewigheid te dien.

<span id="an_15:3">15:3</span> En Dawid het die hele Israel in Jerusalem
versamel om die ark van die HERE te bring na sy plek wat hy daarvoor
reggemaak het.

<span id="an_15:4">15:4</span> En Dawid het die seuns van Aäron en die
Leviete versamel:

<span id="an_15:5">15:5</span> van die seuns van Kehat: Uriël, die
owerste, en sy broers, honderd en twintig;

<span id="an_15:6">15:6</span> van die seuns van Merári: Asája, die
owerste, en sy broers, twee honderd en twintig;

<span id="an_15:7">15:7</span> van die seuns van Gersom: Joël, die
owerste, en sy broers, honderd en dertig;

<span id="an_15:8">15:8</span> van die seuns van Elisáfan: Semája, die
owerste, en sy broers, twee honderd;

<span id="an_15:9">15:9</span> van die seuns van Hebron: Éliël, die
owerste, en sy broers, tagtig;

<span id="an_15:10">15:10</span> van die seuns van Ussiël: Amminádab,
die owerste, en sy broers, honderd en twaalf.

<span id="an_15:11">15:11</span> En Dawid het Sadok en Abjatar, die
priesters, en die Leviete Uriël, Asája en Joël, Semája en Éliël en
Amminádab laat roep

<span id="an_15:12">15:12</span> en aan hulle gesê: Julle is hoofde van
families van die Leviete; heilig julle, julle en jul broers, en bring
die ark van die HERE, die God van Israel, op na die plek wat ek daarvoor
reggemaak het.

<span id="an_15:13">15:13</span> Want omdat julle in die begin nie by
was nie, het die HERE onse God teen ons uitgebreek, omdat ons Hom nie
gesoek het soos dit behoort nie.

<span id="an_15:14">15:14</span> Daarop het die priesters en die Leviete
hulle geheilig om die ark van die HERE, die God van Israel, te gaan
haal.

<span id="an_15:15">15:15</span> En die seuns van die Leviete het die
ark van God, soos Moses volgens die woord van die HERE beveel het, op
hulle skouers gedra, met die draaghoute op hulle.

<span id="an_15:16">15:16</span> En Dawid het aan die owerstes van die
Leviete gesê om hulle broers, die sangers, op te stel met
musiekinstrumente, harpe en siters en simbale, om hulle te laat hoor
deur die stem met blydskap te verhef.

<span id="an_15:17">15:17</span> Die Leviete het toe Heman, die seun van
Joël, opgestel, en uit sy broers Asaf, die seun van Berégja; en uit die
seuns van Merári, hulle broers, Etan, die seun van Kusája;

<span id="an_15:18">15:18</span> en saam met hulle hul broers van die
tweede rang: Sagaría, en Jasäiël en Semíramot en Jehíël en Unni, Elíab
en Benája en Maäséja en Mattítja en Eliféle en Miknéja en Obed-Edom en
Jeï-el, die poortwagters;

<span id="an_15:19">15:19</span> en die sangers Heman, Asaf en Etan om
met kopersimbale musiek te maak;

<span id="an_15:20">15:20</span> en Sagaría en Asiël en Semíramot en
Jehíël en Unni en Elíab en Maäséja en Benája met harpe, met
sopraanstemme;

<span id="an_15:21">15:21</span> en Mattítja en Eliféle en Miknéja en
Obed-Edom en Jeï-el en Asásja met siters om in die bas leiding te gee.

<span id="an_15:22">15:22</span> En Kenánja, die owerste van die
Leviete, was aangestel oor die vervoer; hy het die vervoer gereël want
hy het dit verstaan.

<span id="an_15:23">15:23</span> En Berégja en Élkana was poortwagters
by die ark.

<span id="an_15:24">15:24</span> En die priesters Sebánja en Jósafat en
Netáneël en Amásai en Sagaría en Benája en Eliëser het op die trompette
geblaas voor die ark van God uit; en Obed-Edom en Jehía was poortwagters
van die ark.

<span id="an_15:25">15:25</span> Dawid en die oudstes van Israel en die
owerstes oor duisend het toe gegaan om die verbondsark van die HERE met
vreugde uit die huis van Obed-Edom te gaan haal.

<span id="an_15:26">15:26</span> En terwyl God die Leviete help wat die
verbondsark van die HERE dra, het hulle sewe bulle en sewe ramme
geoffer.

<span id="an_15:27">15:27</span> En Dawid het 'n mantel van fyn linne
aangehad, ook al die Leviete wat die ark gedra het, en die sangers en
Kenánja, die owerste oor die voordrag van die sangers; en Dawid het 'n
linneskouerkleed aangehad.

<span id="an_15:28">15:28</span> En die hele Israel het die verbondsark
van die HERE gaan haal met gejuig en basuingeklank en met trompette en
simbale, onderwyl hulle musiek maak op harpe en siters.

<span id="an_15:29">15:29</span> Toe die verbondsark van die HERE by die
stad van Dawid kom, kyk Migal, die dogter van Saul, deur die venster uit
en sien koning Dawid dans en speel, en sy het hom in haar hart verag.

<span id="an_16:1">16:1</span> Nadat hulle die ark ingebring en dit
neergesit het binne-in die tent wat Dawid daarvoor opgeslaan het, het
hulle brandoffers en dankoffers gebring voor die aangesig van God.

<span id="an_16:2">16:2</span> Toe Dawid gereed was met die brandoffer
en die dankoffers, het hy die volk in die Naam van die HERE geseën.

<span id="an_16:3">16:3</span> En hy het aan elkeen van Israel, manne
sowel as vroue, aan elkeen 'n broodjie en 'n stuk vleis en 'n rosynekoek
uitgedeel.

<span id="an_16:4">16:4</span> En hy het uit die Leviete dienaars
aangestel voor die ark van die HERE, en dit om die HERE, die God van
Israel, te roem en te loof en te prys:

<span id="an_16:5">16:5</span> Asaf, die hoof, en Sagaría, die tweede in
rang ná hom; Jeï-el en Semíramot en Jehíël en Mattítja en Elíab en
Benája en Obed-Edom en Jeï-el met harp-- en siterinstrumente, terwyl
Asaf met die simbale musiek gemaak het,

<span id="an_16:6">16:6</span> en Benája en Jahásiël, die priesters,
gedurigdeur met trompette voor die verbondsark van God.

<span id="an_16:7">16:7</span> Op dieselfde dag, toe vir die eerste
maal, het Dawid aan Asaf en sy broers opgedra om "loof die HERE" te
sing.

<span id="an_16:8">16:8</span> Loof die HERE, roep sy Naam aan, maak
onder die volke sy dade bekend!

<span id="an_16:9">16:9</span> Sing, psalmsing tot sy eer, spreek van al
sy wonders.

<span id="an_16:10">16:10</span> Beroem julle in sy heilige Naam; laat
die hart van die wat die HERE soek, bly wees.

<span id="an_16:11">16:11</span> Vra na die HERE en sy sterkte; soek sy
aangesig altyddeur.

<span id="an_16:12">16:12</span> Dink aan sy wonders wat Hy gedoen het,
aan sy wondertekens en die oordele van sy mond,

<span id="an_16:13">16:13</span> o nageslag van Israel, sy kneg, o
kinders van Jakob, sy uitverkorenes!

<span id="an_16:14">16:14</span> Hy, die HERE is onse God; oor die ganse
aarde is sy oordele.

<span id="an_16:15">16:15</span> Dink vir ewig aan sy verbond, aan die
woord wat Hy ingestel het vir duisend geslagte--

<span id="an_16:16">16:16</span> die verbond wat Hy met Abraham gesluit
het, en sy eed aan Isak;

<span id="an_16:17">16:17</span> wat Hy ook vir Jakob as insetting
bekragtig het, vir Israel as 'n ewige verbond,

<span id="an_16:18">16:18</span> met die woorde: Ek sal aan jou die land
Kanaän gee, julle afgemete erfdeel.

<span id="an_16:19">16:19</span> Toe julle min mense was, min en
vreemdelinge daarin,

<span id="an_16:20">16:20</span> en hulle getrek het van nasie tot
nasie, en van die een koninkryk na die ander volk,

<span id="an_16:21">16:21</span> het Hy niemand toegelaat om hulle te
verdruk nie; ook het Hy konings om hulle ontwil gestraf en gesê:

<span id="an_16:22">16:22</span> Raak my gesalfdes nie aan en doen my
profete geen kwaad nie.

<span id="an_16:23">16:23</span> Sing tot eer van die HERE, o ganse
aarde! Verkondig sy heil van dag tot dag.

<span id="an_16:24">16:24</span> Vertel onder die nasies sy eer, onder
al die volke sy wonders.

<span id="an_16:25">16:25</span> Want die HERE is groot en baie
lofwaardig, en Hy is gedug bo al die gode.

<span id="an_16:26">16:26</span> Want al die gode van die volke is
afgode, maar die HERE het die hemele gemaak.

<span id="an_16:27">16:27</span> Majesteit en heerlikheid is voor sy
aangesig, sterkte en blydskap is in sy woonplek.

<span id="an_16:28">16:28</span> Gee aan die HERE, o geslagte van die
volke, gee aan die HERE eer en sterkte.

<span id="an_16:29">16:29</span> Gee aan die HERE die eer van sy Naam,
bring offers en kom voor sy aangesig, aanbid die HERE in heilige gewaad.

<span id="an_16:30">16:30</span> Beef voor sy aangesig, o ganse aarde!
Ook staan die wêreld vas, sodat dit nie wankel nie.

<span id="an_16:31">16:31</span> Laat die hemele bly wees en die aarde
juig, en laat hulle onder die volke sê: Die HERE is Koning!

<span id="an_16:32">16:32</span> Laat die see en sy volheid bruis, laat
die veld juig en al wat daarin is.

<span id="an_16:33">16:33</span> Dan sal die bome van die bos jubel voor
die aangesig van die HERE; want Hy kom om die aarde te oordeel.

<span id="an_16:34">16:34</span> Loof die HERE, want Hy is goed, want sy
goedertierenheid is tot in ewigheid;

<span id="an_16:35">16:35</span> en sê: Verlos ons, God van ons heil, en
versamel ons en red ons van die nasies, dat ons u heilige Naam kan loof
en ons beroem in u lof!

<span id="an_16:36">16:36</span> Geloofd sy die HERE, die God van
Israel, van ewigheid tot ewigheid! En die hele volk het gesê: Amen! en:
Prys die HERE!

<span id="an_16:37">16:37</span> En hy het daar voor die verbondsark van
die HERE Asaf en sy broers laat staan om gedurigdeur te dien voor die
ark na die eis van elke dag;

<span id="an_16:38">16:38</span> en ook Obed-Edom met hulle broers, agt
en sestig, en Obed-Edom, die seun van Jedútun, en Hosa as poortwagters;

<span id="an_16:39">16:39</span> maar Sadok, die priester, met sy
broers, die priesters, voor die tabernakel van die HERE, op die hoogte
wat in Gíbeon is,

<span id="an_16:40">16:40</span> om gedurigdeur smôrens en saans op die
brandofferaltaar brandoffers aan die HERE te bring, en dit volgens alles
wat geskrywe is in die wet van die HERE wat Hy Israel beveel het;

<span id="an_16:41">16:41</span> en saam met hulle Heman en Jedútun en
die ander uitgesoektes wat met hulle name aangewys was om die HERE te
loof dat sy goedertierenheid tot in ewigheid is;

<span id="an_16:42">16:42</span> en by hulle, Heman en Jedútun, was
trompette en simbale vir die musikante en instrumente vir die liedere
tot eer van God; maar die seuns van Jedútun was by die poort.

<span id="an_16:43">16:43</span> En toe die hele volk elkeen na sy huis
gegaan het, het Dawid omgedraai om sy huisgesin te seën.

<span id="an_17:1">17:1</span> En toe Dawid in sy huis gewoon het, sê
Dawid aan die profeet Natan: Kyk, ék woon in 'n huis van sederhout, maar
die verbondsark van die HERE onder tentdoeke.

<span id="an_17:2">17:2</span> Toe sê Natan vir Dawid: Doen alles wat in
u hart is, want God is met u.

<span id="an_17:3">17:3</span> Maar in dieselfde nag kom die woord van
God tot Natan en sê:

<span id="an_17:4">17:4</span> Gaan sê vir Dawid, my kneg: So spreek die
HERE: Jy mag nie vir My die huis bou om in te woon nie.

<span id="an_17:5">17:5</span> Ek het tog in geen huis gewoon van die
dag af dat Ek Israel laat optrek het tot vandag toe nie, maar Ek het
gekom van tent tot tent, en van tabernakel tot tabernakel.

<span id="an_17:6">17:6</span> Oral waar Ek rondgetrek het onder die
hele Israel, het Ek ooit 'n woord gespreek met een van die Rigters van
Israel wat Ek aangestel het om my volk op te pas, en gesê: Waarom bou
julle nie vir My 'n huis van sederhout nie?

<span id="an_17:7">17:7</span> So moet jy dan nou aan my kneg Dawid sê:
So spreek die HERE van die leërskare: Ek self het jou geneem uit die
weiveld, agter die skape weg, om 'n vors te wees oor my volk Israel.

<span id="an_17:8">17:8</span> En Ek was met jou oral waar jy gegaan
het, en het al jou vyande uitgeroei voor jou uit; en Ek sal vir jou 'n
naam maak soos die naam van die grotes wat op die aarde is;

<span id="an_17:9">17:9</span> en Ek sal vir my volk Israel 'n plek
bestel en hom plant, dat hy op sy eie plek kan woon en nie langer
verontrus word nie. En kwaaddoeners sal hom nie meer mishandel soos
vroeër nie,

<span id="an_17:10">17:10</span> naamlik van die dae af dat Ek Rigters
oor my volk Israel aangestel het; en Ek sal al jou vyande verneder.
Daarom gee ek jou te kenne dat die HERE vir jou 'n huis sal stig.

<span id="an_17:11">17:11</span> En as jou dae vol is om heen te gaan
saam met jou vaders, sal Ek jou nakomeling wat uit jou seuns sal wees,
laat optree en sy koningskap bevestig.

<span id="an_17:12">17:12</span> Hy sal vir My 'n huis bou, en Ek sal sy
troon bevestig tot in ewigheid.

<span id="an_17:13">17:13</span> Ék sal vir hom 'n vader wees, en hy sal
vir My 'n seun wees, en my goedertierenheid sal Ek van hom nie laat wyk
soos Ek dit onttrek het aan hom wat voor jou gewees het nie.

<span id="an_17:14">17:14</span> Maar Ek sal hom laat bestaan in my huis
en in my koninkryk tot in ewigheid, en sy troon sal vas staan tot in
ewigheid.

<span id="an_17:15">17:15</span> Volgens al hierdie woorde en volgens
hierdie hele gesig, so het Natan met Dawid gespreek.

<span id="an_17:16">17:16</span> Toe het koning Dawid heengegaan en voor
die aangesig van die HERE gebly en gesê: Wie is ek, HERE God, en wat is
my huis, dat U my tot hiertoe gebring het?

<span id="an_17:17">17:17</span> En dit was nog te gering in u oë, o
God, sodat U aangaande die huis van u kneg tot ver in die toekoms
gespreek en my vorentoe as 'n reeks van mense gesien het, HERE God!

<span id="an_17:18">17:18</span> Wat kan Dawid daar nog vir U byvoeg met
die oog op die eer wat u kneg aangedoen is; en U ken u kneg.

<span id="an_17:19">17:19</span> HERE, ter wille van u kneg en volgens u
hart het U hierdie hele groot saak gedoen om al hierdie groot dinge
bekend te maak.

<span id="an_17:20">17:20</span> HERE, daar is niemand soos U, en daar
is geen God behalwe U nie, volgens alles wat ons met ons ore gehoor het.

<span id="an_17:21">17:21</span> En wie is soos u volk Israel, 'n enige
nasie op die aarde, wat God vir Hom as 'n volk gaan verlos het, om vir U
'n naam te maak deur groot en vreeslike dinge, deur voor u volk uit, wat
U uit Egipte verlos het, nasies te verdrywe.

<span id="an_17:22">17:22</span> En U het u volk Israel vir U as 'n volk
tot in ewigheid gemaak; en U, HERE, U het vir hulle 'n God geword.

<span id="an_17:23">17:23</span> Laat dan nou, HERE, die woord wat U oor
u kneg en oor sy huis gespreek het, tot in ewigheid waar gemaak word, en
doen soos U gespreek het.

<span id="an_17:24">17:24</span> Ja, laat dit waar gemaak word en laat u
Naam groot word tot in ewigheid, deurdat hulle sê: Die HERE van die
leërskare, die God van Israel, is Israel se God, en die huis van u kneg
Dawid is bestendig voor u aangesig.

<span id="an_17:25">17:25</span> Want U, my God, het die oor van u kneg
geopen, dat U vir hom 'n huis sal stig; daarom het u kneg vrymoedigheid
gevind om voor u aangesig te bid.

<span id="an_17:26">17:26</span> En nou, HERE, U is God, en U het
hierdie goeie saak oor u kneg gespreek.

<span id="an_17:27">17:27</span> Dit het U dan nou behaag om die huis
van u kneg te seën om vir ewig voor u aangesig te wees; want U, HERE,
het geseën, en dit sal vir ewig geseënd wees.

<span id="an_18:1">18:1</span> En hierna het Dawid die Filistyne
verslaan en hulle onderwerp; en hy het Gat met sy onderhorige plekke uit
die hand van die Filistyne geneem.

<span id="an_18:2">18:2</span> Hy het ook die Moabiete verslaan, sodat
die Moabiete Dawid se belastingpligtige knegte geword het.

<span id="an_18:3">18:3</span> Dawid het ook Hadaréser, die koning van
Soba, na Hamat toe verslaan, toe hy getrek het om sy mag aan die
Eufraatrivier te bevestig.

<span id="an_18:4">18:4</span> En Dawid het van hom duisend strydwaens
en sewe duisend perderuiters en twintig duisend man voetgangers
afgeneem; en Dawid het al die trekperde se hakskeensenings afgesny, maar
honderd trekperde daarvan laat oorbly.

<span id="an_18:5">18:5</span> En die Arameërs van Damaskus het gekom om
Hadaréser, die koning van Soba, te help; maar Dawid het onder die
Arameërs twee en twintig duisend man verslaan.

<span id="an_18:6">18:6</span> En Dawid het wagposte in Aram-Damaskus
geplaas, sodat die Arameërs Dawid se belastingpligtige knegte was; en
die HERE het Dawid die oorwinning gegee oral waar hy getrek het.

<span id="an_18:7">18:7</span> En Dawid het die goue skilde geneem wat
die dienaars van Hadaréser gedra het, en dit na Jerusalem gebring.

<span id="an_18:8">18:8</span> En uit Tibhat en uit Kun, stede van
Hadaréser, het Dawid ontsaglik veel koper weggeneem; daarvan het Salomo
die kopersee en die pilare en die kopergereedskappe gemaak.

<span id="an_18:9">18:9</span> Toe Toü, die koning van Hamat, hoor dat
Dawid die hele leërmag van Hadaréser, die koning van Soba, verslaan het,

<span id="an_18:10">18:10</span> stuur hy sy seun Hadóram na koning
Dawid om hom na die welstand te vra en hom geluk te wens dat hy teen
Hadaréser geveg en hom verslaan het, want Hadaréser was 'n vyand van
Toü. Ook allerhande goue en silwer-- en kopervoorwerpe het hy
saamgebring.

<span id="an_18:11">18:11</span> Dit het koning Dawid ook aan die HERE
geheilig saam met die silwer en die goud wat hy van al die nasies geneem
het, van die Edomiete en van die Moabiete en van die kinders van Ammon
en van die Filistyne en van die Amalekiete.

<span id="an_18:12">18:12</span> Ook het Abísai, die seun van Serúja,
die Edomiete in die Soutdal verslaan, agttien duisend.

<span id="an_18:13">18:13</span> En hy het wagposte in Edom geplaas,
sodat al die Edomiete knegte van Dawid geword het; en die HERE het Dawid
die oorwinning gegee oral waar hy getrek het.

<span id="an_18:14">18:14</span> En Dawid het oor die hele Israel
geregeer en reg en geregtigheid aan sy hele volk gedoen.

<span id="an_18:15">18:15</span> En Joab, die seun van Serúja, was oor
die leër; en Jósafat, die seun van Ahílud, was kanselier.

<span id="an_18:16">18:16</span> En Sadok, die seun van Ahítub, en
Ahiméleg, die seun van Abjatar, was priesters, en Sausa was skrywer.

<span id="an_18:17">18:17</span> En Benája, die seun van Jójada, was oor
die Kreti en die Pleti, en die oudste seuns van Dawid was in diens van
die koning.

<span id="an_19:1">19:1</span> Daarna het Nahas, die koning van die
kinders van Ammon, gesterwe, en sy seun het in sy plek koning geword.

<span id="an_19:2">19:2</span> Toe sê Dawid: Ek wil guns bewys aan
Hanun, die seun van Nahas, want sy vader het aan my guns bewys. Daarom
het Dawid boodskappers gestuur om hom te troos oor sy vader. Toe dan die
dienaars van Dawid in die land van die kinders van Ammon by Hanun aankom
om hom te troos,

<span id="an_19:3">19:3</span> het die vorste van die kinders van Ammon
vir Hanun gesê: Eer Dawid u vader in u oë, omdat hy vir u troosters
gestuur het? Het sy dienaars nie na u gekom om die land te deursoek en
dit om te keer en te verken nie?

<span id="an_19:4">19:4</span> Daarop neem Hanun die dienaars van Dawid
en skeer hulle en sny hulle klere in die helfte af tot by die sitplek,
en hy het hulle laat gaan.

<span id="an_19:5">19:5</span> En toe hulle heengegaan het en van Dawid
aangaande die manne berig gebring is, stuur hy bodes om hulle te
ontmoet, want die manne was baie skaam; en die koning het gesê: Bly in
Jérigo totdat julle baard weer gegroei het; kom dan terug.

<span id="an_19:6">19:6</span> Toe die kinders van Ammon sien dat hulle
hul by Dawid gehaat gemaak het, het Hanun en die kinders van Ammon
duisend talente silwer gestuur om vir hulle strydwaens en perderuiters
uit Mesopotámië en uit Aram-Máäga en uit Soba te huur.

<span id="an_19:7">19:7</span> En hulle het vir hulle twee en dertig
duisend waens gehuur, en die koning van Máäga met sy manskappe; en hulle
het gekom en voor Medéba laer opgeslaan; ook die kinders van Ammon het
saamgekom uit hulle stede om oorlog te voer.

<span id="an_19:8">19:8</span> En Dawid het dit gehoor en Joab met die
hele leër, die helde, gestuur.

<span id="an_19:9">19:9</span> En die kinders van Ammon het uitgetrek en
hulle in slagorde opgestel by die ingang van die stad, terwyl die
konings wat gekom het, afsonderlik in die veld was.

<span id="an_19:10">19:10</span> Toe Joab sien dat 'n aanval van voor
sowel as van agter hom bedreig, het hy uit al die uitgesoektes in Israel
uitgekies en hulle teenoor die Arameërs opgestel.

<span id="an_19:11">19:11</span> Maar die orige manskappe het hy onder
bevel van sy broer Abísai gegee, en hulle het hul teenoor die kinders
van Ammon opgestel.

<span id="an_19:12">19:12</span> En hy het gesê: As die Arameërs vir my
te sterk word, dan moet jy my te hulp kom, en as die kinders van Ammon
vir jou te sterk word, sal ek jou te hulp kom.

<span id="an_19:13">19:13</span> Wees sterk en laat ons saam moedig wees
vir ons volk en vir die stede van onse God. Mag die HERE dan doen wat
goed is in sy oë!

<span id="an_19:14">19:14</span> Daarop het Joab en die manskappe wat by
hom was, nader gekom vir die geveg voor die Arameërs, en hulle het vir
hom gevlug.

<span id="an_19:15">19:15</span> Toe die kinders van Ammon sien dat die
Arameërs vlug, het hulle ook vir sy broer Abísai gevlug en die stad
ingegaan. En Joab het in Jerusalem aangekom.

<span id="an_19:16">19:16</span> Toe die Arameërs dan sien dat hulle
voor Israel verslaan was, het hulle boodskappers gestuur en die Arameërs
laat uittrek wat oorkant die Eufraat was, met Sofag, die leërowerste van
Hadaréser, op hulle voorpunt.

<span id="an_19:17">19:17</span> Intussen het Dawid daarvan berig
ontvang en die hele Israel versamel en deur die Jordaan getrek. Toe hy
by hulle aangekom het, het hy hom teen hulle opgestel; en nadat Dawid
hom teenoor die Arameërs opgestel het, het hulle teen hom geveg.

<span id="an_19:18">19:18</span> Maar die Arameërs het vir Israel
gevlug, en Dawid het van die Arameërs sewe duisend trekperde en veertig
duisend man voetgangers gedood; ook Sofag, die leërowerste, het hy
gedood.

<span id="an_19:19">19:19</span> En toe die dienaars van Hadaréser sien
dat hulle voor Israel verslaan was, het hulle met Dawid vrede gesluit en
hom gedien; en die Arameërs wou die kinders van Ammon nie verder help
nie.

<span id="an_20:1">20:1</span> En ná verloop van 'n jaar, teen die tyd
dat die konings uittrek, het Joab die leërmag aangevoer en die land van
die kinders van Ammon verwoes; hy het ook gekom en Rabba beleër, terwyl
Dawid in Jerusalem gebly het. En Joab het Rabba verslaan en dit
afgebreek.

<span id="an_20:2">20:2</span> En Dawid het die kroon van Milkom van sy
hoof afgeneem en bevind dat die gewig daarvan 'n talent goud was; en
daarin was 'n kosbare steen, en dit het op die hoof van Dawid gekom; en
hy het 'n baie groot buit van die stad uitgebring.

<span id="an_20:3">20:3</span> Hy het ook die bevolking wat daarin was,
uitgebring en hulle met die saag laat saag, en met ysterpenne en met
byle laat werk; en so het Dawid gedoen met al die stede van die kinders
van Ammon. Toe het Dawid met al die manskappe na Jerusalem teruggegaan.

<span id="an_20:4">20:4</span> En daarna het daar by Geser oorlog
ontstaan met die Filistyne; toe het Síbbegai, die Husatiet, Síppai, uit
die kinders van die Refaïte verslaan, sodat hulle onderworpe geraak het.

<span id="an_20:5">20:5</span> En daar was weer oorlog met die
Filistyne; en Élhanan, die seun van Jaïr, het Lagmi, die broer van
Goliat, die Gittiet, wie se spiessteel soos 'n wewersbalk was, verslaan.

<span id="an_20:6">20:6</span> En daar was weer oorlog by Gat, en daar
was 'n baie lang man met ses vingers aan elke hand en voet, vier en
twintig; en hy was ook 'n afstammeling van die Refaïete.

<span id="an_20:7">20:7</span> En hy het Israel uitgedaag, maar Jónatan,
die seun van Símea, die broer van Dawid, het hom verslaan.

<span id="an_20:8">20:8</span> Hulle was afstammelinge van die Refaïete
in Gat, en hulle het geval deur die hand van Dawid en deur die hand van
sy dienaars.

<span id="an_21:1">21:1</span> Toe het Satan teen Israel opgetree en
Dawid aangehits om Israel te tel.

<span id="an_21:2">21:2</span> En Dawid het aan Joab en die owerstes van
die volk gesê: Gaan tel Israelvan Berséba tot Dan, en bring vir my
berig, dat ek hulle getal kan weet.

<span id="an_21:3">21:3</span> En Joab sê: Mag die HERE by sy volk
honderd maal meer byvoeg as wat hulle is; hulle is tog almal, my heer
koning, my heer se dienaars. Waarom verlang my heer dit? Waarom moet
Israel skuldig word?

<span id="an_21:4">21:4</span> Maar die woord van die koning het die
oorhand gehad oor Joab, en Joab het uitgetrek en die hele Israel
deurgetrek en in Jerusalem aangekom.

<span id="an_21:5">21:5</span> En Joab het die getal van die
volkstelling aan Dawid gegee; en die hele Israel was elf honderd duisend
man wat die swaard uittrek, en Juda vier honderd en sewentig duisend man
wat die swaard uittrek.

<span id="an_21:6">21:6</span> Maar Levi en Benjamin het hy nie onder
hulle getel nie, want die woord van die koning was vir Joab 'n gruwel.

<span id="an_21:7">21:7</span> En hierdie saak was verkeerd in die oë
van God; daarom het Hy Israel swaar getref.

<span id="an_21:8">21:8</span> Toe sê Dawid tot God: Ek het swaar
gesondig, dat ek hierdie ding gedoen het; maar vergeef tog nou die skuld
van u kneg, want ek het my baie besondig.

<span id="an_21:9">21:9</span> En die HERE het met Gad, die siener van
Dawid, gespreek en gesê:

<span id="an_21:10">21:10</span> Gaan heen en spreek met Dawid en sê: So
spreek die HERE: Drie dinge lê Ek jou voor; kies vir jou een daaruit,
dat Ek dit aan jou kan doen.

<span id="an_21:11">21:11</span> Toe kom Gad by Dawid en sê vir hom: So
spreek die HERE: Kies vir jou

<span id="an_21:12">21:12</span> óf drie jaar lank hongersnood, óf om
drie maande lank om te kom vanweë jou teëstanders deurdat die swaard van
jou vyande jou inhaal, óf drie dae lank die swaard van die HERE, naamlik
pes in die land deurdat die engel van die HERE verderf aanrig in die
hele grondgebied van Israel; oorweeg dan nou watter antwoord ek my
Sender moet bring.

<span id="an_21:13">21:13</span> Daarop sê Dawid vir Gad: Ek is baie
benoud; laat my tog in die hand van die HERE val, want sy barmhartighede
is baie groot, maar laat my in die hand van mense nie val nie.

<span id="an_21:14">21:14</span> En die HERE het 'n pes onder Israel
beskik, en van Israel het daar sewentig duisend man geval.

<span id="an_21:15">21:15</span> En God het 'n engel na Jerusalem
gestuur om dit te verwoes; en terwyl hy dit verwoes, het die HERE dit
gesien, en dit het Hom berou oor die onheil, en Hy het aan die engel wat
die verwoesting moes aanrig, gesê: Genoeg, trek nou jou hand terug! En
die engel van die HERE het by die dorsvloer van Ornan, die Jebusiet,
gestaan.

<span id="an_21:16">21:16</span> Toe Dawid sy oë opslaan, sien hy die
engel van die HERE staan tussen die aarde en die hemel met sy ontblote
swaard in sy hand oor Jerusalem uitgestrek. Daarop val Dawid en die
oudstes, met rouklere bedek, op hulle aangesig.

<span id="an_21:17">21:17</span> En Dawid sê tot God: Is dit nie ék wat
beveel het om die volk te tel nie? Ja, dit is ek wat gesondig en baie
verkeerd gehandel het; maar hierdie skape, wat het hulle gedoen? HERE,
my God, laat u hand tog teen my en my familie wees, maar nie as 'n plaag
teen u volk nie.

<span id="an_21:18">21:18</span> Daarop gee die engel van die HERE bevel
aan Gad om aan Dawid te sê dat Dawid moet opgaan om vir die HERE 'n
altaar op te rig op die dorsvloer van Ornan, die Jebusiet.

<span id="an_21:19">21:19</span> En Dawid het opgegaan volgens die woord
van Gad wat hy in die Naam van die HERE gespreek het.

<span id="an_21:20">21:20</span> Toe Ornan hom omdraai, sien hy die
engel; en sy vier seuns wat by hom was, het hulle weggesteek; Ornan het
naamlik koring gedors.

<span id="an_21:21">21:21</span> Toe Dawid by Ornan kom, het Ornan
opgekyk en Dawid gesien, en hy het van die dorsvloer uitgegaan en hom
voor Dawid met sy aangesig na die aarde gebuig.

<span id="an_21:22">21:22</span> Daarop sê Dawid vir Ornan: Gee aan my
die plek van die dorsvloer, dat ek daarop vir die HERE 'n altaar kan
bou; gee dit aan my vir die volle geld, sodat die plaag van die volk
afgewend kan word.

<span id="an_21:23">21:23</span> Maar Ornan sê vir Dawid: Neem dit vir
u, en laat my heer die koning doen wat goed is in sy oë; kyk, ek gee die
beeste as brandoffers en die sleë as hout en die koring as 'n spysoffer;
ek gee dit alles.

<span id="an_21:24">21:24</span> Maar koning Dawid het vir Ornan gesê:
Nee, maar ek wil dit verseker koop vir die volle geld; want ek wil nie
wat aan jou behoort, vir die HERE neem, dat ek verniet 'n brandoffer sou
bring nie.

<span id="an_21:25">21:25</span> En Dawid het vir die plek ses honderd
sikkels goud in gewig aan Ornan gegee.

<span id="an_21:26">21:26</span> En Dawid het daar vir die HERE 'n
altaar gebou en brandoffers en dankoffers gebring. Onderwyl hy die HERE
aanroep, het Hy hom met vuur uit die hemel op die brandofferaltaar
geantwoord.

<span id="an_21:27">21:27</span> En die HERE het die engel beveel om sy
swaard weer in die skede te steek.

<span id="an_21:28">21:28</span> In dié tyd, toe Dawid sien dat die HERE
hom geantwoord het op die dorsvloer van Ornan, die Jebusiet, het hy daar
geoffer;

<span id="an_21:29">21:29</span> want die tabernakel van die HERE wat
Moses in die woestyn gemaak het, en die brandofferaltaar was in dié tyd
op die hoogte in Gíbeon.

<span id="an_21:30">21:30</span> En Dawid het nie daarvoor durf verskyn
om God te soek nie, want hy was verskrik vanweë die swaard van die engel
van die HERE.

<span id="an_22:1">22:1</span> En Dawid het gesê: Dit is die huis van
die HERE God, en dit is die brandofferaltaar vir Israel.

<span id="an_22:2">22:2</span> En Dawid het bevel gegee om die
vreemdelinge wat in die land van Israel was, te versamel, en hy het
klipkappers aangestel om gekapte klippe reg te slaan om die huis van God
te bou.

<span id="an_22:3">22:3</span> En Dawid het yster in groot hoeveelheid
byeengebring as spykers vir die poortdeure en as kramme, en koper in
menigte, onweegbaar;

<span id="an_22:4">22:4</span> verder sederblokke, ontelbaar; want die
Sidoniërs en die Tiriërs het vir Dawid sederblokke in menigte gebring.

<span id="an_22:5">22:5</span> Want Dawid het gesê: My seun Salomo is
jonk en teer, en die huis wat vir die HERE gebou moet word, moet
buitengewoon groot wees, tot 'n roem en 'n sieraad van al die lande;
laat my dan vir hom die bou voorberei. Daarom het Dawid voor sy dood
groot toebereidsels gemaak.

<span id="an_22:6">22:6</span> Daarop het hy sy seun Salomo geroep en
hom bevel gegee om 'n huis vir die HERE, die God van Israel, te bou.

<span id="an_22:7">22:7</span> En Dawid het aan Salomo gesê: My seun, ek
self het my voorgeneem om 'n huis te bou vir die Naam van die HERE my
God.

<span id="an_22:8">22:8</span> Maar die woord van die HERE het tot my
gekom en gesê: Jy het bloed in menigte vergiet en groot oorloë gevoer:
jy mag nie vir my Naam 'n huis bou nie, omdat jy baie bloed op die aarde
voor my aangesig vergiet het.

<span id="an_22:9">22:9</span> Kyk, 'n seun sal vir jou gebore word; hy
sal 'n man van rus wees, en Ek sal hom rus verskaf van al sy vyande
rondom; want Salomo sal sy naam wees, en vrede en rus sal Ek oor Israel
in sy dae gee.

<span id="an_22:10">22:10</span> Hy sal vir my Naam 'n huis bou, en hy
sal vir My 'n seun wees, en Ek vir hom 'n Vader; en Ek sal die troon van
sy koningskap oor Israel bevestig tot in ewigheid.

<span id="an_22:11">22:11</span> Nou, my seun, mag die HERE met jou
wees, dat jy voorspoedig kan wees om die huis van die HERE jou God te
bou soos Hy oor jou gespreek het.

<span id="an_22:12">22:12</span> Mag die HERE jou net insig en verstand
gee en jou aanstel oor Israel; en dit om die wet van die HERE jou God te
onderhou.

<span id="an_22:13">22:13</span> Dan sal jy voorspoedig wees as jy
sorgvuldig die insettinge en verordeninge onderhou wat die HERE aan
Moses oor Israel beveel het; wees sterk en vol moed, wees nie bevrees en
wees nie verskrik nie.

<span id="an_22:14">22:14</span> En kyk, deur my moeitevolle arbeid het
ek vir die huis van die HERE honderd duisend talente goud en 'n miljoen
talente silwer gereed gelê, en die koper en die yster is onweegbaar;
want dit is daar in groot hoeveelheid; en hout en klippe het ek in
gereedheid gebring; en jy kan daar nog meer byvoeg.

<span id="an_22:15">22:15</span> Verder is daar by jou werksmense in
menigte: klipkappers en ambagsmanne in klip en hout, en allerhande
kunstenaars in allerhande werk.

<span id="an_22:16">22:16</span> Wat die goud, die silwer en die koper
en die yster betref, dit is ontelbaar. Maak jou klaar en gaan aan die
werk, en mag die HERE met jou wees!

<span id="an_22:17">22:17</span> En Dawid het al die vorste van Israel
bevel gegee om sy seun Salomo te help, en gesê:

<span id="an_22:18">22:18</span> Was die HERE julle God nie met julle en
het Hy julle nie rondom rus gegee nie? Ja, Hy het die inwoners van die
land in my hand gegee, en die land is voor die aangesig van die HERE en
voor sy volk onderwerp.

<span id="an_22:19">22:19</span> Rig nou julle hart en julle siel daarop
om die HERE julle God te soek, en maak julle gereed en bou die heiligdom
van die HERE God, dat julle die verbondsark van die HERE en die heilige
voorwerpe van God kan bring in die huis wat vir die Naam van die HERE
gebou sal word.

<span id="an_23:1">23:1</span> Toe Dawid oud en afgeleef was, het hy sy
seun Salomo koning oor Israel gemaak.

<span id="an_23:2">23:2</span> En hy het al die vorste van Israel en die
priesters en die Leviete bymekaar laat kom.

<span id="an_23:3">23:3</span> En die Leviete is getel, van dertig jaar
oud en daarbo, en hulle getal was, hoof vir hoof, agt en dertig duisend
man.

<span id="an_23:4">23:4</span> Van hulle moet vier en twintig duisend
toesig hou oor die werk in die huis van die HERE en ses duisend
opsigters en regters wees;

<span id="an_23:5">23:5</span> en vier duisend poortwagters en vier
duisend lofsangers tot eer van die HERE met die instrumente wat ek, het
Dawid gesê, gemaak het om lof te sing.

<span id="an_23:6">23:6</span> En Dawid het hulle verdeel in afdelings
volgens die seuns van Levi: Gerson, Kehat en Merári.

<span id="an_23:7">23:7</span> Van die Gersoniete: Láedan en Símeï.

<span id="an_23:8">23:8</span> Die seuns van Láedan was: die hoof Jehíël
en Setam en Joël, drie;

<span id="an_23:9">23:9</span> die seuns van Símeï was: Selómit en
Hasíël en Haran, drie; dit was die familiehoofde van Láedan.

<span id="an_23:10">23:10</span> En die seuns van Símeï was: Jahat, Sina
en Jehus en Bería; dit was die vier seuns van Símeï.

<span id="an_23:11">23:11</span> En Jahat was die hoof, en Sisa die
tweede; maar Jehus en Bería het nie baie kinders gehad nie, sodat hulle
saam 'n familie, een klas gevorm het.

<span id="an_23:12">23:12</span> Die seuns van Kehat was: Amram, Jishar,
Hebron en Ussiël, vier.

<span id="an_23:13">23:13</span> Die seuns van Amram was Aäron en Moses.
En Aäron is afgesonder om die hoogheilige dinge te heilig, hy en sy
seuns, tot in ewigheid, om offerrook te laat opgaan voor die aangesig
van die HERE, om Hom te dien en om in sy Naam tot in ewigheid te seën.

<span id="an_23:14">23:14</span> En wat Moses, die man van God, betref,
sy seuns is by die stam van Levi gereken.

<span id="an_23:15">23:15</span> Die seuns van Moses was Gersom en
Eliëser;

<span id="an_23:16">23:16</span> die seuns van Gersom: Sébuel, die hoof.

<span id="an_23:17">23:17</span> En die seuns van Eliëser was Rehábja,
die hoof; en Eliëser het nie ander seuns gehad nie, maar die seuns van
Rehábja het buitengewoon vermeerder;

<span id="an_23:18">23:18</span> die seuns van Jishar: Selómit, die
hoof;

<span id="an_23:19">23:19</span> die seuns van Hebron: Jería, die hoof,
Amárja, die tweede, Jahásiël, die derde, en Jekámeam, die vierde;

<span id="an_23:20">23:20</span> die seuns van Ussiël: Miga, die hoof,
en Jissía, die tweede;

<span id="an_23:21">23:21</span> die seuns van Merári: Magli en Musi;
die seuns van Magli: Eleásar en Kis.

<span id="an_23:22">23:22</span> En Eleásar het gesterwe en geen seuns
gehad nie, net dogters; en die seuns van Kis, hulle verwante, het hulle
geneem.

<span id="an_23:23">23:23</span> Die seuns van Musi was Magli en Eder en
Jéremot, drie.

<span id="an_23:24">23:24</span> Dit was die seuns van Levi volgens
hulle families, die familiehoofde, soos hulle getel is volgens die getal
name, hoof vir hoof, wat die dienswerk in die huis van die HERE gedoen
het, van twintig jaar oud en daarbo.

<span id="an_23:25">23:25</span> Want Dawid het gesê: Die HERE, die God
van Israel, het aan sy volk rus gegee, en Hy woon in Jerusalem tot in
ewigheid;

<span id="an_23:26">23:26</span> so hoef die Leviete dan ook nie meer
die tabernakel en al sy voorwerpe vir sy diens te dra nie.

<span id="an_23:27">23:27</span> Want volgens die laaste woorde van
Dawid was dit die telling van die kinders van Levi: van twintig jaar oud
en daarbo.)

<span id="an_23:28">23:28</span> Maar hulle plek was langs die seuns van
Aäron vir die diens in die huis van die HERE, as opsigters oor die
voorhowe en oor die kamers en oor die reiniging van al die heilige dinge
en oor die dienswerk in die huis van God;

<span id="an_23:29">23:29</span> en vir die toonbrode en vir die fynmeel
van die spysoffer en vir die ongesuurde platkoeke en vir die bakplaat en
vir die deurmekaargeroerde spysoffer en vir al die inhoudsmate en
lengtemate;

<span id="an_23:30">23:30</span> en om môre vir môre te staan om die
HERE te loof en te prys, en net so saans;

<span id="an_23:31">23:31</span> en vir al die offerwerk van die
brandoffers aan die HERE op die sabbatte, op die nuwemane en op die
feestye, in getal volgens die verordeninge daarvoor, gedurigdeur voor
die aangesig van die HERE.

<span id="an_23:32">23:32</span> So moes hulle dan die diens waarneem
van die tent van samekoms en die diens van die heiligdom en die diens
tot hulp van die seuns van Aäron, hulle broers, vir die dienswerk in die
huis van die HERE.

<span id="an_24:1">24:1</span> Ook die seuns van Aäron het hulle
afdelings gehad. Die seuns van Aäron was Nadab en Abíhu, Eleásar en
Itamar.

<span id="an_24:2">24:2</span> Maar Nadab en Abíhu het in
teenwoordigheid van hulle vader gesterwe, en hulle het geen seuns gehad
nie, sodat Eleásar en Itamar die priesteramp bedien het.

<span id="an_24:3">24:3</span> En Dawid saam met Sadok, uit die seuns
van Eleásar, en Ahiméleg, uit die seuns van Itamar, het hulle volgens
hulle amp in hul diens ingedeel.

<span id="an_24:4">24:4</span> Maar toe dit blyk dat die seuns van
Eleásar talryker was aan gesinshoofde as die seuns van Itamar, het hulle
dié so ingedeel: vir die seuns van Eleásar sestien familiehoofde en vir
die seuns van Itamar volgens hulle families agt.

<span id="an_24:5">24:5</span> En hulle het hul deur die lot verdeel,
die een sowel as die ander; want daar was heilige vorste en vorste van
God uit die seuns van Eleásar en onder die seuns van Itamar.

<span id="an_24:6">24:6</span> En Semája, die seun van Netáneël, die
skrywer, uit die Leviete, het hulle opgeskrywe in teenwoordigheid van
die koning en die vorste en die priester Sadok en Ahiméleg, die seun van
Abjatar, en die familiehoofde van die priesters en van die Leviete; een
familie is uitgeloot vir Eleásar, en telkens weer vir Itamar.

<span id="an_24:7">24:7</span> En die eerste lot het uitgekom vir
Jójarib, die tweede vir Jedája,

<span id="an_24:8">24:8</span> die derde vir Harim, die vierde vir
Seórim,

<span id="an_24:9">24:9</span> die vyfde vir Malkía, die sesde vir
Mijámin,

<span id="an_24:10">24:10</span> die sewende vir Hakkos, die agtste vir
Abía,

<span id="an_24:11">24:11</span> die negende vir Jésua, die tiende vir
Segánja,

<span id="an_24:12">24:12</span> die elfde vir Éljasib, die twaalfde vir
Jakim,

<span id="an_24:13">24:13</span> die dertiende vir Huppa, die veertiende
vir Jesébeab,

<span id="an_24:14">24:14</span> die vyftiende vir Bilga, die sestiende
vir Immer,

<span id="an_24:15">24:15</span> die sewentiende vir Hesir, die
agttiende vir Happísses,

<span id="an_24:16">24:16</span> die negentiende vir Petágja, die
twintigste vir Eségiël,

<span id="an_24:17">24:17</span> die een en twintigste vir Jagin, die
twee en twintigste vir Gamul,

<span id="an_24:18">24:18</span> die drie en twintigste vir Delája, die
vier en twintigste vir Maäsja.

<span id="an_24:19">24:19</span> Dit was hulle ampsorde vir hul diens,
om in die huis van die HERE te gaan volgens die verordening deur hul
vader Aäron aan hulle, soos die HERE, die God van Israel, hom beveel
het.

<span id="an_24:20">24:20</span> Wat die orige seuns van Levi betref,
van die seuns van Amram: Súbael; van die seuns van Súbael: Jégdeja.

<span id="an_24:21">24:21</span> Wat Rehábja betref, van die seuns van
Rehábja: Jissía, die hoof.

<span id="an_24:22">24:22</span> Van die Jishariete: Selómot; van die
seuns van Selómot: Jahat.

<span id="an_24:23">24:23</span> En die seuns van Hebron: Jería, die
eerste; Amárja, die tweede; Jahásiël, die derde; Jekámeam, die vierde.

<span id="an_24:24">24:24</span> Die seuns van Ussiël: Miga; van die
seuns van Miga: Samir.

<span id="an_24:25">24:25</span> Die broer van Miga was Jissía; van die
seuns van Jissía: Sagaría.

<span id="an_24:26">24:26</span> Die seuns van Merári was Magli en Musi;
die seuns van sy seun Jaäsía.

<span id="an_24:27">24:27</span> Die seuns van Merári deur sy seun
Jaäsía was Soham en Sakkur en Hibri.

<span id="an_24:28">24:28</span> Van Magli: Eleásar; dié het geen seuns
gehad nie.

<span id="an_24:29">24:29</span> Wat Kis betref, die seuns van Kis was
Jerágmeël.

<span id="an_24:30">24:30</span> En die seuns van Musi was Magli en Eder
en Jérimot. Dit was die seuns van die Leviete volgens hulle families.

<span id="an_24:31">24:31</span> En hulle het ook die lot gewerp net
soos hulle broers, die seuns van Aäron, in teenwoordigheid van koning
Dawid en Sadok en Ahiméleg en die familiehoofde van die priesters en van
die Leviete: die familiehoof net soos sy jonger broer.

<span id="an_25:1">25:1</span> En Dawid en die leërowerstes het vir die
diens die seuns van Asaf en Heman en Jedútun afgesonder, wat op siters
en op harpe en op simbale besield gespeel het, en die getal van hulle
wat die werk volgens hulle diens gedoen het, was--

<span id="an_25:2">25:2</span> van die seuns van Asaf: Sakkur en Josef
en Netánja en Asaréla, die seuns van Asaf; onder leiding van Asaf wat
volgens aanwysing van die koning besield gespeel het.

<span id="an_25:3">25:3</span> Van Jedútun, die seuns van Jedútun was
Gedálja en Seri en Jesaja, Hasábja, Símeï en Mattítja, ses, onder
leiding van hulle vader Jedútun wat op die siter besield gespeel het by
die loof en prys van die HERE;

<span id="an_25:4">25:4</span> van Heman, die seuns van Heman was
Bukkía, Mattánja, Ussiël, Sébuel en Jérimot, Hanánja, Hanáni, Eliáta,
Giddálti en Romámti-Eser, Josbekása, Mallóti, Hotir, Mahásiot.

<span id="an_25:5">25:5</span> Hulle almal was seuns van Heman, die
siener van die koning in die woorde van God. Om hom te versterk, het God
aan Heman veertien seuns en drie dogters gegee.

<span id="an_25:6">25:6</span> Hulle almal was onder leiding van hulle
vader by die gesang in die huis van die HERE, met simbale, harpe en
siters, vir die diens in die huis van God volgens aanwysing van die
koning: Asaf en Jedútun en Heman.

<span id="an_25:7">25:7</span> En hulle getal saam met hulle broers wat
geoefend was in die gesang tot eer van die HERE, almal meesters, was
twee honderd agt en tagtig.

<span id="an_25:8">25:8</span> En hulle het die lot gewerp vir die
reëling van die diens, die kleinste net soos die grootste, die meester
saam met die leerling.

<span id="an_25:9">25:9</span> En die eerste lot het uitgekom vir Asaf,
naamlik vir Josef; die tweede vir Gedálja; hy en sy broers en sy seuns
was twaalf;

<span id="an_25:10">25:10</span> die derde vir Sakkur; sy seuns en sy
broers, twaalf;

<span id="an_25:11">25:11</span> die vierde vir Jisri; sy seuns en sy
broers, twaalf;

<span id="an_25:12">25:12</span> die vyfde vir Netánja; sy seuns en sy
broers, twaalf;

<span id="an_25:13">25:13</span> die sesde vir Bukkía; sy seuns en sy
broers, twaalf;

<span id="an_25:14">25:14</span> die sewende vir Jesaréla; sy seuns en
sy broers, twaalf;

<span id="an_25:15">25:15</span> die agtste vir Jesaja; sy seuns en sy
broers, twaalf;

<span id="an_25:16">25:16</span> die negende vir Mattánja; sy seuns en
sy broers, twaalf;

<span id="an_25:17">25:17</span> die tiende vir Símeï; sy seuns en sy
broers, twaalf;

<span id="an_25:18">25:18</span> die elfde vir Asáreël; sy seuns en sy
broers, twaalf;

<span id="an_25:19">25:19</span> die twaalfde vir Hasábja; sy seuns en
sy broers, twaalf;

<span id="an_25:20">25:20</span> die dertiende vir Súbael; sy seuns en
sy broers, twaalf;

<span id="an_25:21">25:21</span> die veertiende vir Mattítja; sy seuns
en sy broers, twaalf;

<span id="an_25:22">25:22</span> die vyftiende vir Jéremot; sy seuns en
sy broers, twaalf;

<span id="an_25:23">25:23</span> die sestiende vir Hanánja; sy seuns en
sy broers, twaalf;

<span id="an_25:24">25:24</span> die sewentiende vir Josbekása; sy seuns
en sy broers, twaalf;

<span id="an_25:25">25:25</span> die agttiende vir Hanáni; sy seuns en
sy broers, twaalf;

<span id="an_25:26">25:26</span> die negentiende vir Mallóti; sy seuns
en sy broers, twaalf;

<span id="an_25:27">25:27</span> die twintigste vir Eliáta; sy seuns en
sy broers, twaalf;

<span id="an_25:28">25:28</span> die een en twintigste vir Hotir; sy
seuns en sy broers, twaalf;

<span id="an_25:29">25:29</span> die twee en twintigste vir Giddálti; sy
seuns en sy broers, twaalf;

<span id="an_25:30">25:30</span> die drie en twintigste vir Mahásiot; sy
seuns en sy broers, twaalf;

<span id="an_25:31">25:31</span> die vier en twintigste vir
Romámti-Eser; sy seuns en sy broers, twaalf.

<span id="an_26:1">26:1</span> Wat die afdelings van die poortwagters
betref, by die Koragiete het behoort Meselémja, die seun van Kore, van
die seuns van Ébjasaf.

<span id="an_26:2">26:2</span> En Meselémja het seuns gehad: Sagaría,
die eersgeborene, Jedíael, die tweede, Sebádja, die derde, Játniël, die
vierde,

<span id="an_26:3">26:3</span> Elam, die vyfde, Jóhanan, die sesde,
Eljehóënai, die sewende.

<span id="an_26:4">26:4</span> Obed-Edom het ook seuns gehad: Semája was
die eersgeborene, Jósabad die tweede, Joag die derde en Sagar die vierde
en Netáneël die vyfde,

<span id="an_26:5">26:5</span> Ammiël die sesde, Issaskar die sewende,
Peülletai die agtste; want God het hom geseën.

<span id="an_26:6">26:6</span> Ook vir sy seun Semája is seuns gebore
wat in hulle familie geheers het, want hulle was dapper helde.

<span id="an_26:7">26:7</span> Die seuns van Semája was Otni en Réfael
en Obed, Élsabad; sy broers, flukse manne: Elíhu en Semágja.

<span id="an_26:8">26:8</span> Hulle almal was uit die seuns van
Obed-Edom, hulle en hul seuns en hul broers, flukse manne, bekwaam vir
die diens; twee en sestig van Obed-Edom.

<span id="an_26:9">26:9</span> Meselémja het ook seuns en broers gehad,
flukse manne, agttien.

<span id="an_26:10">26:10</span> En Hosa, uit die seuns van Merári, het
seuns gehad: Simri was die hoof; wel was hy nie die eersgeborene nie,
maar sy vader het hom as hoof aangestel.

<span id="an_26:11">26:11</span> Hilkía was die tweede, Tebálja die
derde, Sagaría die vierde; al die seuns en broers van Hosa was dertien.

<span id="an_26:12">26:12</span> Hierdie afdelings van die poortwagters,
die gesinshoofde, het die wag gehad net soos hulle broers, om te dien in
die huis van die HERE.

<span id="an_26:13">26:13</span> En hulle het die lot gewerp, klein en
groot, volgens hulle families vir elke poort.

<span id="an_26:14">26:14</span> En die lot vir die ooste het op Selémja
geval; ook vir sy seun Sagaría, wat 'n verstandige raadgewer was, het
hulle die lot gewerp; en sy lot het uitgekom vir die noorde;

<span id="an_26:15">26:15</span> op Obed-Edom vir die suide; en op sy
seuns vir die huis van die voorrade;

<span id="an_26:16">26:16</span> op Suppim en op Hosa vir die weste by
die poort Salléget aan die grootpad wat opdraand loop, wag naas wag.

<span id="an_26:17">26:17</span> Vir die ooste was ses Leviete; vir die
noorde daagliks vier; vir die suide daagliks vier; maar by die huis van
die voorrade telkens twee.

<span id="an_26:18">26:18</span> By die aanbousel, vir die weste, was
vier aan die grootpad, twee by die aanbousel.

<span id="an_26:19">26:19</span> Dit was die afdelings van die
poortwagters van die seuns van die Koragiete en van die seuns van
Merári.

<span id="an_26:20">26:20</span> En die Leviete, hulle broers, oor die
skatte van die huis van God en oor die skatte van die heilige gawes was:

<span id="an_26:21">26:21</span> die seuns van Láedan, die seuns van die
Gersoniet Láedan, die familiehoofde van Láedan, die Gersoniet: Jehiëli;

<span id="an_26:22">26:22</span> die seuns van Jehiëli: Setam en Joël,
sy broer, was oor die skatte van die huis van die HERE.

<span id="an_26:23">26:23</span> Wat die Amramiete, die Jishariete, die
Hebroniete, die Ussiëliete betref,

<span id="an_26:24">26:24</span> Sébuel, die seun van Gersom, die seun
van Moses, was owerste oor die skatte.

<span id="an_26:25">26:25</span> En wat sy broers, van Eliëser
afkomstig, betref, sy seun was Rehábja, en sy seun Jesaja, en sy seun
Joram, en sy seun Sigri, en sy seun Selómot.

<span id="an_26:26">26:26</span> Hierdie Selómot en sy broers was oor al
die skatte van die heilige gawes wat koning Dawid en die familiehoofde,
en die owerstes oor duisend en oor honderd en die leërowerstes, geheilig
het--

<span id="an_26:27">26:27</span> van die oorloë en van die buit het
hulle dit geheilig om die huis van die HERE daarmee uit te rus--

<span id="an_26:28">26:28</span> ook alles wat die siener Samuel
geheilig het, en Saul, die seun van Kis, en Abner, die seun van Ner, en
Joab, die seun van Serúja--wie ook al iets geheilig het, was onder
bewaring van Selómot en sy broers.

<span id="an_26:29">26:29</span> Van die Jishariete was Kenánja en sy
seuns opsigters en regters oor Israel vir die uitwendige sake;

<span id="an_26:30">26:30</span> van die Hebroniete het Hasábja en sy
broers, dapper manne, duisend sewe honderd, die opsig gehad oor Israel,
duskant die Jordaan na die weste toe, vir enige werk van die HERE en vir
die diens van die koning.

<span id="an_26:31">26:31</span> Van die Hebroniete was Jería die
hoof--daar is na die Hebroniete volgens hulle afstamming, volgens
families, 'n ondersoek ingestel in die veertigste jaar van die
koningskap van Dawid, en daar is onder hulle dapper helde gevind in
Jaéser in Gílead--

<span id="an_26:32">26:32</span> en sy broers, dapper manne, twee
duisend sewe honderd familiehoofde; en koning Dawid het hulle aangestel
oor die Rubeniete en die Gadiete en die halwe stam van die Manassiete
vir enige saak van God en enige saak van die koning.

<span id="an_27:1">27:1</span> En dit is die seuns van Israel volgens
hulle getal, die familiehoofde en die owerstes oor duisend en oor
honderd en hulle opsigters, wat die koning gedien het in al die sake van
die afdelings wat maand vir maand gedurende al die maande van die jaar
ingekom en uitgegaan het; elke afdeling was vier en twintig duisend:

<span id="an_27:2">27:2</span> oor die eerste afdeling vir die eerste
maand was Jasóbeam, die seun van Sábdiël; en by sy afdeling was vier en
twintig duisend.

<span id="an_27:3">27:3</span> Uit die seuns van Peres was hy die hoof
van al die leërowerstes vir die eerste maand.

<span id="an_27:4">27:4</span> En oor die afdeling vir die tweede maand
was Dódai, die Ahohiet; en oor sy afdeling was die bevelhebber Miklot;
by sy afdeling was ook vier en twintig duisend.

<span id="an_27:5">27:5</span> Die derde leërowerste vir die derde maand
was Benája, die seun van Jójada, die hoëpriester, en by sy afdeling was
vier en twintig duisend.

<span id="an_27:6">27:6</span> Hierdie Benája was 'n held van die dertig
en oor die dertig, en oor sy afdeling was sy seun, Ammísabad.

<span id="an_27:7">27:7</span> Die vierde vir die vierde maand was
Asahel, die broer van Joab, en ná hom sy seun Sebádja; by sy afdeling
was ook vier en twintig duisend.

<span id="an_27:8">27:8</span> Die vyfde vir die vyfde maand was die
owerste Samhut, die Jisragiet; by sy afdeling was ook vier en twintig
duisend.

<span id="an_27:9">27:9</span> Die sesde vir die sesde maand was Ira,
die seun van Ikkes, die Tekoïet; by sy afdeling was ook vier en twintig
duisend.

<span id="an_27:10">27:10</span> Die sewende vir die sewende maand was
Heles, die Peloniet, uit die seuns van Efraim; by sy afdeling was ook
vier en twintig duisend.

<span id="an_27:11">27:11</span> Die agtste vir die agtste maand was
Síbbegai, die Husatiet, van die Sargiete; by sy afdeling was ook vier en
twintig duisend.

<span id="an_27:12">27:12</span> Die negende vir die negende maand was
Abiëser, die Anatotiet, van die Benjaminiete; by sy afdeling was ook
vier en twintig duisend.

<span id="an_27:13">27:13</span> Die tiende vir die tiende maand was
Máharai, die Netofatiet, van die Sargiete; by sy afdeling was ook vier
en twintig duisend.

<span id="an_27:14">27:14</span> Die elfde vir die elfde maand was
Benája, die Pireatoniet, uit die seuns van Efraim; by sy afdeling was
ook vier en twintig duisend.

<span id="an_27:15">27:15</span> Die twaalfde vir die twaalfde maand was
Héldai, die Netofatiet, van Otniël afkomstig; by sy afdeling was ook
vier en twintig duisend.

<span id="an_27:16">27:16</span> En oor die stamme van Israel:
bevelhebber oor die Rubeniete was Eliëser, die seun van Sigri; oor die
Simeoniete was Safátja, die seun van Máäga;

<span id="an_27:17">27:17</span> oor die Leviete was Hasábja, die seun
van Kémuel; oor die Aäroniete, Sadok;

<span id="an_27:18">27:18</span> oor Juda was Elíhu, uit die broers van
Dawid; oor Issaskar was Omri, die seun van Mígael;

<span id="an_27:19">27:19</span> oor Sébulon was Jismája, die seun van
Obádja; oor Náftali was Jérimot, die seun van Asriël;

<span id="an_27:20">27:20</span> oor die seuns van Efraim was Hoséa, die
seun van Asásja; oor die halwe stam van Manasse was Joël, die seun van
Pedája;

<span id="an_27:21">27:21</span> oor die halwe Manasse in Gílead was
Iddo, die seun van Sagaría; oor Benjamin was Jaäsiël, die seun van
Abner;

<span id="an_27:22">27:22</span> oor Dan was Asáreël, die seun van
Jeróham. Dit was die owerstes van die stamme van Israel.

<span id="an_27:23">27:23</span> Maar Dawid het die getal van die wat
twintig jaar oud was en daaronder, nie laat opneem nie; want die HERE
het gesê dat Hy Israel sou vermeerder soos die sterre aan die hemel.

<span id="an_27:24">27:24</span> Joab, die seun van Serúja, het begin
tel, maar nie voleindig nie, omdat hieroor 'n toorn oor Israel gekom
het; daarom is die getal nie opgeneem in die optelling in die Kronieke
van koning Dawid nie.

<span id="an_27:25">27:25</span> En oor die skatte van die koning was
Asmáwet, die seun van Adiël; en oor die skatte in die land, in die stede
en in die dorpe en in die torings, was Jónatan, die seun van Ussía.

<span id="an_27:26">27:26</span> En oor die landarbeiders, vir die
landbou, was Esri, die seun van Kelub.

<span id="an_27:27">27:27</span> En oor die wingerde was Símeï, die
Ramatiet; en oor wat in die wingerde was aan wynvoorrade, was Sabdi, die
Sifmiet.

<span id="an_27:28">27:28</span> En oor die olyfbome en die wildevyebome
wat in die Laeveld is, was Baäl-Hanan, die Gederiet; en oor die
olievoorrade was Joas.

<span id="an_27:29">27:29</span> En oor die beeste wat in Saron gewei
het, was Sítrai, die Saroniet; maar oor die beeste in die vlaktes was
Safat, die seun van Adlai.

<span id="an_27:30">27:30</span> En oor die kamele was Obil, die
Ismaeliet; en oor die eselinne was Jégdeja, die Meronotiet.

<span id="an_27:31">27:31</span> En oor die kleinvee was Jasis, die
Hagriet. Hulle almal was owerstes oor die besittinge van koning Dawid.

<span id="an_27:32">27:32</span> En Jónatan, die oom van Dawid, was
raadgewer; hy was 'n man van deursig en 'n geleerde; en Jéhiël, die seun
van Hagmóni, was by die seuns van die koning.

<span id="an_27:33">27:33</span> En Agitófel was raadgewer van die
koning; en Húsai, die Arkiet, was die vriend van die koning.

<span id="an_27:34">27:34</span> En ná Agitófel: Jójada, die seun van
Benája, en Abjatar; en die leërowerste van die koning was Joab.

<span id="an_28:1">28:1</span> Toe het Dawid al die owerstes van Israel,
die stamowerstes en die owerstes van die afdelings wat in die koning se
diens was, en die owerstes oor duisend en die owerstes oor honderd en
die owerstes oor al die besittings en vee van die koning en sy seuns,
saam met die hofdienaars en die helde en elke dapper man in Jerusalem
bymekaar laat kom.

<span id="an_28:2">28:2</span> En koning Dawid het hom opgerig in
staande houding en gesê: Luister na my, my broers en my volk! Ek self
het my voorgeneem om 'n huis van rus vir die verbondsark van die HERE te
bou en vir die voetbank van onse God, en ek het toebereidsels getref vir
die bou.

<span id="an_28:3">28:3</span> Maar God het aan my gesê: Jy mag vir my
Naam nie 'n huis bou nie, want jy is 'n man van oorloë, en jy het bloed
vergiet.

<span id="an_28:4">28:4</span> Maar die HERE, die God van Israel, het my
verkies uit my hele familie om vir altyd koning oor Israel te wees; want
Hy het Juda as vors verkies, en in die huis van Juda my familie; en
onder die seuns van my vader het Hy in my behae gehad om my koning te
maak oor die hele Israel.

<span id="an_28:5">28:5</span> En uit al my seuns--want die HERE het my
baie seuns gegee--het Hy my seun Salomo verkies om te sit op die troon
van die koningskap van die HERE oor Israel.

<span id="an_28:6">28:6</span> En Hy het aan my gesê: Jou seun Salomo,
hy sal my huis en my voorhowe bou, want Ek het hom vir My as 'n seun
verkies, en Ék sal vir hom 'n Vader wees.

<span id="an_28:7">28:7</span> En Ek sal sy koningskap bevestig tot in
ewigheid as hy getrou my gebooie en my verordeninge onderhou, soos
vandag.

<span id="an_28:8">28:8</span> Nou dan, voor die oë van die hele Israel,
die vergadering van die HERE, en voor die ore van onse God: Onderhou en
soek al die gebooie van die HERE julle God, sodat julle hierdie goeie
land kan besit en julle kinders ná julle tot in ewigheid kan laat erwe.

<span id="an_28:9">28:9</span> En jy, my seun Salomo, ken die God van
jou vader en dien Hom met 'n volkome hart en met 'n gewillige siel, want
die HERE deursoek al die harte, en Hy verstaan elke versinsel van die
gedagtes. As jy Hom soek, sal Hy Hom deur jou laat vind; maar as jy Hom
verlaat, sal Hy jou vir altyd verstoot.

<span id="an_28:10">28:10</span> Kyk nou, die HERE het jou verkies om 'n
huis vir 'n heiligdom te bou; wees sterk en voer dit uit.

<span id="an_28:11">28:11</span> En Dawid het aan sy seun Salomo 'n
voorbeeld gegee van die voorportaal en die daarby behorende geboue, van
sy skatkamers en sy bovertrekke en sy binnevertrekke en van die vertrek
van die versoendeksel;

<span id="an_28:12">28:12</span> en 'n voorbeeld van alles wat by hom in
die gees was: van die voorhowe van die huis van die HERE en van al die
kamers rondom en die skatkamers van die huis van God en die skatkamers
van die heilige gawes;

<span id="an_28:13">28:13</span> en van die afdelings van die priesters
en die Leviete, en van al die dienswerk in die huis van die HERE en al
die gereedskappe vir die diens in die huis van die HERE;

<span id="an_28:14">28:14</span> aan goud, het hy gegee, volgens die
gewig aan goud vir al die gereedskappe van elke diens; vir al die
silwergereedskappe volgens die gewig, vir al die gereedskappe van elke
diens;

<span id="an_28:15">28:15</span> en die gewig aan goud vir die goue
kandelaars en hulle lampe volgens die gewig van elke kandelaar en sy
lampe; en vir die silwerkandelaars volgens die gewig van 'n kandelaar en
sy lampe, ooreenkomstig die diens van elke kandelaar;

<span id="an_28:16">28:16</span> en die goud volgens gewig vir die
tafels van die toonbrode, vir elke tafel afsonderlik, en silwer vir die
silwertafels;

<span id="an_28:17">28:17</span> en vir die vurke en komme en kanne,
suiwer goud, en vir die goue bekers volgens die gewig van elke beker
afsonderlik, en vir die silwerbekers volgens die gewig van elke beker
afsonderlik;

<span id="an_28:18">28:18</span> en vir die reukaltaar gelouterde goud
volgens gewig; en goud vir die voorbeeld van die wa, die gérubs, wat hul
vlerke moet uitsprei en die verbondsark van die HERE moet beskut.

<span id="an_28:19">28:19</span> Dit alles--al die werke van die
voorbeeld--het Hy my geleer volgens 'n beskrywing uit die hand van die
HERE wat oor my was.

<span id="an_28:20">28:20</span> En Dawid het aan sy seun Salomo gesê:
Wees sterk en vol moed, en voer dit uit; vrees nie en wees nie verskrik
nie, want die HERE God, my God, sal met jou wees; Hy sal jou nie begewe
en jou nie verlaat nie, totdat jy al die dienswerk aan die huis van die
HERE voltooi het.

<span id="an_28:21">28:21</span> En daar is die afdelings van die
priesters en die Leviete vir elke diens in die huis van God; verder het
jy by jou in elke soort werk allerhande kunstenaars, gereed vir elke
diens; ook die owerstes en die hele volk vir al jou sake.

<span id="an_29:1">29:1</span> Verder het koning Dawid aan die hele
vergadering gesê: My seun Salomo, die een wat God verkies het, is jonk
en teer, en die werk is groot, want nie vir 'n mens is die paleis nie,
maar vir die HERE God.

<span id="an_29:2">29:2</span> En uit al my krag het ek gereed gelê vir
die huis van my God: goud vir die goue en silwer vir die silwer-- en
koper vir die koper--, yster vir die yster-- en hout vir die houtwerke;
oniksstene en stene om in te lê, swart en veelkleurige stene, en
allerhande kosbare stene en marmerstene in menigte.

<span id="an_29:3">29:3</span> Bowendien, omdat ek behae het in die huis
van my God, besit ek persoonlik goud en silwer; dit gee ek aan die huis
van my God bo en behalwe alles wat ek vir die huis van die heiligdom in
gereedheid gebring het:

<span id="an_29:4">29:4</span> drie duisend talente goud, uit goud van
Ofir, en sewe duisend talente gelouterde silwer om daarmee die mure van
die geboue oor te trek;

<span id="an_29:5">29:5</span> goud vir die goue en silwer vir die
silwervoorwerpe en vir al die werk van kunstenaarshand. Wie bied hom dan
vandag gewillig aan om sy hand te vul vir 'n offer aan die HERE?

<span id="an_29:6">29:6</span> Toe het vrywillig gegee: die
familie-owerstes en die stamowerstes van Israel en die owerstes oor
duisend en oor honderd en ook die owerstes oor die diens van die koning.

<span id="an_29:7">29:7</span> En hulle het gegee vir die diens van die
huis van God: aan goud vyf duisend talente en tien duisend darieke; en
aan silwer tien duisend talente; en aan koper agttien duisend talente;
en aan yster honderd duisend talente.

<span id="an_29:8">29:8</span> En by wie edelgesteentes gevind is, hulle
het dit gegee vir die skat van die huis van die HERE onder toesig van
Jéhiël, die Gersoniet.

<span id="an_29:9">29:9</span> En die volk was bly oor hulle
gewilligheid, want met 'n volkome hart het hulle vrywillig aan die HERE
gegee, en ook koning Dawid was baie bly.

<span id="an_29:10">29:10</span> En Dawid het die HERE geloof voor die
oë van die hele vergadering, en Dawid het gesê: U sy geloofd, HERE, God
van ons vader Israel van ewigheid tot ewigheid.

<span id="an_29:11">29:11</span> Aan U, HERE, kom toe die grootheid en
die mag en die heerlikheid en die roem en die majesteit, ja, alles in
hemel en op aarde; aan U, HERE, kom toe die koningskap en die
selfverhoging as Hoof oor alles.

<span id="an_29:12">29:12</span> En die rykdom en die eer kom van U, en
U heers oor alles; en in u hand is krag en mag, en in u hand is dit om
alles groot en sterk te maak.

<span id="an_29:13">29:13</span> En nou, onse God, ons loof U, en ons
prys u heerlike Naam.

<span id="an_29:14">29:14</span> Want wie is ek tog, en wat is my volk,
dat ons in staat sou wees om sulke vrywillige gawes te skenk? Want dit
kom alles van U, en uit u hand het ons dit aan U gegee.

<span id="an_29:15">29:15</span> Want ons is vreemdelinge en bywoners
voor u aangesig soos al ons vaders; ons dae op die aarde is soos 'n
skaduwee, en daar is geen verwagting nie.

<span id="an_29:16">29:16</span> HERE onse God, hierdie ganse rykdom wat
ons berei het om vir U, vir u heilige Naam, 'n huis te bou--dit kom uit
u hand en dit behoort alles aan U.

<span id="an_29:17">29:17</span> En ek weet, my God, dat U die hart
toets en behae het in opregtheid; ek het in die opregtheid van my hart
al hierdie dinge vrywillig gegee; en nou het ek met blydskap gesien hoe
u volk, hier aanwesig, vrywillig aan U gegee het.

<span id="an_29:18">29:18</span> HERE, God van Abraham, Isak en Israel,
ons vaders, bewaar dit vir ewig, so 'n gesindheid in die gedagtes van
die hart van u volk, en rig hulle hart tot U;

<span id="an_29:19">29:19</span> en gee aan my seun Salomo 'n volkome
hart om u gebooie, u getuienisse en u insettinge te hou, en om alles te
doen en om die paleis te bou wat ek voorberei het.

<span id="an_29:20">29:20</span> Daarna het Dawid aan die hele
vergadering gesê: Loof nou die HERE julle God. Toe het die hele
vergadering die HERE, die God van hulle vaders, geloof; en hulle het
gebuig en voor die HERE en voor die koning neergeval.

<span id="an_29:21">29:21</span> En hulle het daardie volgende dag
slagoffers aan die HERE geoffer en brandoffers aan die HERE gebring:
duisend bulle, duisend ramme, duisend lammers, met die drankoffers
daarvan, en slagoffers in menigte vir die hele Israel.

<span id="an_29:22">29:22</span> En hulle het dié dag geëet en gedrink
voor die aangesig van die HERE met groot blydskap, en Salomo, die seun
van Dawid, vir die tweede maal koning gemaak en as vors gesalf vir die
HERE en Sadok as priester gesalf.

<span id="an_29:23">29:23</span> So het Salomo dan op die troon van die
HERE gaan sit as koning in die plek van sy vader Dawid, en hy was
voorspoedig; en die hele Israel was hom gehoorsaam.

<span id="an_29:24">29:24</span> En al die owerstes en die helde en
selfs al die seuns van koning Dawid het hulle aan koning Salomo
onderwerp.

<span id="an_29:25">29:25</span> En die HERE het Salomo buitengewoon
groot gemaak voor die oë van die hele Israel, en Hy het 'n koninklike
majesteit op hom gelê wat op geen enkele koning oor Israel voor hom
gewees het nie.

<span id="an_29:26">29:26</span> So was dan Dawid, die seun van Isai,
koning oor die hele Israel;

<span id="an_29:27">29:27</span> en die dae wat hy oor Israel geregeer
het, was veertig jaar; in Hebron het hy sewe jaar geregeer, en in
Jerusalem het hy drie en dertig geregeer.

<span id="an_29:28">29:28</span> En hy het in goeie ouderdom gesterwe,
afgeleef, vol rykdom en eer, en sy seun Salomo het in sy plek koning
geword.

<span id="an_29:29">29:29</span> En die geskiedenis van koning Dawid,
die vroeëre en die latere, kyk, dit is beskrywe in die Geskiedenis van
die siener Samuel en in die Geskiedenis van die profeet Natan en in die
Geskiedenis van die siener Gad,

<span id="an_29:30">29:30</span> saam met sy hele koningskap en sy
heldedade en die tye wat oor hom en oor Israel en oor al die koninkryke
van die lande heengegaan het.

------------------------------------------------------------------------

[Next: 2 Chronicles](ch2)
