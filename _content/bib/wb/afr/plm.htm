<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Afrikaans Bible, full text etext at Intangible Textual Heritage">
<TITLE>Afrikaans Bible: Philemon</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="tit.htm">Previous</A>&nbsp;
<A HREF="heb.htm">Next</A>&nbsp;
</CENTER>
<HR>
</p> <h3 align="center" align="center">Afrikaans Bible: Philemon</h3> 
<p><A NAME="an_1:1">1:1</A>&nbsp;Paulus, 'n gevangene van Christus Jesus, en die broeder Tim&#243;the&#252;s, aan Fil&#233;mon, die geliefde en ons medearbeider,</p> 
<p><A NAME="an_1:2">1:2</A>&nbsp;en aan Appia, die geliefde suster, en aan Arch&#237;ppus, ons medestryder, en aan die gemeente wat in jou huis is:</p> 
<p><A NAME="an_1:3">1:3</A>&nbsp;Genade vir julle en vrede van God onse Vader en die Here Jesus Christus!</p> 
<p><A NAME="an_1:4">1:4</A>&nbsp;Ek dank my God altyd wanneer ek aan jou in my gebede dink,</p> 
<p><A NAME="an_1:5">1:5</A>&nbsp;omdat ek van jou liefde en geloof hoor, wat jy met betrekking tot die Here Jesus en al die heiliges het,</p> 
<p><A NAME="an_1:6">1:6</A>&nbsp;dat die gemeenskap van jou geloof kragtig mag word deur die kennis van alles wat goed in julle is, tot eer van Christus Jesus.</p> 
<p><A NAME="an_1:7">1:7</A>&nbsp;Want ons het groot blydskap en troos oor jou liefde, omdat deur jou, broeder, die harte van die heiliges verkwik is.</p> 
<p><A NAME="an_1:8">1:8</A>&nbsp;Daarom, al het ek baie vrymoedigheid in Christus om jou te beveel wat betaamlik is,</p> 
<p><A NAME="an_1:9">1:9</A>&nbsp;pleit ek liewer ter wille van die liefde. Ek, Paulus, as 'n ou man en nou ook 'n gevangene van Jesus Christus,</p> 
<p><A NAME="an_1:10">1:10</A>&nbsp;pleit by jou vir my kind, On&#233;simus, wat ek verwek het in my boeie,</p> 
<p><A NAME="an_1:11">1:11</A>&nbsp;wat vroe&#235;r vir jou nutteloos was, maar nou baie nuttig vir jou en vir my. Ek stuur hom terug;</p> 
<p><A NAME="an_1:12">1:12</A>&nbsp;maar neem jy hom, dit is my eie hart, aan.</p> 
<p><A NAME="an_1:13">1:13</A>&nbsp;Ek wou hom by my hou, sodat hy my in die boeie van die evangelie in jou plek kan dien.</p> 
<p><A NAME="an_1:14">1:14</A>&nbsp;Maar sonder jou goedkeuring wou ek niks doen nie, sodat jou goedheid nie uit dwang sou wees nie, maar uit vrye keuse.</p> 
<p><A NAME="an_1:15">1:15</A>&nbsp;Want miskien is hy om hierdie rede 'n tydjie van jou geskei, dat jy hom vir altyd kan besit,</p> 
<p><A NAME="an_1:16">1:16</A>&nbsp;nie meer as 'n slaaf nie, maar m&#233;&#233;r as 'n slaaf, as 'n geliefde broeder in die vlees sowel as in die Here, veral vir my, hoeveel te meer vir jou.</p> 
<p><A NAME="an_1:17">1:17</A>&nbsp;As jy my dan vir 'n metgesel hou, neem hom aan net soos vir my.</p> 
<p><A NAME="an_1:18">1:18</A>&nbsp;En as hy jou benadeel het of iets skuld, sit dit op my rekening--</p> 
<p><A NAME="an_1:19">1:19</A>&nbsp;ek, Paulus, het dit met my eie hand geskrywe: ek sal betaal--om nie te s&#234; jou rekening nie, want jy is daarby jou eie persoon ook aan my verskuldig.</p> 
<p><A NAME="an_1:20">1:20</A>&nbsp;Ja, broeder, mag ek tog van jou voordeel trek in die Here! Verkwik my hart in die Here.</p> 
<p><A NAME="an_1:21">1:21</A>&nbsp;In vertroue op jou gehoorsaamheid het ek aan jou geskrywe, omdat ek weet dat jy nog meer sal doen as wat ek s&#234;.</p> 
<p><A NAME="an_1:22">1:22</A>&nbsp;En berei tegelykertyd ook herberg vir my, want ek hoop dat ek op julle gebede aan julle sal geskenk word.</p> 
<p><A NAME="an_1:23">1:23</A>&nbsp;&#201;pafras, my medegevangene in Christus Jesus, groet jou;</p> 
<p><A NAME="an_1:24">1:24</A>&nbsp;ook Markus, Arist&#225;rchus, Demas en Lukas, my mede-arbeiders.</p> 
<p><A NAME="an_1:25">1:25</A>&nbsp;Die genade van onse Here Jesus Christus sy met julle gees! Amen.</p> 
<p><HR>
<CENTER>
<A HREF="heb.htm">Next: Hebrews</A></CENTER>
</BODY>
</HTML>
