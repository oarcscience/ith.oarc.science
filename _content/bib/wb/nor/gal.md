[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Norwegian Bible: Galatians

<span id="an_1:1">1:1</span> Paulus, apostel, ikke av mennesker eller
ved noget menneske, men ved Jesus Kristus og Gud Fader, som opvakte ham
fra de døde,

<span id="an_1:2">1:2</span> og alle de brødre som er hos mig - til
menighetene i Galatia:

<span id="an_1:3">1:3</span> Nåde være med eder og fred fra Gud Fader og
vår Herre Jesus Kristus,

<span id="an_1:4">1:4</span> han som gav sig selv for våre synder for å
fri oss ut av den nærværende onde verden efter vår Guds og Faders vilje;

<span id="an_1:5">1:5</span> ham være æren i all evighet! Amen.

<span id="an_1:6">1:6</span> Jeg undrer mig over at I så snart vender
eder bort fra ham som kalte eder ved Kristi nåde, til et annet
evangelium,

<span id="an_1:7">1:7</span> skjønt der ikke er noget annet; det er bare
nogen som forvirrer eder og vil forvrenge Kristi evangelium.

<span id="an_1:8">1:8</span> Men selv om vi eller en engel fra himmelen
forkynner eder et annet evangelium enn det som vi har forkynt eder, han
være forbannet!

<span id="an_1:9">1:9</span> Som vi før har sagt, så sier jeg og nu
igjen: Om nogen forkynner eder et annet evangelium enn det som I har
mottatt, han være forbannet!

<span id="an_1:10">1:10</span> Taler jeg nu mennesker til vilje, eller
Gud? eller søker jeg å tekkes mennesker? Søkte jeg ennu å tekkes
mennesker, da var jeg ikke Kristi tjener.

<span id="an_1:11">1:11</span> Jeg kunngjør eder, brødre, at det
evangelium som er blitt forkynt av mig, ikke er menneske-verk;

<span id="an_1:12">1:12</span> for heller ikke jeg har mottatt det eller
lært det av noget menneske, men ved Jesu Kristi åpenbaring.

<span id="an_1:13">1:13</span> I har jo hørt hvorledes jeg fordum levde
som jøde, at jeg over all måte forfulgte Guds menighet og ødela den,

<span id="an_1:14">1:14</span> og jeg gikk videre i jødedommen enn mange
jevnaldrende i mitt folk, jeg var enda mere nidkjær for mine fedrene
lærdommer.

<span id="an_1:15">1:15</span> Men da han som utvalgte mig fra mors liv
og kalte mig ved sin nåde,

<span id="an_1:16">1:16</span> efter sin vilje åpenbarte sin Sønn i mig,
forat jeg skulde forkynne evangeliet om ham blandt hedningene, da
samrådde jeg mig ikke med kjød og blod,

<span id="an_1:17">1:17</span> heller ikke drog jeg op til Jerusalem til
dem som var apostler før mig; men jeg drog straks bort til Arabia og
vendte tilbake til Damaskus.

<span id="an_1:18">1:18</span> Siden, tre år efter, drog jeg op til
Jerusalem for å bli kjent med Kefas, og jeg blev femten dager hos ham;

<span id="an_1:19">1:19</span> men nogen annen av apostlene så jeg ikke,
uten Jakob, Herrens bror.

<span id="an_1:20">1:20</span> Det jeg her skriver til eder - se, det
vet Gud at jeg ikke lyver!

<span id="an_1:21">1:21</span> Derefter kom jeg til Syrias og Kilikias
bygder.

<span id="an_1:22">1:22</span> Jeg var av utseende ukjent for de kristne
menigheter i Judea;

<span id="an_1:23">1:23</span> de hadde bare hørt si: Han som før
forfulgte oss, han forkynner nu den tro som han før vilde utrydde;

<span id="an_1:24">1:24</span> og de priste Gud for mig.

<span id="an_2:1">2:1</span> Fjorten år efter gikk jeg atter op til
Jerusalem med Barnabas og tok også Titus med;

<span id="an_2:2">2:2</span> men jeg gikk der op efter en åpenbaring. Og
jeg forela dem, og særskilt dem som gjaldt mest, det evangelium som jeg
forkynner iblandt hedningene, om jeg vel løp eller hadde løpet
forgjeves.

<span id="an_2:3">2:3</span> Men ikke engang Titus, som var med mig, han
som var en greker, blev tvunget til å la sig omskjære -

<span id="an_2:4">2:4</span> og det for de falske brødres skyld som
hadde sneket sig inn og var kommet for å lure på vår frihet, den som vi
har i Kristus Jesus, så de kunde gjøre oss til træler.

<span id="an_2:5">2:5</span> For disse vek vi ikke et øieblikk i
eftergivenhet, forat evangeliets sannhet kunde stå fast iblandt eder.

<span id="an_2:6">2:6</span> Men de som gjaldt for å være noget - hvor
store de var, er mig det samme; Gud gjør ikke forskjell på folk - de som
gjaldt mest, påla mig intet videre,

<span id="an_2:7">2:7</span> tvert imot: da de så at det var mig betrodd
å forkynne evangeliet for de uomskårne, likesom Peter for de omskårne -

<span id="an_2:8">2:8</span> for han som gav Peter kraft til
apostel-tjeneste blandt de omskårne, han gav og mig kraft til det blandt
hedningene -

<span id="an_2:9">2:9</span> og da de fikk vite om den nåde som var mig
gitt, da gav Jakob og Kefas og Johannes, de som gjaldt for å være
støttene, mig og Barnabas samfunds-hånd, at vi skulde gå til hedningene,
men de til de omskårne,

<span id="an_2:10">2:10</span> bare at vi skulde komme de fattige i hu,
og det har jeg nettop lagt vinn på å gjøre.

<span id="an_2:11">2:11</span> Men da Kefas kom til Antiokia, sa jeg ham
imot like op i øinene, fordi det var ført klagemål imot ham.

<span id="an_2:12">2:12</span> For før det kom nogen fra Jakob, åt han
sammen med hedningene; men da de kom, drog han sig tilbake og skilte sig
ut, for han var redd for dem som var av omskjærelsen,

<span id="an_2:13">2:13</span> og sammen med ham hyklet og de andre
jøder, så at endog Barnabas blev revet med av deres hykleri.

<span id="an_2:14">2:14</span> Men da jeg så at de ikke gikk rett frem
efter evangeliets sannhet, sa jeg til Kefas så alle hørte på det: Når du
som er jøde, lever som hedning og ikke som jøde, hvorledes kan du da
tvinge hedningene til å leve som jøder?

<span id="an_2:15">2:15</span> Vi er jøder av fødsel og ikke syndere av
hedensk ætt;

<span id="an_2:16">2:16</span> men da vi innså at et menneske ikke blir
rettferdiggjort av lov-gjerninger, men ved tro på Kristus Jesus, så
trodde også vi på Kristus Jesus, for å bli rettferdiggjort av tro på
Kristus og ikke av lov-gjerninger, eftersom intet kjød blir
rettferdiggjort av lov-gjerninger.

<span id="an_2:17">2:17</span> Men om vi, da vi søkte å bli
rettferdiggjort i Kristus, fantes også selv å være syndere, er derfor
Kristus en syndens tjener? Langt derifra!

<span id="an_2:18">2:18</span> for hvis jeg igjen bygger op det jeg brøt
ned, da viser jeg mig selv som en lovbryter.

<span id="an_2:19">2:19</span> For jeg er ved loven død for loven for å
leve for Gud;

<span id="an_2:20">2:20</span> jeg er korsfestet med Kristus, jeg lever
ikke lenger selv, men Kristus lever i mig, og det liv jeg nu lever i
kjødet, det lever jeg i troen på Guds Sønn, som elsket mig og gav sig
selv for mig.

<span id="an_2:21">2:21</span> Jeg akter ikke Guds nåde for intet; for
er rettferdighet å få ved loven, da er altså Kristus død forgjeves.

<span id="an_3:1">3:1</span> I uforstandige galatere! hvem har forgjort
eder, I som har fått Jesus Kristus malt for øinene som korsfestet?

<span id="an_3:2">3:2</span> Bare dette vil jeg få vite av eder: Var det
ved lov-gjerninger I fikk Ånden, eller ved troens forkynnelse?

<span id="an_3:3">3:3</span> Er I så uforstandige? I begynte i Ånd; vil
I nu fullende i kjød?

<span id="an_3:4">3:4</span> Så meget har I oplevd forgjeves! - om det
da virkelig er forgjeves.

<span id="an_3:5">3:5</span> Han altså som gir eder Ånden og virker
kraftige gjerninger iblandt eder, gjør han det ved lov-gjerninger eller
ved troens forkynnelse?

<span id="an_3:6">3:6</span> Likesom Abraham trodde Gud, og det blev
regnet ham til rettferdighet.

<span id="an_3:7">3:7</span> Derfor skal I vite at de som har tro, de er
Abrahams barn.

<span id="an_3:8">3:8</span> Og da Skriften forutså at det er ved tro
Gud rettferdiggjør hedningene, forkynte den Abraham forut det
evangelium: I dig skal alle folk velsignes.

<span id="an_3:9">3:9</span> Så blir da de som har tro, velsignet med
den troende Abraham.

<span id="an_3:10">3:10</span> For så mange som holder sig til
lov-gjerninger, er under forbannelse; for det er skrevet: Forbannet er
hver den som ikke blir ved i alt som er skrevet i lovens bok, så han
gjør det!

<span id="an_3:11">3:11</span> Og at ingen blir rettferdiggjort for Gud
ved loven, er åpenbart; for: Den rettferdige, ved tro skal han leve;

<span id="an_3:12">3:12</span> men loven har ikke noget med troen å
gjøre, men: Den som gjør det, skal leve derved.

<span id="an_3:13">3:13</span> Kristus kjøpte oss fri fra lovens
forbannelse, idet han blev en forbannelse for oss - for det er skrevet:
Forbannet er hver den som henger på et tre -

<span id="an_3:14">3:14</span> forat Abrahams velsignelse kunde komme
over hedningene i Kristus Jesus, så vi ved troen kunde få Ånden, som var
oss lovt.

<span id="an_3:15">3:15</span> Brødre! jeg taler på menneskelig vis.
Selv en menneskelig pakt vil ingen gjøre til intet eller legge noget til
efterat den er stadfestet.

<span id="an_3:16">3:16</span> Nu blev løftene gitt Abraham og hans ætt;
han sier ikke: Og dine ætlinger, som om mange, men som om én: Og din
ætt, og dette er Kristus.

<span id="an_3:17">3:17</span> Dette er da min mening: En pakt som forut
er stadfestet av Gud, gjør ikke loven, som er gitt fire hundre og tretti
år efter, ugyldig, så den skulde gjøre løftet til intet.

<span id="an_3:18">3:18</span> For får en arven ved lov, da får en den
ikke lenger ved løfte; men Gud har gitt Abraham den ved løfte.

<span id="an_3:19">3:19</span> Hvad skulde da loven til? Den blev lagt
til for overtredelsenes skyld, inntil den ætt kom som løftet gjaldt -
gitt ved engler, ved en mellemmanns hånd;

<span id="an_3:20">3:20</span> men en mellemmann er ikke bare for én;
men Gud er én.

<span id="an_3:21">3:21</span> Er da loven imot Guds løfter? Langt
derifra! for var det gitt nogen lov som kunde gjøre levende, da kom
rettferdigheten virkelig av loven;

<span id="an_3:22">3:22</span> men Skriften har lagt alt inn under synd,
forat det som var lovt, skulde ved tro på Jesus Kristus bli gitt dem som
tror.

<span id="an_3:23">3:23</span> Men før troen kom, blev vi holdt
innestengt i varetekt under loven til den tro som skulde åpenbares.

<span id="an_3:24">3:24</span> Så er da loven blitt vår tuktemester til
Kristus, forat vi skulde bli rettferdiggjort av tro;

<span id="an_3:25">3:25</span> men efterat troen er kommet, er vi ikke
lenger under tuktemesteren;

<span id="an_3:26">3:26</span> alle er I jo Guds barn ved troen på
Kristus Jesus;

<span id="an_3:27">3:27</span> for I, så mange som er døpt til Kristus,
har iklædd eder Kristus.

<span id="an_3:28">3:28</span> Her er ikke jøde eller greker, her er
ikke træl eller fri, her er ikke mann og kvinne; for I er alle én i
Kristus Jesus.

<span id="an_3:29">3:29</span> Men hører I Kristus til, da er I jo
Abrahams ætt, arvinger efter løfte.

<span id="an_4:1">4:1</span> Men jeg sier: Så lenge arvingen er barn, er
det ingen forskjell mellem ham og en træl, enda han er herre over alt
sammen;

<span id="an_4:2">4:2</span> men han er under formyndere og husholdere
inntil den tid som hans far forut har fastsatt.

<span id="an_4:3">4:3</span> Således var også vi, dengang vi var barn,
trælbundet under verdens barnelærdom;

<span id="an_4:4">4:4</span> men da tidens fylde kom, utsendte Gud sin
Sønn, født av en kvinne, født under loven,

<span id="an_4:5">4:5</span> forat han skulde kjøpe dem fri som var
under loven, forat vi skulde få barnekår.

<span id="an_4:6">4:6</span> Og fordi I er sønner, har Gud sendt sin
Sønns Ånd i våre hjerter, som roper: Abba, Fader!

<span id="an_4:7">4:7</span> Så er du da ikke lenger træl, men sønn; men
er du sønn, da er du og arving ved Gud.

<span id="an_4:8">4:8</span> Men dengang da I ikke kjente Gud, trælet I
under de guder som i virkeligheten ikke er guder;

<span id="an_4:9">4:9</span> men nu, da I kjenner Gud, ja det som mere
er, er kjent av Gud, hvorledes kan I da vende om igjen til den
skrøpelige og fattige barnelærdom? vil I da på ny igjen træle under den?

<span id="an_4:10">4:10</span> I tar vare på dager og måneder og tider
og år;

<span id="an_4:11">4:11</span> jeg frykter for eder at jeg kanskje
forgjeves har gjort mig møie med eder.

<span id="an_4:12">4:12</span> Vær som jeg! for jeg er jo som I. Brødre!
jeg ber eder. I har ingen urett gjort mig;

<span id="an_4:13">4:13</span> men I vet at det var på grunn av
skrøpelighet i mitt kjød at jeg første gang kom til å forkynne
evangeliet for eder;

<span id="an_4:14">4:14</span> og til tross for den fristelse som
voldtes eder ved mitt kjød, ringeaktet og avskydde I mig ikke. I tok
imot mig som en Guds engel, ja, som Kristus Jesus.

<span id="an_4:15">4:15</span> Hvor I dengang priste eder salige! for
jeg gir eder det vidnesbyrd at hadde det vært mulig, så hadde I revet
eders øine ut og gitt mig dem.

<span id="an_4:16">4:16</span> Så er jeg da blitt eders fiende ved å si
eder sannheten!

<span id="an_4:17">4:17</span> De legger sig efter eder med en iver som
ikke er god; men de vil stenge eder ute, forat I skal være ivrige for
dem.

<span id="an_4:18">4:18</span> Men det er godt å vise iver i det gode
alltid, og ikke bare når jeg er til stede hos eder.

<span id="an_4:19">4:19</span> Mine barn, som jeg atter føder med
smerte, inntil Kristus vinner skikkelse i eder!

<span id="an_4:20">4:20</span> Jeg skulde ønske å være til stede hos
eder nu og omskifte min røst; for jeg er rådvill med eder.

<span id="an_4:21">4:21</span> Si mig, I som vil være under loven: Hører
I ikke loven?

<span id="an_4:22">4:22</span> Det er jo skrevet at Abraham hadde to
sønner, én med trælkvinnen og én med den frie kvinne;

<span id="an_4:23">4:23</span> men trælkvinnens sønn er født efter
kjødet, den frie kvinnes derimot ifølge løftet.

<span id="an_4:24">4:24</span> I dette ligger en dypere mening under;
for disse kvinner er to pakter, den ene fra berget Sinai, og den føder
barn til trældom; dette er Hagar.

<span id="an_4:25">4:25</span> For Hagar er berget Sinai i Arabia, og
svarer til det Jerusalem som nu er; for det er i trældom med sine barn.

<span id="an_4:26">4:26</span> Men det Jerusalem som er der oppe, er
fritt, og det er vår mor;

<span id="an_4:27">4:27</span> for det er skrevet: Vær glad, du
ufruktbare, du som ikke føder! bryt ut og rop, du som ikke har veer! for
den enslige kvinnes barn er mange flere enn hennes som har mannen.

<span id="an_4:28">4:28</span> Men vi, brødre, er løftets barn, likesom
Isak.

<span id="an_4:29">4:29</span> Men likesom dengang han som var født
efter kjødet, forfulgte ham som var født efter Ånden, således og nu.

<span id="an_4:30">4:30</span> Men hvad sier Skriften? Driv ut
trælkvinnen og hennes sønn! for trælkvinnens sønn skal ingenlunde arve
med den frie kvinnes sønn.

<span id="an_4:31">4:31</span> Derfor, brødre, er vi ikke trælkvinnens
barn, men den frie kvinnes.

<span id="an_5:1">5:1</span> Til frihet har Kristus frigjort oss; stå
derfor fast, og la eder ikke atter legge under trældoms åk!

<span id="an_5:2">5:2</span> Se, jeg, Paulus, sier eder at dersom I lar
eder omskjære, så vil Kristus intet gagne eder.

<span id="an_5:3">5:3</span> Atter vidner jeg for hvert menneske som lar
sig omskjære, at han er skyldig å holde hele loven.

<span id="an_5:4">5:4</span> I er skilt fra Kristus, I som vil
rettferdiggjøres ved loven; I er falt ut av nåden.

<span id="an_5:5">5:5</span> For ved troen venter vi i Ånden på det som
rettferdigheten gir oss håp om;

<span id="an_5:6">5:6</span> for i Kristus Jesus gjelder hverken
omskjærelse eller forhud noget, men bare tro, virksom ved kjærlighet.

<span id="an_5:7">5:7</span> I løp godt; hvem hindret eder fra å lyde
sannheten?

<span id="an_5:8">5:8</span> Denne overtalelse kommer ikke fra ham som
kalte eder.

<span id="an_5:9">5:9</span> En liten surdeig syrer hele deigen.

<span id="an_5:10">5:10</span> Jeg har den tillit til eder i Herren at I
ikke vil mene noget annet; men den som forvirrer eder, skal bære sin
dom, hvem han så er.

<span id="an_5:11">5:11</span> Men jeg, brødre - hvis jeg ennu forkynner
omskjærelse, hvorfor forfølges jeg da ennu? da er jo korsets anstøt
gjort til intet.

<span id="an_5:12">5:12</span> Gid de endog må skjære sig selv i sønder,
de som opvigler eder!

<span id="an_5:13">5:13</span> For I blev kalt til frihet, brødre; bruk
bare ikke friheten til en leilighet for kjødet, men tjen hverandre i
kjærlighet!

<span id="an_5:14">5:14</span> For hele loven er opfylt i ett bud, i
dette: Du skal elske din næste som dig selv.

<span id="an_5:15">5:15</span> Men dersom I biter og eter hverandre, da
se til at I ikke blir fortært av hverandre!

<span id="an_5:16">5:16</span> Men jeg sier: Vandre i Ånden, så skal I
ikke fullbyrde kjødets begjæring.

<span id="an_5:17">5:17</span> For kjødet begjærer imot Ånden, og Ånden
imot kjødet; de står hverandre imot, så I ikke skal gjøre det I vil.

<span id="an_5:18">5:18</span> Men dersom I drives av Ånden, da er I
ikke under loven.

<span id="an_5:19">5:19</span> Men kjødets gjerninger er åpenbare,
såsom: utukt, urenhet, skamløshet,

<span id="an_5:20">5:20</span> avgudsdyrkelse, trolldom, fiendskap, kiv,
avind, vrede, stridigheter, tvedrakt, partier,

<span id="an_5:21">5:21</span> misunnelse, mord, drikk, svir og annet
slikt; om dette sier jeg eder forut, likesom jeg og forut har sagt, at
de som gjør sådant, skal ikke arve Guds rike.

<span id="an_5:22">5:22</span> Men Åndens frukt er kjærlighet, glede,
fred, langmodighet, mildhet, godhet, trofasthet, saktmodighet,
avholdenhet;

<span id="an_5:23">5:23</span> mot slike er loven ikke.

<span id="an_5:24">5:24</span> Men de som hører Kristus Jesus til, har
korsfestet kjødet med dets lyster og begjæringer.

<span id="an_5:25">5:25</span> Dersom vi lever i Ånden, da la oss og
vandre i Ånden!

<span id="an_5:26">5:26</span> La oss ikke ha lyst til tom ære, så vi
egger hverandre og bærer avind imot hverandre!

<span id="an_6:1">6:1</span> Brødre! om også et menneske blir overlistet
av nogen synd, da hjelp ham til rette, I åndelige, med saktmodighets
ånd; men se til dig selv at ikke du og blir fristet!

<span id="an_6:2">6:2</span> Bær hverandres byrder, og opfyll på den
måte Kristi lov!

<span id="an_6:3">6:3</span> For dersom nogen tykkes sig å være noget og
er dog intet, da dårer han sig selv.

<span id="an_6:4">6:4</span> Men enhver prøve sin egen gjerning, og da
skal han ha sin ros bare efter det han selv er, og ikke efter det som
næsten er;

<span id="an_6:5">6:5</span> for hver skal bære sin egen byrde.

<span id="an_6:6">6:6</span> Den som oplæres i ordet, skal dele alt godt
med den som lærer ham.

<span id="an_6:7">6:7</span> Far ikke vill! Gud lar sig ikke spotte; for
det som et menneske sår, det skal han og høste.

<span id="an_6:8">6:8</span> For den som sår i sitt kjød, skal høste
fordervelse av kjødet; men den som sår i Ånden, skal høste evig liv av
Ånden.

<span id="an_6:9">6:9</span> Men la oss gjøre det gode og ikke bli
trette! for vi skal høste i sin tid, såfremt vi ikke går trett.

<span id="an_6:10">6:10</span> La oss derfor, mens vi har leilighet til
det, gjøre det gode mot alle, men mest mot troens egne folk!

<span id="an_6:11">6:11</span> Se, med hvor store bokstaver jeg skriver
til eder med min egen hånd!

<span id="an_6:12">6:12</span> Så mange som vil ta sig godt ut i kjødet,
disse er det som tvinger eder til å la eder omskjære, bare for ikke å
bli forfulgt for Kristi korses skyld.

<span id="an_6:13">6:13</span> For ikke engang de som lar sig omskjære,
holder selv loven; men de vil at I skal la eder omskjære, forat de kan
rose sig av eders kjød.

<span id="an_6:14">6:14</span> Men det være langt fra mig å rose mig
uten av vår Herre Jesu Kristi kors; for ved det er verden blitt
korsfestet for mig og jeg for verden.

<span id="an_6:15">6:15</span> For hverken omskjærelse eller forhud er
noget, men bare en ny skapning.

<span id="an_6:16">6:16</span> Og så mange som går frem efter denne
rettesnor, fred og miskunn være over dem og over Guds Israel!

<span id="an_6:17">6:17</span> Herefter volde ingen mig uleilighet! for
jeg bærer Jesu merketegn på mitt legeme.

<span id="an_6:18">6:18</span> Vår Herre Jesu Kristi nåde være med eders
ånd, brødre! Amen.

------------------------------------------------------------------------

[Next: Ephesians](eph)
