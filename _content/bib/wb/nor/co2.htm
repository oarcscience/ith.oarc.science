<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Norwegian Bible, full text etext at Intangible Textual Heritage">
<TITLE>Norwegian Bible: 2 Corinthians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="co1">Previous</A>&nbsp;
<A HREF="gal">Next</A>&nbsp;
</CENTER>
<HR>
</p> <h3 align="center" align="center">Norwegian Bible: 2 Corinthians</h3> 
<p><A NAME="an_1:1">1:1</A>&nbsp;Paulus, ved Guds vilje Kristi Jesu apostel, og broderen Timoteus - til den Guds menighet som er i Korint, tillikemed alle de hellige som er i hele Akaia: </p> 
<p><A NAME="an_1:2">1:2</A>&nbsp;N&#229;de v&#230;re med eder og fred fra Gud v&#229;r Fader og den Herre Jesus Kristus! </p> 
<p><A NAME="an_1:3">1:3</A>&nbsp;Lovet v&#230;re Gud og v&#229;r Herre Jesu Kristi Fader, miskunns Fader og all tr&#248;sts Gud, </p> 
<p><A NAME="an_1:4">1:4</A>&nbsp;han som tr&#248;ster oss i all v&#229;r trengsel, forat vi skal kunne tr&#248;ste dem som er i all slags trengsel, med den tr&#248;st hvormed vi selv blir tr&#248;stet av Gud! </p> 
<p><A NAME="an_1:5">1:5</A>&nbsp;For likesom Kristi lidelser kommer rikelig over oss, s&#229; er og v&#229;r tr&#248;st rikelig ved Kristus. </p> 
<p><A NAME="an_1:6">1:6</A>&nbsp;Men lider vi trengsel, da er det eder til tr&#248;st og frelse; tr&#248;stes vi, da er det eder til en tr&#248;st som viser sig kraftig i t&#229;lmod under de samme lidelser som vi lider; </p> 
<p><A NAME="an_1:7">1:7</A>&nbsp;og v&#229;rt h&#229;p om eder er fast, da vi vet at likesom I har del i lidelsene, s&#229; skal I og ha del i tr&#248;sten. </p> 
<p><A NAME="an_1:8">1:8</A>&nbsp;For vi vil ikke, br&#248;dre, at I skal v&#230;re uvitende om at den trengsel som kom over oss i Asia, var overm&#229;te tung, mere enn vi kunde b&#230;re, s&#229; vi endog mistvilte om livet; </p> 
<p><A NAME="an_1:9">1:9</A>&nbsp;ja, vi hadde opgjort med oss selv at vi m&#229;tte d&#248;, forat vi ikke skulde sette v&#229;r lit til oss selv, men til Gud, som opvekker de d&#248;de, </p> 
<p><A NAME="an_1:10">1:10</A>&nbsp;han som fridde oss og frir oss fra slik en d&#248;d, han som vi har det h&#229;p til at han og herefter vil fri oss derfra, </p> 
<p><A NAME="an_1:11">1:11</A>&nbsp;idet ogs&#229; I kommer oss til hjelp med b&#248;nn, forat det fra manges munn m&#229; lyde rikelig takksigelse for oss, for den n&#229;de som er oss gitt. </p> 
<p><A NAME="an_1:12">1:12</A>&nbsp;For dette er v&#229;r ros: v&#229;r samvittighets vidnesbyrd om at vi har vandret i verden, og s&#230;rlig hos eder, i Guds hellighet og renhet, ikke i kj&#248;delig visdom, men i Guds n&#229;de. </p> 
<p><A NAME="an_1:13">1:13</A>&nbsp;For vi skriver ikke annet til eder enn det I leser eller skj&#248;nner, og jeg h&#229;per at I og skal skj&#248;nne det inntil enden </p> 
<p><A NAME="an_1:14">1:14</A>&nbsp;- likesom I jo for en del har skj&#248;nt oss - at vi er eders ros, likesom og I er v&#229;r p&#229; den Herre Jesu dag. </p> 
<p><A NAME="an_1:15">1:15</A>&nbsp;Og i tillit til dette vilde jeg komme til eder f&#248;rst, forat I skulde f&#229; ennu en n&#229;de, </p> 
<p><A NAME="an_1:16">1:16</A>&nbsp;og fra eder dra til Makedonia, og s&#229; fra Makedonia igjen komme til eder og f&#229; f&#248;lge av eder til Judea. </p> 
<p><A NAME="an_1:17">1:17</A>&nbsp;Da jeg nu alts&#229; vilde dette, gikk jeg da kan hende lettsindig frem? eller hvad jeg foresetter mig, foresetter jeg mig det p&#229; kj&#248;delig vis, s&#229; at der hos mig skulde v&#230;re b&#229;de ja, ja og nei, nei? </p> 
<p><A NAME="an_1:18">1:18</A>&nbsp;S&#229; sant Gud er trofast: mitt ord til eder er ikke ja og nei! </p> 
<p><A NAME="an_1:19">1:19</A>&nbsp;For Guds S&#248;nn, Kristus Jesus, han som blev forkynt iblandt eder ved oss, ved mig og Silvanus og Timoteus, han var ikke ja og nei, men ja er der blitt i ham; </p> 
<p><A NAME="an_1:20">1:20</A>&nbsp;for s&#229; mange som Guds l&#248;fter er, i ham har de sitt ja, derfor f&#229;r de og ved ham sitt amen, Gud til &#230;re ved oss. </p> 
<p><A NAME="an_1:21">1:21</A>&nbsp;Men den som binder oss tillikemed eder fast til Kristus, og som salvet oss, det er Gud, </p> 
<p><A NAME="an_1:22">1:22</A>&nbsp;han som og satte sitt innsegl p&#229; oss og gav &#197;nden til pant i v&#229;re hjerter. </p> 
<p><A NAME="an_1:23">1:23</A>&nbsp;Men jeg kaller Gud til vidne for min sjel at det var for &#229; sk&#229;ne eder jeg ennu ikke er kommet til Korint; </p> 
<p><A NAME="an_1:24">1:24</A>&nbsp;ikke at vi er herrer over eders tro, men vi arbeider med p&#229; eders glede; for I st&#229;r i troen. </p> 
<p><A NAME="an_2:1">2:1</A>&nbsp;Men ogs&#229; for min egen skyld foresatte jeg mig at jeg ikke atter vilde komme til eder med sorg. </p> 
<p><A NAME="an_2:2">2:2</A>&nbsp;For hvis jeg gj&#248;r eder sorg, hvem er det da som gj&#248;r mig glad, uten den som jeg gj&#248;r sorg? </p> 
<p><A NAME="an_2:3">2:3</A>&nbsp;Og just i det &#248;iemed skrev jeg, forat jeg ikke, n&#229;r jeg kom, skulde f&#229; sorg av dem som jeg burde ha glede av, idet jeg har den tillit til eder alle at min glede er eders alles glede. </p> 
<p><A NAME="an_2:4">2:4</A>&nbsp;For med megen trengsel og angst i hjertet skrev jeg til eder under mange t&#229;rer, ikke for &#229; gj&#248;re eder sorg, men forat I skulde kjenne den kj&#230;rlighet som jeg s&#230;rlig har til eder. </p> 
<p><A NAME="an_2:5">2:5</A>&nbsp;Men er det nogen som har voldt sorg, da er det ikke mig han har voldt sorg, men delvis - at jeg ikke skal v&#230;re for h&#229;rd - eder alle. </p> 
<p><A NAME="an_2:6">2:6</A>&nbsp;Det er nok for ham med den straff han har f&#229;tt av de fleste, </p> 
<p><A NAME="an_2:7">2:7</A>&nbsp;s&#229; at I derimot heller skal tilgi og tr&#248;ste ham, forat han ikke skal g&#229; til grunne i ennu st&#248;rre sorg. </p> 
<p><A NAME="an_2:8">2:8</A>&nbsp;Derfor ber jeg eder &#229; la kj&#230;rlighet r&#229;de mot ham. </p> 
<p><A NAME="an_2:9">2:9</A>&nbsp;For derfor var det ogs&#229; jeg skrev, for &#229; f&#229; vite om I holder pr&#248;ve, om I er lydige i alt. </p> 
<p><A NAME="an_2:10">2:10</A>&nbsp;Men den som I tilgir noget, ham tilgir og jeg; for det jeg har tilgitt - om jeg har hatt noget &#229; tilgi - det har jeg gjort for eders skyld, for Kristi &#229;syn, forat vi ikke skal d&#229;res av Satan; </p> 
<p><A NAME="an_2:11">2:11</A>&nbsp;for ikke er vi uvitende om hans tanker. </p> 
<p><A NAME="an_2:12">2:12</A>&nbsp;Da jeg kom til Troas for Kristi evangeliums skyld, og en d&#248;r var mig oplatt i Herren, hadde jeg ingen ro i min &#229;nd, fordi jeg ikke fant Titus, min bror, </p> 
<p><A NAME="an_2:13">2:13</A>&nbsp;men jeg sa farvel til dem og drog videre til Makedonia. </p> 
<p><A NAME="an_2:14">2:14</A>&nbsp;Men Gud v&#230;re takk, som alltid lar oss vinne seier i Kristus og ved oss &#229;penbarer sin kunnskaps duft p&#229; hvert sted! </p> 
<p><A NAME="an_2:15">2:15</A>&nbsp;For vi er en Kristi vellukt for Gud, blandt dem som blir frelst, og blandt dem som g&#229;r fortapt, </p> 
<p><A NAME="an_2:16">2:16</A>&nbsp;for disse en duft av d&#248;d til d&#248;d, for hine en duft av liv til liv. Og hvem er vel duelig til dette? </p> 
<p><A NAME="an_2:17">2:17</A>&nbsp;For vi er ikke, som de mange, slike at vi forfalsker Guds ord til egen vinning; men som i renhet, ja som av Gud, taler vi for Guds &#229;syn i Kristus. </p> 
<p><A NAME="an_3:1">3:1</A>&nbsp;Begynner vi atter &#229; gi oss selv skussm&#229;l, eller mon vi, s&#229;ledes som visse folk, trenger til skussm&#229;lsbrev til eder eller fra eder? </p> 
<p><A NAME="an_3:2">3:2</A>&nbsp;I er v&#229;rt brev, innskrevet i v&#229;re hjerter, kjent og lest av alle mennesker, </p> 
<p><A NAME="an_3:3">3:3</A>&nbsp;idet det blir vitterlig at I er Kristi brev, tilblitt ved v&#229;r tjeneste, innskrevet ikke med blekk, men med den levende Guds &#197;nd, ikke p&#229; stentavler, men p&#229; hjertets kj&#248;dtavler. </p> 
<p><A NAME="an_3:4">3:4</A>&nbsp;Men en s&#229;dan tillit har vi til Gud ved Kristus, </p> 
<p><A NAME="an_3:5">3:5</A>&nbsp;ikke at vi av oss selv duer til &#229; uttenke noget som av oss selv, men v&#229;r duelighet er av Gud, </p> 
<p><A NAME="an_3:6">3:6</A>&nbsp;som og gjorde oss duelige til &#229; v&#230;re tjenere for en ny pakt, ikke for bokstav, men for &#197;nd; for bokstaven sl&#229;r ihjel, men &#197;nden gj&#248;r levende. </p> 
<p><A NAME="an_3:7">3:7</A>&nbsp;Dersom da d&#248;dens tjeneste, som med bokstaver var innhugget i stener, fremtr&#229;dte i herlighet, s&#229; at Israels barn ikke t&#229;lte &#229; se p&#229; Mose &#229;syn for hans &#229;syns herlighets skyld, som dog svant, </p> 
<p><A NAME="an_3:8">3:8</A>&nbsp;hvor skal da ikke &#197;ndens tjeneste enn mere v&#230;re i herlighet! </p> 
<p><A NAME="an_3:9">3:9</A>&nbsp;For dersom ford&#248;mmelsens tjeneste er herlighet, da er rettferdighetens tjeneste ennu langt mere rik p&#229; herlighet; </p> 
<p><A NAME="an_3:10">3:10</A>&nbsp;for det herlige har i dette stykke ingen herlighet mot hin overvettes rike herlighet. </p> 
<p><A NAME="an_3:11">3:11</A>&nbsp;For n&#229;r det som svinner, var i herlighet, da skal meget mere det som blir, v&#230;re i herlighet. </p> 
<p><A NAME="an_3:12">3:12</A>&nbsp;Eftersom vi da har et s&#229;dant h&#229;p, g&#229;r vi frem med stor frimodighet, </p> 
<p><A NAME="an_3:13">3:13</A>&nbsp;og gj&#248;r ikke som Moses, som la et dekke over sitt &#229;syn, forat Israels barn ikke skulde skue enden av det som svant. </p> 
<p><A NAME="an_3:14">3:14</A>&nbsp;Men deres sinn er blitt forherdet; for like til denne dag blir det samme dekke liggende n&#229;r de leser den gamle pakt, uten at det blir &#229;penbaret at den opheves i Kristus. </p> 
<p><A NAME="an_3:15">3:15</A>&nbsp;Men til denne dag ligger et dekke over deres hjerte n&#229;r Moses leses; </p> 
<p><A NAME="an_3:16">3:16</A>&nbsp;men n&#229;r det omvender sig til Herren, blir dekket tatt bort. </p> 
<p><A NAME="an_3:17">3:17</A>&nbsp;Men Herren er &#197;nden, og hvor Herrens &#197;nd er, der er frihet. </p> 
<p><A NAME="an_3:18">3:18</A>&nbsp;Men vi som med utildekket &#229;syn skuer Herrens herlighet som i et speil; vi blir alle forvandlet til det samme billede fra herlighet til herlighet, som av Herrens &#197;nd. </p> 
<p><A NAME="an_4:1">4:1</A>&nbsp;Derfor, da vi har denne tjeneste, eftersom vi har f&#229;tt miskunn, s&#229; taper vi ikke motet; </p> 
<p><A NAME="an_4:2">4:2</A>&nbsp;men vi har sagt oss l&#248;s fra alle skammelige snikveier og farer ikke frem med list, heller ikke forfalsker vi Guds ord, men ved &#229; kunngj&#248;re sannheten anbefaler vi oss til alle menneskers samvittighet for Guds &#229;syn. </p> 
<p><A NAME="an_4:3">4:3</A>&nbsp;Er da enn v&#229;rt evangelium skjult, s&#229; er det skjult blandt dem som g&#229;r fortapt, </p> 
<p><A NAME="an_4:4">4:4</A>&nbsp;i hvem denne verdens gud har forblindet de vantros sinn, forat lyset fra evangeliet om Kristi herlighet, han som er Guds billede, ikke skal skinne for dem. </p> 
<p><A NAME="an_4:5">4:5</A>&nbsp;For vi forkynner ikke oss selv, vi forkynner Kristus Jesus som Herre, oss derimot som eders tjenere for Jesu skyld. </p> 
<p><A NAME="an_4:6">4:6</A>&nbsp;For Gud, som b&#248;d at lys skulde skinne frem av m&#248;rke, han er den som ogs&#229; har latt det skinne i v&#229;re hjerter, forat kunnskapen om Guds herlighet i Jesu Kristi &#229;syn skulde str&#229;le frem fra oss. </p> 
<p><A NAME="an_4:7">4:7</A>&nbsp;Men vi har denne skatt i lerkar, forat den rike kraft skal v&#230;re av Gud og ikke av oss, </p> 
<p><A NAME="an_4:8">4:8</A>&nbsp;idet vi alltid er i trengsel, men ikke kuet, tvilende, men ikke mistvilende, </p> 
<p><A NAME="an_4:9">4:9</A>&nbsp;forfulgt, men ikke opgitt, nedsl&#229;tt, men ikke tilintetgjort - </p> 
<p><A NAME="an_4:10">4:10</A>&nbsp;alltid b&#230;rende Jesu d&#248;d med oss i legemet, forat ogs&#229; Jesu liv skal &#229;penbares i v&#229;rt legeme. </p> 
<p><A NAME="an_4:11">4:11</A>&nbsp;For ennu mens vi lever, overgis vi stadig til d&#248;den for Jesu skyld, forat ogs&#229; Jesu liv skal &#229;penbares i v&#229;rt d&#248;delige kj&#248;d. </p> 
<p><A NAME="an_4:12">4:12</A>&nbsp;S&#229;ledes er da d&#248;den virksom i oss, men livet i eder. </p> 
<p><A NAME="an_4:13">4:13</A>&nbsp;Men eftersom vi har den samme troens &#197;nd - efter det som er skrevet: Jeg trodde, derfor talte jeg - s&#229; tror vi og, derfor taler vi og, </p> 
<p><A NAME="an_4:14">4:14</A>&nbsp;for vi vet at han som opvakte den Herre Jesus, skal ogs&#229; opvekke oss med Jesus og stille oss frem sammen med eder. </p> 
<p><A NAME="an_4:15">4:15</A>&nbsp;For det skjer alt sammen for eders skyld, forat n&#229;den kan utbrede sig til dess flere og virke rikelig takksigelse til Guds &#230;re. </p> 
<p><A NAME="an_4:16">4:16</A>&nbsp;Derfor taper vi ikke motet, men om og v&#229;rt utvortes menneske g&#229;r til grunne, s&#229; fornyes dog det innvortes dag for dag. </p> 
<p><A NAME="an_4:17">4:17</A>&nbsp;For v&#229;r trengsel, som er kortvarig og lett, virker for oss en evig fylde av herlighet i overm&#229;l p&#229; overm&#229;l, </p> 
<p><A NAME="an_4:18">4:18</A>&nbsp;s&#229;som vi ikke har det synlige for &#248;ie, men det usynlige; for det synlige er timelig, men det usynlige evig </p> 
<p><A NAME="an_5:1">5:1</A>&nbsp;For vi vet at om v&#229;rt legemes jordiske hus nedbrytes, s&#229; har vi en bygning av Gud, et hus som ikke er gjort med hender, evig i himlene. </p> 
<p><A NAME="an_5:2">5:2</A>&nbsp;For ogs&#229; mens vi er her til huse, sukker vi, fordi vi lenges efter &#229; overkl&#230;des med v&#229;r bolig fra himmelen, </p> 
<p><A NAME="an_5:3">5:3</A>&nbsp;s&#229; sant vi skal bli funnet ikl&#230;dd, ikke nakne. </p> 
<p><A NAME="an_5:4">5:4</A>&nbsp;For vi som er i denne hytte, sukker under byrden, fordi vi ikke vil avkl&#230;des, men overkl&#230;des, forat det d&#248;delige kan bli opslukt av livet. </p> 
<p><A NAME="an_5:5">5:5</A>&nbsp;Men den som har satt oss i stand just til dette, er Gud, han som og har gitt oss &#197;nden til pant. </p> 
<p><A NAME="an_5:6">5:6</A>&nbsp;Derfor er vi alltid frimodige og vet at s&#229; lenge vi er hjemme i legemet, er vi borte fra Herren; </p> 
<p><A NAME="an_5:7">5:7</A>&nbsp;for vi vandrer i tro, ikke i beskuelse; </p> 
<p><A NAME="an_5:8">5:8</A>&nbsp;vi er alts&#229; frimodige, og vil heller v&#230;re borte fra legemet og v&#230;re hjemme hos Herren. </p> 
<p><A NAME="an_5:9">5:9</A>&nbsp;Derfor setter vi og v&#229;r &#230;re i, enten vi er hjemme eller borte, &#229; tekkes ham. </p> 
<p><A NAME="an_5:10">5:10</A>&nbsp;For vi skal alle &#229;penbares for Kristi domstol, forat enhver kan f&#229; igjen det som er skjedd ved legemet, efter det som han har gjort, enten godt eller ondt. </p> 
<p><A NAME="an_5:11">5:11</A>&nbsp;Da vi alts&#229; kjenner frykten for Herren, s&#248;ker vi &#229; vinne mennesker, men for Gud er vi &#229;penbare; jeg h&#229;per og &#229; v&#230;re &#229;penbar for eders samvittigheter. </p> 
<p><A NAME="an_5:12">5:12</A>&nbsp;Vi gir oss nu ikke atter skussm&#229;l for eder; men vi gir eder leilighet til &#229; rose eder av oss, forat I kan ha noget &#229; sette imot dem som roser sig av det de er i det utvortes og ikke i hjertet. </p> 
<p><A NAME="an_5:13">5:13</A>&nbsp;For om vi er fra oss selv, da er det for Gud, og om vi er ved sans og samling, da er det for eder. </p> 
<p><A NAME="an_5:14">5:14</A>&nbsp;For Kristi kj&#230;rlighet tvinger oss, </p> 
<p><A NAME="an_5:15">5:15</A>&nbsp;idet vi har opgjort dette med oss selv at &#233;n er d&#248;d for alle, derfor er de alle d&#248;d; og han d&#248;de for alle, forat de som lever, ikke lenger skal leve for sig selv, men for ham som er d&#248;d og opstanden for dem. </p> 
<p><A NAME="an_5:16">5:16</A>&nbsp;Derfor kjenner vi fra nu av ikke nogen efter kj&#248;det; har vi og kjent Kristus efter kj&#248;det, s&#229; kjenner vi ham dog nu ikke lenger s&#229;ledes. </p> 
<p><A NAME="an_5:17">5:17</A>&nbsp;Derfor, dersom nogen er i Kristus, da er han en ny skapning; det gamle er forganget, se, alt er blitt nytt! </p> 
<p><A NAME="an_5:18">5:18</A>&nbsp;Men alt dette er av Gud, som forlikte oss med sig selv ved Kristus og gav oss forlikelsens tjeneste, </p> 
<p><A NAME="an_5:19">5:19</A>&nbsp;fordi Gud i Kristus forlikte verden med sig selv, s&#229; han ikke tilregner dem deres overtredelser og har nedlagt i oss ordet om forlikelsen. </p> 
<p><A NAME="an_5:20">5:20</A>&nbsp;S&#229; er vi da sendebud i Kristi sted, som om Gud selv formante ved oss; vi ber i Kristi sted: La eder forlike med Gud! </p> 
<p><A NAME="an_5:21">5:21</A>&nbsp;Ham som ikke visste av synd, har han gjort til synd for oss, forat vi i ham skal bli rettferdige for Gud. </p> 
<p><A NAME="an_6:1">6:1</A>&nbsp;Men som medarbeidere formaner vi eder ogs&#229; at I ikke forgjeves m&#229; ta imot Guds n&#229;de. </p> 
<p><A NAME="an_6:2">6:2</A>&nbsp;Han sier jo: P&#229; den tid som behaget mig, b&#248;nnh&#248;rte jeg dig, og p&#229; frelsens dag kom jeg dig til hjelp. Se, nu er en velbehagelig tid, se, nu er frelsens dag! </p> 
<p><A NAME="an_6:3">6:3</A>&nbsp;Og vi gir ikke i noget stykke noget anst&#248;t, forat ikke tjenesten skal bli lastet, </p> 
<p><A NAME="an_6:4">6:4</A>&nbsp;men viser oss i alt som Guds tjenere: ved stort t&#229;lmod i trengsler, i n&#248;d, i angst, </p> 
<p><A NAME="an_6:5">6:5</A>&nbsp;under slag, i fengsler, i opr&#248;r, i strengt arbeid, i nattev&#229;k, i faste; </p> 
<p><A NAME="an_6:6">6:6</A>&nbsp;ved renhet, ved skj&#248;nnsomhet, ved langmodighet, ved godhet, ved den Hellige &#197;nd, ved uskr&#248;mtet kj&#230;rlighet, </p> 
<p><A NAME="an_6:7">6:7</A>&nbsp;ved sannhets ord, ved Guds kraft, ved rettferds v&#229;ben p&#229; h&#248;ire og venstre side; </p> 
<p><A NAME="an_6:8">6:8</A>&nbsp;i &#230;re og van&#230;re, med ondt rykte og godt rykte, som forf&#248;rere og dog sanndrue, </p> 
<p><A NAME="an_6:9">6:9</A>&nbsp;som ukjente og dog velkjente; som de som d&#248;r, og se, vi lever, som de som refses og dog ikke ihjelsl&#229;es, </p> 
<p><A NAME="an_6:10">6:10</A>&nbsp;som bedr&#248;vede, men alltid glade, som fattige, som dog gj&#248;r mange rike, som de som intet har og dog eier alt. </p> 
<p><A NAME="an_6:11">6:11</A>&nbsp;V&#229;r munn er oplatt mot eder, I korintiere, v&#229;rt hjerte har utvidet sig. </p> 
<p><A NAME="an_6:12">6:12</A>&nbsp;I har ikke trangt rum hos oss, men det er trangt i eders hjerte. </p> 
<p><A NAME="an_6:13">6:13</A>&nbsp;Men like for like - jeg taler som til barn - utvid ogs&#229; I eders hjerter! </p> 
<p><A NAME="an_6:14">6:14</A>&nbsp;Dra ikke i fremmed &#229;k med vantro! for hvad samlag har rettferd med urett, eller hvad samfund har lys med m&#248;rke? </p> 
<p><A NAME="an_6:15">6:15</A>&nbsp;Og hvad samklang er det mellem Kristus og Belial, eller hvad lodd og del har en troende med en vantro? </p> 
<p><A NAME="an_6:16">6:16</A>&nbsp;Og hvad enighet er det mellem Guds tempel og avguder? Vi er jo den levende Guds tempel, som Gud har sagt: Jeg vil bo iblandt dem og ferdes iblandt dem, og jeg vil v&#230;re deres Gud, og de skal v&#230;re mitt folk. </p> 
<p><A NAME="an_6:17">6:17</A>&nbsp;Derfor, g&#229; ut fra dem og skill eder fra dem, sier Herren, og r&#248;r ikke ved urent, s&#229; skal jeg ta imot eder, </p> 
<p><A NAME="an_6:18">6:18</A>&nbsp;og jeg vil v&#230;re eder en far, og I skal v&#230;re mig s&#248;nner og d&#248;tre, sier Herren, den Allmektige. </p> 
<p><A NAME="an_7:1">7:1</A>&nbsp;Eftersom vi da har disse l&#248;fter, mine elskede, s&#229; la oss rense oss fra all urenhet p&#229; kj&#248;d og &#229;nd og fullende v&#229;r helliggj&#248;relse i Guds frykt! / [2KO 7, 1 er i trykte b&#248;ker plassert p&#229; slutten av kapittel 6.] </p> 
<p><A NAME="an_7:2">7:2</A>&nbsp;Gi oss rum! Ingen har vi gjort urett, ingen har vi &#248;delagt, ingen har vi g&#229;tt for n&#230;r. </p> 
<p><A NAME="an_7:3">7:3</A>&nbsp;Dette sier jeg ikke for &#229; ford&#248;mme eder; jeg har jo f&#248;r sagt at I er i v&#229;re hjerter for &#229; d&#248; med oss og leve med oss. </p> 
<p><A NAME="an_7:4">7:4</A>&nbsp;Jeg har stor tiltro til eder; jeg roser mig storlig av eder; jeg er full av tr&#248;st, jeg er overvettes rik p&#229; glede under all v&#229;r trengsel. </p> 
<p><A NAME="an_7:5">7:5</A>&nbsp;For heller ikke da vi kom til Makedonia, hadde v&#229;rt kj&#248;d nogen ro, men vi trengtes p&#229; alle m&#229;ter: utenfor oss var strid, inneni oss frykt; </p> 
<p><A NAME="an_7:6">7:6</A>&nbsp;men Gud, som tr&#248;ster de nedb&#248;iede, han tr&#248;stet oss ved Titus' komme, </p> 
<p><A NAME="an_7:7">7:7</A>&nbsp;dog ikke bare ved hans komme, men og ved den tr&#248;st hvormed han var blitt tr&#248;stet over eder, idet han meldte oss eders lengsel, eders klage, eders nidkj&#230;rhet for mig, s&#229; at jeg blev ennu gladere. </p> 
<p><A NAME="an_7:8">7:8</A>&nbsp;For om jeg enn bedr&#248;vet eder ved mitt brev, s&#229; angrer jeg det ikke; om jeg enn f&#248;r angret det - jeg ser jo at hint brev bedr&#248;vet eder, om enn bare for en stund - </p> 
<p><A NAME="an_7:9">7:9</A>&nbsp;s&#229; gleder jeg mig nu, ikke over at I blev bedr&#248;vet, men over at I blev bedr&#248;vet til omvendelse; for I blev bedr&#248;vet efter Guds sinn, forat I ikke skulde lide nogen skade ved oss. </p> 
<p><A NAME="an_7:10">7:10</A>&nbsp;For bedr&#248;velsen efter Guds sinn virker omvendelse til frelse, som ingen angrer; men verdens bedr&#248;velse virker d&#248;d. </p> 
<p><A NAME="an_7:11">7:11</A>&nbsp;For se, just dette at I blev bedr&#248;vet efter Guds sinn, hvilken iver det virket hos eder, ja forsvar, ja harme, ja frykt, ja lengsel, ja nidkj&#230;rhet, ja straff! I alt viste I eder &#229; v&#230;re rene i den sak. </p> 
<p><A NAME="an_7:12">7:12</A>&nbsp;Derfor, om jeg enn skrev til eder, s&#229; var det ikke for hans skyld som gjorde uretten, heller ikke for hans skyld som uretten blev gjort imot, men forat eders iver for oss kunde bli &#229;penbaret hos eder for Guds &#229;syn. </p> 
<p><A NAME="an_7:13">7:13</A>&nbsp;Derfor er vi blitt tr&#248;stet. Og til v&#229;r tr&#248;st kom ennu den langt st&#248;rre glede over Titus' glede; for hans &#229;nd er blitt vederkveget av eder alle. </p> 
<p><A NAME="an_7:14">7:14</A>&nbsp;For om jeg til ham har uttalt nogen ros over eder, s&#229; er jeg ikke blitt til skamme; men likesom vi i alt har talt sannhet til eder, s&#229; er og v&#229;r ros for Titus blitt sannhet, </p> 
<p><A NAME="an_7:15">7:15</A>&nbsp;og hans kj&#230;rlighet til eder er enn sterkere n&#229;r han kommer eders alles lydighet i hu, hvorledes I tok imot ham med frykt og beven. </p> 
<p><A NAME="an_7:16">7:16</A>&nbsp;Jeg gleder mig over at jeg i alt kan lite p&#229; eder. </p> 
<p><A NAME="an_8:1">8:1</A>&nbsp;Vi kunngj&#248;r eder, br&#248;dre, den n&#229;de som Gud har gitt i Makedonias menigheter, </p> 
<p><A NAME="an_8:2">8:2</A>&nbsp;at enda de var h&#229;rdt pr&#248;vet med trengsel, s&#229; har dog deres overvettes glede og deres dype fattigdom i overstr&#248;mmende fylde virket hos dem en rikdom p&#229; opriktig kj&#230;rlighet. </p> 
<p><A NAME="an_8:3">8:3</A>&nbsp;For efter evne gav de, det vidner jeg, ja over evne, av egen drift; </p> 
<p><A NAME="an_8:4">8:4</A>&nbsp;de bad oss inntrengende om &#229; f&#229; lov til &#229; v&#230;re med i hjelpen til de hellige; </p> 
<p><A NAME="an_8:5">8:5</A>&nbsp;og de gav ikke bare s&#229;ledes som vi h&#229;pet, men de gav sig selv f&#248;rst til Herren og til oss ved Guds vilje, </p> 
<p><A NAME="an_8:6">8:6</A>&nbsp;s&#229; vi bad Titus at likesom han f&#248;r hadde begynt, s&#229;ledes skulde han fullende hos eder ogs&#229; dette kj&#230;rlighetsverk. </p> 
<p><A NAME="an_8:7">8:7</A>&nbsp;Men likesom I er rike i alle m&#229;ter, p&#229; tro og p&#229; tale og p&#229; kunnskap og p&#229; all iver og p&#229; kj&#230;rlighet som I har vakt hos oss, s&#229; bli nu og rike i dette kj&#230;rlighetsverk! </p> 
<p><A NAME="an_8:8">8:8</A>&nbsp;Dette sier jeg ikke som et bud, men ved andres iver vil jeg ogs&#229; pr&#248;ve ektheten av eders kj&#230;rlighet. </p> 
<p><A NAME="an_8:9">8:9</A>&nbsp;For I kjenner v&#229;r Herre Jesu Kristi n&#229;de, at han for eders skyld blev fattig da han var rik, forat I ved hans fattigdom skulde bli rike. </p> 
<p><A NAME="an_8:10">8:10</A>&nbsp;Og jeg sier min mening i denne sak; for dette er til gagn for eder, I som alt f&#248;r, fra ifjor av, begynte ikke bare &#229; virke, men og &#229; ville. </p> 
<p><A NAME="an_8:11">8:11</A>&nbsp;Men fullf&#248;r nu ogs&#229; verket, forat fullf&#248;relsen m&#229; svare til viljens redebonhet, efter eders evne! </p> 
<p><A NAME="an_8:12">8:12</A>&nbsp;For er redebonheten forh&#229;nden, da er den velbehagelig efter det den har, og ikke efter det den ikke har. </p> 
<p><A NAME="an_8:13">8:13</A>&nbsp;For dette sier jeg, ikke forat andre skal ha lettelse og I trengsel, </p> 
<p><A NAME="an_8:14">8:14</A>&nbsp;men forat det skal v&#230;re likelighet; i den nuv&#230;rende tid kommer eders overflod deres trang til hjelp, forat ogs&#229; deres overflod m&#229; komme eders trang til hjelp, forat det m&#229; v&#230;re likelighet, </p> 
<p><A NAME="an_8:15">8:15</A>&nbsp;som skrevet st&#229;r: Den som sanket meget, hadde ikke overflod, og den som sanket lite, hadde ikke trang. </p> 
<p><A NAME="an_8:16">8:16</A>&nbsp;Men Gud v&#230;re takk, som har inngitt den samme iver for eder i Titus' hjerte! </p> 
<p><A NAME="an_8:17">8:17</A>&nbsp;for han tok gjerne imot min tilskyndelse, ja, hans iver er s&#229; stor at han av egen drift drar ut til eder. </p> 
<p><A NAME="an_8:18">8:18</A>&nbsp;Og med ham sender vi og den bror som ved sin virksomhet for evangeliet har vunnet ros i alle menigheter, </p> 
<p><A NAME="an_8:19">8:19</A>&nbsp;Og ikke bare det, men som ogs&#229; er valgt av menighetene til &#229; reise sammen med oss med denne kj&#230;rlighetsgave som kommer i stand ved v&#229;r tjeneste, for &#229; fremme Herrens egen &#230;re og v&#229;r redebonhet; </p> 
<p><A NAME="an_8:20">8:20</A>&nbsp;for derved undg&#229;r vi at nogen skal kunne laste oss for noget som vedkommer denne rike gave som kommer i stand ved v&#229;r tjeneste, </p> 
<p><A NAME="an_8:21">8:21</A>&nbsp;da vi legger vinn p&#229; det som er godt, ikke alene i Herrens, men og i menneskers &#248;ine. </p> 
<p><A NAME="an_8:22">8:22</A>&nbsp;Og med dem sender vi v&#229;r bror, som vi ofte p&#229; mange m&#229;ter har funnet ivrig, men nu meget ivrigere p&#229; grunn av den store tillit han har til eder. </p> 
<p><A NAME="an_8:23">8:23</A>&nbsp;Hvad enten det da gjelder Titus, s&#229; er han min medbroder og medarbeider hos eder, eller det gjelder v&#229;re br&#248;dre, s&#229; er de menighetsutsendinger, Kristi &#230;re. </p> 
<p><A NAME="an_8:24">8:24</A>&nbsp;S&#229; vis dem alts&#229; sannheten av eders kj&#230;rlighet og av den ros vi har gitt eder, for menighetenes &#229;syn! </p> 
<p><A NAME="an_9:1">9:1</A>&nbsp;For om hjelpen til de hellige har jeg ikke n&#248;dig &#229; skrive til eder; </p> 
<p><A NAME="an_9:2">9:2</A>&nbsp;jeg kjenner jo eders redebonhet, som jeg roser eder for hos makedonierne, idet jeg sier: Akaia har v&#230;rt rede like fra ifjor; og eders nidkj&#230;rhet tilskyndte s&#229; mange. </p> 
<p><A NAME="an_9:3">9:3</A>&nbsp;Men jeg sender br&#248;drene, forat ikke den ros vi har gitt eder, skal bli til intet i dette stykke, forat I, som jeg har sagt, m&#229; v&#230;re rede, </p> 
<p><A NAME="an_9:4">9:4</A>&nbsp;s&#229; vi, for ikke &#229; si I selv, ikke skal bli til skamme i denne tillit n&#229;r det kommer makedoniere med mig og finner eder uferdige. </p> 
<p><A NAME="an_9:5">9:5</A>&nbsp;Derfor aktet jeg det n&#248;dvendig &#229; tilskynde br&#248;drene til &#229; dra i forveien til eder og forut f&#229; i stand den gave I f&#248;r har lovt, at den m&#229; v&#230;re ferdig som en velsignelse, og ikke som en karrig gave. </p> 
<p><A NAME="an_9:6">9:6</A>&nbsp;Men dette sier jeg: Den som karrig s&#229;r, skal karrig h&#248;ste, og den som s&#229;r med velsignelser, skal h&#248;ste med velsignelser. </p> 
<p><A NAME="an_9:7">9:7</A>&nbsp;Hver gi s&#229; som han setter sig fore i sitt hjerte, ikke med sorg eller av tvang! for Gud elsker en glad giver. </p> 
<p><A NAME="an_9:8">9:8</A>&nbsp;Og Gud er mektig til &#229; gi eder all n&#229;de i rikelig m&#229;l, forat I alltid i alle ting kan ha alt det I trenger til, og s&#229;ledes rikelig kan gj&#248;re all god gjerning, </p> 
<p><A NAME="an_9:9">9:9</A>&nbsp;som skrevet er: Han str&#248;dde ut, han gav de fattige; hans rettferdighet blir til evig tid. </p> 
<p><A NAME="an_9:10">9:10</A>&nbsp;Og han som gir s&#229;mannen s&#229;korn og br&#248;d til &#229; ete, han skal og gi eder uts&#230;d og &#248;ke den og gi vekst til fruktene av eders rettferdighet, </p> 
<p><A NAME="an_9:11">9:11</A>&nbsp;idet I blir rike i alle ting til all opriktig kj&#230;rlighet, som ved oss virker takksigelse til Gud. </p> 
<p><A NAME="an_9:12">9:12</A>&nbsp;For den hjelp som ydes ved denne tjeneste, r&#229;der ikke bare bot p&#229; de helliges trang, men b&#230;rer ogs&#229; rik frukt ved manges takksigelser til Gud, </p> 
<p><A NAME="an_9:13">9:13</A>&nbsp;idet de ved det hjertelag som denne hjelp viser, kommer til &#229; prise Gud for eders lydighet til &#229; bekjenne Kristi evangelium og for opriktigheten i eders samfund med dem og med alle, </p> 
<p><A NAME="an_9:14">9:14</A>&nbsp;idet ogs&#229; de med b&#248;nn for eder lenges efter eder p&#229; grunn av den Guds n&#229;de som er s&#229; overvettes rik over eder. </p> 
<p><A NAME="an_9:15">9:15</A>&nbsp;Gud v&#230;re takk for sin usigelige gave! </p> 
<p><A NAME="an_10:1">10:1</A>&nbsp;Men jeg, Paulus, formaner eder ved Kristi saktmodighet og mildhet, jeg som for eders &#248;ine er ydmyk iblandt eder, men frav&#230;rende er djerv mot eder; </p> 
<p><A NAME="an_10:2">10:2</A>&nbsp;men jeg ber om at n&#229;r jeg nu kommer, m&#229; jeg slippe for &#229; v&#230;re djerv med den frimodighet hvormed jeg akter &#229; g&#229; dristig frem mot somme folk som akter oss for slike som vandrer p&#229; kj&#248;delig vis. </p> 
<p><A NAME="an_10:3">10:3</A>&nbsp;For om vi enn vandrer i kj&#248;det, s&#229; strider vi dog ikke p&#229; kj&#248;delig vis; </p> 
<p><A NAME="an_10:4">10:4</A>&nbsp;for v&#229;re stridsv&#229;ben er ikke kj&#248;delige, men mektige for Gud til &#229; omstyrte festnings-verker, </p> 
<p><A NAME="an_10:5">10:5</A>&nbsp;idet vi omstyrter tankebygninger og enhver h&#248;ide som reiser sig mot kunnskapen om Gud, og tar enhver tanke til fange under lydigheten mot Kristus, </p> 
<p><A NAME="an_10:6">10:6</A>&nbsp;og er rede til &#229; straffe all ulydighet, n&#229;r f&#248;rst eders lydighet er blitt fullkommen. </p> 
<p><A NAME="an_10:7">10:7</A>&nbsp;I ser bare p&#229; det utvortes! Om nogen er viss med sig selv at han h&#248;rer Kristus til, han d&#248;mme atter hos sig selv at likesom han h&#248;rer Kristus til, s&#229;ledes og vi. </p> 
<p><A NAME="an_10:8">10:8</A>&nbsp;For om jeg enn vil rose mig noget mere av v&#229;r makt, som Herren har gitt oss til &#229; opbygge eder og ikke til &#229; nedbryte, s&#229; vil jeg ikke bli til skamme, </p> 
<p><A NAME="an_10:9">10:9</A>&nbsp;forat jeg ikke skal synes likesom &#229; ville skremme eder med mine brev. </p> 
<p><A NAME="an_10:10">10:10</A>&nbsp;For brevene, sier de, er myndige og djerve; men det legemlige n&#230;rv&#230;r er skr&#248;pelig, og hans tale aktes for intet. </p> 
<p><A NAME="an_10:11">10:11</A>&nbsp;Den som taler s&#229;, han m&#229; tenke sig det at slik som vi frav&#230;rende er i ord i v&#229;re brev, slik er vi og n&#230;rv&#230;rende i gjerning. </p> 
<p><A NAME="an_10:12">10:12</A>&nbsp;For vi t&#248;r ikke regne oss iblandt eller ligne oss med visse folk som gir sig selv skussm&#229;l; men n&#229;r disse m&#229;ler sig med sig selv og ligner sig med sig selv, s&#229; mangler de forstand; </p> 
<p><A NAME="an_10:13">10:13</A>&nbsp;vi derimot vil ikke rose oss over all m&#229;te, men efter m&#229;let av det omr&#229;de Gud har tildelt oss som m&#229;l: at vi skulde n&#229; frem like til eder. </p> 
<p><A NAME="an_10:14">10:14</A>&nbsp;For vi strekker oss ikke ut over v&#229;rt m&#229;l, som om vi ikke var n&#229;dd frem til eder - vi er jo kommet like til eder med Kristi evangelium - </p> 
<p><A NAME="an_10:15">10:15</A>&nbsp;idet vi ikke roser oss over all m&#229;te, av andres arbeide, men har det h&#229;p at eders tro vil vokse, og vi s&#229;ledes bli overvettes store iblandt eder efter v&#229;rt m&#229;l, </p> 
<p><A NAME="an_10:16">10:16</A>&nbsp;s&#229; vi kan f&#248;re evangeliet frem til de land som ligger p&#229; hin side av eder, og ikke innenfor andres omr&#229;de rose oss av det som alt er virket. </p> 
<p><A NAME="an_10:17">10:17</A>&nbsp;Men den som roser sig, rose sig i Herren! </p> 
<p><A NAME="an_10:18">10:18</A>&nbsp;for ikke den som gir sig selv skussm&#229;l, holder pr&#248;ve, men den som Herren gir skussm&#229;l. </p> 
<p><A NAME="an_11:1">11:1</A>&nbsp;Gid I vilde t&#229;le litt d&#229;rskap av mig! Dog, I skal t&#229;le mig. </p> 
<p><A NAME="an_11:2">11:2</A>&nbsp;For jeg er nidkj&#230;r for eder med Guds nidkj&#230;rhet; jeg trolovet eder jo med &#233;n mann, for &#229; fremstille en ren jomfru for Kristus; </p> 
<p><A NAME="an_11:3">11:3</A>&nbsp;men jeg frykter for at likesom slangen d&#229;ret Eva med sin list, s&#229;ledes skal ogs&#229; eders tanker forderves og vendes bort fra den enfoldige troskap mot Kristus. </p> 
<p><A NAME="an_11:4">11:4</A>&nbsp;For om det kommer en til eder og forkynner en annen Jesus, som vi ikke har forkynt, eller I f&#229;r en annen &#229;nd, som I ikke f&#248;r har f&#229;tt, eller et annet evangelium, som I ikke f&#248;r har mottatt, da vil I gjerne t&#229;le det! </p> 
<p><A NAME="an_11:5">11:5</A>&nbsp;For jeg mener at jeg ikke i noget stykke st&#229;r tilbake for de s&#229;re store apostler; </p> 
<p><A NAME="an_11:6">11:6</A>&nbsp;men er jeg enn ul&#230;rd i tale, s&#229; er jeg det dog ikke i kunnskap; tvert imot har vi alltid lagt den for dagen for eder i alle stykker. </p> 
<p><A NAME="an_11:7">11:7</A>&nbsp;Eller gjorde jeg synd da jeg ydmyket mig selv forat I skulde oph&#248;ies, idet jeg uten vederlag forkynte eder Guds evangelium? </p> 
<p><A NAME="an_11:8">11:8</A>&nbsp;Andre menigheter skattla jeg, idet jeg tok l&#248;nn av dem for &#229; tjene eder, og da jeg var hos eder og kom i trang, falt jeg ikke nogen til byrde; </p> 
<p><A NAME="an_11:9">11:9</A>&nbsp;for det jeg manglet, det utfylte br&#248;drene som kom fra Makedonia, og i alle m&#229;ter har jeg holdt mig og vil holde mig fra &#229; falle eder til byrde. </p> 
<p><A NAME="an_11:10">11:10</A>&nbsp;S&#229; sant Kristi sannhet er i mig: Denne ros skal ikke frar&#248;ves mig i Akaias bygder! </p> 
<p><A NAME="an_11:11">11:11</A>&nbsp;Hvorfor? fordi jeg ikke elsker eder? Det vet Gud! </p> 
<p><A NAME="an_11:12">11:12</A>&nbsp;men det jeg gj&#248;r, vil jeg og herefter gj&#248;re for &#229; avskj&#230;re dem leiligheten som s&#248;ker en leilighet, forat de skal finnes like med oss i det som de roser sig av. </p> 
<p><A NAME="an_11:13">11:13</A>&nbsp;For disse er falske apostler, svikefulle arbeidere, som skaper sig om til apostler for Kristus. </p> 
<p><A NAME="an_11:14">11:14</A>&nbsp;Og det er intet under; for Satan selv skaper sig om til en lysets engel; </p> 
<p><A NAME="an_11:15">11:15</A>&nbsp;derfor er det ikke noget stort om og hans tjenere skaper sig om til rettferdighets tjenere; men deres ende skal v&#230;re efter deres gjerninger. </p> 
<p><A NAME="an_11:16">11:16</A>&nbsp;Atter sier jeg: Ingen akte mig for en d&#229;re! men selv om s&#229; er, da ta imot mig, om enn som en d&#229;re, forat ogs&#229; jeg kan f&#229; rose mig litt! </p> 
<p><A NAME="an_11:17">11:17</A>&nbsp;Det jeg her taler, det taler jeg ikke efter Herrens vilje, men som i d&#229;rskap, idet jeg roser mig s&#229; tillitsfullt. </p> 
<p><A NAME="an_11:18">11:18</A>&nbsp;Eftersom mange roser sig p&#229; kj&#248;delig vis, vil jeg og rose mig. </p> 
<p><A NAME="an_11:19">11:19</A>&nbsp;For I t&#229;ler jo gjerne d&#229;rene, I som er s&#229; kloke; </p> 
<p><A NAME="an_11:20">11:20</A>&nbsp;I t&#229;ler det jo om nogen gj&#248;r eder til tr&#230;ler, om nogen opeter eder, om nogen fanger eder, om nogen oph&#248;ier sig over eder, om nogen sl&#229;r eder i ansiktet! </p> 
<p><A NAME="an_11:21">11:21</A>&nbsp;Med skam sier jeg det, fordi vi har v&#230;rt svake; men det som nogen gj&#248;r sig stor av - jeg taler i d&#229;rskap - det gj&#248;r ogs&#229; jeg mig stor av. </p> 
<p><A NAME="an_11:22">11:22</A>&nbsp;Er de hebreere? Jeg og. Er de israelitter? Jeg og. Er de Abrahams &#230;tt? Jeg og. </p> 
<p><A NAME="an_11:23">11:23</A>&nbsp;Er de Kristi tjenere? Jeg taler i vanvidd: Jeg er det mere; jeg har arbeidet mere, f&#229;tt flere slag, v&#230;rt flere ganger i fengsel, ofte i d&#248;dsfare. </p> 
<p><A NAME="an_11:24">11:24</A>&nbsp;Av j&#248;dene har jeg fem ganger f&#229;tt firti slag p&#229; ett n&#230;r; </p> 
<p><A NAME="an_11:25">11:25</A>&nbsp;tre ganger blev jeg hudstr&#248;ket, &#233;n gang stenet, tre ganger led jeg skibbrudd, et d&#248;gn har jeg v&#230;rt i dypet. </p> 
<p><A NAME="an_11:26">11:26</A>&nbsp;Ofte har jeg v&#230;rt p&#229; reiser, i farer i elver, i farer blandt r&#248;vere, i farer fra mitt folk, i farer fra hedninger, i farer i by, i farer i &#248;rken, i farer p&#229; hav, i farer blandt falske br&#248;dre, </p> 
<p><A NAME="an_11:27">11:27</A>&nbsp;i strev og m&#248;ie, ofte i nattev&#229;k, i hunger og t&#248;rst, ofte i faste, i kulde og nakenhet. </p> 
<p><A NAME="an_11:28">11:28</A>&nbsp;Foruten alt annet har jeg ennu det daglige overl&#248;p, omsorgen for alle menighetene. </p> 
<p><A NAME="an_11:29">11:29</A>&nbsp;Hvem er skr&#248;pelig uten at og jeg blir skr&#248;pelig? hvem voldes anst&#248;t uten at det brenner i mig? </p> 
<p><A NAME="an_11:30">11:30</A>&nbsp;M&#229; jeg endelig rose mig, da vil jeg rose mig av det som h&#248;rer min skr&#248;pelighet til. </p> 
<p><A NAME="an_11:31">11:31</A>&nbsp;Gud og v&#229;r Herre Jesu Kristi Fader, han som er velsignet i evighet, vet at jeg ikke lyver! </p> 
<p><A NAME="an_11:32">11:32</A>&nbsp;I Damaskus holdt kong Aretas' landsh&#248;vding vakt om damaskenernes by for &#229; gripe mig, </p> 
<p><A NAME="an_11:33">11:33</A>&nbsp;og gjennem en glugge p&#229; muren blev jeg firt ned i en kurv og slapp bort av hans hender. </p> 
<p><A NAME="an_12:1">12:1</A>&nbsp;Jeg m&#229; rose mig skj&#248;nt det ikke er gagnlig; men jeg kommer nu til syner og &#229;penbarelser av Herren. </p> 
<p><A NAME="an_12:2">12:2</A>&nbsp;Jeg kjenner et menneske i Kristus - om han var i legemet, vet jeg ikke, eller utenfor legemet, vet jeg ikke; Gud vet det - en som for fjorten &#229;r siden blev rykket like inn i den tredje himmel. </p> 
<p><A NAME="an_12:3">12:3</A>&nbsp;Og jeg kjenner dette menneske - om han var i legemet eller utenfor legemet, vet jeg ikke; Gud vet det - </p> 
<p><A NAME="an_12:4">12:4</A>&nbsp;han blev rykket inn i Paradis og h&#248;rte usigelige ord, som det ikke er et menneske tillatt &#229; tale. </p> 
<p><A NAME="an_12:5">12:5</A>&nbsp;Av dette vil jeg rose mig; men av mig selv vil jeg ikke rose mig, uten av min skr&#248;pelighet. </p> 
<p><A NAME="an_12:6">12:6</A>&nbsp;For om jeg vil rose mig, blir jeg ikke en d&#229;re; for det er sannhet jeg vil tale; men jeg lar det v&#230;re, forat ingen skal tenke st&#248;rre om mig enn som han ser mig eller h&#248;rer av mig. </p> 
<p><A NAME="an_12:7">12:7</A>&nbsp;Og forat jeg ikke skal oph&#248;ie mig av de h&#248;ie &#229;penbarelser, er det gitt mig en torn i kj&#248;det, en Satans engel, forat han skal sl&#229; mig, s&#229; jeg ikke skal oph&#248;ie mig. </p> 
<p><A NAME="an_12:8">12:8</A>&nbsp;Om denne bad jeg Herren tre ganger at han m&#229;tte vike fra mig; </p> 
<p><A NAME="an_12:9">12:9</A>&nbsp;og han sa til mig: Min n&#229;de er dig nok; for min kraft fullendes i skr&#248;pelighet. Derfor vil jeg helst rose mig av min skr&#248;pelighet, forat Kristi kraft kan bo i mig. </p> 
<p><A NAME="an_12:10">12:10</A>&nbsp;Derfor er jeg vel til mote i skr&#248;pelighet, i mishandling, i n&#248;d, i forf&#248;lgelser, i trengsler for Kristi skyld; for n&#229;r jeg er skr&#248;pelig, da er jeg sterk. </p> 
<p><A NAME="an_12:11">12:11</A>&nbsp;Jeg er blitt en d&#229;re; I har tvunget mig til det. For jeg burde f&#229; ros av eder; jeg stod jo ikke i noget tilbake for de s&#229;re store apostler, om jeg enn er intet. </p> 
<p><A NAME="an_12:12">12:12</A>&nbsp;En apostels tegn blev iallfall gjort blandt eder med all utholdenhet, b&#229;de med tegn og under og kraftige gjerninger. </p> 
<p><A NAME="an_12:13">12:13</A>&nbsp;For hvad var det I blev tilsidesatt i for de andre menigheter uten i det at jeg ikke falt eder til byrde? Tilgi mig denne urett! </p> 
<p><A NAME="an_12:14">12:14</A>&nbsp;Se, for tredje gang er jeg nu rede til &#229; komme til eder, og jeg vil ikke falle eder til byrde; for jeg s&#248;ker ikke det som eders er, men eder selv. Barna er jo ikke skyldige &#229; samle til foreldrene, men foreldrene til barna. </p> 
<p><A NAME="an_12:15">12:15</A>&nbsp;Men jeg vil med glede ofre, ja bli ofret for eders sjeler, om jeg enn elskes dess mindre av eder jo mere jeg elsker eder. </p> 
<p><A NAME="an_12:16">12:16</A>&nbsp;Men la s&#229; v&#230;re at jeg ikke var eder til byrde, men jeg var listig og fanget eder med svik! </p> 
<p><A NAME="an_12:17">12:17</A>&nbsp;S&#248;kte jeg vel vinning av eder ved nogen av dem som jeg sendte til eder? </p> 
<p><A NAME="an_12:18">12:18</A>&nbsp;Jeg tilskyndte Titus og sendte v&#229;r bror med ham; mon vel Titus s&#248;kte vinning av eder? vandret vi ikke i den samme &#229;nd? ikke i de samme spor? </p> 
<p><A NAME="an_12:19">12:19</A>&nbsp;Alt lenge har I tenkt at det er eder vi forsvarer oss for. Nei, det er for Guds &#229;syn vi taler i Kristus; men alt er til eders opbyggelse, mine elskede! </p> 
<p><A NAME="an_12:20">12:20</A>&nbsp;For jeg frykter for at n&#229;r jeg kommer, skal jeg ikke finne eder slik som jeg &#248;nsker, og at jeg skal finnes av eder slik som I ikke &#248;nsker - at det skal v&#230;re kiv, avind, vrede, stridigheter, baktalelse, sladder, opbl&#229;sthet, uorden - </p> 
<p><A NAME="an_12:21">12:21</A>&nbsp;at n&#229;r jeg kommer, skal min Gud atter ydmyke mig hos eder, og jeg skal komme til &#229; s&#248;rge over mange av dem som f&#248;r har syndet og ikke har omvendt sig fra den urenhet og utukt og skaml&#248;shet som de har drevet. </p> 
<p><A NAME="an_13:1">13:1</A>&nbsp;Det er nu tredje gang jeg kommer til eder. Ved to og tre vidners ord skal hver sak st&#229; fast. </p> 
<p><A NAME="an_13:2">13:2</A>&nbsp;Jeg har sagt det forut og sier forut, likesom ved mitt annet n&#230;rv&#230;r, s&#229; og nu i mitt frav&#230;r, til dem som f&#248;r har syndet, og til alle de andre at n&#229;r jeg nu atter kommer, vil jeg ikke vise sk&#229;nsel - </p> 
<p><A NAME="an_13:3">13:3</A>&nbsp;siden I krever et bevis p&#229; at Kristus taler i mig, han som ikke er skr&#248;pelig hos eder, men er sterk iblandt eder; </p> 
<p><A NAME="an_13:4">13:4</A>&nbsp;for blev han enn korsfestet i skr&#248;pelighet, s&#229; lever han dog i Guds kraft; for ogs&#229; vi er skr&#248;pelige i ham; men vi skal leve med ham i Guds kraft hos eder. </p> 
<p><A NAME="an_13:5">13:5</A>&nbsp;Ransak eder selv om I er i troen; pr&#248;v eder selv! Eller kjenner I ikke eder selv at Kristus Jesus er i eder? det m&#229;tte da v&#230;re at I ikke holder pr&#248;ve. </p> 
<p><A NAME="an_13:6">13:6</A>&nbsp;Men jeg h&#229;per at I skal f&#229; kjenne at vi ikke er de som ikke holder pr&#248;ve. </p> 
<p><A NAME="an_13:7">13:7</A>&nbsp;Dog beder vi til Gud at I ikke m&#229; gj&#248;re noget ondt, ikke forat vi skal vise oss &#229; holde pr&#248;ve, men forat I m&#229; gj&#248;re det gode, vi derimot v&#230;re som de som ikke holder pr&#248;ve; </p> 
<p><A NAME="an_13:8">13:8</A>&nbsp;for vi makter ikke noget mot sannheten, men bare for sannheten. </p> 
<p><A NAME="an_13:9">13:9</A>&nbsp;For vi gleder oss n&#229;r vi er skr&#248;pelige, I derimot sterke; dette beder vi og om, at I m&#229; bli fullkomne. </p> 
<p><A NAME="an_13:10">13:10</A>&nbsp;Derfor skriver jeg dette i mitt frav&#230;r, forat jeg ikke under mitt n&#230;rv&#230;r skal fare strengt frem efter den makt som Herren har gitt mig til &#229; opbygge og ikke til &#229; nedbryte. </p> 
<p><A NAME="an_13:11">13:11</A>&nbsp;For &#248;vrig, br&#248;dre, gled eder, bli fullkomne, la eder formane, ha ett sinn, hold fred med hverandre, s&#229; skal kj&#230;rlighetens og fredens Gud v&#230;re med eder. </p> 
<p><A NAME="an_13:12">13:12</A>&nbsp;Hils hverandre med et hellig kyss! Alle de hellige hilser eder. </p> 
<p><A NAME="an_13:13">13:13</A>&nbsp;Den Herre Jesu Kristi n&#229;de og Guds kj&#230;rlighet og den Hellige &#197;nds samfund v&#230;re med eder alle! </p> 
<p><HR>
<CENTER>
<A HREF="gal">Next: Galatians</A></CENTER>
</BODY>
</HTML>
