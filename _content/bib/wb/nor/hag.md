[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](zep)  [Next](zac) 

------------------------------------------------------------------------

### Norwegian Bible: Haggai

<span id="an_1:1">1:1</span> I kong Darius' annet år, i den sjette
måned, på den første dag i måneden, kom Herrens ord ved profeten Haggai
til Serubabel, Sealtiels sønn, stattholder over Juda, og til Josva,
Jehosadaks sønn, ypperstepresten, og det lød så:

<span id="an_1:2">1:2</span> Så sier Herren, hærskarenes Gud: Dette folk
sier: Det er ennu ikke tid til å komme, tid til å bygge Herrens hus.

<span id="an_1:3">1:3</span> Så kom da Herrens ord ved profeten Haggai:

<span id="an_1:4">1:4</span> Er det tid for eder til å bo i eders
bordklædde hus, mens dette hus ligger øde?

<span id="an_1:5">1:5</span> Og nu sier Herren, hærskarenes Gud, så:
Legg merke til hvorledes det går eder!

<span id="an_1:6">1:6</span> I sår meget, men høster lite i hus; I eter,
men blir ikke mette; I drikker, men blir ikke utørste; I klær eder, men
ingen blir varm, og den som tjener for lønn, får sin lønn i en hullet
pung.

<span id="an_1:7">1:7</span> Så sier Herren, hærskarenes Gud: Legg merke
til hvorledes det går eder!

<span id="an_1:8">1:8</span> Gå op i fjellene og hent tømmer og bygg
huset! Så vil jeg ha velbehag i det og herliggjøre mig, sier Herren.

<span id="an_1:9">1:9</span> I venter meget, og se, det blir til lite,
og når I bærer det i hus, så blåser jeg det bort. Hvorfor? sier Herren,
hærskarenes Gud. Fordi mitt hus ligger øde, mens I har det travelt hver
med sitt hus.

<span id="an_1:10">1:10</span> Derfor har himmelen lukket sig over eder,
så den ikke gir dugg, og jorden har holdt sin grøde tilbake.

<span id="an_1:11">1:11</span> Og jeg har kalt tørke hit over landet og
fjellene, over kornet og mosten og oljen og alt det som jorden bærer, og
over folk og fe og over alt eders henders arbeid.

<span id="an_1:12">1:12</span> Og Serubabel, Sealtiels sønn, og Josva,
Jehosadaks sønn, ypperstepresten, og alle som var igjen av folket, hørte
på Herrens, sin Guds røst og på profeten Haggais ord, fordi Herren deres
Gud hadde sendt ham, og folket fryktet for Herren.

<span id="an_1:13">1:13</span> Da sa Haggai, Herrens sendebud, i Herrens
ærend til folket: Jeg er med eder, sier Herren.

<span id="an_1:14">1:14</span> Og Herren vakte slik iver hos Serubabel,
Sealtiels sønn, stattholderen over Juda, og hos Josva, Jehosadaks sønn,
ypperstepresten, og hos hele det folk som var blitt igjen, at de kom og
arbeidet på Herrens, sin Guds, hærskarenes Guds hus;

<span id="an_1:15">1:15</span> det var på den fire og tyvende dag i
måneden, i den sjette måned i kong Darius' annet år.

<span id="an_2:1">2:1</span> I den syvende måned, på den en og tyvende
dag i måneden, kom Herrens ord ved profeten Haggai, og det lød så:

<span id="an_2:2">2:2</span> Si til Serubabel, Sealtiels sønn,
stattholderen over Juda, og til Josva, Jehosadaks sønn, ypperstepresten,
og til dem som er igjen av folket:

<span id="an_2:3">2:3</span> Har nogen blandt eder som er blitt igjen,
sett dette hus i dets første herlighet? Og hvad synes I om det nu? Er
det ikke som ingenting i eders øine?

<span id="an_2:4">2:4</span> Men vær nu frimodig, Serubabel, sier
Herren, vær frimodig, Josva, Jehosadaks sønn, du yppersteprest, vær
frimodig, alt landets folk, sier Herren, og arbeid! For jeg er med eder,
sier Herren, hærskarenes Gud.

<span id="an_2:5">2:5</span> Den pakt jeg gjorde med eder da I drog ut
av Egypten, skal stå fast, og min Ånd skal bo blandt eder; frykt ikke!

<span id="an_2:6">2:6</span> For så sier Herren, hærskarenes Gud: Ennu
én gang, om en liten stund, vil jeg ryste himmelen og jorden og havet og
det tørre land.

<span id="an_2:7">2:7</span> Og jeg vil ryste alle folkene, og alle
folkenes kostelige skatter skal komme hit, og jeg vil fylle dette hus
med herlighet, sier Herren, hærskarenes Gud.

<span id="an_2:8">2:8</span> Mig hører sølvet, og mig hører gullet til,
sier Herren, hærskarenes Gud.

<span id="an_2:9">2:9</span> Dette siste hus skal bli herligere enn det
første, sier Herren, hærskarenes Gud; og på dette sted vil jeg gi fred,
sier Herren, hærskarenes Gud.

<span id="an_2:10">2:10</span> På den fire og tyvende dag i den niende
måned i Darius' annet år kom Herrens ord ved profeten Haggai, og det lød
så:

<span id="an_2:11">2:11</span> Så sier Herren, hærskarenes Gud: Spør
prestene om loven og si:

<span id="an_2:12">2:12</span> Om nogen bærer hellig kjøtt i folden av
sin kappe og med den kommer nær noget brød eller noget kokt eller vin
eller olje eller noget slags mat, blir det da hellig? Prestene svarte:
Nei.

<span id="an_2:13">2:13</span> Så sa Haggai: Om en som er blitt uren ved
lik, kommer nær noget av dette, blir det da urent? Prestene svarte: Ja,
det blir urent.

<span id="an_2:14">2:14</span> Da tok Haggai til orde og sa: Således er
det med dette folk, og således er det med disse mennesker i mine øine,
sier Herren, og således er det med all deres henders gjerning; og det de
ofrer der\*, det er urent. /

<span id="an_2:15">2:15</span> Og gi nu akt på tiden fra denne dag og
tilbake, før det blev lagt sten på sten i Herrens tempel!

<span id="an_2:16">2:16</span> Kom nogen i den tid til en haug med
kornbånd som han tenkte skulde gi tyve mål, så blev det bare ti; kom
nogen til persekaret for å øse op femti spann, så blev det bare tyve.

<span id="an_2:17">2:17</span> Jeg slo eder med kornbrand og rust og
hagl i all eders henders gjerning; men I vendte eder ikke til mig, sier
Herren.

<span id="an_2:18">2:18</span> Gi da akt på tiden fra denne dag og
tilbake, fra den fire og tyvende dag i den niende måned like til den dag
da Herrens tempel blev grunnlagt! Gi akt!

<span id="an_2:19">2:19</span> Er det ennu sæd i kornboden? Ennu har
hverken vintreet eller fikentreet eller granatepletreet eller oljetreet
båret noget. Men fra denne dag vil jeg velsigne.

<span id="an_2:20">2:20</span> Og Herrens ord kom annen gang til Haggai
på den fire og tyvende dag i måneden, og det lød så:

<span id="an_2:21">2:21</span> Si til Serubabel, stattholderen over
Juda: Jeg vil ryste himmelen og jorden,

<span id="an_2:22">2:22</span> og jeg vil omstyrte kongerikers troner og
tilintetgjøre hedningerikenes makt; jeg vil velte vognene og dem som
kjører på dem, og hestene skal styrte, og de som rider på dem; den ene
skal falle for den andres sverd.

<span id="an_2:23">2:23</span> På den dag, sier Herren, hærskarenes Gud,
vil jeg ta dig, Serubabel, Sealtiels sønn, min tjener, sier Herren, og
gjøre med dig som med en signetring; for dig har jeg utvalgt, sier
Herren, hærskarenes Gud.

------------------------------------------------------------------------

[Next: Zechariah](zac)
