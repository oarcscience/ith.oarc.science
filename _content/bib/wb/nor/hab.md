[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](nah)  [Next](zep) 

------------------------------------------------------------------------

### Norwegian Bible: Habakkuk

<span id="an_1:1">1:1</span> Dette er det utsagn som profeten Habakuk
skuet.

<span id="an_1:2">1:2</span> Hvor lenge, Herre, skal jeg ennu rope uten
at du hører! Jeg klager for dig over vold - og du frelser ikke.

<span id="an_1:3">1:3</span> Hvorfor lar du mig skue urett, og hvorledes
kan du selv se på slik elendighet? Ødeleggelse og vold har jeg for mine
øine; det yppes kiv og opstår tretter.

<span id="an_1:4">1:4</span> Derfor er loven maktesløs, og retten kommer
aldri frem; for ugudelige omringer den rettferdige, derfor kommer retten
frem forvendt.

<span id="an_1:5">1:5</span> Se eder omkring blandt folkene, se og bli
forferdet, ja forferdet! For en gjerning gjør jeg i eders dager - I
skulde ikke tro den når den blev fortalt.

<span id="an_1:6">1:6</span> For se, jeg lar kaldeerne reise sig, det
ville og voldsomme folk, som farer frem så vide som jorden når, for å ta
i eie boliger som ikke hører det til.

<span id="an_1:7">1:7</span> Fryktelig og forferdelig er det; fra sig
selv henter det sin rett og sin høihet.

<span id="an_1:8">1:8</span> Dets hester er raskere enn leoparder og
skarpere til å springe enn ulver om aftenen; dets ryttere sprenger frem,
dets ryttere kommer langt borte fra, de flyver som en ørn når den
styrter sig over sitt rov.

<span id="an_1:9">1:9</span> Alle kommer de for å gjøre voldsverk, de
stirrer stridslystne fremad, og de samler fanger som sand.

<span id="an_1:10">1:10</span> De spotter konger, og fyrster er til
latter for dem; de ler av hver festning, de dynger jord op mot den og
tar den.

<span id="an_1:11">1:11</span> Så stryker de avsted som en vind og farer
frem og drar skyld over sig; deres kraft er deres gud.

<span id="an_1:12">1:12</span> Er du ikke fra fordums tid Herren min
Gud, min Hellige? Vi skal ikke dø. Herre! Til å fullbyrde dom har du
satt dem. Du vår klippe! Til å straffe har du gitt dem fullmakt.

<span id="an_1:13">1:13</span> Du som er ren av øine, så du ikke kan se
på ondt\* og ikke er i stand til å skue på elendighet\*\*! Hvorfor ser
du på troløse, hvorfor tier du når den ugudelige tilintetgjør den som er
rettferdigere enn han? / /

<span id="an_1:14">1:14</span> Du har jo gjort med menneskene som med
havets fisker, som med krypet, som ingen herre har!

<span id="an_1:15">1:15</span> Dem alle drar de\* op med krok, samler
dem i sin not og sanker dem i sitt garn; derfor gleder de sig og jubler.
/

<span id="an_1:16">1:16</span> Derfor ofrer de til sin not og brenner
røkelse for sitt garn; for de gir dem deres fete lodd og deres kraftige
mat.

<span id="an_1:17">1:17</span> Men skal de derfor fremdeles få tømme sin
not og uavlatelig slå folkeslag ihjel uten skånsel?

<span id="an_2:1">2:1</span> På min vaktpost vil jeg stå og stille mig
på varden; og jeg vil skue ut for å se hvad han vil tale til mig, og
hvad jeg skal få til svar på mitt klagemål.

<span id="an_2:2">2:2</span> Og Herren svarte mig og sa: Skriv synet op
og skriv det tydelig på tavlene, så det kan leses med letthet!

<span id="an_2:3">2:3</span> For ennu må synet vente på sin tid; men det
haster mot enden og lyver ikke. Om det dryger, så bi efter det! For
komme skal det, det skal ikke utebli.

<span id="an_2:4">2:4</span> Se, opblåst og uærlig er hans sjel i ham\*;
men den rettferdige skal leve ved sin tro. /

<span id="an_2:5">2:5</span> Så er og vinen troløs; en skrytende mann -
han skal ikke bli boende i ro, han som har opspilt sitt grådige svelg
likesom dødsriket; han er som døden og blir ikke mett, han har sanket
til sig alle folk og samlet til sig alle folkeslag.

<span id="an_2:6">2:6</span> Skal ikke alle disse synge nidviser og
spottesanger om ham, lage gåter om ham og si: Ve den som dynger op ting
som ikke hører ham til - hvor lenge? - og som lesser på sig pantegods!

<span id="an_2:7">2:7</span> Skal de ikke brått reise sig de som skal
pine dig, og våkne op de som skal jage dig op, så du blir et rov for
dem?

<span id="an_2:8">2:8</span> For du har plyndret mange folkeslag;
således skal alle som blir igjen av folkene, plyndre dig for din
blodskyld mot menneskene og for dine voldsverk mot jorden, mot staden og
alle dem som bor i den.

<span id="an_2:9">2:9</span> Ve den som jager efter skammelig vinning
for sitt hus, for å bygge sitt rede i høiden, for å redde sig fra
ulykkens hånd!

<span id="an_2:10">2:10</span> Du har lagt op råd som blir til skam for
ditt hus, lagt op råd om å gjøre ende på mange folk og dermed syndet mot
dig selv;

<span id="an_2:11">2:11</span> for stenen i veggen skal skrike, og
bjelken i treverket skal svare den.

<span id="an_2:12">2:12</span> Ve den som bygger en by med blod og
grunnlegger en stad med urett!

<span id="an_2:13">2:13</span> Se, kommer det ikke fra Herren,
hærskarenes Gud, at folkeslag skal arbeide sig trette for ilden, og
folkeferd gjøre sig møie for intet?

<span id="an_2:14">2:14</span> For jorden skal fylles med kunnskap om
Herrens herlighet, likesom vannet som dekker havets bunn.

<span id="an_2:15">2:15</span> Ve den som gir sin næste å drikke av sin
brennende vredes skål, ja drikker dem drukne, for å se på deres blusel!

<span id="an_2:16">2:16</span> Du blir mettet med skam og ikke med ære;
drikk også du og vis din forhud frem! Begeret i Herrens høire hånd skal
i sin tid komme til dig, og dyp skam skal skjule din ære.

<span id="an_2:17">2:17</span> For ditt voldsverk mot Libanon og
ødeleggelsen av dyrene, som skremte dem, skal komme over dig for din
blodskyld mot menneskene og for dine voldsverk mot jorden, mot staden og
alle dem som bor i den.

<span id="an_2:18">2:18</span> Hvad gagn gjør et utskåret billede, om
enn en mester har skåret det? Eller hvad gagn gjør et støpt billede, en
lærer i løgn, om enn dets mester satte sin lit til det da han gjorde
målløse avguder?

<span id="an_2:19">2:19</span> Ve den som sier til en stokk: Våkn op! -
til en målløs sten: Stå op! Skulde den være lærer? Den er jo overtrukket
med gull og sølv, og det finnes ikke ånd i den.

<span id="an_2:20">2:20</span> Men Herren er i sitt hellige tempel; vær
stille for hans åsyn, all jorden!

<span id="an_3:1">3:1</span> En bønn av profeten Habakuk; efter
Sjigjonot\*. /

<span id="an_3:2">3:2</span> Herre, jeg har hørt budskapet om dig, jeg
er forferdet. Herre, din gjerning\* - kall den til live før mange år er
lidd, ja, kunngjør den før mange år er lidd! I din vrede komme du i hu å
forbarme dig! /

<span id="an_3:3">3:3</span> Gud kommer fra Teman, den Hellige fra
Paran-fjellet. Sela. Hans prakt dekker himmelen, og jorden er full av
hans herlighet.

<span id="an_3:4">3:4</span> En glans som solens lys bryter frem,
stråler omgir ham, og i dem er hans makt skjult.

<span id="an_3:5">3:5</span> Pest går frem for hans åsyn, og sott følger
hans fottrin.

<span id="an_3:6">3:6</span> Han stiger frem og ryster jorden; han ser
op og får folkene til å skjelve; de evige fjell sprenges i stykker, de
eldgamle hauger synker sammen; hans gang er som i eldgammel tid.

<span id="an_3:7">3:7</span> Jeg ser Kusans telter i sorg, teltteppene i
Midians land bever.

<span id="an_3:8">3:8</span> Harmes du, Herre, på elvene, er din vrede
optendt mot dem, eller din harme mot havet, siden du farer frem på dine
hester, på dine seierrike vogner?

<span id="an_3:9">3:9</span> Bar og naken er din bue - dine eder til
stammene, ditt ord\*! - Sela. Til elver kløver du jorden. /

<span id="an_3:10">3:10</span> Fjellene ser dig og bever, vannstrømmer
styrter frem; avgrunnen lar sin røst høre, den løfter sine hender mot
det høie.

<span id="an_3:11">3:11</span> Sol og måne treder inn i sin bolig for
lyset av dine piler, som farer frem, for glansen av ditt lynende spyd.

<span id="an_3:12">3:12</span> I harme skrider du frem over jorden, i
vrede treder du folkene ned.

<span id="an_3:13">3:13</span> Du drar ut til frelse for ditt folk, til
frelse for din salvede; du knuser taket på den ugudeliges\* hus, du
avdekker grunnvollen like til halsen. Sela. /

<span id="an_3:14">3:14</span> Du gjennemborer med hans\* eget spyd
hodene på hans skarer, som stormer frem for å sprede mig og gleder sig
likesom de skulde til å opete en arming i lønndom. /

<span id="an_3:15">3:15</span> Du farer gjennem havet med dine hester,
gjennem en haug av store vann.

<span id="an_3:16">3:16</span> Jeg hørte det\*; da bevet mitt indre, ved
lyden dirret mine leber; det kommer råttenhet i mine ben, og jeg bever
hvor jeg står, fordi jeg rolig må bie på nødens dag, bie på at han drar
op mot folket, han som skal trenge det. /

<span id="an_3:17">3:17</span> For fikentreet springer ikke ut, og
vintrærne bærer ikke, oljetreets frukt slår feil, og markene gir ingen
føde; han\* har utryddet fårene av kveen, og det finnes ikke fe i
fjøsene. /

<span id="an_3:18">3:18</span> Men jeg vil fryde mig i Herren, jeg vil
juble i min frelses Gud.

<span id="an_3:19">3:19</span> Herren, Israels Gud, er min kraft, han
gjør mine føtter som hindenes og lar mig skride frem over mine høider.
Til sangmesteren, med min strengelek.

------------------------------------------------------------------------

[Next: Zephaniah](zep)
