[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](dan)  [Next](joe) 

------------------------------------------------------------------------

### Norwegian Bible: Hosea

<span id="an_1:1">1:1</span> Herrens ord som kom til Hoseas, Be'eris
sønn, i de dager da Ussias, Jotam, Akas, Esekias var konger i Juda, og
da Jeroboam, Joas' sønn, var konge i Israel.

<span id="an_1:2">1:2</span> Da Herren begynte å tale til Hoseas, sa
Herren til ham: Gå og få dig en horkvinne og horebarn! For landet driver
hor og følger ikke mere Herren.

<span id="an_1:3">1:3</span> Da gikk han og ektet Gomer, Dibla'ims
datter, og hun blev fruktsommelig og fødte ham en sønn.

<span id="an_1:4">1:4</span> Og Herren sa til ham: Kall ham Jisre'el!
For om en liten stund vil jeg hjemsøke Jisre'els blodskyld på Jehus hus
og gjøre ende på kongedømmet i Israels hus;

<span id="an_1:5">1:5</span> og det skal skje på den dag at jeg
sønderbryter Israels bue i Jisre'els dal.

<span id="an_1:6">1:6</span> Og hun blev atter fruktsommelig og fødte en
datter, og han sa til ham: Kall henne Lo-Ruhama\*! For jeg vil ikke mere
miskunne mig over Israels hus, så jeg skulde tilgi dem;

<span id="an_1:7">1:7</span> men over Judas hus vil jeg miskunne mig, og
jeg vil frelse dem ved Herren deres Gud; jeg vil ikke frelse dem ved bue
eller sverd eller krig, ved hester eller ryttere.

<span id="an_1:8">1:8</span> Da hun hadde avvent Lo-Ruhama, blev hun
atter fruktsommelig og fødte en sønn.

<span id="an_1:9">1:9</span> Og han sa: Kall ham Lo-Ammi\*! For I er
ikke mitt folk, og jeg vil ikke tilhøre eder.

<span id="an_1:10">1:10</span> Men allikevel skal tallet på Israels barn
bli som havets sand, som ikke lar sig måle eller telle, og det skal
skje: På det sted hvor det blev sagt til dem: I er ikke mitt folk, skal
det sies til dem: Den levende Guds barn!

<span id="an_1:11">1:11</span> Og Judas barn og Israels barn skal fylke
sig sammen og ta sig en høvding og dra op av landet; for stor er
Jisre'els dag.

<span id="an_2:1">2:1</span> Si da til eders brødre: Ammi\*! Og til
eders søstre: Ruhama\*\*! / \[HSE 2, 1 er i trykte bøker plassert på
slutten av kapittel 1.\]

<span id="an_2:2">2:2</span> Gå i rette med eders mor, gå i rette med
henne! For hun er ikke min hustru, og jeg er ikke hennes mann. Få henne
til å ta sine horeminer bort fra sitt ansikt og sine utuktige fakter fra
sine bryster,

<span id="an_2:3">2:3</span> forat jeg ikke skal klæ henne naken og
stille henne frem som hun var den dag hun blev født, og gjøre henne lik
en ørken, et tørt land, og la henne dø av tørst!

<span id="an_2:4">2:4</span> Og hennes barn vil jeg ikke miskunne mig
over; for de er horebarn.

<span id="an_2:5">2:5</span> For deres mor har drevet hor, hun som fødte
dem, har båret sig skammelig at - hun sa: Jeg vil gå efter mine elskere,
de som gir mig mitt brød og mitt vann, min ull og mitt lin, min olje og
min vin.

<span id="an_2:6">2:6</span> Se, derfor stenger jeg din vei med torner;
jeg reiser en mur foran henne, så hun ikke finner sine stier;

<span id="an_2:7">2:7</span> når hun løper efter sine elskere, skal hun
ikke nå dem, når hun søker dem, skal hun ikke finne dem. Da skal hun si:
Jeg vil vende tilbake til min første mann; for dengang hadde jeg det
bedre enn nu.

<span id="an_2:8">2:8</span> Hun skjønte ikke at det var jeg som gav
henne kornet og mosten og oljen, og som gav henne sølv og gull i
mengdevis, som de brukte til Ba'al.

<span id="an_2:9">2:9</span> Derfor vil jeg ta mitt korn tilbake, når
dets tid kommer, og min most, når tiden er inne, og jeg vil ta bort min
ull og mitt lin, som tjener til å skjule hennes blusel.

<span id="an_2:10">2:10</span> Ja, nu vil jeg avdekke hennes visne kropp
for hennes elskeres øine, og ingen skal rive henne ut av min hånd.

<span id="an_2:11">2:11</span> Og jeg vil gjøre ende på all hennes
glede, hennes fester, hennes nymåner og hennes sabbater og alle hennes
høitider.

<span id="an_2:12">2:12</span> Og jeg vil ødelegge hennes vintre og
hennes fikentre, hvorom hun har sagt: De er min horelønn, som mine
elskere har gitt mig. Og jeg vil gjøre dem til skog, og markens dyr skal
ete dem.

<span id="an_2:13">2:13</span> Og jeg vil hjemsøke henne for de dager da
hun brente røkelse for Ba'alene og prydet sig med nesering og halssmykke
og gikk efter sine elskere, men glemte mig, sier Herren.

<span id="an_2:14">2:14</span> Se, derfor vil jeg lokke henne og føre
henne ut i ørkenen og tale vennlig til henne,

<span id="an_2:15">2:15</span> og så snart hun kommer derfra, vil jeg gi
henne hennes vingårder igjen og gjøre Akors dal\* til en håpets dør for
henne; og hun skal takke der\*\*, som i sin ungdoms dager, som den dag
hun drog op fra Egyptens land. /

<span id="an_2:16">2:16</span> Og det skal skje på den dag, sier Herren,
at du skal rope: Min mann! Og du skal ikke mere rope til mig: Min Ba'al!

<span id="an_2:17">2:17</span> Og jeg vil ta Ba'alenes navn bort fra
hennes munn, og de skal ikke mere nevnes ved navn.

<span id="an_2:18">2:18</span> Og jeg vil den dag gjøre en pakt for dem
med markens dyr og himmelens fugler og jordens kryp; og bue og sverd og
krig vil jeg sønderbryte og utrydde av landet, og jeg vil la dem bo i
trygghet.

<span id="an_2:19">2:19</span> Og jeg vil trolove mig med dig for evig
tid; jeg vil trolove mig med dig i rettferdighet og rett, i miskunhet og
barmhjertighet,

<span id="an_2:20">2:20</span> og jeg vil trolove mig med dig i
trofasthet, og du skal kjenne Herren.

<span id="an_2:21">2:21</span> Og det skal skje på den dag at jeg vil
bønnhøre, sier Herren, jeg vil bønnhøre himmelen, og den skal bønnhøre
jorden,

<span id="an_2:22">2:22</span> og jorden skal bønnhøre kornet og mosten
og oljen, og de skal bønnhøre Jisre'el.

<span id="an_2:23">2:23</span> Og jeg vil plante henne\* for mig i
landet og miskunne mig over Lo-Ruhama, og jeg vil si til Lo-Ammi: Du er
mitt folk, og det skal svare: Min Gud! /

<span id="an_3:1">3:1</span> Og Herren sa til mig: Gå atter bort og elsk
en kvinne som er elsket av sin venn og allikevel driver hor, likesom
Herren elsker Israels barn, men de vender sig til andre guder og elsker
rosinkaker\*! /

<span id="an_3:2">3:2</span> Da kjøpte jeg mig en slik kvinne for femten
sekel sølv og en homer bygg og en letek\* bygg. /

<span id="an_3:3">3:3</span> Og jeg sa til henne: I mange dager skal du
få sitte alene, uten å drive hor og uten å ha med nogen mann å gjøre; og
jeg skal bære mig likedan at mot dig.

<span id="an_3:4">3:4</span> For i mange dager skal Israels barn sitte
uten konge og fyrste, uten offer og billedstøtte, uten livkjortel og
husguder.

<span id="an_3:5">3:5</span> Derefter skal Israels barn vende om og søke
Herren sin Gud og David sin konge, og bevende skal de søke Herren og
hans gaver i de siste dager\*. /

<span id="an_4:1">4:1</span> Hør Herrens ord, I Israels barn! For Herren
har sak med dem som bor i landet, fordi det ingen sannhet og ingen
kjærlighet og ingen gudskunnskap finnes i landet.

<span id="an_4:2">4:2</span> De sverger og lyver, myrder og stjeler og
driver hor. De farer frem med vold, og mord følger på mord.

<span id="an_4:3">4:3</span> Derfor skal landet visne, og alt det som
bor der, skal vansmekte, både markens dyr og himmelens fugler, endog
havets fisker skal utryddes.

<span id="an_4:4">4:4</span> Allikevel må ingen gå i rette med nogen
annen eller refse ham; for ditt folk er lik dem som tretter med en
prest.

<span id="an_4:5">4:5</span> Du skal omkomme om dagen, og profeten skal
omkomme med dig om natten, og jeg vil tilintetgjøre din mor.

<span id="an_4:6">4:6</span> Mitt folk går til grunne fordi det ikke har
kunnskap; fordi du har forkastet kunnskapen, forkaster jeg dig, så du
ikke skal tjene mig som prest; du glemte din Guds lov, derfor vil også
jeg glemme dine barn.

<span id="an_4:7">4:7</span> Jo flere de blev, dess mere syndet de mot
mig; deres ære vil jeg skifte om til skam.

<span id="an_4:8">4:8</span> Av mitt folks synd lever de, og efter deres
misgjerning higer de\*. /

<span id="an_4:9">4:9</span> Derfor skal det gå med presten som med
folket, og jeg vil hjemsøke ham for hans ferd og gi ham like for hans
gjerninger.

<span id="an_4:10">4:10</span> De skal ete og ikke bli mette, de skal
drive utukt og ikke utbrede sig; for de har holdt op å akte på Herren.

<span id="an_4:11">4:11</span> Hor og vin og most tar forstanden bort.

<span id="an_4:12">4:12</span> Mitt folk spør sitt trestykke til råds,
og dets kjepp gir det svar; for utuktens ånd har forvillet dem, så de
driver hor og ikke vil stå under sin Gud.

<span id="an_4:13">4:13</span> På fjelltoppene ofrer de, og på haugene
brenner de røkelse under eker og popler og terebinter, fordi skyggen der
er god; derfor driver eders døtre hor, og eders sønnekoner gjør sig
skyldige i ekteskapsbrudd.

<span id="an_4:14">4:14</span> Jeg vil ikke hjemsøke eders døtre for
deres hor, eller eders sønnekoner for deres ekteskapsbrudd; for mennene
går selv avsides med horkvinnene og ofrer med skjøgene. Således går det
uforstandige folk til grunne.

<span id="an_4:15">4:15</span> Om enn du, Israel, driver hor, så må ikke
Juda gjøre sig skyldig i sådant! Gå ikke til Gilgal og dra ikke op til
Bet-Aven\* og sverg ikke\*\*: Så sant Herren lever! /

<span id="an_4:16">4:16</span> For Israel er som en ustyrlig ku; men nu
skal Herren la dem beite som lam på den vide mark.

<span id="an_4:17">4:17</span> Efra'im er bundet til avgudsbilleder; la
ham fare!

<span id="an_4:18">4:18</span> Deres rus er forbi; utukt har deres
skjold\* drevet, høit har de elsket det som skammelig er. /

<span id="an_4:19">4:19</span> Et stormvær griper dem med sine vinger\*,
og de skal bli til skamme med sine offer. /

<span id="an_5:1">5:1</span> Hør dette, I prester, og gi akt, du Israels
hus, og du kongehus, vend øret til! For eder gjelder dommen; for en
snare har I vært på Mispa og et utspent nett på Tabor.

<span id="an_5:2">5:2</span> De er falt dypt i en mangfoldighet av
forvillelser; men jeg skal tukte dem alle.

<span id="an_5:3">5:3</span> Jeg kjenner Efra'im, og Israel er ikke
skjult for mig; for nu har du drevet utukt, Efra'im! Israel er blitt
urent.

<span id="an_5:4">5:4</span> Deres gjerninger tillater dem ikke å vende
om til sin Gud; for de har en utuktens ånd i sitt indre, og Herren
kjenner de ikke.

<span id="an_5:5">5:5</span> Og Israels stolthet skal vidne mot det like
i dets åsyn, og Israel og Efra'im skal omkomme for sin misgjernings
skyld; også Juda skal omkomme med dem.

<span id="an_5:6">5:6</span> Med sine får og okser skal de gå for å søke
Herren, men ikke finne ham; han har dradd sig bort fra dem.

<span id="an_5:7">5:7</span> Mot Herren har de båret sig troløst at, for
de har født uekte barn; nu skal nymånen\* fortære både dem og alt det de
eier. /

<span id="an_5:8">5:8</span> Støt i basun i Gibea, i trompet i Rama!
Blås alarm i Bet-Aven\*! Fienden er efter dig, Benjamin! /

<span id="an_5:9">5:9</span> Efra'im skal bli til en ørken på straffens
dag; blandt Israels stammer har jeg kunngjort hvad sikkert vil skje.

<span id="an_5:10">5:10</span> Judas fyrster er blitt lik dem som
flytter markeskjell; over dem vil jeg utøse min harme som vann.

<span id="an_5:11">5:11</span> Efra'im blir undertrykt, knust ved dom;
for han fant for godt å følge menneskers bud.

<span id="an_5:12">5:12</span> Og jeg er som møll for Efra'im og som
råttenhet for Judas hus.

<span id="an_5:13">5:13</span> Da Efra'im så sin sykdom og Juda sitt
sår, da gikk Efra'im til Assur og sendte bud til kong Jareb\*; men han
skal ikke kunne helbrede eder, og eders sår skal ikke bli lÃ¦gt. /

<span id="an_5:14">5:14</span> For jeg er som en løve mot Efra'im og som
en ungløve mot Judas hus; selv sønderriver jeg og går min vei; jeg bærer
byttet bort, og det er ingen som frelser.

<span id="an_5:15">5:15</span> Jeg vil gå min vei, jeg vil vende tilbake
til mitt sted, inntil de erkjenner sig skyldige og søker mitt åsyn; i
sin trengsel skal de lete efter mig.

<span id="an_6:1">6:1</span> Kom, la oss vende om til Herren! For det er
han som har sønderrevet, men han vil også læge oss; han slo, men han vil
også forbinde oss.

<span id="an_6:2">6:2</span> Han vil gjøre oss levende efter to dager;
på den tredje dag vil han opreise oss, og vi skal leve for hans åsyn.

<span id="an_6:3">6:3</span> Så la oss lære å kjenne Herren, la oss med
iver søke å lære ham å kjenne! Hans opgang er så viss som morgenrøden,
og han kommer til oss som regnet, som et vårregn som væter jorden.

<span id="an_6:4">6:4</span> Hvad skal jeg gjøre med dig, Efra'im? Hvad
skal jeg gjøre med dig, Juda? For eders kjærlighet er som en morgensky,
lik duggen som tidlig går bort.

<span id="an_6:5">6:5</span> Derfor har jeg hugget løs på dem ved
profetene, drept dem ved min munns ord, og dommene over dig fór ut som
et lyn.

<span id="an_6:6">6:6</span> For jeg har lyst til kjærlighet og ikke til
slaktoffer, og til gudskunnskap mere enn til brennoffer.

<span id="an_6:7">6:7</span> Men de har brutt pakten, likesom Adam; der
har de vært troløse mot mig.

<span id="an_6:8">6:8</span> Gilead er en by med ugjerningsmenn, full av
blodspor.

<span id="an_6:9">6:9</span> Og lik en røverskare som lurer på folk, er
hele presteflokken; de myrder på veien til Sikem; ja, skammelige ting
har de gjort.

<span id="an_6:10">6:10</span> I Israels hus har jeg sett grufulle ting;
der driver Efra'im hor, der er Israel blitt urent.

<span id="an_6:11">6:11</span> Også for dig, Juda, er det fastsatt en
høst, når jeg gjør ende på mitt folks fangenskap.

<span id="an_7:1">7:1</span> Når jeg vil læge Israel, da åpenbares
Efra'ims misgjerning og Samarias ondskap; for de farer med svik, og
tyver bryter sig inn, og røverskarer plyndrer utenfor.

<span id="an_7:2">7:2</span> Og de tenker ikke på at jeg kommer all
deres ondskap i hu; nu har deres gjerninger omringet dem, de er kommet
for mitt åsyn.

<span id="an_7:3">7:3</span> Ved sin ondskap gleder de kongen og ved
sine løgner fyrstene.

<span id="an_7:4">7:4</span> Alle sammen er de horkarler; de ligner en
ovn som ophetes av bakeren; han holder bare op med å ilde fra deigen
eltes til den er syret.

<span id="an_7:5">7:5</span> På vår konges dag drikker fyrstene sig syke
av den hete vin; han rekker spottere hånden.

<span id="an_7:6">7:6</span> For de gjør sitt hjerte så hett som en ovn
mens de lurer; hele natten sover deres baker\*, om morgenen brenner det
som luende ild. /

<span id="an_7:7">7:7</span> Alle sammen blir de hete som en ovn og
fortærer sine dommere; alle deres konger er falt, det er ingen iblandt
dem, som kaller på mig.

<span id="an_7:8">7:8</span> Efra'im blander sig med folkene; Efra'im er
blitt en kake som ikke er vendt.

<span id="an_7:9">7:9</span> Fremmede har fortært hans kraft, men han
vet det ikke; hans hår er alt gråsprengt, men han vet det ikke.

<span id="an_7:10">7:10</span> Og Israels stolthet vidner mot ham like i
hans åsyn; men de vender ikke om til Herren sin Gud og søker ham ikke
til tross for alt dette.

<span id="an_7:11">7:11</span> Men Efra'im er blitt som en enfoldig due,
uten forstand; på Egypten kaller de, til Assur går de.

<span id="an_7:12">7:12</span> Så snart de går, vil jeg spenne ut mitt
nett over dem; som himmelens fugler vil jeg dra dem ned; jeg vil tukte
dem, som det allerede er forkynt for deres menighet.

<span id="an_7:13">7:13</span> Ve dem, at de flyktet bort fra mig!
Ødeleggelse over dem, fordi de er falt fra mig! Jeg vilde forløse dem,
men de talte løgn imot mig.

<span id="an_7:14">7:14</span> De roper ikke til mig fra sitt hjerte,
men ligger og hyler på sitt leie; de trenger sig sammen for å få korn og
most, men fra mig vender de sig bort.

<span id="an_7:15">7:15</span> Det er jeg som har lært dem op, og som
har styrket deres armer; men mot mig har de ondt i sinne.

<span id="an_7:16">7:16</span> De vender sig, men ikke mot det høie; de
er blitt som en sviktende bue. Deres fyrster skal falle for sverdet for
sin rasende tunges skyld; dette blir dem til spott i Egyptens land.

<span id="an_8:1">8:1</span> Sett basunen for din munn\*! - Som en ørn
kommer fienden over Herrens hus, fordi de har brutt pakten med mig og
forsyndet sig mot min lov. /

<span id="an_8:2">8:2</span> De skal rope til mig: Min Gud! Vi
israelitter kjenner dig.

<span id="an_8:3">8:3</span> Israel har støtt det gode fra sig - fienden
skal forfølge ham.

<span id="an_8:4">8:4</span> De har valgt sig konger, som ikke kom fra
mig, de har satt inn fyrster, uten at jeg visste om det. Av sitt sølv og
gull har de gjort sig avgudsbilleder, så de skulde bli utryddet.

<span id="an_8:5">8:5</span> Motbydelig er din kalv, Samaria! Min vrede
er optendt mot dem. Hvor lenge skal renhet synes dem utålelig?

<span id="an_8:6">8:6</span> For et verk av Israel er den, en kunstner
har gjort den, og den er ikke nogen gud; ja, til splinter skal den bli
Samarias kalv.

<span id="an_8:7">8:7</span> For vind sår de, og storm skal de høste;
deres korn får ikke aks, deres grøde gir ikke føde; om den gir noget,
skal fremmede opsluke det.

<span id="an_8:8">8:8</span> Israel er opslukt; nu er de blandt folkene
lik en ting som ingen bryr sig om;

<span id="an_8:9">8:9</span> for de drog op til Assur lik et villesel,
som går sine egne veier; Efra'im tinger om elskov;

<span id="an_8:10">8:10</span> men om de enn tinger blandt folkene, vil
jeg nu samle dem dit, og de skal begynne å bli færre under storkongens
byrder.

<span id="an_8:11">8:11</span> Fordi Efra'im har gjort sig så mange
alter til å synde med, er de blitt ham alter til synd.

<span id="an_8:12">8:12</span> Om jeg enn skriver ham mine lover i
tusentall, så blir de allikevel aktet for noget fremmed.

<span id="an_8:13">8:13</span> Som offergaver til mig ofrer de kjøtt som
de selv eter; Herren har ikke behag i dem. Nu vil han komme deres
misgjerning i hu og hjemsøke dem for deres synder - de skal vende
tilbake til Egypten.

<span id="an_8:14">8:14</span> Israel glemte sin skaper og bygget sig
palasser, og Juda bygget mange faste byer; men jeg vil sende ild mot
hans byer, og den skal fortære hans palasser.

<span id="an_9:1">9:1</span> Gled dig ikke, Israel, og juble ikke,
likesom folkene! For du har forlatt din Gud i hor; du har elsket
horelønn på hvert sted hvor kornet treskes.

<span id="an_9:2">9:2</span> Treskeplassen og vinpersen skal ikke kunne
fø dem, og mosten skal slå feil for dem.

<span id="an_9:3">9:3</span> De skal ikke bli boende i Herrens land; men
Efra'im skal vende tilbake til Egypten, og i Assur skal de ete det som
er urent.

<span id="an_9:4">9:4</span> De skal ikke ofre vin til drikkoffer for
Herren, og deres slaktoffer skal ikke behage ham; som sorgens brød skal
de være for dem; alle som eter det, skal bli urene; for sitt brød har de
for sig selv, det kommer ikke i Herrens hus.

<span id="an_9:5">9:5</span> Hvad vil I gjøre på høitidsdagen, på
Herrens festdag?

<span id="an_9:6">9:6</span> For de drar bort for ødeleggelses skyld;
Egypten skal samle dem, Memfis begrave dem; deres sølvsmykker skal
nesler ta i eie, torner skal vokse i deres telt.

<span id="an_9:7">9:7</span> Kommet er hjemsøkelsens dager, kommet er
gjengjeldelsens dager; Israel skal få merke det: En dåre er profeten,
avsindig er åndens mann, fordi din misgjerning er så stor og ditt
fiendskap så sterkt.

<span id="an_9:8">9:8</span> Efra'im ser sig om efter andre guder ved
siden av min Gud; profeten er en fuglefangersnare på alle hans veier,
bare fiendskap i hans Guds hus.

<span id="an_9:9">9:9</span> De er sunket dypt i fordervelse, som i
Gibeas dager; han skal komme deres misgjerning i hu, han skal hjemsøke
dem for deres synder.

<span id="an_9:10">9:10</span> Som druer i ørkenen fant jeg Israel, som
den tidligste frukt på et fikentre i dets første tid så jeg eders fedre;
men da de kom til Ba'al-Peor, vidde de sig til avgudsdyrkelsen og blev
vederstyggelige likesom den de elsket.

<span id="an_9:11">9:11</span> Efra'ims herlighet skal flyve bort som en
fugl. Ingen fødsel, intet fruktsommelig morsliv, ingen undfangelse!

<span id="an_9:12">9:12</span> Ja, selv om de opfør sine barn, vil jeg
gjøre dem barnløse, så intet menneske blir tilbake; for ve dem når jeg
forlater dem!

<span id="an_9:13">9:13</span> Efra'im er, som om jeg så bort til Tyrus,
plantet på en eng; men Efra'im må føre sine barn ut til bøddelen.

<span id="an_9:14">9:14</span> Gi dem, Herre! - Ja, hvad skal du gi dem?
Gi dem morsliv som føder i utide, og bryster som er uttørket!

<span id="an_9:15">9:15</span> All deres ondskap er samlet i Gilgal, ja,
der har jeg fattet hat til dem; for deres onde gjerningers skyld vil jeg
drive dem ut av mitt hus; jeg vil ikke elske dem mere, alle deres førere
er oprørere.

<span id="an_9:16">9:16</span> Efra'im er ormstukket, deres rot er blitt
tørr, frukt skal de ikke bære; om de enn føder, vil jeg drepe deres dyre
livsfrukt.

<span id="an_9:17">9:17</span> Min Gud skal forkaste dem, fordi de ikke
har hørt på ham, og de skal vanke om blandt folkene som flyktninger.

<span id="an_10:1">10:1</span> Israel er et frodig vintre, som bærer
frukt; jo mere frukt han fikk, desto flere alter bygget han; jo bedre
det gikk hans land, desto vakrere billedstøtter gjorde han sig.

<span id="an_10:2">10:2</span> Deres hjerte er falskt, nu skal de bøte;
han\* skal bryte ned deres altere og ødelegge deres billedstøtter; /

<span id="an_10:3">10:3</span> ja, nu skal de si: Vi har ingen konge;
for vi har ikke fryktet Herren, og kongen, hvad kan vel han gjøre for
oss?

<span id="an_10:4">10:4</span> De har talt tomme ord, svoret falsk,
inngått forbund, og retten skyter op som giftige urter på markens furer.

<span id="an_10:5">10:5</span> For Bet-Avens\* kalv er Samarias
innbyggere i angst; ja, dens\*\* folk sørger over den, og dens
avgudsprester skjelver for den - for dens herlighet, fordi den er ført
bort fra dem. /

<span id="an_10:6">10:6</span> Også den skal føres til Assur, som en
gave til kong Jareb\*; skam skal Efra'im høste, og Israel skal skamme
sig over sitt råd. /

<span id="an_10:7">10:7</span> Samarias konge skal bli borte som en spån
på vannets flate.

<span id="an_10:8">10:8</span> Og Avens offerhauger, Israels synd, skal
tilintetgjøres; torner og tistler skal skyte op på deres altere, og de
skal si til fjellene: Skjul oss! og til haugene: Fall over oss!

<span id="an_10:9">10:9</span> Fra Gibeas dager av har du syndet,
Israel! Der\* er de blitt stående, uten at krigen mot nidingene har nådd
dem i Gibea. /

<span id="an_10:10">10:10</span> Efter min lyst vil jeg tukte dem, og
folkeslag skal samles imot dem, når jeg binder dem fast til begge deres
misgjerninger.

<span id="an_10:11">10:11</span> Efra'im er en opøvd kvige, som gjerne
vil treske, men jeg legger et åk på dens fagre hals; jeg vil spenne
Efra'im for, Juda skal pløie, Jakob skal harve.

<span id="an_10:12">10:12</span> Så eder en sæd, som rettferdigheten
krever, få eder en høst efter kjærlighetens bud, bryt eder nytt land!
For nu er det tiden til å søke Herren, til han kommer og lar
rettferdighet regne over eder.

<span id="an_10:13">10:13</span> I har pløid ugudelighet, I har høstet
urett, I har ett løgnens frukt; for du har satt din lit til din ferd og
til dine mange helter.

<span id="an_10:14">10:14</span> Derfor skal det reise sig et
krigsbulder blandt dine stammer, og alle dine festninger skal ødelegges,
likesom Salman\* Ã¸dela Bet-Arbel på stridens dag, da både mor og barn
blev knust. /

<span id="an_10:15">10:15</span> Sådant skal Betel føre over eder for
eders store ondskaps skyld; når det lysner til dag, er det ute, aldeles
ute med Israels konge\*. /

<span id="an_11:1">11:1</span> Da Israel var ung, hadde jeg ham kjær, og
fra Egypten kalte jeg min sønn.

<span id="an_11:2">11:2</span> Jo mere de\* kalte på dem, dess mere gikk
de bort fra dem; de ofrer til Ba'alene og brenner røkelse for de
utskårne billeder. /

<span id="an_11:3">11:3</span> Og det var da jeg som lærte Efra'im å gå
og tok dem på mine armer; men de skjønte ikke at jeg lægte dem.

<span id="an_11:4">11:4</span> Med menneskebånd drog jeg dem, med
kjærlighets rep, og jeg var for dem som de som løfter op åket over
kjevene, og jeg gav ham føde.

<span id="an_11:5">11:5</span> Han skal ikke vende tilbake til Egyptens
land, men Assur skal være hans konge; for de vilde ikke vende om.

<span id="an_11:6">11:6</span> Sverdet skal fare om i hans byer og
tilintetgjøre hans bommer og ete om sig - for deres onde råds skyld;

<span id="an_11:7">11:7</span> for mitt folk henger fast ved sitt
frafall fra mig, og kaller nogen dem til det høie, er det ingen av dem
som løfter sitt øie opad.

<span id="an_11:8">11:8</span> Hvorledes skal jeg kunne gi dig op,
Efra'im, gi dig til pris, Israel? Hvorledes skal jeg kunne gi dig op som
Adma, gjøre med dig som med Sebo'im? Mitt hjerte vender sig i mig, all
min medynk våkner.

<span id="an_11:9">11:9</span> Jeg vil ikke fullbyrde min brennende
vrede, jeg vil ikke atter ødelegge Efra'im; for jeg er Gud og ikke et
menneske, den Hellige i din midte; jeg kommer ikke med glødende harme.

<span id="an_11:10">11:10</span> De skal følge Herren; han skal brøle
som en løve; ja, han skal brøle, og bevende skal hans barn komme fra
havet;

<span id="an_11:11">11:11</span> bevende skal de komme som en fugl fra
Egypten, som en due fra Assurs land, og jeg vil la dem bo i sine hus,
sier Herren.

<span id="an_12:1">12:1</span> Efra'im har omringet mig med løgn, og
Israels hus med svik; og Juda er ennu gjenstridig mot Gud, mot den
trofaste Hellige.

<span id="an_12:2">12:2</span> Efra'im higer efter vind, han jager efter
østenvær; hele dagen dynger han op løgn og ødeleggelse; de inngår pakt
med Assur, de fører olje til Egypten.

<span id="an_12:3">12:3</span> Herren har trette med Juda, og han skal
hjemsøke Jakob for hans ferds skyld, betale ham efter hans gjerninger.

<span id="an_12:4">12:4</span> I mors liv holdt han sin bror i hælen, og
i sin manndomskraft kjempet han med Gud.

<span id="an_12:5">12:5</span> Han kjempet med engelen og vant; han gråt
og bad ham om nåde; i Betel møtte han ham, og der talte han med oss.

<span id="an_12:6">12:6</span> Og Herren, hærskarenes Gud - Herren er
det navn han skal kalles med.

<span id="an_12:7">12:7</span> Og du - til din Gud skal du vende om;
hold fast ved miskunnhet og rett, og bi stadig på din Gud!

<span id="an_12:8">12:8</span> I Kana'ans\* hånd er det falsk vekt; å
gjøre urett er hans lyst. /

<span id="an_12:9">12:9</span> Og Efra'im sier: Ja, jeg er blitt rik,
har vunnet mig gods; men i alt mitt strev skal ingen kunne finne nogen
urett - nogen synd.

<span id="an_12:10">12:10</span> Men jeg er Herren din Gud fra Egyptens
land; jeg vil ennu la dig bo i telt likesom i høitidsdagene.

<span id="an_12:11">12:11</span> Jeg har talt til profetene, og jeg har
latt dem se syner i mengde, og gjennem profetene har jeg talt i
lignelser.

<span id="an_12:12">12:12</span> Er Gilead fullt av misgjerninger, så
skal de også bli rent til intet; har de ofret okser i Gilgal, så skal og
deres altere bli som stenrøser langsmed markens furer.

<span id="an_12:13">12:13</span> Jakob flyktet til Arams land\*, Israel
tjente for å vinne en hustru - for å vinne en hustru voktet han får. /

<span id="an_12:14">12:14</span> Men ved en profet førte Herren Israel
op fra Egypten, og ved en profet voktet han det.

<span id="an_12:15">12:15</span> Efra'im har vakt bitter harme; derfor
skal hans Herre la hans blodskyld komme over ham, og hans hån skal han
gjengjelde ham.

<span id="an_13:1">13:1</span> Når Efra'im talte, blev alle redde; han
raget høit op i Israel; da førte han skyld over sig ved å dyrke Ba'al og
døde.

<span id="an_13:2">13:2</span> Og nu blir de ved å synde og gjøre sig
støpte billeder av sitt sølv, avguder efter sin egen forstand, alle
sammen håndverkeres arbeid; sådanne er det de taler til - mennesker som
ofrer, kysser kalver!

<span id="an_13:3">13:3</span> Derfor skal de bli som en morgensky, lik
duggen som tidlig svinner bort, lik agner som vinden fører bort fra
treskeplassen, og som røk fra et røkfang.

<span id="an_13:4">13:4</span> Men jeg er Herren din Gud fra Egyptens
land, og nogen annen Gud enn mig kjenner du ikke, og nogen annen frelser
finnes det ikke.

<span id="an_13:5">13:5</span> Det var jeg som sørget for dig i ørkenen,
i det brennhete land.

<span id="an_13:6">13:6</span> Fordi deres beite var godt, blev de
mette; og da de blev mette, ophøiet de sig i sitt hjerte, og så glemte
de mig.

<span id="an_13:7">13:7</span> Da blev jeg mot dem som en løve; som en
leopard lurer jeg ved veien;

<span id="an_13:8">13:8</span> jeg vil møte dem som en bjørn som ungene
er tatt fra, og sønderrive deres hjertes dekke\*; jeg vil fortære dem
som en løvinne; markens ville dyr skal sønderslite dem. /

<span id="an_13:9">13:9</span> Det er blitt til din ødeleggelse, Israel,
at du har satt dig op imot mig, jeg som er din hjelp.

<span id="an_13:10">13:10</span> Hvor er da din konge, at han skulde
kunne frelse dig i alle dine byer, og dine dommere, om hvem du sa: Gi
mig en konge og fyrster?

<span id="an_13:11">13:11</span> Jeg gir dig en konge i min vrede, og
jeg tar ham bort igjen i min harme.

<span id="an_13:12">13:12</span> Efra'ims misgjerning er samlet i en
pung, hans synd er gjemt.

<span id="an_13:13">13:13</span> Veer som hos en fødende kvinne skal
komme over ham. Han er en uforstandig sønn; når tiden er der, kommer han
ikke frem i modermunnen.

<span id="an_13:14">13:14</span> Av dødsrikets vold vil jeg fri dem ut,
fra døden vil jeg forløse dem. Død! Hvor er din pest? Dødsrike! Hvor er
din sott? Anger er skjult for mine øine\*. /

<span id="an_13:15">13:15</span> For han brer frukt\*, der han står
blandt sine brødre; men det kommer en østenvind, et Herrens vær, som
drar op fra ørkenen, og hans brønn blir tom, og hans kilde tørkes ut;
den\*\* røver den hele skatt av kostelige ting. /

<span id="an_14:1">14:1</span> Samaria skal bøte fordi det har vært
gjenstridig mot sin Gud; for sverdet skal de falle, deres små barn skal
knuses, og deres fruktsommelige kvinner opskjæres.

<span id="an_14:2">14:2</span> Vend om, Israel, til Herren din Gud! For
du er falt ved din misgjerning.

<span id="an_14:3">14:3</span> Kom med \[ydmyke\] ord og vend om til
Herren! Si til ham: Forlat all misgjerning og ta imot det gode vi kan
yde - la oss betale med okser, med våre leber\*! /

<span id="an_14:4">14:4</span> Assur skal ikke hjelpe oss, på hester vil
vi ikke ride, og vi vil ikke mere si til våre henders verk: Vår Gud! For
det er hos dig den farløse finner miskunnhet.

<span id="an_14:5">14:5</span> Jeg vil læge deres frafall, jeg vil elske
dem av hjertet; for min vrede har vendt sig fra dem.

<span id="an_14:6">14:6</span> Jeg vil være som dugg for Israel; han
skal blomstre som en lilje, og han skal slå røtter som skogen på
Libanon.

<span id="an_14:7">14:7</span> Hans skudd skal brede sig vidt utover, og
hans løv skal skinne som oljetreet, og dufte skal han som Libanon.

<span id="an_14:8">14:8</span> De som sitter i hans skygge, skal atter
avle korn og blomstre som vintreet; minnet om ham skal være som Libanons
vin.

<span id="an_14:9">14:9</span> Efra'im! Hvad har jeg mere med avguder å
gjøre? Jeg vil bønnhøre ham og se til ham; jeg er som en grønn cypress,
det skal vise sig at din frukt kommer fra mig.

<span id="an_14:10">14:10</span> Hvem er vis, så han skjønner dette,
forstandig, så han merker sig det? For Herrens veier er rette, og de
rettferdige ferdes på dem, men overtrederne snubler der.

------------------------------------------------------------------------

[Next: Joel](joe)
