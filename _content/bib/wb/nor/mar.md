[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mat)  [Next](luk) 

------------------------------------------------------------------------

### Norwegian Bible: Mark

<span id="an_1:1">1:1</span> Begynnelsen til Jesu Kristi, Guds Sønns
evangelium.

<span id="an_1:2">1:2</span> Som skrevet står hos profeten Esaias: Se,
jeg sender mitt bud for ditt åsyn; han skal rydde din vei;

<span id="an_1:3">1:3</span> det er en røst av en som roper i ørkenen:
Rydd Herrens vei, gjør hans stier jevne!

<span id="an_1:4">1:4</span> - således stod døperen Johannes frem i
ørkenen og forkynte omvendelses dåp til syndenes forlatelse,

<span id="an_1:5">1:5</span> og hele Judea og alle de fra Jerusalem gikk
ut til ham, og de blev døpt av ham i elven Jordan, idet de bekjente sine
synder.

<span id="an_1:6">1:6</span> Og Johannes hadde klædning av kamelhår, og
lærbelte om sin lend, og hans mat var gresshopper og vill honning.

<span id="an_1:7">1:7</span> Og han forkynte og sa: Efter mig kommer den
som er sterkere enn jeg, han hvis skorem jeg ikke er verdig til å bukke
mig ned og løse.

<span id="an_1:8">1:8</span> Jeg har døpt eder med vann, men han skal
døpe eder med den Hellige Ånd.

<span id="an_1:9">1:9</span> Og det skjedde i de dager at Jesus kom fra
Nasaret i Galilea og blev døpt av Johannes i Jordan;

<span id="an_1:10">1:10</span> og straks da han steg op av vannet, så
han himmelen åpne sig og Ånden komme ned over ham som en due.

<span id="an_1:11">1:11</span> Og det kom en røst fra himmelen: Du er
min Sønn, den elskede; i dig har jeg velbehag.

<span id="an_1:12">1:12</span> Og straks drev Ånden ham ut i ørkenen,

<span id="an_1:13">1:13</span> og han var i ørkenen og blev fristet av
Satan i firti dager, og han var hos de ville dyr; og englene tjente ham.

<span id="an_1:14">1:14</span> Men efterat Johannes var kastet i
fengsel, kom Jesus til Galilea og forkynte Guds evangelium,

<span id="an_1:15">1:15</span> og sa: Tiden er fullkommet, og Guds rike
er kommet nær; omvend eder, og tro på evangeliet!

<span id="an_1:16">1:16</span> Og da han gikk forbi ved den Galileiske
Sjø, så han Simon og Andreas, Simons bror, i ferd med å kaste garn i
sjøen; for de var fiskere;

<span id="an_1:17">1:17</span> og Jesus sa til dem: Følg mig, så vil jeg
gjøre eder til menneskefiskere!

<span id="an_1:18">1:18</span> Og de forlot straks sine garn og fulgte
ham.

<span id="an_1:19">1:19</span> Og da han var gått litt lenger frem, så
han Jakob, Sebedeus' sønn, og hans bror Johannes i ferd med å bøte sine
garn i båten,

<span id="an_1:20">1:20</span> og straks kalte han dem, og de forlot sin
far Sebedeus i båten med leiefolkene og fulgte ham.

<span id="an_1:21">1:21</span> Og de gikk inn i Kapernaum, og straks på
sabbaten gikk han inn i synagogen og lærte.

<span id="an_1:22">1:22</span> Og de var slått av forundring over hans
lære; for han lærte dem som en som hadde myndighet, og ikke som de
skriftlærde.

<span id="an_1:23">1:23</span> Og det var i deres synagoge en mann med
en uren ånd, og han ropte:

<span id="an_1:24">1:24</span> Hvad har vi med dig å gjøre, Jesus fra
Nasaret? Du er kommet for å ødelegge oss; jeg vet hvem du er, du Guds
hellige!

<span id="an_1:25">1:25</span> Og Jesus truet den og sa: Ti og far ut av
ham!

<span id="an_1:26">1:26</span> Og den urene ånd slet i ham og skrek med
høi røst og fór ut av ham.

<span id="an_1:27">1:27</span> Og de blev alle forferdet, så de spurte
hverandre: Hvad er dette? En ny lære! Med myndighet byder han endog de
urene ånder, og de er ham lydige!

<span id="an_1:28">1:28</span> Og ryktet om ham kom straks ut allesteds
i hele landet deromkring i Galilea.

<span id="an_1:29">1:29</span> Og de gikk straks ut av synagogen og gikk
inn i Simons og Andreas hus sammen med Jakob og Johannes.

<span id="an_1:30">1:30</span> Men Simons svigermor lå til sengs og
hadde feber, og straks talte de til ham om henne.

<span id="an_1:31">1:31</span> Og han trådte til og tok henne ved hånden
og reiste henne op; og feberen forlot henne, og hun tjente dem.

<span id="an_1:32">1:32</span> Men da det var blitt aften og solen gikk
ned, førte de til ham alle dem som hadde ondt, og de besatte;

<span id="an_1:33">1:33</span> og hele byen var samlet for døren.

<span id="an_1:34">1:34</span> Og han helbredet mange som hadde ondt av
forskjellige sykdommer, og drev ut mange onde ånder, og han tillot ikke
de onde ånder å tale, fordi de kjente ham.

<span id="an_1:35">1:35</span> Og tidlig om morgenen, mens det ennu var
aldeles mørkt, stod han op og gikk ut og drog bort til et øde sted og
bad der.

<span id="an_1:36">1:36</span> Og Simon og de som var med ham, skyndte
sig efter ham.

<span id="an_1:37">1:37</span> Og de fant ham og sa til ham: Alle leter
efter dig.

<span id="an_1:38">1:38</span> Og han sa til dem: La oss gå annensteds,
til småbyene heromkring, forat jeg kan forkynne ordet også der! for
derfor er jeg gått ut.

<span id="an_1:39">1:39</span> Og han kom og forkynte ordet i deres
synagoger over hele Galilea, og drev ut de onde ånder.

<span id="an_1:40">1:40</span> Og en spedalsk kom til ham og bad ham og
falt på kne for ham og sa: Om du vil, så kan du rense mig.

<span id="an_1:41">1:41</span> Og han ynkedes inderlig over ham, Og
rakte sin hånd ut og rørte ved ham og sa: Jeg vil; bli ren!

<span id="an_1:42">1:42</span> Og straks forlot spedalskheten ham, og
han blev renset.

<span id="an_1:43">1:43</span> Og han talte strengt til ham og drev ham
straks ut,

<span id="an_1:44">1:44</span> og sa til ham: Se til at du ikke sier det
til nogen; men gå og te dig for presten, og bær frem det offer for din
renselse som Moses har påbudt, til et vidnesbyrd for dem!

<span id="an_1:45">1:45</span> Men han gikk ut og begynte å tale vidt og
bredt om det og å utbrede ryktet, så at Jesus ikke mere kunde gå
åpenlyst inn i nogen by; men han var utenfor, på øde steder, og de kom
til ham allestedsfra.

<span id="an_2:1">2:1</span> Og nogen dager derefter gikk han atter inn
i Kapernaum, og det spurtes at han var hjemme.

<span id="an_2:2">2:2</span> Og mange samlet sig, så de ikke lenger fikk
rum, ikke engang ved døren, og han talte ordet til dem.

<span id="an_2:3">2:3</span> Og de kom til ham med en verkbrudden, som
blev båret av fire mann;

<span id="an_2:4">2:4</span> og da de ikke kunde komme frem til ham for
folketrengselen, tok de taket av der hvor han var, og brøt hull og firte
ned sengen som den verkbrudne lå på.

<span id="an_2:5">2:5</span> Og da Jesus så deres tro, sa han til den
verkbrudne: Sønn! dine synder er dig forlatt.

<span id="an_2:6">2:6</span> Men nogen skriftlærde satt der og tenkte i
sine hjerter:

<span id="an_2:7">2:7</span> Hvorfor taler denne mann så? Han spotter
Gud; hvem kan forlate synder uten en, det er Gud?

<span id="an_2:8">2:8</span> Og Jesus kjente straks i sin ånd at de
tenkte så ved sig selv, og han sa til dem: Hvorfor tenker I slikt i
eders hjerter?

<span id="an_2:9">2:9</span> Hvad er lettest, enten å si til den
verkbrudne: Dine synder er dig forlatt, eller å si: Stå op og ta din
seng og gå?

<span id="an_2:10">2:10</span> Men forat I skal vite at Menneskesønnen
har makt på jorden til å forlate synder - så sier han til den
verkbrudne:

<span id="an_2:11">2:11</span> Jeg sier dig: Stå op og ta din seng og gå
hjem til ditt hus!

<span id="an_2:12">2:12</span> Og han stod op og tok straks sin seng og
gikk ut for alles øine, så alle blev ute av sig selv av forundring og
priste Gud og sa: Slikt har vi aldri sett.

<span id="an_2:13">2:13</span> Og han gikk atter ut til sjøen, og alt
folket kom til ham, og han lærte dem.

<span id="an_2:14">2:14</span> Og da han gikk videre, så han Levi,
Alfeus' sønn, sitte på tollboden, og han sa til ham: Følg mig! Og han
stod op og fulgte ham.

<span id="an_2:15">2:15</span> Og det skjedde at han satt til bords i
hans hus; og mange toldere og syndere satt til bords med Jesus og hans
disipler; for det var mange av dem, og de fulgte ham.

<span id="an_2:16">2:16</span> Og da de skriftlærde og fariseerne så at
han åt sammen med toldere og syndere, sa de til hans disipler: Han eter
og drikker med toldere og syndere!

<span id="an_2:17">2:17</span> Og da Jesus hørte det, sa han til dem: De
friske trenger ikke til læge, men de som har ondt; jeg er ikke kommet
for å kalle rettferdige, men for å kalle syndere.

<span id="an_2:18">2:18</span> Og Johannes' og fariseernes disipler
holdt faste, og de kom og sa til ham: Hvorfor faster Johannes' disipler
og fariseernes disipler, men dine disipler faster ikke?

<span id="an_2:19">2:19</span> Og Jesus sa til dem: Kan vel
brudesvennene faste så lenge brudgommen er hos dem? Så lenge de har
brudgommen hos sig, kan de ikke faste.

<span id="an_2:20">2:20</span> Men de dager skal komme da brudgommen
blir tatt fra dem, og da skal de faste, på den dag.

<span id="an_2:21">2:21</span> Ingen syr en lapp av ukrympet tøi på et
gammelt klædebon, ellers river den nye lapp et stykke med sig av det
gamle, og riften blir verre.

<span id="an_2:22">2:22</span> Og ingen fyller ny vin i gamle
skinnsekker; ellers vil vinen sprenge sekkene og vinen spilles og
sekkene ødelegges; men ny vin i nye skinnsekker!

<span id="an_2:23">2:23</span> Og det skjedde at han gikk igjennem en
aker på sabbaten, og hans disipler begynte å plukke aks mens de gikk
der.

<span id="an_2:24">2:24</span> Og fariseerne sa til ham: Se, hvorfor
gjør de på sabbaten det som ikke er tillatt?

<span id="an_2:25">2:25</span> Og han sa til dem: Har I aldri lest hvad
David gjorde da han var i nød og sultet, han selv og de som var med ham,

<span id="an_2:26">2:26</span> hvorledes han gikk inn i Guds hus, da
Abjatar var yppersteprest, og åt skuebrødene, som ingen har lov til å
ete uten prestene, og gav også dem som var med ham?

<span id="an_2:27">2:27</span> Og han sa til dem: Sabbaten blev til for
menneskets skyld, og ikke mennesket for sabbatens skyld.

<span id="an_2:28">2:28</span> Så er da Menneskesønnen herre også over
sabbaten.

<span id="an_3:1">3:1</span> Og han gikk atter inn i en synagoge, og der
var en mann som hadde en vissen hånd.

<span id="an_3:2">3:2</span> Og de lurte på ham, om han vilde helbrede
ham på sabbaten, forat de kunde føre klagemål imot ham.

<span id="an_3:3">3:3</span> Og han sa til mannen som hadde den visne
hånd: Stå op og kom frem!

<span id="an_3:4">3:4</span> Og han sa til dem: Er det tillatt på
sabbaten å gjøre godt eller å gjøre ondt, å berge liv eller å slå ihjel?
Men de tidde.

<span id="an_3:5">3:5</span> Og han så omkring på dem med harme, full av
sorg over deres hjertes forherdelse, og sa til mannen: Rekk din hånd ut!
Og han rakte den ut, og hans hånd blev frisk igjen.

<span id="an_3:6">3:6</span> Og fariseerne gikk ut og holdt straks råd
imot ham sammen med herodianerne, hvorledes de skulde få ryddet ham av
veien.

<span id="an_3:7">3:7</span> Og Jesus drog bort med sine disipler til
sjøen, og en stor mengde fra Galilea og fra Judea fulgte ham,

<span id="an_3:8">3:8</span> og fra Jerusalem og fra Idumea og fra
landet på hin side Jordan og omkring Tyrus og Sidon kom de til ham, en
stor mengde, da de hørte hvor store gjerninger han gjorde.

<span id="an_3:9">3:9</span> Og han bød sine disipler at en båt skulde
ligge ferdig til ham for folkets skyld, forat de ikke skulde trenge ham;

<span id="an_3:10">3:10</span> for han helbredet mange, så at alle de
som hadde plager, trengte sig inn på ham for å få røre ved ham.

<span id="an_3:11">3:11</span> Og når de urene ånder så ham, falt de ned
for ham og ropte: Du er Guds Sønn!

<span id="an_3:12">3:12</span> Og han bød dem med mange strenge ord at
de ikke skulde gjøre ham kjent.

<span id="an_3:13">3:13</span> Og han gikk op i fjellet og kalte til sig
dem han selv vilde, og de gikk til ham.

<span id="an_3:14">3:14</span> Og han utvalgte tolv, som skulde være med
ham, og som han kunde sende ut for å forkynne ordet

<span id="an_3:15">3:15</span> og ha makt til å drive ut de onde ånder,

<span id="an_3:16">3:16</span> og han gav Simon navnet Peter,

<span id="an_3:17">3:17</span> og Jakob, Sebedeus' sønn, og Johannes,
Jakobs bror, og han gav dem navnet Boanerges, det er tordensønner,

<span id="an_3:18">3:18</span> og Andreas og Filip og Bartolomeus og
Matteus og Tomas og Jakob, Alfeus' sønn, og Taddeus og Simon Kananeus

<span id="an_3:19">3:19</span> og Judas Iskariot, han som forrådte ham.

<span id="an_3:20">3:20</span> Og de kom hjem, og folket kom atter
sammen, så de ikke engang kunde få sig mat.

<span id="an_3:21">3:21</span> Og da hans nærmeste fikk høre om det,
gikk de hjemmefra for å få fatt på ham; for de sa: Han er fra sig selv.

<span id="an_3:22">3:22</span> Og de skriftlærde, som var kommet ned fra
Jerusalem, sa: Han er besatt av Be'elsebul, og: Det er ved de onde
ånders fyrste han driver de onde ånder ut.

<span id="an_3:23">3:23</span> Og han kalte dem til sig og sa til dem i
lignelser: Hvorledes kan Satan drive Satan ut?

<span id="an_3:24">3:24</span> Om et rike kommer i strid med sig selv,
kan dette rike ikke bli stående,

<span id="an_3:25">3:25</span> og om et hus kommer i strid med sig selv,
kan dette hus ikke bli stående.

<span id="an_3:26">3:26</span> Og dersom Satan setter sig op mot sig
selv og kommer i strid med sig selv, kan han ikke bli stående, men det
er ute med ham.

<span id="an_3:27">3:27</span> Men ingen kan gå inn i den sterkes hus og
røve hans gods uten at han først har bundet den sterke; da kan han
plyndre hans hus.

<span id="an_3:28">3:28</span> Sannelig sier jeg eder: Alle synder skal
bli menneskenes barn forlatt, og alle bespottelser som de taler;

<span id="an_3:29">3:29</span> men den som taler bespottelig mot den
Hellige Ånd, han får i all evighet ikke forlatelse, men er skyldig i en
evig synd -

<span id="an_3:30">3:30</span> det var fordi de sa: Han er besatt av en
uren ånd.

<span id="an_3:31">3:31</span> Så kom hans mor og hans brødre, og de
stod utenfor og sendte bud til ham og bad ham komme ut.

<span id="an_3:32">3:32</span> Og folket satt omkring ham, og de sa til
ham: Se, din mor og dine brødre er utenfor og spør efter dig.

<span id="an_3:33">3:33</span> Og han svarte dem og sa: Hvem er min mor
og mine brødre?

<span id="an_3:34">3:34</span> Og han så på dem som satt omkring ham, og
sa: Se, det er min mor og mine brødre!

<span id="an_3:35">3:35</span> Den som gjør Guds vilje, han er min bror
og søster og mor.

<span id="an_4:1">4:1</span> Og han begynte atter å lære ved sjøen, og
meget folk samlet sig om ham, så han gikk ut i en båt og satt i den ute
på sjøen, og alt folket var på land ved sjøen.

<span id="an_4:2">4:2</span> Og han lærte dem meget i lignelser, og sa
til dem idet han lærte:

<span id="an_4:3">4:3</span> Hør! Se, en såmann gikk ut for å så,

<span id="an_4:4">4:4</span> og det skjedde da han sådde, da falt noget
ved veien; og fuglene kom og åt det op.

<span id="an_4:5">4:5</span> Og noget falt på stengrunn, hvor det ikke
hadde meget jord; og det kom snart op, fordi det ikke hadde dyp jord,

<span id="an_4:6">4:6</span> og da solen gikk op, blev det avsvidd, og
da det ikke hadde rot, visnet det.

<span id="an_4:7">4:7</span> Og noget falt blandt torner; og tornene
skjøt op og kvalte det, og det bar ikke frukt.

<span id="an_4:8">4:8</span> Og noget falt i god jord; og det bar frukt
som vokste og blev stor, og det bar inntil tretti fold og seksti fold og
hundre fold.

<span id="an_4:9">4:9</span> Og han sa til dem: Den som har ører å høre
med, han høre!

<span id="an_4:10">4:10</span> Og da han var blitt alene, spurte de tolv
og de andre som var med ham, om lignelsene.

<span id="an_4:11">4:11</span> Og han sa til dem: Eder er Guds rikes
hemmelighet gitt, men til hine som er utenfor, sies det alt sammen i
lignelser,

<span id="an_4:12">4:12</span> forat de skal se og se og ikke skjelne,
og høre og høre og ikke forstå, forat de ikke skal omvende sig og få
forlatelse.

<span id="an_4:13">4:13</span> Og han sa til dem: Forstår I ikke denne
lignelse? Hvorledes skal I da skjønne alle lignelsene?

<span id="an_4:14">4:14</span> Såmannen sår ordet.

<span id="an_4:15">4:15</span> Men de ved veien er de som ordet blir
sådd i, og når de har hørt det, kommer straks Satan og tar bort ordet
som er sådd i dem.

<span id="an_4:16">4:16</span> Og på samme måte de som såes på
stengrunn; det er de som straks tar imot ordet med glede når de får høre
det,

<span id="an_4:17">4:17</span> og de har ikke rot i sig, men holder bare
ut til en tid; blir det så trengsel eller forfølgelse for ordets skyld,
da tar de straks anstøt.

<span id="an_4:18">4:18</span> Og andre igjen er de som såes blandt
torner; det er de som hører ordet,

<span id="an_4:19">4:19</span> og verdens bekymringer og rikdommens
forførelse og attrå efter de andre ting kommer inn og kveler ordet, og
det blir uten frukt.

<span id="an_4:20">4:20</span> Og dette er de som er sådd i den gode
jord: de som hører ordet og tar imot det og bærer frukt, tretti fold og
seksti fold og hundre fold.

<span id="an_4:21">4:21</span> Og han sa til dem: Kommer vel lyset inn
for å settes under en skjeppe eller under en seng? Kommer det ikke for å
settes i staken?

<span id="an_4:22">4:22</span> For intet er skjult uten at det skal
åpenbares, heller ikke blir noget dulgt uten for å komme for dagen.

<span id="an_4:23">4:23</span> Om nogen har ører å høre med, han høre!

<span id="an_4:24">4:24</span> Og han sa til dem: Akt på hvad I hører!
Med det samme mål som I måler med, skal eder måles igjen, og enn mere
skal gis eder.

<span id="an_4:25">4:25</span> For den som har, ham skal gis, og den som
ikke har, fra ham skal endog tas det han har.

<span id="an_4:26">4:26</span> Og han sa: Med Guds rike er det således
som når et menneske kaster sæden i jorden

<span id="an_4:27">4:27</span> og sover og står op, natt og dag, og
sæden spirer frem og blir høi, uten at han selv vet av det.

<span id="an_4:28">4:28</span> Av sig selv bærer jorden grøde: først
strå, så aks, så fullt korn i akset.

<span id="an_4:29">4:29</span> Men når grøden er moden, sender han
straks sigden ut, fordi høsten er forhånden.

<span id="an_4:30">4:30</span> Og han sa: Hvad skal vi ligne Guds rike
med, eller hvad lignelse skal vi bruke om det?

<span id="an_4:31">4:31</span> Det er likesom sennepskornet, som er
mindre enn alt annet frø på jorden når det såes i jorden;

<span id="an_4:32">4:32</span> og når det er sådd, vokser det op og blir
større enn alle maturter og skyter store grener, så at himmelens fugler
kan bygge rede under dets skygge.

<span id="an_4:33">4:33</span> Og i mange sådanne lignelser talte han
ordet til dem, så meget som de kunde høre,

<span id="an_4:34">4:34</span> og uten lignelse talte han ikke til dem;
men i enrum utla han alt sammen for sine disipler.

<span id="an_4:35">4:35</span> Og samme dag, da det var blitt aften, sa
han til dem: La oss fare over til hin side!

<span id="an_4:36">4:36</span> Og de lot folket fare, og tok ham med sig
i båten som han var; men også andre båter var i følge med ham.

<span id="an_4:37">4:37</span> Og det kom en sterk stormvind, og bølgene
slo inn i båten, så at den holdt på å fylles.

<span id="an_4:38">4:38</span> Og han lå og sov bak i båten på en
hodepute; og de vekket ham og sa til ham: Mester! bryr du dig ikke om at
vi går under?

<span id="an_4:39">4:39</span> Og han stod op og truet vinden, og til
sjøen sa han: Ti, vær stille! Og vinden la sig, og det blev blikkstille.

<span id="an_4:40">4:40</span> Og han sa til dem: Hvorfor er I så redde?
Hvorledes kan I være så vantro?

<span id="an_4:41">4:41</span> Og de blev storlig forferdet, og sa til
hverandre: Hvad er dette for en, som både vinden og sjøen er lydige?

<span id="an_5:1">5:1</span> Og de kom over på hin side av sjøen, til
gerasenernes bygd.

<span id="an_5:2">5:2</span> Og da han var gått ut av båten, kom det
straks mot ham ut av gravene en mann som var besatt av en uren ånd.

<span id="an_5:3">5:3</span> Han hadde sitt tilhold der i gravene, og de
kunde ikke lenger binde ham, ikke engang med lenker;

<span id="an_5:4">5:4</span> for han hadde ofte vært bundet med fot-jern
og lenker, og lenkene hadde han revet av sig, og fot-jernene hadde han
sønderslitt, og ingen kunde rå med ham,

<span id="an_5:5">5:5</span> og han var alltid, natt og dag, i gravene
og på fjellene og skrek og slo sig selv med stener.

<span id="an_5:6">5:6</span> Og da han så Jesus langt borte, løp han til
og falt ned for ham,

<span id="an_5:7">5:7</span> og ropte med høi røst: Hvad har jeg med dig
å gjøre, Jesus, du den høieste Guds Sønn? Jeg besverger dig ved Gud at
du ikke må pine mig!

<span id="an_5:8">5:8</span> For han sa til ham: Far ut av mannen, du
urene ånd!

<span id="an_5:9">5:9</span> Og han spurte ham: Hvad er ditt navn? Og
han sa til ham: Legion er mitt navn; for vi er mange.

<span id="an_5:10">5:10</span> Og han bad ham meget at han ikke måtte
drive dem ut av bygden.

<span id="an_5:11">5:11</span> Men det gikk en stor svinehjord og beitet
der ved fjellet,

<span id="an_5:12">5:12</span> Og de bad ham: Send oss inn i svinene, så
vi kan fare i dem!

<span id="an_5:13">5:13</span> Og han gav dem lov til det. Og de urene
ånder fór ut og fór i svinene; og hjorden styrtet sig ut over stupet ned
i sjøen, omkring to tusen i tallet, og druknet i sjøen.

<span id="an_5:14">5:14</span> Og de som gjætte dem, tok flukten, og
fortalte det i byen og i bygden. Og folk kom ut for å se hvad som hadde
hendt.

<span id="an_5:15">5:15</span> Og de kom til Jesus og så den besatte
sitte påklædd og ved sans og samling, han som hadde vært besatt av
legionen, og de blev forferdet.

<span id="an_5:16">5:16</span> Og de som hadde sett det, fortalte dem
hvorledes det var gått med den besatte, og om svinene.

<span id="an_5:17">5:17</span> Og de begynte å be ham at han vilde dra
bort fra deres landemerker.

<span id="an_5:18">5:18</span> Og da han gikk i båten, bad den besatte
om å få være med ham.

<span id="an_5:19">5:19</span> Og han gav ham ikke lov, men sa til ham:
Gå hjem til dine og fortell dem hvor store ting Herren har gjort imot
dig, og at han har miskunnet sig over dig!

<span id="an_5:20">5:20</span> Og han gikk bort og begynte å kunngjøre i
Dekapolis hvor store ting Jesus hadde gjort imot ham; og alle undret
sig.

<span id="an_5:21">5:21</span> Og da Jesus var faret over med båten til
hin side igjen, samlet meget folk sig om ham; og han var ved sjøen.

<span id="an_5:22">5:22</span> Og det kom en av synagoge-forstanderne
ved navn Jairus; og da han så ham, falt han ned for hans føtter,

<span id="an_5:23">5:23</span> og han bad ham meget og sa: Min datter
ligger på det siste; kom og legg dine hender på henne, så hun må bli
frelst og leve!

<span id="an_5:24">5:24</span> Og han gikk bort med ham, og meget folk
fulgte ham, og de trengte ham.

<span id="an_5:25">5:25</span> Og der var en kvinne som hadde hatt
blodsott i tolv år;

<span id="an_5:26">5:26</span> og hun hadde lidt meget av mange læger og
satt til alt det hun eide, og hadde ikke hatt nogen hjelp av det, men
var heller blitt verre;

<span id="an_5:27">5:27</span> da hun hadde hørt ryktet om Jesus, kom
hun midt iblandt folket og rørte bakfra ved hans klædebon.

<span id="an_5:28">5:28</span> For hun sa: Kan jeg få røre, om det så
bare er ved hans klær, så blir jeg helbredet.

<span id="an_5:29">5:29</span> Og straks uttørkedes hennes blods kilde,
og hun kjente i sitt legeme at hun var helbredet for sin plage.

<span id="an_5:30">5:30</span> Og Jesus kjente straks hos sig selv den
kraft som gikk ut fra ham, og han vendte sig om i hopen og sa: Hvem var
det som rørte ved mine klær?

<span id="an_5:31">5:31</span> Og hans disipler sa til ham: Du ser at
folket trenger dig på alle kanter, og du sier: Hvem var det som rørte
ved mig?

<span id="an_5:32">5:32</span> Og han så sig om for å få øie på henne
som hadde gjort dette.

<span id="an_5:33">5:33</span> Men kvinnen kom redd og skjelvende, for
hun visste hvad som var skjedd med henne, og hun falt ned for ham og sa
ham hele sannheten.

<span id="an_5:34">5:34</span> Da sa han til henne: Datter! din tro har
frelst dig; gå bort i fred, og vær helbredet for din plage!

<span id="an_5:35">5:35</span> Mens han ennu talte, kom det folk fra
synagoge-forstanderen og sa: Din datter er død; hvorfor umaker du
mesteren lenger?

<span id="an_5:36">5:36</span> Men Jesus hørte det ord som blev sagt, og
sa til synagoge-forstanderen: Frykt ikke, bare tro!

<span id="an_5:37">5:37</span> Og han lot ingen følge med sig uten Peter
og Jakob og Johannes, Jakobs bror.

<span id="an_5:38">5:38</span> Og de kom til synagoge-forstanderens hus,
og han så en larmende hop og folk i stor gråt og jammer,

<span id="an_5:39">5:39</span> og han gikk inn og sa til dem: Hvorfor
larmer og gråter I? Barnet er ikke død; hun sover.

<span id="an_5:40">5:40</span> Og de lo ham ut. Men han driver alle ut,
og tar med sig barnets far og mor og dem som var med ham, og går inn der
hvor barnet var.

<span id="an_5:41">5:41</span> Og han tar barnet ved hånden og sier til
henne: Talita kumi; det er utlagt: Pike! jeg sier dig: Stå op!

<span id="an_5:42">5:42</span> Og straks stod piken op og gikk omkring;
for hun var tolv år gammel. Og de blev storlig forferdet.

<span id="an_5:43">5:43</span> Og han bød dem strengt at ikke nogen
skulde få dette å vite; og han sa at de skulde gi henne noget å ete.

<span id="an_6:1">6:1</span> Og han gikk ut derfra og kom til sitt
hjemsted, og hans disipler fulgte ham.

<span id="an_6:2">6:2</span> Og da sabbaten kom, begynte han å lære i
synagogen. Og mange som hørte ham, var slått av forundring og sa:
Hvorfra har han dette, og hvad er det for en visdom som er ham gitt? Og
slike kraftige gjerninger som skjer ved hans hender!

<span id="an_6:3">6:3</span> Er ikke dette tømmermannen, Marias sønn og
bror til Jakob og Joses og Judas og Simon, og er ikke hans søstre her
hos oss? Og de tok anstøt av ham.

<span id="an_6:4">6:4</span> Og Jesus sa til dem: En profet blir ikke
foraktet annensteds enn på sitt hjemsted og blandt sine slektninger og i
sitt hus.

<span id="an_6:5">6:5</span> Og han kunde ikke gjøre nogen kraftig
gjerning der, undtagen at han la sine hender på nogen få syke og
helbredet dem;

<span id="an_6:6">6:6</span> og han undret sig over deres vantro. Og han
gikk omkring i byene og lærte.

<span id="an_6:7">6:7</span> Og han kalte de tolv til sig og begynte å
sende dem ut, to og to, og gav dem makt over de urene ånder.

<span id="an_6:8">6:8</span> Og han bød dem at de ikke skulde ta noget
med på veien, uten bare en stav, ikke brød, ikke skreppe, ikke kobber i
beltet,

<span id="an_6:9">6:9</span> men ha sko på, og ikke to kjortler.

<span id="an_6:10">6:10</span> Og han sa til dem: Hvor I kommer inn i et
hus, der skal I bli til I drar videre fra det sted.

<span id="an_6:11">6:11</span> Og hvor de ikke tar imot eder og ikke
hører på eder, der skal I gå ut fra det sted og ryste av støvet under
eders føtter til et vidnesbyrd mot dem.

<span id="an_6:12">6:12</span> Og de gikk ut og forkynte for folket at
de skulde omvende sig,

<span id="an_6:13">6:13</span> og de drev ut mange onde ånder og salvet
mange syke med olje og helbredet dem.

<span id="an_6:14">6:14</span> Og kong Herodes fikk høre om dette - for
Jesu navn blev kjent vidt og bredt - og han sa: Døperen Johannes er
opstanden fra de døde, og derfor er det disse krefter er virksomme i
ham.

<span id="an_6:15">6:15</span> Andre sa: Det er Elias; andre igjen sa:
Det er en profet, som en av profetene.

<span id="an_6:16">6:16</span> Men da Herodes hørte det, sa han:
Johannes, som jeg lot halshugge, han er opstanden fra de døde.

<span id="an_6:17">6:17</span> For Herodes hadde selv sendt folk avsted
og grepet Johannes og lagt ham i bånd og kastet ham i fengsel for
Herodias' skyld, som var hans bror Filips hustru; for han hadde giftet
sig med henne.

<span id="an_6:18">6:18</span> Men Johannes hadde sagt til Herodes: Det
er dig ikke tillatt å ha din brors hustru.

<span id="an_6:19">6:19</span> Og Herodias bar hat til ham og vilde
gjerne slå ham ihjel, men kunde ikke utvirke det.

<span id="an_6:20">6:20</span> For Herodes fryktet Johannes, fordi han
kjente ham som en rettferdig og hellig mann, og han holdt sin hånd over
ham, og når han hørte ham, var han i tvil om mangt og meget, og han
hørte ham gjerne.

<span id="an_6:21">6:21</span> Så kom det en beleilig dag, da Herodes
gjorde et gjestebud på sin fødselsdag for sine stormenn og
krigshøvdingene og de fornemste i Galilea,

<span id="an_6:22">6:22</span> og Herodias' datter kom inn og danset, og
Herodes og de som satt til bords med ham, syntes om henne. Og kongen sa
til piken: Be mig om hvad du vil, og jeg vil gi dig det!

<span id="an_6:23">6:23</span> Og han svor henne til: Hvad du ber mig
om, det vil jeg gi dig, om det så var halvdelen av mitt rike.

<span id="an_6:24">6:24</span> Hun gikk da ut og sa til sin mor: Hvad
skal jeg be om? Hun sa: Om døperen Johannes' hode.

<span id="an_6:25">6:25</span> Og straks skyndte hun sig inn til kongen
og bad ham og sa: Jeg vil at du straks skal gi mig døperen Johannes'
hode på et fat.

<span id="an_6:26">6:26</span> Og kongen blev meget bedrøvet; men for
sine eders skyld og for deres skyld som satt til bords, vilde han ikke
si nei til henne.

<span id="an_6:27">6:27</span> Og straks sendte kongen en av sin livvakt
avsted og bød ham hente hans hode.

<span id="an_6:28">6:28</span> Han gikk da avsted og halshugget ham i
fengslet, og kom med hans hode på et fat og gav det til piken, og piken
gav det til sin mor.

<span id="an_6:29">6:29</span> Og da hans disipler hørte det, kom de og
tok hans legeme og la det i en grav.

<span id="an_6:30">6:30</span> Og apostlene samlet sig igjen hos Jesus,
og fortalte ham alt det de hadde gjort og lært.

<span id="an_6:31">6:31</span> Og han sa til dem: Kom nu I med mig
avsides til et øde sted og hvil eder litt ut! For det var mange som gikk
til og fra, og det blev ikke engang tid for dem til å få sig mat.

<span id="an_6:32">6:32</span> Så drog de avsted i båten til et øde sted
for sig selv.

<span id="an_6:33">6:33</span> Og folk så dem dra bort, og mange kjente
dem; og fra alle byene løp de til fots dit og kom før dem.

<span id="an_6:34">6:34</span> Og da han gikk i land, så han meget folk,
og han ynkedes inderlig over dem; for de var lik får som ikke har hyrde;
og han begynte å lære dem meget.

<span id="an_6:35">6:35</span> Og da det alt var sent på dagen, gikk
hans disipler til ham og sa: Stedet er øde, og det er alt sent på dagen;

<span id="an_6:36">6:36</span> la dem fare, så de kan gå bort i bygdene
og byene heromkring og kjøpe sig noget å ete!

<span id="an_6:37">6:37</span> Men han svarte og sa til dem: Gi I dem å
ete! Og de sa til ham: Skal vi gå bort og kjøpe brød for to hundre
penninger og gi dem å ete?

<span id="an_6:38">6:38</span> Men han sa til dem: Hvor mange brød har
I? Gå bort og se efter! Og da de hadde sett efter, sa de: Fem, og to
fisker.

<span id="an_6:39">6:39</span> Og han bød dem å la alle sette sig ned i
det grønne gress, lag ved lag.

<span id="an_6:40">6:40</span> Og de satte sig ned, hop ved hop, somme
på hundre og somme på femti.

<span id="an_6:41">6:41</span> Og han tok de fem brød og de to fisker,
så op mot himmelen og velsignet dem; og han brøt brødene og gav dem til
disiplene, forat de skulde dele ut til folket, og de to fisker delte han
imellem dem alle.

<span id="an_6:42">6:42</span> Og de åt alle og blev mette;

<span id="an_6:43">6:43</span> og de tok op tolv kurver fulle av
stykker, og likeså av fiskene.

<span id="an_6:44">6:44</span> Og de som hadde ett brødene, var fem
tusen menn.

<span id="an_6:45">6:45</span> Og straks nødde han sine disipler til å
gå i båten og fare i forveien over til hin side, til Betsaida, mens han
selv sendte folket avsted.

<span id="an_6:46">6:46</span> Og da han skiltes fra dem, gikk han op i
fjellet for å bede.

<span id="an_6:47">6:47</span> Og da det var blitt aften, var båten midt
på sjøen, og han var alene på land.

<span id="an_6:48">6:48</span> Og da han så at de var i nød mens de
rodde - for vinden var imot - kom han til dem ved den fjerde nattevakt,
vandrende på sjøen, og han vilde gå forbi dem.

<span id="an_6:49">6:49</span> Men da de så ham vandre på sjøen, trodde
de at det var et spøkelse, og de skrek;

<span id="an_6:50">6:50</span> for de så ham alle sammen og blev
forferdet. Men han talte straks til dem og sa: Vær frimodige; det er
mig, frykt ikke!

<span id="an_6:51">6:51</span> Og han steg inn i båten til dem, og
vinden la sig; og de blev ute av sig selv av forundring.

<span id="an_6:52">6:52</span> For de hadde ikke fått forstand av det
som var skjedd med brødene; men deres hjerte var forherdet.

<span id="an_6:53">6:53</span> Og da de hadde faret over, kom de til
Gennesarets land og la til der.

<span id="an_6:54">6:54</span> Og da de gikk ut av båten, kjente folket
ham straks igjen,

<span id="an_6:55">6:55</span> og de løp omkring i alt landet der, og de
begynte å føre de syke omkring i sine senger dit hvor de hørte at han
var.

<span id="an_6:56">6:56</span> Og hvor han gikk inn i landsbyer eller
byer eller gårder, der la de sine syke på torvene og bad ham at de måtte
få røre, om det så bare var ved det ytterste av hans klædebon; og alle
de som rørte ved ham, blev helbredet.

<span id="an_7:1">7:1</span> Og fariseerne og nogen av de skriftlærde,
som var kommet fra Jerusalem, samlet sig om ham.

<span id="an_7:2">7:2</span> Og de fikk se at nogen av hans disipler åt
med vanhellige, det er uvaskede, hender;

<span id="an_7:3">7:3</span> fariseerne og alle jøder eter ikke uten at
de først omhyggelig har vasket hendene, for de holder fast ved de gamles
vedtekt,

<span id="an_7:4">7:4</span> og når de kommer fra torvet, eter de ikke
før de har vasket sig, og det er meget annet som de har vedtatt å holde:
vaskninger av beger og krus og kobberkar og benker.

<span id="an_7:5">7:5</span> Og fariseerne og de skriftlærde spurte ham:
Hvorfor følger ikke dine disipler de gamles vedtekt, men eter med
vanhellige hender?

<span id="an_7:6">7:6</span> Men han sa til dem: Rett spådde Esaias om
eder, I hyklere, således som skrevet er: Dette folk ærer mig med lebene,
men deres hjerte er langt borte fra mig;

<span id="an_7:7">7:7</span> men de dyrker mig forgjeves, idet de lærer
lærdommer som er menneskebud.

<span id="an_7:8">7:8</span> I forlater Guds bud og holder fast ved
menneskers vedtekt.

<span id="an_7:9">7:9</span> Og han sa til dem: Det er riktig vakkert at
I gjør Guds bud til intet for å holde eders vedtekt.

<span id="an_7:10">7:10</span> For Moses har sagt: Hedre din far og din
mor, og: Den som banner far eller mor, skal visselig dø;

<span id="an_7:11">7:11</span> men I sier: Om et menneske sier til far
eller mor: Det du skulde ha hatt til hjelp av mig, det skal være en
korban, det er en gave til templet,

<span id="an_7:12">7:12</span> så lar I ham ikke lenger få lov til å
gjøre noget for far eller mor,

<span id="an_7:13">7:13</span> og således gjør I Guds ord til intet ved
eders vedtekt, som I har pålagt menneskene. Og meget av samme slag gjør
I.

<span id="an_7:14">7:14</span> Og han kalte atter folket til sig og sa
til dem: Hør på mig alle, og forstå hvad jeg sier!

<span id="an_7:15">7:15</span> Det er intet utenfor mennesket som kan
gjøre ham uren når det kommer inn i ham; men det som går ut av
mennesket, det er det som gjør mennesket urent.

<span id="an_7:16">7:16</span> Om nogen har ører å høre med, han høre!

<span id="an_7:17">7:17</span> Og da han var kommet inn i et hus, bort
fra folket, spurte hans disipler ham om denne lignelse.

<span id="an_7:18">7:18</span> Og han sa til dem: Er da også I så
uforstandige? Skjønner I ikke at intet som kommer inn i mennesket
utenfra, kan gjøre ham uren?

<span id="an_7:19">7:19</span> Det kommer jo ikke inn i hans hjerte,
mere bare i hans buk, og går ut den naturlige vei, hvorved all mat blir
renset.

<span id="an_7:20">7:20</span> Men han sa: Det som går ut av mennesket,
det er det som gjør mennesket urent.

<span id="an_7:21">7:21</span> For innenfra, fra menneskenes hjerte,
kommer de onde tanker: utukt, tyveri, mord,

<span id="an_7:22">7:22</span> hor, havesyke, ondskap, svik, skamløshet,
ondt øie, bespottelse, overmot, uforstand.

<span id="an_7:23">7:23</span> Alle disse onde ting kommer ut innenfra
og gjør mennesket urent.

<span id="an_7:24">7:24</span> Og han stod op og gikk bort derfra til
Tyrus' og Sidons landemerker. Og han gikk inn i et hus, og vilde ikke at
nogen skulde få vite det, og det kunde dog ikke holdes skjult;

<span id="an_7:25">7:25</span> men en kvinne hvis datter hadde en uren
ånd, hadde fått høre om ham, og kom straks og falt ned for hans føtter.

<span id="an_7:26">7:26</span> Men kvinnen var en hedensk kvinne,
syrofønikisk av ætt; og hun bad ham at han vilde drive den onde ånd ut
av hennes datter.

<span id="an_7:27">7:27</span> Og han sa til henne: La først barna bli
mette! for det er ikke vakkert å ta brødet fra barna og kaste det for de
små hunder.

<span id="an_7:28">7:28</span> Men hun svarte ham: Det er sant, Herre!
de små hunder eter jo under bordet av barnas smuler.

<span id="an_7:29">7:29</span> Og han sa til henne: For dette ords skyld
sier jeg dig: Gå bort! Den onde ånd er faret ut av din datter.

<span id="an_7:30">7:30</span> Og hun gikk bort til sitt hus og fant at
barnet lå på sengen, og at den onde ånd var faret ut.

<span id="an_7:31">7:31</span> Og da han gikk ut igjen fra Tyrus'
landemerker, kom han gjennem Sidon til den Galileiske Sjø, midt igjennem
Dekapolis-landet.

<span id="an_7:32">7:32</span> Og de førte til ham en mann som var døv
og hadde ondt for å tale, og de bad ham legge sin hånd på ham.

<span id="an_7:33">7:33</span> Og han tok ham avsides fra folket, og
stakk sine fingrer i hans ører og spyttet og rørte ved hans tunge,

<span id="an_7:34">7:34</span> og så op mot himmelen, sukket og sa til
ham: Effata! det er: lat dig op!

<span id="an_7:35">7:35</span> Og straks blev hans ører oplatt, og hans
tunges bånd blev løst, og han talte rent.

<span id="an_7:36">7:36</span> Og han forbød dem å si det til nogen; men
jo mere han forbød dem det, dess mere kunngjorde de det.

<span id="an_7:37">7:37</span> Og de var overvettes forundret og sa: Han
har gjort alle ting vel; både gjør han at de døve hører, og at de
målløse taler.

<span id="an_8:1">8:1</span> I de samme dager, da det atter var meget
folk, og de ikke hadde noget å ete, kalte han sine disipler til sig og
sa til dem:

<span id="an_8:2">8:2</span> Jeg ynkes inderlig over folket; for de har
alt vært hos mig i tre dager, og de har ikke noget å ete;

<span id="an_8:3">8:3</span> og lar jeg dem fare fastende hjem, vil de
vansmekte på veien; nogen av dem er jo kommet langveisfra.

<span id="an_8:4">8:4</span> Og hans disipler svarte ham: Hvorfra kan
nogen få brød nok til å mette disse her i ørkenen?

<span id="an_8:5">8:5</span> Og han spurte dem: Hvor mange brød har I?
De sa: Syv.

<span id="an_8:6">8:6</span> Da bød han folket sette sig ned på jorden,
og han tok de syv brød, takket og brøt dem og gav dem til sine disipler,
forat de skulde dele dem ut; og de delte ut til folket.

<span id="an_8:7">8:7</span> Og de hadde nogen få småfisker, og han
velsignet dem og bød at også de skulde deles ut.

<span id="an_8:8">8:8</span> Og de åt og blev mette; og de tok op det
som blev tilovers av stykkene, syv kurver.

<span id="an_8:9">8:9</span> Men de var omkring fire tusen. Og han lot
dem fare.

<span id="an_8:10">8:10</span> Og straks gikk han ut i båten med sine
disipler, og kom til landet ved Dalmanuta.

<span id="an_8:11">8:11</span> Og fariseerne kom der ut og begynte å
tviste med ham, idet de krevde et tegn fra himmelen av ham for å friste
ham.

<span id="an_8:12">8:12</span> Og han sukket i sin ånd og sa: Hvorfor
krever denne slekt tegn? Sannelig sier jeg eder: Ikke skal det gis denne
slekt noget tegn.

<span id="an_8:13">8:13</span> Og han forlot dem og gikk atter i båten,
og fór over til hin side.

<span id="an_8:14">8:14</span> Og de hadde glemt å ta brød med, og hadde
ikke mere enn et eneste brød med sig i båten.

<span id="an_8:15">8:15</span> Og han bød dem: Se eder for, ta eder i
vare for fariseernes surdeig og for Herodes' surdeig!

<span id="an_8:16">8:16</span> Og de talte sig imellem: Det er fordi vi
ikke har brød med.

<span id="an_8:17">8:17</span> Og da han merket det, sa han til dem:
Hvorfor taler I med hverandre om at I ikke har brød med? Skjønner og
forstår I ennu ikke? Er eders hjerte forherdet?

<span id="an_8:18">8:18</span> Har I øine og ser ikke, har I ører og
hører ikke? Kommer I ikke i hu

<span id="an_8:19">8:19</span> da jeg brøt de fem brød til de fem tusen,
hvor mange kurver fulle av stykker I da tok op? De sa til ham: Tolv.

<span id="an_8:20">8:20</span> Og da jeg brøt de syv til de fire tusen,
hvor mange kurver fulle av stykker tok I da op? De sa: Syv.

<span id="an_8:21">8:21</span> Og han sa til dem: Hvorledes går det da
til at I ennu ikke forstår?

<span id="an_8:22">8:22</span> Og de kom til Betsaida. Og de førte en
blind til ham og bad ham røre ved ham.

<span id="an_8:23">8:23</span> Og han tok den blinde ved hånden og førte
ham utenfor byen, og han spyttet i hans øine og la sine hender på ham,
og spurte ham om han så noget.

<span id="an_8:24">8:24</span> Og han så op og sa: Jeg kan se mennesker;
for jeg ser folk gå omkring likesom trær.

<span id="an_8:25">8:25</span> Så la han atter sine hender på hans øine,
og han så klart, og han blev helbredet og kunde se alt tydelig på
frastand.

<span id="an_8:26">8:26</span> Og han sendte ham hjem til hans hus og
sa: Du skal ikke gå inn i byen eller si det til nogen i byen.

<span id="an_8:27">8:27</span> Og Jesus og hans disipler gikk ut til
byene omkring Cesarea Filippi; og på veien spurte han sine disipler og
sa til dem: Hvem sier folk at jeg er?

<span id="an_8:28">8:28</span> De svarte ham: Nogen sier døperen
Johannes, og andre Elias, andre igjen en av profetene.

<span id="an_8:29">8:29</span> Og han spurte dem: Men I, hvem sier I at
jeg er? Peter svarte og sa til ham: Du er Messias.

<span id="an_8:30">8:30</span> Og han bød dem strengt at de ikke skulde
si dette om ham til nogen.

<span id="an_8:31">8:31</span> Og han begynte å lære dem at
Menneskesønnen skulde lide meget og forkastes av de eldste og
yppersteprestene og de skriftlærde og ihjelslåes og opstå tre dager
efter.

<span id="an_8:32">8:32</span> Og han talte rent ut om det. Da tok Peter
ham til side og begynte å irettesette ham.

<span id="an_8:33">8:33</span> Men han vendte sig om og så på sine
disipler og irettesatte Peter og sa: Vik bak mig, Satan! for du har ikke
sans for det som hører Gud til, men bare for det som hører menneskene
til.

<span id="an_8:34">8:34</span> Og han kalte folket til sig tillikemed
sine disipler og sa til dem: Den som vil følge efter mig, han må
fornekte sig selv og ta sitt kors op og følge mig.

<span id="an_8:35">8:35</span> For den som vil berge sitt liv, skal
miste det; men den som mister sitt liv for min skyld og for evangeliets
skyld, han skal berge det.

<span id="an_8:36">8:36</span> For hvad gagner det et menneske om han
vinner den hele verden og tar skade på sin sjel?

<span id="an_8:37">8:37</span> For hvad kan vel et menneske gi til
vederlag for sin sjel?

<span id="an_8:38">8:38</span> For den som skammer sig ved mig og mine
ord i denne utro og syndige slekt, ham skal også Menneskesønnen skamme
sig ved når han kommer i sin Faders herlighet med de hellige engler.

<span id="an_9:1">9:1</span> Og han sa til dem: Sannelig sier jeg eder:
Nogen av dem som her står, skal ikke smake døden før de ser at Guds rike
er kommet med kraft.

<span id="an_9:2">9:2</span> Og seks dager derefter tok Jesus med sig
Peter og Jakob og Johannes og førte dem avsides op på et høit fjell for
sig selv alene. Og han blev forklaret for deres øine,

<span id="an_9:3">9:3</span> og hans klær blev skinnende, aldeles hvite,
så ingen bleker på jorden kan gjøre klær så hvite.

<span id="an_9:4">9:4</span> Og Elias viste sig for dem sammen med
Moses, og de talte med Jesus.

<span id="an_9:5">9:5</span> Og Peter tok til orde og sa til Jesus:
Rabbi! det er godt at vi er her; la oss gjøre tre boliger, en til dig,
og en til Moses, og en til Elias!

<span id="an_9:6">9:6</span> Han visste ikke hvad han skulde si; for de
blev meget forferdet.

<span id="an_9:7">9:7</span> Og en sky kom og overskygget dem, og det
kom en røst ut av skyen: Dette er min Sønn, den elskede; hør ham!

<span id="an_9:8">9:8</span> Og med ett, da de så sig om, så de ikke
lenger nogen hos sig uten Jesus alene.

<span id="an_9:9">9:9</span> Og da de gikk ned av fjellet, bød han dem
at de ikke skulde fortelle nogen hvad de hadde sett, før Menneskesønnen
var opstanden fra de døde.

<span id="an_9:10">9:10</span> Og de holdt fast ved det ord, og de talte
sig imellem om hvad det er å opstå fra de døde.

<span id="an_9:11">9:11</span> Og de spurte ham og sa: De skriftlærde
sier jo at Elias først må komme?

<span id="an_9:12">9:12</span> Han sa til dem: Elias kommer først og
setter alt i rette skikk, og hvad står det skrevet om Menneskesønnen? At
han skal lide meget og bli foraktet.

<span id="an_9:13">9:13</span> Men jeg sier eder at Elias er kommet, og
de gjorde med ham alt det de vilde, som skrevet er om ham.

<span id="an_9:14">9:14</span> Og da de kom til disiplene, så de meget
folk om dem, og nogen skriftlærde som trettet med dem.

<span id="an_9:15">9:15</span> Og straks alt folket så ham, blev de
forferdet, og løp til og hilste ham.

<span id="an_9:16">9:16</span> Og han spurte dem: Hvad er det I tretter
med dem om?

<span id="an_9:17">9:17</span> Og en blandt folket svarte: Mester! jeg
har ført til dig min sønn, som er besatt av en målløs ånd;

<span id="an_9:18">9:18</span> og når den griper ham, sliter den i ham,
og han fråder og skjærer tenner og visner bort; og jeg bad dine disipler
drive den ut, og de var ikke i stand til det.

<span id="an_9:19">9:19</span> Men han svarte dem og sa: Du vantro
slekt! hvor lenge skal jeg være hos eder? hvor lenge skal jeg tåle eder?

<span id="an_9:20">9:20</span> Før ham hit til mig! Og de førte gutten
til ham, og da han så ham, rev og slet ånden straks i ham, og han falt
på jorden, veltet sig og frådet.

<span id="an_9:21">9:21</span> Og Jesus spurte hans far: Hvor lang tid
har han hatt det slik? Han sa: Fra barndommen av;

<span id="an_9:22">9:22</span> og ofte har den kastet ham både i ild og
i vann for å gjøre ende på ham; men om du formår noget, så ha medynk med
oss og hjelp oss!

<span id="an_9:23">9:23</span> Men Jesus sa til ham: Om jeg formår? -
Alt er mulig for den som tror.

<span id="an_9:24">9:24</span> Straks ropte barnets far: Jeg tror; hjelp
min vantro!

<span id="an_9:25">9:25</span> Men da Jesus så at folket løp til, truet
han den urene ånd og sa til den: Du målløse og døve ånd! jeg byder dig:
Far ut av ham, og far aldri mere inn i ham!

<span id="an_9:26">9:26</span> Da skrek den og slet hårdt i ham, og fór
ut av ham. Og han blev som død, så de fleste sa: Han er død.

<span id="an_9:27">9:27</span> Men Jesus tok ham ved hånden og reiste
ham op; og han stod op.

<span id="an_9:28">9:28</span> Og da han var kommet inn i et hus, spurte
hans disipler ham i enrum: Hvorfor kunde ikke vi drive den ut?

<span id="an_9:29">9:29</span> Og han sa til dem: Dette slag kan ikke
drives ut uten ved bønn og faste.

<span id="an_9:30">9:30</span> Og da de gikk derfra, drog de gjennem
Galilea, og han vilde ikke at nogen skulde få vite om det;

<span id="an_9:31">9:31</span> for han lærte sine disipler og sa til
dem: Menneskesønnen skal overgis i menneskenes hender, og de skal slå
ham ihjel, og når han er ihjelslått, skal han opstå tre dager efter.

<span id="an_9:32">9:32</span> Men de skjønte ikke dette ord, og de
fryktet for å spørre ham.

<span id="an_9:33">9:33</span> Og de kom til Kapernaum, og da han var
kommet inn i huset, spurte han dem: Hvad var det I talte om på veien?

<span id="an_9:34">9:34</span> Men de tidde; for de hadde talt med
hverandre på veien om hvem som var den største.

<span id="an_9:35">9:35</span> Og han satte sig og kalte på de tolv og
sa til dem: Om nogen vil være den første, han skal være den siste av
alle, og alles tjener.

<span id="an_9:36">9:36</span> Og han tok et lite barn og stilte det
midt iblandt dem, og tok det i favn og sa til dem:

<span id="an_9:37">9:37</span> Den som tar imot et sådant lite barn for
mitt navns skyld, han tar imot mig, og den som tar imot mig, han tar
ikke imot mig, men imot ham som sendte mig.

<span id="an_9:38">9:38</span> Johannes sa til ham: Mester! vi så en som
ikke er i følge med oss, drive ut onde ånder i ditt navn, og vi forbød
ham det, fordi han ikke var i følge med oss.

<span id="an_9:39">9:39</span> Men Jesus sa: Forbyd ham det ikke! for
ingen som gjør en kraftig gjerning i mitt navn, vil snart efter kunne
tale ille om mig.

<span id="an_9:40">9:40</span> For den som ikke er imot oss, er med oss.

<span id="an_9:41">9:41</span> For den som gir eder et beger vann å
drikke i mitt navn, fordi I hører Kristus til, sannelig sier jeg eder:
han skal ikke miste sin lønn.

<span id="an_9:42">9:42</span> Og den som forfører én av disse små som
tror på mig, for ham var det bedre om det var hengt en kvernsten om hans
hals, og han var kastet i havet.

<span id="an_9:43">9:43</span> Og om din hånd frister dig, da hugg den
av! det er bedre at du går vanfør inn til livet enn at du har dine to
hender og kommer i helvede i den uslukkelige ild,

<span id="an_9:44">9:44</span> hvor deres orm ikke dør, og ilden ikke
slukkes.

<span id="an_9:45">9:45</span> Og om din fot frister dig, da hugg den
av! det er bedre at du går halt inn til livet enn at du har dine to
føtter og kastes i helvede,

<span id="an_9:46">9:46</span> hvor deres orm ikke dør, og ilden ikke
slukkes.

<span id="an_9:47">9:47</span> Og om ditt øie frister dig, da riv det
ut! det er bedre at du går énøiet inn i Guds rike enn at du har to øine
og kastes i helvede,

<span id="an_9:48">9:48</span> hvor deres orm ikke dør, og ilden ikke
slukkes.

<span id="an_9:49">9:49</span> For enhver skal saltes med ild, og
ethvert offer skal saltes med salt.

<span id="an_9:50">9:50</span> Salt er en god ting; men når saltet
mister sin kraft, hvad vil I da salte det med? Ha salt i eder selv, og
hold fred med hverandre!

<span id="an_10:1">10:1</span> Og han stod op derfra, og kom til Judeas
landemerker og landet på hin side Jordan, og folket kom igjen sammen til
ham, og han lærte dem atter, som han pleide.

<span id="an_10:2">10:2</span> Og fariseerne kom til ham og spurte for å
friste ham: Har en mann lov til å skille sig fra sin hustru?

<span id="an_10:3">10:3</span> Han svarte og sa til dem: Hvad har Moses
foreskrevet eder?

<span id="an_10:4">10:4</span> De sa: Moses har gitt lov til å skrive et
skilsmissebrev og skille sig fra henne.

<span id="an_10:5">10:5</span> Men Jesus sa til dem: For eders hårde
hjertes skyld har han skrevet eder dette bud.

<span id="an_10:6">10:6</span> Men fra skapningens begynnelse skapte Gud
dem til mann og kvinne.

<span id="an_10:7">10:7</span> Derfor skal mannen forlate sin far og mor
og holde sig til sin hustru,

<span id="an_10:8">10:8</span> og de to skal være ett kjød. Så er de da
ikke lenger to, men ett kjød.

<span id="an_10:9">10:9</span> Derfor, det som Gud har sammenføiet, det
skal et menneske ikke adskille.

<span id="an_10:10">10:10</span> Og da de var kommet inn i huset, spurte
disiplene ham atter om dette.

<span id="an_10:11">10:11</span> Og han sa til dem: Den som skiller sig
fra sin hustru og gifter sig med en annen, han gjør sig skyldig i hor
mot henne,

<span id="an_10:12">10:12</span> og dersom hustruen skiller sig fra sin
mann og gifter sig med en annen, driver hun hor.

<span id="an_10:13">10:13</span> Og de bar små barn til ham, forat han
skulde røre ved dem; men disiplene truet dem som bar dem.

<span id="an_10:14">10:14</span> Men da Jesus så det, blev han vred og
sa til dem: La de små barn komme til mig, hindre dem ikke! for Guds rike
hører sådanne til.

<span id="an_10:15">10:15</span> Sannelig sier jeg eder: Den som ikke
tar imot Guds rike som et lite barn, han skal ingenlunde komme inn i
det.

<span id="an_10:16">10:16</span> Og han tok dem i favn og la sine hender
på dem og velsignet dem.

<span id="an_10:17">10:17</span> Og da han gikk ut på veien, kom en
løpende og falt på kne for ham og spurte ham: Gode mester! hvad skal jeg
gjøre for å arve evig liv?

<span id="an_10:18">10:18</span> Men Jesus sa til ham: Hvorfor kaller du
mig god? Ingen er god uten én, det er Gud.

<span id="an_10:19">10:19</span> Budene kjenner du: Du skal ikke drive
hor, du skal ikke slå ihjel, du skal ikke stjele, du skal ikke si falskt
vidnesbyrd, du skal ikke frata nogen hvad hans er, hedre din far og din
mor.

<span id="an_10:20">10:20</span> Men han sa til ham: Mester! alt dette
har jeg holdt fra min ungdom av.

<span id="an_10:21">10:21</span> Da så Jesus på ham og fikk ham kjær og
sa til ham: Ett fattes dig; gå bort, selg alt det du har, og gi det til
de fattige, så skal du få en skatt i himmelen; kom så og følg mig!

<span id="an_10:22">10:22</span> Men han blev ille til mote over den
tale og gikk bedrøvet bort; for han var meget rik.

<span id="an_10:23">10:23</span> Og Jesus så sig om og sa til sine
disipler: Hvor vanskelig det vil være for de rike å komme inn i Guds
rike!

<span id="an_10:24">10:24</span> Disiplene blev forferdet over hans ord.
Da tok Jesus atter til orde og sa til dem: Barn! hvor vanskelig det er
for dem som setter sin lit til sin rikdom, å komme inn i Guds rike!

<span id="an_10:25">10:25</span> Det er lettere for en kamel å gå
gjennem et nåleøie enn for en rik å gå inn i Guds rike.

<span id="an_10:26">10:26</span> Da blev de ytterlig forferdet og sa til
hverandre: Hvem kan da bli frelst?

<span id="an_10:27">10:27</span> Jesus så på dem og sa: For mennesker er
det umulig, men ikke for Gud; for alt er mulig for Gud.

<span id="an_10:28">10:28</span> Peter tok til orde og sa til ham: Se,
vi har forlatt alt og fulgt dig.

<span id="an_10:29">10:29</span> Jesus svarte og sa: Sannelig sier jeg
eder: Det er ingen som har forlatt hus eller brødre eller søstre eller
mor eller far eller barn eller akrer for min skyld og for evangeliets
skyld,

<span id="an_10:30">10:30</span> uten at han skal få hundrefold igjen,
nu her i tiden hus og brødre og søstre og mødre og barn og akrer under
forfølgelser, og i den kommende verden evig liv.

<span id="an_10:31">10:31</span> Men mange som er de første, skal bli de
siste, og de siste de første.

<span id="an_10:32">10:32</span> Men de var på veien op til Jerusalem,
og Jesus gikk foran dem, og de var forferdet, og de som fulgte med,
fryktet. Og han tok atter de tolv til sig og begynte å si dem hvorledes
det skulde gå ham:

<span id="an_10:33">10:33</span> Se, vi går op til Jerusalem, og
Menneskesønnen skal overgis til yppersteprestene og de skriftlærde, og
de skal dømme ham til døden og overgi ham til hedningene,

<span id="an_10:34">10:34</span> og de skal spotte ham og spytte på ham
og hudstryke ham og slå ham ihjel, og tre dager efter skal han opstå.

<span id="an_10:35">10:35</span> Da gikk Jakob og Johannes, Sebedeus'
sønner, til ham og sa: Mester, vi vil gjerne at du skal gjøre for oss
det vi ber dig om.

<span id="an_10:36">10:36</span> Han sa til dem: Hvad vil I da at jeg
skal gjøre for eder?

<span id="an_10:37">10:37</span> De sa til ham: Gi oss at den ene av oss
må sitte ved din høire og den andre ved din venstre side i din
herlighet!

<span id="an_10:38">10:38</span> Men Jesus sa til dem: I vet ikke hvad
det er I ber om. Kan I drikke den kalk jeg drikker, eller døpes med den
dåp jeg døpes med?

<span id="an_10:39">10:39</span> De sa til ham: Det kan vi. Men Jesus sa
til dem: Den kalk jeg drikker, skal I drikke, og den dåp jeg døpes med,
skal I døpes med;

<span id="an_10:40">10:40</span> men å sitte ved min høire eller ved min
venstre side, det tilkommer det ikke mig å gi nogen, men det gis dem som
det er beredt.

<span id="an_10:41">10:41</span> Og da de ti hørte dette, begynte de å
harmes på Jakob og Johannes.

<span id="an_10:42">10:42</span> Da kalte Jesus dem til sig og sa: I vet
at de som gjelder for å være fyrster, hersker over sine folk, og deres
stormenn bruker makt over dem.

<span id="an_10:43">10:43</span> Men så er det ikke blandt eder; den som
vil bli stor blandt eder, han skal være eders tjener,

<span id="an_10:44">10:44</span> og den som vil bli den første blandt
eder, han skal være alles træl;

<span id="an_10:45">10:45</span> for Menneskesønnen er heller ikke
kommet for å la sig tjene, men for selv å tjene og gi sitt liv til en
løsepenge for mange.

<span id="an_10:46">10:46</span> Og de kom til Jeriko; og da han gikk ut
fra Jeriko med sine disipler og meget folk, satt Timeus' sønn,
Bartimeus, en blind tigger, ved veien,

<span id="an_10:47">10:47</span> og da han hørte at det var Jesus fra
Nasaret, begynte han å rope: Jesus, du Davids sønn! miskunn dig over
mig!

<span id="an_10:48">10:48</span> Og mange truet ham at han skulde tie;
men han ropte enda meget mere: Du Davids sønn! miskunn dig over mig!

<span id="an_10:49">10:49</span> Og Jesus stod stille og sa: Kall ham
hit! Og de kalte på den blinde og sa til ham: Vær frimodig, stå op! han
kaller på dig.

<span id="an_10:50">10:50</span> Og han kastet sin kappe av sig og
sprang op og kom til Jesus.

<span id="an_10:51">10:51</span> Og Jesus tok til orde og sa til ham:
Hvad vil du jeg skal gjøre for dig? Den blinde sa til ham: Rabbuni! at
jeg må få mitt syn igjen!

<span id="an_10:52">10:52</span> Da sa Jesus til ham: Gå bort! din tro
har frelst dig. Og straks fikk han sitt syn igjen og fulgte ham på
veien.

<span id="an_11:1">11:1</span> Og da de kom nær til Jerusalem, til
Betfage og Betania ved Oljeberget, sendte han to av sine disipler avsted
og sa til dem:

<span id="an_11:2">11:2</span> Gå bort til den by som ligger rett for
eder, og straks I kommer inn i den, skal I finne en fole bundet, som
ennu aldri noget menneske har sittet på; løs den, og før den hit!

<span id="an_11:3">11:3</span> Og dersom nogen sier til eder: Hvad er
det I gjør? da skal I si: Herren har bruk for den, og han sender den
straks tilbake igjen.

<span id="an_11:4">11:4</span> Og de gikk avsted, og fant folen bundet
ved døren utenfor på gaten og løste den.

<span id="an_11:5">11:5</span> Og nogen av dem som stod der, sa til dem:
Hvad er det I gjør? løser I folen?

<span id="an_11:6">11:6</span> Men de sa til dem så som Jesus hadde
sagt; og de lot dem få den.

<span id="an_11:7">11:7</span> Og de førte folen til Jesus, og la sine
klær på den; og han satte sig på den.

<span id="an_11:8">11:8</span> Og mange bredte sine klær på veien, andre
løvkvister, som de hadde hugget på markene.

<span id="an_11:9">11:9</span> Og de som gikk foran, og de som fulgte
efter, ropte: Hosianna! Velsignet være han som kommer i Herrens navn!

<span id="an_11:10">11:10</span> Velsignet være vår far Davids rike som
kommer! Hosianna i det høieste!

<span id="an_11:11">11:11</span> Og han gikk inn i Jerusalem i templet
og så sig om overalt, og da det alt var sent på dagen, gikk han ut til
Betania med de tolv.

<span id="an_11:12">11:12</span> Og den næste dag, da de gikk ut fra
Betania, blev han hungrig.

<span id="an_11:13">11:13</span> Og da han så et fikentre langt borte,
som hadde blad, gikk han dit, om han kanskje kunde finne noget på det,
og da han kom bort til det, fant han ikke noget uten blad; for det var
ikke fikentid.

<span id="an_11:14">11:14</span> Og han tok til orde og sa til det:
Aldri i evighet skal nogen mere ete frukt av dig! Og hans disipler hørte
det.

<span id="an_11:15">11:15</span> Og de kom til Jerusalem; og han gikk
inn i templet og begynte å drive ut dem som solgte og kjøpte i templet,
og pengevekslernes bord og duekremmernes stoler veltet han,

<span id="an_11:16">11:16</span> og han tillot ikke at nogen bar noget
kar gjennem templet.

<span id="an_11:17">11:17</span> Og han lærte og sa til dem: Er det ikke
skrevet: Mitt hus skal kalles et bedehus for alle folk? Men I har gjort
det til en røverhule.

<span id="an_11:18">11:18</span> Og yppersteprestene og de skriftlærde
hørte det, og de søkte råd til å rydde ham av veien; for de fryktet for
ham, fordi alt folket var slått av forundring over hans lære.

<span id="an_11:19">11:19</span> Og når det blev aften, gikk han ut av
byen.

<span id="an_11:20">11:20</span> Og da de gikk forbi tidlig om morgenen,
så de at fikentreet var visnet fra roten av.

<span id="an_11:21">11:21</span> Og Peter kom det i hu og sa til ham:
Rabbi! se, fikentreet som du forbannet, er visnet.

<span id="an_11:22">11:22</span> Og Jesus svarte og sa til dem: Ha tro
til Gud!

<span id="an_11:23">11:23</span> Sannelig sier jeg eder at den som sier
til dette fjell: Løft dig op og kast dig i havet! og ikke tviler i sitt
hjerte, men tror at det han sier skal skje, ham skal det vederfares.

<span id="an_11:24">11:24</span> Derfor sier jeg eder: Alt det I beder
om og begjærer, tro bare at I har fått det, så skal det vederfares eder.

<span id="an_11:25">11:25</span> Og når I står og beder, og I har noget
imot nogen, da forlat ham det, forat også eders Fader i himmelen skal
forlate eder eders overtredelser!

<span id="an_11:26">11:26</span> Men dersom I ikke forlater, da skal
heller ikke eders Fader i himmelen forlate eders overtredelser.

<span id="an_11:27">11:27</span> Og de kom atter til Jerusalem. Og da
han gikk omkring i templet, kom yppersteprestene og de skriftlærde og de
eldste

<span id="an_11:28">11:28</span> og sa til ham: Med hvad myndighet gjør
du dette, og hvem har gitt dig denne myndighet til å gjøre det?

<span id="an_11:29">11:29</span> Men Jesus sa til dem: Jeg vil spørre
eder om én ting; svar mig, så skal jeg si eder med hvad myndighet jeg
gjør dette.

<span id="an_11:30">11:30</span> Johannes' dåp, var den fra himmelen
eller fra mennesker? Svar mig!

<span id="an_11:31">11:31</span> De tenkte da ved sig selv og sa: Sier
vi: Fra himmelen, da sier han: Hvorfor trodde I ham da ikke?

<span id="an_11:32">11:32</span> Eller skal vi si: Fra mennesker? De
fryktet for folket; for alle mente om Johannes at han i sannhet var en
profet.

<span id="an_11:33">11:33</span> De svarte da Jesus: Vi vet det ikke. Da
svarte Jesus og sa til dem: Så sier heller ikke jeg eder med hvad
myndighet jeg gjør dette.

<span id="an_12:1">12:1</span> Og han begynte å tale til dem i
lignelser: En mann plantet en vingård, og satte et gjerde omkring den og
gravde en vinperse og bygget et tårn, og så leide han den ut til
vingårdsmenn og drog utenlands.

<span id="an_12:2">12:2</span> Og da tiden kom, sendte han en tjener til
vingårdsmennene for å ta imot hans del av vingårdens frukt hos
vingårdsmennene;

<span id="an_12:3">12:3</span> og de tok og slo ham, og lot ham gå bort
med tomme hender.

<span id="an_12:4">12:4</span> Og atter sendte han en annen tjener til
dem, og ham slo de i hodet og hånte ham.

<span id="an_12:5">12:5</span> Og han sendte en annen, og ham slo de
ihjel, og så gjorde de med mange andre: somme slo de, og somme drepte
de.

<span id="an_12:6">12:6</span> Nu hadde han bare sin eneste sønn igjen,
som han elsket; ham sendte han til sist til dem, idet han sa: De vil
undse sig for min sønn.

<span id="an_12:7">12:7</span> Men disse vingårdsmenn sa til hverandre:
Dette er arvingen; kom, la oss slå ham ihjel, så blir arven vår!

<span id="an_12:8">12:8</span> Og de tok og slo ham ihjel, og kastet ham
ut av vingården.

<span id="an_12:9">12:9</span> Hvad skal da vingårdens herre gjøre? Han
skal komme og drepe vingårdsmennene, og overgi vingården til andre.

<span id="an_12:10">12:10</span> Og har I ikke lest dette sted i
Skriften: Den sten som bygningsmennene forkastet, den er blitt
hjørnesten;

<span id="an_12:11">12:11</span> av Herren er dette gjort, og det er
underfullt i våre øine?

<span id="an_12:12">12:12</span> Og de søkte å gripe ham, men fryktet
for folket; for de skjønte at det var om dem han hadde talt lignelsen.
Og de forlot ham og gikk bort.

<span id="an_12:13">12:13</span> Og de sendte nogen av fariseerne og
herodianerne til ham for å fange ham med ord.

<span id="an_12:14">12:14</span> Og de kom og sa til ham: Mester! vi vet
at du er sanndru og ikke bryr dig om nogen; for du gjør ikke forskjell
på folk, men lærer Guds vei i sannhet: Er det tillatt å gi keiseren
skatt, eller ikke? skal vi gi, eller skal vi ikke gi?

<span id="an_12:15">12:15</span> Men da han så deres hykleri, sa han til
dem: Hvorfor frister I mig? Kom hit med en penning og la mig få se den!

<span id="an_12:16">12:16</span> De gav ham en. Og han sier til dem:
Hvis billede og påskrift er dette? De sa til ham: Keiserens.

<span id="an_12:17">12:17</span> Og Jesus sa til dem: Gi keiseren hvad
keiserens er, og Gud hvad Guds er! Og de undret sig storlig over ham.

<span id="an_12:18">12:18</span> Og det kom nogen sadduseere til ham, de
som sier at det ikke er nogen opstandelse, og de spurte ham og sa:

<span id="an_12:19">12:19</span> Mester! Moses har foreskrevet oss at
når en manns bror dør og efterlater hustru, men ikke barn, da skal hans
bror ta hans hustru til ekte og opreise sin bror avkom.

<span id="an_12:20">12:20</span> Nu var det syv brødre; og den første
tok sig en hustru, og efterlot ikke avkom da han døde.

<span id="an_12:21">12:21</span> Og den annen tok henne, og døde uten å
efterlate avkom, og den tredje likeså;

<span id="an_12:22">12:22</span> og ingen av de syv efterlot avkom. Sist
av alle døde også kvinnen.

<span id="an_12:23">12:23</span> Men i opstandelsen, når de står op,
hvem av dem skal da få henne til hustru? for alle syv har jo hatt henne
til hustru.

<span id="an_12:24">12:24</span> Jesus sa til dem: Er det ikke derfor I
farer vill, fordi I ikke kjenner skriftene og heller ikke Guds kraft?

<span id="an_12:25">12:25</span> For når de står op fra de døde, da
hverken tar de til ekte eller gis de til ekte, men de er som englene i
himmelen.

<span id="an_12:26">12:26</span> Men om de døde, at de står op, har I da
ikke lest i Mose bok, der hvor det tales om tornebusken, hvorledes Gud
talte til ham og sa: Jeg er Abrahams Gud og Isaks Gud og Jakobs Gud?

<span id="an_12:27">12:27</span> Gud er ikke de dødes Gud, men de
levendes. I farer storlig vill.

<span id="an_12:28">12:28</span> Og en av de skriftlærde, som hadde hørt
deres ordskifte, gikk til ham, da han forstod at han hadde svart dem
godt, og han spurte ham: Hvilket bud er det første av alle?

<span id="an_12:29">12:29</span> Jesus svarte ham: Det første er dette:
Hør, Israel! Herren vår Gud, Herren er én,

<span id="an_12:30">12:30</span> og du skal elske Herren din Gud av alt
ditt hjerte og av all din sjel og av all din hu og av all din makt;
dette er det første bud.

<span id="an_12:31">12:31</span> Det annet, som er like så stort, er
dette: Du skal elske din næste som dig selv. Større enn disse er intet
annet bud.

<span id="an_12:32">12:32</span> Og den skriftlærde sa til ham: I
sannhet, mester! med rette har du sagt at han er én, og at det ikke er
nogen annen foruten ham.

<span id="an_12:33">12:33</span> Og å elske ham av alt sitt hjerte og av
all sin forstand og av all sin sjel og av all sin makt, og å elske sin
næste som sig selv, det er mere enn alle brennoffer og slaktoffer.

<span id="an_12:34">12:34</span> Og da Jesus så at han svarte
forstandig, sa han til ham: Du er ikke langt borte fra Guds rike. Og
ingen vågde mere å spørre ham.

<span id="an_12:35">12:35</span> Og mens Jesus lærte i templet, tok han
til orde og sa: Hvorledes kan de skriftlærde si at Messias er Davids
sønn?

<span id="an_12:36">12:36</span> David selv har jo sagt i den Hellige
Ånd: Herren sa til min herre: Sett dig ved min høire hånd, til jeg får
lagt dine fiender til skammel for dine føtter!

<span id="an_12:37">12:37</span> David selv kaller ham herre; hvorledes
kan han da være hans sønn? Og den store mengde hørte ham gjerne.

<span id="an_12:38">12:38</span> Og han sa mens han lærte dem: Ta eder i
vare for de skriftlærde, som gjerne vil gå i side klær og la sig hilse
på torvene,

<span id="an_12:39">12:39</span> og ha de øverste seter i synagogene og
sitte øverst ved gjestebudene;

<span id="an_12:40">12:40</span> de som opeter enkers hus og for et syns
skyld holder lange bønner! Disse skal få dess hårdere dom.

<span id="an_12:41">12:41</span> Og han satte sig rett imot tempelkisten
og så på hvorledes folket la penger i kisten; og mange rike la meget.

<span id="an_12:42">12:42</span> Og en fattig enke kom og la to
skjerver, som er én øre.

<span id="an_12:43">12:43</span> Da kalte han sine disipler til sig og
sa til dem: Sannelig sier jeg eder: Denne fattige enke har lagt mere enn
alle de som la i kisten.

<span id="an_12:44">12:44</span> For de la alle av sin overflod, men hun
la av sin fattigdom alt det hun eide, hele sitt livsophold.

<span id="an_13:1">13:1</span> Og da han gikk ut av templet, sa en av
hans disipler til ham: Mester! se, hvilke stener og hvilke bygninger!

<span id="an_13:2">13:2</span> Og Jesus sa til ham: Ser du disse store
bygninger? Det skal ikke levnes sten på sten som ikke skal brytes ned.

<span id="an_13:3">13:3</span> Og da han satt på Oljeberget rett imot
templet, spurte Peter og Jakob og Johannes og Andreas ham i enrum:

<span id="an_13:4">13:4</span> Si oss: Når skal dette skje? og hvad er
tegnet når alt dette skal fullbyrdes?

<span id="an_13:5">13:5</span> Jesus tok til orde og sa til dem: Se til
at ikke nogen fører eder vill!

<span id="an_13:6">13:6</span> For mange skal komme i mitt navn og si:
Det er mig; og de skal føre mange vill.

<span id="an_13:7">13:7</span> Men når I hører krig og rykter om krig,
da la eder ikke skremme! for det må så skje, men enden er ikke enda.

<span id="an_13:8">13:8</span> For folk skal reise sig mot folk, og rike
mot rike; det skal være jordskjelv både her og der; det skal være hunger
og oprør. Dette er begynnelsen til veene.

<span id="an_13:9">13:9</span> Men ta eder i vare! De skal overgi eder
til domstolene, og I skal hudstrykes i synagoger og stilles for
landshøvdinger og konger for min skyld, til vidnesbyrd for dem.

<span id="an_13:10">13:10</span> Og først må evangeliet forkynnes for
alle folkeslag.

<span id="an_13:11">13:11</span> Og når de fører eder frem og overgir
eder, da vær ikke forut bekymret for hvad I skal tale! men det som gis
eder i samme stund, det skal I tale; for det er ikke I som taler, men
den Hellige Ånd.

<span id="an_13:12">13:12</span> Og bror skal overgi bror til døden, og
en far sitt barn, og barn skal reise sig mot foreldre og volde deres
død.

<span id="an_13:13">13:13</span> Og I skal hates av alle for mitt navns
skyld; men den som holder ut inntil enden, han skal bli frelst.

<span id="an_13:14">13:14</span> Men når I ser ødeleggelsens
vederstyggelighet stå der hvor den ikke bør - den som leser det, han se
til å skjønne det! - da må de som er i Judea, fly til fjells,

<span id="an_13:15">13:15</span> og den som er på taket, ikke stige ned
i huset og ikke gå inn for å hente noget fra sitt hus,

<span id="an_13:16">13:16</span> og den som er ute på marken, ikke vende
tilbake for å hente sin kappe.

<span id="an_13:17">13:17</span> Ve de fruktsommelige og dem som gir
die, i de dager!

<span id="an_13:18">13:18</span> Men bed at det ikke må skje om
vinteren!

<span id="an_13:19">13:19</span> for i de dager skal det være så stor en
trengsel som ikke har vært inntil nu fra skapningens begynnelse, fra den
tid da Gud skapte verden, og som heller ikke skal bli.

<span id="an_13:20">13:20</span> Og dersom ikke Herren forkortet de
dager, da blev intet kjød frelst; men for de utvalgtes skyld, for deres
skyld som han har utvalgt, har han forkortet de dager.

<span id="an_13:21">13:21</span> Og om nogen da sier til eder: Se, her
er Messias, eller: Se der - da skal I ikke tro det.

<span id="an_13:22">13:22</span> For falske messiaser og falske profeter
skal opstå og gjøre tegn og under for å føre de utvalgte vill, om det
var mulig.

<span id="an_13:23">13:23</span> Men ta I eder i vare! Jeg har sagt eder
alt forut.

<span id="an_13:24">13:24</span> Men i de dager, efter den trengsel,
skal solen bli formørket og månen ikke gi sitt skinn,

<span id="an_13:25">13:25</span> og stjernene skal falle ned fra
himmelen, og himmelens krefter skal rokkes.

<span id="an_13:26">13:26</span> Og da skal de se Menneskesønnen komme i
skyene med megen kraft og herlighet.

<span id="an_13:27">13:27</span> Og da skal han sende ut englene og
samle sine utvalgte fra de fire verdenshjørner, fra jordens ende til
himmelens ende.

<span id="an_13:28">13:28</span> Lær en lignelse av fikentreet: Så snart
det kommer saft i dets grener, og dets blader springer ut, da vet I at
sommeren er nær;

<span id="an_13:29">13:29</span> således skal også I, når I ser dette
skje, vite at han er nær for døren.

<span id="an_13:30">13:30</span> Sannelig sier jeg eder: Denne slekt
skal ingenlunde forgå før alt dette skjer.

<span id="an_13:31">13:31</span> Himmel og jord skal forgå, men mine ord
skal ingenlunde forgå.

<span id="an_13:32">13:32</span> Men hin dag eller time vet ingen, ikke
engang englene i himmelen, ikke engang Sønnen, men alene min Fader.

<span id="an_13:33">13:33</span> Ta eder i vare, våk! For I vet ikke når
tiden er.

<span id="an_13:34">13:34</span> Likesom en mann som drog utenlands og
forlot sitt hus og overgav sine tjenere styret, enhver sin gjerning, og
bød dørvokteren at han skulde våke,

<span id="an_13:35">13:35</span> således skal I våke - for I vet ikke
når husets herre kommer, enten det blir om aftenen eller ved midnatt
eller ved hanegal eller om morgenen -

<span id="an_13:36">13:36</span> forat han ikke skal finne eder sovende,
når han kommer uforvarende.

<span id="an_13:37">13:37</span> Men det jeg sier til eder, det sier jeg
til alle: Våk!

<span id="an_14:1">14:1</span> Men to dager derefter var det påske og de
usyrede brøds høitid. Og yppersteprestene og de skriftlærde søkte råd
til å gripe ham med list og slå ham ihjel;

<span id="an_14:2">14:2</span> for de sa: Ikke på høitiden, forat det
ikke skal bli opstyr blandt folket.

<span id="an_14:3">14:3</span> Og mens han var i Betania, i Simon den
spedalskes hus, og satt til bords, da kom en kvinne som hadde en
alabaster-krukke med ekte kostelig nardussalve, og hun brøt
alabaster-krukken i sønder og helte den ut over hans hode.

<span id="an_14:4">14:4</span> Men der var nogen som blev vrede ved sig
selv og sa: Hvad skal denne spille av salven være til?

<span id="an_14:5">14:5</span> Denne salve kunde jo være solgt for mere
enn tre hundre penninger og gitt til de fattige. Og de talte strengt til
henne.

<span id="an_14:6">14:6</span> Men Jesus sa: La henne være i fred!
Hvorfor gjør I henne fortred? hun har gjort en god gjerning mot mig.

<span id="an_14:7">14:7</span> For de fattige har I alltid hos eder, og
når I vil, kan I gjøre vel mot dem; men mig har I ikke alltid.

<span id="an_14:8">14:8</span> Hun gjorde det hun kunde; hun salvet
forut mitt legeme til min jordeferd.

<span id="an_14:9">14:9</span> Sannelig sier jeg eder: Hvor som helst
evangeliet forkynnes i all verden, skal også det hun gjorde omtales til
minne om henne.

<span id="an_14:10">14:10</span> Og Judas Iskariot, en av de tolv, gikk
til yppersteprestene for å forråde ham til dem.

<span id="an_14:11">14:11</span> Men da de hørte det, blev de glade og
lovte å gi ham penger; og han søkte leilighet til å forråde ham.

<span id="an_14:12">14:12</span> Og på den første dag av de usyrede
brøds høitid, da de slaktet påskelammet, sa hans disipler til ham: Hvor
vil du vi skal gå og gjøre i stand, så du kan ete påskelammet?

<span id="an_14:13">14:13</span> Da sendte han to av sine disipler
avsted og sa til dem: Gå inn i byen, og der skal møte eder en mann som
bærer en krukke vann; følg ham,

<span id="an_14:14">14:14</span> og der hvor han går inn, skal I si til
husbonden: Mesteren sier: Hvor er mitt herberge, der jeg kan ete
påskelammet med mine disipler?

<span id="an_14:15">14:15</span> Og han skal vise eder en stor sal, som
står ferdig med benker og hynder, og der skal I gjøre det i stand for
oss.

<span id="an_14:16">14:16</span> Og disiplene gikk avsted og kom inn i
byen og fant det således som han hadde sagt dem; og de gjorde i stand
påskelammet.

<span id="an_14:17">14:17</span> Og da det var blitt aften, kom han med
de tolv.

<span id="an_14:18">14:18</span> Og mens de satt til bords og åt, sa
Jesus: Sannelig sier jeg eder: En av eder skal forråde mig, den som eter
med mig.

<span id="an_14:19">14:19</span> Da begynte de å bedrøves og en for en å
si til ham: Det er da vel ikke mig?

<span id="an_14:20">14:20</span> Han sa til dem: Det er en av de tolv,
den som dypper sammen med mig i fatet.

<span id="an_14:21">14:21</span> Menneskesønnen går bort, som skrevet er
om ham; men ve det menneske ved hvem Menneskesønnen blir forrådt! Det
hadde vært godt for det menneske om han aldri var født.

<span id="an_14:22">14:22</span> Og mens de åt, tok han et brød,
velsignet og brøt det, gav dem og sa: Ta det! Dette er mitt legeme.

<span id="an_14:23">14:23</span> Og han tok en kalk, takket og gav dem;
og de drakk alle av den.

<span id="an_14:24">14:24</span> Og han sa til dem: Dette er mitt blod,
paktens blod, som utgydes for mange.

<span id="an_14:25">14:25</span> Sannelig sier jeg eder: Jeg skal ikke
mere drikke av vintreets frukt før den dag jeg skal drikke den ny i Guds
rike.

<span id="an_14:26">14:26</span> Og da de hadde sunget lovsangen, gikk
de ut til Oljeberget.

<span id="an_14:27">14:27</span> Og Jesus sa til dem: I skal alle ta
anstøt; for det er skrevet: Jeg vil slå hyrden, og fårene skal
adspredes.

<span id="an_14:28">14:28</span> Men når jeg er opstanden, vil jeg gå i
forveien for eder til Galilea.

<span id="an_14:29">14:29</span> Da sa Peter til ham: Om enn alle tar
anstøt, vil dog ikke jeg gjøre det.

<span id="an_14:30">14:30</span> Og Jesus sa til ham: Sannelig sier jeg
dig: Idag, i denne natt, før hanen har galt to ganger, skal du fornekte
mig tre ganger.

<span id="an_14:31">14:31</span> Men han blev ved sitt og sa: Om jeg så
skal dø med dig, vil jeg ikke fornekte dig. Det samme sa de alle.

<span id="an_14:32">14:32</span> Og de kom til et sted som heter
Getsemane; og han sa til sine disipler: Sett eder her mens jeg beder!

<span id="an_14:33">14:33</span> Og han tok Peter og Jakob og Johannes
med sig, og begynte å forferdes og engstes,

<span id="an_14:34">14:34</span> og han sier til dem: Min sjel er
bedrøvet inntil døden; bli her og våk!

<span id="an_14:35">14:35</span> Og han gikk et lite stykke frem, falt
ned på jorden og bad at denne stund måtte gå ham forbi, om det var
mulig,

<span id="an_14:36">14:36</span> og han sa: Abba, Fader! alt er mulig
for dig; ta denne kalk fra mig! Dog, ikke hvad jeg vil, men hvad du vil!

<span id="an_14:37">14:37</span> Og han kom og fant dem sovende, og sa
til Peter: Simon, sover du? Var du ikke i stand til å våke én time?

<span id="an_14:38">14:38</span> Våk og bed, forat I ikke skal komme i
fristelse! Ånden er villig, men kjødet er skrøpelig.

<span id="an_14:39">14:39</span> Og atter gikk han bort og bad, og sa de
samme ord.

<span id="an_14:40">14:40</span> Og da han kom igjen, fant han dem atter
sovende; for deres øine var tunge, og de visste ikke hvad de skulde
svare ham.

<span id="an_14:41">14:41</span> Og han kom tredje gang og sa til dem: I
sover altså og hviler eder! Det er nok; timen er kommet; se,
Menneskesønnen overgis i synderes hender;

<span id="an_14:42">14:42</span> stå op, la oss gå! Se, han er nær som
forråder mig.

<span id="an_14:43">14:43</span> Og straks, mens han ennu talte, kom
Judas, en av de tolv, og med ham fulgte en hop med sverd og stokker; de
kom fra yppersteprestene og de skriftlærde og de eldste.

<span id="an_14:44">14:44</span> Men han som forrådte ham, hadde gitt
dem et tegn og sagt: Den jeg kysser, ham er det; grip ham og før ham
sikkert bort!

<span id="an_14:45">14:45</span> Og da han kom, gikk han straks bort til
ham og sa: Rabbi! og kysset ham.

<span id="an_14:46">14:46</span> Men de la hånd på ham og grep ham.

<span id="an_14:47">14:47</span> Men en av dem som stod der, drog sitt
sverd, og slo til yppersteprestens tjener og hugg øret av ham.

<span id="an_14:48">14:48</span> Og Jesus tok til orde og sa til dem: I
er gått ut som mot en røver med sverd og stokker for å gripe mig;

<span id="an_14:49">14:49</span> daglig var jeg hos eder og lærte i
templet, og I grep mig ikke; men dette er skjedd forat skriftene skal
opfylles.

<span id="an_14:50">14:50</span> Da forlot de ham alle sammen og flydde.

<span id="an_14:51">14:51</span> Og en ung mann fulgte ham med et
linklæde kastet om sitt bare legeme, og de grep ham;

<span id="an_14:52">14:52</span> men han slapp linklædet og flydde naken
bort.

<span id="an_14:53">14:53</span> Og de førte Jesus til ypperstepresten,
og der kom alle yppersteprestene og de eldste og de skriftlærde sammen.

<span id="an_14:54">14:54</span> Og Peter fulgte ham langt bakefter like
inn i yppersteprestens gård, og han satt der sammen med tjenerne og
varmet sig ved ilden.

<span id="an_14:55">14:55</span> Men yppersteprestene og hele rådet
søkte vidnesbyrd mot Jesus, forat de kunde drepe ham, men de fant ikke
noget.

<span id="an_14:56">14:56</span> For mange vidnet falsk mot ham, men
deres vidnesbyrd stemte ikke overens.

<span id="an_14:57">14:57</span> Da stod nogen op og vidnet falsk mot
ham og sa:

<span id="an_14:58">14:58</span> Vi har hørt ham si: Jeg vil bryte ned
dette tempel som er gjort med hender, og på tre dager bygge et annet,
som ikke er gjort med hender.

<span id="an_14:59">14:59</span> Og enda stemte ikke deres vidnesbyrd
overens.

<span id="an_14:60">14:60</span> Da stod ypperstepresten op midt iblandt
dem og spurte Jesus: Svarer du intet på det som disse vidner mot dig?

<span id="an_14:61">14:61</span> Men han tidde og svarte intet. Atter
spurte ypperstepresten ham og sa til ham: Er du Messias, den Velsignedes
Sønn?

<span id="an_14:62">14:62</span> Jesus sa: Jeg er det, og I skal se
Menneskesønnen sitte ved kraftens høire hånd og komme med himmelens
skyer.

<span id="an_14:63">14:63</span> Da sønderrev ypperstepresten sine klær
og sa: Hvad skal vi mere med vidner?

<span id="an_14:64">14:64</span> I har hørt gudsbespottelsen; hvad
tykkes eder? De dømte ham alle å være skyldig til døden.

<span id="an_14:65">14:65</span> Og nogen gav sig til å spytte på ham og
tildekke hans ansikt og slå ham med knyttet neve og si til ham: Spå! Og
tjenerne tok imot ham med stokkeslag.

<span id="an_14:66">14:66</span> Og mens Peter var nede i gårdsrummet,
kom en av yppersteprestens tjenestepiker,

<span id="an_14:67">14:67</span> og da hun så Peter varme sig, så hun på
ham og sa: Også du var med denne nasareer, Jesus.

<span id="an_14:68">14:68</span> Men han nektet det og sa: Jeg hverken
vet eller forstår hvad du mener. Og han gikk ut i forgården, og hanen
gol.

<span id="an_14:69">14:69</span> Og piken fikk se ham, og begynte igjen
å si til dem som stod der: Dette er en av dem.

<span id="an_14:70">14:70</span> Men han nektet det atter. Og litt efter
sa atter de som stod der, til Peter: Du er sannelig en av dem; du er jo
en galileer.

<span id="an_14:71">14:71</span> Men han gav sig til å forbanne sig og
sverge: Jeg kjenner ikke det menneske I taler om.

<span id="an_14:72">14:72</span> Og straks gol hanen annen gang. Da kom
Peter det ord i hu som Jesus hadde sagt til ham: Før hanen har galt to
ganger, skal du fornekte mig tre ganger. Og han tok det til hjerte og
gråt.

<span id="an_15:1">15:1</span> Og straks om morgenen holdt
ypperstepresten samråd med de eldste og de skriftlærde, hele rådet, og
de bandt Jesus, og førte ham bort og overgav ham til Pilatus.

<span id="an_15:2">15:2</span> Og Pilatus spurte ham: Er du jødenes
konge? Han svarte ham og sa: Du sier det.

<span id="an_15:3">15:3</span> Og yppersteprestene førte mange klagemål
imot ham.

<span id="an_15:4">15:4</span> Da spurte Pilatus ham atter: Svarer du
ikke et ord? Se hvor svære klagemål de fører mot dig!

<span id="an_15:5">15:5</span> Men Jesus svarte ikke mere, så Pilatus
undret sig.

<span id="an_15:6">15:6</span> Men på høitiden pleide han å gi dem en
fange fri, hvem de bad om.

<span id="an_15:7">15:7</span> Nu var det en som hette Barabbas; han var
kastet i fengsel sammen med nogen oprørere som hadde gjort et mord under
oprøret;

<span id="an_15:8">15:8</span> og folket kom op og begynte å be Pilatus
om det som han alltid pleide å gjøre.

<span id="an_15:9">15:9</span> Da svarte han dem og sa: Vil I jeg skal
gi eder jødenes konge fri?

<span id="an_15:10">15:10</span> For han visste at det var av avind
yppersteprestene hadde overgitt ham til ham.

<span id="an_15:11">15:11</span> Men yppersteprestene egget folket op
til å be om at han heller skulde gi dem Barabbas fri.

<span id="an_15:12">15:12</span> Da svarte Pilatus atter og sa til dem:
Hvad vil I da jeg skal gjøre med ham som I kaller jødenes konge?

<span id="an_15:13">15:13</span> De ropte igjen: Korsfest ham!

<span id="an_15:14">15:14</span> Pilatus sa til dem: Hvad ondt har han
da gjort? Men de ropte enda sterkere: Korsfest ham!

<span id="an_15:15">15:15</span> Da nu Pilatus vilde gjøre folket til
lags, gav han dem Barabbas fri og lot Jesus hudstryke og overgav ham til
å korsfestes.

<span id="an_15:16">15:16</span> Og stridsmennene førte ham bort, inn i
gården, det er borgen, og kalte hele vakten sammen,

<span id="an_15:17">15:17</span> og de klædde ham i en purpurkappe, og
flettet en tornekrone og satte på ham,

<span id="an_15:18">15:18</span> og begynte å hilse ham: Vær hilset, du
jødenes konge!

<span id="an_15:19">15:19</span> Og de slo ham i hodet med et rør og
spyttet på ham og falt på kne og hyldet ham.

<span id="an_15:20">15:20</span> Og da de hadde spottet ham, tok de
purpurkappen av ham og klædde ham i hans egne klær. Så førte de ham ut
for å korsfeste ham.

<span id="an_15:21">15:21</span> Og det møtte dem en mann som kom ute
fra landet, Simon fra Kyrene, far til Aleksander og Rufus; ham tvang de
til å bære hans kors.

<span id="an_15:22">15:22</span> Og de førte ham til stedet Golgata, det
er utlagt: Hodeskallestedet,

<span id="an_15:23">15:23</span> og de gav ham vin med myrra i; men han
tok den ikke.

<span id="an_15:24">15:24</span> Og de korsfestet ham og delte hans klær
imellem sig og kastet lodd om hvad hver skulde få.

<span id="an_15:25">15:25</span> Det var den tredje time da de
korsfestet ham.

<span id="an_15:26">15:26</span> Og innskriften med klagemålet imot ham
lød: Jødenes konge.

<span id="an_15:27">15:27</span> Og sammen med ham korsfestet de to
røvere, en på hans høire og en på hans venstre side;

<span id="an_15:28">15:28</span> og Skriften blev opfylt, som sier: Og
han blev regnet blandt ugjerningsmenn.

<span id="an_15:29">15:29</span> Og de som gikk forbi, spottet ham, og
rystet på hodet og sa: Tvi dig, du som bryter ned templet og bygger det
op igjen på tre dager!

<span id="an_15:30">15:30</span> frels dig selv og stig ned av korset!

<span id="an_15:31">15:31</span> Likeså spottet også yppersteprestene
ham sig imellem sammen med de skriftlærde og sa: Andre har han frelst,
sig selv kan han ikke frelse!

<span id="an_15:32">15:32</span> La nu Messias, Israels konge, stige ned
av korset, så vi kan se det og tro! Også de som var korsfestet sammen
med ham, hånte ham.

<span id="an_15:33">15:33</span> Og da den sjette time var kommet, blev
det mørke over hele landet like til den niende time.

<span id="an_15:34">15:34</span> Og ved den niende time ropte Jesus med
høi røst: Elo'i! Elo'i! lama sabaktani? det er utlagt: Min Gud! Min Gud!
hvorfor har du forlatt mig?

<span id="an_15:35">15:35</span> Og da nogen av dem som stod der, hørte
det, sa de: Se, han roper på Elias!

<span id="an_15:36">15:36</span> Men en løp frem og fylte en svamp med
eddik og stakk den på et rør og gav ham å drikke og sa: Vent, la oss se
om Elias kommer for å ta ham ned!

<span id="an_15:37">15:37</span> Men Jesus ropte med høi røst og
utåndet.

<span id="an_15:38">15:38</span> Og forhenget i templet revnet i to
stykker fra øverst til nederst.

<span id="an_15:39">15:39</span> Men da høvedsmannen, som stod like imot
ham, så at han utåndet med et sådant rop, sa han: Sannelig, denne mann
var Guds Sønn!

<span id="an_15:40">15:40</span> Men der var også nogen kvinner som så
på i frastand; blandt dem var også Maria Magdalena og Maria, mor til
Jakob den yngre og Joses, og Salome,

<span id="an_15:41">15:41</span> som hadde fulgt ham og tjent ham da han
var i Galilea, og mange andre kvinner som hadde draget op med ham til
Jerusalem.

<span id="an_15:42">15:42</span> Og da det alt var blitt aften - det var
beredelses-dagen, det er dagen før sabbaten -

<span id="an_15:43">15:43</span> kom Josef av Arimatea, en høit aktet
rådsherre, som også ventet på Guds rike, og han vågde sig til å gå inn
til Pilatus og be om Jesu legeme.

<span id="an_15:44">15:44</span> Men Pilatus undret sig om han alt
skulde være død,

<span id="an_15:45">15:45</span> og han kalte høvedsmannen for sig og
spurte ham om det var lenge siden han døde; og da han hadde fått det å
vite av høvedsmannen, gav han liket til Josef.

<span id="an_15:46">15:46</span> Og Josef kjøpte fint linklæde og tok
ham ned og svøpte ham i linklædet og la ham i en grav som var uthugget i
klippen, og veltet en sten for døren til graven.

<span id="an_15:47">15:47</span> Men Maria Magdalena og Maria, mor til
Joses, så hvor han blev lagt.

<span id="an_16:1">16:1</span> Og da sabbaten var til ende, kjøpte Maria
Magdalena og Maria, Jakobs mor, og Salome velluktende urter for å gå og
salve ham.

<span id="an_16:2">16:2</span> Og meget tidlig på den første dag i uken
kom de til graven, da solen gikk op.

<span id="an_16:3">16:3</span> Og de sa til hverandre: Hvem skal velte
bort stenen fra døren til graven for oss?

<span id="an_16:4">16:4</span> Og da de så op, blev de var at stenen var
veltet bort; for den var meget stor.

<span id="an_16:5">16:5</span> Og da de kom inn i graven, så de en ung
mann sitte på høire side, klædd i en hvit, sid kjortel; og de blev
forferdet.

<span id="an_16:6">16:6</span> Men han sier til dem: Forferdes ikke! I
søker Jesus fra Nasaret, den korsfestede; han er opstanden, han er ikke
her; se, der er stedet hvor de la ham.

<span id="an_16:7">16:7</span> Men gå bort og si til hans disipler og
til Peter at han går i forveien for eder til Galilea; der skal I se ham,
som han har sagt eder.

<span id="an_16:8">16:8</span> Og de gikk ut og flydde bort fra graven;
for beven og forferdelse var kommet over dem; og de talte ikke et ord
til nogen; for de fryktet.

<span id="an_16:9">16:9</span> Men efterat han var opstanden tidlig den
første dag i uken, åpenbarte han sig først for Maria Magdalena, som han
hadde utdrevet syv onde ånder av.

<span id="an_16:10">16:10</span> Hun gikk bort og fortalte det til dem
som hadde vært med ham og nu sørget og gråt;

<span id="an_16:11">16:11</span> og da disse hørte at han levde og var
blitt sett av henne, trodde de det ikke.

<span id="an_16:12">16:12</span> Derefter åpenbarte han sig i en annen
skikkelse for to av dem, mens de gikk ut på landet.

<span id="an_16:13">16:13</span> Også disse gikk bort og fortalte det
til de andre; heller ikke dem trodde de.

<span id="an_16:14">16:14</span> Men til sist åpenbarte han sig for de
elleve selv, mens de satt til bords, og han refset dem for deres vantro
og hårde hjerte, fordi de ikke hadde trodd dem som hadde sett ham
opstanden.

<span id="an_16:15">16:15</span> Og han sa til dem: Gå ut i all verden
og forkynn evangeliet for all skapningen!

<span id="an_16:16">16:16</span> Den som tror og blir døpt, skal bli
frelst; men den som ikke tror, skal bli fordømt.

<span id="an_16:17">16:17</span> Og disse tegn skal følge dem som tror:
I mitt navn skal de drive ut onde ånder, de skal tale med tunger,

<span id="an_16:18">16:18</span> de skal ta slanger i hendene, og om de
drikker noget giftig, skal det ikke skade dem; på syke skal de legge
sine hender, og de skal bli helbredet.

<span id="an_16:19">16:19</span> Så blev den Herre Jesus, efterat han
hadde talt til dem, optatt til himmelen, og satte sig ved Guds høire
hånd.

<span id="an_16:20">16:20</span> Men de gikk ut og forkynte ordet
allesteds, og Herren virket med og stadfestet ordet ved de tegn som
fulgte med.

------------------------------------------------------------------------

[Next: Luke](luk)
