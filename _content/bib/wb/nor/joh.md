[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](luk)  [Next](act) 

------------------------------------------------------------------------

### Norwegian Bible: John

<span id="an_1:1">1:1</span> I begynnelsen var Ordet, og Ordet var hos
Gud, og Ordet var Gud.

<span id="an_1:2">1:2</span> Han var i begynnelsen hos Gud.

<span id="an_1:3">1:3</span> Alt er blitt til ved ham, og uten ham er
ikke noget blitt til av alt som er blitt til.

<span id="an_1:4">1:4</span> I ham var liv, og livet var menneskenes
lys.

<span id="an_1:5">1:5</span> Og lyset skinner i mørket, og mørket tok
ikke imot det.

<span id="an_1:6">1:6</span> Det fremstod en mann, utsendt fra Gud; hans
navn var Johannes;

<span id="an_1:7">1:7</span> han kom til vidnesbyrd, for å vidne om
lyset, forat alle skulde komme til troen ved ham.

<span id="an_1:8">1:8</span> Han var ikke lyset, men han skulde vidne om
lyset.

<span id="an_1:9">1:9</span> Det sanne lys, som oplyser hvert menneske,
var i ferd med å komme til verden.

<span id="an_1:10">1:10</span> Han var i verden, og verden er blitt til
ved ham, og verden kjente ham ikke.

<span id="an_1:11">1:11</span> Han kom til sitt eget, og hans egne tok
ikke imot ham.

<span id="an_1:12">1:12</span> Men alle dem som tok imot ham, dem gav
han rett til å bli Guds barn, dem som tror på hans navn;

<span id="an_1:13">1:13</span> og de er født ikke av blod, heller ikke
av kjøds vilje, heller ikke av manns vilje, men av Gud.

<span id="an_1:14">1:14</span> Og Ordet blev kjød og tok bolig iblandt
oss, og vi så hans herlighet - en herlighet som den en enbåren sønn har
fra sin far - full av nåde og sannhet.

<span id="an_1:15">1:15</span> Johannes vidner om ham og roper: Det var
denne om hvem jeg sa: Han som kommer efter mig, er kommet foran mig,
fordi han var før mig.

<span id="an_1:16">1:16</span> For av hans fylde har vi alle fått, og
det nåde over nåde;

<span id="an_1:17">1:17</span> for loven blev gitt ved Moses, nåden og
sannheten kom ved Jesus Kristus.

<span id="an_1:18">1:18</span> Ingen har nogensinne sett Gud; den
enbårne Sønn, som er i Faderens skjød, han har forklaret ham.

<span id="an_1:19">1:19</span> Og dette er Johannes' vidnesbyrd, da
jødene sendte prester og levitter fra Jerusalem for å spørre ham: Hvem
er du?

<span id="an_1:20">1:20</span> Da bekjente han og nektet ikke; han
bekjente: Jeg er ikke Messias.

<span id="an_1:21">1:21</span> Og de spurte ham: Hvad da? Er du Elias?
Han sa: Det er jeg ikke. Er du profeten? Og han svarte: Nei.

<span id="an_1:22">1:22</span> De sa da til ham: Hvem er du? så vi kan
gi dem svar som har sendt oss; hvad sier du om dig selv?

<span id="an_1:23">1:23</span> Han sa: Jeg er en røst av en som roper i
ørkenen: Gjør Herrens vei jevn, som profeten Esaias har sagt.

<span id="an_1:24">1:24</span> Og de som var utsendt, var fariseere,

<span id="an_1:25">1:25</span> og de spurte ham: Hvorfor døper du da,
når du ikke er Messias, og heller ikke Elias, og heller ikke profeten?

<span id="an_1:26">1:26</span> Johannes svarte dem: Jeg døper med vann;
midt iblandt eder står den I ikke kjenner,

<span id="an_1:27">1:27</span> han som kommer efter mig, han hvis skorem
jeg ikke er verdig til å løse.

<span id="an_1:28">1:28</span> Dette skjedde i Betania på hin side
Jordan, hvor Johannes døpte.

<span id="an_1:29">1:29</span> Dagen efter ser han Jesus komme til sig
og sier: Se der Guds lam, som bærer verdens synd!

<span id="an_1:30">1:30</span> Det er ham om hvem jeg sa: Efter mig
kommer en mann som er kommet foran mig, fordi han var før mig.

<span id="an_1:31">1:31</span> Og jeg kjente ham ikke; men forat han
skulde åpenbares for Israel, derfor er jeg kommet og døper med vann.

<span id="an_1:32">1:32</span> Og Johannes vidnet og sa: Jeg har sett
Ånden komme ned som en due fra himmelen, og han blev over ham.

<span id="an_1:33">1:33</span> Og jeg kjente ham ikke; men han som
sendte mig for å døpe med vann, han sa til mig: Den du ser Ånden komme
ned og bli over, han er den som døper med den Hellige Ånd;

<span id="an_1:34">1:34</span> og jeg har sett det, og jeg har vidnet at
han er Guds Sønn.

<span id="an_1:35">1:35</span> Dagen efter stod atter Johannes og to av
hans disipler der,

<span id="an_1:36">1:36</span> og han så Jesus som kom gående, og sa: Se
der Guds lam!

<span id="an_1:37">1:37</span> Og de to disipler hørte hans ord, og de
fulgte efter Jesus.

<span id="an_1:38">1:38</span> Da vendte Jesus sig om, og da han så de
fulgte efter ham, sa han til dem:

<span id="an_1:39">1:39</span> Hvad søker I? De sa til ham: Rabbi! det
er utlagt: mester! hvor har du ditt herberge?

<span id="an_1:40">1:40</span> Han sa til dem: Kom og se! Da kom de og
så hvor han hadde sitt herberge, og de blev hos ham den dag; det var
omkring den tiende time.

<span id="an_1:41">1:41</span> En av de to som hørte hint ord av
Johannes og fulgte efter ham, var Andreas, Simon Peters bror;

<span id="an_1:42">1:42</span> han finner først sin bror Simon, og sier
til ham: Vi har funnet Messias, det er utlagt: Kristus.

<span id="an_1:43">1:43</span> Og han førte ham til Jesus. Jesus så på
ham og sa: Du er Simon, Johannes' sønn; du skal hete Kefas, det er
utlagt: Peter.

<span id="an_1:44">1:44</span> Dagen efter vilde han dra derfra til
Galilea, og han traff Filip. Og Jesus sa til ham: Følg mig!

<span id="an_1:45">1:45</span> Men Filip var fra Betsaida, Andreas' og
Peters by.

<span id="an_1:46">1:46</span> Filip traff Natanael, og sa til ham: Ham
som Moses har skrevet om i loven, og likeså profetene, ham har vi
funnet: Jesus, Josefs sønn, fra Nasaret!

<span id="an_1:47">1:47</span> Og Natanael sa til ham: Kan det komme
noget godt fra Nasaret? Filip sa til ham: Kom og se!

<span id="an_1:48">1:48</span> Jesus så Natanael komme bortimot sig, og
sa om ham: Se, det er en ekte israelitt, som det ikke er svik i.

<span id="an_1:49">1:49</span> Natanael sa til ham: Hvor kjenner du mig
fra? Jesus svarte og sa til ham: Før Filip kalte på dig, mens du var
under fikentreet, så jeg dig.

<span id="an_1:50">1:50</span> Natanael svarte ham: Rabbi! du er Guds
Sønn, du er Israels konge!

<span id="an_1:51">1:51</span> Jesus svarte og sa til ham: Fordi jeg sa
dig at jeg så dig under fikentreet, derfor tror du? Du skal få se det
som er større enn dette.

<span id="an_1:52">1:52</span> Og han sa til ham: Sannelig, sannelig
sier jeg eder: I skal se himmelen åpnet og Guds engler stige op og stige
ned over Menneskesønnen.

<span id="an_2:1">2:1</span> Og på den tredje dag var det et bryllup i
Kana i Galilea, og Jesu mor var der;

<span id="an_2:2">2:2</span> men også Jesus og hans disipler var innbudt
til bryllupet.

<span id="an_2:3">2:3</span> Og da det blev mangel på vin, sa Jesu mor
til ham: De har ikke vin.

<span id="an_2:4">2:4</span> Jesus sa til henne: Hvad har jeg med dig å
gjøre, kvinne? Min time er ennu ikke kommet.

<span id="an_2:5">2:5</span> Hans mor sa til tjenerne: Hvad han sier
eder, det skal I gjøre.

<span id="an_2:6">2:6</span> Nu stod der, efter jødenes renselsesskikk,
seks vannkar av sten, hvert på to eller tre anker.

<span id="an_2:7">2:7</span> Jesus sa til dem: Fyll karene med vann! Og
de fylte dem til randen.

<span id="an_2:8">2:8</span> Så sa han til dem: Øs nu op og bær det til
kjøkemesteren! Og de bar det til ham.

<span id="an_2:9">2:9</span> Men da kjøkemesteren smakte vannet som var
blitt til vin, og ikke visste hvor den kom fra - men tjenerne som hadde
øst vannet, de visste det - da kalte kjøkemesteren på brudgommen og sa
til ham:

<span id="an_2:10">2:10</span> Hver mann setter først den gode vin frem,
og når de er blitt drukne, da den ringere; du har gjemt den gode vin til
nu.

<span id="an_2:11">2:11</span> Dette sitt første tegn gjorde Jesus i
Kana i Galilea og åpenbarte sin herlighet; og hans disipler trodde på
ham.

<span id="an_2:12">2:12</span> Derefter drog han ned til Kapernaum, han
selv og hans mor og hans brødre og hans disipler, og der blev de nogen
få dager.

<span id="an_2:13">2:13</span> Og jødenes påske var nær, og Jesus drog
op til Jerusalem.

<span id="an_2:14">2:14</span> Og i templet fant han dem som solgte
okser og får og duer, og pengevekslerne som satt der,

<span id="an_2:15">2:15</span> og han gjorde sig en svepe av rep og drev
alle ut av templet, både fårene og oksene, og pengevekslernes penger
spilte han, og deres bord veltet han,

<span id="an_2:16">2:16</span> og til due-kremmerne sa han: Ta dette
bort herfra! gjør ikke min Faders hus til en handelsbod!

<span id="an_2:17">2:17</span> Men hans disipler kom i hu at det er
skrevet: Nidkjærhet for ditt hus skal fortære mig.

<span id="an_2:18">2:18</span> Da tok jødene til orde og sa til ham:
Hvad for tegn viser du oss, siden du gjør dette?

<span id="an_2:19">2:19</span> Jesus svarte og sa til dem: Bryt dette
tempel ned, og på tre dager skal jeg gjenreise det.

<span id="an_2:20">2:20</span> Da sa jødene: I seks og firti år har det
vært bygget på dette tempel, og du vil gjenreise det på tre dager?

<span id="an_2:21">2:21</span> Men han talte om sitt legemes tempel.

<span id="an_2:22">2:22</span> Da han nu var opstanden fra de døde, kom
hans disipler i hu at han hadde sagt dette, og de trodde Skriften og det
ord som Jesus hadde sagt.

<span id="an_2:23">2:23</span> Mens han nu var i Jerusalem i påsken, på
høitiden, trodde mange på hans navn da de så de tegn han gjorde;

<span id="an_2:24">2:24</span> men Jesus selv betrodde sig ikke til dem,
fordi han kjente alle,

<span id="an_2:25">2:25</span> og fordi han ikke trengte til at nogen
skulde vidne om et menneske; for han visste selv hvad som bodde i
mennesket.

<span id="an_3:1">3:1</span> Og det var en mann av fariseerne som hette
Nikodemus, en av jødenes rådsherrer;

<span id="an_3:2">3:2</span> han kom til ham om natten og sa til ham:
Rabbi! vi vet at du er en lærer kommet fra Gud; for ingen kan gjøre
disse tegn som du gjør, uten at Gud er med ham.

<span id="an_3:3">3:3</span> Jesus svarte og sa til ham: Sannelig,
sannelig sier jeg dig: Uten at nogen blir født på ny, kan han ikke se
Guds rike.

<span id="an_3:4">3:4</span> Nikodemus sier til ham: Hvorledes kan et
menneske fødes når han er gammel? kan han vel annen gang komme inn i sin
mors liv og fødes?

<span id="an_3:5">3:5</span> Jesus svarte: Sannelig, sannelig sier jeg
dig: Uten at nogen blir født av vann og Ånd, kan han ikke komme inn i
Guds rike.

<span id="an_3:6">3:6</span> Det som er født av kjødet, er kjød, og det
som er født av Ånden, er ånd.

<span id="an_3:7">3:7</span> Undre dig ikke over at jeg sa til dig: I må
fødes på ny!

<span id="an_3:8">3:8</span> Vinden blåser dit den vil, og du hører den
suser; men du vet ikke hvor den kommer fra, og hvor den farer hen;
således er det med hver den som er født av Ånden.

<span id="an_3:9">3:9</span> Nikodemus svarte og sa til ham: Hvorledes
kan dette skje?

<span id="an_3:10">3:10</span> Jesus svarte og sa til ham: Du er Israels
lærer, og vet ikke dette?

<span id="an_3:11">3:11</span> Sannelig, sannelig sier jeg dig: Vi taler
det vi vet, og vi vidner det vi har sett, og I tar ikke imot vårt
vidnesbyrd.

<span id="an_3:12">3:12</span> Når jeg har sagt eder de jordiske ting,
og I ikke tror, hvorledes skal I da tro om jeg sier eder de himmelske?

<span id="an_3:13">3:13</span> Og dog er ingen steget op til himmelen
uten han som er steget ned fra himmelen, Menneskesønnen, som er i
himmelen.

<span id="an_3:14">3:14</span> Og likesom Moses ophøiet slangen i
ørkenen, således skal Menneskesønnen ophøies,

<span id="an_3:15">3:15</span> forat hver den som tror på ham, skal ha
evig liv.

<span id="an_3:16">3:16</span> For så har Gud elsket verden at han gav
sin Sønn, den enbårne, forat hver den som tror på ham, ikke skal
fortapes, men ha evig liv;

<span id="an_3:17">3:17</span> for Gud sendte ikke sin Sønn til verden
for å dømme verden, men forat verden skulde bli frelst ved ham.

<span id="an_3:18">3:18</span> Den som tror på ham, blir ikke dømt; den
som ikke tror, er allerede dømt, fordi han ikke har trodd på Guds
enbårne Sønns navn.

<span id="an_3:19">3:19</span> Og dette er dommen, at lyset er kommet
til verden, og menneskene elsket mørket fremfor lyset; for deres
gjerninger var onde.

<span id="an_3:20">3:20</span> For hver den som gjør ondt, hater lyset
og kommer ikke til lyset, forat hans gjerninger ikke skal bli refset;

<span id="an_3:21">3:21</span> men den som gjør sannheten, han kommer
til lyset, forat hans gjerninger må bli åpenbaret; for de er gjort i
Gud.

<span id="an_3:22">3:22</span> Derefter kom Jesus og hans disipler til
Judea, og han blev der sammen med dem og døpte.

<span id="an_3:23">3:23</span> Men også Johannes døpte, i Ænon, nær ved
Salim, fordi det var meget vann der, og folk kom dit og lot sig døpe;

<span id="an_3:24">3:24</span> for Johannes var enda ikke kastet i
fengsel.

<span id="an_3:25">3:25</span> Det blev nu en trette mellem Johannes'
disipler og en jøde om renselsen,

<span id="an_3:26">3:26</span> og de kom til Johannes og sa til ham:
Rabbi! han som var hos dig på hin side Jordan, han som du har gitt
vidnesbyrd, se, han døper, og alle kommer til ham!

<span id="an_3:27">3:27</span> Johannes svarte og sa: Et menneske kan
ikke få noget uten at det er gitt ham fra himmelen.

<span id="an_3:28">3:28</span> I er selv mine vidner at jeg sa: Jeg er
ikke Messias, men: Jeg er utsendt foran ham.

<span id="an_3:29">3:29</span> Den som har bruden, han er brudgom; men
brudgommens venn, som står og hører på ham, gleder sig storlig over
brudgommens røst. Denne min glede er nu blitt fullkommen.

<span id="an_3:30">3:30</span> Han skal vokse, jeg skal avta.

<span id="an_3:31">3:31</span> Han som kommer ovenfra, er over alle; den
som er av jorden, er av jorden og taler av jorden. Han som kommer fra
himmelen, er over alle;

<span id="an_3:32">3:32</span> det han har sett og hørt, det vidner han,
og ingen tar imot hans vidnesbyrd;

<span id="an_3:33">3:33</span> den som har tatt imot hans vidnesbyrd,
han har stadfestet at Gud er sanndru.

<span id="an_3:34">3:34</span> For han som Gud har utsendt, taler Guds
ord; for Gud gir ikke Ånden efter mål.

<span id="an_3:35">3:35</span> Faderen elsker Sønnen, og alt har han
gitt i hans hånd.

<span id="an_3:36">3:36</span> Den som tror på Sønnen, har evig liv; men
den som ikke vil tro på Sønnen, skal ikke se livet, men Guds vrede blir
over ham.

<span id="an_4:1">4:1</span> Da nu Herren fikk vite at fariseerne hadde
hørt at Jesus vant flere disipler og døpte flere enn Johannes

<span id="an_4:2">4:2</span> - dog var det ikke Jesus selv som døpte,
men hans disipler -

<span id="an_4:3">4:3</span> da forlot han Judea og drog atter bort til
Galilea.

<span id="an_4:4">4:4</span> Han måtte da reise gjennem Samaria.

<span id="an_4:5">4:5</span> Så kom han til en by i Samaria, som heter
Sykar, nær ved det stykke land som Jakob gav sin sønn Josef;

<span id="an_4:6">4:6</span> og der var Jakobs brønn. Jesus, som var
trett av reisen, satt nu der ved brønnen; det var omkring den sjette
time.

<span id="an_4:7">4:7</span> En kvinne fra Samaria kommer for å dra op
vann. Jesus sier til henne: Gi mig å drikke!

<span id="an_4:8">4:8</span> Hans disipler var gått bort til byen for å
kjøpe mat.

<span id="an_4:9">4:9</span> Den samaritanske kvinne sier da til ham:
Hvorledes kan du som er jøde, be mig, en samaritansk kvinne, om å få
drikke? - for jøder har ikke samkvem med samaritaner.

<span id="an_4:10">4:10</span> Jesus svarte og sa til henne: Kjente du
Guds gave, og visste du hvem det er som sier til dig: Gi mig å drikke!
da hadde du bedt ham, og han hadde gitt dig levende vann.

<span id="an_4:11">4:11</span> Kvinnen sier til ham: Herre! du har jo
ikke noget å dra op vann med, og brønnen er dyp; hvor har du da det
levende vann fra?

<span id="an_4:12">4:12</span> Du er da vel ikke større enn vår far
Jakob, som gav oss brønnen og selv drakk av den, han og hans sønner og
hans fe?

<span id="an_4:13">4:13</span> Jesus svarte og sa til henne: Enhver som
drikker av dette vann, skal tørste igjen;

<span id="an_4:14">4:14</span> men den som drikker av det vann jeg vil
gi ham, skal aldri i evighet tørste, men det vann jeg vil gi ham, blir i
ham en kilde med vann som veller frem til evig liv.

<span id="an_4:15">4:15</span> Kvinnen sier til ham: Herre! gi mig dette
vann, så jeg kan slippe å tørste og å gå hit for å dra op vann!

<span id="an_4:16">4:16</span> Han sier til henne: Gå avsted, kall på
din mann, og kom så hit!

<span id="an_4:17">4:17</span> Kvinnen svarte: Jeg har ingen mann. Jesus
sa til henne: Med rette sa du: Jeg har ingen mann;

<span id="an_4:18">4:18</span> for du har hatt fem menn, og den du nu
har, er ikke din mann. Der talte du sant.

<span id="an_4:19">4:19</span> Kvinnen sier til ham: Herre! jeg ser at
du er en profet.

<span id="an_4:20">4:20</span> Våre fedre tilbad på dette fjell, og I
sier at i Jerusalem er det sted hvor en skal tilbede.

<span id="an_4:21">4:21</span> Jesus sier til henne: Tro mig, kvinne!
den time kommer da I hverken skal tilbede Faderen på dette fjell eller i
Jerusalem.

<span id="an_4:22">4:22</span> I tilbeder det I ikke kjenner, vi
tilbeder det vi kjenner; for frelsen kommer fra jødene;

<span id="an_4:23">4:23</span> men den time kommer, og er nu, da de
sanne tilbedere skal tilbede Faderen i ånd og sannhet; for det er
sådanne tilbedere Faderen vil ha.

<span id="an_4:24">4:24</span> Gud er ånd, og de som tilbeder ham, bør
tilbede i ånd og sannhet.

<span id="an_4:25">4:25</span> Kvinnen sier til ham: Jeg vet at Messias
kommer, det er utlagt: Kristus; når han kommer, skal han forkynne oss
alt.

<span id="an_4:26">4:26</span> Jesus sier til henne: Det er mig, jeg som
taler med dig!

<span id="an_4:27">4:27</span> Og i det samme kom hans disipler, og de
undret sig over at han talte med en kvinne; dog sa ingen: Hvad vil du
henne, eller: hvorfor taler du med henne?

<span id="an_4:28">4:28</span> Kvinnen lot da sin vannkrukke stå og gikk
bort til byen og sa til folket der:

<span id="an_4:29">4:29</span> Kom og se en mann som har sagt mig alt
jeg har gjort! Han skulde vel ikke være Messias?

<span id="an_4:30">4:30</span> De gikk ut av byen og var på veien til
ham.

<span id="an_4:31">4:31</span> Imens bad disiplene ham og sa: Rabbi, et!

<span id="an_4:32">4:32</span> Men han sa til dem: Jeg har mat å ete som
I ikke vet om.

<span id="an_4:33">4:33</span> Disiplene sa da til hverandre: Skulde
nogen ha båret mat til ham?

<span id="an_4:34">4:34</span> Jesus sier til dem: Min mat er å gjøre
hans vilje som har sendt mig, og å fullføre hans gjerning.

<span id="an_4:35">4:35</span> Sier ikke I at det ennu er fire måneder,
så kommer høsten? Se, jeg sier eder: Løft eders øine og se markene, de
er alt hvite til høsten!

<span id="an_4:36">4:36</span> Den som høster, får lønn og samler frukt
til evig liv, forat både den som sår og den som høster, kan glede sig
sammen;

<span id="an_4:37">4:37</span> for her er det et sant ord at en sår og
en annen høster.

<span id="an_4:38">4:38</span> Jeg har utsendt eder for å høste det som
ikke I har arbeidet med; andre har arbeidet, og I er kommet inn i deres
arbeid.

<span id="an_4:39">4:39</span> Men mange av samaritanene fra den by
trodde på ham for kvinnens ords skyld, da hun vidnet: Han har sagt mig
alt jeg har gjort.

<span id="an_4:40">4:40</span> Da nu samaritanene kom til ham, bad de
ham bli hos dem; og han blev der to dager.

<span id="an_4:41">4:41</span> Og mange flere trodde for hans ords
skyld,

<span id="an_4:42">4:42</span> og de sa til kvinnen: Nu tror vi ikke
lenger for din tales skyld; for vi har selv hørt, og vi vet nu at han
sannelig er verdens frelser.

<span id="an_4:43">4:43</span> Efter de to dager drog han derfra til
Galilea;

<span id="an_4:44">4:44</span> for Jesus vidnet selv at en profet blir
ikke aktet på sitt eget hjemsted.

<span id="an_4:45">4:45</span> Da han nu kom til Galilea, tok galileerne
imot ham, fordi de hadde sett alt det han hadde gjort i Jerusalem på
høitiden; for også de var kommet til høitiden.

<span id="an_4:46">4:46</span> Han kom da atter til Kana i Galilea, der
hvor han hadde gjort vann til vin. Og det var en kongens mann i
Kapernaum, som hadde en syk sønn;

<span id="an_4:47">4:47</span> da han fikk høre at Jesus var kommet fra
Judea til Galilea, drog han til ham og bad at han vilde komme ned og
helbrede hans sønn; for han var nær ved å dø.

<span id="an_4:48">4:48</span> Jesus sa da til ham: Uten at I ser tegn
og under, tror I ikke.

<span id="an_4:49">4:49</span> Kongens mann sier til ham: Herre! kom ned
før mitt barn dør!

<span id="an_4:50">4:50</span> Jesus sier til ham: Gå hjem, din sønn
lever! Mannen trodde det ord Jesus sa til ham, og gikk.

<span id="an_4:51">4:51</span> Da han nu alt var på hjemveien, møtte
hans tjenere ham og fortalte at hans barn levde.

<span id="an_4:52">4:52</span> Han spurte dem da om den time da det var
blitt bedre med ham; de sa til ham: Igår ved den syvende time forlot
feberen ham.

<span id="an_4:53">4:53</span> Faren skjønte da at det var den time da
Jesus sa til ham: Din sønn lever; og han trodde selv, og hele hans hus.

<span id="an_4:54">4:54</span> Dette var det annet tegn som Jesus gjorde
da han var kommet fra Judea til Galilea.

<span id="an_5:1">5:1</span> Derefter var det en av jødenes høitider, og
Jesus drog op til Jerusalem.

<span id="an_5:2">5:2</span> Men det er ved Fåreporten i Jerusalem en
dam som på hebraisk heter Betesda og har fem bueganger;

<span id="an_5:3">5:3</span> i dem lå en mengde syke: blinde, halte,
visne.

<span id="an_5:4">5:4</span> For en engel steg til visse tider ned i
dammen og oprørte vannet. Den som da først steg ned efterat vannet var
blitt oprørt, han blev helbredet, hvad sykdom han så led av.

<span id="an_5:5">5:5</span> Nu var der en mann som hadde vært syk i
åtte og tretti år;

<span id="an_5:6">5:6</span> da Jesus så ham ligge der, og visste at han
allerede hadde vært syk i lang tid, sa han til ham: Vil du bli frisk?

<span id="an_5:7">5:7</span> Den syke svarte ham: Herre! jeg har ingen
til å kaste mig ned i dammen når vannet blir oprørt; og i det samme jeg
kommer, stiger en annen ned før mig.

<span id="an_5:8">5:8</span> Jesus sier til ham: Stå op, ta din seng og
gå!

<span id="an_5:9">5:9</span> Og straks blev mannen frisk og han tok sin
seng og gikk. Men det var sabbat den dag.

<span id="an_5:10">5:10</span> Jødene sa da til ham som var blitt
helbredet: Det er sabbat, og det er dig ikke tillatt å bære sengen.

<span id="an_5:11">5:11</span> Han svarte dem: Han som gjorde mig frisk,
han sa til mig: Ta din seng og gå!

<span id="an_5:12">5:12</span> De spurte ham: Hvem er det menneske som
sa til dig: Ta den og gå?

<span id="an_5:13">5:13</span> Men han som var blitt helbredet, visste
ikke hvem det var; for Jesus hadde trukket sig tilbake, da det var meget
folk på stedet.

<span id="an_5:14">5:14</span> Siden traff Jesus ham i templet og sa til
ham: Se, du er blitt frisk; synd ikke mere, forat ikke noget verre skal
vederfares dig!

<span id="an_5:15">5:15</span> Mannen gikk bort, og fortalte jødene at
det var Jesus som hadde gjort ham frisk.

<span id="an_5:16">5:16</span> Og derfor forfulgte jødene Jesus, fordi
han gjorde dette på en sabbat.

<span id="an_5:17">5:17</span> Men Jesus svarte dem: Min Fader arbeider
inntil nu; også jeg arbeider.

<span id="an_5:18">5:18</span> Derfor stod da jødene ham enn mere efter
livet, fordi han ikke bare brøt sabbaten, men også kalte Gud sin Fader
og gjorde sig selv Gud lik.

<span id="an_5:19">5:19</span> Jesus svarte da og sa til dem: Sannelig,
sannelig sier jeg eder: Sønnen kan ikke gjøre noget av sig selv, men
bare det han ser Faderen gjør; for det han gjør, det gjør Sønnen likeså;

<span id="an_5:20">5:20</span> for Faderen elsker Sønnen, og viser ham
alt det han selv gjør; og han skal vise ham større gjerninger enn disse,
forat I skal undre eder.

<span id="an_5:21">5:21</span> For likesom Faderen opvekker de døde og
gjør levende, således gjør også Sønnen levende hvem han vil.

<span id="an_5:22">5:22</span> For Faderen dømmer heller ikke nogen, men
har gitt Sønnen hele dommen,

<span id="an_5:23">5:23</span> forat alle skal ære Sønnen, likesom de
ærer Faderen. Den som ikke ærer Sønnen, ærer ikke Faderen, som har sendt
ham.

<span id="an_5:24">5:24</span> Sannelig, sannelig sier jeg eder: Den som
hører mitt ord og tror ham som har sendt mig, han har evig liv og kommer
ikke til dom, men er gått over fra døden til livet.

<span id="an_5:25">5:25</span> Sannelig, sannelig sier jeg eder: Den
time kommer, og er nu, da de døde skal høre Guds Sønns røst, og de som
hører, skal leve.

<span id="an_5:26">5:26</span> For likesom Faderen har liv i sig selv,
således har han også gitt Sønnen å ha liv i sig selv,

<span id="an_5:27">5:27</span> og han har gitt ham makt til å holde dom,
fordi han er en menneskesønn.

<span id="an_5:28">5:28</span> Undre eder ikke over dette! For den time
kommer da alle de som er i gravene, skal høre hans røst,

<span id="an_5:29">5:29</span> og de skal gå ut, de som har gjort godt,
til livets opstandelse, de som har gjort ondt, til dommens opstandelse.

<span id="an_5:30">5:30</span> Jeg kan ikke gjøre noget av mig selv; som
jeg hører, så dømmer jeg, og min dom er rettferdig; for jeg søker ikke
min vilje, men hans vilje som har sendt mig.

<span id="an_5:31">5:31</span> Vidner jeg om mig selv, da er mitt
vidnesbyrd ikke sant;

<span id="an_5:32">5:32</span> det er en annen som vidner om mig, og jeg
vet at det vidnesbyrd han vidner om mig, er sant.

<span id="an_5:33">5:33</span> I har sendt bud til Johannes, og han har
vidnet for sannheten;

<span id="an_5:34">5:34</span> jeg tar ikke imot vidnesbyrd av et
menneske, men jeg sier dette forat I skal bli frelst.

<span id="an_5:35">5:35</span> Han var det brennende og skinnende lys,
men I vilde bare en tid fryde eder i hans lys.

<span id="an_5:36">5:36</span> Men jeg har det vidnesbyrd som er større
enn det Johannes har vidnet; for de gjerninger som Faderen har gitt mig
å fullbyrde, selve disse gjerninger som jeg gjør, de vidner om mig at
Faderen har utsendt mig.

<span id="an_5:37">5:37</span> Og Faderen, som har sendt mig, han har
vidnet om mig; hverken har I nogensinne hørt hans røst eller sett hans
skikkelse,

<span id="an_5:38">5:38</span> og hans ord har I ikke blivende i eder;
for den han har sendt, ham tror I ikke.

<span id="an_5:39">5:39</span> I ransaker skriftene, fordi I tenker at i
dem har I evig liv, og det er de som vidner om mig;

<span id="an_5:40">5:40</span> og I vil ikke komme til mig for å få liv.

<span id="an_5:41">5:41</span> Jeg tar ikke ære av mennesker;

<span id="an_5:42">5:42</span> men jeg kjenner eder og vet at I ikke har
kjærligheten til Gud i eder.

<span id="an_5:43">5:43</span> Jeg er kommet i min Faders navn, og I tar
ikke imot mig; kommer en annen i sitt eget navn, ham tar I imot.

<span id="an_5:44">5:44</span> Hvorledes kan I tro, I som tar ære av
hverandre, og den ære som er av den eneste Gud, den søker I ikke?

<span id="an_5:45">5:45</span> I må ikke tenke at jeg vil anklage eder
hos Faderen; det er en som anklager eder, Moses, han som I har satt
eders håp til.

<span id="an_5:46">5:46</span> For hadde I trodd Moses, da hadde I trodd
mig; for det er om mig han har skrevet;

<span id="an_5:47">5:47</span> men tror I ikke hans skrifter, hvorledes
kan I da tro mine ord?

<span id="an_6:1">6:1</span> Derefter drog Jesus bort til hin side av
den Galileiske Sjø, Tiberias-sjøen;

<span id="an_6:2">6:2</span> og meget folk fulgte ham, fordi de så de
tegn han gjorde på de syke.

<span id="an_6:3">6:3</span> Men Jesus gikk op i fjellet, og han satte
sig der med sine disipler.

<span id="an_6:4">6:4</span> Og påsken, jødenes høitid, var nær.

<span id="an_6:5">6:5</span> Da nu Jesus løftet sine øine og så at meget
folk kom til ham, sa han til Filip: Hvor skal vi kjøpe brød, så disse
kan få mat?

<span id="an_6:6">6:6</span> Men dette sa han for å prøve ham; for han
visste selv hvad han vilde gjøre.

<span id="an_6:7">6:7</span> Filip svarte ham: Brød for to hundre
penninger er ikke nok for dem så hver av dem kan få et lite stykke.

<span id="an_6:8">6:8</span> En av hans disipler, Andreas, Simon Peters
bror, sier til ham:

<span id="an_6:9">6:9</span> Her er en liten gutt som har fem byggbrød
og to småfisker; men hvad er det til så mange?

<span id="an_6:10">6:10</span> Jesus sa: La folket sette sig ned! Det
var meget gress på stedet, og mennene satte sig da ned, omkring fem
tusen i tallet.

<span id="an_6:11">6:11</span> Da tok Jesus brødene og takket, og delte
dem ut til dem som satt der, likeledes av småfiskene, så meget de vilde
ha.

<span id="an_6:12">6:12</span> Men da de var blitt mette, sier han til
sine disipler: Sank sammen stykkene som er blitt tilovers, forat ikke
noget skal spilles!

<span id="an_6:13">6:13</span> Da sanket de sammen, og de fylte tolv
kurver med stykker av de fem byggbrød, som var blitt tilovers efter dem
som hadde ett.

<span id="an_6:14">6:14</span> Da nu folket så det tegn han gjorde, sa
de: Dette er i sannhet profeten som skal komme til verden.

<span id="an_6:15">6:15</span> Da nu Jesus skjønte at de vilde komme og
ta ham med makt for å gjøre ham til konge, gikk han fra dem og op i
fjellet igjen, han selv alene.

<span id="an_6:16">6:16</span> Men da det blev aften, gikk hans disipler
ned til sjøen,

<span id="an_6:17">6:17</span> og de gikk i en båt og fór over til hin
side av sjøen, til Kapernaum. Og det var allerede blitt mørkt, og Jesus
var enda ikke kommet til dem.

<span id="an_6:18">6:18</span> Og sjøen gikk høit, for det blåste en
sterk vind.

<span id="an_6:19">6:19</span> Da de nu hadde rodd en fem og tyve eller
tretti stadier, ser de Jesus gå på sjøen og komme nær til båten, og de
blev redde.

<span id="an_6:20">6:20</span> Men han sa til dem: Det er mig, frykt
ikke!

<span id="an_6:21">6:21</span> Nu vilde de ta ham op i båten, og straks
kom båten til landet som de fór til.

<span id="an_6:22">6:22</span> Den næste dag så folket som stod på hin
side av sjøen, at det ikke var nogen annen båt der, og visste at det
bare hadde vært én, og at Jesus ikke var gått i båten sammen med sine
disipler, men at hans disipler hadde faret bort alene.

<span id="an_6:23">6:23</span> Imens kom det andre båter fra Tiberias
nær til det sted hvor de hadde fått mat efter Herrens takkebønn.

<span id="an_6:24">6:24</span> Da nu folket så at Jesus ikke var der, og
heller ikke hans disipler, gikk de i båtene, og kom til Kapernaum og
søkte efter Jesus.

<span id="an_6:25">6:25</span> Og da de fant ham på hin side av sjøen,
sa de til ham: Rabbi! når er du kommet hit?

<span id="an_6:26">6:26</span> Jesus svarte dem og sa: Sannelig,
sannelig sier jeg eder: I søker mig, ikke fordi I så tegn, men fordi I
åt av brødene og blev mette.

<span id="an_6:27">6:27</span> Arbeid ikke for den mat som forgår, men
for den mat som varer ved til evig liv, den som Menneskesønnen skal gi
eder! for på ham har hans Fader, Gud, satt sitt innsegl.

<span id="an_6:28">6:28</span> De sa da til ham: Hvad skal vi gjøre for
å gjøre Guds gjerninger?

<span id="an_6:29">6:29</span> Jesus svarte og sa til dem: Dette er Guds
gjerning at I skal tro på den han har utsendt.

<span id="an_6:30">6:30</span> De sa da til ham: Hvad tegn gjør da du,
så vi kan se det og tro dig? hvad gjerning gjør du?

<span id="an_6:31">6:31</span> Våre fedre åt manna i ørkenen, som
skrevet står: Han gav dem brød fra himmelen å ete.

<span id="an_6:32">6:32</span> Jesus sa til dem: Sannelig, sannelig sier
jeg eder: Moses har ikke gitt eder brødet fra himmelen, men min Fader
gir eder det sanne brød fra himmelen;

<span id="an_6:33">6:33</span> for Guds brød er det som kommer ned fra
himmelen og gir verden liv.

<span id="an_6:34">6:34</span> De sa da til ham: Herre, gi oss alltid
dette brød!

<span id="an_6:35">6:35</span> Jesus sa til dem: Jeg er livsens brød;
den som kommer til mig, skal ikke hungre, og den som tror på mig, skal
aldri nogensinne tørste.

<span id="an_6:36">6:36</span> Men jeg har sagt eder at I har sett mig
og tror dog ikke.

<span id="an_6:37">6:37</span> Alle de som Faderen gir mig, kommer til
mig, og den som kommer til mig, vil jeg ingenlunde støte ut;

<span id="an_6:38">6:38</span> for jeg er kommet ned fra himmelen, ikke
for å gjøre min vilje, men for å gjøre hans vilje som har sendt mig,

<span id="an_6:39">6:39</span> og dette er hans vilje som har sendt mig,
at jeg ikke skal miste noget av alt det han har gitt mig, men opreise
det på den ytterste dag.

<span id="an_6:40">6:40</span> For dette er min Faders vilje at hver den
som ser Sønnen og tror på ham, skal ha evig liv, og at jeg skal opreise
ham på den ytterste dag.

<span id="an_6:41">6:41</span> Da knurret jødene over ham fordi han sa:
Jeg er det brød som er kommet ned fra himmelen,

<span id="an_6:42">6:42</span> og de sa: Er ikke dette Jesus, Josefs
sønn, hvis far og mor vi kjenner? Hvorledes kan han nu si: Jeg er kommet
ned fra himmelen?

<span id="an_6:43">6:43</span> Jesus svarte og sa til dem: Knurr ikke
eder imellem!

<span id="an_6:44">6:44</span> Ingen kan komme til mig uten at Faderen,
som har sendt mig, drager ham, og jeg skal opreise ham på den ytterste
dag.

<span id="an_6:45">6:45</span> Det står skrevet i profetene: Og de skal
alle være lært av Gud. Hver den som hører av Faderen og lærer, han
kommer til mig.

<span id="an_6:46">6:46</span> Ikke så at nogen har sett Faderen; bare
han som er fra Gud, han har sett Faderen.

<span id="an_6:47">6:47</span> Sannelig, sannelig sier jeg eder: Den som
tror, har evig liv.

<span id="an_6:48">6:48</span> Jeg er livsens brød.

<span id="an_6:49">6:49</span> Eders fedre åt manna i ørkenen og døde;

<span id="an_6:50">6:50</span> dette er det brød som kommer ned fra
himmelen, forat en skal ete av det og ikke dø.

<span id="an_6:51">6:51</span> Jeg er det levende brød, som er kommet
ned fra himmelen; om nogen eter av dette brød, skal han leve evindelig;
og det brød jeg vil gi, er mitt kjød, som jeg vil gi for verdens liv.

<span id="an_6:52">6:52</span> Jødene trettet da med hverandre og sa:
Hvorledes kan han gi oss sitt kjød å ete?

<span id="an_6:53">6:53</span> Jesus sa da til dem: Sannelig, sannelig
sier jeg eder: Dersom I ikke eter Menneskesønnens kjød og drikker hans
blod, har I ikke liv i eder.

<span id="an_6:54">6:54</span> Den som eter mitt kjød og drikker mitt
blod, har evig liv, og jeg skal opreise ham på den ytterste dag;

<span id="an_6:55">6:55</span> for mitt kjød er i sannhet mat, og mitt
blod er i sannhet drikke.

<span id="an_6:56">6:56</span> Den som eter mitt kjød og drikker mitt
blod, han blir i mig og jeg i ham.

<span id="an_6:57">6:57</span> Likesom den levende Fader har utsendt
mig, og jeg lever ved Faderen, således skal også den som eter mig, leve
ved mig.

<span id="an_6:58">6:58</span> Dette er det brød som er kommet ned fra
himmelen; ikke således som fedrene åt og døde; den som eter dette brød,
skal leve evindelig.

<span id="an_6:59">6:59</span> Dette sa han mens han lærte i en synagoge
i Kapernaum.

<span id="an_6:60">6:60</span> Mange av hans disipler sa nu, da de hørte
det: Dette er en hård tale; hvem kan høre den?

<span id="an_6:61">6:61</span> Men da Jesus visste med sig selv at hans
disipler knurret over dette, sa han til dem: Volder dette eder anstøt?

<span id="an_6:62">6:62</span> Enn når I får se Menneskesønnen fare op
dit hvor han var før?

<span id="an_6:63">6:63</span> Det er Ånden som gjør levende, kjødet
gagner intet; de ord som jeg har talt til eder, er ånd og er liv.

<span id="an_6:64">6:64</span> Men det er nogen av eder som ikke tror.
For Jesus visste fra først av hvem det var som ikke trodde, og hvem det
var som skulde forråde ham.

<span id="an_6:65">6:65</span> Og han sa: Det var derfor jeg sa eder at
ingen kan komme til mig uten at det er gitt ham av Faderen.

<span id="an_6:66">6:66</span> Derfor drog mange av hans disipler sig
tilbake og gikk ikke lenger omkring med ham.

<span id="an_6:67">6:67</span> Jesus sa da til de tolv: Vil også I gå
bort?

<span id="an_6:68">6:68</span> Simon Peter svarte ham: Herre! hvem skal
vi gå til? Du har det evige livs ord,

<span id="an_6:69">6:69</span> og vi tror og vet at du er Guds hellige.

<span id="an_6:70">6:70</span> Jesus svarte dem: Har ikke jeg utvalgt
eder tolv? Og én av eder er en djevel.

<span id="an_6:71">6:71</span> Men han talte om Judas, Simon Iskariots
sønn; for det var han som skulde forråde ham, enda han var en av de
tolv.

<span id="an_7:1">7:1</span> Og derefter gikk Jesus omkring i Galilea;
for han vilde ikke gå omkring i Judea, fordi jødene stod ham efter
livet.

<span id="an_7:2">7:2</span> Og jødenes høitid, løvsalenes fest, var
nær.

<span id="an_7:3">7:3</span> Hans brødre sa da til ham: Dra bort herfra
og gå til Judea, forat også dine disipler kan få se de gjerninger som du
gjør!

<span id="an_7:4">7:4</span> for ingen gjør noget i lønndom og attrår
dog selv å være almindelig kjent; gjør du sådanne ting, da åpenbar dig
for verden!

<span id="an_7:5">7:5</span> For heller ikke hans brødre trodde på ham.

<span id="an_7:6">7:6</span> Jesus sier til dem: Min tid er ennu ikke
kommet; men eders tid er alltid forhånden.

<span id="an_7:7">7:7</span> Verden kan ikke hate eder; men mig hater
den fordi jeg vidner om den at dens gjerninger er onde.

<span id="an_7:8">7:8</span> Dra I op til høitiden! jeg drar ikke op til
denne høitid; for min tid er ennu ikke fullkommet.

<span id="an_7:9">7:9</span> Da han hadde sagt dette til dem, blev han i
Galilea.

<span id="an_7:10">7:10</span> Men da hans brødre hadde draget op til
høiden, da drog også han der op, dog ikke åpenbart, men som i lønndom.

<span id="an_7:11">7:11</span> Jødene lette da efter ham på høitiden og
sa: Hvor er han?

<span id="an_7:12">7:12</span> Og det blev mumlet meget om ham blandt
folket; nogen sa: Han er en god mann, men andre sa: Nei, han fører
folket vill.

<span id="an_7:13">7:13</span> Dog talte ingen fritt ut om ham, av frykt
for jødene.

<span id="an_7:14">7:14</span> Men da det allerede var midt i høitiden,
gikk Jesus op i templet og lærte.

<span id="an_7:15">7:15</span> Jødene undret sig da og sa: Hvor har han
sin lærdom fra, han som ikke er oplært?

<span id="an_7:16">7:16</span> Jesus svarte dem og sa: Min lære er ikke
min, men hans som har sendt mig;

<span id="an_7:17">7:17</span> vil nogen gjøre hans vilje, han skal
kjenne om læren er av Gud, eller om jeg taler av mig selv.

<span id="an_7:18">7:18</span> Den som taler av sig selv, søker sin egen
ære; men den som søker hans ære som har sendt ham, han er sanndru, og
det er ikke urettferdighet i ham.

<span id="an_7:19">7:19</span> Har ikke Moses gitt eder loven? Og ingen
av eder holder loven. Hvorfor står I mig efter livet?

<span id="an_7:20">7:20</span> Folket svarte: Du er besatt; hvem står
dig efter livet?

<span id="an_7:21">7:21</span> Jesus svarte og sa til dem: En gjerning
gjorde jeg, og I undrer eder alle over den.

<span id="an_7:22">7:22</span> Moses har gitt eder omskjærelsen - ikke
så at den er fra Moses, men fra fedrene - og I omskjærer et menneske på
sabbaten;

<span id="an_7:23">7:23</span> når nu et menneske blir omskåret på
sabbaten, forat Mose lov ikke skal brytes, harmes I da på mig fordi jeg
har gjort et helt menneske friskt på sabbaten?

<span id="an_7:24">7:24</span> Døm ikke efter synet, men døm en
rettferdig dom!

<span id="an_7:25">7:25</span> Nogen av dem som hørte hjemme i
Jerusalem, sa da: Er det ikke ham de står efter livet?

<span id="an_7:26">7:26</span> Og se, han taler fritt ut, og de sier
ikke et ord til ham; skulde virkelig våre rådsherrer være blitt
overtydet om at han er Messias?

<span id="an_7:27">7:27</span> Men om denne mann vet vi hvor han er fra;
men når Messias kommer, vet ingen hvor han er fra.

<span id="an_7:28">7:28</span> Mens nu Jesus lærte i templet, ropte han
ut: Både kjenner I mig, og I vet hvor jeg er fra; og av mig selv er jeg
dog ikke kommet; men det er i sannhet en som har sendt mig, han som I
ikke kjenner.

<span id="an_7:29">7:29</span> Jeg kjenner ham; for fra ham er jeg, og
han har utsendt mig.

<span id="an_7:30">7:30</span> De søkte da å få grepet ham; men ingen la
hånd på ham, for hans time var ennu ikke kommet.

<span id="an_7:31">7:31</span> Men av folket var det mange som trodde på
ham, og de sa: Når Messias kommer, mon han da vil gjøre flere tegn enn
denne har gjort?

<span id="an_7:32">7:32</span> Fariseerne hørte folket mumle dette om
ham, og yppersteprestene og fariseerne sendte tjenere avsted for å gripe
ham.

<span id="an_7:33">7:33</span> Jesus sa da: Ennu en kort tid er jeg hos
eder, så går jeg bort til ham som har sendt mig.

<span id="an_7:34">7:34</span> I skal lete efter mig og ikke finne mig,
og der hvor jeg er, kan I ikke komme.

<span id="an_7:35">7:35</span> Jødene sa da til hverandre: Hvor vil han
gå bort, siden vi ikke skal finne ham? Mon han vil gå til dem som er
spredt omkring blandt grekerne, og lære grekerne?

<span id="an_7:36">7:36</span> Hvad er dette for et ord han sa: I skal
lete efter mig og ikke finne mig, og der hvor jeg er, kan I ikke komme?

<span id="an_7:37">7:37</span> Men på den siste, den store dag i
høitiden stod Jesus og ropte ut: Om nogen tørster, han komme til mig og
drikke!

<span id="an_7:38">7:38</span> Den som tror på mig, av hans liv skal
det, som Skriften har sagt, rinne strømmer av levende vann.

<span id="an_7:39">7:39</span> Dette sa han om den Ånd som de skulde få
som trodde på ham; for Ånden var ennu ikke kommet, fordi Jesus ennu ikke
var herliggjort.

<span id="an_7:40">7:40</span> Nogen av folket sa nu, da de hørte disse
ord: Dette er i sannhet profeten.

<span id="an_7:41">7:41</span> Andre sa: Dette er Messias. Andre igjen
sa: Messias kommer da vel ikke fra Galilea?

<span id="an_7:42">7:42</span> Har ikke Skriften sag at Messias kommer
av Davids ætt og fra Betlehem, den by hvor David var?

<span id="an_7:43">7:43</span> Det blev da splid iblandt folket for hans
skyld.

<span id="an_7:44">7:44</span> Og nogen av dem vilde gripe ham; men
ingen la hånd på ham.

<span id="an_7:45">7:45</span> Tjenerne kom da til yppersteprestene og
fariseerne, og disse sa til dem: Hvorfor har I ikke ført ham hit?

<span id="an_7:46">7:46</span> Tjenerne svarte: Aldri har noget menneske
talt således som denne mann.

<span id="an_7:47">7:47</span> Fariseerne svarte dem da: Har også I latt
eder dåre?

<span id="an_7:48">7:48</span> Har vel nogen av rådsherrene trodd på
ham, eller nogen av fariseerne?

<span id="an_7:49">7:49</span> Men denne hop som ikke kjenner loven, er
forbannet.

<span id="an_7:50">7:50</span> Nikodemus, han som før engang var kommet
til ham, og som var en av dem, sier til dem:

<span id="an_7:51">7:51</span> Vår lov dømmer da vel ikke nogen uten at
de først har hørt ham og fått vite hvad han har gjort?

<span id="an_7:52">7:52</span> De svarte ham: Kanskje du også er fra
Galilea? Ransak, så skal du se at ingen profet kommer fra Galilea!

<span id="an_7:53">7:53</span> Og de gikk hver til sitt.

<span id="an_8:1">8:1</span> Men Jesus gikk til Oljeberget.

<span id="an_8:2">8:2</span> Og tidlig om morgenen kom han atter til
templet, og alt folket kom til ham, og han satte sig og lærte dem.

<span id="an_8:3">8:3</span> Da kom de skriftlærde og fariseerne med en
kvinne som var grepet i hor, og de stilte henne frem for ham

<span id="an_8:4">8:4</span> og sa til ham: Mester! denne kvinne er
grepet på fersk gjerning i hor.

<span id="an_8:5">8:5</span> I loven har Moses foreskrevet oss at slike
kvinner skal stenes; hvad sier nu du?

<span id="an_8:6">8:6</span> Dette sa de for å friste ham, så de kunde
få klagemål imot ham. Men Jesus bukket sig ned og skrev med fingeren på
jorden.

<span id="an_8:7">8:7</span> Og da de blev ved å spørre, rettet han sig
op og sa: Den av eder som er uten synd, han kaste den første sten på
henne!

<span id="an_8:8">8:8</span> Og han bukket sig atter ned og skrev på
jorden.

<span id="an_8:9">8:9</span> Men da de hørte det, gikk de ut, den ene
efter den annen, de eldste først; og Jesus blev alene tilbake med
kvinnen som stod der.

<span id="an_8:10">8:10</span> Da rettet Jesus sig op og sa til henne:
Kvinne! hvor er de? Har ingen fordømt dig?

<span id="an_8:11">8:11</span> Hun sa: Nei, Herre! ingen. Da sa Jesus:
Heller ikke jeg fordømmer dig; gå bort, og synd ikke mere!

<span id="an_8:12">8:12</span> Atter talte da Jesus til dem og sa: Jeg
er verdens lys; den som følger mig, skal ikke vandre i mørket, men ha
livsens lys.

<span id="an_8:13">8:13</span> Fariseerne sa da til ham: Du vidner om
dig selv; ditt vidnesbyrd er ikke sant.

<span id="an_8:14">8:14</span> Jesus svarte og sa til dem: Om jeg også
vidner om mig selv, er mitt vidnesbyrd sant; for jeg vet hvorfra jeg er
kommet, og hvor jeg går hen; men I vet ikke hvorfra jeg kommer, eller
hvor jeg går hen.

<span id="an_8:15">8:15</span> I dømmer efter kjødet; jeg dømmer ingen.

<span id="an_8:16">8:16</span> Men om jeg også dømmer, da er min dom
rett; for jeg er ikke alene, men jeg og Faderen, som har sendt mig;

<span id="an_8:17">8:17</span> men også i eders lov står det skrevet at
to menneskers vidnesbyrd er sant.

<span id="an_8:18">8:18</span> Jeg er den som vidner om mig, og Faderen,
som har utsendt mig, vidner om mig.

<span id="an_8:19">8:19</span> De sa da til ham: Hvor er din Fader?
Jesus svarte: I kjenner hverken mig eller min Fader; kjente I mig, da
kjente I også min Fader.

<span id="an_8:20">8:20</span> Disse ord talte han ved tempelkisten,
mens han lærte i templet, og ingen grep ham; for hans time var ennu ikke
kommet.

<span id="an_8:21">8:21</span> Han sa da atter til dem: Jeg går bort, og
I skal lete efter mig, og I skal dø i eders synd; dit jeg går, kan I
ikke komme.

<span id="an_8:22">8:22</span> Jødene sa da: Han vil vel ikke drepe sig
selv, siden han sier: Dit jeg går, kan I ikke komme?

<span id="an_8:23">8:23</span> Og han sa til dem: I er nedenfra, jeg er
ovenfra; I er av denne verden, jeg er ikke av denne verden.

<span id="an_8:24">8:24</span> Derfor sa jeg til eder: I skal dø i eders
synder; for tror I ikke at det er mig, da skal I dø i eders synder.

<span id="an_8:25">8:25</span> De sa da til ham: Hvem er du? Jesus sa
til dem: Nettop det jeg sier eder.

<span id="an_8:26">8:26</span> Jeg har meget å si og å dømme om eder;
men han som har sendt mig, er sanndru, og det jeg har hørt av ham, det
taler jeg til verden.

<span id="an_8:27">8:27</span> De skjønte ikke at det var om Faderen han
talte til dem.

<span id="an_8:28">8:28</span> Jesus sa da: Når I får ophøiet
Menneskesønnen, da skal I skjønne at det er mig, og at jeg intet gjør av
mig selv, men taler dette således som min Fader har lært mig.

<span id="an_8:29">8:29</span> Og han som har sendt mig, er med mig; han
har ikke latt mig alene, fordi jeg alltid gjør det som er ham til behag.

<span id="an_8:30">8:30</span> Da han talte dette, trodde mange på ham.

<span id="an_8:31">8:31</span> Jesus sa da til de jøder som var kommet
til tro på ham: Dersom I blir i mitt ord, da er I i sannhet mine
disipler,

<span id="an_8:32">8:32</span> og I skal kjenne sannheten, og sannheten
skal frigjøre eder.

<span id="an_8:33">8:33</span> De svarte ham: Vi er av Abrahams ætt og
har aldri vært nogens træler; hvorledes kan da du si: I skal bli fri?

<span id="an_8:34">8:34</span> Jesus svarte dem: Sannelig, sannelig sier
jeg eder: Hver den som gjør synd, er syndens træl.

<span id="an_8:35">8:35</span> Men trælen blir ikke i huset til evig
tid; sønnen blir der til evig tid.

<span id="an_8:36">8:36</span> Får da Sønnen frigjort eder, da blir I
virkelig fri.

<span id="an_8:37">8:37</span> Jeg vet at I er av Abrahams ætt; men I
står mig efter livet, fordi mitt ord ikke finner rum i eder.

<span id="an_8:38">8:38</span> Jeg taler det jeg har sett hos min Fader;
så gjør også I det I har hørt av eders far.

<span id="an_8:39">8:39</span> De svarte ham: Vår far er Abraham! Jesus
sier til dem: Var I Abrahams barn, da gjorde I Abrahams gjerninger;

<span id="an_8:40">8:40</span> men nu står I mig efter livet, et
menneske som har sagt eder sannheten, som jeg har hørt av Gud; det
gjorde ikke Abraham.

<span id="an_8:41">8:41</span> I gjør eders fars gjerninger. De sa til
ham: Vi er ikke avlet i hor, vi har én far, Gud.

<span id="an_8:42">8:42</span> Jesus sa til dem: Var Gud eders far, da
elsket I mig; for jeg er utgått fra Gud og kommer fra ham; for jeg er
heller ikke kommet av mig selv, men han har utsendt mig.

<span id="an_8:43">8:43</span> Hvorfor skjønner I ikke min tale? Fordi I
ikke tåler å høre mitt ord.

<span id="an_8:44">8:44</span> I har djevelen til far, og I vil gjøre
eders fars lyster; han var en manndraper fra begynnelsen og står ikke i
sannheten; for sannhet er ikke i ham. Når han taler løgn, taler han av
sitt eget, for han er en løgner og løgnens far.

<span id="an_8:45">8:45</span> Men mig tror I ikke, fordi jeg sier eder
sannheten.

<span id="an_8:46">8:46</span> Hvem av eder kan overbevise mig om synd?
Men sier jeg sannhet, hvorfor tror I mig da ikke?

<span id="an_8:47">8:47</span> Den som er av Gud, hører Guds ord; derfor
hører I ikke, fordi I ikke er av Gud.

<span id="an_8:48">8:48</span> Jødene svarte ham: Sier vi ikke med rette
at du er en samaritan og er besatt?

<span id="an_8:49">8:49</span> Jesus svarte: Jeg er ikke besatt, men jeg
ærer min Fader, og I vanærer mig.

<span id="an_8:50">8:50</span> Men jeg søker ikke min ære; det er en som
søker den og dømmer.

<span id="an_8:51">8:51</span> Sannelig, sannelig sier jeg eder: Om
nogen holder mitt ord, skal han aldri i evighet se døden.

<span id="an_8:52">8:52</span> Jødene sa til ham: Nu skjønner vi at du
er besatt. Abraham er død, og profetene likeså, og du sier: Om nogen
holder mitt ord, skal han aldri i evighet smake døden!

<span id="an_8:53">8:53</span> Du er da vel ikke større enn vår far
Abraham, som døde? og profetene døde; hvem gjør du dig selv til?

<span id="an_8:54">8:54</span> Jesus svarte: Ærer jeg mig selv, da er
min ære intet; det er min Fader som ærer mig, han som I sier er eders
Gud.

<span id="an_8:55">8:55</span> Og I kjenner ham ikke, men jeg kjenner
ham; og om jeg sier at jeg ikke kjenner ham, da blir jeg en løgner som
I. Men jeg kjenner ham og holder hans ord.

<span id="an_8:56">8:56</span> Abraham, eders far, frydet sig til å se
min dag; og han så den og gledet sig.

<span id="an_8:57">8:57</span> Jødene sa da til ham: Du er ennu ikke
femti år og har sett Abraham?

<span id="an_8:58">8:58</span> Jesus sa til dem: Sannelig, sannelig sier
jeg eder: Før Abraham blev til, er jeg.

<span id="an_8:59">8:59</span> Da tok de stener op for å kaste på ham;
men Jesus skjulte sig og gikk ut av templet.

<span id="an_9:1">9:1</span> Og da han gikk videre, så han en mann som
var født blind.

<span id="an_9:2">9:2</span> Og hans disipler spurte ham: Rabbi! hvem er
det som har syndet, han eller hans foreldre, siden han skulde fødes
blind?

<span id="an_9:3">9:3</span> Jesus svarte: Hverken han har syndet eller
hans foreldre, men det var forat Guds gjerninger skulde åpenbares på
ham.

<span id="an_9:4">9:4</span> Jeg må gjøre hans gjerninger som har sendt
mig, så lenge det er dag; natten kommer da ingen kan arbeide.

<span id="an_9:5">9:5</span> Mens jeg er i verden, er jeg verdens lys.

<span id="an_9:6">9:6</span> Da han hadde sagt dette, spyttet han på
jorden og gjorde en deig av spyttet og smurte deigen på hans øine.

<span id="an_9:7">9:7</span> og han sa til ham: Gå og vask dig i dammen
Siloa, det er utlagt: utsendt. Han gikk da bort og vasket sig, og kom
tilbake seende.

<span id="an_9:8">9:8</span> Grannene og de som før hadde sett ham sitte
og tigge, sa da: Er det ikke han som satt og tigget?

<span id="an_9:9">9:9</span> Andre sa: Jo, det er han; andre sa: Nei,
men han ligner ham. Han selv sa: Det er mig.

<span id="an_9:10">9:10</span> De sa da til ham: Hvorledes blev dine
øine åpnet?

<span id="an_9:11">9:11</span> Han svarte: Den mann som heter Jesus,
gjorde en deig og smurte på mine øine og sa til mig: Gå til Siloa og
vask dig! Da jeg så gikk bort og vasket mig, fikk jeg mitt syn.

<span id="an_9:12">9:12</span> De sa til ham: Hvor er han? Han sier: Jeg
vet ikke.

<span id="an_9:13">9:13</span> Da fører de ham som hadde vært blind,
frem for fariseerne.

<span id="an_9:14">9:14</span> Men det var sabbat den dag da Jesus
gjorde deigen og åpnet hans øine.

<span id="an_9:15">9:15</span> Fariseerne spurte ham da likeså hvorledes
han hadde fått sitt syn. Han sa til dem: Han la en deig på mine øine, og
jeg vasket mig, og nu ser jeg.

<span id="an_9:16">9:16</span> Nogen av fariseerne sa da: Denne mann er
ikke fra Gud, siden han ikke holder sabbaten. Andre sa: Hvorledes kan en
synder gjøre sådanne tegn? Og det var splid iblandt dem.

<span id="an_9:17">9:17</span> Da sier de atter til den blinde: Hvad
sier du om ham, siden det var dine øine han åpnet? Han sa: Han er en
profet.

<span id="an_9:18">9:18</span> Jødene trodde da ikke om ham at han hadde
vært blind og fått sitt syn, før de fikk kalt for sig foreldrene til ham
som hadde fått sitt syn,

<span id="an_9:19">9:19</span> og de spurte dem: Er dette eders sønn som
I sier er født blind? Hvorledes går det da til at han nu ser?

<span id="an_9:20">9:20</span> Hans foreldre svarte: Vi vet at dette er
vår sønn, og at han er født blind;

<span id="an_9:21">9:21</span> men hvorledes det er gått til at han nu
ser, det vet vi ikke, eller hvem som har åpnet hans øine, det vet vi
heller ikke; spør ham selv! han er gammel nok, han vil selv svare for
sig.

<span id="an_9:22">9:22</span> Dette sa hans foreldre fordi de fryktet
for jødene; for jødene var allerede kommet overens om at dersom nogen
bekjente ham å være Messias, skulde han utstøtes av synagogen;

<span id="an_9:23">9:23</span> derfor sa hans foreldre: Han er gammel
nok; spør ham selv!

<span id="an_9:24">9:24</span> De kalte da annen gang den mann for sig
som hadde vært blind, og sa til ham: Gi Gud ære! Vi vet at dette
menneske er en synder.

<span id="an_9:25">9:25</span> Han svarte da: Om han er en synder, vet
jeg ikke; én ting vet jeg, at jeg som var blind, nu ser.

<span id="an_9:26">9:26</span> De sa da til ham: Hvad gjorde han med
dig? hvorledes åpnet han dine øine?

<span id="an_9:27">9:27</span> Han svarte dem: Jeg har allerede sagt
eder det, og I hørte ikke på det; hvorfor vil I atter høre det? Kanskje
også I vil bli hans disipler?

<span id="an_9:28">9:28</span> Da skjelte de ham ut og sa: Du er hans
disippel, men vi er Mose disipler.

<span id="an_9:29">9:29</span> Vi vet at til Moses har Gud talt, men
hvor denne er fra, vet vi ikke.

<span id="an_9:30">9:30</span> Mannen svarte dem: Dette er da underlig
at ikke I vet hvor han er fra, og han har dog åpnet mine øine.

<span id="an_9:31">9:31</span> Vi vet at Gud hører ikke syndere, men den
som er gudfryktig og gjør hans vilje, ham hører han.

<span id="an_9:32">9:32</span> Så lenge verden har stått, er det uhørt
at nogen har åpnet øinene på en blindfødt;

<span id="an_9:33">9:33</span> var ikke denne mann fra Gud, da kunde han
intet gjøre.

<span id="an_9:34">9:34</span> De svarte ham: Du er helt igjennem født i
synder, og du vil lære oss? Og de kastet ham ut.

<span id="an_9:35">9:35</span> Jesus fikk høre at de hadde kastet ham
ut, og da han traff ham, sa han: Tror du på Guds Sønn?

<span id="an_9:36">9:36</span> Han svarte: Hvem er han da, Herre, så jeg
kan tro på ham?

<span id="an_9:37">9:37</span> Jesus sa til ham: Du har sett ham; og han
som her taler med dig, han er det.

<span id="an_9:38">9:38</span> Han sa: Jeg tror, Herre! og falt ned for
ham.

<span id="an_9:39">9:39</span> Og Jesus sa: Til dom er jeg kommet til
denne verden, forat de som ikke ser, skal se, og de som ser, skal bli
blinde.

<span id="an_9:40">9:40</span> Nogen av fariseerne, som var sammen med
ham, hørte dette og sa til ham: Kanskje vi også er blinde?

<span id="an_9:41">9:41</span> Jesus sa til dem: Var I blinde, da hadde
I ikke synd; men nu sier I: Vi ser; derfor blir eders synd.

<span id="an_10:1">10:1</span> Sannelig, sannelig sier jeg eder: Den som
ikke går inn i fårestien gjennem døren, men stiger over annensteds, han
er en tyv og en røver;

<span id="an_10:2">10:2</span> men den som går inn gjennem døren, han er
fårenes hyrde.

<span id="an_10:3">10:3</span> For ham lukker dørvokteren op, og fårene
hører hans røst, og han kaller sine får ved navn og fører dem ut.

<span id="an_10:4">10:4</span> Når han har fått alle sine får ut, går
han foran dem, og fårene følger ham, fordi de kjenner hans røst;

<span id="an_10:5">10:5</span> men en fremmed følger de ikke, de flyr
fra ham, fordi de ikke kjenner de fremmedes røst.

<span id="an_10:6">10:6</span> Denne lignelse sa Jesus til dem; men de
skjønte ikke hvad det var han talte til dem.

<span id="an_10:7">10:7</span> Jesus sa da atter til dem: Sannelig,
sannelig sier jeg eder: Jeg er døren til fårene.

<span id="an_10:8">10:8</span> Alle de som er kommet før mig, er tyver
og røvere; men fårene har ikke hørt dem.

<span id="an_10:9">10:9</span> Jeg er døren; den som går inn gjennem
mig, han blir frelst, og han skal gå inn og gå ut og finne føde.

<span id="an_10:10">10:10</span> Tyven kommer bare for å stjele og myrde
og ødelegge; jeg er kommet forat de skal ha liv og ha overflod.

<span id="an_10:11">10:11</span> Jeg er den gode hyrde; den gode hyrde
setter sitt liv til for fårene.

<span id="an_10:12">10:12</span> Men den som er leiesvenn og ikke hyrde,
den som ikke eier fårene, han ser ulven komme, og forlater fårene og
flyr, og ulven røver dem og jager dem fra hverandre;

<span id="an_10:13">10:13</span> for han er en leiesvenn, og fårene
ligger ham ikke på hjerte.

<span id="an_10:14">10:14</span> Jeg er den gode hyrde, og jeg kjenner
mine og kjennes av mine,

<span id="an_10:15">10:15</span> likesom Faderen kjenner mig, og jeg
kjenner Faderen; og jeg setter mitt liv til for fårene.

<span id="an_10:16">10:16</span> Jeg har også andre får, som ikke hører
til denne sti; også dem skal jeg føre frem, og de skal høre min røst, og
det skal bli én hjord, én hyrde.

<span id="an_10:17">10:17</span> Derfor elsker Faderen mig, fordi jeg
setter mitt liv til for å ta det igjen.

<span id="an_10:18">10:18</span> Ingen tar det fra mig, men jeg setter
det til av mig selv. Jeg har makt til å sette det til, og jeg har makt
til å ta det igjen; dette bud fikk jeg av min Fader.

<span id="an_10:19">10:19</span> Det blev atter splid iblandt jødene på
grunn av disse ord,

<span id="an_10:20">10:20</span> og mange av dem sa: Han er besatt og
gal; hvorfor hører I på ham?

<span id="an_10:21">10:21</span> Andre sa: Dette er ikke besatt manns
tale; kan vel en ond ånd åpne blindes øine?

<span id="an_10:22">10:22</span> Men det var tempelvielsens fest i
Jerusalem. Det var vinter,

<span id="an_10:23">10:23</span> og Jesus gikk omkring i templet i
Salomos buegang.

<span id="an_10:24">10:24</span> Jødene flokket sig da om ham og sa til
ham: Hvor lenge vil du holde oss i uvisshet? Er du Messias, da si oss
det rent ut!

<span id="an_10:25">10:25</span> Jesus svarte dem: Jeg har sagt eder
det, og I tror det ikke; de gjerninger jeg gjør i min Faders navn, de
vidner om mig;

<span id="an_10:26">10:26</span> men I tror ikke, fordi I ikke er av
mine får.

<span id="an_10:27">10:27</span> Mine får hører min røst, og jeg kjenner
dem, og de følger mig,

<span id="an_10:28">10:28</span> og jeg gir dem evig liv, og de skal
aldri i evighet fortapes, og ingen skal rive dem ut av min hånd.

<span id="an_10:29">10:29</span> Min Fader, som har gitt mig dem, er
større enn alle, og ingen kan rive dem ut av min Faders hånd;

<span id="an_10:30">10:30</span> jeg og Faderen, vi er ett.

<span id="an_10:31">10:31</span> Jødene tok da atter op stener for å
stene ham.

<span id="an_10:32">10:32</span> Jesus svarte dem: Mange gode gjerninger
har jeg vist eder fra min Fader; hvilken av dem er det I stener mig for?

<span id="an_10:33">10:33</span> Jødene svarte ham: For nogen god
gjerning stener vi dig ikke, men for gudsbespottelse, og fordi du som er
et menneske, gjør dig selv til Gud.

<span id="an_10:34">10:34</span> Jesus svarte dem: Står det ikke skrevet
i eders lov: Jeg har sagt: I er guder?

<span id="an_10:35">10:35</span> Når da loven kaller dem guder som Guds
ord utgikk til - og Skriften kan ikke gjøres ugyldig -

<span id="an_10:36">10:36</span> sier da I til ham som Faderen har
helliget og sendt til verden: Du spotter Gud, fordi jeg sa: Jeg er Guds
Sønn?

<span id="an_10:37">10:37</span> Gjør jeg ikke min Faders gjerninger, da
tro mig ikke;

<span id="an_10:38">10:38</span> men gjør jeg dem, da tro gjerningene,
om I ikke tror mig, forat I kan skjønne og forstå at Faderen er i mig og
jeg i ham!

<span id="an_10:39">10:39</span> De søkte da atter å gripe ham, men han
slapp ut av deres hånd.

<span id="an_10:40">10:40</span> Og han drog atter bort til hin side av
Jordan, til det sted hvor Johannes først døpte og han blev der.

<span id="an_10:41">10:41</span> Og mange kom til ham, og de sa:
Johannes gjorde vel ikke noget tegn, men alt det som Johannes sa om
denne, var sant.

<span id="an_10:42">10:42</span> Og mange trodde på ham der.

<span id="an_11:1">11:1</span> Og det var en syk mann, Lasarus fra
Betania, den by som Maria og hennes søster Marta bodde i.

<span id="an_11:2">11:2</span> Det var Maria som salvet Herren med salve
og tørket hans føtter med sitt hår; det var hennes bror Lasarus som var
syk.

<span id="an_11:3">11:3</span> Søstrene sendte da bud til ham og lot si:
Herre! se, han som du elsker, er syk.

<span id="an_11:4">11:4</span> Da Jesus hørte det, sa han: Denne sykdom
er ikke til døden, men til Guds ære, forat Guds Sønn skal bli æret ved
den.

<span id="an_11:5">11:5</span> Men Jesus elsket Marta og hennes søster
og Lasarus.

<span id="an_11:6">11:6</span> Da han nu hørte at han var syk, blev han
ennu to dager på det sted hvor han var;

<span id="an_11:7">11:7</span> da først sa han til disiplene: La oss dra
til Judea igjen!

<span id="an_11:8">11:8</span> Disiplene sa til ham: Rabbi! nu nettop
søkte jødene å stene dig, og du går atter dit?

<span id="an_11:9">11:9</span> Jesus svarte: Er det ikke tolv timer i en
dag? Den som vandrer om dagen, støter sig ikke, fordi han ser denne
verdens lys;

<span id="an_11:10">11:10</span> men den som vandrer om natten, han
støter sig, fordi lyset ikke er i ham.

<span id="an_11:11">11:11</span> Dette talte han; og derefter sier han
til dem: Lasarus, vår venn, er sovnet inn; men jeg går for å vekke ham.

<span id="an_11:12">11:12</span> Disiplene sa da til ham: Herre! er han
sovnet inn, da blir han frisk igjen.

<span id="an_11:13">11:13</span> Jesus hadde talt om hans død; men de
tenkte at han talte om almindelig søvn.

<span id="an_11:14">11:14</span> Da sa Jesus rent ut til dem: Lasarus er
død,

<span id="an_11:15">11:15</span> og for eders skyld er jeg glad over at
jeg ikke var der, forat I skal tro; men la oss gå til ham!

<span id="an_11:16">11:16</span> Tomas, det er tvilling, sa da til sine
meddisipler: La oss gå med, forat vi kan dø sammen med ham!

<span id="an_11:17">11:17</span> Da nu Jesus kom, fant han at han
allerede hadde ligget fire dager i graven.

<span id="an_11:18">11:18</span> Men Betania lå nær ved Jerusalem,
omkring femten stadier derfra,

<span id="an_11:19">11:19</span> og mange av jødene var kommet til Marta
og Maria for å trøste dem i sorgen over deres bror.

<span id="an_11:20">11:20</span> Da nu Marta fikk høre at Jesus kom,
gikk hun ham i møte; men Maria satt hjemme i huset.

<span id="an_11:21">11:21</span> Marta sa da til Jesus: Herre! hadde du
vært her, da var min bror ikke død;

<span id="an_11:22">11:22</span> men også nu vet jeg at alt det du beder
Gud om, vil Gud gi dig.

<span id="an_11:23">11:23</span> Jesus sier til henne: Din bror skal
opstå.

<span id="an_11:24">11:24</span> Marta sier til ham: Jeg vet at han skal
opstå i opstandelsen på den ytterste dag.

<span id="an_11:25">11:25</span> Jesus sa til henne: Jeg er opstandelsen
og livet; den som tror på mig, om han enn dør, skal han dog leve,

<span id="an_11:26">11:26</span> og hver den som lever og tror på mig,
skal aldri i evighet dø. Tror du dette?

<span id="an_11:27">11:27</span> Hun sier til ham: Ja, Herre! jeg tror
at du er Messias, Guds Sønn, han som skal komme til verden.

<span id="an_11:28">11:28</span> Og da hun hadde sagt dette, gikk hun
bort og kalte i stillhet på sin søster Maria og sa: Mesteren er her og
kaller på dig.

<span id="an_11:29">11:29</span> Da hun hørte det, stod hun hastig op og
gikk til ham;

<span id="an_11:30">11:30</span> men Jesus var ennu ikke kommet inn i
byen, han var på det sted hvor Marta hadde møtt ham.

<span id="an_11:31">11:31</span> Da nu de jøder som var hos henne i
huset og trøstet henne, så at Maria stod hastig op og gikk ut, fulgte de
med henne; de tenkte at hun gikk bort til graven for å gråte der.

<span id="an_11:32">11:32</span> Da nu Maria kom dit hvor Jesus var, og
så ham, falt hun ned for hans føtter og sa til ham: Herre! hadde du vært
her, da var min bror ikke død.

<span id="an_11:33">11:33</span> Da nu Jesus så henne gråte, og så de
jøder gråte som var kommet med henne, blev han oprørt i sin ånd og
rystet og sa:

<span id="an_11:34">11:34</span> Hvor har I lagt ham? De sa til ham:
Herre, kom og se!

<span id="an_11:35">11:35</span> Jesus gråt.

<span id="an_11:36">11:36</span> Jødene sa da: Se hvor han elsket ham!

<span id="an_11:37">11:37</span> Men nogen av dem sa: kunde ikke han som
har åpnet den blindes øine, også ha gjort at denne ikke var død?

<span id="an_11:38">11:38</span> Jesus blev da atter oprørt i sin sjel,
og kom til graven; det var en hule, og det lå en sten over den.

<span id="an_11:39">11:39</span> Jesus sier: Ta stenen bort! Marta, den
dødes søster, sier til ham: Herre! han stinker allerede, for han har
ligget fire dager.

<span id="an_11:40">11:40</span> Jesus sier til henne: Sa jeg dig ikke
at dersom du tror, skal du se Guds herlighet?

<span id="an_11:41">11:41</span> De tok da stenen bort. Men Jesus løftet
sine øine mot himmelen og sa: Fader! jeg takker dig fordi du har hørt
mig.

<span id="an_11:42">11:42</span> Jeg visste jo at du alltid hører mig,
men for folkets skyld som står omkring, sa jeg det, forat de skal tro at
du har utsendt mig.

<span id="an_11:43">11:43</span> Og da han hadde sagt dette, ropte han
med høi røst: Lasarus, kom ut!

<span id="an_11:44">11:44</span> Da kom den døde ut, bundet med liksvøp
på føtter og hender, og om hans ansikt var bundet en svededuk. Jesus
sier til dem: Løs ham og la ham gå!

<span id="an_11:45">11:45</span> Mange av jødene, som var kommet til
Maria og hadde sett det han gjorde, trodde da på ham;

<span id="an_11:46">11:46</span> men nogen av dem gikk avsted til
fariseerne og sa dem hvad Jesus hadde gjort.

<span id="an_11:47">11:47</span> Yppersteprestene og fariseerne kalte da
rådet sammen til møte og sa: Hvad skal vi gjøre? for dette menneske gjør
mange tegn.

<span id="an_11:48">11:48</span> Lar vi ham holde ved således, da vil
alle tro på ham, og romerne vil komme og ta både vårt sted og vårt folk.

<span id="an_11:49">11:49</span> Men en av dem, Kaifas, som var
yppersteprest det år, sa til dem:

<span id="an_11:50">11:50</span> I forstår ingenting, heller ikke tenker
I på at det er til gagn for eder at ett menneske dør for folket og ikke
hele folket går til grunne.

<span id="an_11:51">11:51</span> Dette sa han ikke av sig selv, men da
han var yppersteprest det år, spådde han at Jesus skulde dø for folket,

<span id="an_11:52">11:52</span> og ikke for folket alene, men for også
å samle til ett de Guds barn som er spredt omkring.

<span id="an_11:53">11:53</span> Fra den dag av la de råd op om å slå
ham ihjel.

<span id="an_11:54">11:54</span> Jesus gikk derfor ikke lenger åpenlyst
omkring blandt jødene, men drog derfra til landet nær ved ørkenen, til
en by som heter Efraim, og han blev der med sine disipler.

<span id="an_11:55">11:55</span> Men jødenes påske var nær, og mange
drog før påsken fra landet op til Jerusalem for å rense sig.

<span id="an_11:56">11:56</span> De lette da efter Jesus, og talte sig
imellem mens de stod i templet: Hvad tror I? kommer han slett ikke til
høitiden?

<span id="an_11:57">11:57</span> Men yppersteprestene og fariseerne
hadde påbudt at om nogen fikk vite hvor han var, skulde han melde det,
så de kunde gripe ham.

<span id="an_12:1">12:1</span> Seks dager før påske kom da Jesus til
Betania, hvor Lasarus var, han som Jesus hadde opvakt fra de døde.

<span id="an_12:2">12:2</span> Der gjorde de et måltid for ham, og Marta
gikk til hånde; men Lasarus var en av dem som satt til bords med ham.

<span id="an_12:3">12:3</span> Maria tok da et pund ekte, såre kostelig
nardus-salve og salvet Jesu føtter, og tørket hans føtter med sitt hår;
og huset blev fylt av salvens duft.

<span id="an_12:4">12:4</span> En av hans disipler, Judas Iskariot, han
som skulde forråde ham, sier da:

<span id="an_12:5">12:5</span> Hvorfor blev ikke denne salve solgt for
tre hundre penninger og gitt til de fattige?

<span id="an_12:6">12:6</span> Men dette sa han, ikke fordi de fattige
lå ham på hjerte, men fordi han var en tyv og hadde pungen og tok det
som blev lagt i den.

<span id="an_12:7">12:7</span> Jesus sa da: La henne være! hun har gjemt
den til min jordeferds dag;

<span id="an_12:8">12:8</span> for de fattige har I alltid hos eder, men
mig har I ikke alltid.

<span id="an_12:9">12:9</span> En stor mengde av jødene fikk da vite at
han var der, og de kom, ikke bare for Jesu skyld, men også for å se
Lasarus, som han hadde opvakt fra de døde.

<span id="an_12:10">12:10</span> Men yppersteprestene la råd op om også
å drepe Lasarus,

<span id="an_12:11">12:11</span> fordi mange av jødene for hans skyld
gikk dit og trodde på Jesus.

<span id="an_12:12">12:12</span> Den følgende dag, da meget folk som var
kommet til høitiden, fikk høre at Jesus kom til Jerusalem,

<span id="an_12:13">12:13</span> tok de palmegrener og gikk ut for å
møte ham, og ropte: Hosianna! Velsignet være han som kommer i Herrens
navn, Israels konge!

<span id="an_12:14">12:14</span> Men Jesus fant et ungt asen og satte
sig på det, således som skrevet er:

<span id="an_12:15">12:15</span> Frykt ikke, Sions datter! Se, din konge
kommer, sittende på en asenfole.

<span id="an_12:16">12:16</span> Dette skjønte ikke hans disipler i
førstningen; men da Jesus var blitt herliggjort, da kom de i hu at dette
var skrevet om ham, og at de hadde gjort dette for ham.

<span id="an_12:17">12:17</span> Den hop som var i følge med ham, vidnet
da at han hadde kalt Lasarus ut av graven og opvakt ham fra de døde;

<span id="an_12:18">12:18</span> derfor var det også folket gikk ham i
møte, fordi de hadde hørt at han hadde gjort dette tegn.

<span id="an_12:19">12:19</span> Fariseerne sa da til hverandre: I ser
at I intet utretter; se, all verden løper efter ham!

<span id="an_12:20">12:20</span> Men der var nogen grekere blandt dem
som pleide å dra op for å tilbede på høitiden;

<span id="an_12:21">12:21</span> Disse gikk da til Filip, som var fra
Betsaida i Galilea, og bad ham og sa: Herre! vi vil gjerne se Jesus.

<span id="an_12:22">12:22</span> Filip kommer og sier det til Andreas;
Andreas og Filip kommer og sier det til Jesus.

<span id="an_12:23">12:23</span> Men Jesus svarer dem og sier: Timen er
kommet da Menneskesønnen skal herliggjøres.

<span id="an_12:24">12:24</span> Sannelig, sannelig sier jeg eder: Hvis
ikke hvetekornet faller i jorden og dør, blir det bare det ene korn; men
hvis det dør, bærer det megen frukt.

<span id="an_12:25">12:25</span> Den som elsker sitt liv, mister det, og
den som hater sitt liv i denne verden, skal bevare det til evig liv.

<span id="an_12:26">12:26</span> Om nogen er min tjener, han følge mig,
og hvor jeg er, der skal også min tjener være; om nogen er min tjener,
ham skal Faderen ære.

<span id="an_12:27">12:27</span> Nu er min sjel forferdet, og hvad skal
jeg si? Fader, frels mig fra denne time! Dog nei, derfor er jeg kommet
til denne time.

<span id="an_12:28">12:28</span> Fader, herliggjør ditt navn! Da kom en
røst fra himmelen: Både har jeg herliggjort det og skal atter
herliggjøre det.

<span id="an_12:29">12:29</span> Folket som stod der og hørte det, sa da
at det hadde tordnet; andre sa: Det var en engel som talte til ham.

<span id="an_12:30">12:30</span> Jesus svarte og sa: Ikke for min skyld
kom denne røst, men for eders skyld.

<span id="an_12:31">12:31</span> Nu holdes dom over denne verden; nu
skal denne verdens fyrste kastes ut,

<span id="an_12:32">12:32</span> og når jeg blir ophøiet fra jorden,
skal jeg drage alle til mig.

<span id="an_12:33">12:33</span> Dette sa han for å gi til kjenne hvad
for en død han skulde dø.

<span id="an_12:34">12:34</span> Folket svarte ham: Vi har hørt av loven
at Messias blir til evig tid; hvorledes kan da du si at Menneskesønnen
skal ophøies? Hvem er denne Menneskesønn?

<span id="an_12:35">12:35</span> Jesus sa da til dem: Ennu en kort stund
er lyset iblandt eder; vandre den stund I har lyset, forat ikke mørket
skal komme over eder; den som vandrer i mørket, vet ikke hvor han går
hen.

<span id="an_12:36">12:36</span> Tro på lyset den stund I har lyset,
forat I kan bli lysets barn! Dette talte Jesus, og han gikk bort og
skjulte sig for dem.

<span id="an_12:37">12:37</span> Men enda han hadde gjort så mange tegn
for deres øine, trodde de ikke på ham,

<span id="an_12:38">12:38</span> forat det ord av profeten Esaias skulde
opfylles som han har sagt: Herre! hvem trodde det budskap vi hørte, og
for hvem blev Herrens arm åpenbaret?

<span id="an_12:39">12:39</span> Og de kunde ikke tro, fordi Esaias
atter har sagt:

<span id="an_12:40">12:40</span> Han har blindet deres øine og forherdet
deres hjerte, forat de ikke skal se med øinene og forstå med hjertet og
omvende sig, så jeg kunde læge dem.

<span id="an_12:41">12:41</span> Dette sa Esaias fordi han så hans
herlighet og talte om ham.

<span id="an_12:42">12:42</span> Allikevel var det mange som trodde på
ham, også av rådsherrene, men for fariseernes skyld bekjente de det
ikke, forat de ikke skulde bli utstøtt av synagogen;

<span id="an_12:43">12:43</span> for de vilde heller ha ære av mennesker
enn ære av Gud.

<span id="an_12:44">12:44</span> Men Jesus ropte og sa: Den som tror på
mig, tror ikke på mig, men på ham som har sendt mig,

<span id="an_12:45">12:45</span> og den som ser mig, ser ham som har
sendt mig.

<span id="an_12:46">12:46</span> Jeg er kommet som et lys til verden,
forat hver den som tror på mig, ikke skal bli i mørket.

<span id="an_12:47">12:47</span> Og dersom nogen hører mine ord og ikke
tar vare på dem, så dømmer ikke jeg ham; for jeg er ikke kommet for å
dømme verden, men for å frelse verden;

<span id="an_12:48">12:48</span> den som forkaster mig og ikke tar imot
mine ord, har den som dømmer ham: det ord jeg har talt, det skal dømme
ham på den ytterste dag.

<span id="an_12:49">12:49</span> For jeg har ikke talt av mig selv, men
Faderen, som har sendt mig, han har gitt mig befaling om hvad jeg skal
si og hvad jeg skal tale,

<span id="an_12:50">12:50</span> og jeg vet at hans befaling er evig
liv. Derfor, det jeg taler, det taler jeg således som Faderen har sagt
mig.

<span id="an_13:1">13:1</span> Men før påskehøitiden, da Jesus visste at
hans time var kommet da han skulde gå bort fra denne verden til Faderen
- likesom han hadde elsket sine egne, som var i verden, så elsket han
dem inntil enden.

<span id="an_13:2">13:2</span> Og mens de holdt måltid, da djevelen
allerede hadde inngitt Judas Iskariot, Simons sønn, i hjertet at han
skulde forråde ham,

<span id="an_13:3">13:3</span> og da Jesus visste at Faderen hadde gitt
alt i hans hender, og at han var utgått fra Gud og gikk til Gud,

<span id="an_13:4">13:4</span> så står han op fra måltidet og legger
sine klær av sig og tar et linklæde og binder om sig.

<span id="an_13:5">13:5</span> Derefter slår han vann i et fat, og så
begynte han å vaske disiplenes føtter og å tørke dem med linklædet som
han var ombundet med.

<span id="an_13:6">13:6</span> Han kommer da til Simon Peter, og han
sier til ham: Herre! vasker du mine føtter?

<span id="an_13:7">13:7</span> Jesus svarte og sa til ham: Hvad jeg
gjør, forstår du ikke nu, men du skal skjønne det siden.

<span id="an_13:8">13:8</span> Peter sier til ham: Du skal aldri i
evighet vaske mine føtter! Jesus svarte ham: Dersom jeg ikke vasker dig,
har du ikke del med mig.

<span id="an_13:9">13:9</span> Simon Peter sier til ham: Herre! ikke
bare mine føtter, men også hendene og hodet!

<span id="an_13:10">13:10</span> Jesus sier til ham: Den som er badet,
trenger ikke til å vaske annet enn føttene, men er ren over det hele; og
I er rene, dog ikke alle.

<span id="an_13:11">13:11</span> For han visste hvem det var som skulde
forråde ham; derfor sa han: I er ikke alle rene.

<span id="an_13:12">13:12</span> Da han nu hadde vasket deres føtter og
tatt klærne på sig og atter satt sig til bords, sa han til dem: Skjønner
I hvad jeg har gjort med eder?

<span id="an_13:13">13:13</span> I kaller mig mester og herre, og I sier
det med rette, for jeg er det.

<span id="an_13:14">13:14</span> Har nu jeg, eders herre og mester,
vasket eders føtter, så er også I skyldige å vaske hverandres føtter.

<span id="an_13:15">13:15</span> For jeg har gitt eder et forbillede,
forat I skal gjøre som jeg har gjort med eder.

<span id="an_13:16">13:16</span> Sannelig, sannelig sier jeg eder: En
tjener er ikke større enn sin herre, heller ikke en utsending større enn
den som har sendt ham.

<span id="an_13:17">13:17</span> Vet I dette, da er I salige, så sant I
gjør det.

<span id="an_13:18">13:18</span> Ikke om eder alle taler jeg; jeg vet
hvem jeg har utvalgt; men Skriften skulde opfylles: Den som eter sitt
brød med mig, har løftet sin hæl mot mig.

<span id="an_13:19">13:19</span> Fra nu av sier jeg eder det før det
skjer, forat I, når det skjer, skal tro at det er mig.

<span id="an_13:20">13:20</span> Sannelig, sannelig sier jeg eder: Den
som tar imot den jeg sender, han tar imot mig; men den som tar imot mig,
han tar imot den som har sendt mig.

<span id="an_13:21">13:21</span> Da Jesus hadde sagt dette, blev han
rystet i ånden, og vidnet og sa: Sannelig, sannelig sier jeg eder: En av
eder skal forråde mig.

<span id="an_13:22">13:22</span> Disiplene så på hverandre, de kunde
ikke skjønne hvem det var han talte om.

<span id="an_13:23">13:23</span> En av hans disipler satt til bords ved
Jesu side, han som Jesus elsket;

<span id="an_13:24">13:24</span> til ham nikker da Simon Peter og sier
til ham: Si hvem det er han taler om!

<span id="an_13:25">13:25</span> Han heller sig da op til Jesu bryst og
sier: Herre! hvem er det?

<span id="an_13:26">13:26</span> Jesus svarer: Det er han som jeg gir
det stykke jeg nu dypper. Han dypper da stykket, og tar og gir det til
Judas, Simon Iskariots sønn.

<span id="an_13:27">13:27</span> Og efterat han hadde fått stykket, fór
Satan inn i ham. Jesus sier da til ham: Hvad du gjør, det gjør snart!

<span id="an_13:28">13:28</span> Men ingen av dem som satt til bords,
skjønte hvad han mente med det han sa til ham;

<span id="an_13:29">13:29</span> nogen tenkte, fordi Judas hadde pungen,
at Jesus sa til ham: Kjøp det vi trenger til høitiden! eller at han
skulde gi noget til de fattige.

<span id="an_13:30">13:30</span> Da han nu hadde fått stykket, gikk han
straks ut. Men det var natt.

<span id="an_13:31">13:31</span> Da han nu var gått ut, sier Jesus: Nu
er Menneskesønnen herliggjort, og Gud er herliggjort i ham.

<span id="an_13:32">13:32</span> Er Gud herliggjort i ham, så skal også
Gud herliggjøre ham i sig, og han skal snart herliggjøre ham.

<span id="an_13:33">13:33</span> Mine barn! ennu en liten stund er jeg
hos eder; I skal lete efter mig, og som jeg sa til jødene: Dit jeg går,
kan I ikke komme, således sier jeg nu også til eder.

<span id="an_13:34">13:34</span> Et nytt bud gir jeg eder, at I skal
elske hverandre; likesom jeg har elsket eder, skal også I elske
hverandre.

<span id="an_13:35">13:35</span> Derpå skal alle kjenne at I er mine
disipler, om I har innbyrdes kjærlighet.

<span id="an_13:36">13:36</span> Simon Peter sier til ham: Herre! hvor
går du hen? Jesus svarte: Dit jeg går, kan du ikke følge mig nu, men du
skal følge mig siden.

<span id="an_13:37">13:37</span> Peter sier til ham: Herre! hvorfor kan
jeg ikke følge dig nu? Jeg vil sette mitt liv til for dig.

<span id="an_13:38">13:38</span> Jesus svarer: Vil du sette ditt liv til
for mig? Sannelig, sannelig sier jeg dig: Hanen skal ikke gale før du
har fornektet mig tre ganger.

<span id="an_14:1">14:1</span> Eders hjerte forferdes ikke! Tro på Gud,
og tro på mig!

<span id="an_14:2">14:2</span> I min Faders hus er det mange rum; var
det ikke så, da hadde jeg sagt eder det; for jeg går bort for å berede
eder sted;

<span id="an_14:3">14:3</span> og når jeg er gått bort og har beredt
eder sted, kommer jeg igjen og vil ta eder til mig, forat også I skal
være der jeg er.

<span id="an_14:4">14:4</span> Og hvor jeg går hen, dit vet I veien.

<span id="an_14:5">14:5</span> Tomas sier til ham: Herre! vi vet ikke
hvor du går hen; hvorledes skulde vi da vite veien?

<span id="an_14:6">14:6</span> Jesus sier til ham: Jeg er veien og
sannheten og livet; ingen kommer til Faderen uten ved mig.

<span id="an_14:7">14:7</span> Hadde I kjent mig, da hadde I også kjent
Faderen, og fra nu av kjenner I ham og har sett ham.

<span id="an_14:8">14:8</span> Filip sier til ham: Herre! vis oss
Faderen, og det er oss nok!

<span id="an_14:9">14:9</span> Jesus sier til ham: Så lang en tid har
jeg vært hos eder, og du kjenner mig ikke, Filip? Den som har sett mig,
har sett Faderen; hvorledes kan du da si: Vis oss Faderen?

<span id="an_14:10">14:10</span> Tror du ikke at jeg er i Faderen og
Faderen i mig? De ord jeg sier til eder, taler jeg ikke av mig selv, men
Faderen, som blir i mig, han gjør sine gjerninger.

<span id="an_14:11">14:11</span> Tro mig at jeg er i Faderen og Faderen
i mig; men hvis ikke, så tro det dog for selve gjerningenes skyld!

<span id="an_14:12">14:12</span> Sannelig, sannelig sier jeg eder: Den
som tror på mig, han skal også gjøre de gjerninger jeg gjør; og han skal
gjøre større enn disse; for jeg går til min Fader,

<span id="an_14:13">14:13</span> og hvad som helst I beder om i mitt
navn, det vil jeg gjøre, forat Faderen skal bli herliggjort i Sønnen.

<span id="an_14:14">14:14</span> Dersom I beder mig om noget i mitt
navn, så vil jeg gjøre det.

<span id="an_14:15">14:15</span> Dersom I elsker mig, da holder I mine
bud,

<span id="an_14:16">14:16</span> og jeg vil bede Faderen, og han skal gi
eder en annen talsmann, forat han kan være hos eder evindelig,

<span id="an_14:17">14:17</span> sannhetens Ånd, som verden ikke kan få,
for den ser ham ikke og kjenner ham ikke; I kjenner ham, for han blir
hos eder og skal være i eder.

<span id="an_14:18">14:18</span> Jeg vil ikke efterlate eder farløse;
jeg kommer til eder.

<span id="an_14:19">14:19</span> Ennu en liten stund, og verden ser mig
ikke lenger; men I ser mig; for jeg lever, og I skal leve.

<span id="an_14:20">14:20</span> På den dag skal I kjenne at jeg er i
min Fader, og I i mig, og jeg i eder.

<span id="an_14:21">14:21</span> Den som har mine bud og holder dem, han
er den som elsker mig; men den som elsker mig, skal elskes av min Fader,
og jeg skal elske ham og åpenbare mig for ham.

<span id="an_14:22">14:22</span> Judas - ikke Iskariot - sier til ham:
Herre! hvad kommer det av at du vil åpenbare dig for oss og ikke for
verden?

<span id="an_14:23">14:23</span> Jesus svarte og sa til ham: Om nogen
elsker mig, da holder han mitt ord, og min Fader skal elske ham, og vi
skal komme til ham og ta bolig hos ham.

<span id="an_14:24">14:24</span> Den som ikke elsker mig, holder ikke
mine ord; og det ord I hører, er ikke mitt, men Faderens, som har sendt
mig.

<span id="an_14:25">14:25</span> Dette har jeg talt til eder mens jeg
var hos eder;

<span id="an_14:26">14:26</span> men talsmannen, den Hellige Ånd, som
Faderen skal sende i mitt navn, han skal lære eder alle ting, og minne
eder om alle ting som jeg har sagt eder.

<span id="an_14:27">14:27</span> Fred efterlater jeg eder, min fred gir
jeg eder; ikke som verden gir, gir jeg eder. Eders hjerte forferdes ikke
og reddes ikke!

<span id="an_14:28">14:28</span> I hørte at jeg sa til eder: Jeg går
bort og kommer til eder igjen. Dersom I elsket mig, da gledet I eder
over at jeg går til Faderen; for Faderen er større enn jeg.

<span id="an_14:29">14:29</span> Og nu har jeg sagt eder det før det
skjer, forat I skal tro når det Skjer.

<span id="an_14:30">14:30</span> Jeg skal herefter ikke tale meget med
eder; for verdens fyrste kommer, og han har intet i mig,

<span id="an_14:31">14:31</span> men forat verden kan skjønne at jeg
elsker Faderen og gjør så som Faderen har befalt mig - stå op, la oss gå
herfra!

<span id="an_15:1">15:1</span> Jeg er det sanne vintre, og min Fader er
vingårdsmannen.

<span id="an_15:2">15:2</span> Hver gren på mig som ikke bærer frukt,
den tar han bort, og hver den som bærer frukt, den renser han, forat den
skal bære mere frukt.

<span id="an_15:3">15:3</span> I er alt rene på grunn av det ord som jeg
har talt til eder;

<span id="an_15:4">15:4</span> bli i mig, så blir jeg i eder! Likesom
grenen ikke kan bære frukt av sig selv, men bare når den blir i
vintreet, således heller ikke I uten at I blir i mig.

<span id="an_15:5">15:5</span> Jeg er vintreet, I er grenene; den som
blir i mig, og jeg i ham, han bærer megen frukt; for uten mig kan I
intet gjøre.

<span id="an_15:6">15:6</span> Om nogen ikke blir i mig, da kastes han
ut som en gren og visner, og de sankes sammen og kastes på ilden, og de
brenner.

<span id="an_15:7">15:7</span> Dersom I blir i mig, og mine ord blir i
eder, da bed om hvad I vil, og I skal få det.

<span id="an_15:8">15:8</span> Derved er min Fader herliggjort at I
bærer megen frukt, og I skal bli mine disipler.

<span id="an_15:9">15:9</span> Likesom Faderen har elsket mig, så har
jeg elsket eder; bli i min kjærlighet!

<span id="an_15:10">15:10</span> Dersom I holder mine bud, da blir I i
min kjærlighet, likesom jeg har holdt min Faders bud og blir i hans
kjærlighet.

<span id="an_15:11">15:11</span> Dette har jeg talt til eder forat min
glede kan være i eder, og eders glede kan bli fullkommen.

<span id="an_15:12">15:12</span> Dette er mitt bud at I skal elske
hverandre, likesom jeg har elsket eder.

<span id="an_15:13">15:13</span> Ingen har større kjærlighet enn denne
at han setter sitt liv til for sine venner;

<span id="an_15:14">15:14</span> I er mine venner dersom I gjør det jeg
byder eder.

<span id="an_15:15">15:15</span> Jeg kaller eder ikke lenger tjenere;
for tjeneren vet ikke hvad hans herre gjør; men eder har jeg kalt
venner, for alt det jeg har hørt av min Fader, har jeg kunngjort eder.

<span id="an_15:16">15:16</span> I har ikke utvalgt mig, men jeg har
utvalgt eder, og jeg har satt eder til å gå ut og bære frukt, frukt som
varer, forat Faderen skal gi eder alt det I beder ham om i mitt navn.

<span id="an_15:17">15:17</span> Dette byder jeg eder at I skal elske
hverandre.

<span id="an_15:18">15:18</span> Når verden hater eder, da skal I vite
at den har hatet mig før eder.

<span id="an_15:19">15:19</span> Var I av verden, da vilde verden elske
sitt eget; men fordi I ikke er av verden, men jeg har utvalgt eder av
verden, derfor hater verden eder.

<span id="an_15:20">15:20</span> Kom det ord i hu som jeg sa eder: En
tjener er ikke større enn sin herre! Har de forfulgt mig, så skal de
også forfølge eder; har de holdt mitt ord, så skal de også holde eders.

<span id="an_15:21">15:21</span> Men alt dette skal de gjøre mot eder
for mitt navns skyld, fordi de ikke kjenner ham som har sendt mig.

<span id="an_15:22">15:22</span> Var jeg ikke kommet og hadde talt til
dem, da hadde de ikke synd; men nu har de ingen undskyldning for sin
synd.

<span id="an_15:23">15:23</span> Den som hater mig, han hater også min
Fader.

<span id="an_15:24">15:24</span> Hadde jeg ikke gjort de gjerninger
blandt dem som ingen annen har gjort, da hadde de ikke synd; men nu har
de sett dem og allikevel hatet både mig og min Fader.

<span id="an_15:25">15:25</span> Men dette er skjedd forat det ord skal
opfylles som er skrevet i deres lov: De hatet mig uten årsak.

<span id="an_15:26">15:26</span> Når talsmannen kommer, som jeg skal
sende eder fra Faderen, sannhetens Ånd, som utgår fra Faderen, han skal
vidne om mig.

<span id="an_15:27">15:27</span> Men også I skal vidne; for I har vært
med mig fra begynnelsen av.

<span id="an_16:1">16:1</span> Dette har jeg talt til eder forat I ikke
skal ta anstøt.

<span id="an_16:2">16:2</span> De skal utstøte eder av synagogene; ja,
det kommer en tid da hver den som slår eder ihjel, skal tro at han viser
Gud en dyrkelse.

<span id="an_16:3">16:3</span> Og dette skal de gjøre fordi de ikke
kjenner Faderen og heller ikke mig.

<span id="an_16:4">16:4</span> Men dette har jeg talt til eder, forat I,
når timen kommer, da skal minnes at jeg sa eder det; men dette sa jeg
eder ikke fra begynnelsen av, fordi jeg da var hos eder.

<span id="an_16:5">16:5</span> Men nu går jeg bort til ham som har sendt
mig, og ingen av eder spør mig: Hvor går du hen?

<span id="an_16:6">16:6</span> Men fordi jeg har talt dette til eder,
har sorg fylt eders hjerte.

<span id="an_16:7">16:7</span> Men jeg sier eder sannheten: Det er til
gagn for eder at jeg går bort; for går jeg ikke bort, da kommer
talsmannen ikke til eder; men går jeg bort, da skal jeg sende ham til
eder.

<span id="an_16:8">16:8</span> Og når han kommer, skal han overbevise
verden om synd og om rettferdighet og om dom:

<span id="an_16:9">16:9</span> om synd, fordi de ikke tror på mig;

<span id="an_16:10">16:10</span> om rettferdighet, fordi jeg går til
Faderen, og I ser mig ikke lenger;

<span id="an_16:11">16:11</span> om dom, fordi denne verdens fyrste er
dømt.

<span id="an_16:12">16:12</span> Ennu har jeg meget å si eder; men I kan
ikke bære det nu;

<span id="an_16:13">16:13</span> men når han, sannhetens Ånd, kommer,
skal han veilede eder til hele sannheten; for han skal ikke tale av sig
selv, men det som han hører, skal han tale, og de tilkommende ting skal
han forkynne eder.

<span id="an_16:14">16:14</span> Han skal herliggjøre mig; for han skal
ta av mitt og forkynne eder.

<span id="an_16:15">16:15</span> Alt det Faderen har, er mitt; derfor sa
jeg at han tar av mitt og forkynner eder.

<span id="an_16:16">16:16</span> Om en liten stund ser I mig ikke
lenger, og atter om en liten stund skal I se mig.

<span id="an_16:17">16:17</span> Nogen av hans disipler sa da til
hverandre: Hvad er dette han sier til oss: Om en liten stund ser I mig
ikke, og atter om en liten stund skal I se mig; og: Jeg går til Faderen?

<span id="an_16:18">16:18</span> De sa da: Hvad er dette han sier: Om en
liten stund? Vi forstår ikke hvad han mener.

<span id="an_16:19">16:19</span> Jesus visste at de vilde spørre ham, og
han sa til dem: Grunder I på dette med hverandre at jeg sa: Om en liten
stund ser I mig ikke, og atter om en liten stund skal I se mig?

<span id="an_16:20">16:20</span> Sannelig, sannelig sier jeg eder: I
skal gråte og jamre eder, men verden skal glede sig; I skal ha sorg, men
eders sorg skal bli til glede.

<span id="an_16:21">16:21</span> Når kvinnen føder, har hun sorg, fordi
hennes tid er kommet; men når hun har født sitt barn, kommer hun ikke
lenger sin trengsel i hu, av glede over at et menneske er født til
verden.

<span id="an_16:22">16:22</span> Således har også I nu sorg; men jeg
skal se eder igjen, og eders hjerte skal glede sig, og ingen tar eders
glede fra eder.

<span id="an_16:23">16:23</span> Og på den dag skal I ikke spørre mig om
noget. Sannelig, sannelig sier jeg eder: Alt det I beder Faderen om,
skal han gi eder i mitt navn.

<span id="an_16:24">16:24</span> Hitinntil har I ikke bedt om noget i
mitt navn; bed, og I skal få, forat eders glede kan bli fullkommen!

<span id="an_16:25">16:25</span> Dette har jeg talt til eder i
lignelser; det kommer en tid da jeg ikke lenger skal tale til eder i
lignelser, men fritt ut forkynne eder om Faderen.

<span id="an_16:26">16:26</span> På den dag skal I bede i mitt navn, og
jeg sier eder ikke at jeg skal bede Faderen for eder;

<span id="an_16:27">16:27</span> for Faderen selv elsker eder, fordi I
har elsket mig og trodd at jeg er utgått fra Gud.

<span id="an_16:28">16:28</span> Jeg er utgått fra Faderen og kommet til
verden; jeg forlater verden igjen og går til Faderen.

<span id="an_16:29">16:29</span> Hans disipler sa: Se, nu taler du fritt
ut og sier ingen lignelse;

<span id="an_16:30">16:30</span> nu vet vi at du vet alt og ikke trenger
til at nogen spør dig; derfor tror vi at du er utgått fra Gud.

<span id="an_16:31">16:31</span> Jesus svarte dem: Nu tror I;

<span id="an_16:32">16:32</span> se, den stund kommer, og er kommet, da
I skal spredes hver til sitt og late mig alene; men jeg er ikke alene,
for Faderen er med mig.

<span id="an_16:33">16:33</span> Dette har jeg talt til eder forat I
skal ha fred i mig. I verden har I trengsel; men vær frimodige! jeg har
overvunnet verden.

<span id="an_17:1">17:1</span> Dette talte Jesus, og han løftet sine
øine mot himmelen og sa: Fader! timen er kommet; herliggjør din Sønn,
forat din Sønn kan herliggjøre dig,

<span id="an_17:2">17:2</span> likesom du har gitt ham makt over alt
kjød, forat han skal gi evig liv til alle dem som du har gitt ham;

<span id="an_17:3">17:3</span> og dette er det evige liv at de kjenner
dig, den eneste sanne Gud, og ham du utsendte, Jesus Kristus.

<span id="an_17:4">17:4</span> Jeg har herliggjort dig på jorden idet
jeg har fullbyrdet den gjerning som du har gitt mig å gjøre;

<span id="an_17:5">17:5</span> og nu, herliggjør du mig, Fader, hos dig
selv med den herlighet jeg hadde hos dig før verden var til!

<span id="an_17:6">17:6</span> Jeg har åpenbaret ditt navn for de
mennesker som du gav mig av verden; de var dine, og du gav mig dem, og
de har holdt ditt ord.

<span id="an_17:7">17:7</span> Nu vet de at alt det du har gitt mig, er
fra dig;

<span id="an_17:8">17:8</span> for de ord som du gav mig, har jeg gitt
dem, og de har tatt imot dem og kjent i sannhet at jeg er utgått fra
dig, og de har trodd at du har utsendt mig.

<span id="an_17:9">17:9</span> Jeg beder for dem; jeg beder ikke for
verden, men for dem som du har gitt mig, fordi de er dine;

<span id="an_17:10">17:10</span> alt mitt er jo ditt, og ditt er mitt;
og jeg er herliggjort i dem.

<span id="an_17:11">17:11</span> Og jeg er ikke lenger i verden, men
disse er i verden, og jeg kommer til dig. Hellige Fader! bevar dem i
ditt navn, som du har gitt mig, forat de må være ett, likesom vi!

<span id="an_17:12">17:12</span> Da jeg var hos dem, bevarte jeg dem i
ditt navn, som du har gitt mig, og jeg voktet dem, og ingen av dem gikk
fortapt, uten hint fortapelsens barn, forat Skriften skulde opfylles.

<span id="an_17:13">17:13</span> Men nu kommer jeg til dig, og dette
taler jeg i verden forat de skal ha min glede fullkommen i sig.

<span id="an_17:14">17:14</span> Jeg har gitt dem ditt ord, og verden
har hatet dem fordi de ikke er av verden, likesom jeg ikke er av verden.

<span id="an_17:15">17:15</span> Jeg beder ikke at du skal ta dem ut av
verden, men at du skal bevare dem fra det onde.

<span id="an_17:16">17:16</span> De er ikke av verden, likesom jeg ikke
er av verden.

<span id="an_17:17">17:17</span> Hellige dem i sannheten! ditt ord er
sannhet.

<span id="an_17:18">17:18</span> Likesom du har utsendt mig til verden,
har også jeg utsendt dem til verden,

<span id="an_17:19">17:19</span> og jeg helliger mig for dem, forat også
de skal være helliget i sannhet.

<span id="an_17:20">17:20</span> Men jeg beder ikke for disse alene, men
også for dem som ved deres ord kommer til å tro på mig,

<span id="an_17:21">17:21</span> at de alle må være ett, likesom du,
Fader, i mig, og jeg i dig, at også de må være ett i oss. forat verden
skal tro at du har utsendt mig.

<span id="an_17:22">17:22</span> Og den herlighet som du har gitt mig,
den har jeg gitt dem, forat de skal være ett, likesom vi er ett,

<span id="an_17:23">17:23</span> Jeg i dem, og du i mig, forat de skal
være fullkommet til ett, så verden kan kjenne at du har utsendt mig og
elsket dem, likesom du har elsket mig.

<span id="an_17:24">17:24</span> Fader! jeg vil at hvor jeg er, der skal
også de som du har gitt mig, være hos mig, forat de skal se min
herlighet, som du har gitt mig, fordi du har elsket mig før verdens
grunnvoll blev lagt.

<span id="an_17:25">17:25</span> Rettferdige Fader! verden har ikke
kjent dig; men jeg har kjent dig, og disse har kjent at du har utsendt
mig,

<span id="an_17:26">17:26</span> og jeg har kunngjort dem ditt navn, og
jeg vil kunngjøre dem det, forat den kjærlighet hvormed du har elsket
mig, skal være i dem, og jeg i dem.

<span id="an_18:1">18:1</span> Da Jesus hadde talt dette, gikk han ut
med sine disipler over bekken Kedron; der var en have, og i den gikk han
selv og hans disipler inn.

<span id="an_18:2">18:2</span> Men Judas, som forrådte ham, kjente også
stedet; for Jesus samledes ofte der med sine disipler.

<span id="an_18:3">18:3</span> Judas hadde nu fått med sig vakten og
tjenere fra yppersteprestene og fariseerne, og kom dit med fakler og
lamper og våben.

<span id="an_18:4">18:4</span> Da nu Jesus visste om alt som skulde
komme over ham, gikk han frem og sa til dem: Hvem leter I efter?

<span id="an_18:5">18:5</span> De svarte ham: Efter Jesus fra Nasaret.
Jesus sier til dem: Det er mig. Men også Judas, som forrådte ham, stod
der med dem.

<span id="an_18:6">18:6</span> Da han nu sa til dem: Det er mig, vek de
tilbake og falt til jorden.

<span id="an_18:7">18:7</span> Han spurte dem da atter: Hvem leter I
efter? De sa: Efter Jesus fra Nasaret.

<span id="an_18:8">18:8</span> Jesus svarte: Jeg sa eder jo at det er
mig. Er det da mig I leter efter, så la disse gå!

<span id="an_18:9">18:9</span> - forat det ord skulde opfylles som han
hadde sagt: Jeg mistet ikke en av dem som du har gitt mig.

<span id="an_18:10">18:10</span> Simon Peter hadde et sverd, og han drog
det ut og slo til yppersteprestens tjener og hugg det høire øre av ham.
Tjeneren hette Malkus.

<span id="an_18:11">18:11</span> Jesus sa da til Peter: Stikk sverdet i
skjeden! Skal jeg ikke drikke den kalk min Fader har gitt mig?

<span id="an_18:12">18:12</span> Vakten og den øverste krigshøvedsmann
og jødenes tjenere grep da Jesus og bandt ham,

<span id="an_18:13">18:13</span> og de førte ham først til Annas, for
han var svigerfar til Kaifas, som var yppersteprest det år.

<span id="an_18:14">18:14</span> Men det var Kaifas som hadde gitt
jødene det råd at det var gagnlig at ett menneske døde for folket.

<span id="an_18:15">18:15</span> Men Simon Peter og en annen disippel
fulgte Jesus, og denne disippel var kjent med ypperstepresten, og gikk
inn med Jesus i yppersteprestens gård;

<span id="an_18:16">18:16</span> men Peter stod utenfor ved døren. Den
andre disippel, han som var kjent med ypperstepresten, gikk da ut og
talte til dørvoktersken og fikk Peter inn.

<span id="an_18:17">18:17</span> Piken som voktet døren, sa da til
Peter: Er ikke du også en av dette menneskes disipler? Han sa: Nei, jeg
er ikke.

<span id="an_18:18">18:18</span> Men tjenerne og drengene hadde gjort op
en kull-ild, fordi det var koldt, og de stod og varmet sig; men også
Peter stod der med dem og varmet sig.

<span id="an_18:19">18:19</span> Ypperstepresten spurte da Jesus om hans
disipler og om hans lære.

<span id="an_18:20">18:20</span> Jesus svarte ham: Jeg har talt fritt ut
for alle og enhver; jeg har alltid lært i synagoger og i templet, der
hvor alle jøder kommer sammen, og i lønndom har jeg intet talt.

<span id="an_18:21">18:21</span> Hvorfor spør du mig? Spør dem som har
hørt mig, om hvad jeg har talt til dem! se, de vet hvad jeg har sagt.

<span id="an_18:22">18:22</span> Men da han sa dette, gav en av tjenerne
som stod der, Jesus et slag i ansiktet og sa: Svarer du ypperstepresten
slik?

<span id="an_18:23">18:23</span> Jesus svarte ham: Har jeg talt ille, da
bevis at det er ondt! men har jeg talt rett, hvorfor slår du mig da?

<span id="an_18:24">18:24</span> Annas sendte ham da bundet til
ypperstepresten Kaifas.

<span id="an_18:25">18:25</span> Men Simon Peter stod og varmet sig. Da
sa de til ham: Du skulde vel ikke være en av hans disipler du også? Han
nektet og sa: Nei, jeg er ikke.

<span id="an_18:26">18:26</span> En av yppersteprestens tjenere, en
frende av den som Peter hadde hugget øret av, sier: Så ikke jeg dig
sammen med ham i haven?

<span id="an_18:27">18:27</span> Atter nektet Peter, og straks gol
hanen.

<span id="an_18:28">18:28</span> De førte da Jesus fra Kaifas til
borgen. Det var tidlig på morgenen, og de gikk ikke selv inn i borgen,
forat de ikke skulde bli urene, men kunde ete påske.

<span id="an_18:29">18:29</span> Pilatus gikk da ut til dem og sa: Hvad
klagemål fører I mot denne mann?

<span id="an_18:30">18:30</span> De svarte ham: Var dette ikke en
ugjerningsmann, da hadde vi ikke overgitt ham til dig.

<span id="an_18:31">18:31</span> Pilatus sa da til dem: Ta I og døm ham
efter eders lov! Jødene sa da til ham: Vi har ikke rett til å avlive
nogen

<span id="an_18:32">18:32</span> - forat det Jesu ord skulde opfylles
som han sa for å gi til kjenne hvad slags død han skulde dø.

<span id="an_18:33">18:33</span> Pilatus gikk da inn i borgen igjen og
kalte Jesus for sig og sa til ham: Er du jødenes konge?

<span id="an_18:34">18:34</span> Jesus svarte: Sier du dette av dig
selv, eller har andre sagt dig det om mig?

<span id="an_18:35">18:35</span> Pilatus svarte: Er jeg en jøde? Ditt
folk og yppersteprestene har overgitt dig til mig; hvad er det du har
gjort?

<span id="an_18:36">18:36</span> Jesus svarte: Mitt rike er ikke av
denne verden; var mitt rike av denne verden, da hadde mine tjenere
stridt for at jeg ikke skulde bli overgitt til jødene; men nu er mitt
rike ikke av denne verden.

<span id="an_18:37">18:37</span> Pilatus sa da til ham: Så er du dog
konge? Jesus svarte: Du sier det; jeg er konge. Jeg er dertil født og
dertil kommet til verden at jeg skal vidne for sannheten. Hver den som
er av sannheten, hører min røst.

<span id="an_18:38">18:38</span> Pilatus sier til ham: Hvad er sannhet?
Og da han hadde sagt dette, gikk han igjen ut til jødene og sa til dem:
Jeg finner ingen skyld hos ham.

<span id="an_18:39">18:39</span> Men I har jo den skikk at jeg skal gi
eder en fri i påsken; vil I da at jeg skal gi eder jødenes konge fri?

<span id="an_18:40">18:40</span> De ropte da atter alle sammen og sa:
Ikke ham, men Barabbas! Men Barabbas var en røver.

<span id="an_19:1">19:1</span> Da tok Pilatus Jesus og lot ham
hudstryke.

<span id="an_19:2">19:2</span> Og stridsmennene flettet en krone av
torner og satte den på hans hode, og de kastet en purpurkappe om ham, og
gikk frem for ham og sa:

<span id="an_19:3">19:3</span> Vær hilset, du jødenes konge! Og de slo
ham i ansiktet.

<span id="an_19:4">19:4</span> Pilatus gikk da atter ut og sa til dem:
Se, jeg fører ham ut til eder, forat I skal vite at jeg ikke finner
nogen skyld hos ham.

<span id="an_19:5">19:5</span> Jesus kom da ut og bar tornekronen og
purpurkappen. Og han sa til dem: Se det menneske!

<span id="an_19:6">19:6</span> Da nu yppersteprestene og tjenerne fikk
se ham, ropte de: Korsfest, korsfest! Pilatus sier til dem: Ta I ham og
korsfest ham! for jeg finner ingen skyld hos ham.

<span id="an_19:7">19:7</span> Jødene svarte ham: Vi har en lov, og
efter den lov er han skyldig til å dø, fordi han har gjort sig selv til
Guds Sønn.

<span id="an_19:8">19:8</span> Da nu Pilatus hørte dette ord, blev han
ennu mere redd,

<span id="an_19:9">19:9</span> og han gikk atter inn i borgen og sa til
Jesus: Hvor er du fra? Men Jesus gav ham intet svar.

<span id="an_19:10">19:10</span> Pilatus sier da til ham: Vil du ikke
tale med mig? Vet du ikke at jeg har makt til å gi dig fri og har makt
til å korsfeste dig?

<span id="an_19:11">19:11</span> Jesus svarte: Du hadde ingen makt over
mig hvis det ikke var gitt dig ovenfra; derfor har han som overgav mig
til dig, større synd.

<span id="an_19:12">19:12</span> På grunn av dette søkte Pilatus
fremdeles å gi ham fri. Men jødene ropte: Gir du denne fri, da er du
ikke keiserens venn; hver den som gjør sig selv til konge, setter sig op
imot keiseren.

<span id="an_19:13">19:13</span> Da nu Pilatus hørte disse ord, førte
han Jesus ut og satte sig på dommersetet, på det sted som kalles
Stenlagt, på hebraisk Gabbata.

<span id="an_19:14">19:14</span> Men det var beredelses-dagen i påsken,
omkring den sjette time. Og han sier til jødene: Se her eders konge!

<span id="an_19:15">19:15</span> De ropte da: Bort, bort med ham!
Korsfest ham! Pilatus sier til dem: Skal jeg korsfeste eders konge?
Yppersteprestene svarte: Vi har ingen annen konge enn keiseren.

<span id="an_19:16">19:16</span> Da overgav han ham til dem til å
korsfestes.

<span id="an_19:17">19:17</span> Så tok de Jesus med sig, og han bar
sitt kors og gikk ut til det sted som kalles Hodeskalle-stedet, på
hebraisk Golgata;

<span id="an_19:18">19:18</span> der korsfestet de ham, og sammen med
ham to andre, en på hver side, og Jesus midt imellem.

<span id="an_19:19">19:19</span> Men Pilatus hadde også skrevet en
innskrift, og den satte han på korset; der var skrevet: Jesus fra
Nasaret, jødenes konge.

<span id="an_19:20">19:20</span> Denne innskrift leste da mange av
jødene; for det sted hvor Jesus blev korsfestet, var nær ved byen, og
den var skrevet på hebraisk, latin og gresk.

<span id="an_19:21">19:21</span> Jødenes yppersteprester sa da til
Pilatus: Skriv ikke: Jødenes konge, men at han sa: Jeg er jødenes konge!

<span id="an_19:22">19:22</span> Pilatus svarte: Det jeg skrev, det
skrev jeg.

<span id="an_19:23">19:23</span> Da nu stridsmennene hadde korsfestet
Jesus, tok de hans klær og delte dem i fire deler, en for hver
stridsmann. Likeså tok de kjortelen. Men kjortelen var usydd, vevd fra
øverst og helt igjennem.

<span id="an_19:24">19:24</span> De sa da til hverandre: La oss ikke
rive den i stykker, men kaste lodd om hvem som skal ha den! - forat
Skriften skulde opfylles, som sier: De delte mine klær mellem sig, og
kastet lodd om min kjortel. Dette gjorde da stridsmennene.

<span id="an_19:25">19:25</span> Men ved Jesu kors stod hans mor og hans
mors søster, Maria, Klopas' hustru, og Maria Magdalena.

<span id="an_19:26">19:26</span> Da nu Jesus så sin mor, og ved siden av
henne den disippel han elsket, sa han til sin mor: Kvinne! se, det er
din sønn;

<span id="an_19:27">19:27</span> derefter sa han til disippelen: Se, det
er din mor. Og fra den stund tok disippelen henne hjem til sig.

<span id="an_19:28">19:28</span> Derefter, da Jesus visste at nu var alt
fullbragt, forat Skriften skulde opfylles, sier han: Jeg tørster.

<span id="an_19:29">19:29</span> Der stod et kar fullt av eddik; de
satte da en svamp full av eddik på en isop-stilk og holdt den op til
hans munn.

<span id="an_19:30">19:30</span> Da nu Jesus hadde fått eddiken, sa han:
Det er fullbragt. Og han bøide sitt hode og opgav sin ånd.

<span id="an_19:31">19:31</span> Det var beredelses-dagen; forat nu
legemene ikke skulde bli hengende på korset sabbaten over - for denne
sabbatsdag var stor - bad jødene Pilatus om at deres ben måtte bli brutt
sønder og legemene tatt ned.

<span id="an_19:32">19:32</span> Stridsmennene kom da og brøt benene på
den første og på den andre som var korsfestet sammen med ham;

<span id="an_19:33">19:33</span> men da de kom til Jesus og så at han
allerede var død, brøt de ikke hans ben,

<span id="an_19:34">19:34</span> men en av stridsmennene stakk ham i
siden med et spyd, og straks kom det ut blod og vann.

<span id="an_19:35">19:35</span> Og den som har sett det, har vidnet om
det, og hans vidnesbyrd er sant, og han vet at han sier sant, forat også
I skal tro.

<span id="an_19:36">19:36</span> For dette skjedde forat Skriften skulde
opfylles: Intet ben skal brytes på ham.

<span id="an_19:37">19:37</span> Og atter sier et annet skriftord: De
skal se på ham som de har gjennemstunget.

<span id="an_19:38">19:38</span> Men Josef fra Arimatea, som var en av
Jesu disipler, dog lønnlig, av frykt for jødene, bad derefter Pilatus at
han måtte ta Jesu legeme ned; og Pilatus gav ham lov til det. Han kom da
og tok Jesu legeme ned.

<span id="an_19:39">19:39</span> Men også Nikodemus kom, han som første
gang var kommet til ham om natten, og han hadde med sig en blanding av
myrra og aloë, omkring hundre pund.

<span id="an_19:40">19:40</span> De tok da Jesu legeme og svøpte det i
linklær med de velluktende urter, således som det er skikk hos jødene
ved jordeferd.

<span id="an_19:41">19:41</span> Men på det sted hvor Jesus blev
korsfestet, var det en have, og i haven en ny grav, som aldri nogen var
blitt lagt i;

<span id="an_19:42">19:42</span> der la de da Jesus, fordi det var
jødenes beredelses-dag; for graven var nær ved.

<span id="an_20:1">20:1</span> Men på den første dag i uken kom Maria
Magdalena tidlig til graven, mens det ennu var mørkt, og hun så at
stenen var tatt bort fra graven.

<span id="an_20:2">20:2</span> Hun løp da avsted, og kom til Simon Peter
og til den andre disippel, han som Jesus elsket, og sa til dem: De har
tatt Herren ut av graven, og vi vet ikke hvor de har lagt ham.

<span id="an_20:3">20:3</span> Peter og den andre disippel gikk da
avsted og kom til graven.

<span id="an_20:4">20:4</span> Men de to løp sammen, og den andre
disippel løp i forveien, hurtigere enn Peter, og kom først til graven,

<span id="an_20:5">20:5</span> og da han bøide sig ned, så han linklærne
ligge der; men han gikk ikke inn.

<span id="an_20:6">20:6</span> Simon Peter kom da bakefter ham, og han
gikk inn i graven, og så at linklærne lå der,

<span id="an_20:7">20:7</span> og at svededuken som hadde vært på hans
hode, ikke lå sammen med linklærne, men var lagt sammen på et sted for
sig selv.

<span id="an_20:8">20:8</span> Da gikk også den andre disippel inn, han
som var kommet først til graven, og han så og trodde;

<span id="an_20:9">20:9</span> for de forstod ennu ikke Skriften, at han
skulde opstå fra de døde.

<span id="an_20:10">20:10</span> Disiplene gikk da hjem igjen.

<span id="an_20:11">20:11</span> Men Maria stod utenfor ved graven og
gråt. Som hun nu gråt, bøide hun sig og så inn i graven,

<span id="an_20:12">20:12</span> og hun fikk se to engler sitte i hvite
klær, en ved hodet og en ved føttene, der hvor Jesu legeme hadde ligget.

<span id="an_20:13">20:13</span> Og de sier til henne: Kvinne, hvorfor
gråter du? Hun sier til dem: De har tatt min herre bort, og jeg vet ikke
hvor de har lagt ham!

<span id="an_20:14">20:14</span> Da hun hadde sagt dette, vendte hun sig
om og så Jesus stå der; og hun visste ikke at det var Jesus.

<span id="an_20:15">20:15</span> Jesus sier til henne: Kvinne, hvorfor
gråter du? Hvem leter du efter? Hun trodde at det var urtegårdsmannen,
og sa til ham: Herre! dersom du har båret ham bort, da si mig hvor du
har lagt ham, så vil jeg ta ham!

<span id="an_20:16">20:16</span> Jesus sier til henne: Maria! Da vender
hun sig om og sier til ham på hebraisk: Rabbuni! det er mester.

<span id="an_20:17">20:17</span> Jesus sier til henne: Rør ikke ved mig!
for jeg er ennu ikke faret op til Faderen; men gå til mine brødre og si
til dem: Jeg farer op til min Fader og eders Fader, og til min Gud og
eders Gud!

<span id="an_20:18">20:18</span> Maria Magdalena kommer og forteller
disiplene: Jeg har sett Herren, og at han hadde sagt dette til henne.

<span id="an_20:19">20:19</span> Da det nu var aften den dag, den første
dag i uken, og dørene var lukket der hvor disiplene var, av frykt for
jødene, kom Jesus og stod midt iblandt dem og sa til dem: Fred være med
eder!

<span id="an_20:20">20:20</span> Og da han hadde sagt dette, viste han
dem sine hender og sin side. Da blev disiplene glade, da de så Herren.

<span id="an_20:21">20:21</span> Han sa da atter til dem: Fred være med
eder! Likesom Faderen har utsendt mig, sender også jeg eder.

<span id="an_20:22">20:22</span> Og da han hadde sagt dette, åndet han
på dem og sa til dem: Ta imot den Hellige Ånd!

<span id="an_20:23">20:23</span> Dersom I forlater nogen deres synder,
da er de dem forlatt; dersom I fastholder dem for nogen, da er de
fastholdt.

<span id="an_20:24">20:24</span> Men en av de tolv, Tomas, det er
tvilling, var ikke sammen med dem dengang Jesus kom.

<span id="an_20:25">20:25</span> De andre disipler sa da til ham: Vi har
sett Herren. Men han sa til dem: Uten at jeg får se naglegapet i hans
hender og stikke min finger i naglegapet og stikke min hånd i hans side,
vil jeg ingenlunde tro.

<span id="an_20:26">20:26</span> Og åtte dager derefter var hans
disipler atter inne, og Tomas med dem. Jesus kom mens dørene var lukket,
og stod midt iblandt dem og sa: Fred være med eder!

<span id="an_20:27">20:27</span> Derefter sier han til Tomas: Rekk din
finger hit, og se mine hender, og rekk din hånd hit og stikk den i min
side, og vær ikke vantro, men troende!

<span id="an_20:28">20:28</span> Tomas svarte og sa til ham: Min Herre
og min Gud!

<span id="an_20:29">20:29</span> Jesus sier til ham: Fordi du har sett
mig, tror du; salige er de som ikke ser og dog tror.

<span id="an_20:30">20:30</span> Også mange andre tegn gjorde Jesus for
sine disiplers øine, tegn som ikke er skrevet i denne bok;

<span id="an_20:31">20:31</span> men disse er skrevet forat I skal tro
at Jesus er Messias, Guds Sønn, og forat I ved troen skal ha liv i hans
navn.

<span id="an_21:1">21:1</span> Siden åpenbarte Jesus sig atter for
disiplene ved Tiberias-sjøen; og han åpenbarte sig på denne måte:

<span id="an_21:2">21:2</span> Simon Peter og Tomas, det er tvilling, og
Natanael fra Kana i Galilea og Sebedeus' sønner og to andre av hans
disipler var sammen.

<span id="an_21:3">21:3</span> Simon Peter sier til dem: Jeg går avsted
for å fiske. De sier til ham: Vi går også med dig. De gikk avsted og
steg i båten; men den natt fikk de intet.

<span id="an_21:4">21:4</span> Da det alt led mot morgenen, stod Jesus
ved stranden; men disiplene visste ikke at det var Jesus.

<span id="an_21:5">21:5</span> Jesus sier da til dem: Barn! har I fisk?
De svarte ham: Nei.

<span id="an_21:6">21:6</span> Men han sa til dem: Kast garnet på den
høire side av båten, så skal I få! De kastet det da ut, og nu var de
ikke i stand til å dra det op, så meget fisk var der.

<span id="an_21:7">21:7</span> Den disippel som Jesus elsket, sier da
til Peter: Det er Herren! Da nu Simon Peter hørte at det var Herren,
bandt han sin kjortel om sig - for han var naken - og kastet sig i
sjøen;

<span id="an_21:8">21:8</span> men de andre disipler kom med båten - de
var ikke lang fra land, bare omkring to hundre alen - og drog garnet med
fiskene efter sig.

<span id="an_21:9">21:9</span> Da de var steget i land, så de glødende
kull ligge der, og på dem fisk og brød.

<span id="an_21:10">21:10</span> Jesus sier til dem: Kom hit med noget
av den fisk som I nu fikk!

<span id="an_21:11">21:11</span> Simon Peter gikk ombord og drog garnet
på land, fullt av store fisker, hundre og tre og femti, og enda det var
så mange, gikk garnet ikke i sønder.

<span id="an_21:12">21:12</span> Jesus sier til dem: Kom hit og hold
måltid! Men ingen av disiplene vågde å spørre ham: Hvem er du? for de
forstod at det var Herren.

<span id="an_21:13">21:13</span> Jesus kommer og tar brødet og gir dem,
og likeså fisken.

<span id="an_21:14">21:14</span> Dette var nu tredje gang Jesus
åpenbarte sig for sine disipler efterat han var opstanden fra de døde.

<span id="an_21:15">21:15</span> Da de nu hadde holdt måltid, sier Jesus
til Simon Peter: Simon, Johannes' sønn! elsker du mig mere enn disse?
Han sier til ham: Ja, Herre! du vet at jeg har dig kjær. Han sier til
ham: Fø mine lam!

<span id="an_21:16">21:16</span> Atter sier han til ham, annen gang:
Simon, Johannes' sønn! elsker du mig? Han sier til ham: Ja, Herre! du
vet at jeg har dig kjær. Han sier til ham: Vokt mine får!

<span id="an_21:17">21:17</span> Han sier tredje gang til ham: Simon,
Johannes' sønn! har du mig kjær? Peter blev bedrøvet over at han tredje
gang sa til ham: Har du mig kjær? Og han sier til ham: Herre! du vet
alt, du vet at jeg har dig kjær. Jesus sier til ham: Fø mine får!

<span id="an_21:18">21:18</span> Sannelig, sannelig sier jeg dig: Da du
var yngre, bandt du selv op om dig og gikk dit du vilde; men når du er
blitt gammel, skal du rekke ut dine hender, og en annen skal binde op om
dig og føre dig dit du ikke vil.

<span id="an_21:19">21:19</span> Dette sa han for å gi til kjenne med
hvad slags død han skulde ære Gud. Og da han hadde sagt dette, sier han
til ham: Følg mig!

<span id="an_21:20">21:20</span> Da Peter vender sig, ser han den
disippel følge med som Jesus elsket, og som lå op til hans bryst ved
nattverden og sa: Herre! hvem er det som forråder dig?

<span id="an_21:21">21:21</span> Da nu Peter ser denne, sier han til
Jesus: Herre! hvorledes skal det da gå denne?

<span id="an_21:22">21:22</span> Jesus sier til ham: Om jeg vil at han
skal leve til jeg kommer, hvad kommer det dig ved? Følg du mig!

<span id="an_21:23">21:23</span> Derfor kom det ord ut blandt brødrene:
Denne disippel dør ikke. Og dog sa Jesus ikke til ham at han ikke skulde
dø, men: Om jeg vil at han skal leve til jeg kommer, hvad kommer det dig
ved?

<span id="an_21:24">21:24</span> Dette er den disippel som vidner om
dette og har skrevet dette; og vi vet at hans vidnesbyrd er sant.

<span id="an_21:25">21:25</span> Men det er også meget annet som Jesus
har gjort; skulde det skrives, hver ting for sig, da mener jeg at ikke
hele verden vilde rumme de bøker som da måtte skrives.

------------------------------------------------------------------------

[Next: Acts](act)
