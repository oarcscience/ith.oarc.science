[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co1)  [Next](gal) 

------------------------------------------------------------------------

### Norwegian Bible: 2 Corinthians

<span id="an_1:1">1:1</span> Paulus, ved Guds vilje Kristi Jesu apostel,
og broderen Timoteus - til den Guds menighet som er i Korint, tillikemed
alle de hellige som er i hele Akaia:

<span id="an_1:2">1:2</span> Nåde være med eder og fred fra Gud vår
Fader og den Herre Jesus Kristus!

<span id="an_1:3">1:3</span> Lovet være Gud og vår Herre Jesu Kristi
Fader, miskunns Fader og all trøsts Gud,

<span id="an_1:4">1:4</span> han som trøster oss i all vår trengsel,
forat vi skal kunne trøste dem som er i all slags trengsel, med den
trøst hvormed vi selv blir trøstet av Gud!

<span id="an_1:5">1:5</span> For likesom Kristi lidelser kommer rikelig
over oss, så er og vår trøst rikelig ved Kristus.

<span id="an_1:6">1:6</span> Men lider vi trengsel, da er det eder til
trøst og frelse; trøstes vi, da er det eder til en trøst som viser sig
kraftig i tålmod under de samme lidelser som vi lider;

<span id="an_1:7">1:7</span> og vårt håp om eder er fast, da vi vet at
likesom I har del i lidelsene, så skal I og ha del i trøsten.

<span id="an_1:8">1:8</span> For vi vil ikke, brødre, at I skal være
uvitende om at den trengsel som kom over oss i Asia, var overmåte tung,
mere enn vi kunde bære, så vi endog mistvilte om livet;

<span id="an_1:9">1:9</span> ja, vi hadde opgjort med oss selv at vi
måtte dø, forat vi ikke skulde sette vår lit til oss selv, men til Gud,
som opvekker de døde,

<span id="an_1:10">1:10</span> han som fridde oss og frir oss fra slik
en død, han som vi har det håp til at han og herefter vil fri oss
derfra,

<span id="an_1:11">1:11</span> idet også I kommer oss til hjelp med
bønn, forat det fra manges munn må lyde rikelig takksigelse for oss, for
den nåde som er oss gitt.

<span id="an_1:12">1:12</span> For dette er vår ros: vår samvittighets
vidnesbyrd om at vi har vandret i verden, og særlig hos eder, i Guds
hellighet og renhet, ikke i kjødelig visdom, men i Guds nåde.

<span id="an_1:13">1:13</span> For vi skriver ikke annet til eder enn
det I leser eller skjønner, og jeg håper at I og skal skjønne det inntil
enden

<span id="an_1:14">1:14</span> - likesom I jo for en del har skjønt oss
- at vi er eders ros, likesom og I er vår på den Herre Jesu dag.

<span id="an_1:15">1:15</span> Og i tillit til dette vilde jeg komme til
eder først, forat I skulde få ennu en nåde,

<span id="an_1:16">1:16</span> og fra eder dra til Makedonia, og så fra
Makedonia igjen komme til eder og få følge av eder til Judea.

<span id="an_1:17">1:17</span> Da jeg nu altså vilde dette, gikk jeg da
kan hende lettsindig frem? eller hvad jeg foresetter mig, foresetter jeg
mig det på kjødelig vis, så at der hos mig skulde være både ja, ja og
nei, nei?

<span id="an_1:18">1:18</span> Så sant Gud er trofast: mitt ord til eder
er ikke ja og nei!

<span id="an_1:19">1:19</span> For Guds Sønn, Kristus Jesus, han som
blev forkynt iblandt eder ved oss, ved mig og Silvanus og Timoteus, han
var ikke ja og nei, men ja er der blitt i ham;

<span id="an_1:20">1:20</span> for så mange som Guds løfter er, i ham
har de sitt ja, derfor får de og ved ham sitt amen, Gud til ære ved oss.

<span id="an_1:21">1:21</span> Men den som binder oss tillikemed eder
fast til Kristus, og som salvet oss, det er Gud,

<span id="an_1:22">1:22</span> han som og satte sitt innsegl på oss og
gav Ånden til pant i våre hjerter.

<span id="an_1:23">1:23</span> Men jeg kaller Gud til vidne for min sjel
at det var for å skåne eder jeg ennu ikke er kommet til Korint;

<span id="an_1:24">1:24</span> ikke at vi er herrer over eders tro, men
vi arbeider med på eders glede; for I står i troen.

<span id="an_2:1">2:1</span> Men også for min egen skyld foresatte jeg
mig at jeg ikke atter vilde komme til eder med sorg.

<span id="an_2:2">2:2</span> For hvis jeg gjør eder sorg, hvem er det da
som gjør mig glad, uten den som jeg gjør sorg?

<span id="an_2:3">2:3</span> Og just i det øiemed skrev jeg, forat jeg
ikke, når jeg kom, skulde få sorg av dem som jeg burde ha glede av, idet
jeg har den tillit til eder alle at min glede er eders alles glede.

<span id="an_2:4">2:4</span> For med megen trengsel og angst i hjertet
skrev jeg til eder under mange tårer, ikke for å gjøre eder sorg, men
forat I skulde kjenne den kjærlighet som jeg særlig har til eder.

<span id="an_2:5">2:5</span> Men er det nogen som har voldt sorg, da er
det ikke mig han har voldt sorg, men delvis - at jeg ikke skal være for
hård - eder alle.

<span id="an_2:6">2:6</span> Det er nok for ham med den straff han har
fått av de fleste,

<span id="an_2:7">2:7</span> så at I derimot heller skal tilgi og trøste
ham, forat han ikke skal gå til grunne i ennu større sorg.

<span id="an_2:8">2:8</span> Derfor ber jeg eder å la kjærlighet råde
mot ham.

<span id="an_2:9">2:9</span> For derfor var det også jeg skrev, for å få
vite om I holder prøve, om I er lydige i alt.

<span id="an_2:10">2:10</span> Men den som I tilgir noget, ham tilgir og
jeg; for det jeg har tilgitt - om jeg har hatt noget å tilgi - det har
jeg gjort for eders skyld, for Kristi åsyn, forat vi ikke skal dåres av
Satan;

<span id="an_2:11">2:11</span> for ikke er vi uvitende om hans tanker.

<span id="an_2:12">2:12</span> Da jeg kom til Troas for Kristi
evangeliums skyld, og en dør var mig oplatt i Herren, hadde jeg ingen ro
i min ånd, fordi jeg ikke fant Titus, min bror,

<span id="an_2:13">2:13</span> men jeg sa farvel til dem og drog videre
til Makedonia.

<span id="an_2:14">2:14</span> Men Gud være takk, som alltid lar oss
vinne seier i Kristus og ved oss åpenbarer sin kunnskaps duft på hvert
sted!

<span id="an_2:15">2:15</span> For vi er en Kristi vellukt for Gud,
blandt dem som blir frelst, og blandt dem som går fortapt,

<span id="an_2:16">2:16</span> for disse en duft av død til død, for
hine en duft av liv til liv. Og hvem er vel duelig til dette?

<span id="an_2:17">2:17</span> For vi er ikke, som de mange, slike at vi
forfalsker Guds ord til egen vinning; men som i renhet, ja som av Gud,
taler vi for Guds åsyn i Kristus.

<span id="an_3:1">3:1</span> Begynner vi atter å gi oss selv skussmål,
eller mon vi, således som visse folk, trenger til skussmålsbrev til eder
eller fra eder?

<span id="an_3:2">3:2</span> I er vårt brev, innskrevet i våre hjerter,
kjent og lest av alle mennesker,

<span id="an_3:3">3:3</span> idet det blir vitterlig at I er Kristi
brev, tilblitt ved vår tjeneste, innskrevet ikke med blekk, men med den
levende Guds Ånd, ikke på stentavler, men på hjertets kjødtavler.

<span id="an_3:4">3:4</span> Men en sådan tillit har vi til Gud ved
Kristus,

<span id="an_3:5">3:5</span> ikke at vi av oss selv duer til å uttenke
noget som av oss selv, men vår duelighet er av Gud,

<span id="an_3:6">3:6</span> som og gjorde oss duelige til å være
tjenere for en ny pakt, ikke for bokstav, men for Ånd; for bokstaven
slår ihjel, men Ånden gjør levende.

<span id="an_3:7">3:7</span> Dersom da dødens tjeneste, som med
bokstaver var innhugget i stener, fremtrådte i herlighet, så at Israels
barn ikke tålte å se på Mose åsyn for hans åsyns herlighets skyld, som
dog svant,

<span id="an_3:8">3:8</span> hvor skal da ikke Åndens tjeneste enn mere
være i herlighet!

<span id="an_3:9">3:9</span> For dersom fordømmelsens tjeneste er
herlighet, da er rettferdighetens tjeneste ennu langt mere rik på
herlighet;

<span id="an_3:10">3:10</span> for det herlige har i dette stykke ingen
herlighet mot hin overvettes rike herlighet.

<span id="an_3:11">3:11</span> For når det som svinner, var i herlighet,
da skal meget mere det som blir, være i herlighet.

<span id="an_3:12">3:12</span> Eftersom vi da har et sådant håp, går vi
frem med stor frimodighet,

<span id="an_3:13">3:13</span> og gjør ikke som Moses, som la et dekke
over sitt åsyn, forat Israels barn ikke skulde skue enden av det som
svant.

<span id="an_3:14">3:14</span> Men deres sinn er blitt forherdet; for
like til denne dag blir det samme dekke liggende når de leser den gamle
pakt, uten at det blir åpenbaret at den opheves i Kristus.

<span id="an_3:15">3:15</span> Men til denne dag ligger et dekke over
deres hjerte når Moses leses;

<span id="an_3:16">3:16</span> men når det omvender sig til Herren, blir
dekket tatt bort.

<span id="an_3:17">3:17</span> Men Herren er Ånden, og hvor Herrens Ånd
er, der er frihet.

<span id="an_3:18">3:18</span> Men vi som med utildekket åsyn skuer
Herrens herlighet som i et speil; vi blir alle forvandlet til det samme
billede fra herlighet til herlighet, som av Herrens Ånd.

<span id="an_4:1">4:1</span> Derfor, da vi har denne tjeneste, eftersom
vi har fått miskunn, så taper vi ikke motet;

<span id="an_4:2">4:2</span> men vi har sagt oss løs fra alle skammelige
snikveier og farer ikke frem med list, heller ikke forfalsker vi Guds
ord, men ved å kunngjøre sannheten anbefaler vi oss til alle menneskers
samvittighet for Guds åsyn.

<span id="an_4:3">4:3</span> Er da enn vårt evangelium skjult, så er det
skjult blandt dem som går fortapt,

<span id="an_4:4">4:4</span> i hvem denne verdens gud har forblindet de
vantros sinn, forat lyset fra evangeliet om Kristi herlighet, han som er
Guds billede, ikke skal skinne for dem.

<span id="an_4:5">4:5</span> For vi forkynner ikke oss selv, vi
forkynner Kristus Jesus som Herre, oss derimot som eders tjenere for
Jesu skyld.

<span id="an_4:6">4:6</span> For Gud, som bød at lys skulde skinne frem
av mørke, han er den som også har latt det skinne i våre hjerter, forat
kunnskapen om Guds herlighet i Jesu Kristi åsyn skulde stråle frem fra
oss.

<span id="an_4:7">4:7</span> Men vi har denne skatt i lerkar, forat den
rike kraft skal være av Gud og ikke av oss,

<span id="an_4:8">4:8</span> idet vi alltid er i trengsel, men ikke
kuet, tvilende, men ikke mistvilende,

<span id="an_4:9">4:9</span> forfulgt, men ikke opgitt, nedslått, men
ikke tilintetgjort -

<span id="an_4:10">4:10</span> alltid bærende Jesu død med oss i
legemet, forat også Jesu liv skal åpenbares i vårt legeme.

<span id="an_4:11">4:11</span> For ennu mens vi lever, overgis vi stadig
til døden for Jesu skyld, forat også Jesu liv skal åpenbares i vårt
dødelige kjød.

<span id="an_4:12">4:12</span> Således er da døden virksom i oss, men
livet i eder.

<span id="an_4:13">4:13</span> Men eftersom vi har den samme troens Ånd
- efter det som er skrevet: Jeg trodde, derfor talte jeg - så tror vi
og, derfor taler vi og,

<span id="an_4:14">4:14</span> for vi vet at han som opvakte den Herre
Jesus, skal også opvekke oss med Jesus og stille oss frem sammen med
eder.

<span id="an_4:15">4:15</span> For det skjer alt sammen for eders skyld,
forat nåden kan utbrede sig til dess flere og virke rikelig takksigelse
til Guds ære.

<span id="an_4:16">4:16</span> Derfor taper vi ikke motet, men om og
vårt utvortes menneske går til grunne, så fornyes dog det innvortes dag
for dag.

<span id="an_4:17">4:17</span> For vår trengsel, som er kortvarig og
lett, virker for oss en evig fylde av herlighet i overmål på overmål,

<span id="an_4:18">4:18</span> såsom vi ikke har det synlige for øie,
men det usynlige; for det synlige er timelig, men det usynlige evig

<span id="an_5:1">5:1</span> For vi vet at om vårt legemes jordiske hus
nedbrytes, så har vi en bygning av Gud, et hus som ikke er gjort med
hender, evig i himlene.

<span id="an_5:2">5:2</span> For også mens vi er her til huse, sukker
vi, fordi vi lenges efter å overklædes med vår bolig fra himmelen,

<span id="an_5:3">5:3</span> så sant vi skal bli funnet iklædd, ikke
nakne.

<span id="an_5:4">5:4</span> For vi som er i denne hytte, sukker under
byrden, fordi vi ikke vil avklædes, men overklædes, forat det dødelige
kan bli opslukt av livet.

<span id="an_5:5">5:5</span> Men den som har satt oss i stand just til
dette, er Gud, han som og har gitt oss Ånden til pant.

<span id="an_5:6">5:6</span> Derfor er vi alltid frimodige og vet at så
lenge vi er hjemme i legemet, er vi borte fra Herren;

<span id="an_5:7">5:7</span> for vi vandrer i tro, ikke i beskuelse;

<span id="an_5:8">5:8</span> vi er altså frimodige, og vil heller være
borte fra legemet og være hjemme hos Herren.

<span id="an_5:9">5:9</span> Derfor setter vi og vår ære i, enten vi er
hjemme eller borte, å tekkes ham.

<span id="an_5:10">5:10</span> For vi skal alle åpenbares for Kristi
domstol, forat enhver kan få igjen det som er skjedd ved legemet, efter
det som han har gjort, enten godt eller ondt.

<span id="an_5:11">5:11</span> Da vi altså kjenner frykten for Herren,
søker vi å vinne mennesker, men for Gud er vi åpenbare; jeg håper og å
være åpenbar for eders samvittigheter.

<span id="an_5:12">5:12</span> Vi gir oss nu ikke atter skussmål for
eder; men vi gir eder leilighet til å rose eder av oss, forat I kan ha
noget å sette imot dem som roser sig av det de er i det utvortes og ikke
i hjertet.

<span id="an_5:13">5:13</span> For om vi er fra oss selv, da er det for
Gud, og om vi er ved sans og samling, da er det for eder.

<span id="an_5:14">5:14</span> For Kristi kjærlighet tvinger oss,

<span id="an_5:15">5:15</span> idet vi har opgjort dette med oss selv at
én er død for alle, derfor er de alle død; og han døde for alle, forat
de som lever, ikke lenger skal leve for sig selv, men for ham som er død
og opstanden for dem.

<span id="an_5:16">5:16</span> Derfor kjenner vi fra nu av ikke nogen
efter kjødet; har vi og kjent Kristus efter kjødet, så kjenner vi ham
dog nu ikke lenger således.

<span id="an_5:17">5:17</span> Derfor, dersom nogen er i Kristus, da er
han en ny skapning; det gamle er forganget, se, alt er blitt nytt!

<span id="an_5:18">5:18</span> Men alt dette er av Gud, som forlikte oss
med sig selv ved Kristus og gav oss forlikelsens tjeneste,

<span id="an_5:19">5:19</span> fordi Gud i Kristus forlikte verden med
sig selv, så han ikke tilregner dem deres overtredelser og har nedlagt i
oss ordet om forlikelsen.

<span id="an_5:20">5:20</span> Så er vi da sendebud i Kristi sted, som
om Gud selv formante ved oss; vi ber i Kristi sted: La eder forlike med
Gud!

<span id="an_5:21">5:21</span> Ham som ikke visste av synd, har han
gjort til synd for oss, forat vi i ham skal bli rettferdige for Gud.

<span id="an_6:1">6:1</span> Men som medarbeidere formaner vi eder også
at I ikke forgjeves må ta imot Guds nåde.

<span id="an_6:2">6:2</span> Han sier jo: På den tid som behaget mig,
bønnhørte jeg dig, og på frelsens dag kom jeg dig til hjelp. Se, nu er
en velbehagelig tid, se, nu er frelsens dag!

<span id="an_6:3">6:3</span> Og vi gir ikke i noget stykke noget anstøt,
forat ikke tjenesten skal bli lastet,

<span id="an_6:4">6:4</span> men viser oss i alt som Guds tjenere: ved
stort tålmod i trengsler, i nød, i angst,

<span id="an_6:5">6:5</span> under slag, i fengsler, i oprør, i strengt
arbeid, i nattevåk, i faste;

<span id="an_6:6">6:6</span> ved renhet, ved skjønnsomhet, ved
langmodighet, ved godhet, ved den Hellige Ånd, ved uskrømtet kjærlighet,

<span id="an_6:7">6:7</span> ved sannhets ord, ved Guds kraft, ved
rettferds våben på høire og venstre side;

<span id="an_6:8">6:8</span> i ære og vanære, med ondt rykte og godt
rykte, som forførere og dog sanndrue,

<span id="an_6:9">6:9</span> som ukjente og dog velkjente; som de som
dør, og se, vi lever, som de som refses og dog ikke ihjelslåes,

<span id="an_6:10">6:10</span> som bedrøvede, men alltid glade, som
fattige, som dog gjør mange rike, som de som intet har og dog eier alt.

<span id="an_6:11">6:11</span> Vår munn er oplatt mot eder, I
korintiere, vårt hjerte har utvidet sig.

<span id="an_6:12">6:12</span> I har ikke trangt rum hos oss, men det er
trangt i eders hjerte.

<span id="an_6:13">6:13</span> Men like for like - jeg taler som til
barn - utvid også I eders hjerter!

<span id="an_6:14">6:14</span> Dra ikke i fremmed åk med vantro! for
hvad samlag har rettferd med urett, eller hvad samfund har lys med
mørke?

<span id="an_6:15">6:15</span> Og hvad samklang er det mellem Kristus og
Belial, eller hvad lodd og del har en troende med en vantro?

<span id="an_6:16">6:16</span> Og hvad enighet er det mellem Guds tempel
og avguder? Vi er jo den levende Guds tempel, som Gud har sagt: Jeg vil
bo iblandt dem og ferdes iblandt dem, og jeg vil være deres Gud, og de
skal være mitt folk.

<span id="an_6:17">6:17</span> Derfor, gå ut fra dem og skill eder fra
dem, sier Herren, og rør ikke ved urent, så skal jeg ta imot eder,

<span id="an_6:18">6:18</span> og jeg vil være eder en far, og I skal
være mig sønner og døtre, sier Herren, den Allmektige.

<span id="an_7:1">7:1</span> Eftersom vi da har disse løfter, mine
elskede, så la oss rense oss fra all urenhet på kjød og ånd og fullende
vår helliggjørelse i Guds frykt! / \[2KO 7, 1 er i trykte bøker plassert
på slutten av kapittel 6.\]

<span id="an_7:2">7:2</span> Gi oss rum! Ingen har vi gjort urett, ingen
har vi ødelagt, ingen har vi gått for nær.

<span id="an_7:3">7:3</span> Dette sier jeg ikke for å fordømme eder;
jeg har jo før sagt at I er i våre hjerter for å dø med oss og leve med
oss.

<span id="an_7:4">7:4</span> Jeg har stor tiltro til eder; jeg roser mig
storlig av eder; jeg er full av trøst, jeg er overvettes rik på glede
under all vår trengsel.

<span id="an_7:5">7:5</span> For heller ikke da vi kom til Makedonia,
hadde vårt kjød nogen ro, men vi trengtes på alle måter: utenfor oss var
strid, inneni oss frykt;

<span id="an_7:6">7:6</span> men Gud, som trøster de nedbøiede, han
trøstet oss ved Titus' komme,

<span id="an_7:7">7:7</span> dog ikke bare ved hans komme, men og ved
den trøst hvormed han var blitt trøstet over eder, idet han meldte oss
eders lengsel, eders klage, eders nidkjærhet for mig, så at jeg blev
ennu gladere.

<span id="an_7:8">7:8</span> For om jeg enn bedrøvet eder ved mitt brev,
så angrer jeg det ikke; om jeg enn før angret det - jeg ser jo at hint
brev bedrøvet eder, om enn bare for en stund -

<span id="an_7:9">7:9</span> så gleder jeg mig nu, ikke over at I blev
bedrøvet, men over at I blev bedrøvet til omvendelse; for I blev
bedrøvet efter Guds sinn, forat I ikke skulde lide nogen skade ved oss.

<span id="an_7:10">7:10</span> For bedrøvelsen efter Guds sinn virker
omvendelse til frelse, som ingen angrer; men verdens bedrøvelse virker
død.

<span id="an_7:11">7:11</span> For se, just dette at I blev bedrøvet
efter Guds sinn, hvilken iver det virket hos eder, ja forsvar, ja harme,
ja frykt, ja lengsel, ja nidkjærhet, ja straff! I alt viste I eder å
være rene i den sak.

<span id="an_7:12">7:12</span> Derfor, om jeg enn skrev til eder, så var
det ikke for hans skyld som gjorde uretten, heller ikke for hans skyld
som uretten blev gjort imot, men forat eders iver for oss kunde bli
åpenbaret hos eder for Guds åsyn.

<span id="an_7:13">7:13</span> Derfor er vi blitt trøstet. Og til vår
trøst kom ennu den langt større glede over Titus' glede; for hans ånd er
blitt vederkveget av eder alle.

<span id="an_7:14">7:14</span> For om jeg til ham har uttalt nogen ros
over eder, så er jeg ikke blitt til skamme; men likesom vi i alt har
talt sannhet til eder, så er og vår ros for Titus blitt sannhet,

<span id="an_7:15">7:15</span> og hans kjærlighet til eder er enn
sterkere når han kommer eders alles lydighet i hu, hvorledes I tok imot
ham med frykt og beven.

<span id="an_7:16">7:16</span> Jeg gleder mig over at jeg i alt kan lite
på eder.

<span id="an_8:1">8:1</span> Vi kunngjør eder, brødre, den nåde som Gud
har gitt i Makedonias menigheter,

<span id="an_8:2">8:2</span> at enda de var hårdt prøvet med trengsel,
så har dog deres overvettes glede og deres dype fattigdom i
overstrømmende fylde virket hos dem en rikdom på opriktig kjærlighet.

<span id="an_8:3">8:3</span> For efter evne gav de, det vidner jeg, ja
over evne, av egen drift;

<span id="an_8:4">8:4</span> de bad oss inntrengende om å få lov til å
være med i hjelpen til de hellige;

<span id="an_8:5">8:5</span> og de gav ikke bare således som vi håpet,
men de gav sig selv først til Herren og til oss ved Guds vilje,

<span id="an_8:6">8:6</span> så vi bad Titus at likesom han før hadde
begynt, således skulde han fullende hos eder også dette kjærlighetsverk.

<span id="an_8:7">8:7</span> Men likesom I er rike i alle måter, på tro
og på tale og på kunnskap og på all iver og på kjærlighet som I har vakt
hos oss, så bli nu og rike i dette kjærlighetsverk!

<span id="an_8:8">8:8</span> Dette sier jeg ikke som et bud, men ved
andres iver vil jeg også prøve ektheten av eders kjærlighet.

<span id="an_8:9">8:9</span> For I kjenner vår Herre Jesu Kristi nåde,
at han for eders skyld blev fattig da han var rik, forat I ved hans
fattigdom skulde bli rike.

<span id="an_8:10">8:10</span> Og jeg sier min mening i denne sak; for
dette er til gagn for eder, I som alt før, fra ifjor av, begynte ikke
bare å virke, men og å ville.

<span id="an_8:11">8:11</span> Men fullfør nu også verket, forat
fullførelsen må svare til viljens redebonhet, efter eders evne!

<span id="an_8:12">8:12</span> For er redebonheten forhånden, da er den
velbehagelig efter det den har, og ikke efter det den ikke har.

<span id="an_8:13">8:13</span> For dette sier jeg, ikke forat andre skal
ha lettelse og I trengsel,

<span id="an_8:14">8:14</span> men forat det skal være likelighet; i den
nuværende tid kommer eders overflod deres trang til hjelp, forat også
deres overflod må komme eders trang til hjelp, forat det må være
likelighet,

<span id="an_8:15">8:15</span> som skrevet står: Den som sanket meget,
hadde ikke overflod, og den som sanket lite, hadde ikke trang.

<span id="an_8:16">8:16</span> Men Gud være takk, som har inngitt den
samme iver for eder i Titus' hjerte!

<span id="an_8:17">8:17</span> for han tok gjerne imot min tilskyndelse,
ja, hans iver er så stor at han av egen drift drar ut til eder.

<span id="an_8:18">8:18</span> Og med ham sender vi og den bror som ved
sin virksomhet for evangeliet har vunnet ros i alle menigheter,

<span id="an_8:19">8:19</span> Og ikke bare det, men som også er valgt
av menighetene til å reise sammen med oss med denne kjærlighetsgave som
kommer i stand ved vår tjeneste, for å fremme Herrens egen ære og vår
redebonhet;

<span id="an_8:20">8:20</span> for derved undgår vi at nogen skal kunne
laste oss for noget som vedkommer denne rike gave som kommer i stand ved
vår tjeneste,

<span id="an_8:21">8:21</span> da vi legger vinn på det som er godt,
ikke alene i Herrens, men og i menneskers øine.

<span id="an_8:22">8:22</span> Og med dem sender vi vår bror, som vi
ofte på mange måter har funnet ivrig, men nu meget ivrigere på grunn av
den store tillit han har til eder.

<span id="an_8:23">8:23</span> Hvad enten det da gjelder Titus, så er
han min medbroder og medarbeider hos eder, eller det gjelder våre
brødre, så er de menighetsutsendinger, Kristi ære.

<span id="an_8:24">8:24</span> Så vis dem altså sannheten av eders
kjærlighet og av den ros vi har gitt eder, for menighetenes åsyn!

<span id="an_9:1">9:1</span> For om hjelpen til de hellige har jeg ikke
nødig å skrive til eder;

<span id="an_9:2">9:2</span> jeg kjenner jo eders redebonhet, som jeg
roser eder for hos makedonierne, idet jeg sier: Akaia har vært rede like
fra ifjor; og eders nidkjærhet tilskyndte så mange.

<span id="an_9:3">9:3</span> Men jeg sender brødrene, forat ikke den ros
vi har gitt eder, skal bli til intet i dette stykke, forat I, som jeg
har sagt, må være rede,

<span id="an_9:4">9:4</span> så vi, for ikke å si I selv, ikke skal bli
til skamme i denne tillit når det kommer makedoniere med mig og finner
eder uferdige.

<span id="an_9:5">9:5</span> Derfor aktet jeg det nødvendig å tilskynde
brødrene til å dra i forveien til eder og forut få i stand den gave I
før har lovt, at den må være ferdig som en velsignelse, og ikke som en
karrig gave.

<span id="an_9:6">9:6</span> Men dette sier jeg: Den som karrig sår,
skal karrig høste, og den som sår med velsignelser, skal høste med
velsignelser.

<span id="an_9:7">9:7</span> Hver gi så som han setter sig fore i sitt
hjerte, ikke med sorg eller av tvang! for Gud elsker en glad giver.

<span id="an_9:8">9:8</span> Og Gud er mektig til å gi eder all nåde i
rikelig mål, forat I alltid i alle ting kan ha alt det I trenger til, og
således rikelig kan gjøre all god gjerning,

<span id="an_9:9">9:9</span> som skrevet er: Han strødde ut, han gav de
fattige; hans rettferdighet blir til evig tid.

<span id="an_9:10">9:10</span> Og han som gir såmannen såkorn og brød
til å ete, han skal og gi eder utsæd og øke den og gi vekst til fruktene
av eders rettferdighet,

<span id="an_9:11">9:11</span> idet I blir rike i alle ting til all
opriktig kjærlighet, som ved oss virker takksigelse til Gud.

<span id="an_9:12">9:12</span> For den hjelp som ydes ved denne
tjeneste, råder ikke bare bot på de helliges trang, men bærer også rik
frukt ved manges takksigelser til Gud,

<span id="an_9:13">9:13</span> idet de ved det hjertelag som denne hjelp
viser, kommer til å prise Gud for eders lydighet til å bekjenne Kristi
evangelium og for opriktigheten i eders samfund med dem og med alle,

<span id="an_9:14">9:14</span> idet også de med bønn for eder lenges
efter eder på grunn av den Guds nåde som er så overvettes rik over eder.

<span id="an_9:15">9:15</span> Gud være takk for sin usigelige gave!

<span id="an_10:1">10:1</span> Men jeg, Paulus, formaner eder ved Kristi
saktmodighet og mildhet, jeg som for eders øine er ydmyk iblandt eder,
men fraværende er djerv mot eder;

<span id="an_10:2">10:2</span> men jeg ber om at når jeg nu kommer, må
jeg slippe for å være djerv med den frimodighet hvormed jeg akter å gå
dristig frem mot somme folk som akter oss for slike som vandrer på
kjødelig vis.

<span id="an_10:3">10:3</span> For om vi enn vandrer i kjødet, så
strider vi dog ikke på kjødelig vis;

<span id="an_10:4">10:4</span> for våre stridsvåben er ikke kjødelige,
men mektige for Gud til å omstyrte festnings-verker,

<span id="an_10:5">10:5</span> idet vi omstyrter tankebygninger og
enhver høide som reiser sig mot kunnskapen om Gud, og tar enhver tanke
til fange under lydigheten mot Kristus,

<span id="an_10:6">10:6</span> og er rede til å straffe all ulydighet,
når først eders lydighet er blitt fullkommen.

<span id="an_10:7">10:7</span> I ser bare på det utvortes! Om nogen er
viss med sig selv at han hører Kristus til, han dømme atter hos sig selv
at likesom han hører Kristus til, således og vi.

<span id="an_10:8">10:8</span> For om jeg enn vil rose mig noget mere av
vår makt, som Herren har gitt oss til å opbygge eder og ikke til å
nedbryte, så vil jeg ikke bli til skamme,

<span id="an_10:9">10:9</span> forat jeg ikke skal synes likesom å ville
skremme eder med mine brev.

<span id="an_10:10">10:10</span> For brevene, sier de, er myndige og
djerve; men det legemlige nærvær er skrøpelig, og hans tale aktes for
intet.

<span id="an_10:11">10:11</span> Den som taler så, han må tenke sig det
at slik som vi fraværende er i ord i våre brev, slik er vi og nærværende
i gjerning.

<span id="an_10:12">10:12</span> For vi tør ikke regne oss iblandt eller
ligne oss med visse folk som gir sig selv skussmål; men når disse måler
sig med sig selv og ligner sig med sig selv, så mangler de forstand;

<span id="an_10:13">10:13</span> vi derimot vil ikke rose oss over all
måte, men efter målet av det område Gud har tildelt oss som mål: at vi
skulde nå frem like til eder.

<span id="an_10:14">10:14</span> For vi strekker oss ikke ut over vårt
mål, som om vi ikke var nådd frem til eder - vi er jo kommet like til
eder med Kristi evangelium -

<span id="an_10:15">10:15</span> idet vi ikke roser oss over all måte,
av andres arbeide, men har det håp at eders tro vil vokse, og vi således
bli overvettes store iblandt eder efter vårt mål,

<span id="an_10:16">10:16</span> så vi kan føre evangeliet frem til de
land som ligger på hin side av eder, og ikke innenfor andres område rose
oss av det som alt er virket.

<span id="an_10:17">10:17</span> Men den som roser sig, rose sig i
Herren!

<span id="an_10:18">10:18</span> for ikke den som gir sig selv skussmål,
holder prøve, men den som Herren gir skussmål.

<span id="an_11:1">11:1</span> Gid I vilde tåle litt dårskap av mig!
Dog, I skal tåle mig.

<span id="an_11:2">11:2</span> For jeg er nidkjær for eder med Guds
nidkjærhet; jeg trolovet eder jo med én mann, for å fremstille en ren
jomfru for Kristus;

<span id="an_11:3">11:3</span> men jeg frykter for at likesom slangen
dåret Eva med sin list, således skal også eders tanker forderves og
vendes bort fra den enfoldige troskap mot Kristus.

<span id="an_11:4">11:4</span> For om det kommer en til eder og
forkynner en annen Jesus, som vi ikke har forkynt, eller I får en annen
ånd, som I ikke før har fått, eller et annet evangelium, som I ikke før
har mottatt, da vil I gjerne tåle det!

<span id="an_11:5">11:5</span> For jeg mener at jeg ikke i noget stykke
står tilbake for de såre store apostler;

<span id="an_11:6">11:6</span> men er jeg enn ulærd i tale, så er jeg
det dog ikke i kunnskap; tvert imot har vi alltid lagt den for dagen for
eder i alle stykker.

<span id="an_11:7">11:7</span> Eller gjorde jeg synd da jeg ydmyket mig
selv forat I skulde ophøies, idet jeg uten vederlag forkynte eder Guds
evangelium?

<span id="an_11:8">11:8</span> Andre menigheter skattla jeg, idet jeg
tok lønn av dem for å tjene eder, og da jeg var hos eder og kom i trang,
falt jeg ikke nogen til byrde;

<span id="an_11:9">11:9</span> for det jeg manglet, det utfylte brødrene
som kom fra Makedonia, og i alle måter har jeg holdt mig og vil holde
mig fra å falle eder til byrde.

<span id="an_11:10">11:10</span> Så sant Kristi sannhet er i mig: Denne
ros skal ikke frarøves mig i Akaias bygder!

<span id="an_11:11">11:11</span> Hvorfor? fordi jeg ikke elsker eder?
Det vet Gud!

<span id="an_11:12">11:12</span> men det jeg gjør, vil jeg og herefter
gjøre for å avskjære dem leiligheten som søker en leilighet, forat de
skal finnes like med oss i det som de roser sig av.

<span id="an_11:13">11:13</span> For disse er falske apostler,
svikefulle arbeidere, som skaper sig om til apostler for Kristus.

<span id="an_11:14">11:14</span> Og det er intet under; for Satan selv
skaper sig om til en lysets engel;

<span id="an_11:15">11:15</span> derfor er det ikke noget stort om og
hans tjenere skaper sig om til rettferdighets tjenere; men deres ende
skal være efter deres gjerninger.

<span id="an_11:16">11:16</span> Atter sier jeg: Ingen akte mig for en
dåre! men selv om så er, da ta imot mig, om enn som en dåre, forat også
jeg kan få rose mig litt!

<span id="an_11:17">11:17</span> Det jeg her taler, det taler jeg ikke
efter Herrens vilje, men som i dårskap, idet jeg roser mig så
tillitsfullt.

<span id="an_11:18">11:18</span> Eftersom mange roser sig på kjødelig
vis, vil jeg og rose mig.

<span id="an_11:19">11:19</span> For I tåler jo gjerne dårene, I som er
så kloke;

<span id="an_11:20">11:20</span> I tåler det jo om nogen gjør eder til
træler, om nogen opeter eder, om nogen fanger eder, om nogen ophøier sig
over eder, om nogen slår eder i ansiktet!

<span id="an_11:21">11:21</span> Med skam sier jeg det, fordi vi har
vært svake; men det som nogen gjør sig stor av - jeg taler i dårskap -
det gjør også jeg mig stor av.

<span id="an_11:22">11:22</span> Er de hebreere? Jeg og. Er de
israelitter? Jeg og. Er de Abrahams ætt? Jeg og.

<span id="an_11:23">11:23</span> Er de Kristi tjenere? Jeg taler i
vanvidd: Jeg er det mere; jeg har arbeidet mere, fått flere slag, vært
flere ganger i fengsel, ofte i dødsfare.

<span id="an_11:24">11:24</span> Av jødene har jeg fem ganger fått firti
slag på ett nær;

<span id="an_11:25">11:25</span> tre ganger blev jeg hudstrøket, én gang
stenet, tre ganger led jeg skibbrudd, et døgn har jeg vært i dypet.

<span id="an_11:26">11:26</span> Ofte har jeg vært på reiser, i farer i
elver, i farer blandt røvere, i farer fra mitt folk, i farer fra
hedninger, i farer i by, i farer i ørken, i farer på hav, i farer blandt
falske brødre,

<span id="an_11:27">11:27</span> i strev og møie, ofte i nattevåk, i
hunger og tørst, ofte i faste, i kulde og nakenhet.

<span id="an_11:28">11:28</span> Foruten alt annet har jeg ennu det
daglige overløp, omsorgen for alle menighetene.

<span id="an_11:29">11:29</span> Hvem er skrøpelig uten at og jeg blir
skrøpelig? hvem voldes anstøt uten at det brenner i mig?

<span id="an_11:30">11:30</span> Må jeg endelig rose mig, da vil jeg
rose mig av det som hører min skrøpelighet til.

<span id="an_11:31">11:31</span> Gud og vår Herre Jesu Kristi Fader, han
som er velsignet i evighet, vet at jeg ikke lyver!

<span id="an_11:32">11:32</span> I Damaskus holdt kong Aretas'
landshøvding vakt om damaskenernes by for å gripe mig,

<span id="an_11:33">11:33</span> og gjennem en glugge på muren blev jeg
firt ned i en kurv og slapp bort av hans hender.

<span id="an_12:1">12:1</span> Jeg må rose mig skjønt det ikke er
gagnlig; men jeg kommer nu til syner og åpenbarelser av Herren.

<span id="an_12:2">12:2</span> Jeg kjenner et menneske i Kristus - om
han var i legemet, vet jeg ikke, eller utenfor legemet, vet jeg ikke;
Gud vet det - en som for fjorten år siden blev rykket like inn i den
tredje himmel.

<span id="an_12:3">12:3</span> Og jeg kjenner dette menneske - om han
var i legemet eller utenfor legemet, vet jeg ikke; Gud vet det -

<span id="an_12:4">12:4</span> han blev rykket inn i Paradis og hørte
usigelige ord, som det ikke er et menneske tillatt å tale.

<span id="an_12:5">12:5</span> Av dette vil jeg rose mig; men av mig
selv vil jeg ikke rose mig, uten av min skrøpelighet.

<span id="an_12:6">12:6</span> For om jeg vil rose mig, blir jeg ikke en
dåre; for det er sannhet jeg vil tale; men jeg lar det være, forat ingen
skal tenke større om mig enn som han ser mig eller hører av mig.

<span id="an_12:7">12:7</span> Og forat jeg ikke skal ophøie mig av de
høie åpenbarelser, er det gitt mig en torn i kjødet, en Satans engel,
forat han skal slå mig, så jeg ikke skal ophøie mig.

<span id="an_12:8">12:8</span> Om denne bad jeg Herren tre ganger at han
måtte vike fra mig;

<span id="an_12:9">12:9</span> og han sa til mig: Min nåde er dig nok;
for min kraft fullendes i skrøpelighet. Derfor vil jeg helst rose mig av
min skrøpelighet, forat Kristi kraft kan bo i mig.

<span id="an_12:10">12:10</span> Derfor er jeg vel til mote i
skrøpelighet, i mishandling, i nød, i forfølgelser, i trengsler for
Kristi skyld; for når jeg er skrøpelig, da er jeg sterk.

<span id="an_12:11">12:11</span> Jeg er blitt en dåre; I har tvunget mig
til det. For jeg burde få ros av eder; jeg stod jo ikke i noget tilbake
for de såre store apostler, om jeg enn er intet.

<span id="an_12:12">12:12</span> En apostels tegn blev iallfall gjort
blandt eder med all utholdenhet, både med tegn og under og kraftige
gjerninger.

<span id="an_12:13">12:13</span> For hvad var det I blev tilsidesatt i
for de andre menigheter uten i det at jeg ikke falt eder til byrde?
Tilgi mig denne urett!

<span id="an_12:14">12:14</span> Se, for tredje gang er jeg nu rede til
å komme til eder, og jeg vil ikke falle eder til byrde; for jeg søker
ikke det som eders er, men eder selv. Barna er jo ikke skyldige å samle
til foreldrene, men foreldrene til barna.

<span id="an_12:15">12:15</span> Men jeg vil med glede ofre, ja bli
ofret for eders sjeler, om jeg enn elskes dess mindre av eder jo mere
jeg elsker eder.

<span id="an_12:16">12:16</span> Men la så være at jeg ikke var eder til
byrde, men jeg var listig og fanget eder med svik!

<span id="an_12:17">12:17</span> Søkte jeg vel vinning av eder ved nogen
av dem som jeg sendte til eder?

<span id="an_12:18">12:18</span> Jeg tilskyndte Titus og sendte vår bror
med ham; mon vel Titus søkte vinning av eder? vandret vi ikke i den
samme ånd? ikke i de samme spor?

<span id="an_12:19">12:19</span> Alt lenge har I tenkt at det er eder vi
forsvarer oss for. Nei, det er for Guds åsyn vi taler i Kristus; men alt
er til eders opbyggelse, mine elskede!

<span id="an_12:20">12:20</span> For jeg frykter for at når jeg kommer,
skal jeg ikke finne eder slik som jeg ønsker, og at jeg skal finnes av
eder slik som I ikke ønsker - at det skal være kiv, avind, vrede,
stridigheter, baktalelse, sladder, opblåsthet, uorden -

<span id="an_12:21">12:21</span> at når jeg kommer, skal min Gud atter
ydmyke mig hos eder, og jeg skal komme til å sørge over mange av dem som
før har syndet og ikke har omvendt sig fra den urenhet og utukt og
skamløshet som de har drevet.

<span id="an_13:1">13:1</span> Det er nu tredje gang jeg kommer til
eder. Ved to og tre vidners ord skal hver sak stå fast.

<span id="an_13:2">13:2</span> Jeg har sagt det forut og sier forut,
likesom ved mitt annet nærvær, så og nu i mitt fravær, til dem som før
har syndet, og til alle de andre at når jeg nu atter kommer, vil jeg
ikke vise skånsel -

<span id="an_13:3">13:3</span> siden I krever et bevis på at Kristus
taler i mig, han som ikke er skrøpelig hos eder, men er sterk iblandt
eder;

<span id="an_13:4">13:4</span> for blev han enn korsfestet i
skrøpelighet, så lever han dog i Guds kraft; for også vi er skrøpelige i
ham; men vi skal leve med ham i Guds kraft hos eder.

<span id="an_13:5">13:5</span> Ransak eder selv om I er i troen; prøv
eder selv! Eller kjenner I ikke eder selv at Kristus Jesus er i eder?
det måtte da være at I ikke holder prøve.

<span id="an_13:6">13:6</span> Men jeg håper at I skal få kjenne at vi
ikke er de som ikke holder prøve.

<span id="an_13:7">13:7</span> Dog beder vi til Gud at I ikke må gjøre
noget ondt, ikke forat vi skal vise oss å holde prøve, men forat I må
gjøre det gode, vi derimot være som de som ikke holder prøve;

<span id="an_13:8">13:8</span> for vi makter ikke noget mot sannheten,
men bare for sannheten.

<span id="an_13:9">13:9</span> For vi gleder oss når vi er skrøpelige, I
derimot sterke; dette beder vi og om, at I må bli fullkomne.

<span id="an_13:10">13:10</span> Derfor skriver jeg dette i mitt fravær,
forat jeg ikke under mitt nærvær skal fare strengt frem efter den makt
som Herren har gitt mig til å opbygge og ikke til å nedbryte.

<span id="an_13:11">13:11</span> For øvrig, brødre, gled eder, bli
fullkomne, la eder formane, ha ett sinn, hold fred med hverandre, så
skal kjærlighetens og fredens Gud være med eder.

<span id="an_13:12">13:12</span> Hils hverandre med et hellig kyss! Alle
de hellige hilser eder.

<span id="an_13:13">13:13</span> Den Herre Jesu Kristi nåde og Guds
kjærlighet og den Hellige Ånds samfund være med eder alle!

------------------------------------------------------------------------

[Next: Galatians](gal)
