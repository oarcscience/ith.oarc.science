[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](act)  [Next](co1) 

------------------------------------------------------------------------

### Norwegian Bible: Romans

<span id="an_1:1">1:1</span> Paulus, Jesu Kristi tjener, kalt til
apostel, utkåret til å forkynne Guds evangelium,

<span id="an_1:2">1:2</span> som han forut lovte ved sine profeter i
hellige skrifter,

<span id="an_1:3">1:3</span> om hans Sønn, som efter kjødet er kommet av
Davids ætt,

<span id="an_1:4">1:4</span> som efter hellighets ånd er godtgjort å
være Guds veldige Sønn ved opstandelsen fra de døde, Jesus Kristus, vår
Herre,

<span id="an_1:5">1:5</span> ved hvem vi fikk nåde og apostelembede for
å virke troens lydighet blandt alle hedningefolkene til hans navns ære,

<span id="an_1:6">1:6</span> blandt hvilke også I er kalt til Jesus
Kristus

<span id="an_1:7">1:7</span> - til alle Guds elskede, kalte, hellige som
er i Rom: Nåde være med eder og fred fra Gud vår Fader og den Herre
Jesus Kristus!

<span id="an_1:8">1:8</span> Først takker jeg min Gud ved Jesus Kristus
for eder alle, fordi eders tro er navnkundig i hele verden.

<span id="an_1:9">1:9</span> For Gud, som jeg tjener i min ånd i hans
Sønns evangelium, er mitt vidne hvor uavlatelig jeg kommer eder i hu,

<span id="an_1:10">1:10</span> idet jeg alltid i mine bønner beder om at
jeg dog endelig engang ved Guds vilje må få lykke til å komme til eder.

<span id="an_1:11">1:11</span> For jeg lenges efter å se eder, så jeg
kunde la eder få del med mig i nogen åndelig nådegave, forat I kunde
styrkes,

<span id="an_1:12">1:12</span> det vil si at jeg hos eder kunde
vederkveges sammen med eder ved den felles tro, eders og min.

<span id="an_1:13">1:13</span> Og jeg vil ikke, brødre, at I skal være
uvitende om at jeg ofte har satt mig fore å komme til eder - men jeg er
blitt hindret inntil nu - forat jeg kunde ha nogen frukt også blandt
eder likesom blandt de andre hedningefolk.

<span id="an_1:14">1:14</span> Jeg står i gjeld både til grekere og til
barbarer, både til vise og uvise;

<span id="an_1:15">1:15</span> således er jeg for min del villig til å
forkynne evangeliet også for eder i Rom.

<span id="an_1:16">1:16</span> For jeg skammer mig ikke ved evangeliet;
for det er en Guds kraft til frelse for hver den som tror, både for jøde
først og så for greker;

<span id="an_1:17">1:17</span> for i det åpenbares Guds rettferdighet av
tro til tro, som skrevet er: Den rettferdige, ved tro skal han leve.

<span id="an_1:18">1:18</span> For Guds vrede åpenbares fra himmelen
over all ugudelighet og urettferdighet hos mennesker som holder
sannheten nede i urettferdighet;

<span id="an_1:19">1:19</span> for det som en kan vite om Gud, ligger
åpent for dem, for Gud har åpenbaret dem det.

<span id="an_1:20">1:20</span> For hans usynlige vesen, både hans evige
kraft og hans guddommelighet, er synlig fra verdens skapelse av, idet
det kjennes av hans gjerninger, forat de skal være uten undskyldning,

<span id="an_1:21">1:21</span> fordi de, enda de kjente Gud, dog ikke
æret eller takket ham som Gud, men blev dårlige i sine tanker, og deres
uforstandige hjerte blev formørket.

<span id="an_1:22">1:22</span> Mens de gjorde sig til av å være vise,
blev de dårer,

<span id="an_1:23">1:23</span> og byttet den uforgjengelige Guds
herlighet bort mot et billede, en avbildning av et forgjengelig menneske
og av fugler og av firføtte dyr og av krypdyr.

<span id="an_1:24">1:24</span> Derfor overgav også Gud dem i deres
hjerters lyster til urenhet, til å vanære sine legemer sig imellem,

<span id="an_1:25">1:25</span> de som byttet Guds sannhet bort mot løgn
og æret og dyrket skapningen fremfor skaperen, han som er velsignet i
evighet. Amen.

<span id="an_1:26">1:26</span> Derfor overgav Gud dem til skammelige
lyster; for både deres kvinner forvendte den naturlige bruk til den
unaturlige,

<span id="an_1:27">1:27</span> og på samme vis forlot også mennene den
naturlige bruk av kvinnen og brente i sin lyst efter hverandre, så at
menn drev skjenselsverk med menn, og fikk på sig selv det vvederlag for
sin forvillelse som rett var.

<span id="an_1:28">1:28</span> Og likesom de ikke brydde sig om å eie
Gud i kunnskap, så overgav Gud dem til et sinn som intet duer, så de
gjorde det usømmelige:

<span id="an_1:29">1:29</span> fulle av all urettferdighet, vanart,
havesyke, ondskap; fulle av avind, mord, trette, svik, list;

<span id="an_1:30">1:30</span> øretutere, baktalere, gudsforhatte,
voldsmenn, overmodige, storskrytere, opfinnsomme til ondt; ulydige mot
foreldre,

<span id="an_1:31">1:31</span> uforstandige, upålitelige, ukjærlige,
ubarmhjertige;

<span id="an_1:32">1:32</span> slike som godt kjenner Guds dom at de som
gjør sådant, fortjener døden, og dog ikke bare gjør det, men endog
holder med dem som gjør det.

<span id="an_2:1">2:1</span> Derfor er du uten undskyldning, menneske,
hvem du enn er som dømmer. For idet du dømmer din næste, fordømmer du
dig selv; for du gjør det samme, du som dog dømmer;

<span id="an_2:2">2:2</span> men vi vet at Guds dom, som sannhet byder,
er over dem som gjør slikt.

<span id="an_2:3">2:3</span> Men mener du det, du menneske, du som
dømmer dem som gjør slikt, og selv gjør det, at du skal undfly Guds dom?

<span id="an_2:4">2:4</span> Eller forakter du hans godhets og tålmods
og langmods rikdom, og vet ikke at Guds godhet driver dig til
omvendelse?

<span id="an_2:5">2:5</span> Ved din hårdhet og ditt ubotferdige hjerte
ophoper du dig vrede på vredens dag, den dag da Guds rettferdige dom
åpenbares,

<span id="an_2:6">2:6</span> han som skal betale enhver efter hans
gjerninger:

<span id="an_2:7">2:7</span> dem som med utholdenhet i god gjerning
søker herlighet og ære og uforgjengelighet, skal han gi evig liv,

<span id="an_2:8">2:8</span> men dem som er gjenstridige og ulydige mot
sannheten, men lydige mot urettferdigheten, dem skal times vrede og
harme.

<span id="an_2:9">2:9</span> Trengsel og angst skal komme over hver
menneskesjel som gjør det onde, både jøde først og så greker;

<span id="an_2:10">2:10</span> men herlighet og ære og fred skal times
hver den som gjør det gode, både jøde først og så greker.

<span id="an_2:11">2:11</span> For Gud gjør ikke forskjell på folk:

<span id="an_2:12">2:12</span> alle som syndet uten loven, skal også gå
fortapt uten loven, og alle som syndet under loven, skal dømmes ved
loven;

<span id="an_2:13">2:13</span> for ikke de som hører loven, er
rettferdige for Gud, men de som gjør efter loven, skal bli
rettferdiggjort.

<span id="an_2:14">2:14</span> For når hedningene, som ikke har loven,
av naturen gjør det loven byder, da er disse, som dog ikke har loven,
sig selv en lov;

<span id="an_2:15">2:15</span> de viser at lovens gjerning er skrevet i
deres hjerter, idet også deres samvittighet gir sitt vidnesbyrd, og
deres tanker innbyrdes anklager eller også forsvarer dem -

<span id="an_2:16">2:16</span> på den dag da Gud skal dømme det skjulte
hos menneskene efter mitt evangelium ved Jesus Kristus.

<span id="an_2:17">2:17</span> Men om du kalles jøde og setter din lit
til loven og roser dig av Gud

<span id="an_2:18">2:18</span> og kjenner hans vilje og dømmer om de
forskjellige ting, idet du lærer av loven,

<span id="an_2:19">2:19</span> og trøster dig til å være en veiviser for
blinde, et lys for dem som er i mørke,

<span id="an_2:20">2:20</span> en opdrager for dårer, en lærer for
umyndige, da du har den rette form for kunnskap og sannhet i loven:

<span id="an_2:21">2:21</span> du som altså lærer en annen, lærer du
ikke dig selv? du som preker at en ikke skal stjele, stjeler du?

<span id="an_2:22">2:22</span> du som sier at en ikke skal drive hor,
driver du hor? du som har motbydelighet for avgudene, raner du avgudenes
templer?

<span id="an_2:23">2:23</span> Du som roser dig av loven, du vanærer Gud
ved å bryte loven!

<span id="an_2:24">2:24</span> For for eders skyld spottes Guds navn
blandt hedningene, som skrevet er.

<span id="an_2:25">2:25</span> For omskjærelsen har vel sin nytte om du
holder loven; men er du en lov-bryter, da er din omskjærelse blitt til
forhud.

<span id="an_2:26">2:26</span> Om altså den uomskårne holder lovens bud,
skal da ikke hans forhud bli regnet som omskjærelse?

<span id="an_2:27">2:27</span> Og den av naturen uomskårne som opfyller
loven, skal dømme dig, du som med bokstav og omskjærelse er en
lov-bryter.

<span id="an_2:28">2:28</span> For ikke den er jøde som er det i det
åpenbare; heller ikke er det omskjærelse som skjer i det åpenbare, på
kjøttet;

<span id="an_2:29">2:29</span> men den som er jøde i det skjulte, han er
jøde, og omskjærelsen er hjertets omskjærelse i Ånden, ikke i bokstaven;
en sådan har sin ros, ikke av mennesker, men av Gud.

<span id="an_3:1">3:1</span> Hvad fortrin har da jøden? eller hvad gagn
er det i omskjærelsen?

<span id="an_3:2">3:2</span> Meget i alle måter; først og fremst det at
Guds ord blev dem betrodd.

<span id="an_3:3">3:3</span> For hvorledes er det? om somme var utro,
skulde da deres utroskap gjøre Guds troskap til intet?

<span id="an_3:4">3:4</span> Langt derifra! la det stå fast at Gud er
sanndru, men hvert menneske en løgner, som skrevet er: At du må kjennes
rettferdig i dine ord og vinne når du fører din sak.

<span id="an_3:5">3:5</span> Men dersom vår urettferdighet viser Guds
rettferdighet, hvad skal vi da si? Er vel Gud urettferdig når han fører
sin vrede over oss? Jeg taler på menneskelig vis.

<span id="an_3:6">3:6</span> Langt derifra! hvorledes kunde Gud da dømme
verden?

<span id="an_3:7">3:7</span> Ja, men dersom Guds sanndruhet ved min løgn
åpenbarte sig rikelig til hans ære, hvorfor blir da jeg enda dømt som en
synder?

<span id="an_3:8">3:8</span> Og skal vi da ikke - som vi spottes for, og
som nogen sier at vi lærer - gjøre det onde forat det gode kan komme
derav? Rettferdig er den dom som treffer slike.

<span id="an_3:9">3:9</span> Hvad da? har vi nogen fordel? Nei, aldeles
ikke; vi har jo før anklaget både jøder og grekere for at de alle sammen
er under synd,

<span id="an_3:10">3:10</span> som skrevet er: Det finnes ikke en
rettferdig, enn ikke en;

<span id="an_3:11">3:11</span> det finnes ikke en som er forstandig; det
finnes ikke en som søker Gud;

<span id="an_3:12">3:12</span> alle er avveket; alle til hope er de
blitt uduelige; det finnes ikke nogen som gjør godt, det finnes ikke en
eneste.

<span id="an_3:13">3:13</span> Deres strupe er en åpnet grav; med sine
tunger gjorde de svik, ormegift er under deres leber.

<span id="an_3:14">3:14</span> Deres munn er full av forbannelse og
bitterhet.

<span id="an_3:15">3:15</span> Deres føtter er snare til å utøse blod;

<span id="an_3:16">3:16</span> ødeleggelse og usælhet er det på deres
veier,

<span id="an_3:17">3:17</span> og freds vei kjenner de ikke.

<span id="an_3:18">3:18</span> Det er ikke gudsfrykt for deres øine.

<span id="an_3:19">3:19</span> Men vi vet at alt det som loven sier, det
taler den til dem som har loven, forat hver munn skal lukkes og hele
verden bli skyldig for Gud,

<span id="an_3:20">3:20</span> siden intet kjød blir rettferdiggjort for
ham ved lov-gjerninger; for ved loven kommer syndens erkjennelse.

<span id="an_3:21">3:21</span> Men nu er Guds rettferdighet, som loven
og profetene vidner om, åpenbaret uten loven,

<span id="an_3:22">3:22</span> det vil si Guds rettferdighet ved troen
på Jesus Kristus for alle og over alle som tror. For det er ingen
forskjell;

<span id="an_3:23">3:23</span> alle har syndet og fattes Guds ære,

<span id="an_3:24">3:24</span> og de blir rettferdiggjort uforskyldt av
hans nåde ved forløsningen i Kristus Jesus,

<span id="an_3:25">3:25</span> som Gud stilte til skue i hans blod, som
en nådestol ved troen, for å vise sin rettferdighet, fordi han i sin
langmodighet hadde båret over med de synder som før var gjort -

<span id="an_3:26">3:26</span> for å vise sin rettferdighet i den tid
som nu er, så han kunde være rettferdig og gjøre den rettferdig som har
troen på Jesus.

<span id="an_3:27">3:27</span> Hvor er så vår ros? Den er utelukket. Ved
hvilken lov? Gjerningenes? Nei, ved troens lov.

<span id="an_3:28">3:28</span> For vi holder for at mennesket blir
rettferdiggjort ved troen, uten lov-gjerninger.

<span id="an_3:29">3:29</span> Eller er Gud bare jøders Gud? er han ikke
også hedningers? Jo, han er også hedningers,

<span id="an_3:30">3:30</span> så sant Gud er én, og han rettferdiggjør
de omskårne av troen og de uomskårne ved troen.

<span id="an_3:31">3:31</span> Ophever vi da loven ved troen? Langt
derifra! vi stadfester loven.

<span id="an_4:1">4:1</span> Hvad skal vi da si at vår far Abraham har
opnådd efter kjødet?

<span id="an_4:2">4:2</span> For blev Abraham rettferdiggjort av
gjerninger, da har han noget å rose sig av. Men det har han ikke for
Gud;

<span id="an_4:3">4:3</span> for hvad sier Skriften? Abraham trodde Gud,
og det blev regnet ham til rettferdighet;

<span id="an_4:4">4:4</span> men den som har gjerninger, ham tilregnes
lønnen ikke av nåde, men som skyldighet;

<span id="an_4:5">4:5</span> den derimot som ikke har gjerninger, men
tror på ham som rettferdiggjør den ugudelige, ham regnes hans tro til
rettferdighet.

<span id="an_4:6">4:6</span> Således priser også David det menneske
salig som Gud tilregner rettferdighet uten gjerninger:

<span id="an_4:7">4:7</span> Salige er de hvis overtredelser er forlatt,
og hvis synder er skjult,

<span id="an_4:8">4:8</span> salig er den mann som Herren ikke tilregner
synd.

<span id="an_4:9">4:9</span> Gjelder nu denne saligprisning de omskårne,
eller også de uomskårne? Vi sier jo at troen blev regnet Abraham til
rettferdighet;

<span id="an_4:10">4:10</span> hvorledes blev den da tilregnet ham? da
han var omskåret, eller da han hadde forhud? Ikke da han var omskåret,
men da han hadde forhud,

<span id="an_4:11">4:11</span> og han fikk omskjærelsens tegn som et
segl på rettferdigheten ved den tro som han hadde da han var uomskåret,
forat han skulde være far til alle de uomskårne som tror, så
rettferdigheten kunde tilregnes også dem,

<span id="an_4:12">4:12</span> og far til de omskårne som ikke bare har
omskjærelsen, men også vandrer i fotsporene av den tro som vår far
Abraham hadde da han var uomskåret.

<span id="an_4:13">4:13</span> For ikke ved loven fikk Abraham eller
hans ætt det løfte at han skulde være arving til verden, men ved troens
rettferdighet.

<span id="an_4:14">4:14</span> For dersom de som holder sig til loven,
er arvinger, da er troen blitt unyttig, og løftet blitt til intet;

<span id="an_4:15">4:15</span> for loven virker vrede; men hvor det ikke
er nogen lov, er det heller ingen overtredelse.

<span id="an_4:16">4:16</span> Derfor fikk han løftet ved troen, forat
det kunde være som en nåde, så løftet kunde stå fast for hele ætten,
ikke bare for den som har loven, men også for den som har Abrahams tro,
han som er far til oss alle

<span id="an_4:17">4:17</span> - som skrevet er: Til mange folks far har
jeg satt dig - for Guds åsyn, hvem han trodde, han som gjør de døde
levende og nevner det som ikke er til, som om det var til.

<span id="an_4:18">4:18</span> Mot håp trodde han med håp, forat han
skulde bli mange folks far efter det som sagt var: Så skal din ætt bli;

<span id="an_4:19">4:19</span> og uten å bli svak i troen så han på sitt
eget legeme, som var utlevd, han var næsten hundre år gammel, og på
Saras utdødde morsliv;

<span id="an_4:20">4:20</span> på Guds løfte tvilte han ikke i vantro,
men blev sterk i sin tro, idet han gav Gud æren

<span id="an_4:21">4:21</span> og var fullt viss på at det han hadde
lovt, det var han også mektig til å gjøre.

<span id="an_4:22">4:22</span> Derfor blev det også regnet ham til
rettferdighet.

<span id="an_4:23">4:23</span> Men ikke bare for hans skyld er det
skrevet at det blev tilregnet ham,

<span id="an_4:24">4:24</span> men også for vår skyld, som det vil bli
tilregnet, vi som tror på ham som opvakte Jesus, vår Herre, fra de døde,

<span id="an_4:25">4:25</span> han som blev gitt for våre overtredelser
og opreist til vår rettferdiggjørelse.

<span id="an_5:1">5:1</span> Da vi nu altså er rettferdiggjort av troen,
har vi fred med Gud ved vår Herre Jesus Kristus,

<span id="an_5:2">5:2</span> ved hvem vi også har fått adgang ved troen
til denne nåde i hvilken vi står, og vi roser oss av håp om Guds
herlighet;

<span id="an_5:3">5:3</span> ja, ikke bare det, men vi roser oss også av
våre trengsler, for vi vet at trengselen virker tålmodighet,

<span id="an_5:4">5:4</span> og tålmodigheten et prøvet sinn, og det
prøvede sinn håp,

<span id="an_5:5">5:5</span> og håpet gjør ikke til skamme, fordi Guds
kjærlighet er utøst i våre hjerter ved den Hellige Ånd, som er oss gitt.

<span id="an_5:6">5:6</span> For mens vi ennu var skrøpelige, døde
Kristus til fastsatt tid for ugudelige.

<span id="an_5:7">5:7</span> For neppe vil nogen gå i døden for en
rettferdig - for en som er god, kunde kanskje nogen ta sig på å dø -

<span id="an_5:8">5:8</span> men Gud viser sin kjærlighet mot oss derved
at Kristus døde for oss mens vi ennu var syndere.

<span id="an_5:9">5:9</span> Så meget mere skal vi da, efterat vi nu er
rettferdiggjort ved hans blod, ved ham bli frelst fra vreden.

<span id="an_5:10">5:10</span> For så sant vi blev forlikt med Gud ved
hans Sønns død da vi var fiender, så skal vi så meget mere bli frelst
ved hans liv efterat vi er blitt forlikt;

<span id="an_5:11">5:11</span> ja, ikke bare det, men vi roser oss også
av Gud ved vår Herre Jesus Kristus, ved hvem vi nu har fått forlikelsen.

<span id="an_5:12">5:12</span> Derfor, likesom synden kom inn i verden
ved ett menneske, og døden ved synden, og døden således trengte igjennem
til alle mennesker, fordi de syndet alle -

<span id="an_5:13">5:13</span> for vel var det synd i verden før loven,
men synden tilregnes ikke hvor det ingen lov er;

<span id="an_5:14">5:14</span> men allikevel hersket døden fra Adam til
Moses også over dem som ikke hadde syndet i likhet med Adams
overtredelse, han som er et forbillede på den som skulde komme.

<span id="an_5:15">5:15</span> Men ikke er det med nådegaven således som
med fallet; for er de mange død ved den enes fall, da er meget mere Guds
nåde og gaven i det ene menneske Jesu Kristi nåde blitt overvettes rik
for de mange.

<span id="an_5:16">5:16</span> Og ikke er det med gaven således som det
blev da én syndet; for dommen blev til fordømmelse for éns skyld, men
nådegaven til frifinnelsesdom for mange falls skyld.

<span id="an_5:17">5:17</span> For kom døden til å herske ved den ene på
grunn av den enes fall, så skal meget mere de som får nådens og
rettferdighets-gavens overvettes rikdom, leve og herske ved den ene,
Jesus Kristus.

<span id="an_5:18">5:18</span> Altså: likesom éns fall blev til
fordømmelse for alle mennesker, således blev også éns rettferdige
gjerning til livsens rettferdiggjørelse for alle mennesker;

<span id="an_5:19">5:19</span> for likesom de mange er blitt syndere ved
det ene menneskes ulydighet, så skal også de mange bli rettferdige ved
den enes lydighet.

<span id="an_5:20">5:20</span> Men loven kom til forat fallet skulde bli
stort; men hvor synden blev stor, blev nåden enda større,

<span id="an_5:21">5:21</span> forat likesom synden hersket ved døden,
så skulde også nåden herske ved rettferdighet til et evig liv ved Jesus
Kristus, vår Herre.

<span id="an_6:1">6:1</span> Hvad skal vi da si? skal vi holde ved i
synden, forat nåden kan bli dess større?

<span id="an_6:2">6:2</span> Langt derifra! vi som er avdød fra synden,
hvorledes skulde vi ennu leve i den?

<span id="an_6:3">6:3</span> Eller vet I ikke at alle vi som blev døpt
til Kristus Jesus, blev døpt til hans død?

<span id="an_6:4">6:4</span> Vi blev altså begravet med ham ved dåpen
til døden, forat likesom Kristus blev opreist fra de døde ved Faderens
herlighet, så skal også vi vandre i et nytt levnet.

<span id="an_6:5">6:5</span> For er vi blitt forenet med ham ved
likheten med hans død, så skal vi også bli det ved likheten med hans
opstandelse,

<span id="an_6:6">6:6</span> da vi jo vet dette at vårt gamle menneske
blev korsfestet med ham forat synde-legemet skulde bli til intet, så vi
ikke mere skal tjene synden;

<span id="an_6:7">6:7</span> for den som er død, er rettferdiggjort fra
synden.

<span id="an_6:8">6:8</span> Men er vi død med Kristus, da tror vi at vi
også skal leve med ham,

<span id="an_6:9">6:9</span> fordi vi vet at efterat Kristus er
opstanden fra de døde, dør han ikke mere; døden har ikke mere nogen makt
over ham;

<span id="an_6:10">6:10</span> for sin død, den døde han én gang for
synden, men sitt liv, det lever han for Gud.

<span id="an_6:11">6:11</span> Således skal også I akte eder som døde
for synden, men levende for Gud i Kristus Jesus.

<span id="an_6:12">6:12</span> La derfor ikke synden herske i eders
dødelige legeme, så I lyder dets lyster;

<span id="an_6:13">6:13</span> by heller ikke eders lemmer frem for
synden som urettferdighets våben, men by eder frem for Gud som de som av
døde er blitt levende, og eders lemmer som rettferdighets våben for Gud!

<span id="an_6:14">6:14</span> For synden skal ikke herske over eder; I
er jo ikke under loven, men under nåden.

<span id="an_6:15">6:15</span> Hvad da? skal vi synde, siden vi ikke er
under loven, men under nåden? Langt derifra!

<span id="an_6:16">6:16</span> vet I ikke at når I byr eder frem for
nogen som tjenere til lydighet, da er I også tjenere under den som I så
lyder, enten det er under synden til død eller under lydigheten til
rettferdighet?

<span id="an_6:17">6:17</span> Men Gud være takk at I vel har vært
syndens tjenere, men nu av hjertet er blitt lydige mot den lærdomsform
som I er blitt overgitt til!

<span id="an_6:18">6:18</span> Men idet I er blitt frigjort fra synden,
er I trådt i rettferdighetens tjeneste.

<span id="an_6:19">6:19</span> Jeg taler på menneskelig vis for eders
kjøds skrøpelighets skyld. For likesom I bød eders lemmer frem som
tjenere for urenheten og urettferdigheten til urettferdighet, således by
nu eders lemmer frem som tjenere for rettferdigheten til helliggjørelse!

<span id="an_6:20">6:20</span> For dengang da I var syndens tjenere, var
I fri fra rettferdigheten.

<span id="an_6:21">6:21</span> Hvad frukt hadde I da dengang? Slikt som
I nu skammer eder over; for utgangen på det er døden.

<span id="an_6:22">6:22</span> Men nu, da I er frigjort fra synden og er
trådt i Guds tjeneste, har I eders frukt til helliggjørelse, og til
utgang et evig liv.

<span id="an_6:23">6:23</span> For den lønn som synden gir, er døden,
men Guds nådegave er evig liv i Kristus Jesus, vår Herre.

<span id="an_7:1">7:1</span> Eller vet I ikke, brødre - jeg taler jo til
slike som kjenner loven - at loven hersker over mennesket så lenge det
lever?

<span id="an_7:2">7:2</span> Den gifte kvinne er jo ved loven bundet til
sin mann så lenge han lever; men dersom mannen dør, er hun løst fra
loven som bandt henne til mannen.

<span id="an_7:3">7:3</span> Derfor skal hun kalles en horkvinne om hun,
mens mannen lever, ekter en annen mann; men dersom mannen dør, er hun
fri fra loven, så hun ikke blir en horkvinne om hun ekter en annen mann.

<span id="an_7:4">7:4</span> Derfor, mine brødre, døde også I fra loven
ved Kristi legeme, forat I skulde høre en annen til, ham som er
opstanden fra de døde, så vi kan bære frukt for Gud.

<span id="an_7:5">7:5</span> For da vi var i kjødet, virket de syndige
lyster, som vaktes ved loven, således i våre lemmer at vi bar frukt for
døden;

<span id="an_7:6">7:6</span> men nu er vi løst fra loven, idet vi er død
fra det som vi var fanget under, så vi tjener i Åndens nye vesen, og
ikke i bokstavens gamle vesen.

<span id="an_7:7">7:7</span> Hvad skal vi da si? er loven synd? Langt
derifra! men jeg kjente ikke synden uten ved loven; for begjærligheten
kjente jeg ikke dersom ikke loven hadde sagt: Du skal ikke begjære.

<span id="an_7:8">7:8</span> Men synden tok anledning av budet og virket
alskens begjærlighet i mig; for uten lov er synden død.

<span id="an_7:9">7:9</span> Jeg levde en tid uten lov; men da budet
kom, blev synden levende igjen,

<span id="an_7:10">7:10</span> jeg derimot døde; og budet, som var til
liv, det blev funnet å være mig til død;

<span id="an_7:11">7:11</span> for synden tok anledning av budet og
dåret og drepte mig ved det.

<span id="an_7:12">7:12</span> Så er da loven hellig, og budet hellig og
rettferdig og godt.

<span id="an_7:13">7:13</span> Er da det som er godt, blitt mig til død?
Langt derifra! men det var synden, forat den skulde vise sig som synd,
idet den voldte mig døden ved det som er godt - forat synden skulde bli
overvettes syndig ved budet.

<span id="an_7:14">7:14</span> For vi vet at loven er åndelig; jeg
derimot er kjødelig, solgt under synden;

<span id="an_7:15">7:15</span> for hvad jeg gjør, vet jeg ikke; for jeg
gjør ikke det som jeg vil; men det som jeg hater, det gjør jeg.

<span id="an_7:16">7:16</span> Men gjør jeg det som jeg ikke vil, da
vidner jeg jo med loven at den er god;

<span id="an_7:17">7:17</span> men nu er det ikke mere jeg som gjør det,
men synden, som bor i mig.

<span id="an_7:18">7:18</span> For jeg vet at i mig, det er i mitt kjød,
bor intet godt; for viljen har jeg, men å gjøre det gode makter jeg
ikke;

<span id="an_7:19">7:19</span> for jeg gjør ikke det gode som jeg vil,
men det onde som jeg ikke vil, det gjør jeg.

<span id="an_7:20">7:20</span> Men gjør jeg det som jeg ikke vil, da er
det ikke mere jeg som gjør det, men synden, som bor i mig.

<span id="an_7:21">7:21</span> Så finner jeg da den lov for mig, jeg som
vil gjøre det gode, at det onde ligger mig for hånden;

<span id="an_7:22">7:22</span> for jeg har lyst til Guds lov efter mitt
innvortes menneske,

<span id="an_7:23">7:23</span> men jeg ser en annen lov i mine lemmer,
som strider mot loven i mitt sinn og tar mig til fange under syndens
lov, den som er i mine lemmer.

<span id="an_7:24">7:24</span> Jeg elendige menneske! hvem skal fri mig
fra dette dødens legeme?

<span id="an_7:25">7:25</span> Gud være takk ved Jesus Kristus, vår
Herre! - Så tjener da jeg Guds lov med mitt sinn, men syndens lov med
mitt kjød.

<span id="an_8:1">8:1</span> Så er det da ingen fordømmelse for dem som
er i Kristus Jesus;

<span id="an_8:2">8:2</span> for livets Ånds lov har i Kristus Jesus
frigjort mig fra syndens og dødens lov.

<span id="an_8:3">8:3</span> For det som var umulig for loven, idet den
var maktesløs ved kjødet, det gjorde Gud, idet han sendte sin Sønn i
syndig kjøds lignelse og for syndens skyld og fordømte synden i kjødet,

<span id="an_8:4">8:4</span> forat lovens krav skulde bli opfylt i oss,
vi som ikke vandrer efter kjødet, men efter Ånden.

<span id="an_8:5">8:5</span> For de som er efter kjødet, attrår det som
hører kjødet til, men de som er efter Ånden, attrår det som hører Ånden
til.

<span id="an_8:6">8:6</span> For kjødets attrå er død, men Åndens attrå
er liv og fred,

<span id="an_8:7">8:7</span> fordi kjødets attrå er fiendskap mot Gud -
for det er ikke Guds lov lydig, kan heller ikke være det -

<span id="an_8:8">8:8</span> og de som er i kjødet, kan ikke tekkes Gud.

<span id="an_8:9">8:9</span> Men I er ikke i kjødet, men i Ånden,
såfremt Guds Ånd bor i eder; men har nogen ikke Kristi Ånd, da hører han
ikke ham til.

<span id="an_8:10">8:10</span> Men er Kristus i eder, da er vel legemet
dødt på grunn av synd, men ånden er liv på grunn av rettferdighet.

<span id="an_8:11">8:11</span> Men dersom hans Ånd som opvakte Jesus fra
de døde, bor i eder, da skal han som opvakte Kristus fra de døde, også
levendegjøre eders dødelige legemer ved sin Ånd, som bor i eder.

<span id="an_8:12">8:12</span> Derfor, brødre, står vi ikke i gjeld til
kjødet, så vi skulde leve efter kjødet;

<span id="an_8:13">8:13</span> for dersom I lever efter kjødet, da skal
I dø; men dersom I døder legemets gjerninger ved Ånden, da skal I leve.

<span id="an_8:14">8:14</span> For så mange som drives av Guds Ånd, de
er Guds barn.

<span id="an_8:15">8:15</span> I fikk jo ikke trældommens ånd, så I
atter skulde frykte, men I fikk barnekårets Ånd, ved hvilken vi roper:
Abba, Fader!

<span id="an_8:16">8:16</span> Ånden selv vidner med vår ånd at vi er
Guds barn;

<span id="an_8:17">8:17</span> men er vi barn, da er vi også arvinger,
Guds arvinger og Kristi medarvinger, såfremt vi lider med ham, forat vi
også skal herliggjøres med ham.

<span id="an_8:18">8:18</span> For jeg holder for at den nærværende tids
lidelser ikke er å akte mot den herlighet som skal åpenbares på oss.

<span id="an_8:19">8:19</span> For skapningen lenges og stunder efter
Guds barns åpenbarelse;

<span id="an_8:20">8:20</span> skapningen blev jo lagt under
forgjengelighet - ikke godvillig, men efter hans vilje som la den
derunder -

<span id="an_8:21">8:21</span> i håp om at også skapningen skal bli
frigjort fra forgjengelighetens trældom til Guds barns herlighets
frihet.

<span id="an_8:22">8:22</span> For vi vet at hele skapningen tilsammen
sukker og er tilsammen i smerte inntil nu;

<span id="an_8:23">8:23</span> ja, ikke bare det, men også vi som dog
har Åndens førstegrøde, også vi sukker med oss selv, idet vi stunder
efter vårt barnekår, vårt legemes forløsning.

<span id="an_8:24">8:24</span> For i håpet er vi frelst; men et håp som
sees, er ikke noget håp; hvorfor skulde en håpe det som han ser?

<span id="an_8:25">8:25</span> Men dersom vi håper det vi ikke ser, da
stunder vi efter det med tålmod.

<span id="an_8:26">8:26</span> Men i like måte kommer også Ånden vår
skrøpelighet til hjelp; for vi vet ikke hvad vi skal bede om, slik som
vi trenger det; men Ånden selv går i forbønn for oss med usigelige sukk,

<span id="an_8:27">8:27</span> og han som ransaker hjertene, vet hvad
Åndens attrå er; for efter Guds vilje går han i forbønn for de hellige.

<span id="an_8:28">8:28</span> Og vi vet at alle ting tjener dem til
gode som elsker Gud, dem som efter hans råd er kalt.

<span id="an_8:29">8:29</span> For dem som han forut kjente, dem har han
også forut bestemt til å bli likedannet med hans Sønns billede, forat
han skulde være den førstefødte blandt mange brødre;

<span id="an_8:30">8:30</span> og dem som han forut bestemte, dem har
han også kalt; og dem som han kalte, dem har han også rettferdiggjort;
og dem som han rettferdiggjorde, dem har han også herliggjort.

<span id="an_8:31">8:31</span> Hvad skal vi da si til dette? Er Gud for
oss, hvem er da imot oss?

<span id="an_8:32">8:32</span> Han som ikke sparte sin egen Sønn, men
gav ham for oss alle, hvorledes skal han kunne annet enn gi oss alle
ting med ham?

<span id="an_8:33">8:33</span> Hvem vil anklage Guds utvalgte? Gud er
den som rettferdiggjør;

<span id="an_8:34">8:34</span> hvem er den som fordømmer? Kristus er den
som er død, ja, hvad mere er, som også er opstanden, som også er ved
Guds høire hånd, som også går i forbønn for oss;

<span id="an_8:35">8:35</span> hvem vil skille oss fra Kristi
kjærlighet? Trengsel eller angst eller forfølgelse eller hunger eller
nakenhet eller fare eller sverd?

<span id="an_8:36">8:36</span> som skrevet er: For din skyld drepes vi
hele dagen; vi er regnet som slaktefår.

<span id="an_8:37">8:37</span> Men i alt dette vinner vi mere enn seier
ved ham som elsket oss.

<span id="an_8:38">8:38</span> For jeg er viss på at hverken død eller
liv, hverken engler eller krefter, hverken det som nu er eller det som
komme skal, eller nogen makt,

<span id="an_8:39">8:39</span> hverken høide eller dybde eller nogen
annen skapning skal kunne skille oss fra Guds kjærlighet i Kristus
Jesus, vår Herre.

<span id="an_9:1">9:1</span> Jeg sier sannhet i Kristus, jeg lyver ikke,
min samvittighet vidner med mig i den Hellige Ånd,

<span id="an_9:2">9:2</span> at jeg har en stor sorg og en uavlatelig
gremmelse i mitt hjerte.

<span id="an_9:3">9:3</span> For jeg vilde ønske at jeg selv var
forbannet bort fra Kristus for mine brødre, mine frender efter kjødet,

<span id="an_9:4">9:4</span> de som er israelitter, de som barnekåret og
herligheten og paktene og lovgivningen og gudstjenesten og løftene
tilhører,

<span id="an_9:5">9:5</span> de som fedrene tilhører, og som Kristus er
kommet fra efter kjødet, han som er Gud over alle ting, velsignet i
evighet. Amen.

<span id="an_9:6">9:6</span> Dog ikke som om Guds ord har slått feil.
For ikke alle som er av Israels ætt, er derfor Israel;

<span id="an_9:7">9:7</span> heller ikke er alle, fordi de er Abrahams
ætt, derfor hans barn; men: I Isak skal det nevnes dig en ætt,

<span id="an_9:8">9:8</span> det er: ikke kjødets barn er Guds barn, men
løftets barn regnes til ætten;

<span id="an_9:9">9:9</span> for et løftes ord er dette: Ved denne tid
vil jeg komme, og da skal Sara ha en sønn.

<span id="an_9:10">9:10</span> Og ikke bare dette; men så var det også
med Rebekka, hun som var fruktsommelig ved én, Isak, vår far.

<span id="an_9:11">9:11</span> For da de ennu var ufødte og ennu ikke
hadde gjort hverken godt eller ondt - forat Guds råd efter hans
utvelgelse skulde stå ved makt, ikke ved gjerninger, men ved ham som
kaller -

<span id="an_9:12">9:12</span> da blev det sagt til henne: Den eldste
skal tjene den yngste;

<span id="an_9:13">9:13</span> som skrevet er: Jakob elsket jeg, men
Esau hatet jeg.

<span id="an_9:14">9:14</span> Hvad skal vi da si? er der vel
urettferdighet hos Gud? Langt derifra!

<span id="an_9:15">9:15</span> for til Moses sier han: Jeg vil miskunne
mig over den som jeg miskunner mig over, og ynkes over den som Jeg ynkes
over.

<span id="an_9:16">9:16</span> Så står det da ikke til den som vil,
heller ikke til den som løper, men til Gud, som gjør miskunnhet.

<span id="an_9:17">9:17</span> For Skriften sier til Farao: Just til
dette opreiste jeg dig at jeg kunde vise min makt på dig, og at mitt
navn kunde bli kunngjort over all jorden.

<span id="an_9:18">9:18</span> Altså: hvem han vil, den miskunner han
sig over; og hvem han vil, den forherder han.

<span id="an_9:19">9:19</span> Du vil da si til mig: Hvad har han da
ennu å klage over? for hvem står vel hans vilje imot?

<span id="an_9:20">9:20</span> Men hvem er da du, menneske, som tar til
gjenmæle mot Gud? Vil da verket si til virkeren: Hvorfor gjorde du mig
slik?

<span id="an_9:21">9:21</span> Eller har ikke pottemakeren makt over
leret, så han av samme deig kan arbeide det ene kar til ære, det andre
til vanære?

<span id="an_9:22">9:22</span> Men om nu Gud, skjønt han vilde vise sin
vrede og kunngjøre sin makt, dog i stort langmod tålte vredens kar, som
var dannet til undergang,

<span id="an_9:23">9:23</span> så han også kunde kunngjøre sin
herlighets rikdom over miskunnhetens kar, som han forut hadde beredt til
herlighet?

<span id="an_9:24">9:24</span> Og til å bli slike kalte han også oss,
ikke bare av jøder, men også av hedninger,

<span id="an_9:25">9:25</span> som han også sier hos Hoseas: Det som
ikke er mitt folk, vil jeg kalle mitt folk, og henne som ikke er elsket,
vil jeg kalle min elskede,

<span id="an_9:26">9:26</span> og det skal skje: På det sted hvor det
blev sagt til dem: I er ikke mitt folk, der skal de kalles den levende
Guds barn.

<span id="an_9:27">9:27</span> Og Esaias roper ut over Israel: Om tallet
på Israels barn er som havets sand, så skal bare levningen bli frelst;

<span id="an_9:28">9:28</span> for sitt ord skal Herren utføre og hastig
fullbyrde på jorden.

<span id="an_9:29">9:29</span> Og som Esaias forut har sagt: Hadde ikke
den Herre Sebaot levnet oss en sæd, så var vi blitt som Sodoma og gjort
like med Gomorra.

<span id="an_9:30">9:30</span> Hvad skal vi da si? At hedninger som ikke
søkte rettferdighet, de vant rettferdighet, men det var rettferdigheten
av tro;

<span id="an_9:31">9:31</span> Israel derimot, som søkte
rettferdighetens lov, de vant ikke frem til denne lov.

<span id="an_9:32">9:32</span> Hvorfor det? Fordi de ikke søkte den ved
tro, men ved gjerninger; for de støtte an mot snublestenen,

<span id="an_9:33">9:33</span> som skrevet er: Se, jeg legger i Sion en
snublesten og en anstøtsklippe; den som tror på ham, skal ikke bli til
skamme.

<span id="an_10:1">10:1</span> Brødre! mitt hjertes ønske og min bønn
til Gud for dem er at de må bli frelst.

<span id="an_10:2">10:2</span> For jeg gir dem det vidnesbyrd at de har
nidkjærhet for Gud, men ikke med skjønnsomhet;

<span id="an_10:3">10:3</span> for da de ikke kjente Guds rettferdighet
og strevde efter å grunne sin egen rettferdighet, gav de sig ikke inn
under Guds rettferdighet.

<span id="an_10:4">10:4</span> For Kristus er lovens ende, til
rettferdighet for hver den som tror.

<span id="an_10:5">10:5</span> For Moses skriver om rettferdigheten av
loven: Det menneske som gjør disse ting, skal leve ved dem;

<span id="an_10:6">10:6</span> men rettferdigheten av troen sier så: Si
ikke i ditt hjerte: Hvem skal fare op til himmelen - det vil si: for å
hente Kristus ned - ?

<span id="an_10:7">10:7</span> eller: Hvem skal fare ned i avgrunnen -
det vil si: for å hente Kristus op fra de døde - ?

<span id="an_10:8">10:8</span> Men hvad sier den? Ordet er dig nær, i
din munn og i ditt hjerte; det er troens ord, det som vi forkynner,

<span id="an_10:9">10:9</span> for dersom du med din munn bekjenner at
Jesus er Herre, og i ditt hjerte tror at Gud opvakte ham fra de døde, da
skal du bli frelst;

<span id="an_10:10">10:10</span> for med hjertet tror en til
rettferdighet, og med munnen bekjenner en til frelse.

<span id="an_10:11">10:11</span> For Skriften sier: Hver den som tror på
ham, skal ikke bli til skamme.

<span id="an_10:12">10:12</span> Det er jo ingen forskjell på jøde og
greker; de har alle den samme Herre, som er rik nok for alle som
påkaller ham;

<span id="an_10:13">10:13</span> for hver den som påkaller Herrens navn,
skal bli frelst.

<span id="an_10:14">10:14</span> Hvorledes kan de da påkalle den som de
ikke tror på? og hvorledes kan de tro der de ikke har hørt? og hvorledes
kan de høre uten at det er nogen som forkynner?

<span id="an_10:15">10:15</span> og hvorledes kan de forkynne uten at de
blir utsendt? som skrevet er: Hvor fagre deres føtter er som forkynner
fred, som bærer godt budskap!

<span id="an_10:16">10:16</span> Men ikke alle var lydige mot
evangeliet. For Esaias sier: Herre! hvem trodde vel det han hørte av
oss?

<span id="an_10:17">10:17</span> Så kommer da troen av forkynnelsen, og
forkynnelsen ved Kristi ord;

<span id="an_10:18">10:18</span> men jeg sier: Har de da ikke fått høre?
Jo til visse; deres røst gikk ut til all jorden, og deres ord til
jorderikes ende.

<span id="an_10:19">10:19</span> Men jeg sier: Kjente da Israel ikke til
det? Først sier Moses: Jeg vil gjøre eder nidkjære på det som ikke er et
folk; på et uforstandig folk vil jeg gjøre eder harme;

<span id="an_10:20">10:20</span> og Esaias våger sig til å si: Jeg blev
funnet av dem som ikke søkte mig; jeg åpenbarte mig for dem som ikke
spurte efter mig;

<span id="an_10:21">10:21</span> men om Israel sier han: Hele dagen
rakte jeg mine hender ut til et ulydig og gjenstridig folk.

<span id="an_11:1">11:1</span> Jeg sier altså: Har da Gud forkastet sitt
folk? Langt derifra! også jeg er jo en israelitt, av Abrahams ætt, av
Benjamins stamme;

<span id="an_11:2">11:2</span> Gud har ikke forkastet sitt folk, som han
forut kjente. Eller vet I ikke hvad Skriften sier på det sted om Elias,
hvorledes han treder frem for Gud mot Israel:

<span id="an_11:3">11:3</span> Herre! dine profeter drepte de, dine
alter rev de ned, og jeg blev alene tilbake, og de står mig efter livet.

<span id="an_11:4">11:4</span> Men hvad sier Guds svar til ham? Jeg har
levnet mig syv tusen menn som ikke har bøiet kne for Ba'al.

<span id="an_11:5">11:5</span> Således er det da også i denne tid blitt
en levning tilbake efter nådens utvelgelse;

<span id="an_11:6">11:6</span> men er det av nåde, da er det ikke mere
av gjerninger, ellers blir nåden ikke mere nåde.

<span id="an_11:7">11:7</span> Hvorledes altså? Det som Israel attrår,
det har det ikke nådd; men de utvalgte har nådd det, de andre er blitt
forherdet,

<span id="an_11:8">11:8</span> som skrevet er: Gud gav dem en treghets
ånd, øine til ikke å se med og ører til ikke å høre med, inntil den dag
idag.

<span id="an_11:9">11:9</span> Og David sier: La deres bord bli dem til
en strikke og en snare og en felle og en gjengjeldelse for dem!

<span id="an_11:10">11:10</span> la deres øine bli formørket, så de ikke
ser, og bøi alltid deres rygg!

<span id="an_11:11">11:11</span> Jeg sier altså: Har de da snublet for å
falle? Langt derifra! men ved deres fall er frelsen kommet til
hedningene, forat dette skal vekke dem til nidkjærhet;

<span id="an_11:12">11:12</span> men er deres fall en rikdom for verden,
og er tapet av dem en rikdom for hedninger, hvor meget mere da deres
fylde!

<span id="an_11:13">11:13</span> For til eder taler jeg, I hedninger! Så
sant som jeg er hedningenes apostel, priser jeg mitt embede,

<span id="an_11:14">11:14</span> om jeg bare kunde vekke mine kjødelige
frender til nidkjærhet og få frelst nogen av dem.

<span id="an_11:15">11:15</span> For er verden blitt forlikt med Gud ved
deres forkastelse, hvad annet vil da deres antagelse bli enn liv av
døde?

<span id="an_11:16">11:16</span> Men er førstegrøden hellig, da er
deigen det også, og er roten hellig, da er grenene det også.

<span id="an_11:17">11:17</span> Om nu allikevel nogen av grenene blev
avbrutt, og du som var en vill oljekvist, blev innpodet iblandt dem og
fikk del med dem i oljetreets rot og fedme,

<span id="an_11:18">11:18</span> da ros dig ikke mot grenene! men hvis
du roser dig, så er det dog ikke du som bærer roten, men roten som bærer
dig.

<span id="an_11:19">11:19</span> Du vil da si: Grenene blev avbrutt
forat jeg skulde bli innpodet.

<span id="an_11:20">11:20</span> Vel! ved sin vantro blev de avbrutt,
men du står ved din tro; vær ikke overmodig, men frykt!

<span id="an_11:21">11:21</span> for sparte Gud ikke de naturlige
grener, da vil han heller ikke spare dig.

<span id="an_11:22">11:22</span> Så se da Guds godhet og strenghet:
Strenghet er over dem som er falt, men over dig er Guds godhet, såfremt
du holder dig til hans godhet, ellers skal også du bli avhugget.

<span id="an_11:23">11:23</span> Men hine skal også bli innpodet,
såfremt de ikke holder ved i sin vantro; for Gud er mektig til å innpode
dem igjen.

<span id="an_11:24">11:24</span> For blev du avhugget av det oljetre som
er vilt av naturen, og mot naturen innpodet i et godt oljetre, hvor
meget mere skal de da bli innpodet i sitt eget oljetre, disse som av
naturen hører det til.

<span id="an_11:25">11:25</span> For jeg vil ikke, brødre, at I skal
være uvitende om denne hemmelighet - forat I ikke skal tykkes eder selv
kloke - at forherdelse delvis er kommet over Israel, inntil fylden av
hedningene er kommet inn,

<span id="an_11:26">11:26</span> og således skal hele Israel bli frelst,
som skrevet er: Fra Sion skal redningsmannen komme, han skal bortrydde
ugudelighet fra Jakob,

<span id="an_11:27">11:27</span> og når jeg borttar deres synder, da er
dette min pakt med dem.

<span id="an_11:28">11:28</span> Efter evangeliet er de fiender for
eders skyld, men efter utvelgelsen er de elsket for fedrenes skyld;

<span id="an_11:29">11:29</span> for sine nådegaver og sitt kall angrer
Gud ikke på.

<span id="an_11:30">11:30</span> For likesom I før var ulydige mot Gud,
men nu har fått miskunn ved disses ulydighet,

<span id="an_11:31">11:31</span> så har også disse nu vært ulydige,
forat de også skal få miskunn ved den miskunn som er blitt eder til del;

<span id="an_11:32">11:32</span> for Gud har overgitt dem alle til
ulydighet forat han kunde miskunne sig over dem alle.

<span id="an_11:33">11:33</span> O dyp av rikdom og visdom og kunnskap
hos Gud! Hvor uransakelige hans dommer er, og hvor usporlige hans veier!

<span id="an_11:34">11:34</span> For hvem kjente Herrens sinn? eller
hvem var hans rådgiver?

<span id="an_11:35">11:35</span> Eller hvem gav ham noget først, så han
skulde få vederlag igjen?

<span id="an_11:36">11:36</span> For av ham og ved ham og til ham er
alle ting; ham være æren i evighet! Amen.

<span id="an_12:1">12:1</span> Jeg formaner eder altså, brødre, ved Guds
miskunn at I fremstiller eders legemer som et levende, hellig, Gud
velbehagelig offer - dette er eders åndelige gudstjeneste -

<span id="an_12:2">12:2</span> og skikk eder ikke like med denne verden,
men bli forvandlet ved fornyelsen av eders sinn, så I kan prøve hvad som
er Guds vilje: det gode og velbehagelige og fullkomne!

<span id="an_12:3">12:3</span> For ved den nåde som er mig gitt, sier
jeg til enhver iblandt eder at han ikke skal tenke høiere enn han bør
tenke, men tenke så at han tenker sindig, alt efter som Gud har tilmålt
enhver hans mål av tro.

<span id="an_12:4">12:4</span> For likesom vi har mange lemmer på ett
legeme, men ikke alle lemmene har samme gjerning,

<span id="an_12:5">12:5</span> således er vi mange ett legeme i Kristus,
men hver for sig er vi hverandres lemmer.

<span id="an_12:6">12:6</span> Og da vi har ulike nådegaver, alt efter
den nåde som er oss gitt, så la oss, om vi har profetisk gave, bruke den
efter som vi har tro til,

<span id="an_12:7">12:7</span> eller om vi har en tjeneste, ta vare på
tjenesten, eller om en er lærer, på lærdommen,

<span id="an_12:8">12:8</span> eller om en skal formane, på formaningen;
den som utdeler, gjøre det med ærlig hu; den som er forstander, være det
med iver; den som gjør barmhjertighet, gjøre det med glede!

<span id="an_12:9">12:9</span> Kjærligheten være uten skrømt; avsky det
onde, hold fast ved det gode!

<span id="an_12:10">12:10</span> Vær ømhjertede mot hverandre i
broderkjærlighet; kappes om å hedre hverandre!

<span id="an_12:11">12:11</span> Vær ikke lunkne i eders iver; vær
brennende i ånden; tjen Herren!

<span id="an_12:12">12:12</span> Vær glade i håpet, tålmodige i
trengselen, vedholdende i bønnen.

<span id="an_12:13">12:13</span> Ta eder av de hellige i deres trang;
legg vinn på gjestfrihet!

<span id="an_12:14">12:14</span> Velsign dem som forfølger eder;
velsign, og forbann ikke!

<span id="an_12:15">12:15</span> Gled eder med de glade, og gråt med de
gråtende!

<span id="an_12:16">12:16</span> Ha ett sinnelag mot hverandre; attrå
ikke det høie, men hold eder gjerne til det lave; vær ikke selvkloke!

<span id="an_12:17">12:17</span> Gjengjeld ikke nogen ondt med ondt;
legg vinn på det som godt er, for alle menneskers åsyn!

<span id="an_12:18">12:18</span> Såfremt det er mulig, da hold I på
eders side fred med alle mennesker!

<span id="an_12:19">12:19</span> Hevn eder ikke selv, mine elskede, men
gi vreden rum! for det er skrevet: Mig hører hevnen til, jeg vil
gjengjelde, sier Herren.

<span id="an_12:20">12:20</span> Om da din fiende hungrer, så gi ham å
ete; om han tørster, gi ham å drikke! for når du gjør dette, sanker du
gloende kull på hans hode.

<span id="an_12:21">12:21</span> La dig ikke overvinne av det onde, men
overvinn det onde med det gode!

<span id="an_13:1">13:1</span> Hver sjel være lydig mot de foresatte
øvrigheter! for det er ikke øvrighet uten av Gud, men de som er, de er
innsatt av Gud,

<span id="an_13:2">13:2</span> så at den som setter sig imot øvrigheten,
står Guds ordning imot; men de som står imot, skal få sin dom.

<span id="an_13:3">13:3</span> For de styrende er ikke til redsel for
den gode gjerning, men for den onde. Men vil du slippe å frykte for
øvrigheten? Gjør det som godt er, så skal du ha ros av den;

<span id="an_13:4">13:4</span> for den er Guds tjener, dig til gode. Men
gjør du det som ondt er, da frykt! for den bærer ikke sverdet for intet;
for den er Guds tjener, en hevner til straff over den som gjør det som
ondt er.

<span id="an_13:5">13:5</span> Derfor er det nødvendig å være lydig mot
den, ikke bare for straffens skyld, men også for samvittighetens.

<span id="an_13:6">13:6</span> Derfor betaler I jo også skatt; for de er
Guds tjenere, som nettop tar vare på dette.

<span id="an_13:7">13:7</span> Gi alle det I er dem skyldige: den skatt
som skatt tilkommer, den toll som toll tilkommer, den frykt som frykt
tilkommer, den ære som ære tilkommer!

<span id="an_13:8">13:8</span> Bli ingen noget skyldige, uten det å
elske hverandre! for den som elsker den annen, har opfylt loven.

<span id="an_13:9">13:9</span> For det ord: Du skal ikke drive hor, du
skal ikke slå ihjel, du skal ikke stjele, du skal ikke begjære, og hvad
andre bud det kan være, det samles til ett i dette ord: Du skal elske
din næste som dig selv.

<span id="an_13:10">13:10</span> Kjærligheten gjør ikke næsten noget
ondt; derfor er kjærligheten lovens opfyllelse.

<span id="an_13:11">13:11</span> Og dette må vi gjøre, da vi kjenner
tiden, at timen er kommet da vi skal våkne op av søvne; for frelsen er
oss nærmere nu enn dengang vi kom til troen.

<span id="an_13:12">13:12</span> Det lider med natten, og det stunder
til dag; la oss derfor avlegge mørkets gjerninger, men iklæ oss lysets
våben!

<span id="an_13:13">13:13</span> La oss vandre sømmelig, som om dagen,
ikke i svir og drikk, ikke i løsaktighet og skamløshet, ikke i kiv og
avind,

<span id="an_13:14">13:14</span> men iklæ eder den Herre Jesus Kristus,
og bær ikke således omsorg for kjødet at det vekkes begjærligheter!

<span id="an_14:1">14:1</span> Ta eder av den som er svak i troen, uten
å sette eder til doms over hans tanker!

<span id="an_14:2">14:2</span> Den ene har tro til å ete alt, men den
som er svak, eter bare urter;

<span id="an_14:3">14:3</span> den som eter, ringeakte ikke den som ikke
eter, og den som ikke eter, dømme ikke den som eter! for Gud har jo tatt
sig av ham.

<span id="an_14:4">14:4</span> Hvem er du som dømmer en fremmed svenn?
Han står eller faller for sin egen herre; dog, han skal bli stående; for
Herren er mektig til å holde ham oppe.

<span id="an_14:5">14:5</span> Den ene akter en dag fremfor en annen,
den andre akter alle dager like; enhver være fullt sikker i sitt eget
sinn!

<span id="an_14:6">14:6</span> Den som akter på dagen, gjør det for
Herren, og den som ikke akter på dagen, gjør det for Herren. Og den som
eter, gjør det for Herren, for han takker Gud; og den som ikke eter,
gjør det for Herren og takker Gud.

<span id="an_14:7">14:7</span> For ingen av oss lever for sig selv, og
ingen dør for sig selv;

<span id="an_14:8">14:8</span> for om vi lever, så lever vi for Herren,
og om vi dør, så dør vi for Herren; enten vi da lever eller vi dør,
hører vi Herren til.

<span id="an_14:9">14:9</span> For derfor døde Kristus og blev levende
igjen at han skulde være herre både over levende og over døde.

<span id="an_14:10">14:10</span> Men du, hvorfor dømmer du din bror?
eller du, hvorfor ringeakter du din bror? vi skal jo alle stilles frem
for Guds domstol.

<span id="an_14:11">14:11</span> For det er skrevet: Så sant jeg lever,
sier Herren, for mig skal hvert kne bøie sig, og hver tunge skal prise
Gud.

<span id="an_14:12">14:12</span> Så skal da hver av oss gjøre Gud
regnskap for sig selv.

<span id="an_14:13">14:13</span> Derfor, la oss ikke mere dømme
hverandre, men fell heller den dom at I ikke skal legge anstøt eller
felle for eders bror!

<span id="an_14:14">14:14</span> Jeg vet og er viss på det i den Herre
Jesus at ingen ting er uren i sig selv; men for den som holder noget for
urent, for ham er det urent.

<span id="an_14:15">14:15</span> For dersom det voldes din bror sorg ved
din mat, da vandrer du ikke lenger i kjærlighet; før ikke ved din mat
den i fortapelse som Kristus er død for!

<span id="an_14:16">14:16</span> La da ikke eders gode bli spottet!

<span id="an_14:17">14:17</span> Guds rike består jo ikke i å ete og
drikke, men i rettferdighet og fred og glede i den Hellige Ånd;

<span id="an_14:18">14:18</span> for den som heri tjener Kristus, han er
velbehagelig for Gud og tekkelig for mennesker.

<span id="an_14:19">14:19</span> La oss derfor strebe efter det som
tjener til fred og til innbyrdes opbyggelse!

<span id="an_14:20">14:20</span> Nedbryt ikke Guds verk for mats skyld!
Alt er vel rent, men det er ondt for det menneske som eter med
samvittighets-anstøt;

<span id="an_14:21">14:21</span> det er godt ikke å ete kjøtt eller
drikke vin eller gjøre noget som din bror støter sig ved.

<span id="an_14:22">14:22</span> Du har tro? Ha den hos dig selv, for
Gud! Salig er den som ikke dømmer sig selv i det han velger;

<span id="an_14:23">14:23</span> men den som tviler - dersom han eter,
så er han dømt, fordi det ikke er gjort av tro; alt som ikke er av tro,
er synd.

<span id="an_15:1">15:1</span> Vi som er sterke, er skyldige til å bære
de svakes skrøpeligheter og ikke være oss selv til behag;

<span id="an_15:2">15:2</span> enhver av oss være sin næste til behag,
til hans gagn, til opbyggelse!

<span id="an_15:3">15:3</span> For Kristus levde heller ikke sig selv
til behag, men, som skrevet er: Deres hån som hånte dig, falt på mig.

<span id="an_15:4">15:4</span> For alt som før er skrevet, det er
skrevet oss til lærdom, forat vi skal ha håp ved det tålmod og den trøst
som skriftene gir.

<span id="an_15:5">15:5</span> Men tålmodets og trøstens Gud gi eder å
ha ett sinn innbyrdes efter Kristi Jesu forbillede,

<span id="an_15:6">15:6</span> så at I enige, med én munn, kan prise Gud
og vår Herre Jesu Kristi Fader!

<span id="an_15:7">15:7</span> Derfor ta eder av hverandre, likesom og
Kristus tok sig av eder til Guds ære!

<span id="an_15:8">15:8</span> Jeg mener: Kristus er blitt en tjener for
de omskårne for Guds sanndruhets skyld, for å stadfeste løftene til
fedrene,

<span id="an_15:9">15:9</span> men hedningene skal prise Gud for
miskunnhet, som skrevet er: Derfor vil jeg prise dig iblandt hedninger
og lovsynge ditt navn.

<span id="an_15:10">15:10</span> Og atter sier Skriften: Gled eder, I
hedninger, sammen med hans folk!

<span id="an_15:11">15:11</span> Og atter: Lov Herren, alle hedninger,
og pris ham, alle folk!

<span id="an_15:12">15:12</span> Og atter sier Esaias: Det skal komme
det Isais rotskudd, han som reiser sig for å herske over hedninger; på
ham skal hedningene håpe.

<span id="an_15:13">15:13</span> Men håpets Gud fylle eder med all glede
og fred i eders tro, så I kan være rike på håp ved den Hellige Ånds
kraft!

<span id="an_15:14">15:14</span> Men også jeg, mine brødre, har den
visse tro om eder at I av eder selv er fulle av godhet, fylt med all
kunnskap, i stand til også å formane hverandre;

<span id="an_15:15">15:15</span> men allikevel har jeg til dels skrevet
eder noget djervt til for atter å påminne eder, efter den nåde som er
mig gitt av Gud,

<span id="an_15:16">15:16</span> at jeg skal være Kristi Jesu offerprest
for hedningene, idet jeg prestelig forvalter Guds evangelium, forat
hedningene kan bli et velbehagelig offer, helliget ved den Hellige Ånd.

<span id="an_15:17">15:17</span> Derfor har jeg min ros i Kristus Jesus,
i min tjeneste for Gud;

<span id="an_15:18">15:18</span> for jeg vil ikke driste mig til å tale
om annet enn det som Kristus har virket ved mig for å føre hedningene
til lydighet, ved ord og gjerning,

<span id="an_15:19">15:19</span> ved tegns og underes kraft, ved Åndens
kraft, så at jeg fra Jerusalem og rundt omkring like til Illyria har
fullt kunngjort Kristi evangelium,

<span id="an_15:20">15:20</span> dog så at jeg satte min ære i å
forkynne evangeliet, ikke der hvor Kristus allerede var nevnt, forat jeg
ikke skulde bygge på fremmed grunnvoll,

<span id="an_15:21">15:21</span> men, som skrevet er: De som ikke har
fått budskap om ham, skal se, og de som ikke har hørt, skal forstå.

<span id="an_15:22">15:22</span> Derved især er jeg blitt hindret fra å
komme til eder;

<span id="an_15:23">15:23</span> men nu, da jeg ikke lenger har rum i
disse land, men i mange år har hatt lengsel efter å komme til eder,

<span id="an_15:24">15:24</span> håper jeg å få se eder på gjennemreisen
når jeg drar til Spania, og få følge av eder dit når jeg først i nogen
mon har hatt godt av eder.

<span id="an_15:25">15:25</span> Men nu drar jeg til Jerusalem i de
helliges tjeneste.

<span id="an_15:26">15:26</span> For Makedonia og Akaia har villet gjøre
et sammenskudd for de fattige blandt de hellige i Jerusalem.

<span id="an_15:27">15:27</span> De har så villet, og de står også i
gjeld til dem; for har hedningene fått del i deres åndelige goder, da er
de også skyldige til å tjene dem med de timelige.

<span id="an_15:28">15:28</span> Når jeg da har fullført dette og lagt
denne frukt i deres hender, vil jeg dra derfra gjennem eders by til
Spania,

<span id="an_15:29">15:29</span> og jeg vet at når jeg kommer til eder,
skal jeg komme med en fylde av Kristi velsignelse.

<span id="an_15:30">15:30</span> Men jeg formaner eder, brødre, ved vår
Herre Jesus Kristus og ved Åndens kjærlighet at I strider sammen med mig
i eders bønner for mig til Gud,

<span id="an_15:31">15:31</span> forat jeg må utfries fra de vantro i
Judea, og mitt ærend til Jerusalem må tekkes de hellige,

<span id="an_15:32">15:32</span> så jeg kan komme til eder med glede, om
Gud så vil, og få vederkvege mig sammen med eder.

<span id="an_15:33">15:33</span> Fredens Gud være med eder alle! Amen.

<span id="an_16:1">16:1</span> Jeg anbefaler eder Føbe, vår søster, som
er menighets-tjenerinne i Kenkreæ,

<span id="an_16:2">16:2</span> at I tar imot henne i Herren, som det
sømmer sig for de hellige, og går henne til hånde i alt som hun måtte
trenge eders hjelp i; for hun har også gått mange til hånde, ja mig
selv.

<span id="an_16:3">16:3</span> Hils Priska og Akvilas, mine medarbeidere
i Kristus Jesus,

<span id="an_16:4">16:4</span> de som har våget sitt eget liv for mitt,
og som ikke alene jeg takker, men også alle menigheter av hedningene,

<span id="an_16:5">16:5</span> og hils menigheten i deres hus. Hils
Epenetus, min elskede, som er Asias førstegrøde for Kristus.

<span id="an_16:6">16:6</span> Hils Maria, som har arbeidet meget for
eder.

<span id="an_16:7">16:7</span> Hils Andronikus og Junias, mine frender
og mine medfanger, de som har et godt navn blandt apostlene, de som også
før mig er kommet til Kristus.

<span id="an_16:8">16:8</span> Hils Amplias, min elskede i Herren.

<span id="an_16:9">16:9</span> Hils Urbanus, vår medarbeider i Kristus,
og Stakys, min elskede.

<span id="an_16:10">16:10</span> Hils Apelles, den prøvede i Kristus.
Hils dem av Aristobulus' hus.

<span id="an_16:11">16:11</span> Hils Herodion, min frende. Hils dem av
Narkissus' hus som er i Herren.

<span id="an_16:12">16:12</span> Hils Tryfena og Tryfosa, som har
arbeidet i Herren. Hils Persis, den elskede, som har arbeidet meget i
Herren.

<span id="an_16:13">16:13</span> Hils Rufus, den utvalgte i Herren, og
hans og min mor.

<span id="an_16:14">16:14</span> Hils Asynkritus, Flegon, Hermes,
Patrobas, Hermas, og brødrene hos dem.

<span id="an_16:15">16:15</span> Hils Filologus og Julia, Nereus og hans
søster og Olympas, og alle de hellige hos dem.

<span id="an_16:16">16:16</span> Hils hverandre med et hellig kyss! Alle
Kristi menigheter hilser eder.

<span id="an_16:17">16:17</span> Men jeg formaner eder, brødre, til å
holde øie med dem som volder tvedrakten og anstøtene imot den lære som I
har lært, og gå av veien for dem;

<span id="an_16:18">16:18</span> for disse tjener ikke vår Herre Jesus
Kristus, men sin egen buk, og ved sin søte tale og sine fagre ord dårer
de de enfoldiges hjerter.

<span id="an_16:19">16:19</span> For ordet om eders lydighet er kommet
ut til alle; derfor gleder jeg mig over eder, men jeg ønsker at I skal
være vise til det gode og rene for det onde.

<span id="an_16:20">16:20</span> Men fredens Gud skal i hast knuse Satan
under eders føtter. Vår Herre Jesu Kristi nåde være med eder!

<span id="an_16:21">16:21</span> Timoteus, min medarbeider, og Lukius og
Jason og Sosipater, mine frender, hilser eder.

<span id="an_16:22">16:22</span> Jeg Tertius, som nedskriver brevet,
hilser eder i Herren.

<span id="an_16:23">16:23</span> Gajus, min og hele menighetens vert,
hilser eder. Erastus, byens regnskapsfører, og broderen Kvartus hilser
eder.

<span id="an_16:24">16:24</span> Vår Herre Jesu Kristi nåde være med
eder alle! Amen.

<span id="an_16:25">16:25</span> Men ham som er mektig til å styrke eder
efter mitt evangelium og Jesu Kristi forkynnelse, efter åpenbaringen av
den hemmelighet som har vært fortidd i evige tider,

<span id="an_16:26">16:26</span> men nu er kommet for lyset og ved
profetiske skrifter efter den evige Guds befaling kunngjort for alle
folk for å virke troens lydighet,

<span id="an_16:27">16:27</span> ham, den ene vise Gud ved Jesus
Kristus, være æren i all evighet! Amen.

------------------------------------------------------------------------

[Next: 1 Corinthians](co1)
