[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joe)  [Next](oba) 

------------------------------------------------------------------------

### Norwegian Bible: Amos

<span id="an_1:1">1:1</span> De ord som Amos, en av hyrdene fra Tekoa,
mottok i sine syner om Israel i de dager da Ussias var konge i Juda og
Jeroboam, Joas' sønn, konge i Israel, to år før jordskjelvet.

<span id="an_1:2">1:2</span> Han sa: Herren skal brøle fra Sion og la
sin røst høre fra Jerusalem, og hyrdenes beitemarker skal sørge, og
Karmels topp bli tørr.

<span id="an_1:3">1:3</span> Så sier Herren: For tre misgjerninger av
Damaskus, ja for fire vil jeg ikke ta det\* tilbake - fordi de tresket
Gilead med treskesleder av jern\*\*; / /

<span id="an_1:4">1:4</span> men jeg vil sende ild mot Hasaels hus, og
den skal fortære Benhadads palasser,

<span id="an_1:5">1:5</span> og jeg vil sønderbryte Damaskus' portbom og
utrydde dem som bor i Avens dal, og den som bærer kongestaven, i
Bet-Eden; og Syrias folk skal bortføres til Kir, sier Herren.

<span id="an_1:6">1:6</span> Så sier Herren: For tre misgjerninger av
Gasa, ja for fire vil jeg ikke ta det tilbake - fordi de bortførte alt
folket som fanger og overgav dem til Edom;

<span id="an_1:7">1:7</span> men jeg vil sende ild mot Gasas murer, og
den skal fortære dets palasser,

<span id="an_1:8">1:8</span> og jeg vil utrydde dem som bor i Asdod, og
den som bærer kongestaven, i Askalon, og jeg vil vende min hånd mot
Ekron, og det som er igjen av filistrene, skal gå til grunne, sier
Herren, Israels Gud.

<span id="an_1:9">1:9</span> Så sier Herren: For tre misgjerninger av
Tyrus, ja for fire vil jeg ikke ta det tilbake - fordi de overgav alt
folket som fanger til Edom og ikke kom brorpakten i hu;

<span id="an_1:10">1:10</span> men jeg vil sende ild mot Tyrus' murer,
og den skal fortære dets palasser.

<span id="an_1:11">1:11</span> Så sier Herren: For tre misgjerninger av
Edom, ja for fire vil jeg ikke ta det tilbake - fordi han forfulgte sin
bror med sverd og kvalte sin barmhjertighet, og hans vrede stadig
sønderrev, og han alltid holdt på sin harme;

<span id="an_1:12">1:12</span> men jeg vil sende ild mot Teman, og den
skal fortære Bosras palasser.

<span id="an_1:13">1:13</span> Så sier Herren: For tre misgjerninger av
Ammons barn, ja for fire vil jeg ikke ta det tilbake - fordi de skar op
de fruktsommelige kvinner i Gilead for å utvide sitt landemerke;

<span id="an_1:14">1:14</span> men jeg vil stikke ild på Rabbas murer,
og den skal fortære dets palasser, under hærskrik på stridens dag, i
storm på uværets dag,

<span id="an_1:15">1:15</span> og deres konge skal føres bort som fange,
både han og hans fyrster, sier Herren.

<span id="an_2:1">2:1</span> Så sier Herren: For tre misgjerninger av
Moab, ja for fire vil jeg ikke ta det tilbake - fordi de brente
Edom-kongens ben til kalk;

<span id="an_2:2">2:2</span> men jeg vil sende ild mot Moab, og den skal
fortære Kerijots palasser, og Moab skal dø under krigsbulder, under
hærskrik, under basunens lyd,

<span id="an_2:3">2:3</span> og jeg vil utrydde dommeren av deres land,
og alle dets fyrster vil jeg drepe sammen med ham, sier Herren.

<span id="an_2:4">2:4</span> Så sier Herren: For tre misgjerninger av
Juda, ja for fire vil jeg ikke ta det tilbake - fordi de foraktet
Herrens lov og ikke holdt hans bud, og deres løgnguder, som deres fedre
hadde fulgt, førte dem vill;

<span id="an_2:5">2:5</span> men jeg vil sende ild mot Juda, og den skal
fortære Jerusalems palasser.

<span id="an_2:6">2:6</span> Så sier Herren: For tre misgjerninger av
Israel, ja for fire vil jeg ikke ta det tilbake - fordi de selger den
uskyldige for penger og den fattige for et par sko,

<span id="an_2:7">2:7</span> de som higer efter å se støv på de ringes
hode og bøier retten for de saktmodige. En mann og hans far går til
samme pike, så de vanhelliger mitt hellige navn.

<span id="an_2:8">2:8</span> På pantsatte klær strekker de sig ved hvert
alter, og vin som de har tatt som bøter, drikker de i sin Guds hus.

<span id="an_2:9">2:9</span> Og jeg utryddet da amorittene foran dem, de
som var høie som sedertrær og sterke som eketrær, og jeg ødela deres
frukt oventil og deres røtter nedentil,

<span id="an_2:10">2:10</span> og jeg førte eder op fra Egyptens land,
og jeg ledet eder i ørkenen i firti år, forat I skulde få amorittens
land til eiendom,

<span id="an_2:11">2:11</span> og jeg opvakte nogen av eders sønner til
profeter, og nogen av eders unge menn til nasireere. Er det ikke så, I
Israels barn? sier Herren.

<span id="an_2:12">2:12</span> Men I fikk nasireerne til å drikke vin,
og I forbød profetene å profetere.

<span id="an_2:13">2:13</span> Se, jeg vil knuge eder ned, likesom en
vogn full av kornbånd knuger allting ned;

<span id="an_2:14">2:14</span> den raske skal intet tilfluktssted finne,
og den sterke ikke kunne gjøre bruk av sin kraft, og helten ikke berge
sitt liv;

<span id="an_2:15">2:15</span> bueskytteren skal ikke holde stand, den
som er lett på foten, skal ikke berge sitt liv, og heller ikke rytteren
på sin hest,

<span id="an_2:16">2:16</span> den modigste iblandt heltene skal flykte
naken på den dag, sier Herren.

<span id="an_3:1">3:1</span> Hør dette ord som Herren har talt mot eder,
Israels barn, mot hele den ætt jeg har ført op fra Egyptens land:

<span id="an_3:2">3:2</span> Eder alene har jeg villet kjennes ved
blandt alle jordens ætter; derfor vil jeg hjemsøke eder for alle eders
misgjerninger.

<span id="an_3:3">3:3</span> Går vel to sammen uten at de har avtalt det
med hverandre?

<span id="an_3:4">3:4</span> Brøler vel løven i skogen uten at den har
funnet noget rov? Lar vel ungløven sin røst høre fra sin hule uten at
den har fanget noget?

<span id="an_3:5">3:5</span> Faller vel fuglen i en snare på marken uten
at det er satt nogen snare for den? Spretter vel snaren op fra marken
uten at den fanger noget?

<span id="an_3:6">3:6</span> Eller støtes det vel i basun i en by uten
at folket forferdes? Eller skjer det vel en ulykke i en by uten at
Herren har gjort det?

<span id="an_3:7">3:7</span> For Herren, Israels Gud, gjør ikke noget
uten at han har åpenbaret sitt lønnlige råd for sine tjenere profetene.

<span id="an_3:8">3:8</span> Når løven brøler, hvem skulde ikke da
reddes? Når Herren, Israels Gud, taler, hvem skulde ikke da profetere?

<span id="an_3:9">3:9</span> Rop ut i palassene i Asdod og i palassene i
Egyptens land og si: Samle eder på Samaria-fjellene og se hvor stor
forvirring det er der inne, og hvor megen undertrykkelse der råder!

<span id="an_3:10">3:10</span> De vet ikke å gjøre det som rett er, sier
Herren, de som dynger op vold og ødeleggelse i sine palasser.

<span id="an_3:11">3:11</span> Derfor sier Herren, Israels Gud, så:
Fiender skal komme og omringe hele landet. Og de skal styrte ned din
borg, så du mister ditt vern, og dine palasser skal bli plyndret.

<span id="an_3:12">3:12</span> Så sier Herren: Likesom en hyrde berger
to leggeben eller en ørelapp av løvens gap, således skal Israels barn
berges, de som sitter i Samaria i sofahjørnet og på damaskes hynder.

<span id="an_3:13">3:13</span> Hør og vidne mot Jakobs hus, sier Herren,
Israels Gud, hærskarenes Gud:

<span id="an_3:14">3:14</span> På den dag jeg hjemsøker Israel for dets
misgjerninger, da vil jeg hjemsøke Betels altere, så alterhornene blir
avhugget og faller til jorden,

<span id="an_3:15">3:15</span> og jeg vil sønderslå både vinterhusene og
sommerhusene, og elfenbenshusene skal gå til grunne, og mange hus rives
bort, sier Herren.

<span id="an_4:1">4:1</span> Hør dette ord, I Basan-kyr på Samarias
fjell, I som undertrykker de ringe, som knuser de fattige, som sier til
eders menn: Kom med vin, så vi får drikke!

<span id="an_4:2">4:2</span> Herren, Israels Gud, har svoret ved sin
hellighet: Se, dager kommer over eder da I skal slepes bort med haker,
og den siste levning av eder med fiskekroker,

<span id="an_4:3">4:3</span> og I skal gå ut gjennem murbruddene, hver
rett frem for sig, og I skal bli slengt bort i palasset\*, sier Herren.
/

<span id="an_4:4">4:4</span> Gå til Betel og synd, til Gilgal og synd
til gagns, og bær hver morgen frem eders slaktoffer, hver tredje dag
eders tiender,

<span id="an_4:5">4:5</span> og la røk av syret brød stige op som
takkoffer og tillys frivillige offer og kunngjør det! For så vil I jo
gjerne ha det, I Israels barn, sier Herren, Israels Gud.

<span id="an_4:6">4:6</span> Og jeg har da latt eder gå med tom munn i
alle eders byer og latt eder mangle brød i alle eders hjem; men I har
ikke omvendt eder til mig, sier Herren.

<span id="an_4:7">4:7</span> Jeg har forholdt eder regnet da det ennu
var tre måneder igjen til høsten, og har latt det regne over en by, men
ikke over en annen; et stykke land fikk regn, og et annet stykke blev
fortørket, fordi det ikke kom regn på det,

<span id="an_4:8">4:8</span> og to, tre byer ravet avsted til en og
samme by for å drikke vann, men fikk ikke nok; men I har ikke omvendt
eder til mig, sier Herren.

<span id="an_4:9">4:9</span> Jeg har slått eder med kornbrand og rust;
gresshoppene åt op eders mange haver og vingårder og fikentrær og
oljetrær; men I har ikke omvendt eder til mig, sier Herren.

<span id="an_4:10">4:10</span> Jeg har sendt pest blandt eder likesom
dengang i Egypten, jeg har drept eders unge menn med sverdet og latt
eders hester bli hærfang, og jeg lot stanken fra eders hær stige op i
eders nese; men I har ikke omvendt eder til mig, sier Herren.

<span id="an_4:11">4:11</span> Jeg har omstyrtet byer iblandt eder,
således som Gud omstyrtet Sodoma og Gomorra, og I blev som en brand som
er revet ut av ilden; men I har ikke omvendt eder til mig, sier Herren.

<span id="an_4:12">4:12</span> Derfor vil jeg gjøre med dig, Israel, så
som jeg har sagt\*. Og fordi jeg vil gjøre således med dig, så gjør dig
rede til å møte din Gud, Israel! /

<span id="an_4:13">4:13</span> For se, han som danner fjellene og skaper
vinden og åpenbarer menneskene deres tanker, han som gjør morgenrøden
til mørke og farer frem over jordens høider - Herren, hærskarenes Gud,
er hans navn.

<span id="an_5:1">5:1</span> Hør dette ord, en klagesang som jeg
istemmer over eder, Israels hus!

<span id="an_5:2">5:2</span> Hun er falt, hun skal aldri reise sig mere,
jomfruen Israel; hun ligger nedkastet på sin egen grunn, det er ingen
som reiser henne op.

<span id="an_5:3">5:3</span> For så sier Herren, Israels Gud: Den by som
tusen drar ut av, skal ha hundre igjen, og den by som hundre drar ut av,
skal ha ti igjen, i Israels hus.

<span id="an_5:4">5:4</span> For så sier Herren til Israels hus: Søk
mig, så skal I leve!

<span id="an_5:5">5:5</span> Søk ikke til Betel og kom ikke til Gilgal
og dra ikke over til Be'erseba! For Gilgal skal bli bortført, og Betel
bli til intet.

<span id="an_5:6">5:6</span> Søk Herren, så skal I leve! Ellers skal han
komme over Josefs hus som en ild, og den skal fortære uten at Betel har
nogen som slukker!

<span id="an_5:7">5:7</span> De som forvender retten til malurt og
kaster rettferdigheten til jorden!

<span id="an_5:8">5:8</span> Han som har skapt Syvstjernen og Orion og
omskifter dødsskygge til morgen og gjør dagen mørk som natten, han som
kaller på havets vann og øser dem ut over jorden - Herren er hans navn!

<span id="an_5:9">5:9</span> Han som lar ødeleggelse lyne frem mot den
sterke og fører ødeleggelse over den faste borg!

<span id="an_5:10">5:10</span> På tinge hater de den som hevder retten,
og de avskyr den som taler sannhet.

<span id="an_5:11">5:11</span> Derfor, fordi I treder på den fattige og
tar avgift i korn av ham, så skal I ikke få bo i de hus av huggen sten
som I selv har bygget, og ikke få drikke vin fra de herlige vingårder
som I selv har plantet.

<span id="an_5:12">5:12</span> For jeg vet at eders overtredelser er
mange og eders synder tallrike; I forfølger den uskyldige, tar imot
løsepenger\* og bøier retten for de fattige på tinge. /

<span id="an_5:13">5:13</span> Derfor, den som er klok, han tier i denne
tid; for det er en ond tid.

<span id="an_5:14">5:14</span> Søk det gode og ikke det onde, så I får
leve. Da skal Herren, hærskarenes Gud, være med eder, således som I har
sagt.

<span id="an_5:15">5:15</span> Hat det onde og elsk det gode og la
retten stå fast på tinge! Kanskje Herren, hærskarenes Gud, da vil være
nådig mot Josefs levning.

<span id="an_5:16">5:16</span> Derfor sier Herren, Israels Gud,
hærskarenes Gud, så: På alle gater skal det høres klagerop, og i alle
streder skal de rope: Ve, ve! Bonden skal kalles til sørgehøitid, og til
dem som er kyndige i sørgekveder, skal de si: Syng en sørgesang!

<span id="an_5:17">5:17</span> Og i alle vingårder skal det høres
klagerop; for jeg vil skride frem midt iblandt eder, sier Herren.

<span id="an_5:18">5:18</span> Ve dem som stunder efter Herrens dag!
Hvad vil I da med Herrens dag? Den er mørke og ikke lys.

<span id="an_5:19">5:19</span> Det er som når en flykter for en løve,
men støter på en bjørn, og når han kommer hjem og støtter sig til veggen
med hånden, blir han bitt av en orm.

<span id="an_5:20">5:20</span> Ja, Herrens dag er mørke og ikke lys,
belgmørk og uten lysskjær.

<span id="an_5:21">5:21</span> Jeg hater og forakter eders høitider, og
jeg har ikke behag i eders festforsamlinger;

<span id="an_5:22">5:22</span> for om I ofrer mig brennoffer og
matoffer, finner jeg ikke behag i dem, og eders takkoffer av gjøkalver
ser jeg ikke på.

<span id="an_5:23">5:23</span> La mig slippe for dine larmende sanger!
Jeg vil ikke høre på ditt harpespill.

<span id="an_5:24">5:24</span> Men dommen skal komme veltende som vann,
og rettferdigheten som en alltid strømmende bekk.

<span id="an_5:25">5:25</span> Bar I frem for mig slaktoffer og matoffer
i ørkenen i de firti år, Israels hus?

<span id="an_5:26">5:26</span> Nei, I bar eders konges\* telt og eders
billeders fotstykke, eders guds stjerne, som I hadde gjort eder. /

<span id="an_5:27">5:27</span> Jeg vil føre eder bort i fangenskap,
langt bortenfor Damaskus, sier han hvis navn er Herren, hærskarenes Gud.

<span id="an_6:1">6:1</span> Ve de trygge på Sion og de sorgløse på
Samarias fjell, de fornemme blandt det ypperste av folkene, dem som
Israels hus pleier å vende sig til!

<span id="an_6:2">6:2</span> Dra over til Kalne og se, og gå videre til
det store Hamat, og stig ned til Gat i Filisterland! Er de bedre enn
disse riker, eller er deres land større enn eders land?

<span id="an_6:3">6:3</span> I som jager den onde dag langt bort og
flytter urettens sete nær til eder\*, /

<span id="an_6:4">6:4</span> I som ligger på elfenbensbenker og dovner
eder på eders leier, og som eter lam av hjorden og kalver fra fjøset,

<span id="an_6:5">6:5</span> som synger allslags tull til harpens toner
og har uttenkt eder strengeinstrumenter, likesom David,

<span id="an_6:6">6:6</span> som drikker vin av skåler og salver eder
med den ypperste olje, men ikke sørger over Josefs skade.

<span id="an_6:7">6:7</span> Derfor skal de nu vandre ut av landet
fremst blandt dem som føres bort, og med skrålet av dem som dovner sig,
skal det være slutt.

<span id="an_6:8">6:8</span> Herren, Israels Gud, har svoret ved sig
selv, sier Herren, hærskarenes Gud: Jeg avskyr Jakobs stolthet og hater
hans palasser, og jeg vil overgi byen og alt det som er i den.

<span id="an_6:9">6:9</span> Og om det er ti menn tilbake i ett hus, da
skal de dø.

<span id="an_6:10">6:10</span> Og en manns nærmeste frende, som skal
brenne ham\*, skal ta ham og bære benene ut av huset, og han skal si til
den som er i husets innerste krok: Er det ennu nogen hos dig? Og han
skal svare: Nei, ingen! Da skal han si: Hysj! Herrens navn må ikke
nevnes! /

<span id="an_6:11">6:11</span> For se, Herren byder, og de slår det
store hus så det synker i grus, og det lille hus så det revner.

<span id="an_6:12">6:12</span> Springer vel hestene opefter fjellet,
eller pløies det der med okser? siden I har forvendt retten til gift og
rettferdighetens frukter til malurt.

<span id="an_6:13">6:13</span> I som gleder eder over det som intet er,
og som sier: Er det ikke ved vår egen styrke vi har vunnet oss velde?

<span id="an_6:14">6:14</span> For se, jeg opvekker et folk mot eder,
Israels hus, sier Herren, hærskarenes Gud, og de skal undertrykke eder
fra der hvor veien går til Hamat, og like til bekken i ødemarken.

<span id="an_7:1">7:1</span> Dette syn lot Herren, Israels Gud, mig se:
Det var en som skapte gresshopper, da håen begynte å skyte op; det var
håen efter kongens slått.

<span id="an_7:2">7:2</span> Og da de vel hadde ett op alle urter i
landet, da sa jeg: Herre, Israels Gud, tilgi! Hvorledes skal Jakob kunne
bli i live, han som er så liten?

<span id="an_7:3">7:3</span> Da angret Herren det. Det skal ikke skje,
sa Herren.

<span id="an_7:4">7:4</span> Så lot Herren, Israels Gud, mig se dette
syn: Herren, Israels Gud, kalte på ilden til straff, og den fortærte det
store vanndyp, og den holdt på å fortære hans arvelodd.

<span id="an_7:5">7:5</span> Da sa jeg: Herre, Israels Gud, hold op!
Hvorledes skal Jakob kunne bli i live, han som er så liten?

<span id="an_7:6">7:6</span> Da angret Herren det. Heller ikke det skal
skje, sa Herren, Israels Gud.

<span id="an_7:7">7:7</span> Så lot han mig se dette syn: Herren stod på
en loddrett mur, og i hånden hadde han et blylodd.

<span id="an_7:8">7:8</span> Og Herren sa til mig: Hvad ser du, Amos?
Jeg svarte: Et blylodd. Da sa Herren: Se, jeg vil bruke et blylodd
iblandt mitt folk Israel; jeg vil ikke lenger bære over med dets synd.

<span id="an_7:9">7:9</span> Isaks offerhauger skal ødelegges, og
Israels helligdommer synke i grus, og jeg vil reise mig med sverdet mot
Jeroboams hus.

<span id="an_7:10">7:10</span> Da sendte Amasja, presten i Betel, bud
til Jeroboam, Israels konge, og lot si: Amos har fått i stand en
sammensvergelse mot dig midt i Israels hus; landet kan ikke tåle alt det
han sier.

<span id="an_7:11">7:11</span> For så har Amos sagt: Jeroboam skal dø
for sverdet, og Israel skal bli bortført fra sitt land.

<span id="an_7:12">7:12</span> Og Amasja sa til Amos: Gå din vei, du
seer, fly til Juda land og et ditt brød der; der kan du være profet!

<span id="an_7:13">7:13</span> Men i Betel skal du ikke mere holde på å
profetere; for det er en kongelig helligdom og et rikstempel.

<span id="an_7:14">7:14</span> Da svarte Amos Amasja således: Jeg er
ikke nogen profet, heller ikke disippel av nogen profet; jeg er bare en
fehyrde, som sanker frukten av morbærtreet.

<span id="an_7:15">7:15</span> Men Herren tok mig fra hjorden, og Herren
sa til mig: Gå og vær profet for mitt folk Israel!

<span id="an_7:16">7:16</span> Så hør nu Herrens ord! Du sier: Du skal
ikke profetere mot Israel og ikke tale mot Isaks hus.

<span id="an_7:17">7:17</span> Derfor sier Herren så: Din hustru skal
drive hor i byen, og dine sønner og døtre skal falle for sverdet, og din
jord skal deles med målesnor, og du selv skal dø i et urent land, og
Israel skal bli bortført fra sitt land.

<span id="an_8:1">8:1</span> Så lot Herren, Israels Gud, mig se dette
syn: Der stod en kurv med moden frukt.

<span id="an_8:2">8:2</span> Og han sa: Hvad ser du, Amos? Jeg svarte:
En kurv med moden frukt. Da sa Herren til mig: Enden er kommet for mitt
folk Israel; jeg vil ikke lenger bære over med dets synd.

<span id="an_8:3">8:3</span> Palassets sanger skal bli til klageskrik på
den dag, sier Herren, Israels Gud; der ligger lik i mengde, overalt
kastes de til side i stillhet.

<span id="an_8:4">8:4</span> Hør dette, I som higer efter å opsluke den
fattige og gjøre ende på de saktmodige i landet,

<span id="an_8:5">8:5</span> I som sier: Når er nymånedagen slutt, så vi
kan selge korn, og sabbaten, så vi kan åpne kornbodene og gjøre efaen
liten og sekelen stor og forfalske vekten

<span id="an_8:6">8:6</span> og kjøpe de ringe for penger og den fattige
for et par sko og selge avfall av korn?

<span id="an_8:7">8:7</span> Herren har svoret ved Jakobs stolthet: Jeg
skal aldri glemme alt det de har gjort.

<span id="an_8:8">8:8</span> Må ikke derfor jorden skjelve, og alle som
bor på den, sørge? Må ikke hele jorden heve sig som Nilen, stige og
falle som Egyptens elv?

<span id="an_8:9">8:9</span> Og det skal skje på den dag, sier Herren,
Israels Gud, at jeg vil la solen gå ned om middagen og gjøre det mørkt
på jorden ved høilys dag.

<span id="an_8:10">8:10</span> Og jeg vil omskifte eders høitider til
sorg og alle eders sanger til klage, jeg vil legge sekk om alle lender
og la hvert hode bli skallet; jeg vil gjøre det så som når en sørger
over sin eneste sønn, og la enden bli som en ulykkens dag.

<span id="an_8:11">8:11</span> Se, dager kommer, sier Herren, Israels
Gud, da jeg sender hunger i landet, ikke hunger efter brød og ikke tørst
efter vann, men efter å høre Herrens ord.

<span id="an_8:12">8:12</span> Da skal de vanke om fra hav til hav og
fra nord til øst; de skal flakke omkring og søke efter Herrens ord, men
de skal ikke finne det.

<span id="an_8:13">8:13</span> På den dag skal de fagre jomfruer og de
unge menn vansmekte av tørst,

<span id="an_8:14">8:14</span> de som sverger ved Samarias synd\* og
sier: Så sant din gud lever, Dan, og så sant han lever han de dyrker i
Be'erseba! Og de skal falle og ikke reise sig mere. /

<span id="an_9:1">9:1</span> Jeg så Herren stå ved alteret, og han sa:
Slå til søilehodene, så dørtersklene skjelver, og knus dem, så de faller
ned over hodet på dem alle! Den siste levning av dem vil jeg drepe med
sverdet; ingen av dem skal kunne undfly, ingen av dem komme unda.

<span id="an_9:2">9:2</span> Om de bryter sig inn i dødsriket, så skal
min hånd hente dem derfra, og om de farer op til himmelen, skal jeg
styrte dem ned derfra;

<span id="an_9:3">9:3</span> om de skjuler sig på Karmels topp, skal jeg
lete dem op og hente dem derfra, og om de gjemmer sig for mine øine på
havets bunn, skal jeg kalle ormen frem, og den skal bite dem,

<span id="an_9:4">9:4</span> og om de føres i fangenskap av sine
fiender, skal jeg der byde sverdet å slå dem ihjel; jeg skal la mitt øie
hvile på dem, til det onde og ikke til det gode.

<span id="an_9:5">9:5</span> Og Herren, Israels Gud, hærskarenes Gud,
han rører ved jorden, da smelter den, og alle som bor på den, sørger, og
hele jorden hever sig som Nilen og faller som Egyptens elv,

<span id="an_9:6">9:6</span> Han har bygget sine høie saler i himmelen
og grunnfestet sin hvelving over jorden, han kaller på havets vann og
øser dem ut over jorden; Herren er hans navn.

<span id="an_9:7">9:7</span> Er I mere verd for mig enn etiopernes barn,
I Israels barn? sier Herren; har jeg ikke ført Israel op fra Egyptens
land og filistrene fra Kaftor og syrerne fra Kir?

<span id="an_9:8">9:8</span> Se, Herrens, Israels Guds øine er vendt mot
dette syndige rike, og jeg vil utslette det av jorden; men jeg vil ikke
aldeles utslette Jakobs hus, sier Herren.

<span id="an_9:9">9:9</span> For se, jeg byder at Israels ætt skal
rystes blandt alle folkeslag, likesom en ryster med et sold, og ikke et
korn faller til jorden.

<span id="an_9:10">9:10</span> For mitt sverd skal de dø alle syndere
blandt mitt folk, de som sier: Ulykken skal ikke nå oss eller kommer
over oss.

<span id="an_9:11">9:11</span> På den dag vil jeg reise op igjen Davids
falne hytte, og jeg vil mure igjen dens revner og reise op det som er
nedbrutt av den, og jeg vil bygge den op igjen som i fordums dager,

<span id="an_9:12">9:12</span> så at de får ta i eie det som er igjen av
Edom, og alle de hedningefolk som kalles med mitt navn, sier Herren, han
som gjør dette.

<span id="an_9:13">9:13</span> Se, dager kommer, sier Herren, da den som
pløier, skal nå den som høster, og den som trår vindruer, skal nå den
som kaster ut sæden, og fjellene skal dryppe av most, og alle haugene
skal flyte over.

<span id="an_9:14">9:14</span> Og jeg vil gjøre ende på mitt folk
Israels fangenskap, og de skal bygge op igjen de ødelagte byer og bo der
og plante vingårder og drikke deres vin og dyrke op haver og ete deres
frukt.

<span id="an_9:15">9:15</span> Og jeg vil plante dem i deres land, og de
skal aldri mere rykkes op av sitt land, det som jeg har gitt dem, sier
Herren din Gud.

------------------------------------------------------------------------

[Next: Obadiah](oba)
