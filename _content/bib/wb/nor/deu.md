[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](num)  [Next](jos) 

------------------------------------------------------------------------

### Norwegian Bible: Deuteronomy

<span id="an_1:1">1:1</span> Dette er de ord Moses talte til hele Israel
i ørkenen på hin side\* Jordan, i ødemarken, midt imot Suf, mellem Paran
og Tofel og Laban og Haserot og Di-Sahab, /

<span id="an_1:2">1:2</span> elleve dagsreiser fra Horeb efter den vei
som fører til Se'ir-fjellene, til Kades-Barnea.

<span id="an_1:3">1:3</span> Det var i det firtiende år, i den ellevte
måned, på den første dag i måneden Moses talte til Israels barn og bar
frem alt det Herren hadde befalt ham å tale til dem,

<span id="an_1:4">1:4</span> efterat han hadde slått Sihon, amorittenes
konge, som bodde i Hesbon, og ved Edre'i hadde slått Og, kongen i Basan,
som bodde i Astarot.

<span id="an_1:5">1:5</span> På hin side Jordan, i Moabs land, tok Moses
sig fore å utlegge denne lov og sa:

<span id="an_1:6">1:6</span> Herren vår Gud talte til oss ved Horeb og
sa: Lenge nok har I opholdt eder ved dette fjell.

<span id="an_1:7">1:7</span> Bryt nu op og gi eder på veien til
amoritter-fjellene og til alle de folk som bor deromkring, i ødemarken,
i fjellbygdene og i lavlandet og i sydlandet og ved havstranden, til
kana'anittenes land og til Libanon, helt til den store elv, elven Frat.

<span id="an_1:8">1:8</span> Se, jeg har gitt landet i eders vold; dra
avsted og innta det land som Herren har tilsvoret eders fedre Abraham,
Isak og Jakob å ville gi dem og deres ætt efter dem!

<span id="an_1:9">1:9</span> Dengang sa jeg til eder: Jeg makter ikke
alene å bære eder.

<span id="an_1:10">1:10</span> Herren eders Gud har gjort eder tallrike,
så I idag er som stjernene på himmelen i mengde;

<span id="an_1:11">1:11</span> og måtte bare Herren, eders fedres Gud,
gjøre eder tusen ganger flere enn I er, og velsigne eder, som han har
tilsagt eder!

<span id="an_1:12">1:12</span> Men hvorledes kan jeg alene bære strevet
og møien med eder og alle eders tretter?

<span id="an_1:13">1:13</span> Kom med nogen vise og forstandige og
prøvede menn fra hver av eders stammer! Så vil jeg sette dem til
høvdinger over eder.

<span id="an_1:14">1:14</span> Da svarte I mig: Det er både rett og godt
det du sier.

<span id="an_1:15">1:15</span> Så tok jeg høvdingene for eders stammer,
vise og prøvede menn, og satte dem til høvdinger over eder, nogen over
tusen og nogen over hundre og nogen over femti og nogen over ti, og jeg
gjorde dem til tilsynsmenn over eders stammer.

<span id="an_1:16">1:16</span> Dengang bød jeg også eders dommere og sa:
Hør på de saker som eders brødre har sig imellem, og døm med
rettferdighet mellem en mann og hans bror eller en fremmed som bor hos
ham!

<span id="an_1:17">1:17</span> I skal ikke gjøre forskjell på folk når I
dømmer; den minste som den største skal I høre på. I skal ikke være
redde for nogen, for dommen hører Gud til. Men om nogen sak er for
vanskelig for eder, skal I føre den frem for mig; så vil jeg høre på
den.

<span id="an_1:18">1:18</span> Og på samme tid bød jeg eder alt det I
skulde gjøre.

<span id="an_1:19">1:19</span> Så brøt vi op fra Horeb og drog gjennem
hele den store og forferdelige ørken som I har sett, på veien til
amoritter-fjellene, således som Herren vår Gud bød oss; og vi kom til
Kades-Barnea.

<span id="an_1:20">1:20</span> Da sa jeg til eder: Nu er I kommet til
amoritter-fjellene, som Herren vår Gud vil gi oss.

<span id="an_1:21">1:21</span> Se, Herren din Gud har gitt landet i din
vold; dra op og innta det, som Herren, dine fedres Gud, har tilsagt dig!
Frykt ikke og vær ikke redd!

<span id="an_1:22">1:22</span> Da kom I til mig alle sammen og sa: La
oss sende folk i forveien for oss, så de kan utspeide landet for oss og
gi oss beskjed om hvad vei vi skal dra dit op, og hvad byer vi kommer
til!

<span id="an_1:23">1:23</span> Dette syntes jeg godt om, og jeg tok ut
blandt eder tolv menn, én mann for hver stamme.

<span id="an_1:24">1:24</span> Og de tok avsted og drog op i fjellene og
kom til Eskol-dalen; og de utspeidet landet.

<span id="an_1:25">1:25</span> Og de tok med sig av landets frukter ned
til oss, og de gav oss beskjed tilbake og sa: Det land som Herren vår
Gud vil gi oss, er et godt land.

<span id="an_1:26">1:26</span> Men I vilde ikke dra dit op; I var
gjenstridige mot Herrens, eders Guds ord.

<span id="an_1:27">1:27</span> Og I knurret i eders telter og sa: Herren
hater oss; derfor har han ført oss ut av Egyptens land og vil gi oss i
amorittenes hånd og ødelegge oss.

<span id="an_1:28">1:28</span> Hvad er det for et land vi skal dra op
til! Våre brødre har gjort vårt hjerte mistrøstig ved å si: Det er et
folk som er større og høiere enn vi, og de har store byer med murer som
når til himmelen; og der så vi også anakittenes barn.

<span id="an_1:29">1:29</span> Da sa jeg til eder: I skal ikke forferdes
og ikke være redde for dem;

<span id="an_1:30">1:30</span> Herren eders Gud, som går foran eder, han
skal stride for eder, således som I så han gjorde for eder i Egypten

<span id="an_1:31">1:31</span> og i ørkenen du har sett, der hvor Herren
din Gud bar dig som en mann bærer sitt barn, på hele den vei I har
vandret til I kom til dette sted.

<span id="an_1:32">1:32</span> Men allikevel trodde I ikke på Herren
eders Gud,

<span id="an_1:33">1:33</span> han som gikk foran eder på veien for å
søke ut leirplass for eder, om natten i en ild, så I kunde se den vei I
skulde gå, og om dagen i en sky.

<span id="an_1:34">1:34</span> Da Herren hørte eders tale, blev han vred
og svor:

<span id="an_1:35">1:35</span> Sannelig, ikke nogen av disse menn, av
denne onde slekt, skal se det gode land jeg har svoret å ville gi eders
fedre -

<span id="an_1:36">1:36</span> ingen uten Kaleb, Jefunnes sønn; han skal
få se det; ham og hans barn vil jeg gi det land han har trådt på med sin
fot, for han har trolig fulgt Herren.

<span id="an_1:37">1:37</span> Også mig blev Herren vred på for eders
skyld og sa: Heller ikke du skal komme der inn.

<span id="an_1:38">1:38</span> Josva, Nuns sønn, som går dig til hånde,
han skal komme der inn; styrk ham, for han skal skifte det ut til arv
blandt Israel.

<span id="an_1:39">1:39</span> Og eders barn, som I sa vilde bli til
rov, og eders sønner, som ennu ikke kan skille godt fra ondt, de skal
komme der inn, dem vil jeg gi det, og de skal ta det i eie.

<span id="an_1:40">1:40</span> Men vend I om og ta ut i ørkenen, på
veien til det Røde Hav!

<span id="an_1:41">1:41</span> Da svarte I og sa til mig: Vi har syndet
mot Herren; nu vil vi dra op og stride, således som Herren vår Gud har
befalt oss. Og I omgjordet eder med eders stridsvåben hver og en, og I
holdt det for en lett sak å dra op i fjellene.

<span id="an_1:42">1:42</span> Da sa Herren til mig: Si til dem: I skal
ikke dra op, og I skal ikke stride; for jeg er ikke med eder; I kommer
bare til å bli slått av eders fiender.

<span id="an_1:43">1:43</span> Og jeg talte til eder, men I hørte ikke
på mig; I var gjenstridige mot Herrens ord og dristet eder til å dra op
i fjellene.

<span id="an_1:44">1:44</span> Da drog amorittene, som bodde der i
fjellene, ut mot eder, og de forfulgte eder likesom en bisverm, og de
slo eder sønder og sammen i Se'ir og drev eder like til Horma.

<span id="an_1:45">1:45</span> Og I vendte tilbake og gråt for Herrens
åsyn; men Herren hørte ikke på eders klager og vendte ikke sitt øre til
eder.

<span id="an_1:46">1:46</span> Og I måtte bli i Kades i lang tid, hele
den tid I var der.

<span id="an_2:1">2:1</span> Så vendte vi om og drog til ørkenen på
veien til det Røde Hav, således som Herren hadde sagt til mig; og vi
drog i lang tid omkring Se'ir-fjellene.

<span id="an_2:2">2:2</span> Da sa Herren til mig:

<span id="an_2:3">2:3</span> Lenge nok har I draget omkring disse fjell;
vend eder nu mot nord!

<span id="an_2:4">2:4</span> Og byd folket og si: I drar nu frem gjennem
det land som tilhører eders brødre Esaus barn, som bor i Se'ir; og de
blir redde for eder, men I skal ta eder vel i akt,

<span id="an_2:5">2:5</span> så I ikke gir eder i strid med dem; jeg vil
ikke gi eder så meget som en fotbredd av deres land, for jeg har gitt
Esau Se'ir-fjellene til eiendom.

<span id="an_2:6">2:6</span> Mat skal I kjøpe av dem for penger, så I
kan ete, og vann skal I også kjøpe av dem for penger, så I kan drikke;

<span id="an_2:7">2:7</span> for Herren din Gud har velsignet dig i alt
det du har tatt dig fore, han har båret omsorg for dig på din vandring
gjennem denne store ørken; i firti år har Herren din Gud nu vært med
dig, du har ikke manglet noget.

<span id="an_2:8">2:8</span> Så drog vi videre, bort fra våre brødre
Esaus barn, som bor i Se'ir; vi tok av fra veien som går fra Elat og
Esjon-Geber gjennem ødemarken, og vendte oss til en annen kant og drog
frem på veien til Moabs ørken.

<span id="an_2:9">2:9</span> Da sa Herren til mig: Du må ikke angripe
moabittene og ikke gi dig i strid med dem; jeg vil ikke gi dig noget av
deres land til eiendom, for jeg har gitt Lots barn Ar til eiendom.

<span id="an_2:10">2:10</span> Før i tiden bodde emittene der, et stort
og tallrikt folk og høit av vekst likesom anakittene.

<span id="an_2:11">2:11</span> Også de regnes for kjemper likesom
anakittene, og moabittene kaller dem emitter.

<span id="an_2:12">2:12</span> Og i Se'ir bodde før i tiden horittene;
men Esaus barn drev dem bort og utryddet dem og bosatte sig der i deres
sted, likesom Israel nu har gjort med sitt land, det som Herren har gitt
dem til eiendom.

<span id="an_2:13">2:13</span> Gjør eder nu rede og gå over
Sered-bekken! Så gikk vi over Sered-bekken.

<span id="an_2:14">2:14</span> Den tid vi var på vandring fra
Kades-Barnea, til vi gikk over Sered-bekken, var åtte og tretti år, og
da var hele den slekt - alle våbenføre menn - utdød av leiren, som
Herren hadde svoret at det skulde gå dem.

<span id="an_2:15">2:15</span> Og Herrens hånd var også mot dem, så han
rev dem bort av leiren, til det var ute med dem.

<span id="an_2:16">2:16</span> Da nu alle våbenføre menn var utdød av
folket,

<span id="an_2:17">2:17</span> da talte Herren til mig og sa:

<span id="an_2:18">2:18</span> Du drar nu over Moabs landemerker,
gjennem Ar,

<span id="an_2:19">2:19</span> og du kommer nær Ammons barns land; men
du må ikke angripe dem eller gi dig i strid med dem; jeg vil ikke gi dig
noget av Ammons barns land til eiendom, for jeg har gitt Lots barn det
til eiendom.

<span id="an_2:20">2:20</span> Også dette land regnes for et land med
kjemper; før i tiden bodde kjemper der, og ammonittene kaller dem
samsummitter.

<span id="an_2:21">2:21</span> De var et stort og tallrikt folk og høie
av vekst likesom anakittene; men Herren utryddet dem for Ammons barn, så
de drev dem bort og bosatte sig der i deres sted.

<span id="an_2:22">2:22</span> Det samme gjorde han for Esaus barn, som
bor i Se'ir; for dem utryddet han horittene, så de drev dem bort og
bosatte sig der i deres sted, og siden har de bodd der til denne dag.

<span id="an_2:23">2:23</span> Likedan gikk det med avittene, som bodde
i landsbyene like til Gasa; de blev ødelagt av kaftorerne, som kom fra
Kaftor og bosatte sig der i deres sted.

<span id="an_2:24">2:24</span> Gjør eder rede, bryt op og gå over
Arnon-åen! Se, jeg har gitt amoritten Sihon, kongen i Hesbon, og hans
land i din hånd; gå nu i gang med å innta det, og gi dig i strid med
ham!

<span id="an_2:25">2:25</span> Fra denne dag vil jeg la redsel for dig
og frykt for dig komme over alle folk under himmelen; alle som får høre
om dig, skal skjelve og beve for dig.

<span id="an_2:26">2:26</span> Da sendte jeg bud fra ørkenen Kedemot til
Sihon, kongen i Hesbon, med fredelige ord og lot si:

<span id="an_2:27">2:27</span> La mig få dra gjennem ditt land! Jeg vil
holde mig på veien, jeg vil ikke vike av, hverken til høire eller til
venstre.

<span id="an_2:28">2:28</span> Mat kan du selge mig for penger, så jeg
kan ete, og vann kan du også gi mig for penger, så jeg kan drikke. La
mig bare få dra igjennem på min fot,

<span id="an_2:29">2:29</span> likesom Esaus barn, som bor i Se'ir, og
moabittene, som bor i Ar, gav mig lov til å gjøre - så jeg kan gå over
Jordan til det land som Herren vår Gud gir oss.

<span id="an_2:30">2:30</span> Men Sihon, kongen i Hesbon, vilde ikke la
oss dra gjennem sitt land; for Herren din Gud hadde forherdet hans sinn
og gjort hans hjerte hårdt for å gi ham i din hånd, som det kan sees på
denne dag.

<span id="an_2:31">2:31</span> Og Herren sa til mig: Se, nu gir jeg
Sihon og hans land i din vold; gå nu du i gang med å innta det, så du
får hans land i eie.

<span id="an_2:32">2:32</span> Og Sihon og hele hans folk drog ut mot
oss til strid, til Jahas.

<span id="an_2:33">2:33</span> Og Herren vår Gud gav ham i vår vold, og
vi slo ham og hans sønner og alt hans folk ihjel.

<span id="an_2:34">2:34</span> Og vi inntok dengang alle hans byer og
slo hver by med bann, menn og kvinner og barn; vi lot ikke nogen bli
tilbake eller slippe unda.

<span id="an_2:35">2:35</span> Bare feet tok vi til bytte foruten
hærfanget fra byene som vi inntok.

<span id="an_2:36">2:36</span> Fra Aroer, som ligger ved bredden av
Arnon-åen, og fra byen i dalen og like til Gilead var der ikke en by
hvis murer var oss for høie; Herren vår Gud gav dem alle i vår vold.

<span id="an_2:37">2:37</span> Men Ammons barns land kom du ikke nær,
hverken landet langsmed Jabbok-åen eller byene i fjellene eller noget
annet som Herren vår Gud hadde forbudt oss å ta.

<span id="an_3:1">3:1</span> Så tok vi på en annen kant og drog op på
veien til Basan; da drog Og, kongen i Basan, og hele hans folk ut mot
oss til strid, til Edre'i.

<span id="an_3:2">3:2</span> Og Herren sa til mig: Frykt ikke for ham!
For jeg har gitt ham og hele hans folk og hans land i din hånd, og du
skal gjøre med ham som du gjorde med Sihon, amorittenes konge, som bodde
i Hesbon.

<span id="an_3:3">3:3</span> Så gav Herren vår Gud også Og, kongen i
Basan, og hele hans folk i vår hånd; og vi slo ham så vi ikke lot nogen
bli tilbake eller slippe unda.

<span id="an_3:4">3:4</span> Og vi inntok dengang alle hans byer; der
var ikke en by uten at vi tok den fra dem, seksti byer, hele
Argob-landet, Ogs rike i Basan.

<span id="an_3:5">3:5</span> Alle disse var faste byer med høie murer,
dobbelte porter og bommer, foruten en stor mengde landsbyer.

<span id="an_3:6">3:6</span> Og vi slo dem med bann, som vi hadde gjort
med Sihon, kongen i Hesbon; hver by slo vi med bann, menn, kvinner og
barn.

<span id="an_3:7">3:7</span> Men alt feet og hærfanget fra byene tok vi
til bytte.

<span id="an_3:8">3:8</span> Således tok vi dengang landet fra begge
amoritterkongene på denne side\* av Jordan, fra Arnon-åen like til
fjellet Hermon - /

<span id="an_3:9">3:9</span> sidonierne kaller Hermon Sirjon, og
amorittene kaller det Senir -

<span id="an_3:10">3:10</span> alle byene på sletten og hele Gilead og
hele Basan like til byene Salka og Edre'i i Ogs rike i Basan;

<span id="an_3:11">3:11</span> for Og, kongen i Basan, var den siste som
var tilbake av refa'ittene; hans seng, som er av jern, står, som alle
vet, i ammonitterbyen Rabba; den er ni alen lang og fire alen bred,
alnen regnet efter lengden av en manns underarm.

<span id="an_3:12">3:12</span> Dette land inntok vi dengang: Bygdene fra
Aroer, som ligger ved Arnon-åen, og halvdelen av Gileadfjellene med
byene der gav jeg til rubenittene og gadittene,

<span id="an_3:13">3:13</span> og resten av Gilead og hele Basan, Ogs
rike, gav jeg til den halve Manasse stamme, hele Argob-landet, hele
Basan; det er det som kalles refa'ittenes land.

<span id="an_3:14">3:14</span> Ja'ir, Manasses sønn, inntok hele
Argob-landet like til gesurittenes og ma'akatittenes landemerker, og
dette land - Basan-landet - kalte han efter sitt eget navn Ja'irs byer,
og så har det hett til denne dag.

<span id="an_3:15">3:15</span> Og til Makir gav jeg Gilead.

<span id="an_3:16">3:16</span> Og til rubenittene og gadittene gav jeg
landet fra Gilead til Arnon-åen, til midt i åen, og landet langsmed den,
og til Jabbok-åen, Ammons barns grense,

<span id="an_3:17">3:17</span> og ødemarken og Jordan og landet langsmed
den, fra Kinnerets sjø til Ødemarks-havet - Salthavet - nedenfor
Pisga-liene, mot øst.

<span id="an_3:18">3:18</span> Dengang bød jeg eder og sa: Herren eders
Gud har gitt eder dette land til eie; væbnet skal I, alle som er
krigsdyktige menn, dra frem foran eders brødre, Israels barn.

<span id="an_3:19">3:19</span> Bare eders hustruer og barn og eders fe -
jeg vet at I har meget fe - skal bli igjen i de byer jeg har gitt eder,

<span id="an_3:20">3:20</span> inntil Herren gir eders brødre ro likesom
eder, og de og har tatt det land i eie som Herren eders Gud gir dem på
hin side Jordan; da kan I vende tilbake, hver til den eiendom jeg har
gitt eder.

<span id="an_3:21">3:21</span> På samme tid bød jeg Josva og sa: Du har
med egne øine sett alt det Herren eders Gud har gjort med disse to
konger; således vil Herren gjøre med alle de riker du drar over til.

<span id="an_3:22">3:22</span> I skal ikke være redde for dem; for
Herren eders Gud vil selv stride for eder.

<span id="an_3:23">3:23</span> For jeg bønnfalt dengang Herren og sa:

<span id="an_3:24">3:24</span> Herre, Herre! Du har begynt å la din
tjener se din storhet og din sterke hånd; for hvor er det en gud i
himmelen og på jorden som kan gjøre sådanne gjerninger og storverk som
du?

<span id="an_3:25">3:25</span> La mig nu få dra over og se det gode land
på hin side Jordan, dette gode fjell-land og Libanon!

<span id="an_3:26">3:26</span> Men Herren var vred på mig for eders
skyld, og han hørte ikke på mig, men han sa til mig: La det nu være nok,
tal ikke mere til mig om dette!

<span id="an_3:27">3:27</span> Gå op på Pisgas topp og løft dine øine
mot vest og mot nord og mot syd og mot øst, og se vidt omkring dig! For
over Jordan her skal du ikke komme.

<span id="an_3:28">3:28</span> Og gi Josva befaling og gjør ham frimodig
og sterk! For han skal føre dette folk over, og han skal gi dem til arv
det land du skal skue.

<span id="an_3:29">3:29</span> Så blev vi da i dalen midt imot Bet-Peor.

<span id="an_4:1">4:1</span> Så hør nu, Israel, de lover og de bud som
jeg lærer eder å holde, forat I må leve og komme inn i det land som
Herren, eders fedres Gud, gir eder, og ta det i eie!

<span id="an_4:2">4:2</span> I skal ikke legge noget til det ord jeg
byder eder, og I skal ikke ta noget fra, men I skal holde Herrens, eders
Guds bud som jeg gir eder.

<span id="an_4:3">4:3</span> I har med egne øine sett hvad Herren gjorde
da det hendte det med Ba'al Peor; hver mann som holdt sig til Ba'al
Peor, utryddet Herren din Gud av din midte,

<span id="an_4:4">4:4</span> men I som holdt fast ved Herren eders Gud,
I lever alle den dag idag.

<span id="an_4:5">4:5</span> Se, jeg har lært eder lover og bud, således
som Herren min Gud bød mig, forat I skal gjøre efter dem i det land I
drar inn i og skal ta i eie.

<span id="an_4:6">4:6</span> Så skal I da ta vare på dem og holde dem;
det vil bli regnet for visdom og forstand hos eder av andre folk; for
når de får høre om alle disse lover, vil de si: Sannelig, et vist og
forstandig folk er dette store folk.

<span id="an_4:7">4:7</span> For hvor finnes det et folk, om det er
aldri så stort, som har guder som er det så nær som Herren vår Gud er
oss, så titt vi kaller på ham?

<span id="an_4:8">4:8</span> Og hvor finnes det et folk, om det er aldri
så stort, som har så rettferdige lover og bud som hele denne lov jeg
legger frem for eder idag?

<span id="an_4:9">4:9</span> Vokt dig bare og ta dig vel i akt at du
ikke glemmer det dine øine har sett, så det ikke går ut av din hu alle
ditt livs dager, men kunngjør det for dine barn og dine barnebarn,

<span id="an_4:10">4:10</span> det du så den dag du stod for Herrens,
din Guds åsyn ved Horeb, da Herren sa til mig: Kall folket sammen for
mig, forat jeg kan la dem høre mine ord, så de kan lære å frykte mig
alle de dager de lever på jorden, og også lære sine barn dem.

<span id="an_4:11">4:11</span> Da kom I nær til og stod nedenfor
fjellet, mens fjellet stod i brennende lue like inn i himmelen, og der
var mørke og skyer og skodde.

<span id="an_4:12">4:12</span> Og Herren talte til eder midt ut av
ilden; I hørte lyden av ordene, men nogen skikkelse blev I ikke var; I
hørte bare lyden.

<span id="an_4:13">4:13</span> Og han forkynte eder sin pakt, som han
bød eder å holde, de ti ord; og han skrev dem på to stentavler.

<span id="an_4:14">4:14</span> Og mig bød Herren på samme tid å lære
eder lover og bud, som I skal leve efter i det land I drar over til og
skal ta i eie.

<span id="an_4:15">4:15</span> Så ta eder nu vel i vare, så sant I har
eders liv kjært - for I så ingen skikkelse den dag Herren talte til eder
på Horeb midt ut av ilden -

<span id="an_4:16">4:16</span> at I ikke forsynder eder med å gjøre eder
noget utskåret billede, noget slags avgudsbillede, i skikkelse av mann
eller kvinne

<span id="an_4:17">4:17</span> eller av noget firføtt dyr på jorden
eller av nogen vinget fugl som flyver under himmelen,

<span id="an_4:18">4:18</span> eller av noget dyr som kryper på jorden,
eller av nogen fisk i vannet nedenfor jorden,

<span id="an_4:19">4:19</span> og at du ikke, når du løfter dine øine op
til himmelen og ser solen og månen og stjernene, hele himmelens hær, lar
dig føre vill, så du tilbeder dem og dyrker dem, de som Herren din Gud
har tildelt alle folkene under hele himmelen.

<span id="an_4:20">4:20</span> Men eder har Herren tatt og ført ut av
jernovnen, av Egypten, forat I skal være hans eiendomsfolk, således som
det kan sees på denne dag.

<span id="an_4:21">4:21</span> Og Herren blev vred på mig for eders
skyld og svor at jeg ikke skulde få gå over Jordan og ikke komme inn i
det gode land som Herren din Gud gir dig til arv.

<span id="an_4:22">4:22</span> For jeg må dø her i dette land, jeg
kommer ikke over Jordan; men I skal gå over den og ta dette gode land i
eie.

<span id="an_4:23">4:23</span> Ta eder da i vare at I ikke glemmer
Herrens, eders Guds pakt, som han har gjort med eder, og gjør eder noget
utskåret billede av noget slag; for det har Herren din Gud forbudt dig!

<span id="an_4:24">4:24</span> For Herren din Gud er en fortærende ild,
en nidkjær Gud.

<span id="an_4:25">4:25</span> Når du får barn og barnebarn og I blir
gamle i landet, og I forsynder eder med å gjøre noget utskåret billede
av noget slag, så I gjør hvad ondt er i Herrens, eders Guds øine og
dermed egger ham til vrede,

<span id="an_4:26">4:26</span> så tar jeg idag himmelen og jorden til
vidne mot eder at I visselig snart skal utryddes av det land som I nu
drar inn i over Jordan og skal ta i eie; I skal ikke leve mange dager
der, men bli helt ødelagt.

<span id="an_4:27">4:27</span> Herren skal sprede eder blandt folkene,
så bare en liten flokk av eder blir tilbake blandt de hedningefolk
Herren fører eder bort til.

<span id="an_4:28">4:28</span> Og der skal I dyrke guder som er gjort av
menneskehender, stokk og sten, som ikke ser og ikke hører og ikke eter
og ikke lukter.

<span id="an_4:29">4:29</span> Der skal I søke Herren din Gud, og du
skal finne ham når du søker ham av alt ditt hjerte og av all din sjel.

<span id="an_4:30">4:30</span> Når du er i trengsel, og alle disse ting
kommer over dig, i de siste dager, da skal du omvende dig til Herren din
Gud og høre på hans røst.

<span id="an_4:31">4:31</span> For Herren din Gud er en barmhjertig Gud;
han skal ikke slippe dig og ikke la dig gå til grunne; han skal ikke
glemme den pakt med dine fedre som han tilsvor dem.

<span id="an_4:32">4:32</span> For spør bare om de fremfarne dager, som
var før din tid, like fra den dag da Gud skapte menneskene på jorden, og
spør fra den ene ende av himmelen til den andre om det er hendt eller
hørt noget som er så stort som dette,

<span id="an_4:33">4:33</span> om noget folk har hørt Guds røst tale
midt ut av ilden, således som du har gjort, og er blitt i live,

<span id="an_4:34">4:34</span> eller om Gud har prøvd på å komme og ta
sig et folk midt ut av et annet folk ved prøvelser, ved tegn og
undergjerninger og ved krig og med sterk hånd og utrakt arm og store,
forferdelige gjerninger, således som du med egne øine har sett Herren
eders Gud gjorde med eder i Egypten.

<span id="an_4:35">4:35</span> Du har fått se alt dette, forat du skal
vite at Herren han er Gud, og ingen uten han alene.

<span id="an_4:36">4:36</span> Fra himmelen har han latt dig høre sin
røst for å lære dig, og på jorden har han latt dig se sin store ild, og
hans ord har du hørt midt ut av ilden.

<span id="an_4:37">4:37</span> Og fordi han elsket dine fedre og
utvalgte deres efterkommere, så førte han dig selv med sin store kraft
ut av Egypten

<span id="an_4:38">4:38</span> for å drive ut for dig større og sterkere
folk enn du er, og føre dig inn og gi dig deres land til arv, som det
kan sees på denne dag.

<span id="an_4:39">4:39</span> Så skal du da idag vite og ta dig det til
hjerte at Herren han er Gud både i himmelen der oppe og på jorden her
nede, han og ingen annen.

<span id="an_4:40">4:40</span> Og du skal ta vare på hans lover og hans
bud, som jeg gir dig idag, forat det kan gå dig vel og dine barn efter
dig, og forat du kan leve mange dager i det land Herren din Gud gir dig
til evig eie.

<span id="an_4:41">4:41</span> På den tid skilte Moses ut tre byer på
hin side Jordan, på østsiden,

<span id="an_4:42">4:42</span> forat en manndraper som hadde slått sin
næste ihjel av vanvare og uten før å ha båret hat til ham, kunde fly dit
- til en av disse byer - og redde livet;

<span id="an_4:43">4:43</span> det var Beser i ørkenen på sletten for
rubenittene, og Ramot i Gilead for gadittene, og Golan i Basan for
manassittene.

<span id="an_4:44">4:44</span> Og dette er den lov som Moses la frem for
Israels barn;

<span id="an_4:45">4:45</span> dette er de vidnesbyrd og forskrifter og
bud som Moses forkynte Israels barn da de var gått ut av Egypten,

<span id="an_4:46">4:46</span> på hin side\* Jordan i dalen midt imot
Bet-Peor, i det land som hadde tilhørt amorittenes konge Sihon, han som
bodde i Hesbon, og som Moses og Israels barn slo da de var gått ut av
Egypten; /

<span id="an_4:47">4:47</span> da inntok de både hans land og
Basan-kongen Ogs land, begge amoritterkongenes land på hin side Jordan,
på østsiden,

<span id="an_4:48">4:48</span> fra Aroer, som ligger ved bredden av
Arnon-åen, til fjellet Sion, det er Hermon,

<span id="an_4:49">4:49</span> og hele ødemarken på hin side Jordan, på
østsiden, like til Ødemarks-havet nedenfor Pisga-liene.

<span id="an_5:1">5:1</span> Og Moses kalte hele Israel til sig og sa
til dem: Hør, Israel, de lover og de bud som jeg taler for eders ører
idag, og lær dem og ta vare på dem så I holder dem!

<span id="an_5:2">5:2</span> Herren vår Gud gjorde en pakt med oss på
Horeb.

<span id="an_5:3">5:3</span> Ikke med våre fedre gjorde Herren denne
pakt, men med oss, vi som er her, alle vi som er i live idag.

<span id="an_5:4">5:4</span> Åsyn til åsyn talte Herren med eder på
fjellet midt ut av ilden.

<span id="an_5:5">5:5</span> Jeg stod dengang mellem Herren og eder for
å kunngjøre eder Herrens ord, for I var redde for ilden og gikk ikke op
på fjellet. Og han sa:

<span id="an_5:6">5:6</span> Jeg er Herren din Gud, som førte dig ut av
Egyptens land, av trælehuset.

<span id="an_5:7">5:7</span> Du skal ikke ha andre guder foruten mig.

<span id="an_5:8">5:8</span> Du skal ikke gjøre dig noget utskåret
billede, nogen avbildning av det som er oppe i himmelen, eller av det
som er nede på jorden, eller av det som er i vannet nedenfor jorden.

<span id="an_5:9">5:9</span> Du skal ikke tilbede dem og ikke tjene dem;
for jeg, Herren din Gud, er en nidkjær Gud, som hjemsøker fedres
misgjerning på barn, på dem i tredje og på dem i fjerde ledd, på dem som
hater mig,

<span id="an_5:10">5:10</span> og som gjør miskunnhet mot tusen ledd,
mot dem som elsker mig og holder mine bud.

<span id="an_5:11">5:11</span> Du skal ikke misbruke Herrens, din Guds
navn; for Herren vil ikke holde den uskyldig som misbruker hans navn.

<span id="an_5:12">5:12</span> Ta hviledagen i akt så du holder den
hellig, således som Herren din Gud har befalt dig!

<span id="an_5:13">5:13</span> Seks dager skal du arbeide og gjøre all
din gjerning.

<span id="an_5:14">5:14</span> Men den syvende dag er sabbat for Herren
din Gud; da skal du intet arbeid gjøre, hverken du eller din sønn eller
din datter eller din tjener eller din tjenestepike eller din okse eller
ditt asen eller noget av dine dyr eller den fremmede som er hos dig
innen dine porter, forat din tjener og din tjenestepike kan få hvile
likesom du.

<span id="an_5:15">5:15</span> For du skal komme i hu at du selv var
tjener i Egyptens land, og at Herren din Gud førte dig ut derfra med
sterk hånd og utrakt arm; derfor har Herren din Gud befalt dig å holde
sabbatsdagen.

<span id="an_5:16">5:16</span> Hedre din far og din mor, således som
Herren din Gud har befalt dig, så dine dager må bli mange, og det må gå
dig vel i det land Herren din Gud gir dig.

<span id="an_5:17">5:17</span> Du skal ikke slå ihjel.

<span id="an_5:18">5:18</span> Og du skal ikke drive hor.

<span id="an_5:19">5:19</span> Og du skal ikke stjele.

<span id="an_5:20">5:20</span> Og du skal ikke si falskt vidnesbyrd mot
din næste.

<span id="an_5:21">5:21</span> Og du skal ikke begjære din næstes
hustru. Og du skal ikke begjære din næstes hus, hans jord eller hans
tjener eller hans tjenestepike, hans okse eller hans asen eller noget
som hører din næste til.

<span id="an_5:22">5:22</span> Disse ord talte Herren på fjellet med høi
røst til hele eders menighet midt ut av ilden, skyen og mørket og la
intet til, og han skrev dem på to stentavler og gav mig dem.

<span id="an_5:23">5:23</span> Men da I hørte røsten midt ut av mørket,
mens fjellet stod i brennende lue, da kom I til mig, alle overhodene for
eders stammer og eders eldste,

<span id="an_5:24">5:24</span> og I sa: Se, Herren vår Gud har latt oss
skue sin herlighet og sin storhet, og vi har hørt hans røst midt ut av
ilden; på denne dag har vi sett at Gud kan tale med et menneske, og det
allikevel blir i live.

<span id="an_5:25">5:25</span> Hvorfor skal vi da dø? For denne store
ild vil fortære oss; dersom vi ennu lenger skal høre Herrens, vår Guds
røst, må vi dø.

<span id="an_5:26">5:26</span> For hvem er der på hele jorden som har
hørt den levende Guds røst tale midt ut av ilden som vi, og allikevel er
blitt i live?

<span id="an_5:27">5:27</span> Gå du nær til og hør alt det Herren vår
Gud sier, så kan du tale til oss alt det Herren vår Gud taler til dig,
og vi vil høre på det og gjøre efter det.

<span id="an_5:28">5:28</span> Og Herren hørte eders ord da I talte til
mig, og Herren sa til mig: Jeg har hørt de ord som dette folk har talt
til dig; de har talt vel i alt de har sagt.

<span id="an_5:29">5:29</span> Måtte de bare alle dager ha det samme
hjertelag til å frykte mig og ta vare på alle mine bud, så det kan gå
dem og deres barn vel til evig tid!

<span id="an_5:30">5:30</span> Gå og si til dem: Vend tilbake til eders
telter!

<span id="an_5:31">5:31</span> Men stå du her hos mig, så vil jeg tale
til dig alle de bud og lover og forskrifter som du skal lære dem, og som
de skal leve efter i det land jeg gir dem til eie.

<span id="an_5:32">5:32</span> Så akt nu på det som Herren eders Gud har
befalt eder, og gjør efter det! I skal ikke vike av, hverken til høire
eller til venstre.

<span id="an_5:33">5:33</span> På hele den vei Herren eders Gud har
befalt eder, skal I vandre, så I må leve, og det må gå eder vel, og
eders dager bli mange i det land I skal ta i eie.

<span id="an_6:1">6:1</span> Dette er de bud, de lover og de forskrifter
som Herren eders Gud har befalt mig å lære eder, og som I skal leve
efter i det land I drar over til og skal ta i eie -

<span id="an_6:2">6:2</span> forat du skal frykte Herren din Gud og ta
vare på alle hans lover og bud, som jeg byder dig, både du og din sønn
og din sønnesønn, alle ditt livs dager, og forat dine dager må bli
mange.

<span id="an_6:3">6:3</span> Så hør, Israel, og akt vel på å holde dem,
så det må gå dig vel, og I må økes og bli tallrike, således som Herren,
dine fedres Gud, har tilsagt dig - i et land som flyter med melk og
honning.

<span id="an_6:4">6:4</span> Hør, Israel! Herren vår Gud, Herren er en.

<span id="an_6:5">6:5</span> Og du skal elske Herren din Gud av alt ditt
hjerte og av all din sjel og av all din makt.

<span id="an_6:6">6:6</span> Og disse ord som jeg byder dig idag, skal
du gjemme i ditt hjerte.

<span id="an_6:7">6:7</span> Og du skal innprente dine barn dem, og du
skal tale om dem når du sitter i ditt hus, og når du går på veien, og
når du legger dig, og når du står op.

<span id="an_6:8">6:8</span> Og du skal binde dem som et tegn på din
hånd, og de skal være som en minneseddel på din panne.

<span id="an_6:9">6:9</span> Og du skal skrive dem på dørstolpene i ditt
hus og på dine porter.

<span id="an_6:10">6:10</span> Og når Herren din Gud fører dig inn i det
land han har tilsvoret dine fedre Abraham, Isak og Jakob å ville gi dig
- store og gode byer som du ikke har bygget,

<span id="an_6:11">6:11</span> og hus fulle av alle gode ting, som du
ikke har fylt, og uthugne brønner som du ikke har uthugget, vingårder og
oljetrær som du ikke har plantet - når du da eter og blir mett,

<span id="an_6:12">6:12</span> da ta dig i vare at du ikke glemmer
Herren, som førte dig ut av Egyptens land, av trælehuset!

<span id="an_6:13">6:13</span> Herren din Gud skal du frykte, og ham
skal du tjene, og ved hans navn skal du sverge.

<span id="an_6:14">6:14</span> I skal ikke følge andre guder, av de
folks guder som bor rundt omkring eder -

<span id="an_6:15">6:15</span> for en nidkjær Gud er Herren din Gud, som
er i din midte - forat ikke Herrens, din Guds vrede skal optendes mot
dig, og han skal utrydde dig av jorden.

<span id="an_6:16">6:16</span> I skal ikke friste Herren eders Gud,
således som I fristet ham i Massa.

<span id="an_6:17">6:17</span> I skal ta vare på Herrens, eders Guds bud
og hans vidnesbyrd og hans forskrifter, som han har gitt dig.

<span id="an_6:18">6:18</span> Og du skal gjøre det som er rett og godt
i Herrens øine, forat det må gå dig vel, og du må komme inn i det gode
land som Herren har tilsvoret dine fedre, og ta det i eie,

<span id="an_6:19">6:19</span> og han skal drive ut alle dine fiender
for dig, således som Herren har sagt.

<span id="an_6:20">6:20</span> Når din sønn i fremtiden spør dig og
sier: Hvorledes er det med de vidnesbyrd og de forskrifter og de bud som
Herren vår Gud har gitt eder?

<span id="an_6:21">6:21</span> da skal du si til ham: Vi var træler hos
Farao i Egypten; men Herren førte oss ut av Egypten med sterk hånd.

<span id="an_6:22">6:22</span> Og Herren gjorde store og ødeleggende
tegn og under på egypterne, på Farao og på hele hans hus for våre øine.

<span id="an_6:23">6:23</span> Men oss førte han ut derfra for å føre
oss inn i det land han hadde tilsvoret våre fedre, og gi oss det.

<span id="an_6:24">6:24</span> Og Herren bød oss å holde alle disse
lover, å frykte Herren vår Gud, forat det skulde gå oss vel alle dager,
og han holde oss i live, som det er gått til denne dag.

<span id="an_6:25">6:25</span> Og det skal tjene oss til rettferdighet,
når vi akter vel på å holde alle disse bud for Herrens, vår Guds åsyn,
således som han bød oss.

<span id="an_7:1">7:1</span> Når Herren din Gud har ført dig inn i det
land du nu drar inn i og skal ta i eie, og han driver ut mange folk for
dig, hetittene og girgasittene og amorittene og kana'anittene og
ferisittene og hevittene og jebusittene, syv folk, som er større og
sterkere enn du,

<span id="an_7:2">7:2</span> og når Herren din Gud gir dem i din vold,
så du vinner over dem, da skal du slå dem med bann; du skal ikke gjøre
pakt med dem og ikke vise dem nåde.

<span id="an_7:3">7:3</span> Du skal ikke inngå svogerskap med dem; du
skal ikke gi dine døtre til hans sønner og ikke ta hans døtre til
hustruer for dine sønner;

<span id="an_7:4">7:4</span> for de vil få dine sønner til å vike av fra
mig, så de dyrker andre guder, og da vil Herrens vrede optendes mot
eder, og han vil hastig gjøre ende på dig.

<span id="an_7:5">7:5</span> Men således skal I gjøre med dem: Deres
altere skal I bryte ned, og deres billedstøtter skal I slå sønder, og
deres Astarte-billeder skal I hugge i stykker, og deres utskårne
billeder skal I brenne op med ild.

<span id="an_7:6">7:6</span> For et hellig folk er du for Herren din
Gud; dig har Herren din Gud utvalgt av alle de folk som er på jorden,
til å være hans eiendomsfolk.

<span id="an_7:7">7:7</span> Ikke fordi I var større enn alle andre
folk, fant Herren behag i eder, så han utvalgte eder, for I er det
minste blandt alle folk;

<span id="an_7:8">7:8</span> men fordi Herren elsket eder, og fordi han
vilde holde den ed han hadde svoret eders fedre, derfor førte Herren
eder ut med sterk hånd og fridde dig ut av trælehuset, fra Faraos,
egypterkongens hånd.

<span id="an_7:9">7:9</span> Så vit da at Herren din Gud han er Gud, den
trofaste Gud, som holder sin pakt og bevarer sin miskunnhet mot tusen
ledd, mot dem som elsker ham og holder hans bud,

<span id="an_7:10">7:10</span> men som gjengjelder dem som hater ham,
like op i deres øine, så han lar dem omkomme. Han er ikke sen når det
gjelder den som hater ham; like op i hans øine gjengjelder han ham.

<span id="an_7:11">7:11</span> Så ta da vare på det bud og de lover og
de forskrifter som jeg idag byder dig å holde.

<span id="an_7:12">7:12</span> Når I nu hører disse bud og tar vare på
dem og holder dem, da skal Herren din Gud holde fast ved den pakt og den
miskunnhet han har tilsvoret dine fedre.

<span id="an_7:13">7:13</span> Han skal elske dig og velsigne dig og øke
din ætt, og han skal velsigne ditt livs frukt og ditt lands frukt, ditt
korn og din most og din olje, det som faller av ditt storfe, og det som
fødes av ditt småfe, i det land han har tilsvoret dine fedre å ville gi
dig.

<span id="an_7:14">7:14</span> Velsignet skal du være fremfor alle andre
folk; der skal ingen ufruktbar være blandt dine menn eller dine kvinner,
og heller ikke blandt ditt fe.

<span id="an_7:15">7:15</span> Herren skal holde all sykdom borte fra
dig, og ingen av Egyptens onde syker, som du kjenner, skal han legge på
dig, men han skal legge dem på alle dem som hater dig.

<span id="an_7:16">7:16</span> Alle de folk som Herren din Gud gir i din
hånd, skal du fortære\*; du skal ikke spare dem. Og du skal ikke dyrke
deres guder; for det vil bli en snare for dig. /

<span id="an_7:17">7:17</span> Men om du tenker som så: Disse folk er
større enn jeg, hvorledes skal jeg makte å drive dem ut? -

<span id="an_7:18">7:18</span> da skal du ikke være redd for dem; du
skal komme i hu hvad Herren din Gud gjorde med Farao og med alle
egypterne,

<span id="an_7:19">7:19</span> de store plager som du så for dine øine,
og de tegn og under og den sterke hånd og den utrakte arm hvormed Herren
din Gud førte dig ut; det samme skal Herren din Gud gjøre med alle de
folk du reddes for.

<span id="an_7:20">7:20</span> Endog hvepser skal Herren din Gud sende
mot dem, til alle de er omkommet som er blitt tilbake og har skjult sig
for dig.

<span id="an_7:21">7:21</span> Du skal ikke forferdes for dem; for
Herren din Gud er i din midte, en stor og forferdelig Gud.

<span id="an_7:22">7:22</span> Herren din Gud vil litt efter litt drive
disse folk ut for dig; du skal ikke makte å gjøre ende på dem i hast;
for da kom villdyrene til å bli for mange for dig.

<span id="an_7:23">7:23</span> Herren din Gud skal gi dem i din vold og
slå dem med stor forvirring, til de er ødelagt.

<span id="an_7:24">7:24</span> Og han skal gi deres konger i din hånd,
og du skal tilintetgjøre deres navn under himmelen; der skal ingen kunne
stå sig mot dig, til du har utryddet dem.

<span id="an_7:25">7:25</span> Deres guders utskårne billeder skal I
brenne op med ild; du skal ikke attrå sølvet eller gullet som er på dem,
eller ta det til dig, forat det ikke skal bli til en snare for dig; for
det er en vederstyggelighet for Herren din Gud,

<span id="an_7:26">7:26</span> og du skal ikke la nogen
vederstyggelighet komme inn i ditt hus, så du blir slått med bann
likesom det; du skal avsky det og akte det for en vederstyggelighet, for
det er slått med bann.

<span id="an_8:1">8:1</span> Alle de bud jeg gir dig idag, skal I akte
vel på å holde, forat I må leve og bli tallrike og komme inn i det land
Herren har tilsvoret eders fedre, og ta det i eie.

<span id="an_8:2">8:2</span> Og du skal komme i hu hele den vei Herren
din Gud har ført dig på i disse firti år i ørkenen for å ydmyke dig og
prøve dig og for å kjenne hvad som var i ditt hjerte, om du vilde ta
vare på hans bud eller ikke.

<span id="an_8:3">8:3</span> Og han ydmyket dig og lot dig hungre, og
han gav dig manna å ete, en mat som hverken du eller dine fedre kjente,
fordi han vilde la dig vite at mennesket ikke lever av brød alene, men
at mennesket lever av hvert ord som går ut av Herrens munn.

<span id="an_8:4">8:4</span> Dine klær blev ikke utslitt på dig, og din
fot blev ikke hoven i disse firti år.

<span id="an_8:5">8:5</span> Så forstå da i ditt hjerte at likesom en
mann optukter sin sønn, således optuktet Herren din Gud dig,

<span id="an_8:6">8:6</span> og hold Herrens, din Guds bud, så du
vandrer på hans veier og frykter ham!

<span id="an_8:7">8:7</span> Når Herren din Gud fører dig inn i et godt
land, et land med rinnende bekker, med kilder og dype vann, som veller
frem i dalene og på fjellene,

<span id="an_8:8">8:8</span> et land med hvete og bygg og vintrær og
fikentrær og granatepletrær, et land med oljetrær og honning,

<span id="an_8:9">8:9</span> et land hvor du ikke skal ete ditt brød i
armod, hvor du intet skal mangle, et land hvor stenene er jern, og hvor
du kan hugge ut kobber av fjellene,

<span id="an_8:10">8:10</span> og når du så eter og blir mett og lover
Herren din Gud for det gode land han har gitt dig,

<span id="an_8:11">8:11</span> da vokt dig for å glemme Herren din Gud,
så du ikke tar vare på hans bud og hans forskrifter og hans lover, som
jeg pålegger dig idag,

<span id="an_8:12">8:12</span> og vokt dig at du ikke, når du eter og
blir mett og bygger gode hus og bor i dem,

<span id="an_8:13">8:13</span> og ditt storfe og ditt småfe økes, og
ditt sølv og ditt gull økes, og all din eiendom økes,

<span id="an_8:14">8:14</span> at du da ikke ophøier dig i ditt hjerte,
så du glemmer Herren din Gud, som førte dig ut av Egyptens land, av
trælehuset,

<span id="an_8:15">8:15</span> han som ledet dig i den store og
forferdelige ørken blandt giftige slanger og skorpioner og på tørre
ødemarker, hvor det ikke fantes vann, han som lot vann strømme ut for
dig av den hårde klippe,

<span id="an_8:16">8:16</span> han som i ørkenen gav dig manna å ete, en
mat som dine fedre ikke kjente, for å ydmyke dig og prøve dig og så til
sist gjøre vel imot dig.

<span id="an_8:17">8:17</span> Si da ikke ved dig selv: Det er min kraft
og min sterke hånd som har vunnet mig denne rikdom,

<span id="an_8:18">8:18</span> men kom Herren din Gud i hu! For det er
han som gir dig kraft til å vinne dig rikdom, fordi han vil holde sin
pakt som han tilsvor dine fedre, således som det kan sees på denne dag.

<span id="an_8:19">8:19</span> Men dersom du glemmer Herren din Gud og
følger andre guder og dyrker dem og tilbeder dem, da vidner jeg mot eder
idag at I visselig skal omkomme.

<span id="an_8:20">8:20</span> Likesom de hedninger Herren lar omkomme
for eder, således skal også I omkomme, fordi I ikke hører på Herrens,
eders Guds røst.

<span id="an_9:1">9:1</span> Hør, Israel! Du går nu over Jordan for å
komme inn og legge under dig folk som er større og sterkere enn du, og
som har store byer med murer som når til himmelen,

<span id="an_9:2">9:2</span> et stort folk og høit av vekst, anakittenes
barn, som du selv kjenner, og som du selv har hørt det ord om: Hvem kan
stå sig mot Anaks barn?

<span id="an_9:3">9:3</span> Så skal du da vite idag at Herren din Gud,
han som går frem foran dig som en fortærende ild, han skal ødelegge dem,
og han skal ydmyke dem for dig, så du skal drive dem bort og
tilintetgjøre dem i hast, således som Herren har sagt til dig.

<span id="an_9:4">9:4</span> Når nu Herren din Gud driver dem ut for
dig, må du ikke tenke som så: Det er for min rettferdighets skyld Herren
har ført mig inn i dette land og latt mig få det til eiendom. Nei, det
er for disse hedningers ugudelighets skyld Herren driver dem ut for dig.

<span id="an_9:5">9:5</span> Ikke for din rettferdighets skyld eller for
ditt opriktige hjertes skyld kommer du inn i deres land og tar det i
eie; men det er for deres ugudelighets skyld Herren din Gud driver disse
hedninger ut for dig, og for å holde det ord Herren har svoret dine
fedre Abraham, Isak og Jakob.

<span id="an_9:6">9:6</span> Så skal du da vite at det ikke er for din
rettferdighets skyld Herren din Gud gir dig dette gode land til eie; for
du er et hårdnakket folk.

<span id="an_9:7">9:7</span> Kom i hu og glem ikke hvorledes du vakte
Herrens, din Guds vrede i ørkenen! Like fra den dag du gikk ut av
Egyptens land, og til I kom til dette sted, har I vært gjenstridige mot
Herren.

<span id="an_9:8">9:8</span> Allerede ved Horeb vakte I Herrens vrede,
og Herren harmedes på eder, så han vilde ha gjort ende på eder.

<span id="an_9:9">9:9</span> Da jeg var gått op på fjellet for å ta imot
stentavlene, tavlene med den pakt som Herren hadde gjort med eder, blev
jeg på fjellet i firti dager og firti netter uten å ete brød og uten å
drikke vann.

<span id="an_9:10">9:10</span> Og Herren gav mig de to stentavler,
skrevet med Guds finger, og på dem stod alle de ord Herren hadde talt
med eder på fjellet midt ut av ilden den dag I var samlet der.

<span id="an_9:11">9:11</span> Det var da de firti dager og firti netter
var til ende at Herren gav mig de to stentavler, paktens tavler.

<span id="an_9:12">9:12</span> Og Herren sa til mig: Skynd dig og stig
ned herfra! Ditt folk, som du førte ut av Egypten, har fordervet sin
vei; de er hastig veket av fra den vei jeg bød dem å vandre; de har
gjort sig et støpt billede.

<span id="an_9:13">9:13</span> Og Herren sa til mig: Jeg har lagt merke
til dette folk og sett at det er et hårdnakket folk.

<span id="an_9:14">9:14</span> La nu mig få råde, så vil jeg gjøre ende
på dem og utslette deres navn under himmelen, og jeg vil gjøre dig til
et sterkere og større folk enn dette.

<span id="an_9:15">9:15</span> Da vendte jeg mig og gikk ned av fjellet,
mens fjellet stod i brennende lue, og i mine to hender hadde jeg paktens
to tavler.

<span id="an_9:16">9:16</span> Og jeg fikk se at I hadde syndet mot
Herren eders Gud og gjort eder en støpt kalv; I var hastig veket av fra
den vei Herren hadde befalt eder å vandre.

<span id="an_9:17">9:17</span> Så tok jeg og kastet fra mig begge
tavlene som jeg hadde i mine hender, og slo dem i stykker for eders
øine.

<span id="an_9:18">9:18</span> Og jeg kastet mig ned for Herrens åsyn,
likesom første gang, i firti dager og firti netter, uten å ete brød og
uten å drikke vann - for alle eders synders skyld som I hadde forsyndet
eder med ved å gjøre det som ondt var i Herrens øine, så I egget ham til
vrede.

<span id="an_9:19">9:19</span> For jeg fryktet for den vrede og harme
som optendtes mot eder hos Herren, så han vilde gjøre ende på eder. Og
Herren hørte mig denne gang og.

<span id="an_9:20">9:20</span> Også på Aron var Herren så vred at han
vilde ødelegge ham; men jeg bad også for Aron den gang.

<span id="an_9:21">9:21</span> Men eders syndige verk, kalven som I
hadde gjort, tok jeg og kastet på ilden og knuste og malte den vel, til
den blev til fint støv, og støvet kastet jeg i bekken som flyter ned fra
fjellet.

<span id="an_9:22">9:22</span> Også i Tabera og i Massa og i
Kibrot-Hatta'ava vakte I Herrens vrede.

<span id="an_9:23">9:23</span> Og da Herren sendte eder fra Kades-Barnea
og sa: Dra op og innta landet som jeg har gitt eder, da var I
gjenstridige mot Herrens, eders Guds ord og trodde ikke på ham og hørte
ikke på hans røst.

<span id="an_9:24">9:24</span> Gjenstridige har I vært mot Herren så
lenge jeg har kjent eder.

<span id="an_9:25">9:25</span> Så kastet jeg mig da ned for Herrens åsyn
i de firti dager og firti netter I vet, fordi Herren hadde sagt at han
vilde gjøre ende på eder.

<span id="an_9:26">9:26</span> Og jeg bad til Herren og sa: Herre,
Herre, ødelegg ikke ditt folk og din arv, som du frelste med din store
kraft, og som du førte ut av Egypten med sterk hånd!

<span id="an_9:27">9:27</span> Kom i hu dine tjenere Abraham, Isak og
Jakob! Se ikke på dette folks hårdhet og dets ugudelighet og dets synd,

<span id="an_9:28">9:28</span> forat ikke de som bor i det land du har
ført oss ut av, skal si: Fordi Herren ikke maktet å føre dem inn i det
land han hadde tilsagt dem, og fordi han hatet dem, førte han dem ut i
ørkenen og lot dem omkomme der.

<span id="an_9:29">9:29</span> De er jo ditt folk og din arv, som du har
ført ut med din store kraft og med din utrakte arm.

<span id="an_10:1">10:1</span> På samme tid sa Herren til mig: Hugg dig
ut to stentavler likesom de første, og stig op på fjellet til mig, og
gjør dig også en ark av tre;

<span id="an_10:2">10:2</span> så vil jeg skrive på tavlene de ord som
stod på de første tavler, de som du slo i stykker, og du skal legge dem
i arken.

<span id="an_10:3">10:3</span> Da gjorde jeg en ark av akasietre og hugg
ut to stentavler likesom de første, og jeg gikk op på fjellet med de to
tavler i min hånd.

<span id="an_10:4">10:4</span> Og han skrev på tavlene det samme som var
skrevet første gang, de ti ord som Herren hadde talt til eder på fjellet
midt ut av ilden den dag I var samlet der; og Herren gav mig dem.

<span id="an_10:5">10:5</span> Så vendte jeg mig og gikk ned av fjellet
og la tavlene i den ark jeg hadde gjort; og der blev de liggende,
således som Herren hadde befalt mig.

<span id="an_10:6">10:6</span> Så brøt Israels barn op fra Bene-Ja'akans
brønner og kom til Mosera; der døde Aron, og der blev han begravet, og
hans sønn Eleasar tjente som prest i hans sted.

<span id="an_10:7">10:7</span> Derfra drog de til Gudgoda, og fra
Gudgoda til Jotbata, et land med mange bekker.

<span id="an_10:8">10:8</span> På den tid skilte Herren ut Levi stamme
til å bære Herrens pakts-ark og til å stå for Herrens åsyn og tjene ham
og velsigne i hans navn, som de har gjort til denne dag.

<span id="an_10:9">10:9</span> Derfor fikk Levi ingen del eller arv med
sine brødre; Herren er hans arv, således som Herren din Gud har sagt til
ham.

<span id="an_10:10">10:10</span> Så blev jeg da på fjellet likesom
første gang i firti dager og firti netter; og Herren hørte mig også
denne gang, Herren vilde ikke ødelegge dig.

<span id="an_10:11">10:11</span> Og Herren sa til mig: Stå op og gå
avsted og dra frem foran folket, forat de kan komme inn i det land jeg
har svoret deres fedre å ville gi dem, og ta det i eie.

<span id="an_10:12">10:12</span> Og nu, Israel, hvad krever Herren din
Gud av dig uten at du skal frykte Herren din Gud og vandre på alle hans
veier og elske ham og tjene Herren din Gud av alt ditt hjerte og av all
din sjel,

<span id="an_10:13">10:13</span> så du tar vare på Herrens bud og hans
lover, som jeg byder dig idag, forat det kan gå dig vel?

<span id="an_10:14">10:14</span> Se, Herren din Gud hører himlene til og
himlenes himler, jorden og alt det som er på den.

<span id="an_10:15">10:15</span> Men bare i dine fedre fant Herren
behag, så han elsket dem; og han utvalgte eder, deres efterkommere,
fremfor alle andre folk, således som det kan sees på denne dag.

<span id="an_10:16">10:16</span> Så omskjær da eders hjertes forhud, og
vær ikke mere så hårdnakkede!

<span id="an_10:17">10:17</span> For Herren eders Gud han er gudenes Gud
og herrenes Herre, den store, den mektige og den forferdelige Gud, som
ikke gjør forskjell på folk og ikke tar imot gaver,

<span id="an_10:18">10:18</span> som hjelper den farløse og enken til
deres rett, og som elsker den fremmede, så han gir ham føde og klær.

<span id="an_10:19">10:19</span> Derfor skal også I elske den fremmede;
I har selv vært fremmede i Egyptens land.

<span id="an_10:20">10:20</span> Herren din Gud skal du frykte, ham skal
du tjene, og ham skal du holde fast ved, og ved hans navn skal du
sverge.

<span id="an_10:21">10:21</span> Han er din ros, og han er din Gud, som
har gjort disse store og forferdelige ting for dig som dine øine har
sett.

<span id="an_10:22">10:22</span> Sytti i tallet drog dine fedre ned til
Egypten; men nu har Herren din Gud gjort dig tallrik som himmelens
stjerner.

<span id="an_11:1">11:1</span> Så skal du da elske Herren din Gud og ta
vare på det han vil ha varetatt, hans lover og hans forskrifter og hans
bud, alle dager.

<span id="an_11:2">11:2</span> Og I skal idag - for det er ikke eders
barn jeg taler med, de som ikke kjenner det og ikke har sett det - komme
I hu Herrens, eders Guds optuktelse, hans storhet, hans sterke hånd og
hans utrakte arm

<span id="an_11:3">11:3</span> og hans tegn og gjerninger, som han
gjorde i Egypten med Farao, kongen i Egypten, og med hele hans land,

<span id="an_11:4">11:4</span> og hvad han gjorde med egypternes hær,
med deres hester og vogner, da han lot det Røde Havs vann strømme sammen
over dem mens de forfulgte eder, og lot dem gå til grunne, så ingen har
sett dem mere til denne dag,

<span id="an_11:5">11:5</span> og hvad han gjorde med eder i ørkenen
inntil I kom til dette sted,

<span id="an_11:6">11:6</span> og hvad han gjorde med Datan og Abiram,
sønnene til Eliab, Rubens sønn, da jorden lukket op sin munn og midt
iblandt hele Israel slukte dem og deres hus og deres telter og hvert liv
som var i følge med dem;

<span id="an_11:7">11:7</span> for I har selv med egne øine sett alle de
storverk Herren har gjort.

<span id="an_11:8">11:8</span> Ta da vare på alle de bud jeg gir dig
idag, forat I kan bli sterke og komme inn og eie det land I nu drar over
til og skal ta i eie,

<span id="an_11:9">11:9</span> og forat I kan få leve lenge i det land
Herren tilsvor eders fedre å ville gi dem og deres ætt, et land som
flyter med melk og honning.

<span id="an_11:10">11:10</span> For det land du kommer inn i og skal ta
i eie, er ikke som Egyptens land, som I drog ut fra, hvor du sådde din
sæd og så vannet jorden med din fot som en kålhave.

<span id="an_11:11">11:11</span> Men det land I drar over til og skal ta
i eie, er et land med fjell og daler, som drikker vann av himmelens
regn,

<span id="an_11:12">11:12</span> et land som Herren din Gud bærer omsorg
for; alltid hviler Herrens, din Guds øine på det, fra årets begynnelse
til dets ende.

<span id="an_11:13">11:13</span> Dersom I nu er lydige mot mine bud, som
jeg gir eder idag, så I elsker Herren eders Gud og tjener ham av alt
eders hjerte og av all eders sjel,

<span id="an_11:14">11:14</span> da vil jeg gi eders land regn i rette
tid, høstregn og vårregn, og du skal samle i hus ditt korn og din most
og din olje,

<span id="an_11:15">11:15</span> og for ditt fe vil jeg gi dig gress på
dine marker, og du skal ete og bli mett.

<span id="an_11:16">11:16</span> Ta eder i vare at eders hjerte ikke
dåres, så I viker av og dyrker andre guder og tilbeder dem,

<span id="an_11:17">11:17</span> og Herrens vrede optendes mot eder, og
han lukker himmelen til, så det ikke kommer regn, og jorden ikke gir sin
grøde, og I hastig blir utryddet av det gode land Herren gir eder.

<span id="an_11:18">11:18</span> Så legg eder da disse mine ord på
hjerte og på sinne og bind dem som et tegn på eders hånd og la dem være
som en minneseddel på eders panne

<span id="an_11:19">11:19</span> og lær eders barn dem ved å tale om dem
når du sitter i ditt hus, og når du går på veien, og når du legger dig,
og når du står op,

<span id="an_11:20">11:20</span> og skriv dem på dørstolpene i ditt hus
og på dine porter,

<span id="an_11:21">11:21</span> forat eders og eders barns dager må bli
mange i det land som Herren tilsvor eders fedre å ville gi dem, og I må
leve der like så lenge som himmelen hvelver sig over jorden.

<span id="an_11:22">11:22</span> For tar I vare på alle disse bud som
jeg byder eder å holde, så I elsker Herren eders Gud og vandrer på alle
hans veier og holder fast ved ham,

<span id="an_11:23">11:23</span> da skal Herren drive ut alle disse folk
for eder, og I skal jage bort folk som er større og tallrikere enn I
selv.

<span id="an_11:24">11:24</span> Hvert sted I treder på med eders fot,
skal høre eder til; fra ørkenen og Libanon, fra den store elv, elven
Frat, og til havet i vest skal eders landemerker nå.

<span id="an_11:25">11:25</span> Ingen skal kunne stå sig imot eder;
redsel for eder og frykt for eder skal Herren eders Gud la komme over
hele det land I treder på, således som han har sagt til eder.

<span id="an_11:26">11:26</span> Se, jeg legger idag frem for eder
velsignelse og forbannelse:

<span id="an_11:27">11:27</span> velsignelsen, så sant I lyder Herrens,
eders Guds bud, som jeg gir eder idag,

<span id="an_11:28">11:28</span> og forbannelsen, dersom I ikke lyder
Herrens, eders Guds bud, men viker av fra den vei jeg idag byder eder å
vandre på, og følger andre guder, som I ikke kjenner.

<span id="an_11:29">11:29</span> Og når Herren din Gud fører dig inn i
det land du nu drar inn i og skal ta i eie, da skal du lyse velsignelsen
på fjellet Garisim og forbannelsen på fjellet Ebal.

<span id="an_11:30">11:30</span> Disse to fjell ligger, som i vet, på
hin side Jordan bortenfor veien som bærer mot vest, i kana'anittenes
land, de som bor i ødemarken midt imot Gilgal, ved Mores terebintelund.

<span id="an_11:31">11:31</span> For nu går I over Jordan for å komme
inn og ta det land i eie som Herren eders Gud gir eder, og I skal ta det
i eie og bo der.

<span id="an_11:32">11:32</span> Akt da vel på at I holder alle de bud
og lover som jeg idag legger frem for eder!

<span id="an_12:1">12:1</span> Dette er de bud og de lover I skal akte
på å leve efter i det land som Herren, dine fedres Gud, har gitt dig til
eie, alle de dager I lever på jorden:

<span id="an_12:2">12:2</span> I skal ødelegge alle de steder hvor
hedningene som I skal drive bort, har dyrket sine guder, på de høie
fjell og på haugene og under hvert grønt tre;

<span id="an_12:3">12:3</span> I skal rive ned deres altere og slå deres
billedstøtter sønder, og deres Astarte-billeder skal I brenne op med
ild, og de utskårne billeder av deres guder skal I hugge i stykker og
utslette deres navn fra det sted hvor de stod.

<span id="an_12:4">12:4</span> I skal ikke gjøre som de når I dyrker
Herren eders Gud,

<span id="an_12:5">12:5</span> men til det sted Herren eders Gud
utvelger av alle eders stammer for å la sitt navn bo der, dit skal I
søke, og dit skal du komme.

<span id="an_12:6">12:6</span> Og dit skal I føre eders brennoffer og
eders slaktoffer og eders tiender og eders henders gaver og eders lovede
offer og eders frivillige offer og det førstefødte av eders storfe og av
eders småfe,

<span id="an_12:7">12:7</span> og der skal I ete for Herrens, eders Guds
åsyn og glede eder med eders husfolk over alt det I har vunnet ved eders
arbeid, alt det Herren din Gud har velsignet dig med.

<span id="an_12:8">12:8</span> I skal ikke gjøre således som vi gjør her
idag, enhver det som tykkes ham å være rett;

<span id="an_12:9">12:9</span> for I er ennu ikke kommet inn til den
hvile og den arv Herren din Gud gir dig.

<span id="an_12:10">12:10</span> Men når I er gått over Jordan og bor i
det land Herren eders Gud gir eder til arv, og han har gitt eder ro for
alle eders fiender rundt om, så I bor trygt,

<span id="an_12:11">12:11</span> da skal det sted som Herren eders Gud
utvelger for å la sitt navn bo der, være det eneste sted hvorhen I skal
føre alt det jeg byder eder: eders brennoffere og eders slaktoffere,
eders tiender og eders henders gaver og alle eders utvalgte offer som I
lover Herren.

<span id="an_12:12">12:12</span> Og I skal være glade for Herrens, eders
Guds åsyn, I og eders sønner og eders døtre og eders tjenere og eders
tjenestepiker og levitten som bor hos eder; for han har ingen del eller
arv med eder.

<span id="an_12:13">12:13</span> Vogt dig at du ikke ofrer dine
brennoffer på noget sted som du selv utser dig!

<span id="an_12:14">12:14</span> Men på det sted som Herren utvelger i
en av dine stammer, der skal du ofre dine brennoffer, og der skal du
gjøre alt det jeg byder dig.

<span id="an_12:15">12:15</span> Men ellers kan du efter ditt hjertes
lyst slakte og ete kjøtt rundt om i alle dine byer, efter som Herren din
Gud gir dig sin velsignelse; den urene så vel som den rene kan ete av
det som om det var et rådyr eller en hjort.

<span id="an_12:16">12:16</span> Men blodet må I ikke ete; I skal helle
det ut på jorden likesom vann.

<span id="an_12:17">12:17</span> Hjemme i dine byer må du ikke ete
tienden av ditt korn eller av din most eller av din olje, heller ikke
det førstefødte av ditt storfe eller av ditt småfe, heller ikke noget av
dine lovede offer eller dine frivillige offer eller din hånds gaver.

<span id="an_12:18">12:18</span> Men for Herrens, din Guds åsyn skal du
ete det på det sted Herren din Gud utvelger, du og din sønn og din
datter og din tjener og din tjenestepike og levitten som bor hos dig; og
du skal glede dig for Herrens, din Guds åsyn over alt det du har vunnet
ved ditt arbeid.

<span id="an_12:19">12:19</span> Vokt dig at du ikke glemmer levitten,
så lenge du lever i ditt land!

<span id="an_12:20">12:20</span> Når Herren din Gud utvider dine
landemerker, således som han har tilsagt dig, og du sier: Jeg vilde
gjerne ete kjøtt, fordi du har lyst til å ete kjøtt, da kan du ete kjøtt
efter ditt hjertes lyst.

<span id="an_12:21">12:21</span> Hvis du har lang vei til det sted
Herren din Gud utvelger for å la sitt navn bo der, da kan du gjøre som
jeg har befalt dig, og slakte av ditt storfe og av ditt småfe, som
Herren har gitt dig, og du kan ete det hjemme i dine byer efter ditt
hjertes lyst.

<span id="an_12:22">12:22</span> Men du skal ete det som en eter et
rådyr eller en hjort; både den urene og den rene kan ete det.

<span id="an_12:23">12:23</span> Hold bare fast ved at du ikke eter
blodet! For blodet er sjelen, og du skal ikke ete sjelen sammen med
kjøttet.

<span id="an_12:24">12:24</span> Du skal ikke ete det; du skal helle det
ut på jorden likesom vann.

<span id="an_12:25">12:25</span> Et det ikke, så skal det gå dig vel og
dine barn efter dig, når du gjør det som er rett i Herrens øine.

<span id="an_12:26">12:26</span> Men de hellige gaver som du vil gi, og
dine lovede offer skal du ta og føre med dig til det sted som Herren
utvelger.

<span id="an_12:27">12:27</span> Og du skal ofre dine brennoffer, både
kjøttet og blodet, på Herrens, din Guds alter; og av dine slaktoffer\*
skal blodet helles ut på Herrens, din Guds alter, men kjøttet kan du
ete. /

<span id="an_12:28">12:28</span> Akt vel på å lyde alle disse bud som
jeg gir dig, forat det må gå dig vel og dine barn efter dig til evig
tid, når du gjør det som godt og rett er i Herrens, din Guds øine.

<span id="an_12:29">12:29</span> Når Herren din Gud har utryddet folkene
for dig der hvor du nu kommer for å drive dem bort, og du har drevet dem
bort og bor i deres land,

<span id="an_12:30">12:30</span> da vokt dig at du ikke lar dig dåre og
følger i deres spor, efterat de er utryddet for dig, og at du ikke spør
efter deres guder og sier: Hvorledes tjente disse folk sine guder?
Således vil også jeg gjøre.

<span id="an_12:31">12:31</span> Du skal ikke gjøre som de når du dyrker
Herren din Gud; for alt det som er en vederstyggelighet for Herren, og
som han hater, det gjør de for sine guder; endog sine sønner og sine
døtre brenner de i ilden til ære for sine guder.

<span id="an_12:32">12:32</span> Alt det jeg byder eder, skal I akte vel
på å gjøre; du skal ikke legge noget til og ikke ta noget fra.

<span id="an_13:1">13:1</span> Når det står frem en profet i din midte,
eller en som har drømmer, og han varsler dig et tegn eller et under,

<span id="an_13:2">13:2</span> og det virkelig skjer det tegn eller
under som han talte til dig om, idet han sa: La oss følge andre guder -
sådanne som du ikke kjenner - og la oss dyrke dem,

<span id="an_13:3">13:3</span> da skal du ikke høre på denne profets ord
eller på ham som hadde drømmen; for Herren eders Gud vil bare prøve eder
for å kjenne om I elsker Herren eders Gud av alt eders hjerte og av all
eders sjel.

<span id="an_13:4">13:4</span> Herren eders Gud skal I følge, og ham
skal I frykte; på hans bud skal I ta vare, og på hans røst skal I høre;
ham skal I tjene, og ham skal I holde fast ved.

<span id="an_13:5">13:5</span> Men profeten eller han som hadde drømmen,
skal late livet, fordi han tilskyndte til frafall fra Herren eders Gud,
som førte eder ut av Egyptens land og fridde dig ut fra trælehuset, og
fordi han vilde føre dig bort fra den vei som Herren din Gud har befalt
dig å vandre; således skal du rydde det onde bort av din midte.

<span id="an_13:6">13:6</span> Om din bror, din mors sønn, eller din
sønn eller din datter eller din hustru i din favn eller din venn, som du
har så kjær som din egen sjel - om nogen av disse lokker dig i lønndom
og sier: La oss gå bort og dyrke andre guder - sådanne som du og dine
fedre ikke har kjent,

<span id="an_13:7">13:7</span> av de folks guder som bor rundt omkring
eder, enten nær ved dig eller langt fra dig, fra jordens ene ende til
den andre -

<span id="an_13:8">13:8</span> da skal du ikke samtykke og ikke høre på
ham; du skal ikke spare ham og ikke ynkes over ham og ikke skjule ham,

<span id="an_13:9">13:9</span> men du skal slå ham ihjel; du skal selv
være den første som løfter hånden mot ham for å avlive ham, og siden
skal hele folket gjøre det samme.

<span id="an_13:10">13:10</span> Du skal stene ham, så han dør, fordi
han søkte å føre dig bort fra Herren din Gud, som førte dig ut av
Egyptens land, av trælehuset,

<span id="an_13:11">13:11</span> og hele Israel skal høre det og frykte,
så det ikke mere blir gjort så ond en gjerning mellem eder.

<span id="an_13:12">13:12</span> Hører du si om nogen av de byer som
Herren din Gud gir dig til å bo i:

<span id="an_13:13">13:13</span> Det er stått frem ugudelige menn av din
midte, og de har forført innbyggerne i sin by og sagt: La oss gå bort og
dyrke andre guder - sådanne som I ikke kjenner -

<span id="an_13:14">13:14</span> da skal du granske og ransake og spørre
nøie efter, og er det da sannhet, er det sikkert og visst at denne
vederstyggelighet er gjort i din midte,

<span id="an_13:15">13:15</span> da skal du slå innbyggerne i denne by
ihjel med sverdets egg; du skal bannlyse den og alt det som i den er;
også feet der skal du slå med sverdets egg.

<span id="an_13:16">13:16</span> Alt byttet du tar der, skal du samle
midt på torvet, og du skal brenne op både byen og alt byttet du har
tatt, med ild som et heloffer for Herren din Gud, og den skal være en
grushaug for alle tider, den skal ikke bygges op mere.

<span id="an_13:17">13:17</span> Ikke det minste av det bannlyste skal
bli hengende ved din hånd, forat Herren må la sin brennende vrede fare
og være dig nådig og miskunne sig over dig og gjøre dig tallrik, som han
har svoret dine fedre,

<span id="an_13:18">13:18</span> når du hører på Herrens, din Guds røst,
så du tar vare på alle hans bud, som jeg gir dig idag, og gjør det som
er rett i Herrens, din Guds øine.

<span id="an_14:1">14:1</span> I er Herrens, eders Guds barn; I skal
ikke skjære eder i eders kjøtt og ikke rake eder skallet over pannen av
sorg over en avdød;

<span id="an_14:2">14:2</span> for et hellig folk er du for Herren din
Gud, og dig har Herren utvalgt av alle de folk som er på jorden, til å
være ham et eiendomsfolk.

<span id="an_14:3">14:3</span> Du skal ikke ete noget som er en
vederstyggelighet.

<span id="an_14:4">14:4</span> Dette er de firføtte dyr som I kan ete:
oksen, fåret og gjeten,

<span id="an_14:5">14:5</span> hjorten og rådyret og dådyret og
stenbukken og fjellgjeten og villoksen og villgjeten.

<span id="an_14:6">14:6</span> Alle de firføtte dyr som har klover og
har dem tvekløvd helt igjennem, og som tygger drøv, dem kan I ete.

<span id="an_14:7">14:7</span> Det er bare disse I ikke skal ete blandt
dem som tygger drøv, og blandt dem som har klover som er kløvd helt
igjennem: kamelen og haren og fjellgrevlingen, for de tygger vel drøv,
men har ikke klover, de skal være urene for eder,

<span id="an_14:8">14:8</span> og svinet, for det har vel klover, men
tygger ikke drøv, det skal være urent for eder. Av disse dyrs kjøtt skal
I ikke ete, og ved deres døde kropper skal I ikke røre.

<span id="an_14:9">14:9</span> Dette kan I ete av alt det som er i
vannet: Alt det som har finner og skjell, kan I ete;

<span id="an_14:10">14:10</span> men alt det som ikke har finner og
skjell, skal I ikke ete, det skal være urent for eder.

<span id="an_14:11">14:11</span> Alle rene fugler kan I ete;

<span id="an_14:12">14:12</span> men disse fugler skal I ikke ete:
landørnen og havørnen og fiskeørnen

<span id="an_14:13">14:13</span> og kråken og falken, og glenten efter
sine arter,

<span id="an_14:14">14:14</span> og alle ravnene efter sine arter,

<span id="an_14:15">14:15</span> og strutsen og gjøken og måken, og
høken efter sine arter,

<span id="an_14:16">14:16</span> kattuglen og hubroen og nattravnen

<span id="an_14:17">14:17</span> og pelikanen og gribben og dykkeren

<span id="an_14:18">14:18</span> og storken, og heiren efter sine arter,
og hærfuglen og flaggermusen.

<span id="an_14:19">14:19</span> Alt kryp som har vinger, skal være
urent for eder, det skal I ikke ete.

<span id="an_14:20">14:20</span> Men alt flyvende som er rent, kan I
ete.

<span id="an_14:21">14:21</span> I skal ikke ete noget selvdødt dyr; du
kan gi det til den fremmede som bor hos dig, forat han kan ete det,
eller du kan selge det til en utlending; for et hellig folk er du for
Herren din Gud. Du skal ikke koke et kje i dets mors melk.

<span id="an_14:22">14:22</span> Du skal gi tiende av all din avgrøde,
av sæden som vokser på marken år for år.

<span id="an_14:23">14:23</span> Og for Herrens, din Guds åsyn, på det
sted han utvelger til å la sitt navn bo der, skal du ete tienden av ditt
korn og din most og din olje og det førstefødte av ditt storfe og av
ditt småfe, forat du kan lære å frykte Herren din Gud alle dager.

<span id="an_14:24">14:24</span> Men hvis veien er dig for lang, så du
ikke makter å føre det dit, fordi det sted Herren din Gud utvelger til å
la sitt navn bo der, er for langt borte fra dig, og har Herren din Gud
velsignet dig rikelig,

<span id="an_14:25">14:25</span> så kan du selge det for penger, og
pengene skal du knytte inn i et plagg og ta dem med dig til det sted som
Herren din Gud utvelger.

<span id="an_14:26">14:26</span> For disse penger skal du så kjøpe alt
hvad du har lyst til, storfe og småfe og vin og sterk drikk - alt det
ditt hjerte attrår - og du skal ete det der for Herrens, din Guds åsyn
og være glad, du og ditt hus.

<span id="an_14:27">14:27</span> Og levitten som bor hos dig, må du ikke
glemme; for han har ingen del eller arv med dig.

<span id="an_14:28">14:28</span> Hvert tredje år skal du legge til side
hele tienden av din avling i det år og opsamle den i dine byer,

<span id="an_14:29">14:29</span> og så skal levitten komme - for han har
ingen del eller arv med dig - og den fremmede og den farløse og enken
som bor hos dig, og de skal ete og bli mette, forat Herren din Gud må
velsigne dig i alt det arbeid du tar dig fore.

<span id="an_15:1">15:1</span> Hvert syvende år skal du la være et
eftergivelses-år.

<span id="an_15:2">15:2</span> Og således skal det være med
eftergivelsen: Hver den som har til gode noget han har lånt sin næste,
skal eftergi ham det; han skal ikke kreve sin næste og sin bror, fordi
der er lyst eftergivelse til Herrens ære.

<span id="an_15:3">15:3</span> Utlendingen kan du kreve, men det du har
til gode hos din bror, skal du eftergi.

<span id="an_15:4">15:4</span> Rettelig skulde det nu ikke finnes nogen
fattig hos dig; for Herren din Gud skal velsigne dig i det land som
Herren din Gud gir dig til arv og eie,

<span id="an_15:5">15:5</span> bare du er lydig mot Herrens, din Guds
røst, så du akter vel på å holde alle disse bud som jeg gir dig idag;

<span id="an_15:6">15:6</span> for Herren din Gud vil da visselig
velsigne dig, således som han har tilsagt dig, og du skal låne til mange
folk, men selv skal du ikke trenge til å låne av nogen, og du skal
herske over mange folk, men de skal ikke herske over dig.

<span id="an_15:7">15:7</span> Når det er en fattig hos dig, blandt dine
brødre i nogen av byene i det land som Herren din Gud gir dig, da skal
du ikke være hårdhjertet og lukke din hånd for din fattige bror;

<span id="an_15:8">15:8</span> men du skal lukke op din hånd for ham og
låne ham det han mangler og trenger til.

<span id="an_15:9">15:9</span> Vokt dig at det ikke kommer en ond tanke
op i ditt hjerte, så du sier: Nu er det snart det syvende år,
eftergivelses-året, og du ser med onde øine på din fattige bror og ikke
gir ham noget! For da kommer han til klage over dig til Herren, og du
fører synd over dig.

<span id="an_15:10">15:10</span> Du skal gjerne gi ham, og det skal ikke
gjøre ditt hjerte ondt når du gir ham; for da skal Herren din Gud
velsigne dig i alt ditt arbeid og i alt det du tar dig fore.

<span id="an_15:11">15:11</span> For fattige kommer det alltid til å
være i landet; derfor byder jeg dig og sier: Du skal lukke op din hånd
for din bror, for de trengende og fattige som du har i ditt land.

<span id="an_15:12">15:12</span> Når nogen av ditt folk, en hebraisk
mann eller kvinne, blir solgt\* til dig, da skal han tjene dig i seks
år; men i det syvende år skal du gi ham fri, så han kan gå hvor han vil.
/

<span id="an_15:13">15:13</span> Og når du gir ham fri, skal du ikke la
ham gå tomhendt fra dig.

<span id="an_15:14">15:14</span> Du skal sørge vel for ham med gaver av
ditt småfe og fra din treskeplass og fra din vinperse; av det som Herren
din Gud har velsignet dig med, skal du gi ham.

<span id="an_15:15">15:15</span> Du skal komme i hu at du selv har vært
træl i Egyptens land, og at Herren din Gud fridde dig ut; derfor byder
jeg dig dette idag.

<span id="an_15:16">15:16</span> Men sier han til dig: Jeg vil ikke gå
bort fra dig, fordi han har det godt hos dig og holder av dig og dine,

<span id="an_15:17">15:17</span> da skal du ta en syl og stikke den
gjennem hans øre inn i døren, så skal han være din tjener for all tid;
det samme skal du gjøre med din tjenestepike.

<span id="an_15:18">15:18</span> La det ikke falle dig tungt at du gir
ham fri og sender ham fra dig! For i seks år har han optjent for dig
dobbelt så meget som du måtte ha gitt en dagarbeider i lønn, og Herren
din Gud skal velsigne dig i alt det du gjør.

<span id="an_15:19">15:19</span> Alt førstefødt av hankjønn som fødes
blandt ditt storfe og ditt småfe, skal du hellige Herren din Gud; du
skal ikke bruke det førstefødte av ditt storfe til arbeid, og du skal
ikke klippe det førstefødte av ditt småfe.

<span id="an_15:20">15:20</span> For Herrens, din Guds åsyn skal du og
ditt hus ete det hvert år på det sted Herren utvelger.

<span id="an_15:21">15:21</span> Men er det noget lyte på det, er det
halt eller blindt eller har noget annet ondt lyte, da skal du ikke ofre
det til Herren din Gud.

<span id="an_15:22">15:22</span> Hjemme i dine byer kan du ete det; både
den urene og den rene kan ete det, som om det var et rådyr eller en
hjort.

<span id="an_15:23">15:23</span> Men dets blod skal du ikke ete; du skal
helle det ut på jorden likesom vann.

<span id="an_16:1">16:1</span> Akt vel på måneden abib, så du holder
påske for Herren din Gud! For i måneden abib førte Herren din Gud dig ut
av Egypten ved nattetid.

<span id="an_16:2">16:2</span> Og du skal slakte påskeoffer for Herren
din Gud, småfe og storfe, på det sted Herren utvelger for å la sitt navn
bo der.

<span id="an_16:3">16:3</span> Du skal ikke ete syret brød til det; i
syv dager skal du ete usyret brød til det, trengsels brød - for i hast
drog du ut av Egyptens land - forat du alle ditt livs dager skal komme i
hu den dag du gikk ut av Egyptens land.

<span id="an_16:4">16:4</span> I syv dager skal det ikke finnes surdeig
hos dig i hele ditt land, og av det kjøtt du slakter om aftenen den
første dag, skal intet ligge natten over til om morgenen.

<span id="an_16:5">16:5</span> Du må ikke slakte påskeofferet i nogen av
de byer som Herren din Gud gir dig;

<span id="an_16:6">16:6</span> men på det sted Herren din Gud utvelger
for å la sitt navn bo der, skal du slakte påskeofferet om aftenen, ved
solens nedgang, på samme tid som da du drog ut av Egypten.

<span id="an_16:7">16:7</span> Og du skal steke og ete det på det sted
Herren din Gud utvelger; og om morgenen kan du vende tilbake og gå til
dine telt.

<span id="an_16:8">16:8</span> Seks dager skal du ete usyret brød; men
på den syvende dag skal det være festsammenkomst for Herren din Gud; da
skal du intet arbeid gjøre.

<span id="an_16:9">16:9</span> Så skal du telle syv uker: Fra den tid du
begynner å skjære kornet med sigden, skal du telle syv uker frem.

<span id="an_16:10">16:10</span> Og så skal du holde ukenes høitid for
Herren din Gud og bære frem så meget som du frivillig vil gi, alt efter
som Herren din Gud velsigner dig.

<span id="an_16:11">16:11</span> Og du skal være glad for Herrens, din
Guds åsyn på det sted Herren din Gud utvelger for å la sitt navn bo der,
både du og din sønn og din datter og din tjener og din tjenestepike og
levitten som bor hos dig, og den fremmede og den farløse og enken som du
har hos dig.

<span id="an_16:12">16:12</span> Og du skal komme i hu at du var træl i
Egypten, og du skal ta vare på disse forskrifter og holde dem.

<span id="an_16:13">16:13</span> Løvsalenes høitid skal du holde i syv
dager, når du har samlet inn fra din låve og fra din vinperse.

<span id="an_16:14">16:14</span> Og du skal være glad på din høitid, du
og din sønn og din datter og din tjener og din tjenestepike og levitten
og den fremmede og den farløse og enken som bor i dine byer.

<span id="an_16:15">16:15</span> Syv dager skal du holde høitid for
Herren din Gud på det sted Herren utvelger; for Herren din Gud skal
velsigne dig i all din avling og i alt det du tar dig fore, så du skal
være full av glede.

<span id="an_16:16">16:16</span> Tre ganger om året skal alle menn
blandt eder vise sig for Herrens, din Guds åsyn på det sted han
utvelger: på de usyrede brøds høitid og på ukenes høitid og på
løvsalenes høitid; og ingen skal vise sig for Herrens åsyn tomhendt,

<span id="an_16:17">16:17</span> men enhver med den gave han har råd
til, efter den velsignelse som Herren din Gud har gitt dig.

<span id="an_16:18">16:18</span> Dommere og tilsynsmenn skal du innsette
for dig i alle de byer som Herren din Gud gir dig, for hver av dine
stammer, og de skal dømme folket efter lov og rett.

<span id="an_16:19">16:19</span> Du skal ikke bøie retten, du skal ikke
gjøre forskjell på folk og ikke ta imot gaver; for gaven blinder
vismenns øine og forvender de rettferdiges sak.

<span id="an_16:20">16:20</span> Rettferdighet, rettferdighet skal du
strebe efter, forat du må leve og eie det land Herren din Gud gir dig.

<span id="an_16:21">16:21</span> Du skal ikke sette et Astarte-billede
av noget slags tre ved siden av Herrens, din Guds alter, det som du skal
bygge dig,

<span id="an_16:22">16:22</span> og du skal ikke reise nogen
billedstøtte, for det hater Herren din Gud.

<span id="an_17:1">17:1</span> Du skal ikke ofre Herren din Gud et
stykke storfe eller småfe som har noget lyte eller nogen skade; for det
er en vederstyggelighet for Herren din Gud.

<span id="an_17:2">17:2</span> Dersom der i din midte, i en av de byer
som Herren din Gud gir dig, finnes en mann eller kvinne som gjør det som
ondt er i Herrens, din Guds øine, så han bryter hans pakt,

<span id="an_17:3">17:3</span> og han mot mitt bud går bort og dyrker
andre guder og tilbeder dem eller solen eller månen eller hele himmelens
hær,

<span id="an_17:4">17:4</span> og dette blir meldt dig, og du får høre
om det, da skal du nøie granske saken; og er det da sannhet, er det
sikkert og visst at denne vederstyggelighet er gjort i Israel,

<span id="an_17:5">17:5</span> da skal du føre den mann eller den kvinne
som har gjort denne onde gjerning, ut til byens port, og enten det er
mann eller kvinne, skal du stene dem, så de dør.

<span id="an_17:6">17:6</span> Efter to eller tre vidners utsagn skal
den late livet som skal dø; han skal ikke late livet bare efter ett
vidnes utsagn.

<span id="an_17:7">17:7</span> Vidnene skal først løfte hånden for å
avlive ham, og dernæst hele folket; således skal du rydde det onde bort
av din midte.

<span id="an_17:8">17:8</span> Når en sak er dig for vanskelig å dømme
i, enten det gjelder en drapssak eller en rettstrette eller et søksmål
for skade på legemet eller i det hele nogen sak som der tvistes om i
dine byer, da skal du gjøre dig rede og dra op til det sted Herren din
Gud utvelger.

<span id="an_17:9">17:9</span> Og du skal gå til de levittiske prester
og til den som er dommer på den tid, og spørre dig for hos dem, og de
skal si dig hvad rett er.

<span id="an_17:10">17:10</span> Og du skal gjøre efter det de sier dig
på det sted Herren utvelger; og du skal i alle stykker akte på å gjøre
som de lærer dig.

<span id="an_17:11">17:11</span> Efter den lov de lærer dig, og efter
den dom de forkynner dig, skal du gjøre; du skal ikke vike fra det de
sier dig, hverken til høire eller til venstre.

<span id="an_17:12">17:12</span> Men den mann som er så overmodig at han
ikke hører på presten, som står der for å tjene Herren din Gud, eller på
dommeren, den mann skal dø; således skal du rydde det onde bort av
Israel,

<span id="an_17:13">17:13</span> og alt folket skal høre det og frykte
og ikke mere bære sig overmodig at.

<span id="an_17:14">17:14</span> Når du kommer inn i det land Herren din
Gud gir dig, og du eier det og bor i det, og du så sier: Jeg vil sette
en konge over mig, likesom alle de folk som bor rundt omkring mig,

<span id="an_17:15">17:15</span> da skal du sette den til konge over dig
som Herren din Gud utvelger. En av dine brødre skal du sette til konge
over dig, du må ikke sette over dig en fremmed mann, en som ikke er din
bror.

<span id="an_17:16">17:16</span> Men han skal ikke holde mange hester og
ikke sende folket tilbake til Egypten for å hente mange hester; for
Herren har sagt til eder: I skal nu ikke mere vende tilbake den vei.

<span id="an_17:17">17:17</span> Han skal heller ikke ta sig mange
hustruer, forat hans hjerte ikke skal komme på avveie; heller ikke skal
han samle sig meget sølv og gull.

<span id="an_17:18">17:18</span> Når han så sitter på sin kongetrone, da
skal han få denne lov hos de levittiske prester og la den skrive av for
sig i en bok.

<span id="an_17:19">17:19</span> Og den skal han ha hos sig og lese i
den alle sitt livs dager, forat han kan lære å frykte Herren sin Gud, så
han tar vare på alle denne lovs ord og disse forskrifter og holder dem,

<span id="an_17:20">17:20</span> forat han ikke skal ophøie sig over
sine brødre og ikke vike av fra budet, hverken til høire eller til
venstre. Da skal han leve lenge som konge i Israel, både han og hans
sønner.

<span id="an_18:1">18:1</span> De levittiske prester, hele Levi stamme,
skal ikke ha nogen del eller arv med Israel; av Herrens ildoffer og av
hans arv skal de leve,

<span id="an_18:2">18:2</span> men nogen arv skal de ikke ha blandt sine
brødre; Herren er deres arv, således som han har sagt til dem.

<span id="an_18:3">18:3</span> Og dette skal være prestenes rettighet av
folket - av dem som ofrer et slaktoffer, enten av storfeet eller av
småfeet: De skal gi presten bogen og kjevene og vommen.

<span id="an_18:4">18:4</span> Førstegrøden av ditt korn, av din most og
av din olje og den første ull av dine får skal du gi ham.

<span id="an_18:5">18:5</span> For ham har Herren din Gud utvalgt av
alle dine stammer, forat han skal stå og tjene i Herrens navn, han og
hans sønner, alle dager.

<span id="an_18:6">18:6</span> Når en levitt kommer fra en av dine byer
rundt om i Israel, hvor han opholder sig, til det sted Herren utvelger -
og komme kan han om han har lyst til det -

<span id="an_18:7">18:7</span> og han så gjør tjeneste i Herrens, sin
Guds navn, likesom alle hans brødre, de andre levitter som står der for
Herrens åsyn,

<span id="an_18:8">18:8</span> så skal de alle nyte like del av gavene,
bortsett fra hvad han kan ha fått ved salg av sine fedrene eiendeler.

<span id="an_18:9">18:9</span> Når du kommer til det land Herren din Gud
gir dig, da skal du ikke ta efter disse folks vederstyggelige skikker.

<span id="an_18:10">18:10</span> Det skal ikke finnes hos dig nogen som
lar sin sønn eller datter gå gjennem ilden, eller som gir sig av med
spådomskunster, eller som spår av skyene eller tyder varsler eller er en
trollmann,

<span id="an_18:11">18:11</span> ingen heksemester, ingen som spør en
dødningemaner, ingen sannsiger, ingen som gjør spørsmål til de døde.

<span id="an_18:12">18:12</span> For enhver som gjør slikt, er en
vederstyggelighet for Herren, og for disse vederstyggelige tings skyld
er det Herren din Gud driver dem bort for dig.

<span id="an_18:13">18:13</span> Ustraffelig skal du være for Herren din
Gud.

<span id="an_18:14">18:14</span> For disse folk som du skal drive ut, de
hører på dem som spår av skyene, og på sannsigere; men dig har Herren
din Gud ikke tillatt slikt.

<span id="an_18:15">18:15</span> En profet av din midte, av dine brødre,
likesom mig, skal Herren din Gud opreise dig; på ham skal I høre -

<span id="an_18:16">18:16</span> aldeles som du bad Herren din Gud om
ved Horeb den dag I var samlet der og du sa: Jeg kan ikke lenger høre på
Herrens, min Guds røst, og denne store ild kan jeg ikke lenger se på,
for da må jeg dø.

<span id="an_18:17">18:17</span> Da sa Herren til mig: De har talt vel i
det de har sagt.

<span id="an_18:18">18:18</span> En profet vil jeg opreise for dem av
deres brødres midte, likesom dig, og jeg vil legge mine ord i hans munn,
og han skal tale til dem alt det jeg byder ham.

<span id="an_18:19">18:19</span> Og enhver som ikke hører på mine ord,
som han skal tale i mitt navn, ham vil jeg kreve til regnskap for det.

<span id="an_18:20">18:20</span> Men den profet som i overmot drister
sig til å tale noget i mitt navn som jeg ikke har befalt ham å tale,
eller som taler i andre guders navn, den profet skal dø.

<span id="an_18:21">18:21</span> Og om du sier ved dig selv: Hvad skal
vi kjenne det ord på som Herren ikke har talt? -

<span id="an_18:22">18:22</span> (da skal du vite:) Når det ord profeten
taler i Herrens navn, ikke skjer og ikke går i opfyllelse, da er det et
ord som Herren ikke har talt; det er et ord som profeten i overmot har
dristet sig til å tale, og du skal ikke være redd ham.

<span id="an_19:1">19:1</span> Når Herren din Gud utrydder de folk hvis
land Herren din Gud gir dig, og du driver dem ut og bor i deres byer og
i deres huser,

<span id="an_19:2">19:2</span> så skal du skille ut tre byer midt i det
land som Herren din Gud gir dig til eie.

<span id="an_19:3">19:3</span> Du skal gjøre veien til dem i stand og
skifte hele det land som Herren din Gud gir dig til arv, i tre deler,
forat enhver manndraper kan fly dit.

<span id="an_19:4">19:4</span> Og således skal det være med den
manndraper som skal kunne fly dit og berge livet: Når nogen dreper sin
næste av vanvare og uten å ha hatet ham i forveien,

<span id="an_19:5">19:5</span> som når en går med sin næste ut i skogen
for å hugge tømmer og han hugger til med øksen for å felle et tre, men
øksen farer av skaftet og treffer hans næste, så han dør, da kan han fly
til en av disse byer og berge livet.

<span id="an_19:6">19:6</span> For blodhevneren kunde ellers i sin
brennende vrede forfølge manndraperen og, hvis veien var for lang, nå
ham igjen og slå ham ihjel, skjønt han ikke var skyldig til døden, fordi
han ikke hadde båret hat til ham i forveien.

<span id="an_19:7">19:7</span> Derfor byder jeg dig og sier: Du skal
skille ut tre byer.

<span id="an_19:8">19:8</span> Og når Herren din Gud utvider dine
landemerker, således som han har tilsvoret dine fedre, og han gir dig
hele det land han har lovt å gi dine fedre,

<span id="an_19:9">19:9</span> såfremt du akter vel på å holde alle
disse bud som jeg gir dig idag, så du elsker Herren din Gud og vandrer
på hans veier alle dager - da skal du legge ennu tre byer til disse tre,

<span id="an_19:10">19:10</span> forat der ikke skal utøses uskyldig
blod i det land som Herren din Gud gir dig til arv, så det kommer
blodskyld over dig.

<span id="an_19:11">19:11</span> Men om en mann hater sin næste og lurer
på ham og faller over ham og slår ham, så han dør, og han så flyr til en
av disse byer,

<span id="an_19:12">19:12</span> da skal de eldste i hans by sende bud
og hente ham derfra og overgi ham i blodhevnerens hånd, og han skal dø.

<span id="an_19:13">19:13</span> Du skal ikke spare ham, men du skal
rense Israel for uskyldig blod, forat det må gå dig vel.

<span id="an_19:14">19:14</span> Du skal ikke flytte merkestenene mellem
dig og din næste, de som de gamle har satt på den jord du skal få i arv
i det land Herren din Gud gir dig til eie.

<span id="an_19:15">19:15</span> Det skal ikke stå bare ett vidne frem
mot en mann, når det gjelder nogen misgjerning eller nogen synd, hvad
synd det så er han har gjort; efter to vidners utsagn eller efter tre
vidners utsagn skal en sak stå fast.

<span id="an_19:16">19:16</span> Når et ondsindet vidne står frem mot
nogen for å vidne mot ham om en forbrytelse,

<span id="an_19:17">19:17</span> da skal begge de menn som har sak mot
hverandre, trede frem for Herrens åsyn, for prestene og dommerne som er
i de dager,

<span id="an_19:18">19:18</span> og dommerne skal nøie granske saken; er
da vidnet et falskt vidne, har han vidnet falsk mot sin bror,

<span id="an_19:19">19:19</span> da skal I gjøre mot ham som han hadde
tenkt å gjøre mot sin bror; således skal du rydde det onde bort av din
midte,

<span id="an_19:20">19:20</span> forat de andre må høre det og frykte,
så de ikke mere gjør nogen sådan ond gjerning i din midte.

<span id="an_19:21">19:21</span> Du skal ingen spare: Liv for liv, øie
for øie, tann for tann, hånd for hånd, fot for fot!

<span id="an_20:1">20:1</span> Når du drar ut i krig mot din fiende, og
du ser hester og vogner og flere krigsfolk enn du har selv, da skal du
ikke være redd dem; for Herren din Gud er med dig, han som førte dig op
fra Egyptens land.

<span id="an_20:2">20:2</span> Og når I er i ferd med å gå i striden, da
skal presten trede frem og tale til folket.

<span id="an_20:3">20:3</span> Og han skal si til dem: Hør, Israel! I er
idag i ferd med å gå i strid mot eders fiender. La ikke motet falle;
frykt ikke, forferdes ikke og reddes ikke for dem!

<span id="an_20:4">20:4</span> For Herren eders Gud går selv med eder
for å stride for eder mot eders fiender og frelse eder.

<span id="an_20:5">20:5</span> Og tilsynsmennene skal tale til folket og
si: Er her nogen mann som har bygget et nytt hus og ikke innvidd det, så
kan han gå og vende tilbake til sitt hus, forat han ikke skal dø i
striden og en annen innvie det.

<span id="an_20:6">20:6</span> Og er her nogen mann som har plantet en
vingård og ennu ikke har tatt den i bruk, så kan han gå og vende tilbake
til sitt hus, forat han ikke skal dø i striden og en annen ta den i
bruk.

<span id="an_20:7">20:7</span> Og er her nogen mann som har trolovet sig
med en kvinne, men ennu ikke har tatt henne til ekte, så kan han gå og
vende tilbake til sitt hus, forat han ikke skal dø i striden og en annen
ekte henne.

<span id="an_20:8">20:8</span> Og tilsynsmennene skal fremdeles tale til
folket og si: Er her nogen mann som er redd og motfallen, så kan han gå
og vende tilbake til sitt hus, forat ikke hans brødres hjerte skal bli
mistrøstig, likesom hans eget hjerte er.

<span id="an_20:9">20:9</span> Og når så tilsynsmennene har endt sin
tale til folket, da skal de sette hærførere over folket.

<span id="an_20:10">20:10</span> Når du går frem mot en by for å stride
mot den, så skal du først tilbyde den fred.

<span id="an_20:11">20:11</span> Og dersom den svarer dig fredelig og
lukker op for dig, da skal alt folket i byen være dig arbeidspliktig og
tjene dig.

<span id="an_20:12">20:12</span> Men dersom den ikke vil ha fred med
dig, men føre krig mot dig, da skal du kringsette den,

<span id="an_20:13">20:13</span> og Herren din Gud skal gi den i din
hånd; og du skal slå alt mannkjønn der ihjel med sverdets egg;

<span id="an_20:14">20:14</span> men kvinnene og barna og feet og alt
det som er i byen - alt hærfanget der - kan du ta som ditt bytte, og du
kan nytte alt det som Herren din Gud har latt dig ta fra dine fiender.

<span id="an_20:15">20:15</span> Således skal du gjøre med alle de byer
som ligger meget langt borte fra dig og ikke hører disse folk til.

<span id="an_20:16">20:16</span> Men i de byer som hører disse folk til,
og som Herren din Gud gir dig til arv, der skal du ikke la noget som
drar ånde, bli i live;

<span id="an_20:17">20:17</span> men du skal slå dem med bann, både
hetittene og amorittene og kana'anittene og ferisittene, hevittene og
jebusittene, således som Herren din Gud har befalt dig,

<span id="an_20:18">20:18</span> forat de ikke skal lære eder å ta efter
alle de vederstyggelige ting som de har gjort for sine guder, så I
synder mot Herren eders Gud.

<span id="an_20:19">20:19</span> Når du holder en by kringsatt i lang
tid og strider mot den for å innta den, så skal du ikke ødelegge dens
trær ved å skadehugge dem med øksen; du kan ete av dem, men du skal ikke
hugge dem ned; trærne på marken er da ikke mennesker, så du skulde
stride mot dem og?

<span id="an_20:20">20:20</span> Men de trær som du vet ikke bærer
spiselig frukt, dem kan du ødelegge og hugge ned og bruke til å bygge
bolverk mot den by som fører krig mot dig, inntil den faller.

<span id="an_21:1">21:1</span> Når der i det land Herren din Gud gir dig
til eie, blir funnet et drept menneske liggende på marken, og ingen vet
hvem som har slått ham ihjel,

<span id="an_21:2">21:2</span> da skal dine eldste og dine dommere gå ut
og måle hvor langt det er fra den drepte til de byer som ligger
deromkring.

<span id="an_21:3">21:3</span> Og de eldste i den by som er nærmest den
drepte, skal ta en kvige som ikke har vært brukt til arbeid og ikke har
båret åk;

<span id="an_21:4">21:4</span> og de eldste i denne by skal føre kvigen
ned til en alltid rinnende bekk i en dal som ikke dyrkes eller tilsåes,
og der ved bekken skal de bryte nakken på kvigen.

<span id="an_21:5">21:5</span> Så skal prestene, Levis sønner, trede
frem; for dem har Herren din Gud utvalgt til å tjene ham og til å
velsigne i Herrens navn, og efter deres ord skal enhver tvist og enhver
skade avgjøres.

<span id="an_21:6">21:6</span> Og alle de eldste i denne by, de som bor
nærmest den drepte, skal tvette sine hender over kvigen som de har
knekket nakken på ved bekken.

<span id="an_21:7">21:7</span> Og de skal ta til orde og si: Våre hender
har ikke utøst dette blod, og våre øine har ikke sett det.

<span id="an_21:8">21:8</span> Ta skylden bort fra ditt folk Israel, som
du har forløst, Herre, og la ikke uskyldig blod komme over ditt folk
Israel! Så får de soning for dette blod.

<span id="an_21:9">21:9</span> Således renser du dig for uskyldig blod;
for du skal gjøre det som er rett i Herrens øine.

<span id="an_21:10">21:10</span> Når du drar ut i krig mot dine fiender,
og Herren din Gud gir dem i din hånd, og du tar fanger blandt dem,

<span id="an_21:11">21:11</span> og du så blandt fangene ser en kvinne
som er vakker av skapning, og du synes godt om henne og vil ta henne til
hustru,

<span id="an_21:12">21:12</span> da skal du føre henne inn i ditt hus,
og hun skal klippe sitt hår og skjære sine negler,

<span id="an_21:13">21:13</span> og hun skal legge av de klær som hun
hadde på da hun blev tatt til fange, og så skal hun bli i ditt hus og
sørge over sin far og mor en måneds tid; siden kan du gå inn til henne
og ekte henne, så hun blir din hustru.

<span id="an_21:14">21:14</span> Men dersom du ikke mere synes om henne,
da skal du la henne fare hvorhen hun vil, men du skal ikke selge henne
for penger; du skal ikke gjøre henne til trælkvinne, fordi du har levd
sammen med henne.

<span id="an_21:15">21:15</span> Når en mann har to hustruer, en som han
elsker, og en som han ikke synes om, og han har fått sønner med dem
begge, både med den han elsker og med den han ikke synes om, og den
førstefødte er sønn til den han ikke synes om,

<span id="an_21:16">21:16</span> da skal han, når han skifter det han
eier, mellem sine sønner, ikke ha lov til å la sønnen til den han
elsker, få førstefødselsretten fremfor sønnen til den han ikke synes om,
han som er den førstefødte.

<span id="an_21:17">21:17</span> Men han skal kjennes ved den
førstefødte, sønnen til den han ikke synes om, og gi ham en dobbelt del
av alt det han eier; for han er den første frukt av hans kraft, ham
hører førstefødselsretten til.

<span id="an_21:18">21:18</span> Når en mann har en ustyrlig og
gjenstridig sønn, som ikke vil lyde sin far og mor, og som, endog de
tukter ham, er ulydig mot dem,

<span id="an_21:19">21:19</span> da skal hans far og mor ta og føre ham
ut til de eldste i hans by, til byens port.

<span id="an_21:20">21:20</span> Og de skal si til de eldste i byen:
Denne vår sønn er ustyrlig og gjenstridig, han vil ikke lyde oss, han er
en ødeland og en drikker.

<span id="an_21:21">21:21</span> Og alle mennene i hans by skal stene
ham til døde; således skal du rydde det onde bort av din midte, og hele
Israel skal høre det og frykte.

<span id="an_21:22">21:22</span> Når en mann har en synd på sig som
fortjener døden, og han blir avlivet og derefter hengt på et tre,

<span id="an_21:23">21:23</span> så skal hans døde kropp ikke bli natten
over på treet, men du skal begrave ham samme dag; for forbannet av Gud
er den som blir hengt; og du skal ikke gjøre ditt land urent, det som
Herren din Gud gir dig til

<span id="an_22:1">22:1</span> Dersom du ser din brors okse eller lam
fare vill, skal du ikke dra dig unda; du skal føre dem tilbake til din
bror.

<span id="an_22:2">22:2</span> Men dersom din bror ikke bor i nærheten
av dig, eller du ikke vet hvem det er, da skal du ta dem hjem til dig,
og de skal være hos dig, til din bror spør efter dem; da skal du gi ham
dem tilbake.

<span id="an_22:3">22:3</span> Det samme skal du gjøre med hans asen og
med hans klær og med alt hvad din bror har tapt - det som er kommet bort
for ham, og som du finner; du har ikke lov til å dra dig unda.

<span id="an_22:4">22:4</span> Dersom du ser din brors asen eller okse
ligge over ende på veien, skal du ikke dra dig unda; du skal hjelpe ham
med å reise dem op.

<span id="an_22:5">22:5</span> En kvinne skal ikke ha mannsklær på sig,
og en mann skal ikke klæ sig i kvinneklær; hver den som gjør så, er en
vederstyggelighet for Herren din Gud.

<span id="an_22:6">22:6</span> Når du på veien treffer på et fuglerede i
et tre eller på jorden, med unger eller egg i, og moren ligger på ungene
eller på eggene, da skal du ikke ta både moren og ungene;

<span id="an_22:7">22:7</span> du skal la moren flyve, men ungene kan du
ta; da skal det gå dig vel, og du skal leve lenge.

<span id="an_22:8">22:8</span> Når du bygger et nytt hus, så skal du
gjøre et rekkverk om taket, forat du ikke skal føre blodskyld over ditt
hus om nogen faller ned derfra.

<span id="an_22:9">22:9</span> Du skal ikke så noget i din vingård,
forat ikke hele avlingen, både det du har sådd, og frukten av vingården,
skal hjemfalle til helligdommen.

<span id="an_22:10">22:10</span> Du skal ikke pløie med en okse og et
asen for samme plog.

<span id="an_22:11">22:11</span> Du skal ikke gå med klær av ulikt tøi,
ull og lin sammen.

<span id="an_22:12">22:12</span> Du skal gjøre dig dusker på de fire
kanter av din kappe, som du dekker dig med.

<span id="an_22:13">22:13</span> Når en mann tar sig en hustru og går
inn til henne, men siden får uvilje mot henne

<span id="an_22:14">22:14</span> og skylder henne for skammelige ting og
fører ondt rykte ut om henne og sier: Denne kvinne tok jeg til ekte og
holdt mig nær til henne, men fant at hun ikke var jomfru,

<span id="an_22:15">22:15</span> da skal pikens far og mor ta tegnet på
hennes jomfrudom og ha med sig ut til porten, til byens eldste.

<span id="an_22:16">22:16</span> Og pikens far skal si til de eldste:
Jeg gav denne mann min datter til hustru, men nu har han fått uvilje mot
henne,

<span id="an_22:17">22:17</span> og så skylder han henne for skammelige
ting og sier: Jeg fant at din datter ikke var jomfru; men her er tegnet
på min datters jomfrudom. Så skal de bre ut klædet for de eldste i byen.

<span id="an_22:18">22:18</span> Og de eldste i byen skal ta mannen og
gi ham hugg

<span id="an_22:19">22:19</span> og ilegge ham en bot på hundre sekel
sølv og gi dem til pikens far, fordi han førte ondt rykte ut om en
jomfru i Israel, og hun skal være hans hustru; han må ikke skille sig
fra henne så lenge han lever.

<span id="an_22:20">22:20</span> Men var det sant, var piken ikke
jomfru,

<span id="an_22:21">22:21</span> da skal de føre henne ut foran døren
til hennes fars hus, og mennene i hennes by skal stene henne til døde,
fordi hun har gjort en skammelig gjerning i Israel og drevet hor i sin
fars hus; således skal du rydde det onde bort av din midte.

<span id="an_22:22">22:22</span> Når en mann gripes i å ligge hos en
gift kvinne, så skal de begge dø, både mannen som lå hos kvinnen, og
kvinnen selv; således skal du rydde det onde bort av Israel.

<span id="an_22:23">22:23</span> Når en pike som er jomfru, er trolovet
med en mann, og en annen mann treffer henne i byen og ligger hos henne,

<span id="an_22:24">22:24</span> så skal I føre dem begge ut til byens
port og stene dem til døde, piken fordi hun ikke skrek om hjelp i byen,
og mannen fordi han krenket sin næstes hustru; således skal du rydde det
onde bort av din midte.

<span id="an_22:25">22:25</span> Men dersom en mann treffer en trolovet
pike ute på marken, og han holder fast på henne og ligger hos henne, da
skal bare mannen som lå hos henne, dø.

<span id="an_22:26">22:26</span> Men piken skal du ikke gjøre noget, hun
har ingen dødsskyld; for med denne sak har det sig på samme måte som når
en overfaller sin næste og slår ham ihjel;

<span id="an_22:27">22:27</span> han traff den trolovede pike ute på
marken, hun skrek, men der var ingen til å hjelpe henne.

<span id="an_22:28">22:28</span> Når en mann treffer en pike som er
jomfru og ikke trolovet, og tar fatt på henne og ligger hos henne, og
nogen kommer over dem,

<span id="an_22:29">22:29</span> da skal den mann som lå hos henne, gi
pikens far femti sekel sølv, og hun skal være hans hustru, fordi han
krenket henne; han må ikke skille sig fra henne sa lenge han lever.

<span id="an_22:30">22:30</span> Ingen må ekte sin stedmor eller søke
seng med henne.

<span id="an_23:1">23:1</span> Ingen som er gildet, enten ved knusning
eller ved å skjæres, skal være med i Herrens menighet.

<span id="an_23:2">23:2</span> Ingen som er født i hor, skal være med i
Herrens menighet, enn ikke hans ætt i tiende ledd skal være med i
Herrens menighet.

<span id="an_23:3">23:3</span> Ingen ammonitt eller moabitt skal være
med i Herrens menighet; enn ikke deres ætt i tiende ledd skal nogensinne
være med i Herrens menighet,

<span id="an_23:4">23:4</span> fordi de ikke kom eder i møte med brød og
vann på veien, da I drog ut av Egypten, og fordi han\* leide Bileam,
Beors sønn, fra Petor i Mesopotamia imot dig til å forbanne dig. /

<span id="an_23:5">23:5</span> Men Herren din Gud vilde ikke høre på
Bileam, og Herren din Gud vendte forbannelsen til velsignelse for dig,
fordi Herren din Gud hadde dig kjær.

<span id="an_23:6">23:6</span> Du skal aldri i dine levedager søke deres
velferd og lykke.

<span id="an_23:7">23:7</span> Men du skal ikke avsky edomitten, for han
er din bror; og du skal ikke avsky egypteren, for du har levd som
fremmed i hans land.

<span id="an_23:8">23:8</span> Deres ætt i tredje ledd kan få være med i
Herrens menighet.

<span id="an_23:9">23:9</span> Når du drar ut mot dine fiender og slår
leir, da skal du vokte dig for alt som er usømmelig.

<span id="an_23:10">23:10</span> Er nogen blandt eder uren efter noget
som har hendt ham om natten, så skal han gå utenfor leiren, han skal
ikke komme inn i leiren.

<span id="an_23:11">23:11</span> Mot aften skal han bade sig i vann, og
når solen går ned, kan han komme inn i leiren.

<span id="an_23:12">23:12</span> Du skal ha et sted utenfor leiren som
du skal gå ut til.

<span id="an_23:13">23:13</span> Og mellem dine redskaper skal du ha en
spade; med den skal du grave et hull, når du setter dig der ute, og så
igjen dekke over det som er gått fra dig;

<span id="an_23:14">23:14</span> for Herren din Gud vandrer midt i din
leir for å utfri dig og gi dine fiender i din vold, og din leir skal
være hellig, forat han ikke skal se noget motbydelig hos dig og vende
sig bort fra dig.

<span id="an_23:15">23:15</span> Du skal ikke sende en træl tilbake til
hans herre når han er rømt fra sin herre og har flyktet til dig.

<span id="an_23:16">23:16</span> Han skal bli hos dig i ditt land på det
sted han utvelger sig i en av dine byer, hvor det tykkes ham best; du
skal ikke være hård imot ham.

<span id="an_23:17">23:17</span> Der skal ikke være nogen tempelskjøge\*
blandt Israels døtre, og der skal ikke være nogen tempelboler\* blandt
Israels sønner. /

<span id="an_23:18">23:18</span> Du skal ikke komme med skjøgelønn eller
hundepenger inn i Herrens, din Guds hus, om du skulde ha gjort noget
sådant løfte; for begge deler er en vederstyggelighet for Herren din
Gud.

<span id="an_23:19">23:19</span> Du skal ikke ta rente av din bror,
hverken av penger eller av matvarer eller av nogen annen ting som der
tas rente av.

<span id="an_23:20">23:20</span> Av utlendingen kan du ta rente; men av
din bror må du ikke ta rente; da skal Herren din Gud velsigne dig i alt
det du tar dig fore i det land du kommer inn i for å ta det i eie.

<span id="an_23:21">23:21</span> Når du gjør Herren din Gud et løfte, da
skal du ikke vente med å holde det; for Herren din Gud vil kreve det av
dig, og du vil få synd på dig.

<span id="an_23:22">23:22</span> Men om du lar være å gjøre noget løfte,
vil du ikke få synd på dig.

<span id="an_23:23">23:23</span> Hvad dine leber har talt, skal du holde
og gjøre, fordi du frivillig og med egen munn har gitt Herren din Gud
ditt løfte.

<span id="an_23:24">23:24</span> Når du kommer inn i din næstes vingård,
da kan du ete druer, så meget du vil, til du er mett; men du må ikke
sanke noget i ditt spann.

<span id="an_23:25">23:25</span> Når du kommer inn i din næstes
kornaker, da kan du plukke aks med din hånd; men sigd må du ikke bruke
på din næstes kornaker.

<span id="an_24:1">24:1</span> Dersom en mann tar sig en hustru og ekter
henne, og hun ikke tekkes ham lenger, fordi han har funnet noget hos
henne som byr ham imot, og han da skriver henne et skilsmissebrev og gir
henne det i hånden og sender henne bort fra sitt hus,

<span id="an_24:2">24:2</span> og hun, efter å ha flyttet fra ham, går
bort og ekter en annen mann,

<span id="an_24:3">24:3</span> og denne annen mann får uvilje mot henne
og skriver henne et skilsmissebrev og gir henne det i hånden og sender
henne bort fra sitt hus, eller dersom den annen mann som har tatt henne
til hustru, dør,

<span id="an_24:4">24:4</span> da må ikke hennes første mann, som sendte
henne fra sig, ta henne til hustru igjen, efterat hun er blitt uren; for
det er en vederstyggelighet for Herrens åsyn, og du skal ikke føre synd
over det land Herren din Gud gir dig til arv.

<span id="an_24:5">24:5</span> Når en mann nylig har tatt sig en hustru,
da skal han ikke dra ut i strid, heller ikke skal det legges nogen annen
byrde på ham; han skal være fri et år til beste for sitt hus og til
glede for hustruen som han har ektet.

<span id="an_24:6">24:6</span> Ingen må ta en håndkvern eller en
kvernsten i pant; for da tar han livet i pant.

<span id="an_24:7">24:7</span> Kommer du over en mann som stjeler nogen
av sine brødre blandt Israels barn og gjør ham til træl eller selger
ham, da skal denne tyv dø; således skal du rydde det onde bort av din
midte.

<span id="an_24:8">24:8</span> Ta dig i akt for spedalskhetssyken, så du
nøie varetar og gjør alt det de levittiske prester lærer eder! Således
som jeg har befalt dem, skal I gi akt på å gjøre.

<span id="an_24:9">24:9</span> Kom i hu hvad Herren din Gud gjorde med
Mirjam på veien, da I drog ut av Egypten!

<span id="an_24:10">24:10</span> Når du låner din næste noget, skal du
ikke gå inn i hans hus for å hente det pant han skal gi.

<span id="an_24:11">24:11</span> Du skal bli stående utenfor, og den
mann du låner til, skal komme ut til dig med pantet.

<span id="an_24:12">24:12</span> Og dersom det er en fattig mann, så
skal du ikke legge dig til å sove med hans pant;

<span id="an_24:13">24:13</span> du skal gi ham pantet tilbake når solen
går ned, forat han kan legge sig i sin kappe og velsigne dig; og det
skal tjene dig til rettferdighet for Herrens, din Guds åsyn.

<span id="an_24:14">24:14</span> Du skal ikke gjøre urett mot en
nødlidende og fattig dagarbeider, enten han er en av dine brødre eller
en av de fremmede som bor i ditt land, rundt om i dine byer;

<span id="an_24:15">24:15</span> på dagen skal du gi ham hans lønn, og
før solen går ned; for han er fattig og stunder efter sin lønn; ellers
kunde han rope over dig til Herren, og du få synd på dig.

<span id="an_24:16">24:16</span> Foreldre skal ikke lide døden for sine
barns skyld, og barn ikke lide døden for sine foreldres skyld; enhver
skal lide døden for sin egen synd.

<span id="an_24:17">24:17</span> Du skal ikke bøie retten for en fremmed
eller en farløs, og du skal ikke ta en enkes klær i pant.

<span id="an_24:18">24:18</span> Du skal komme i hu at du var træl i
Egypten, og at Herren din Gud fridde dig ut derfra; derfor byder jeg dig
å gjøre således.

<span id="an_24:19">24:19</span> Når du høster inn kornet på din aker,
og du glemmer et kornbånd på akeren, da skal du ikke vende tilbake for å
hente det; den fremmede, den farløse og enken skal ha det; så skal
Herren din Gud velsigne dig i alt det du tar dig fore.

<span id="an_24:20">24:20</span> Når du slår dine oliven ned, skal du
ikke bakefter gjennemsøke grenene; den fremmede, den farløse og enken
skal ha det.

<span id="an_24:21">24:21</span> Når du høster din vingård, skal du ikke
holde eftersanking; den fremmede, den farløse og enken skal ha det.

<span id="an_24:22">24:22</span> Du skal komme i hu at du var træl i
Egyptens land; derfor byder jeg dig å gjøre således.

<span id="an_25:1">25:1</span> Når det er trette mellem menn, og de
treder frem for retten, og deres sak blir pådømt, så skal en dømme den
som har rett, å ha rett, og den som har urett, å ha urett.

<span id="an_25:2">25:2</span> Og dersom da den skyldige skal straffes
med slag, så skal dommeren la dem legge ham ned og i sitt påsyn la dem
gi ham så mange slag som svarer til hans brøde.

<span id="an_25:3">25:3</span> Firti slag kan han la dem gi ham, men
ikke flere, forat din bror ikke skal bli vanæret i dine øine ved å få
ennu mange flere slag.

<span id="an_25:4">25:4</span> Du skal ikke binde munnen til på en okse
som tresker.

<span id="an_25:5">25:5</span> Når brødre bor sammen, og en av dem dør
og ikke har nogen sønn, så skal den avdødes hustru ikke ekte en fremmed
mann utenfor ætten; hennes manns bror skal gå inn til henne og ta henne
til hustru og således ekte henne i sin brors sted.

<span id="an_25:6">25:6</span> Og den første sønn hun får, skal kalles
sønn av hans avdøde bror, forat den avdødes navn ikke skal utslettes av
Israel.

<span id="an_25:7">25:7</span> Men dersom mannen ikke har lyst til å
gifte sig med sin brors hustru, da skal hun gå op til porten, til de
eldste, og si: Min manns bror nekter å opreise sin bror et navn i
Israel; han vil ikke ekte mig i sin brors sted.

<span id="an_25:8">25:8</span> Og de eldste i hans by skal kalle ham for
sig og tale til ham; holder han da fast ved sitt og sier: Jeg har ikke
lyst til å gifte mig med henne,

<span id="an_25:9">25:9</span> da skal hans brors hustru trede frem til
ham for de eldstes øine og dra skoen av hans fot og spytte ham i
ansiktet, og hun skal ta til orde og si: Således skal det gjøres med den
mann som ikke vil bygge op igjen sin brors hus.

<span id="an_25:10">25:10</span> Og hans ætt skal siden i Israel kalles
den barfotedes hus.

<span id="an_25:11">25:11</span> Når menn er i strid med hverandre, og
den enes hustru kommer til og vil hjelpe sin mann mot den som slår ham,
og hun rekker hånden ut og griper om hans blusel,

<span id="an_25:12">25:12</span> da skal du hugge hennes hånd av, du
skal ikke spare henne.

<span id="an_25:13">25:13</span> Du skal ikke ha to slags vektstener i
din pung, en stor og en liten;

<span id="an_25:14">25:14</span> du skal ikke ha to slags efa i ditt
hus, en stor og en liten;

<span id="an_25:15">25:15</span> hele og rette vektstener, hel og rett
efa skal du ha; så skal du leve lenge i det land Herren din Gud gir dig.

<span id="an_25:16">25:16</span> For hver den som gjør slikt, hver den
som gjør urett, er en vederstyggelighet for Herren din Gud.

<span id="an_25:17">25:17</span> Kom i hu hvad Amalek gjorde mot dig på
veien, da I drog ut av Egypten,

<span id="an_25:18">25:18</span> hvorledes han kom mot dig på veien mens
du var trett og mødig, og slo din baktropp, alle de utmattede som var
blitt liggende efter; han fryktet ikke Gud.

<span id="an_25:19">25:19</span> Og når Herren din Gud gir dig ro for
alle dine fiender rundt om i det land Herren din Gud gir dig til arv og
eie, da skal du utslette minnet om Amalek over hele jorden. Glem ikke
det!

<span id="an_26:1">26:1</span> Når du kommer inn i det land Herren din
Gud gir dig til arv, og du tar det i eie og bor der,

<span id="an_26:2">26:2</span> da skal du ta førstegrøden av alle
jordens frukter som du innhøster av det land Herren din Gud gir dig, og
legge det i en kurv og gå til det sted Herren din Gud utvelger for å la
sitt navn bo der.

<span id="an_26:3">26:3</span> Og du skal gå til den som er prest på den
tid, og si til ham: Jeg vidner idag for Herren din Gud at jeg er kommet
inn i det land Herren har svoret våre fedre å ville gi oss.

<span id="an_26:4">26:4</span> Og presten skal ta kurven av din hånd og
sette den ned foran Herrens, din Guds alter.

<span id="an_26:5">26:5</span> Da skal du ta til orde og si for Herrens,
din Guds åsyn: Min far var en omvankende araméer, og han drog ned til
Egypten og bodde der som fremmed med en liten flokk; og der blev han til
et stort, sterkt og tallrikt folk.

<span id="an_26:6">26:6</span> Men egypterne for ille med oss og plaget
oss og la hårdt trælarbeid på oss.

<span id="an_26:7">26:7</span> Da ropte vi til Herren, våre fedres Gud;
og Herren hørte vår røst og så vår nød, vår møie og vår trengsel.

<span id="an_26:8">26:8</span> Og Herren førte oss ut av Egypten med
sterk hånd og med utrakt arm og med store, forferdelige gjerninger og
med tegn og under.

<span id="an_26:9">26:9</span> Og han førte oss til dette sted og gav
oss dette land, et land som flyter med melk og honning.

<span id="an_26:10">26:10</span> Og her kommer jeg nu med førstegrøden
av det lands frukter som du, Herre, har gitt mig. Så skal du legge det
ned for Herrens, din Guds åsyn og tilbede for Herrens, din Guds åsyn.

<span id="an_26:11">26:11</span> Og du skal glede dig over alt det gode
Herren din Gud har gitt dig og ditt hus, både du og levitten og den
fremmede som bor i ditt land.

<span id="an_26:12">26:12</span> Når du i det tredje år - tiendeåret -
er blitt ferdig med å utrede hele tienden av din avling, og du har gitt
levitten, den fremmede, den farløse og enken, så de kan ete sig mette
hos dig i dine byer,

<span id="an_26:13">26:13</span> da skal du si for Herrens, din Guds
åsyn: Nu har jeg båret det hellige ut av huset og gitt det til levitten
og til den fremmede, til den farløse og til enken, aldeles efter det bud
som du har gitt mig; jeg har ikke overtrådt noget av dine bud og ikke
glemt noget.

<span id="an_26:14">26:14</span> Jeg har ikke ett noget av tienden mens
jeg hadde sorg, og ikke båret bort noget av den mens jeg var uren, og
jeg har ikke brukt noget av den for en død; jeg har vært Herrens, min
Guds røst lydig, jeg har i ett og alt gjort således som du har befalt
mig.

<span id="an_26:15">26:15</span> Se ned fra din hellige bolig, fra
himmelen, og velsign ditt folk Israel og det land du har gitt oss,
således som du med ed har lovt våre fedre, et land som flyter med melk
og honning!

<span id="an_26:16">26:16</span> På denne dag byder Herren din Gud dig å
holde disse lover og bud; og du skal akte vel på at du holder dem av alt
ditt hjerte og av all din sjel.

<span id="an_26:17">26:17</span> Du har idag gitt Herren ditt ord at han
skal være din Gud, og at du vil vandre på hans veier og ta vare på hans
lover og hans bud og hans forskrifter og lyde hans røst

<span id="an_26:18">26:18</span> Og Herren har idag gitt dig sitt ord at
du skal være hans eiendomsfolk, således som han har sagt til dig, og at
han, dersom du holder alle hans bud,

<span id="an_26:19">26:19</span> vil heve dig høit over alle de folk han
har skapt, til pris og til ry og til pryd, og at du skal være et hellig
folk for Herren din Gud, således som han har sagt.

<span id="an_27:1">27:1</span> Og Moses og de eldste i Israel bød folket
og sa: Ta vare på alle de bud jeg gir eder idag!

<span id="an_27:2">27:2</span> Og når I kommer over Jordan til det land
Herren din Gud gir dig, da skal du reise op nogen store stener og stryke
dem over med kalk.

<span id="an_27:3">27:3</span> På dem skal du, når du er kommet over,
skrive alle ordene i denne lov, forat du kan komme inn i det land Herren
din Gud gir dig, et land som flyter med melk og honning, således som
Herren, dine fedres Gud, har tilsagt dig.

<span id="an_27:4">27:4</span> Så snart I er kommet over Jordan, skal I
reise op disse stener som jeg idag gir eder befaling om, på
Ebal-fjellet, og du skal stryke dem over med kalk.

<span id="an_27:5">27:5</span> Og du skal bygge Herren din Gud et alter
der, et alter av stener; du skal ikke bruke jern på dem.

<span id="an_27:6">27:6</span> Av hele stener skal du bygge Herrens, din
Guds alter, og du skal ofre Herren din Gud brennoffer på det.

<span id="an_27:7">27:7</span> Og du skal ofre takkoffer og ete dem der
og være glad for Herrens, din Guds åsyn.

<span id="an_27:8">27:8</span> Og du skal skrive på stenene alle ordene
i denne lov, klart og tydelig.

<span id="an_27:9">27:9</span> Og Moses og de levittiske prester talte
til hele Israel og sa: Gi akt og hør, Israel! På denne dag er du blitt
Herrens, din Guds folk.

<span id="an_27:10">27:10</span> Så lyd da Herrens, din Guds røst, og
hold hans bud og hans lover, som jeg gir dig idag!

<span id="an_27:11">27:11</span> Samme dag bød Moses folket og sa:

<span id="an_27:12">27:12</span> Når I er kommet over Jordan, da skal
disse stå på fjellet Garisim og velsigne folket: Simeon og Levi og Juda
og Issakar og Josef og Benjamin.

<span id="an_27:13">27:13</span> Og disse skal stå på fjellet Ebal og
lyse forbannelse: Ruben, Gad og Aser og Sebulon, Dan og Naftali.

<span id="an_27:14">27:14</span> Og levittene skal ta til orde og si med
høi røst til hver mann i Israel:

<span id="an_27:15">27:15</span> Forbannet være den mann som gjør et
utskåret eller et støpt billede, en vederstyggelighet for Herren, et
verk av en kunstners hender, og stiller det op i lønndom! Og alt folket
skal svare og si: Amen.

<span id="an_27:16">27:16</span> Forbannet være den som ringeakter sin
far eller sin mor! Og alt folket skal si: Amen.

<span id="an_27:17">27:17</span> Forbannet være den som flytter
merkestenene mellem sig og sin næste! Og alt folket skal si: Amen.

<span id="an_27:18">27:18</span> Forbannet være den som får en blind til
å fare vill på veien! Og alt folket skal si: Amen.

<span id="an_27:19">27:19</span> Forbannet være den som bøier retten for
en fremmed, en farløs og en enke! Og alt folket skal si: Amen.

<span id="an_27:20">27:20</span> Forbannet være den som ligger hos sin
fars hustru, for han har vanæret sin fars leie! Og alt folket skal si:
Amen.

<span id="an_27:21">27:21</span> Forbannet være den som har omgang med
noget dyr! Og alt folket skal si: Amen.

<span id="an_27:22">27:22</span> Forbannet være den som ligger hos sin
søster, sin fars eller sin mors datter! Og alt folket skal si: Amen.

<span id="an_27:23">27:23</span> Forbannet være den som ligger hos sin
hustrus mor! Og alt folket skal si: Amen.

<span id="an_27:24">27:24</span> Forbannet være den som slår sin næste
ihjel i lønndom! Og alt folket skal si: Amen.

<span id="an_27:25">27:25</span> Forbannet være den som tar imot gaver
for å slå nogen ihjel og utøser uskyldig blod! Og alt folket skal si:
Amen.

<span id="an_27:26">27:26</span> Forbannet være den som ikke holder
ordene i denne lov og ikke gjør efter dem! Og alt folket skal si: Amen.

<span id="an_28:1">28:1</span> Dersom du nu hører på Herrens, din Guds
røst, så du akter vel på å holde alle hans bud, som jeg gir dig idag, da
skal Herren din Gud heve dig høit over alle folkene på jorden.

<span id="an_28:2">28:2</span> Og alle disse velsignelser skal komme
over dig og nå dig, så sant du hører på Herrens, din Guds røst:

<span id="an_28:3">28:3</span> Velsignet være du i byen, og velsignet
være du på marken!

<span id="an_28:4">28:4</span> Velsignet være ditt livs frukt og frukten
av din jord og frukten av ditt fe, det som faller av ditt storfe, og det
som fødes av ditt småfe!

<span id="an_28:5">28:5</span> Velsignet være din kurv og ditt deigtrau!

<span id="an_28:6">28:6</span> Velsignet være du i din inngang, og
velsignet være du i din utgang!

<span id="an_28:7">28:7</span> Herren skal la dine fiender, som reiser
sig mot dig, ligge under for dig; på én vei skal de dra ut mot dig, og
på syv veier skal de flykte for dig.

<span id="an_28:8">28:8</span> Herren skal byde velsignelsen å være hos
dig i dine lader og å følge dig i alt det du tar dig fore, og han skal
velsigne dig i det land Herren din Gud gir dig.

<span id="an_28:9">28:9</span> Herren skal gjøre dig til et hellig folk
for sig, som han har tilsvoret dig, såfremt du tar vare på Herrens, din
Guds bud og vandrer på hans veier.

<span id="an_28:10">28:10</span> Og alle folkene på jorden skal se at du
er kalt med Herrens navn, og de skal reddes for dig.

<span id="an_28:11">28:11</span> Herren skal gi dig overflod på alt som
godt er, både av ditt livs frukt og av frukten av ditt fe og av frukten
av din jord i det land som Herren tilsvor dine fedre å ville gi dig.

<span id="an_28:12">28:12</span> Herren skal lukke op for dig sitt rike
forrådshus, himmelen, og gi ditt land regn i rette tid og velsigne alt
dine henders arbeid; og du skal låne til mange folk, men selv skal du
ikke trenge til å låne av nogen.

<span id="an_28:13">28:13</span> Herren skal gjøre dig til hode og ikke
til hale; og du skal alltid være ovenpå og aldri være under, såfremt du
hører på Herrens, din Guds bud, som jeg idag byder dig å ta vare på og
holde,

<span id="an_28:14">28:14</span> og såfremt du ikke viker av fra noget
av de ord jeg legger frem for eder idag, hverken til høire eller til
venstre, så du følger andre guder og dyrker dem.

<span id="an_28:15">28:15</span> Men dersom du ikke hører på Herrens,
din Guds røst, så du akter vel på å holde alle hans bud og hans lover,
som jeg gir dig idag, da skal alle disse forbannelser komme over dig og
nå dig:

<span id="an_28:16">28:16</span> Forbannet være du i byen, og forbannet
være du på marken!

<span id="an_28:17">28:17</span> Forbannet være din kurv og ditt
deigtrau!

<span id="an_28:18">28:18</span> Forbannet være ditt livs frukt og din
jords frukt, det som faller av ditt storfe, og det som fødes av ditt
småfe!

<span id="an_28:19">28:19</span> Forbannet være du i din inngang, og
forbannet være du i din utgang!

<span id="an_28:20">28:20</span> Herren skal sende forbannelse,
forferdelse og trusel mot dig i alt det du rekker din hånd ut til og tar
dig fore, inntil du blir ødelagt og hastig går til grunne for dine onde
gjerningers skyld, fordi du forlot mig.

<span id="an_28:21">28:21</span> Herren skal la pesten henge fast ved
dig til han har utryddet dig av det land du kommer inn i og skal ta i
eie.

<span id="an_28:22">28:22</span> Herren skal slå dig med tærende syke og
brennende sott, med feber og verk, med tørke og kornbrand og rust, og de
skal forfølge dig til du går til grunne.

<span id="an_28:23">28:23</span> Himmelen over ditt hode skal være som
kobber, og jorden under dig som jern.

<span id="an_28:24">28:24</span> Herren skal la støv og sand være det
regn han gir ditt land; det skal komme ned over dig fra himmelen, til du
blir ødelagt.

<span id="an_28:25">28:25</span> Herren skal la dig ligge under for dine
fiender; på én vei skal du dra ut mot dem, og på syv veier skal du
flykte for dem; og du skal bli mishandlet av alle riker på jorden.

<span id="an_28:26">28:26</span> Dine døde kropper skal bli til føde for
alle himmelens fugler og for jordens dyr, og ingen skal jage dem bort.

<span id="an_28:27">28:27</span> Herren skal slå dig med Egyptens
bylder, med svuller og med skabb og utslett, så du ikke skal kunne
læges.

<span id="an_28:28">28:28</span> Herren skal slå dig med vanvidd og med
blindhet og med sinnets forvirring.

<span id="an_28:29">28:29</span> Og du skal famle dig frem om middagen,
som den blinde famler sig frem i mørket; du skal ingen lykke ha på dine
veier, og det skal ikke times dig annet enn undertrykkelse og
utplyndring alle dager, og det skal ikke være nogen som frelser.

<span id="an_28:30">28:30</span> Du skal trolove dig med en kvinne, og
en annen mann skal ligge hos henne. Du skal bygge et hus og ikke bo i
det; du skal plante en vingård og ikke ta den i bruk.

<span id="an_28:31">28:31</span> Din okse skal slaktes for dine øine, og
du skal ikke ete av den; ditt asen skal røves så du ser på det, og ikke
komme tilbake til dig; ditt småfe skal gis til dine fiender, og ingen
skal hjelpe dig.

<span id="an_28:32">28:32</span> Dine sønner og dine døtre skal overgis
til et fremmed folk, og dine øine skal se på det og vansmekte av lengsel
efter dem hele dagen, og din hånd skal være avmektig.

<span id="an_28:33">28:33</span> Frukten av din jord og av alt ditt
arbeid skal fortæres av et folk du ikke kjenner; og det skal ikke times
dig annet enn vold og undertrykkelse alle dager.

<span id="an_28:34">28:34</span> Og du skal bli vanvittig av det syn som
dine øine må se.

<span id="an_28:35">28:35</span> Herren skal slå dig med onde bylder på
knær og legger, så du ikke skal kunne læges, fra fotsåle til isse.

<span id="an_28:36">28:36</span> Herren skal føre dig og din konge, som
du setter over dig, bort til et folk som hverken du eller dine fedre har
kjent, og der skal du dyrke andre guder, stokk og sten.

<span id="an_28:37">28:37</span> Og du skal bli til en redsel, til et
ordsprog og til en spott blandt alle de folk Herren fører dig til.

<span id="an_28:38">28:38</span> Megen sæd skal du føre ut på marken, og
lite skal du samle inn; for gresshoppen skal ete den av.

<span id="an_28:39">28:39</span> Vingårder skal du plante og dyrke, men
vin skal du ikke drikke, og ikke kunne gjemme; for makk skal ete den op.

<span id="an_28:40">28:40</span> Oljetrær skal du ha i hele ditt land,
men med olje skal du ikke salve dig; for ditt oljetre skal kaste karten
av.

<span id="an_28:41">28:41</span> Sønner og døtre skal du få, men du skal
ikke beholde dem, for de skal gå i fangenskap.

<span id="an_28:42">28:42</span> Alle dine trær og din jords frukt skal
gresshoppen ta i eie.

<span id="an_28:43">28:43</span> Den fremmede som bor i ditt land, skal
stige op over dig, høiere og høiere; men du skal synke dypere og dypere.

<span id="an_28:44">28:44</span> Han skal låne til dig, men du skal ikke
kunne låne til ham; han skal være hode, og du skal være hale.

<span id="an_28:45">28:45</span> Alle disse forbannelser skal komme over
dig og forfølge dig og nå dig, til du blir ødelagt, fordi du ikke hørte
på Herrens, din Guds røst, og ikke tok vare på hans bud og hans lover,
som han gav dig,

<span id="an_28:46">28:46</span> og de skal være til et tegn og et under
som skal henge ved dig og din ætt til evig tid.

<span id="an_28:47">28:47</span> Fordi du ikke tjente Herren din Gud med
glede og av hjertens lyst, endog du hadde overflod på alt,

<span id="an_28:48">28:48</span> så skal du tjene dine fiender, som
Herren skal sende mot dig, i hunger og tørst og i nakenhet og i mangel
på alt; og han skal legge et jernåk på din hals, til han har ødelagt
dig.

<span id="an_28:49">28:49</span> Herren skal føre et folk over dig langt
borte fra, fra jordens ende, et folk som kommer flyvende lik en ørn, et
folk hvis tungemål du ikke forstår,

<span id="an_28:50">28:50</span> et folk med hårdt ansikt, som ikke
akter den gamle og ikke har medynk med den unge.

<span id="an_28:51">28:51</span> Og det skal fortære frukten av ditt fe
og frukten av din jord, til du blir ødelagt, fordi det ikke levner dig
korn eller most eller olje, det som faller av ditt storfe, eller det som
fødes av ditt småfe, inntil det har gjort ende på dig.

<span id="an_28:52">28:52</span> Det skal kringsette dig i alle dine
byer, inntil dine høie og faste murer, som du setter din lit til, faller
i hele ditt land, det som Herren din Gud har gitt dig.

<span id="an_28:53">28:53</span> Da skal du ete ditt livs frukt, kjøttet
av dine sønner og dine døtre, som Herren din Gud gir dig; så stor er den
trengsel og angst som din fiende skal føre over dig.

<span id="an_28:54">28:54</span> Den kjælneste og mest forfinede av dine
menn skal se med onde øine på sin bror og på hustruen i sin favn og på
de barn han ennu har tilbake,

<span id="an_28:55">28:55</span> og ikke unne nogen av dem det minste
grand av sine barns kjøtt, som han eter, fordi intet annet blev levnet
ham; så stor er den trengsel og angst som din fiende skal føre over dig
i alle dine byer.

<span id="an_28:56">28:56</span> Den kjælneste og mest forfinede av dine
kvinner, som aldri prøvde på å sette sin fot på jorden for bare finhet
og kjælenskap, skal se med onde øine på mannen i sin favn og på sin sønn
og sin datter

<span id="an_28:57">28:57</span> og ikke unne dem sin efterbyrd, som går
fra henne, eller de barn hun får; for i mangel på alt skal hun fortære
dem i lønndom; så stor er den trengsel og angst som din fiende skal føre
over dig i dine byer.

<span id="an_28:58">28:58</span> Dersom du ikke gir akt på å holde alle
ordene i denne lov, de som står skrevet i denne bok - dersom du ikke
frykter dette herlige og forferdelige navn: Herren din Gud,

<span id="an_28:59">28:59</span> da skal Herren sende uhørte plager over
dig og uhørte plager over din ætt, store og vedholdende plager og onde
og vedholdende sykdommer.

<span id="an_28:60">28:60</span> Han skal la alle Egyptens sykdommer,
som du gruer for, komme over dig, og de skal henge ved dig.

<span id="an_28:61">28:61</span> Og alle andre sykdornmer og alle andre
plager, som der intet står skrevet om i denne lovens bok, skal Herren la
komme over dig, til du er ødelagt.

<span id="an_28:62">28:62</span> Bare en liten flokk skal bli tilbake av
eder, I som var så tallrike som himmelens stjerner, fordi du ikke hørte
på Herrens, din Guds røst.

<span id="an_28:63">28:63</span> Og likesom Herren gledet sig ved å
gjøre vel mot eder og gjøre eder tallrike, således skal Herren nu glede
sig ved å forderve eder og ødelegge eder; og I skal rykkes op av det
land du kommer inn i og skal ta i eie.

<span id="an_28:64">28:64</span> Herren skal sprede dig blandt alle
folkene fra jordens ene ende til den andre, og der skal du dyrke andre
guder, som hverken du eller dine fedre har kjent, stokk og sten.

<span id="an_28:65">28:65</span> Og blandt disse folk skal du aldri ha
ro, og der skal ingen hvile være for din fot; Herren skal der gi dig et
bevende hjerte og uttærede øine og en vansmektende sjel.

<span id="an_28:66">28:66</span> Ditt liv skal henge i et hår; du skal
engstes natt og dag og aldri være sikker på ditt liv.

<span id="an_28:67">28:67</span> Om morgenen skal du si: Var det bare
aften! og om aftenen skal du si: Var det bare morgen! - for den angst du
kjenner i ditt hjerte, og for det syn du ser med dine øine.

<span id="an_28:68">28:68</span> Herren skal føre dig tilbake til
Egypten på skiber, den vei som jeg sa dig at du aldri mere skulde få se;
der skal I bli budt ut til dine fiender som træler og trælkvinner, men
der er ingen som kjøper.

<span id="an_29:1">29:1</span> Dette er den pakts ord som Herren bød
Moses å gjøre med Israels barn i Moabs land, foruten den pakt han hadde
gjort med dem på Horeb.

<span id="an_29:2">29:2</span> Moses kalte hele Israel til sig og sa til
dem: I har sett alt det Herren gjorde for eders øine i Egyptens land med
Farao og alle hans tjenere og hele hans land,

<span id="an_29:3">29:3</span> de store plager som du så for dine øine,
de store tegn og under;

<span id="an_29:4">29:4</span> men like til denne dag har Herren ikke
gitt eder hjerte til å forstå eller øine til å se eller ører til å høre
med.

<span id="an_29:5">29:5</span> Jeg lot eder vandre firti år i ørkenen;
eders klær blev ikke utslitt, og skoen blev ikke utslitt på din fot.

<span id="an_29:6">29:6</span> Brød fikk I ikke å ete, og vin eller
sterk drikk fikk I ikke å drikke, forat I skulde kjenne at jeg, Herren,
er eders Gud.

<span id="an_29:7">29:7</span> Og da I kom til dette sted, drog Sihon,
kongen i Hesbon, og Og, kongen i Basan, ut imot oss til strid, og vi slo
dem,

<span id="an_29:8">29:8</span> og vi tok deres land og lot rubenittene
og gadittene og den halve Manasse stamme få det til arv.

<span id="an_29:9">29:9</span> Så ta da vare på denne pakts ord og hold
dem, så I farer viselig frem i alt det I gjør!

<span id="an_29:10">29:10</span> I står idag alle for Herrens, eders
Guds åsyn, eders høvdinger, eders stammer, eders eldste og eders
tilsynsmenn, hver mann i Israel,

<span id="an_29:11">29:11</span> eders barn, eders hustruer og den
fremmede som er i din leir, både din vedhugger og din vannbærer,

<span id="an_29:12">29:12</span> forat du skal gå inn i pakten med
Herren din Gud og i eds-sambåndet med ham, det som Herren din Gud gjør
med dig idag;

<span id="an_29:13">29:13</span> for han vil idag gjøre dig til sitt
folk, og selv vil han være din Gud, som han har tilsagt dig, og som han
har tilsvoret dine fedre Abraham, Isak og Jakob.

<span id="an_29:14">29:14</span> Og ikke bare med eder gjør jeg denne
pakt og dette eds-sambånd,

<span id="an_29:15">29:15</span> men både med dem som idag står her
sammen med oss for Herrens, vår Guds åsyn, og med dem som ikke er her
sammen med oss idag.

<span id="an_29:16">29:16</span> For I vet selv hvorledes vi bodde i
Egyptens land, og hvorledes vi drog midt igjennem de folk som I har
draget igjennem,

<span id="an_29:17">29:17</span> Og I så deres vederstyggelige og
motbydelige avguder, de guder av tre og sten, av sølv og gull som de
hadde.

<span id="an_29:18">29:18</span> La det ikke være hos eder nogen mann
eller kvinne eller ætt eller stamme hvis hjerte idag vender sig fra
Herren vår Gud, så han går bort og dyrker disse folks guder! La det ikke
være hos eder nogen rot som bærer trollbær og malurt,

<span id="an_29:19">29:19</span> nogen som når han hører dette
eds-sambånds ord, priser sig lykkelig og tenker at det skal gå ham vel
om han enn følger sitt eget hårde hjerte. For da kommer det vannrike
land til å gå til grunne sammen med det tørstige\*. /

<span id="an_29:20">29:20</span> Herren vil ikke tilgi ham; nei, da skal
Herrens vrede og nidkjærhet ryke mot den mann, og alle de forbannelser
som er skrevet i denne bok, skal hvile på ham, og Herren skal utslette
hans navn under himmelen.

<span id="an_29:21">29:21</span> Herren skal skille ham ut fra alle
Israels stammer til fordervelse, efter alle forbannelsene i den pakt som
er skrevet i denne lovens bok.

<span id="an_29:22">29:22</span> Og når den kommende slekt, eders barn
som vokser op efter eder, og den fremmede som kommer fra et fjernt land,
ser de plager som har rammet dette land, og de sykdommer som Herren har
hjemsøkt det med

<span id="an_29:23">29:23</span> - svovel og salt, hele dets jord
opbrent, så den ikke kan tilsåes og ikke gi grøde, og ingen urt kan
vokse der, en ødeleggelse som Sodomas og Gomorras, Admas og Sebo'ims,
dengang Herren ødela dem i sin vrede og harme - da skal de si,

<span id="an_29:24">29:24</span> ja, alle folkene skal si: Hvorfor har
Herren gjort således mot dette land? Hvad er dette for en svær
vredes-ild?

<span id="an_29:25">29:25</span> Og de skal få til svar: Fordi de forlot
den pakt som Herren, deres fedres Gud, gjorde med dem da han førte dem
ut av Egyptens land,

<span id="an_29:26">29:26</span> og de gikk bort og dyrket andre guder
og tilbad dem, guder som de ikke kjente, og som han ikke hadde gitt dem
lov til å dyrke,

<span id="an_29:27">29:27</span> derfor blev Herrens vrede optendt mot
dette land, så han førte over det alle de forbannelser som er skrevet i
denne bok;

<span id="an_29:28">29:28</span> Herren rykket dem op av deres land i
vrede og harme og stor forbitrelse og kastet dem bort til et fremmed
land, som det kan sees på denne dag.

<span id="an_29:29">29:29</span> Det skjulte hører Herren vår Gud til,
men det åpenbarte er for oss og for våre barn til evig tid, forat vi
skal holde alle ordene i denne lov.

<span id="an_30:1">30:1</span> Når da alle disse ting kommer over dig,
velsignelsen og forbannelsen som jeg har forelagt dig, og du tar det til
hjerte ute blandt alle de folk som Herren din Gud har drevet dig bort
til,

<span id="an_30:2">30:2</span> og du av alt ditt hjerte og all din sjel
omvender dig til Herren din Gud og hører på hans røst i alt det som jeg
byder dig idag, både du og dine barn,

<span id="an_30:3">30:3</span> da skal Herren din Gud gjøre ende på ditt
fangenskap og miskunne sig over dig, og han skal atter samle dig fra
alle de folk som Herren din Gud hadde spredt dig iblandt.

<span id="an_30:4">30:4</span> Om I enn er drevet bort til himmelens
ende, skal Herren din Gud samle dig og hente dig derifra.

<span id="an_30:5">30:5</span> Og Herren din Gud skal føre dig til det
land dine fedre eide, og du skal ta det i eie; og han skal gjøre vel
imot dig og gjøre dig tallrikere enn dine fedre.

<span id="an_30:6">30:6</span> Og Herren din Gud skal omskjære ditt
hjerte og dine efterkommeres hjerte, så du elsker Herren din Gud av alt
ditt hjerte og av all din sjel, og da skal du få leve.

<span id="an_30:7">30:7</span> Og Herren din Gud skal legge alle disse
forbannelser på dine fiender og på dem som har hatet og forfulgt dig.

<span id="an_30:8">30:8</span> Men du skal atter høre på Herrens røst og
holde alle hans bud, som jeg gir dig idag.

<span id="an_30:9">30:9</span> Og Herren din Gud skal gi dig overflod på
det som godt er, i alt det som du tar dig fore, både av ditt livs frukt
og av frukten av ditt fe og av frukten av din jord; for Herren skal
atter glede sig over dig og gjøre vel imot dig, likesom han gledet sig
over dine fedre,

<span id="an_30:10">30:10</span> så sant du hører på Herrens, din Guds
røst, så du tar vare på hans bud og hans lover, det som er skrevet i
denne lovens bok, og så sant du omvender dig til Herren din Gud av alt
ditt hjerte og av all din sjel.

<span id="an_30:11">30:11</span> For dette bud som jeg gir dig idag, er
ikke for høit for dig, og det er ikke langt borte.

<span id="an_30:12">30:12</span> Det er ikke oppe i himmelen, så du
måtte si: Hvem vil fare op til himmelen for oss og hente det ned til oss
og la oss høre det, så vi kan gjøre efter det?

<span id="an_30:13">30:13</span> Det er heller ikke på den andre side av
havet, så du måtte si: Hvem vil fare over havet for oss og hente det til
oss og la oss høre det, så vi kan gjøre efter det?

<span id="an_30:14">30:14</span> Men ordet er dig meget nær, i din munn
og i ditt hjerte, så du kan gjøre efter det.

<span id="an_30:15">30:15</span> Se, jeg har idag lagt frem for dig
livet og det gode, og døden og det onde,

<span id="an_30:16">30:16</span> idet jeg idag byder dig å elske Herren
din Gud, å vandre på hans veier og ta vare på hans bud og hans lover og
hans forskrifter, så du kan leve og bli tallrik, og Herren din Gud kan
velsigne dig i det land du kommer inn i og skal ta i eie.

<span id="an_30:17">30:17</span> Men dersom ditt hjerte vender sig bort,
og du ikke vil lyde, men lar dig forføre og tilbeder andre guder og
dyrker dem,

<span id="an_30:18">30:18</span> da forkynner jeg eder idag at I skal gå
helt til grunne; I skal ikke leve lenge i det land som du nu drar til
over Jordan for å komme inn i det og ta det i eie.

<span id="an_30:19">30:19</span> Jeg tar idag himmelen og jorden til
vidne mot eder: Livet og døden har jeg lagt frem for dig, velsignelsen
og forbannelsen; velg da livet, så skal du få leve, du og din ætt!

<span id="an_30:20">30:20</span> Elsk Herren din Gud, hør på hans røst
og hold fast ved ham! For dette er ditt liv, og da skal du nå en høi
alder og få bli i det land som Herren tilsvor dine fedre Abraham, Isak
og Jakob å ville gi dem.

<span id="an_31:1">31:1</span> Og Moses gikk frem og talte disse ord til
hele Israel -

<span id="an_31:2">31:2</span> han sa til dem: Jeg er idag hundre og
tyve år gammel, jeg kan ikke mere gå ut og inn som før, og Herren har
sagt til mig: Du skal ikke komme over Jordan her.

<span id="an_31:3">31:3</span> Herren din Gud vil selv dra frem foran
dig, han vil utrydde disse folk for dig, så du kan ta deres land i eie;
Josva han skal dra frem foran dig, således som Herren har sagt.

<span id="an_31:4">31:4</span> Og Herren skal gjøre med dem som han
gjorde med Sihon og Og, amorittenes konger, dengang han gjorde ende på
dem og ødela deres land.

<span id="an_31:5">31:5</span> Og Herren skal gi dem i eders vold; og I
skal gjøre med dem aldeles som jeg har befalt eder.

<span id="an_31:6">31:6</span> Vær frimodige og sterke, frykt ikke og
reddes ikke for dem! For Herren din Gud går selv med dig, han skal ikke
slippe dig og ikke forlate dig.

<span id="an_31:7">31:7</span> Og Moses kalte Josva til sig og sa til
ham så hele Israel hørte det: Vær frimodig og sterk! For du skal dra inn
med dette folk i det land som Herren tilsvor deres fedre å ville gi dem;
og du skal skifte det ut til arv mellem dem.

<span id="an_31:8">31:8</span> Og Herren, han som drar foran dig, han
skal være med dig - han skal ikke slippe dig og ikke forlate dig; du
skal ikke frykte og ikke reddes.

<span id="an_31:9">31:9</span> Så skrev Moses op denne lov og overgav
den til prestene, Levis sønner, som bar Herrens pakts-ark, og til alle
de eldste i Israel.

<span id="an_31:10">31:10</span> Og Moses bød dem og sa: Hvert syvende
år, i eftergivelsesåret, på løvsalenes høitid,

<span id="an_31:11">31:11</span> når hele Israel møter frem for å vise
sig for Herrens, din Guds åsyn på det sted han utvelger, da skal du lese
op denne lov for hele Israel så de hører på det.

<span id="an_31:12">31:12</span> Kall folket sammen, mennene og kvinnene
og barna og de fremmede som bor i dine byer, så de kan høre det og lære
å frykte Herren eders Gud og akte vel på å holde alle ordene i denne
lov,

<span id="an_31:13">31:13</span> og deres barn som ikke kjenner den, kan
få høre den og lære å frykte Herren eders Gud alle de dager I lever i
det land som I nu drar til over Jordan og skal ta i eie.

<span id="an_31:14">31:14</span> Og Herren sa til Moses: Se, nu lider
det mot den dag du skal dø; kall på Josva og still eder frem ved
sammenkomstens telt, forat jeg kan gi ham mine befalinger. Og Moses og
Josva gikk frem og stilte sig ved sammenkomstens telt.

<span id="an_31:15">31:15</span> Da åpenbarte Herren sig ved teltet i en
skystøtte, og skystøtten stod ved inngangen til teltet.

<span id="an_31:16">31:16</span> Og Herren sa til Moses: Når du hviler
hos dine fedre, da vil dette folk komme til å holde sig med de fremmede
guder i det land de kommer inn i, og de vil forlate mig og bryte min
pakt, som jeg har gjort med dem.

<span id="an_31:17">31:17</span> Den dag skal min vrede optendes mot
dem, og jeg vil forlate dem og skjule mitt åsyn for dem, så de går til
grunne, og mangfoldige ulykker og trengsler kommer over dem. Og de skal
si på den dag: Er det ikke fordi min Gud ikke er med mig at disse
ulykker er kommet over mig?

<span id="an_31:18">31:18</span> Men jeg vil på den dag skjule mitt åsyn
for dem, fordi de har gjort så meget ondt og vendt sig til andre guder.

<span id="an_31:19">31:19</span> Så skriv nu op for eder denne sang\* og
lær Israels barn den, legg den i deres munn, så den kan være et vidne
for mig mot Israels barn. /

<span id="an_31:20">31:20</span> For jeg vil føre dem inn i det land som
jeg har tilsvoret deres fedre, et land som flyter med melk og honning,
og når de har ett og er blitt mette og fete, da skal de vende sig til
andre guder og dyrke dem og forakte mig og bryte min pakt.

<span id="an_31:21">31:21</span> Når da mange ulykker og trengsler
kommer over dem, da skal denne sang lyde for dem som et vidne - den skal
ikke glemmes hos dem som kommer efter, og ikke dø i deres munn. For jeg
kjenner de tanker som de går med allerede nu, før jeg fører dem inn i
det land jeg har tilsvoret dem.

<span id="an_31:22">31:22</span> Samme dag skrev Moses op denne sang og
lærte Israels barn den.

<span id="an_31:23">31:23</span> Og han\* bød Josva, Nuns sønn, og sa:
Vær frimodig og sterk! For du skal føre Israels barn inn i det land jeg
har tilsvoret dem, og jeg vil være med dig. /

<span id="an_31:24">31:24</span> Da Moses var ferdig med å skrive denne
lovs ord i en bok helt til enden,

<span id="an_31:25">31:25</span> bød han levittene, som bar Herrens
pakts-ark, og sa:

<span id="an_31:26">31:26</span> Ta denne lovens bok og legg den ved
siden av Herrens, eders Guds pakts-ark! Der skal den ligge som et vidne
mot dig.

<span id="an_31:27">31:27</span> For jeg kjenner din gjenstridighet og
din stive nakke; se, ennu idag mens jeg lever og er iblandt eder, har I
vært gjenstridige mot Herren; hvor meget mere da efter min død!

<span id="an_31:28">31:28</span> Kall nu sammen til mig alle de eldste i
eders stammer og eders tilsynsmenn, så vil jeg tale disse ord for dem og
ta himmelen og jorden til vidne mot dem.

<span id="an_31:29">31:29</span> For jeg vet at efter min død vil I
forderve eders vei og vike av fra den vei jeg har befalt eder å vandre,
og ulykken skal komme over eder i de siste dager, fordi I gjør det som
er ondt i Herrens øine, og egger ham til vrede med eders henders verk.

<span id="an_31:30">31:30</span> Derefter fremsa Moses denne sang, fra
begynnelsen til enden, for hele Israels menighet.

<span id="an_32:1">32:1</span> Lytt, I himler, og jeg vil tale, og
jorden høre på min munns ord!

<span id="an_32:2">32:2</span> Som regnet risle min lære, som duggen
dryppe mitt ord, som regnskur på grønne spirer, som byger på urter og
gress!

<span id="an_32:3">32:3</span> For Herrens navn vil jeg forkynne; gi vår
Gud ære!

<span id="an_32:4">32:4</span> Klippen! - fullkomment er hans verk, for
rettferd er alle hans veier; en trofast Gud, uten svik, rettferdig og
rettvis er han.

<span id="an_32:5">32:5</span> Skulde han ha ført fordervelse over sitt
folk! Nei, hans barn de har skammen - en vanartet og vrang slekt.

<span id="an_32:6">32:6</span> Lønner I Herren således, du dårlige og
uvise folk? Er han ikke din far, som gjorde dig til sin eiendom? Han
skapte dig og dannet dig.

<span id="an_32:7">32:7</span> Kom de eldgamle dager i hu, gi akt på
årene fra slekt til slekt! Spør din far, han vil kunngjøre dig det -
dine gamle, de vil si dig det.

<span id="an_32:8">32:8</span> Da den Høieste gav folkene arv, da han
skilte menneskenes barn, satte han folkenes landemerker efter tallet på
Israels barn.

<span id="an_32:9">32:9</span> For Herrens del er hans folk, Jakob er
hans arvelodd.

<span id="an_32:10">32:10</span> Han fant ham i et øde land, i
villmarken, blandt ørkenens hyl; han vernet om ham, han våket over ham,
han voktet ham som sin øiesten.

<span id="an_32:11">32:11</span> Som ørnen vekker sitt rede og svever
over sine unger, således bredte han ut sine vinger, tok ham op og bar
ham på sine slagfjær.

<span id="an_32:12">32:12</span> Det var Herren alene som førte ham, og
ingen fremmed gud var med ham.

<span id="an_32:13">32:13</span> Han lot ham fare frem over jordens
høider, og han åt markens grøde, og han lot ham suge honning av klippen
og olje av hårdeste sten,

<span id="an_32:14">32:14</span> rømme av kyr og melk av får og fett av
lam og av vær fra Basan og av bukker og hvetens feteste marg; og druers
blod drakk du, skummende vin.

<span id="an_32:15">32:15</span> Da blev Jesurun\* fet og slo bak ut -
du blev fet og tykk og stinn; han forlot Gud, som hadde skapt ham, og
foraktet sin frelses klippe. /

<span id="an_32:16">32:16</span> De vakte hans nidkjærhet ved fremmede
guder; ved vederstyggelige avguder vakte de hans harme.

<span id="an_32:17">32:17</span> De ofret til maktene\*, som ikke er
Gud, til guder som de ikke kjente, nye og nyss opkommet, som eders fedre
ikke reddedes for. /

<span id="an_32:18">32:18</span> Klippen, ditt ophav, enset du ikke; du
glemte Gud, han som fødte dig.

<span id="an_32:19">32:19</span> Og Herren så det og forkastet dem, han
harmedes over sine sønner og sine døtre.

<span id="an_32:20">32:20</span> Og han sa: Jeg vil skjule mitt åsyn for
dem, jeg vil se hvad ende det vil ta med dem; for en vrang slekt er de,
barn i hvem det ingen troskap er.

<span id="an_32:21">32:21</span> De vakte min nidkjærhet ved det som
ikke er Gud, de vakte min harme ved sine tomme avguder. Også jeg vil
vekke deres nidkjærhet ved det som ikke er et folk; ved et uforstandig
folk vil jeg vekke deres harme.

<span id="an_32:22">32:22</span> For en ild er optendt i min vrede og
brenner til dypeste dødsrike; den fortærer landet og dets grøde og
setter fjellenes grunnvoller i brand.

<span id="an_32:23">32:23</span> Jeg vil samle ulykker over dem; alle de
piler jeg har, vil jeg bruke imot dem.

<span id="an_32:24">32:24</span> De skal utsuges av sult og fortæres av
brennende feber og giftig sott; villdyrs tann vil jeg sende imot dem og
edder av ormen som kryper i støvet.

<span id="an_32:25">32:25</span> Ute skal sverdet, inne i kammerne
redsel bortrive både unge menn og jomfruer, det diende barn og den
gråhårede mann.

<span id="an_32:26">32:26</span> Jeg vilde ha sagt: Jeg vil blåse dem
bort, jeg vil slette ut minnet om dem blandt menneskene,

<span id="an_32:27">32:27</span> dersom jeg ikke hadde fryktet for at
fiendene skulde krenke mig, at deres motstandere skulde mistyde det og
si: Det var vår hånd som var så sterk; det var ikke Herren som gjorde
alt dette.

<span id="an_32:28">32:28</span> For de er et folk uten visdom; der er
ikke forstand hos dem.

<span id="an_32:29">32:29</span> Dersom de var vise, vilde de forstå
dette, skjønne hvad ende det vil ta med dem.

<span id="an_32:30">32:30</span> Hvorledes kunde én forfølge tusen, og
to drive ti tusen på flukt, hvis ikke deres klippe hadde solgt dem, og
Herren overgitt dem?

<span id="an_32:31">32:31</span> For deres klippe er ikke som vår klippe
- det kan våre fiender selv vidne!

<span id="an_32:32">32:32</span> For deres vin-tre er av Sodomas vin-tre
og fra Gomorras marker; deres druer er giftige druer, de har beske
klaser.

<span id="an_32:33">32:33</span> Deres vin er slangers brennende gift og
fryktelig ormeedder.

<span id="an_32:34">32:34</span> Er ikke dette gjemt hos mig, under segl
i mine forrådskammer?

<span id="an_32:35">32:35</span> Mig hører hevn og gjengjeldelse til på
den tid da deres fot vakler; for deres undergangs dag er nær, og hastig
kommer det som venter dem.

<span id="an_32:36">32:36</span> For Herren skal dømme sitt folk, og det
skal gjøre ham ondt for sine tjenere, når han ser at deres makt er
borte, og at det er ute både med store og små.

<span id="an_32:37">32:37</span> Og han skal si: Hvor er deres guder -
klippen som de satte sin lit til -

<span id="an_32:38">32:38</span> de som åt deres slaktoffers fett og
drakk deres drikkoffers vin? La dem reise sig og hjelpe eder! La dem
være eders vern!

<span id="an_32:39">32:39</span> Nu ser I at det er mig, og at der er
ingen Gud foruten mig. Jeg gjør død og gjør levende, jeg sårer, og jeg
læger, og det er ingen som redder av min hånd.

<span id="an_32:40">32:40</span> For jeg løfter min hånd mot himmelen og
sier: Så sant jeg lever til evig tid:

<span id="an_32:41">32:41</span> Når jeg hvesser mitt lynende sverd og
tar dommen i min hånd, da vil jeg føre hevn over mine fiender og
gjengjelde dem som hater mig;

<span id="an_32:42">32:42</span> jeg vil gjøre mine piler drukne av
blod, og mitt sverd skal ete kjøtt, blod av falne og fangne, av
fiendtlige høvdingers hode.

<span id="an_32:43">32:43</span> Pris, I hedninger, hans folk! For han
hevner sine tjeneres blod; over sine fiender fører han hevn og gjør
soning for sitt land, for sitt folk.

<span id="an_32:44">32:44</span> Så kom da Moses og fremsa hele denne
sang for folket, han og Hosea, Nuns sønn.

<span id="an_32:45">32:45</span> Og da Moses var ferdig med å tale alle
disse ord til hele Israel,

<span id="an_32:46">32:46</span> sa han til dem: Akt på alle de ord som
jeg idag gjør til et vidne mot eder, og byd eders barn å ta vare på dem,
så de holder alle ordene i denne lov!

<span id="an_32:47">32:47</span> For dette er ikke noget tomt ord for
eder, men det er eders liv, og ved dette ord skal I leve lenge i det
land I nu drar til over Jordan og skal ta i eie.

<span id="an_32:48">32:48</span> Samme dag talte Herren til Moses og sa:

<span id="an_32:49">32:49</span> Gå op på Abarim-fjellet her, på
Nebo-fjellet i Moabs land midt imot Jeriko, og se ut over Kana'ans land,
som jeg gir Israels barn til eiendom,

<span id="an_32:50">32:50</span> Og der på fjellet som du går op på,
skal du dø og samles til dine fedre, likesom Aron, din bror, døde på
fjellet Hor og blev samlet til sine fedre,

<span id="an_32:51">32:51</span> fordi I syndet mot mig blandt Israels
barn ved Meribas vann i Kades i ørkenen Sin og ikke helliget mig blandt
Israels barn.

<span id="an_32:52">32:52</span> Du skal få se landet midt foran dig,
men du skal ikke komme inn i det land som jeg gir Israels barn.

<span id="an_33:1">33:1</span> Dette er den velsignelse som Moses, den
Guds mann, lyste over Israels barn før sin død.

<span id="an_33:2">33:2</span> Han sa: Herren kom fra Sinai, han steg op
for dem fra Se'ir; han strålte frem fra Parans fjell og kom fra hellige
titusener; ved hans høire hånd lyste lovens ild\* for dem. /

<span id="an_33:3">33:3</span> Ja, han elsker sitt folk; alle dine\*
hellige er i din hånd; de ligger for din fot, de tar imot dine ord. /

<span id="an_33:4">33:4</span> En lov gav Moses oss, en arvedel for
Jakobs menighet.

<span id="an_33:5">33:5</span> Og han\* blev konge i Jesurun\*\*, da
folkets høvdinger samlet sig, Israels stammer alle sammen. / /

<span id="an_33:6">33:6</span> Måtte Ruben leve og aldri dø, men hans
menn bli få i tall!

<span id="an_33:7">33:7</span> Og dette sa han om Juda: Hør, Herre,
Judas røst, og før ham hjem til sitt folk! Med sine hender strider han
for det, og du skal være hans hjelp mot hans fiender.

<span id="an_33:8">33:8</span> Og om Levi sa han: Dine tummim og urim
hører din fromme mann til, han som du fristet ved Massa, som du trettet
med ved Meribas vann,

<span id="an_33:9">33:9</span> han som sa om sin far og sin mor: Jeg ser
dem ikke, og som ikke kjentes ved sine brødre og ikke visste av sine
barn, fordi han tok vare på ditt ord og aktet vel på din pakt.

<span id="an_33:10">33:10</span> Han skal lære Jakob dine bud og Israel
din lov, han skal legge røkelse for ditt ansikt og heloffer på ditt
alter.

<span id="an_33:11">33:11</span> Velsign, Herre, hans kraft, og la hans
henders gjerning tekkes dig! Knus lendene på hans motstandere og dem som
hater ham, så de ikke reiser sig mere!

<span id="an_33:12">33:12</span> Om Benjamin sa han: Herrens elskede er
han, trygt bor han hos ham; hele dagen holder han sin hånd over ham -
han hviler mellem hans skuldrer.

<span id="an_33:13">33:13</span> Og om Josef sa han: Velsignet av Herren
være hans land med himmelens ypperste gaver, med dugg og med vann fra
det store dyp der nede,

<span id="an_33:14">33:14</span> med det ypperste av det som solen
fostrer, med det ypperste av det som måneskiftene driver frem,

<span id="an_33:15">33:15</span> med det herligste fra de eldgamle fjell
og det ypperste fra de evige hauger,

<span id="an_33:16">33:16</span> med det ypperste av jorden og dens
fylde og med nåde fra ham som bodde i tornebusken; det komme over Josefs
hode, over hans isse som er fyrste blandt sine brødre!

<span id="an_33:17">33:17</span> Herlig er den førstefødte av hans
okser\*, og hans horn er som villoksens horn; med dem stanger han alle
folkene like til jordens ender; det er Efra'ims titusener, det er
Manasses tusener. /

<span id="an_33:18">33:18</span> Og om Sebulon sa han: Gled dig,
Sebulon, i din utferd, og du, Issakar, i dine telt!

<span id="an_33:19">33:19</span> Folkeslag kaller de til sitt fjell; der
ofrer de rettferdighets offere; for havets overflod og sandens skjulte
skatter suger de inn.

<span id="an_33:20">33:20</span> Og om Gad sa han: Lovet være han som
gir Gad vidt rum! Som en løvinne har han lagt sig ned, og han
sønderriver både arm og isse.

<span id="an_33:21">33:21</span> Han utså sig den første lodd, for der
er den del gjemt som lovgiveren har tiltenkt ham; og så drog han frem
foran folket; det som var rett for Herren, det som han hadde fastsatt,
gjorde han, sammen med Israel.

<span id="an_33:22">33:22</span> Og om Dan sa han: Dan er en løveunge
som springer frem fra Basan.

<span id="an_33:23">33:23</span> Og om Naftali sa han: Naftali, mettet
med nåde og fylt med Herrens velsignelse - Vesten og Syden ta han i eie!

<span id="an_33:24">33:24</span> Og om Aser sa han: Velsignet fremfor
sønner være Aser! han være den kjæreste blandt sine brødre og dyppe i
olje sin fot!

<span id="an_33:25">33:25</span> Av jern og kobber være din lås, og din
hvile så lang som dine dager!

<span id="an_33:26">33:26</span> Det er ingen som Gud, Jesurun! - Han
farer frem over himmelen med hjelp for dig, og i sin høihet på skyene.

<span id="an_33:27">33:27</span> En bolig er den eldgamle Gud, og her
nede er evige armer; han driver fienden bort for dig og sier: Rydd ut!

<span id="an_33:28">33:28</span> Og Israel bor trygt for sig selv,
Jakobs øie er vendt mot et land med korn og most, ja, hans himmel
drypper av dugg.

<span id="an_33:29">33:29</span> Salig er du, Israel! Hvem er som du, et
folk som har sin frelse i Herren, ditt hjelpende skjold og ditt høie
sverd! Dine fiender hykler for dig, mens du skrider frem over deres
høider.

<span id="an_34:1">34:1</span> Så gikk Moses fra Moabs ødemarker op på
Nebo-fjellet, på Pisgas topp, som ligger midt imot Jeriko; og Herren lot
ham se ut over hele landet: Gilead like til Dan

<span id="an_34:2">34:2</span> og hele Naftalis og Efra'ims og Manasses
land og hele Juda land like til havet i vest

<span id="an_34:3">34:3</span> og sydlandet og Jordan-sletten, dalen ved
Jeriko - Palmestaden - like til Soar.

<span id="an_34:4">34:4</span> Og Herren sa til ham: Dette er det land
jeg har tilsvoret Abraham, Isak og Jakob idet jeg sa: Din ætt vil jeg gi
det. Nu har jeg latt dig skue det med dine øine, men du skal ikke få
komme inn i det.

<span id="an_34:5">34:5</span> Så døde Moses, Herrens tjener, der i
Moabs land efter Herrens ord.

<span id="an_34:6">34:6</span> Og han begravde ham i dalen i Moabs land
midt imot Bet-Peor, og ingen kjenner til denne dag hans grav.

<span id="an_34:7">34:7</span> Moses var hundre og tyve år gammel da han
døde; hans øie var ikke sløvet, og hans kraft var ikke veket bort.

<span id="an_34:8">34:8</span> Og Israels barn gråt over Moses på Moabs
ødemarker i tretti dager; da var gråtens dager til ende, sorgen over
Moses.

<span id="an_34:9">34:9</span> Og Josva, Nuns sønn, var fylt med visdoms
ånd, for Moses hadde lagt sine hender på ham; og Israels barn var lydige
mot ham og gjorde som Herren hadde befalt Moses.

<span id="an_34:10">34:10</span> Men det stod ikke mere frem nogen
profet i Israel som Moses, han som Herren kjente åsyn til åsyn -

<span id="an_34:11">34:11</span> når en kommer i hu alle de tegn og
under Herren hadde sendt ham til å gjøre i Egyptens land, med Farao og
alle hans tjenere og hele hans land,

<span id="an_34:12">34:12</span> og hele den veldige kraft og alle de
store, forferdelige gjerninger som Moses gjorde for hele Israels øine.

------------------------------------------------------------------------

[Next: Joshua](jos)
