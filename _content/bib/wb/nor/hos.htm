<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Norwegian Bible, full text etext at Intangible Textual Heritage">
<TITLE>Norwegian Bible: Hosea</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="dan">Previous</A>&nbsp;
<A HREF="joe">Next</A>&nbsp;
</CENTER>
<HR>
</p> <h3 align="center" align="center">Norwegian Bible: Hosea</h3> 
<p><A NAME="an_1:1">1:1</A>&nbsp;Herrens ord som kom til Hoseas, Be'eris s&#248;nn, i de dager da Ussias, Jotam, Akas, Esekias var konger i Juda, og da Jeroboam, Joas' s&#248;nn, var konge i Israel. </p> 
<p><A NAME="an_1:2">1:2</A>&nbsp;Da Herren begynte &#229; tale til Hoseas, sa Herren til ham: G&#229; og f&#229; dig en horkvinne og horebarn! For landet driver hor og f&#248;lger ikke mere Herren. </p> 
<p><A NAME="an_1:3">1:3</A>&nbsp;Da gikk han og ektet Gomer, Dibla'ims datter, og hun blev fruktsommelig og f&#248;dte ham en s&#248;nn. </p> 
<p><A NAME="an_1:4">1:4</A>&nbsp;Og Herren sa til ham: Kall ham Jisre'el! For om en liten stund vil jeg hjems&#248;ke Jisre'els blodskyld p&#229; Jehus hus og gj&#248;re ende p&#229; konged&#248;mmet i Israels hus; </p> 
<p><A NAME="an_1:5">1:5</A>&nbsp;og det skal skje p&#229; den dag at jeg s&#248;nderbryter Israels bue i Jisre'els dal. </p> 
<p><A NAME="an_1:6">1:6</A>&nbsp;Og hun blev atter fruktsommelig og f&#248;dte en datter, og han sa til ham: Kall henne Lo-Ruhama*! For jeg vil ikke mere miskunne mig over Israels hus, s&#229; jeg skulde tilgi dem; </p> 
<p><A NAME="an_1:7">1:7</A>&nbsp;men over Judas hus vil jeg miskunne mig, og jeg vil frelse dem ved Herren deres Gud; jeg vil ikke frelse dem ved bue eller sverd eller krig, ved hester eller ryttere. </p> 
<p><A NAME="an_1:8">1:8</A>&nbsp;Da hun hadde avvent Lo-Ruhama, blev hun atter fruktsommelig og f&#248;dte en s&#248;nn. </p> 
<p><A NAME="an_1:9">1:9</A>&nbsp;Og han sa: Kall ham Lo-Ammi*! For I er ikke mitt folk, og jeg vil ikke tilh&#248;re eder. </p> 
<p><A NAME="an_1:10">1:10</A>&nbsp;Men allikevel skal tallet p&#229; Israels barn bli som havets sand, som ikke lar sig m&#229;le eller telle, og det skal skje: P&#229; det sted hvor det blev sagt til dem: I er ikke mitt folk, skal det sies til dem: Den levende Guds barn! </p> 
<p><A NAME="an_1:11">1:11</A>&nbsp;Og Judas barn og Israels barn skal fylke sig sammen og ta sig en h&#248;vding og dra op av landet; for stor er Jisre'els dag.</p> 
<p><A NAME="an_2:1">2:1</A>&nbsp;Si da til eders br&#248;dre: Ammi*! Og til eders s&#248;stre: Ruhama**! / [HSE 2, 1 er i trykte b&#248;ker plassert p&#229; slutten av kapittel 1.]  </p> 
<p><A NAME="an_2:2">2:2</A>&nbsp;G&#229; i rette med eders mor, g&#229; i rette med henne! For hun er ikke min hustru, og jeg er ikke hennes mann. F&#229; henne til &#229; ta sine horeminer bort fra sitt ansikt og sine utuktige fakter fra sine bryster, </p> 
<p><A NAME="an_2:3">2:3</A>&nbsp;forat jeg ikke skal kl&#230; henne naken og stille henne frem som hun var den dag hun blev f&#248;dt, og gj&#248;re henne lik en &#248;rken, et t&#248;rt land, og la henne d&#248; av t&#248;rst! </p> 
<p><A NAME="an_2:4">2:4</A>&nbsp;Og hennes barn vil jeg ikke miskunne mig over; for de er horebarn. </p> 
<p><A NAME="an_2:5">2:5</A>&nbsp;For deres mor har drevet hor, hun som f&#248;dte dem, har b&#229;ret sig skammelig at - hun sa: Jeg vil g&#229; efter mine elskere, de som gir mig mitt br&#248;d og mitt vann, min ull og mitt lin, min olje og min vin. </p> 
<p><A NAME="an_2:6">2:6</A>&nbsp;Se, derfor stenger jeg din vei med torner; jeg reiser en mur foran henne, s&#229; hun ikke finner sine stier; </p> 
<p><A NAME="an_2:7">2:7</A>&nbsp;n&#229;r hun l&#248;per efter sine elskere, skal hun ikke n&#229; dem, n&#229;r hun s&#248;ker dem, skal hun ikke finne dem. Da skal hun si: Jeg vil vende tilbake til min f&#248;rste mann; for dengang hadde jeg det bedre enn nu. </p> 
<p><A NAME="an_2:8">2:8</A>&nbsp;Hun skj&#248;nte ikke at det var jeg som gav henne kornet og mosten og oljen, og som gav henne s&#248;lv og gull i mengdevis, som de brukte til Ba'al. </p> 
<p><A NAME="an_2:9">2:9</A>&nbsp;Derfor vil jeg ta mitt korn tilbake, n&#229;r dets tid kommer, og min most, n&#229;r tiden er inne, og jeg vil ta bort min ull og mitt lin, som tjener til &#229; skjule hennes blusel. </p> 
<p><A NAME="an_2:10">2:10</A>&nbsp;Ja, nu vil jeg avdekke hennes visne kropp for hennes elskeres &#248;ine, og ingen skal rive henne ut av min h&#229;nd. </p> 
<p><A NAME="an_2:11">2:11</A>&nbsp;Og jeg vil gj&#248;re ende p&#229; all hennes glede, hennes fester, hennes nym&#229;ner og hennes sabbater og alle hennes h&#248;itider. </p> 
<p><A NAME="an_2:12">2:12</A>&nbsp;Og jeg vil &#248;delegge hennes vintre og hennes fikentre, hvorom hun har sagt: De er min horel&#248;nn, som mine elskere har gitt mig. Og jeg vil gj&#248;re dem til skog, og markens dyr skal ete dem. </p> 
<p><A NAME="an_2:13">2:13</A>&nbsp;Og jeg vil hjems&#248;ke henne for de dager da hun brente r&#248;kelse for Ba'alene og prydet sig med nesering og halssmykke og gikk efter sine elskere, men glemte mig, sier Herren. </p> 
<p><A NAME="an_2:14">2:14</A>&nbsp;Se, derfor vil jeg lokke henne og f&#248;re henne ut i &#248;rkenen og tale vennlig til henne, </p> 
<p><A NAME="an_2:15">2:15</A>&nbsp;og s&#229; snart hun kommer derfra, vil jeg gi henne hennes ving&#229;rder igjen og gj&#248;re Akors dal* til en h&#229;pets d&#248;r for henne; og hun skal takke der**, som i sin ungdoms dager, som den dag hun drog op fra Egyptens land. /  </p> 
<p><A NAME="an_2:16">2:16</A>&nbsp;Og det skal skje p&#229; den dag, sier Herren, at du skal rope: Min mann! Og du skal ikke mere rope til mig: Min Ba'al! </p> 
<p><A NAME="an_2:17">2:17</A>&nbsp;Og jeg vil ta Ba'alenes navn bort fra hennes munn, og de skal ikke mere nevnes ved navn. </p> 
<p><A NAME="an_2:18">2:18</A>&nbsp;Og jeg vil den dag gj&#248;re en pakt for dem med markens dyr og himmelens fugler og jordens kryp; og bue og sverd og krig vil jeg s&#248;nderbryte og utrydde av landet, og jeg vil la dem bo i trygghet. </p> 
<p><A NAME="an_2:19">2:19</A>&nbsp;Og jeg vil trolove mig med dig for evig tid; jeg vil trolove mig med dig i rettferdighet og rett, i miskunhet og barmhjertighet, </p> 
<p><A NAME="an_2:20">2:20</A>&nbsp;og jeg vil trolove mig med dig i trofasthet, og du skal kjenne Herren. </p> 
<p><A NAME="an_2:21">2:21</A>&nbsp;Og det skal skje p&#229; den dag at jeg vil b&#248;nnh&#248;re, sier Herren, jeg vil b&#248;nnh&#248;re himmelen, og den skal b&#248;nnh&#248;re jorden, </p> 
<p><A NAME="an_2:22">2:22</A>&nbsp;og jorden skal b&#248;nnh&#248;re kornet og mosten og oljen, og de skal b&#248;nnh&#248;re Jisre'el. </p> 
<p><A NAME="an_2:23">2:23</A>&nbsp;Og jeg vil plante henne* for mig i landet og miskunne mig over Lo-Ruhama, og jeg vil si til Lo-Ammi: Du er mitt folk, og det skal svare: Min Gud! / </p> 
<p><A NAME="an_3:1">3:1</A>&nbsp;Og Herren sa til mig: G&#229; atter bort og elsk en kvinne som er elsket av sin venn og allikevel driver hor, likesom Herren elsker Israels barn, men de vender sig til andre guder og elsker rosinkaker*! / </p> 
<p><A NAME="an_3:2">3:2</A>&nbsp;Da kj&#248;pte jeg mig en slik kvinne for femten sekel s&#248;lv og en homer bygg og en letek* bygg. / </p> 
<p><A NAME="an_3:3">3:3</A>&nbsp;Og jeg sa til henne: I mange dager skal du f&#229; sitte alene, uten &#229; drive hor og uten &#229; ha med nogen mann &#229; gj&#248;re; og jeg skal b&#230;re mig likedan at mot dig. </p> 
<p><A NAME="an_3:4">3:4</A>&nbsp;For i mange dager skal Israels barn sitte uten konge og fyrste, uten offer og billedst&#248;tte, uten livkjortel og husguder. </p> 
<p><A NAME="an_3:5">3:5</A>&nbsp;Derefter skal Israels barn vende om og s&#248;ke Herren sin Gud og David sin konge, og bevende skal de s&#248;ke Herren og hans gaver i de siste dager*. / </p> 
<p><A NAME="an_4:1">4:1</A>&nbsp;H&#248;r Herrens ord, I Israels barn! For Herren har sak med dem som bor i landet, fordi det ingen sannhet og ingen kj&#230;rlighet og ingen gudskunnskap finnes i landet. </p> 
<p><A NAME="an_4:2">4:2</A>&nbsp;De sverger og lyver, myrder og stjeler og driver hor. De farer frem med vold, og mord f&#248;lger p&#229; mord. </p> 
<p><A NAME="an_4:3">4:3</A>&nbsp;Derfor skal landet visne, og alt det som bor der, skal vansmekte, b&#229;de markens dyr og himmelens fugler, endog havets fisker skal utryddes. </p> 
<p><A NAME="an_4:4">4:4</A>&nbsp;Allikevel m&#229; ingen g&#229; i rette med nogen annen eller refse ham; for ditt folk er lik dem som tretter med en prest. </p> 
<p><A NAME="an_4:5">4:5</A>&nbsp;Du skal omkomme om dagen, og profeten skal omkomme med dig om natten, og jeg vil tilintetgj&#248;re din mor. </p> 
<p><A NAME="an_4:6">4:6</A>&nbsp;Mitt folk g&#229;r til grunne fordi det ikke har kunnskap; fordi du har forkastet kunnskapen, forkaster jeg dig, s&#229; du ikke skal tjene mig som prest; du glemte din Guds lov, derfor vil ogs&#229; jeg glemme dine barn. </p> 
<p><A NAME="an_4:7">4:7</A>&nbsp;Jo flere de blev, dess mere syndet de mot mig; deres &#230;re vil jeg skifte om til skam. </p> 
<p><A NAME="an_4:8">4:8</A>&nbsp;Av mitt folks synd lever de, og efter deres misgjerning higer de*. / </p> 
<p><A NAME="an_4:9">4:9</A>&nbsp;Derfor skal det g&#229; med presten som med folket, og jeg vil hjems&#248;ke ham for hans ferd og gi ham like for hans gjerninger. </p> 
<p><A NAME="an_4:10">4:10</A>&nbsp;De skal ete og ikke bli mette, de skal drive utukt og ikke utbrede sig; for de har holdt op &#229; akte p&#229; Herren. </p> 
<p><A NAME="an_4:11">4:11</A>&nbsp;Hor og vin og most tar forstanden bort. </p> 
<p><A NAME="an_4:12">4:12</A>&nbsp;Mitt folk sp&#248;r sitt trestykke til r&#229;ds, og dets kjepp gir det svar; for utuktens &#229;nd har forvillet dem, s&#229; de driver hor og ikke vil st&#229; under sin Gud. </p> 
<p><A NAME="an_4:13">4:13</A>&nbsp;P&#229; fjelltoppene ofrer de, og p&#229; haugene brenner de r&#248;kelse under eker og popler og terebinter, fordi skyggen der er god; derfor driver eders d&#248;tre hor, og eders s&#248;nnekoner gj&#248;r sig skyldige i ekteskapsbrudd. </p> 
<p><A NAME="an_4:14">4:14</A>&nbsp;Jeg vil ikke hjems&#248;ke eders d&#248;tre for deres hor, eller eders s&#248;nnekoner for deres ekteskapsbrudd; for mennene g&#229;r selv avsides med horkvinnene og ofrer med skj&#248;gene. S&#229;ledes g&#229;r det uforstandige folk til grunne. </p> 
<p><A NAME="an_4:15">4:15</A>&nbsp;Om enn du, Israel, driver hor, s&#229; m&#229; ikke Juda gj&#248;re sig skyldig i s&#229;dant! G&#229; ikke til Gilgal og dra ikke op til Bet-Aven* og sverg ikke**: S&#229; sant Herren lever! /  </p> 
<p><A NAME="an_4:16">4:16</A>&nbsp;For Israel er som en ustyrlig ku; men nu skal Herren la dem beite som lam p&#229; den vide mark. </p> 
<p><A NAME="an_4:17">4:17</A>&nbsp;Efra'im er bundet til avgudsbilleder; la ham fare! </p> 
<p><A NAME="an_4:18">4:18</A>&nbsp;Deres rus er forbi; utukt har deres skjold* drevet, h&#248;it har de elsket det som skammelig er. / </p> 
<p><A NAME="an_4:19">4:19</A>&nbsp;Et stormv&#230;r griper dem med sine vinger*, og de skal bli til skamme med sine offer. / </p> 
<p><A NAME="an_5:1">5:1</A>&nbsp;H&#248;r dette, I prester, og gi akt, du Israels hus, og du kongehus, vend &#248;ret til! For eder gjelder dommen; for en snare har I v&#230;rt p&#229; Mispa og et utspent nett p&#229; Tabor. </p> 
<p><A NAME="an_5:2">5:2</A>&nbsp;De er falt dypt i en mangfoldighet av forvillelser; men jeg skal tukte dem alle. </p> 
<p><A NAME="an_5:3">5:3</A>&nbsp;Jeg kjenner Efra'im, og Israel er ikke skjult for mig; for nu har du drevet utukt, Efra'im! Israel er blitt urent. </p> 
<p><A NAME="an_5:4">5:4</A>&nbsp;Deres gjerninger tillater dem ikke &#229; vende om til sin Gud; for de har en utuktens &#229;nd i sitt indre, og Herren kjenner de ikke. </p> 
<p><A NAME="an_5:5">5:5</A>&nbsp;Og Israels stolthet skal vidne mot det like i dets &#229;syn, og Israel og Efra'im skal omkomme for sin misgjernings skyld; ogs&#229; Juda skal omkomme med dem. </p> 
<p><A NAME="an_5:6">5:6</A>&nbsp;Med sine f&#229;r og okser skal de g&#229; for &#229; s&#248;ke Herren, men ikke finne ham; han har dradd sig bort fra dem. </p> 
<p><A NAME="an_5:7">5:7</A>&nbsp;Mot Herren har de b&#229;ret sig trol&#248;st at, for de har f&#248;dt uekte barn; nu skal nym&#229;nen* fort&#230;re b&#229;de dem og alt det de eier. / </p> 
<p><A NAME="an_5:8">5:8</A>&nbsp;St&#248;t i basun i Gibea, i trompet i Rama! Bl&#229;s alarm i Bet-Aven*! Fienden er efter dig, Benjamin! / </p> 
<p><A NAME="an_5:9">5:9</A>&nbsp;Efra'im skal bli til en &#248;rken p&#229; straffens dag; blandt Israels stammer har jeg kunngjort hvad sikkert vil skje. </p> 
<p><A NAME="an_5:10">5:10</A>&nbsp;Judas fyrster er blitt lik dem som flytter markeskjell; over dem vil jeg ut&#248;se min harme som vann. </p> 
<p><A NAME="an_5:11">5:11</A>&nbsp;Efra'im blir undertrykt, knust ved dom; for han fant for godt &#229; f&#248;lge menneskers bud. </p> 
<p><A NAME="an_5:12">5:12</A>&nbsp;Og jeg er som m&#248;ll for Efra'im og som r&#229;ttenhet for Judas hus. </p> 
<p><A NAME="an_5:13">5:13</A>&nbsp;Da Efra'im s&#229; sin sykdom og Juda sitt s&#229;r, da gikk Efra'im til Assur og sendte bud til kong Jareb*; men han skal ikke kunne helbrede eder, og eders s&#229;r skal ikke bli l&#195;&#166;gt. / </p> 
<p><A NAME="an_5:14">5:14</A>&nbsp;For jeg er som en l&#248;ve mot Efra'im og som en ungl&#248;ve mot Judas hus; selv s&#248;nderriver jeg og g&#229;r min vei; jeg b&#230;rer byttet bort, og det er ingen som frelser. </p> 
<p><A NAME="an_5:15">5:15</A>&nbsp;Jeg vil g&#229; min vei, jeg vil vende tilbake til mitt sted, inntil de erkjenner sig skyldige og s&#248;ker mitt &#229;syn; i sin trengsel skal de lete efter mig.</p> 
<p><A NAME="an_6:1">6:1</A>&nbsp;Kom, la oss vende om til Herren! For det er han som har s&#248;nderrevet, men han vil ogs&#229; l&#230;ge oss; han slo, men han vil ogs&#229; forbinde oss. </p> 
<p><A NAME="an_6:2">6:2</A>&nbsp;Han vil gj&#248;re oss levende efter to dager; p&#229; den tredje dag vil han opreise oss, og vi skal leve for hans &#229;syn. </p> 
<p><A NAME="an_6:3">6:3</A>&nbsp;S&#229; la oss l&#230;re &#229; kjenne Herren, la oss med iver s&#248;ke &#229; l&#230;re ham &#229; kjenne! Hans opgang er s&#229; viss som morgenr&#248;den, og han kommer til oss som regnet, som et v&#229;rregn som v&#230;ter jorden. </p> 
<p><A NAME="an_6:4">6:4</A>&nbsp;Hvad skal jeg gj&#248;re med dig, Efra'im? Hvad skal jeg gj&#248;re med dig, Juda? For eders kj&#230;rlighet er som en morgensky, lik duggen som tidlig g&#229;r bort. </p> 
<p><A NAME="an_6:5">6:5</A>&nbsp;Derfor har jeg hugget l&#248;s p&#229; dem ved profetene, drept dem ved min munns ord, og dommene over dig f&#243;r ut som et lyn. </p> 
<p><A NAME="an_6:6">6:6</A>&nbsp;For jeg har lyst til kj&#230;rlighet og ikke til slaktoffer, og til gudskunnskap mere enn til brennoffer. </p> 
<p><A NAME="an_6:7">6:7</A>&nbsp;Men de har brutt pakten, likesom Adam; der har de v&#230;rt trol&#248;se mot mig. </p> 
<p><A NAME="an_6:8">6:8</A>&nbsp;Gilead er en by med ugjerningsmenn, full av blodspor. </p> 
<p><A NAME="an_6:9">6:9</A>&nbsp;Og lik en r&#248;verskare som lurer p&#229; folk, er hele presteflokken; de myrder p&#229; veien til Sikem; ja, skammelige ting har de gjort. </p> 
<p><A NAME="an_6:10">6:10</A>&nbsp;I Israels hus har jeg sett grufulle ting; der driver Efra'im hor, der er Israel blitt urent. </p> 
<p><A NAME="an_6:11">6:11</A>&nbsp;Ogs&#229; for dig, Juda, er det fastsatt en h&#248;st, n&#229;r jeg gj&#248;r ende p&#229; mitt folks fangenskap.</p> 
<p><A NAME="an_7:1">7:1</A>&nbsp;N&#229;r jeg vil l&#230;ge Israel, da &#229;penbares Efra'ims misgjerning og Samarias ondskap; for de farer med svik, og tyver bryter sig inn, og r&#248;verskarer plyndrer utenfor. </p> 
<p><A NAME="an_7:2">7:2</A>&nbsp;Og de tenker ikke p&#229; at jeg kommer all deres ondskap i hu; nu har deres gjerninger omringet dem, de er kommet for mitt &#229;syn. </p> 
<p><A NAME="an_7:3">7:3</A>&nbsp;Ved sin ondskap gleder de kongen og ved sine l&#248;gner fyrstene. </p> 
<p><A NAME="an_7:4">7:4</A>&nbsp;Alle sammen er de horkarler; de ligner en ovn som ophetes av bakeren; han holder bare op med &#229; ilde fra deigen eltes til den er syret. </p> 
<p><A NAME="an_7:5">7:5</A>&nbsp;P&#229; v&#229;r konges dag drikker fyrstene sig syke av den hete vin; han rekker spottere h&#229;nden. </p> 
<p><A NAME="an_7:6">7:6</A>&nbsp;For de gj&#248;r sitt hjerte s&#229; hett som en ovn mens de lurer; hele natten sover deres baker*, om morgenen brenner det som luende ild. / </p> 
<p><A NAME="an_7:7">7:7</A>&nbsp;Alle sammen blir de hete som en ovn og fort&#230;rer sine dommere; alle deres konger er falt, det er ingen iblandt dem, som kaller p&#229; mig. </p> 
<p><A NAME="an_7:8">7:8</A>&nbsp;Efra'im blander sig med folkene; Efra'im er blitt en kake som ikke er vendt. </p> 
<p><A NAME="an_7:9">7:9</A>&nbsp;Fremmede har fort&#230;rt hans kraft, men han vet det ikke; hans h&#229;r er alt gr&#229;sprengt, men han vet det ikke. </p> 
<p><A NAME="an_7:10">7:10</A>&nbsp;Og Israels stolthet vidner mot ham like i hans &#229;syn; men de vender ikke om til Herren sin Gud og s&#248;ker ham ikke til tross for alt dette. </p> 
<p><A NAME="an_7:11">7:11</A>&nbsp;Men Efra'im er blitt som en enfoldig due, uten forstand; p&#229; Egypten kaller de, til Assur g&#229;r de. </p> 
<p><A NAME="an_7:12">7:12</A>&nbsp;S&#229; snart de g&#229;r, vil jeg spenne ut mitt nett over dem; som himmelens fugler vil jeg dra dem ned; jeg vil tukte dem, som det allerede er forkynt for deres menighet. </p> 
<p><A NAME="an_7:13">7:13</A>&nbsp;Ve dem, at de flyktet bort fra mig! &#216;deleggelse over dem, fordi de er falt fra mig! Jeg vilde forl&#248;se dem, men de talte l&#248;gn imot mig. </p> 
<p><A NAME="an_7:14">7:14</A>&nbsp;De roper ikke til mig fra sitt hjerte, men ligger og hyler p&#229; sitt leie; de trenger sig sammen for &#229; f&#229; korn og most, men fra mig vender de sig bort. </p> 
<p><A NAME="an_7:15">7:15</A>&nbsp;Det er jeg som har l&#230;rt dem op, og som har styrket deres armer; men mot mig har de ondt i sinne. </p> 
<p><A NAME="an_7:16">7:16</A>&nbsp;De vender sig, men ikke mot det h&#248;ie; de er blitt som en sviktende bue. Deres fyrster skal falle for sverdet for sin rasende tunges skyld; dette blir dem til spott i Egyptens land. </p> 
<p><A NAME="an_8:1">8:1</A>&nbsp;Sett basunen for din munn*! - Som en &#248;rn kommer fienden over Herrens hus, fordi de har brutt pakten med mig og forsyndet sig mot min lov. / </p> 
<p><A NAME="an_8:2">8:2</A>&nbsp;De skal rope til mig: Min Gud! Vi israelitter kjenner dig. </p> 
<p><A NAME="an_8:3">8:3</A>&nbsp;Israel har st&#248;tt det gode fra sig - fienden skal forf&#248;lge ham. </p> 
<p><A NAME="an_8:4">8:4</A>&nbsp;De har valgt sig konger, som ikke kom fra mig, de har satt inn fyrster, uten at jeg visste om det. Av sitt s&#248;lv og gull har de gjort sig avgudsbilleder, s&#229; de skulde bli utryddet. </p> 
<p><A NAME="an_8:5">8:5</A>&nbsp;Motbydelig er din kalv, Samaria! Min vrede er optendt mot dem. Hvor lenge skal renhet synes dem ut&#229;lelig? </p> 
<p><A NAME="an_8:6">8:6</A>&nbsp;For et verk av Israel er den, en kunstner har gjort den, og den er ikke nogen gud; ja, til splinter skal den bli Samarias kalv. </p> 
<p><A NAME="an_8:7">8:7</A>&nbsp;For vind s&#229;r de, og storm skal de h&#248;ste; deres korn f&#229;r ikke aks, deres gr&#248;de gir ikke f&#248;de; om den gir noget, skal fremmede opsluke det. </p> 
<p><A NAME="an_8:8">8:8</A>&nbsp;Israel er opslukt; nu er de blandt folkene lik en ting som ingen bryr sig om; </p> 
<p><A NAME="an_8:9">8:9</A>&nbsp;for de drog op til Assur lik et villesel, som g&#229;r sine egne veier; Efra'im tinger om elskov; </p> 
<p><A NAME="an_8:10">8:10</A>&nbsp;men om de enn tinger blandt folkene, vil jeg nu samle dem dit, og de skal begynne &#229; bli f&#230;rre under storkongens byrder. </p> 
<p><A NAME="an_8:11">8:11</A>&nbsp;Fordi Efra'im har gjort sig s&#229; mange alter til &#229; synde med, er de blitt ham alter til synd. </p> 
<p><A NAME="an_8:12">8:12</A>&nbsp;Om jeg enn skriver ham mine lover i tusentall, s&#229; blir de allikevel aktet for noget fremmed. </p> 
<p><A NAME="an_8:13">8:13</A>&nbsp;Som offergaver til mig ofrer de kj&#248;tt som de selv eter; Herren har ikke behag i dem. Nu vil han komme deres misgjerning i hu og hjems&#248;ke dem for deres synder - de skal vende tilbake til Egypten. </p> 
<p><A NAME="an_8:14">8:14</A>&nbsp;Israel glemte sin skaper og bygget sig palasser, og Juda bygget mange faste byer; men jeg vil sende ild mot hans byer, og den skal fort&#230;re hans palasser.</p> 
<p><A NAME="an_9:1">9:1</A>&nbsp;Gled dig ikke, Israel, og juble ikke, likesom folkene! For du har forlatt din Gud i hor; du har elsket horel&#248;nn p&#229; hvert sted hvor kornet treskes. </p> 
<p><A NAME="an_9:2">9:2</A>&nbsp;Treskeplassen og vinpersen skal ikke kunne f&#248; dem, og mosten skal sl&#229; feil for dem. </p> 
<p><A NAME="an_9:3">9:3</A>&nbsp;De skal ikke bli boende i Herrens land; men Efra'im skal vende tilbake til Egypten, og i Assur skal de ete det som er urent. </p> 
<p><A NAME="an_9:4">9:4</A>&nbsp;De skal ikke ofre vin til drikkoffer for Herren, og deres slaktoffer skal ikke behage ham; som sorgens br&#248;d skal de v&#230;re for dem; alle som eter det, skal bli urene; for sitt br&#248;d har de for sig selv, det kommer ikke i Herrens hus. </p> 
<p><A NAME="an_9:5">9:5</A>&nbsp;Hvad vil I gj&#248;re p&#229; h&#248;itidsdagen, p&#229; Herrens festdag? </p> 
<p><A NAME="an_9:6">9:6</A>&nbsp;For de drar bort for &#248;deleggelses skyld; Egypten skal samle dem, Memfis begrave dem; deres s&#248;lvsmykker skal nesler ta i eie, torner skal vokse i deres telt. </p> 
<p><A NAME="an_9:7">9:7</A>&nbsp;Kommet er hjems&#248;kelsens dager, kommet er gjengjeldelsens dager; Israel skal f&#229; merke det: En d&#229;re er profeten, avsindig er &#229;ndens mann, fordi din misgjerning er s&#229; stor og ditt fiendskap s&#229; sterkt. </p> 
<p><A NAME="an_9:8">9:8</A>&nbsp;Efra'im ser sig om efter andre guder ved siden av min Gud; profeten er en fuglefangersnare p&#229; alle hans veier, bare fiendskap i hans Guds hus. </p> 
<p><A NAME="an_9:9">9:9</A>&nbsp;De er sunket dypt i fordervelse, som i Gibeas dager; han skal komme deres misgjerning i hu, han skal hjems&#248;ke dem for deres synder. </p> 
<p><A NAME="an_9:10">9:10</A>&nbsp;Som druer i &#248;rkenen fant jeg Israel, som den tidligste frukt p&#229; et fikentre i dets f&#248;rste tid s&#229; jeg eders fedre; men da de kom til Ba'al-Peor, vidde de sig til avgudsdyrkelsen og blev vederstyggelige likesom den de elsket. </p> 
<p><A NAME="an_9:11">9:11</A>&nbsp;Efra'ims herlighet skal flyve bort som en fugl. Ingen f&#248;dsel, intet fruktsommelig morsliv, ingen undfangelse! </p> 
<p><A NAME="an_9:12">9:12</A>&nbsp;Ja, selv om de opf&#248;r sine barn, vil jeg gj&#248;re dem barnl&#248;se, s&#229; intet menneske blir tilbake; for ve dem n&#229;r jeg forlater dem! </p> 
<p><A NAME="an_9:13">9:13</A>&nbsp;Efra'im er, som om jeg s&#229; bort til Tyrus, plantet p&#229; en eng; men Efra'im m&#229; f&#248;re sine barn ut til b&#248;ddelen. </p> 
<p><A NAME="an_9:14">9:14</A>&nbsp;Gi dem, Herre! - Ja, hvad skal du gi dem? Gi dem morsliv som f&#248;der i utide, og bryster som er utt&#248;rket! </p> 
<p><A NAME="an_9:15">9:15</A>&nbsp;All deres ondskap er samlet i Gilgal, ja, der har jeg fattet hat til dem; for deres onde gjerningers skyld vil jeg drive dem ut av mitt hus; jeg vil ikke elske dem mere, alle deres f&#248;rere er opr&#248;rere. </p> 
<p><A NAME="an_9:16">9:16</A>&nbsp;Efra'im er ormstukket, deres rot er blitt t&#248;rr, frukt skal de ikke b&#230;re; om de enn f&#248;der, vil jeg drepe deres dyre livsfrukt. </p> 
<p><A NAME="an_9:17">9:17</A>&nbsp;Min Gud skal forkaste dem, fordi de ikke har h&#248;rt p&#229; ham, og de skal vanke om blandt folkene som flyktninger.</p> 
<p><A NAME="an_10:1">10:1</A>&nbsp;Israel er et frodig vintre, som b&#230;rer frukt; jo mere frukt han fikk, desto flere alter bygget han; jo bedre det gikk hans land, desto vakrere billedst&#248;tter gjorde han sig. </p> 
<p><A NAME="an_10:2">10:2</A>&nbsp;Deres hjerte er falskt, nu skal de b&#248;te; han* skal bryte ned deres altere og &#248;delegge deres billedst&#248;tter; / </p> 
<p><A NAME="an_10:3">10:3</A>&nbsp;ja, nu skal de si: Vi har ingen konge; for vi har ikke fryktet Herren, og kongen, hvad kan vel han gj&#248;re for oss? </p> 
<p><A NAME="an_10:4">10:4</A>&nbsp;De har talt tomme ord, svoret falsk, inng&#229;tt forbund, og retten skyter op som giftige urter p&#229; markens furer. </p> 
<p><A NAME="an_10:5">10:5</A>&nbsp;For Bet-Avens* kalv er Samarias innbyggere i angst; ja, dens** folk s&#248;rger over den, og dens avgudsprester skjelver for den - for dens herlighet, fordi den er f&#248;rt bort fra dem. /  </p> 
<p><A NAME="an_10:6">10:6</A>&nbsp;Ogs&#229; den skal f&#248;res til Assur, som en gave til kong Jareb*; skam skal Efra'im h&#248;ste, og Israel skal skamme sig over sitt r&#229;d. / </p> 
<p><A NAME="an_10:7">10:7</A>&nbsp;Samarias konge skal bli borte som en sp&#229;n p&#229; vannets flate. </p> 
<p><A NAME="an_10:8">10:8</A>&nbsp;Og Avens offerhauger, Israels synd, skal tilintetgj&#248;res; torner og tistler skal skyte op p&#229; deres altere, og de skal si til fjellene: Skjul oss! og til haugene: Fall over oss! </p> 
<p><A NAME="an_10:9">10:9</A>&nbsp;Fra Gibeas dager av har du syndet, Israel! Der* er de blitt st&#229;ende, uten at krigen mot nidingene har n&#229;dd dem i Gibea. / </p> 
<p><A NAME="an_10:10">10:10</A>&nbsp;Efter min lyst vil jeg tukte dem, og folkeslag skal samles imot dem, n&#229;r jeg binder dem fast til begge deres misgjerninger. </p> 
<p><A NAME="an_10:11">10:11</A>&nbsp;Efra'im er en op&#248;vd kvige, som gjerne vil treske, men jeg legger et &#229;k p&#229; dens fagre hals; jeg vil spenne Efra'im for, Juda skal pl&#248;ie, Jakob skal harve. </p> 
<p><A NAME="an_10:12">10:12</A>&nbsp;S&#229; eder en s&#230;d, som rettferdigheten krever, f&#229; eder en h&#248;st efter kj&#230;rlighetens bud, bryt eder nytt land! For nu er det tiden til &#229; s&#248;ke Herren, til han kommer og lar rettferdighet regne over eder. </p> 
<p><A NAME="an_10:13">10:13</A>&nbsp;I har pl&#248;id ugudelighet, I har h&#248;stet urett, I har ett l&#248;gnens frukt; for du har satt din lit til din ferd og til dine mange helter. </p> 
<p><A NAME="an_10:14">10:14</A>&nbsp;Derfor skal det reise sig et krigsbulder blandt dine stammer, og alle dine festninger skal &#248;delegges, likesom Salman* &#195;&#184;dela Bet-Arbel p&#229; stridens dag, da b&#229;de mor og barn blev knust. / </p> 
<p><A NAME="an_10:15">10:15</A>&nbsp;S&#229;dant skal Betel f&#248;re over eder for eders store ondskaps skyld; n&#229;r det lysner til dag, er det ute, aldeles ute med Israels konge*. / </p> 
<p><A NAME="an_11:1">11:1</A>&nbsp;Da Israel var ung, hadde jeg ham kj&#230;r, og fra Egypten kalte jeg min s&#248;nn. </p> 
<p><A NAME="an_11:2">11:2</A>&nbsp;Jo mere de* kalte p&#229; dem, dess mere gikk de bort fra dem; de ofrer til Ba'alene og brenner r&#248;kelse for de utsk&#229;rne billeder. / </p> 
<p><A NAME="an_11:3">11:3</A>&nbsp;Og det var da jeg som l&#230;rte Efra'im &#229; g&#229; og tok dem p&#229; mine armer; men de skj&#248;nte ikke at jeg l&#230;gte dem. </p> 
<p><A NAME="an_11:4">11:4</A>&nbsp;Med menneskeb&#229;nd drog jeg dem, med kj&#230;rlighets rep, og jeg var for dem som de som l&#248;fter op &#229;ket over kjevene, og jeg gav ham f&#248;de. </p> 
<p><A NAME="an_11:5">11:5</A>&nbsp;Han skal ikke vende tilbake til Egyptens land, men Assur skal v&#230;re hans konge; for de vilde ikke vende om. </p> 
<p><A NAME="an_11:6">11:6</A>&nbsp;Sverdet skal fare om i hans byer og tilintetgj&#248;re hans bommer og ete om sig - for deres onde r&#229;ds skyld; </p> 
<p><A NAME="an_11:7">11:7</A>&nbsp;for mitt folk henger fast ved sitt frafall fra mig, og kaller nogen dem til det h&#248;ie, er det ingen av dem som l&#248;fter sitt &#248;ie opad. </p> 
<p><A NAME="an_11:8">11:8</A>&nbsp;Hvorledes skal jeg kunne gi dig op, Efra'im, gi dig til pris, Israel? Hvorledes skal jeg kunne gi dig op som Adma, gj&#248;re med dig som med Sebo'im? Mitt hjerte vender sig i mig, all min medynk v&#229;kner. </p> 
<p><A NAME="an_11:9">11:9</A>&nbsp;Jeg vil ikke fullbyrde min brennende vrede, jeg vil ikke atter &#248;delegge Efra'im; for jeg er Gud og ikke et menneske, den Hellige i din midte; jeg kommer ikke med gl&#248;dende harme. </p> 
<p><A NAME="an_11:10">11:10</A>&nbsp;De skal f&#248;lge Herren; han skal br&#248;le som en l&#248;ve; ja, han skal br&#248;le, og bevende skal hans barn komme fra havet; </p> 
<p><A NAME="an_11:11">11:11</A>&nbsp;bevende skal de komme som en fugl fra Egypten, som en due fra Assurs land, og jeg vil la dem bo i sine hus, sier Herren.</p> 
<p><A NAME="an_12:1">12:1</A>&nbsp;Efra'im har omringet mig med l&#248;gn, og Israels hus med svik; og Juda er ennu gjenstridig mot Gud, mot den trofaste Hellige. </p> 
<p><A NAME="an_12:2">12:2</A>&nbsp;Efra'im higer efter vind, han jager efter &#248;stenv&#230;r; hele dagen dynger han op l&#248;gn og &#248;deleggelse; de inng&#229;r pakt med Assur, de f&#248;rer olje til Egypten. </p> 
<p><A NAME="an_12:3">12:3</A>&nbsp;Herren har trette med Juda, og han skal hjems&#248;ke Jakob for hans ferds skyld, betale ham efter hans gjerninger. </p> 
<p><A NAME="an_12:4">12:4</A>&nbsp;I mors liv holdt han sin bror i h&#230;len, og i sin manndomskraft kjempet han med Gud. </p> 
<p><A NAME="an_12:5">12:5</A>&nbsp;Han kjempet med engelen og vant; han gr&#229;t og bad ham om n&#229;de; i Betel m&#248;tte han ham, og der talte han med oss. </p> 
<p><A NAME="an_12:6">12:6</A>&nbsp;Og Herren, h&#230;rskarenes Gud - Herren er det navn han skal kalles med. </p> 
<p><A NAME="an_12:7">12:7</A>&nbsp;Og du - til din Gud skal du vende om; hold fast ved miskunnhet og rett, og bi stadig p&#229; din Gud! </p> 
<p><A NAME="an_12:8">12:8</A>&nbsp;I Kana'ans* h&#229;nd er det falsk vekt; &#229; gj&#248;re urett er hans lyst. / </p> 
<p><A NAME="an_12:9">12:9</A>&nbsp;Og Efra'im sier: Ja, jeg er blitt rik, har vunnet mig gods; men i alt mitt strev skal ingen kunne finne nogen urett - nogen synd. </p> 
<p><A NAME="an_12:10">12:10</A>&nbsp;Men jeg er Herren din Gud fra Egyptens land; jeg vil ennu la dig bo i telt likesom i h&#248;itidsdagene. </p> 
<p><A NAME="an_12:11">12:11</A>&nbsp;Jeg har talt til profetene, og jeg har latt dem se syner i mengde, og gjennem profetene har jeg talt i lignelser. </p> 
<p><A NAME="an_12:12">12:12</A>&nbsp;Er Gilead fullt av misgjerninger, s&#229; skal de ogs&#229; bli rent til intet; har de ofret okser i Gilgal, s&#229; skal og deres altere bli som stenr&#248;ser langsmed markens furer. </p> 
<p><A NAME="an_12:13">12:13</A>&nbsp;Jakob flyktet til Arams land*, Israel tjente for &#229; vinne en hustru - for &#229; vinne en hustru voktet han f&#229;r. / </p> 
<p><A NAME="an_12:14">12:14</A>&nbsp;Men ved en profet f&#248;rte Herren Israel op fra Egypten, og ved en profet voktet han det. </p> 
<p><A NAME="an_12:15">12:15</A>&nbsp;Efra'im har vakt bitter harme; derfor skal hans Herre la hans blodskyld komme over ham, og hans h&#229;n skal han gjengjelde ham. </p> 
<p><A NAME="an_13:1">13:1</A>&nbsp;N&#229;r Efra'im talte, blev alle redde; han raget h&#248;it op i Israel; da f&#248;rte han skyld over sig ved &#229; dyrke Ba'al og d&#248;de. </p> 
<p><A NAME="an_13:2">13:2</A>&nbsp;Og nu blir de ved &#229; synde og gj&#248;re sig st&#248;pte billeder av sitt s&#248;lv, avguder efter sin egen forstand, alle sammen h&#229;ndverkeres arbeid; s&#229;danne er det de taler til - mennesker som ofrer, kysser kalver! </p> 
<p><A NAME="an_13:3">13:3</A>&nbsp;Derfor skal de bli som en morgensky, lik duggen som tidlig svinner bort, lik agner som vinden f&#248;rer bort fra treskeplassen, og som r&#248;k fra et r&#248;kfang. </p> 
<p><A NAME="an_13:4">13:4</A>&nbsp;Men jeg er Herren din Gud fra Egyptens land, og nogen annen Gud enn mig kjenner du ikke, og nogen annen frelser finnes det ikke. </p> 
<p><A NAME="an_13:5">13:5</A>&nbsp;Det var jeg som s&#248;rget for dig i &#248;rkenen, i det brennhete land. </p> 
<p><A NAME="an_13:6">13:6</A>&nbsp;Fordi deres beite var godt, blev de mette; og da de blev mette, oph&#248;iet de sig i sitt hjerte, og s&#229; glemte de mig. </p> 
<p><A NAME="an_13:7">13:7</A>&nbsp;Da blev jeg mot dem som en l&#248;ve; som en leopard lurer jeg ved veien; </p> 
<p><A NAME="an_13:8">13:8</A>&nbsp;jeg vil m&#248;te dem som en bj&#248;rn som ungene er tatt fra, og s&#248;nderrive deres hjertes dekke*; jeg vil fort&#230;re dem som en l&#248;vinne; markens ville dyr skal s&#248;nderslite dem. / </p> 
<p><A NAME="an_13:9">13:9</A>&nbsp;Det er blitt til din &#248;deleggelse, Israel, at du har satt dig op imot mig, jeg som er din hjelp. </p> 
<p><A NAME="an_13:10">13:10</A>&nbsp;Hvor er da din konge, at han skulde kunne frelse dig i alle dine byer, og dine dommere, om hvem du sa: Gi mig en konge og fyrster? </p> 
<p><A NAME="an_13:11">13:11</A>&nbsp;Jeg gir dig en konge i min vrede, og jeg tar ham bort igjen i min harme. </p> 
<p><A NAME="an_13:12">13:12</A>&nbsp;Efra'ims misgjerning er samlet i en pung, hans synd er gjemt. </p> 
<p><A NAME="an_13:13">13:13</A>&nbsp;Veer som hos en f&#248;dende kvinne skal komme over ham. Han er en uforstandig s&#248;nn; n&#229;r tiden er der, kommer han ikke frem i modermunnen. </p> 
<p><A NAME="an_13:14">13:14</A>&nbsp;Av d&#248;dsrikets vold vil jeg fri dem ut, fra d&#248;den vil jeg forl&#248;se dem. D&#248;d! Hvor er din pest? D&#248;dsrike! Hvor er din sott? Anger er skjult for mine &#248;ine*. / </p> 
<p><A NAME="an_13:15">13:15</A>&nbsp;For han brer frukt*, der han st&#229;r blandt sine br&#248;dre; men det kommer en &#248;stenvind, et Herrens v&#230;r, som drar op fra &#248;rkenen, og hans br&#248;nn blir tom, og hans kilde t&#248;rkes ut; den** r&#248;ver den hele skatt av kostelige ting. /  </p> 
<p><A NAME="an_14:1">14:1</A>&nbsp;Samaria skal b&#248;te fordi det har v&#230;rt gjenstridig mot sin Gud; for sverdet skal de falle, deres sm&#229; barn skal knuses, og deres fruktsommelige kvinner opskj&#230;res. </p> 
<p><A NAME="an_14:2">14:2</A>&nbsp;Vend om, Israel, til Herren din Gud! For du er falt ved din misgjerning. </p> 
<p><A NAME="an_14:3">14:3</A>&nbsp;Kom med [ydmyke] ord og vend om til Herren! Si til ham: Forlat all misgjerning og ta imot det gode vi kan yde - la oss betale med okser, med v&#229;re leber*! / </p> 
<p><A NAME="an_14:4">14:4</A>&nbsp;Assur skal ikke hjelpe oss, p&#229; hester vil vi ikke ride, og vi vil ikke mere si til v&#229;re henders verk: V&#229;r Gud! For det er hos dig den farl&#248;se finner miskunnhet. </p> 
<p><A NAME="an_14:5">14:5</A>&nbsp;Jeg vil l&#230;ge deres frafall, jeg vil elske dem av hjertet; for min vrede har vendt sig fra dem. </p> 
<p><A NAME="an_14:6">14:6</A>&nbsp;Jeg vil v&#230;re som dugg for Israel; han skal blomstre som en lilje, og han skal sl&#229; r&#248;tter som skogen p&#229; Libanon. </p> 
<p><A NAME="an_14:7">14:7</A>&nbsp;Hans skudd skal brede sig vidt utover, og hans l&#248;v skal skinne som oljetreet, og dufte skal han som Libanon. </p> 
<p><A NAME="an_14:8">14:8</A>&nbsp;De som sitter i hans skygge, skal atter avle korn og blomstre som vintreet; minnet om ham skal v&#230;re som Libanons vin. </p> 
<p><A NAME="an_14:9">14:9</A>&nbsp;Efra'im! Hvad har jeg mere med avguder &#229; gj&#248;re? Jeg vil b&#248;nnh&#248;re ham og se til ham; jeg er som en gr&#248;nn cypress, det skal vise sig at din frukt kommer fra mig. </p> 
<p><A NAME="an_14:10">14:10</A>&nbsp;Hvem er vis, s&#229; han skj&#248;nner dette, forstandig, s&#229; han merker sig det? For Herrens veier er rette, og de rettferdige ferdes p&#229; dem, men overtrederne snubler der.</p> 
<p><HR>
<CENTER>
<A HREF="joe">Next: Joel</A></CENTER>
</BODY>
</HTML>
