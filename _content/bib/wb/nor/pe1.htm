<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Norwegian Bible, full text etext at Intangible Textual Heritage">
<TITLE>Norwegian Bible: 1 Peter</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jam">Previous</A>&nbsp;
<A HREF="pe2">Next</A>&nbsp;
</CENTER>
<HR>
</p> <h3 align="center" align="center">Norwegian Bible: 1 Peter</h3> 
<p><A NAME="an_1:1">1:1</A>&nbsp;Peter, Jesu Kristi apostel - til de utlendinger som er spredt omkring i Pontus, Galatia, Kappadokia, Asia og Bitynia, utvalgt </p> 
<p><A NAME="an_1:2">1:2</A>&nbsp;efter Gud Faders forutviten, i &#197;ndens helliggj&#248;relse, til lydighet og oversprengning med Jesu Kristi blod: N&#229;de og fred bli eder mangfoldig til del! </p> 
<p><A NAME="an_1:3">1:3</A>&nbsp;Lovet v&#230;re Gud og v&#229;r Herre Jesu Kristi Fader, han som efter sin store miskunn har gjenf&#248;dt oss til et levende h&#229;p ved Jesu Kristi opstandelse fra de d&#248;de, </p> 
<p><A NAME="an_1:4">1:4</A>&nbsp;til en uforgjengelig og usmittet og uvisnelig arv, som er gjemt i himlene for eder, </p> 
<p><A NAME="an_1:5">1:5</A>&nbsp;I som ved Guds makt holdes oppe ved troen til den frelse som er ferdig til &#229; bli &#229;penbaret i den siste tid. </p> 
<p><A NAME="an_1:6">1:6</A>&nbsp;Derover fryder I eder, om I enn nu - n&#229;r s&#229; skal v&#230;re - har sorg en liten stund ved alleh&#229;nde fristelser, </p> 
<p><A NAME="an_1:7">1:7</A>&nbsp;forat eders pr&#248;vede tro, som er meget kosteligere enn det forgjengelige gull, som dog pr&#248;ves ved ild, m&#229; finnes til lov og pris og &#230;re i Jesu Kristi &#229;penbarelse, </p> 
<p><A NAME="an_1:8">1:8</A>&nbsp;han som I ikke har kjent og dog elsker, han som I nu ikke ser og dog tror p&#229;, og derfor fryder I eder med en usigelig og herliggjort glede, </p> 
<p><A NAME="an_1:9">1:9</A>&nbsp;n&#229;r I vinner frem til endem&#229;let for eders tro, sjelenes frelse. </p> 
<p><A NAME="an_1:10">1:10</A>&nbsp;Om denne frelse var det profetene gransket og ransaket, de som sp&#229;dde om den n&#229;de som I skulde f&#229;, </p> 
<p><A NAME="an_1:11">1:11</A>&nbsp;idet de ransaket hvilken eller hvad slags tid Kristi &#197;nd, som var i dem, viste frem til n&#229;r han forut vidnet om Kristi lidelser og om herligheten derefter; </p> 
<p><A NAME="an_1:12">1:12</A>&nbsp;for det blev dem &#229;penbaret at de ikke tjente sig selv, men oss, med dette som nu er blitt kunngjort ved dem som har forkynt eder evangeliet ved den Hellige &#197;nd, som blev sendt fra himmelen - dette som englene attr&#229;r &#229; skue inn i. </p> 
<p><A NAME="an_1:13">1:13</A>&nbsp;Derfor, omgjord eders sinns lender, v&#230;r edrue, og sett eders h&#229;p fullt og fast til den n&#229;de som blir eder til del i Jesu Kristi &#229;penbarelse! </p> 
<p><A NAME="an_1:14">1:14</A>&nbsp;Som lydige barn skal I ikke skikke eder efter de forrige lyster i eders vankundighet, </p> 
<p><A NAME="an_1:15">1:15</A>&nbsp;men v&#230;r, efter den Hellige som kalte eder, ogs&#229; I hellige i all eders ferd! </p> 
<p><A NAME="an_1:16">1:16</A>&nbsp;for det er skrevet: I skal v&#230;re hellige; for jeg er hellig. </p> 
<p><A NAME="an_1:17">1:17</A>&nbsp;Og n&#229;r I p&#229;kaller som Fader ham som d&#248;mmer uten &#229; gj&#248;re forskjell, efter enhvers gjerning, da ferdes i frykt i eders utlendighets tid, </p> 
<p><A NAME="an_1:18">1:18</A>&nbsp;for I vet at I ikke med forgjengelige ting, s&#248;lv eller gull, blev l&#248;skj&#248;pt fra eders d&#229;rlige ferd, som var arvet fra fedrene, </p> 
<p><A NAME="an_1:19">1:19</A>&nbsp;men med Kristi dyre blod som blodet av et ulastelig og lytel&#248;st lam, </p> 
<p><A NAME="an_1:20">1:20</A>&nbsp;han som forut var kjent, f&#248;r verdens grunnvoll blev lagt, men blev &#229;penbaret ved tidenes ende for eders skyld, </p> 
<p><A NAME="an_1:21">1:21</A>&nbsp;I som ved ham tror p&#229; Gud, som opvakte ham fra de d&#248;de og gav ham herlighet, s&#229; at eders tro ogs&#229; er h&#229;p til Gud. </p> 
<p><A NAME="an_1:22">1:22</A>&nbsp;Rens eders sjeler i lydighet mot sannheten til uskr&#248;mtet broderkj&#230;rlighet, og elsk hverandre inderlig av hjertet, </p> 
<p><A NAME="an_1:23">1:23</A>&nbsp;I som er gjenf&#248;dt, ikke av forgjengelig, men uforgjengelig s&#230;d, ved Guds ord, som lever og blir! </p> 
<p><A NAME="an_1:24">1:24</A>&nbsp;For alt kj&#248;d er som gress, og all dets herlighet som blomst p&#229; gress: gresset visnet, og blomsten p&#229; det falt av, </p> 
<p><A NAME="an_1:25">1:25</A>&nbsp;men Herrens ord blir evindelig; og dette er det ord som er forkynt eder ved evangeliet. </p> 
<p><A NAME="an_2:1">2:1</A>&nbsp;Avlegg derfor all ondskap og all svik og ogs&#229; hykleri og avind og all baktalelse, </p> 
<p><A NAME="an_2:2">2:2</A>&nbsp;og lenges som nyf&#248;dte barn efter den &#229;ndelige uforfalskede melk, forat I kan vokse ved den til frelse, </p> 
<p><A NAME="an_2:3">2:3</A>&nbsp;s&#229; sant I har smakt at Herren er god! </p> 
<p><A NAME="an_2:4">2:4</A>&nbsp;Kom til ham, den levende sten, som vel blev forkastet av mennesker, men er utvalgt og kostelig for Gud, </p> 
<p><A NAME="an_2:5">2:5</A>&nbsp;og bli ogs&#229; I opbygget som levende stener til et &#229;ndelig hus, et hellig presteskap til &#229; fremb&#230;re &#229;ndelige offer, som tekkes Gud ved Jesus Kristus. </p> 
<p><A NAME="an_2:6">2:6</A>&nbsp;For det heter i Skriften: Se, jeg legger i Sion en hj&#248;rnesten, utvalgt, kostelig, og den som tror p&#229; ham, skal ingenlunde bli til skamme. </p> 
<p><A NAME="an_2:7">2:7</A>&nbsp;Eder alts&#229; som tror, h&#248;rer &#230;ren til; men for de vantro er den sten som bygningsmennene forkastet, blitt til hj&#248;rnesten og snublesten og anst&#248;tsklippe, </p> 
<p><A NAME="an_2:8">2:8</A>&nbsp;disse som snubler ved sin vantro mot ordet; dertil er de og satt. </p> 
<p><A NAME="an_2:9">2:9</A>&nbsp;Men I er en utvalgt &#230;tt, et kongelig presteskap, et hellig folk, et folk til eiendom, forat I skal forkynne hans dyder som kalte eder fra m&#248;rke til sitt underfulle lys, </p> 
<p><A NAME="an_2:10">2:10</A>&nbsp;I som fordum ikke var et folk, men nu er Guds folk, I som ikke hadde funnet miskunn, men nu har f&#229;tt miskunn. </p> 
<p><A NAME="an_2:11">2:11</A>&nbsp;I elskede! jeg formaner eder som fremmede og utlendinger at I avholder eder fra de kj&#248;delige lyster, som strider mot sjelen, </p> 
<p><A NAME="an_2:12">2:12</A>&nbsp;s&#229; I lar eders ferd iblandt hedningene v&#230;re god, forat de mens de baktaler eder som ugjerningsmenn, kan se eders gode gjerninger og for deres skyld prise Gud p&#229; bes&#248;kelsens dag. </p> 
<p><A NAME="an_2:13">2:13</A>&nbsp;V&#230;r derfor all menneskelig ordning undergitt for Herrens skyld, enten det nu er kongen som den h&#248;ieste, </p> 
<p><A NAME="an_2:14">2:14</A>&nbsp;eller landsh&#248;vdinger som utsendinger fra ham til straff for ugjerningsmenn, men til ros for dem som gj&#248;r godt. </p> 
<p><A NAME="an_2:15">2:15</A>&nbsp;For s&#229;ledes er det Guds vilje at I ved &#229; gj&#248;re det gode skal m&#229;lbinde de uvettige menneskers vankundighet, </p> 
<p><A NAME="an_2:16">2:16</A>&nbsp;som frie, og ikke som de som har friheten til ondskaps skjul, men som Guds tjenere. </p> 
<p><A NAME="an_2:17">2:17</A>&nbsp;&#198;r alle, elsk broderskapet, frykt Gud, &#230;r kongen! </p> 
<p><A NAME="an_2:18">2:18</A>&nbsp;I tjenere! v&#230;r eders herrer undergitt i all frykt, ikke bare de gode og rimelige, men ogs&#229; de vrange! </p> 
<p><A NAME="an_2:19">2:19</A>&nbsp;For dette finner n&#229;de, om nogen av samvittighet for Gud finner sig i sorger n&#229;r han lider urettferdig. </p> 
<p><A NAME="an_2:20">2:20</A>&nbsp;For hvad ros er det om I er t&#229;lmodige n&#229;r I synder og f&#229;r straff for det? Men om I er t&#229;lmodige n&#229;r I gj&#248;r det gode og allikevel m&#229; lide, da finner dette n&#229;de hos Gud. </p> 
<p><A NAME="an_2:21">2:21</A>&nbsp;For dertil blev I og kalt, fordi ogs&#229; Kristus led for eder og efterlot eder et eksempel, forat I skal f&#248;lge efter i hans fotspor, </p> 
<p><A NAME="an_2:22">2:22</A>&nbsp;han som ikke gjorde synd, og i hvis munn det ikke blev funnet svik, </p> 
<p><A NAME="an_2:23">2:23</A>&nbsp;han som ikke skjelte igjen n&#229;r han blev utskjelt, ikke truet n&#229;r han led, men overlot det til ham som d&#248;mmer rettferdig; </p> 
<p><A NAME="an_2:24">2:24</A>&nbsp;han som bar v&#229;re synder p&#229; sitt legeme op p&#229; treet, forat vi skal avd&#248; fra v&#229;re synder og leve for rettferdigheten, han ved hvis s&#229;r I er l&#230;gt. </p> 
<p><A NAME="an_2:25">2:25</A>&nbsp;For I var villfarende som f&#229;r, men har nu omvendt eder til eders sjelers hyrde og tilsynsmann. </p> 
<p><A NAME="an_3:1">3:1</A>&nbsp;Likes&#229; I hustruer: Underordne eder under eders egne menn, s&#229; endog de som er vantro mot ordet, kan bli vunnet uten ord ved sine hustruers ferd, </p> 
<p><A NAME="an_3:2">3:2</A>&nbsp;n&#229;r de ser for sine &#248;ine eders rene ferd i frykt. </p> 
<p><A NAME="an_3:3">3:3</A>&nbsp;Deres pryd skal ikke v&#230;re den utvortes med h&#229;rfletning og p&#229;hengte gullsmykker eller kl&#230;debon, </p> 
<p><A NAME="an_3:4">3:4</A>&nbsp;men hjertets skjulte menneske i den uforgjengelige prydelse med den saktmodige og stille &#229;nd, som er kostelig for Gud. </p> 
<p><A NAME="an_3:5">3:5</A>&nbsp;For s&#229;ledes prydet og fordum de hellige kvinner sig, de som satte sitt h&#229;p til Gud, og de underordnet sig under sine egne menn, </p> 
<p><A NAME="an_3:6">3:6</A>&nbsp;likesom Sara var Abraham lydig og kalte ham herre; og hennes barn er I blitt n&#229;r I gj&#248;r det gode og ikke lar eder skremme av noget. </p> 
<p><A NAME="an_3:7">3:7</A>&nbsp;Likes&#229; I ektemenn: Lev med forstand sammen med eders hustruer som det svakere kar, og vis dem &#230;re, da de og er medarvinger til livets n&#229;de, forat eders b&#248;nner ikke skal hindres. </p> 
<p><A NAME="an_3:8">3:8</A>&nbsp;Og til slutning: V&#230;r alle enige, medlidende, kj&#230;rlige mot br&#248;drene, barmhjertige, ydmyke, </p> 
<p><A NAME="an_3:9">3:9</A>&nbsp;s&#229; I ikke gjengjelder ondt med ondt eller skjellsord med skjellsord, men tvert imot velsigner; for dertil blev I kalt, at I skal arve velsignelse. </p> 
<p><A NAME="an_3:10">3:10</A>&nbsp;For den som vil elske livet og se gode dager, han holde sin tunge fra ondt og sine leber fra &#229; tale svik; </p> 
<p><A NAME="an_3:11">3:11</A>&nbsp;han g&#229; av veien for ondt og gj&#248;re godt, han s&#248;ke fred og jage efter den! </p> 
<p><A NAME="an_3:12">3:12</A>&nbsp;For Herrens &#248;ine er over de rettferdige, og hans &#248;rer vendt til deres b&#248;nn; men Herrens &#229;syn er over dem som gj&#248;r ondt. </p> 
<p><A NAME="an_3:13">3:13</A>&nbsp;Og hvem er det som kan gj&#248;re eder ondt s&#229;fremt I legger vinn p&#229; det gode? </p> 
<p><A NAME="an_3:14">3:14</A>&nbsp;Men om I enn skulde lide for rettferdighets skyld, er I salige. Men frykt ikke for dem og forferdes ikke; men hellige Kristus som Herre i eders hjerter, </p> 
<p><A NAME="an_3:15">3:15</A>&nbsp;og v&#230;r alltid rede til &#229; forsvare eder for enhver som krever eder til regnskap for det h&#229;p som bor i eder, dog med saktmodighet og frykt, </p> 
<p><A NAME="an_3:16">3:16</A>&nbsp;idet I har en god samvittighet, forat de som laster eders gode ferd i Kristus, m&#229; bli til skamme i det som de baktaler eder for som ugjerningsmenn. </p> 
<p><A NAME="an_3:17">3:17</A>&nbsp;For det er bedre, om s&#229; er Guds vilje, &#229; lide n&#229;r en gj&#248;r godt, enn n&#229;r en gj&#248;r ondt. </p> 
<p><A NAME="an_3:18">3:18</A>&nbsp;For ogs&#229; Kristus led en gang for synder, en rettferdig for urettferdige, for &#229; f&#248;re oss frem til Gud, han som led d&#248;den i kj&#248;det, men blev levendegjort i &#229;nden, </p> 
<p><A NAME="an_3:19">3:19</A>&nbsp;og i denne gikk han og bort og preket for &#229;ndene som var i varetekt, </p> 
<p><A NAME="an_3:20">3:20</A>&nbsp;de som fordum hadde v&#230;rt gjenstridige, dengang da Guds langmodighet ventet i Noahs dager, mens arken blev bygget, i hvilken nogen f&#229; - &#229;tte sjeler - blev frelst ved vann, </p> 
<p><A NAME="an_3:21">3:21</A>&nbsp;det som ogs&#229; nu frelser oss i sitt motbillede, d&#229;pen, som ikke er avleggelse av kj&#248;dets urenhet, men en god samvittighets pakt med Gud ved Jesu Kristi opstandelse, </p> 
<p><A NAME="an_3:22">3:22</A>&nbsp;han som er faret op til himmelen og er ved Guds h&#248;ire h&#229;nd, hvor engler og makter og krefter er ham underlagt. </p> 
<p><A NAME="an_4:1">4:1</A>&nbsp;Da nu Kristus har lidt i kj&#248;det, s&#229; v&#230;bne og I eder med den samme tanke, at den som har lidt i kj&#248;det, er ferdig med synden, </p> 
<p><A NAME="an_4:2">4:2</A>&nbsp;s&#229; I ikke lenger skal leve efter menneskers lyster, men efter Guds vilje, den tid I ennu skal v&#230;re i kj&#248;det. </p> 
<p><A NAME="an_4:3">4:3</A>&nbsp;For det er nok at I i den fremfarne livstid har gjort hedningenes vilje, idet I ferdedes i skaml&#248;shet, lyster, fyll, svir, drikk og skammelig avgudsdyrkelse; </p> 
<p><A NAME="an_4:4">4:4</A>&nbsp;derfor undrer de sig n&#229;r I ikke renner med dem ut i den samme str&#248;m av ryggesl&#248;shet, og spotter eder; </p> 
<p><A NAME="an_4:5">4:5</A>&nbsp;men de skal gj&#248;re regnskap for ham som st&#229;r ferdig til &#229; d&#248;mme levende og d&#248;de. </p> 
<p><A NAME="an_4:6">4:6</A>&nbsp;For derfor blev evangeliet forkynt ogs&#229; for d&#248;de at de visstnok skulde d&#248;mmes som mennesker i kj&#248;det, men leve s&#229;ledes som Gud i &#229;nden. </p> 
<p><A NAME="an_4:7">4:7</A>&nbsp;Men alle tings ende er kommet n&#230;r; v&#230;r derfor sindige og edrue s&#229; I kan bede, </p> 
<p><A NAME="an_4:8">4:8</A>&nbsp;og ha fremfor alle ting inderlig kj&#230;rlighet til hverandre! for kj&#230;rligheten skjuler en mangfoldighet av synder. </p> 
<p><A NAME="an_4:9">4:9</A>&nbsp;V&#230;r gjestfrie mot hverandre uten knurr! </p> 
<p><A NAME="an_4:10">4:10</A>&nbsp;Efter som enhver har f&#229;tt en n&#229;degave, s&#229; tjen hverandre med den som gode husholdere over Guds mangeh&#229;nde n&#229;de: </p> 
<p><A NAME="an_4:11">4:11</A>&nbsp;om nogen taler, han tale som Guds ord; om nogen tjener i menigheten, han tjene som av den kraft Gud gir, forat Gud m&#229; &#230;res i alle ting ved Jesus Kristus, han som &#230;ren og makten tilh&#248;rer i all evighet. Amen. </p> 
<p><A NAME="an_4:12">4:12</A>&nbsp;I elskede! undre eder ikke over den ild som kommer over eder til pr&#248;velse, som om det hendte eder noget underlig; </p> 
<p><A NAME="an_4:13">4:13</A>&nbsp;men i samme mon som I har del i Kristi lidelser, skal I glede eder, forat I ogs&#229; i hans herlighets &#229;penbarelse kan glede eder med jubel. </p> 
<p><A NAME="an_4:14">4:14</A>&nbsp;Om I h&#229;nes for Kristi navns skyld, er I salige, fordi herlighetens og Guds &#197;nd hviler over eder. </p> 
<p><A NAME="an_4:15">4:15</A>&nbsp;For ingen av eder m&#229; lide som morder eller tyv eller ugjerningsmann eller som en som blander sig i andres saker; </p> 
<p><A NAME="an_4:16">4:16</A>&nbsp;men lider han som kristen, da skal han ikke skamme sig, men prise Gud for dette navn. </p> 
<p><A NAME="an_4:17">4:17</A>&nbsp;For det er nu tiden da dommen skal begynne med Guds hus; men begynner det med oss, hvad blir da enden for dem som ikke vil tro Guds evangelium? </p> 
<p><A NAME="an_4:18">4:18</A>&nbsp;Og blir den rettferdige vanskelig frelst, hvor skal det da bli av den ugudelige og synderen? </p> 
<p><A NAME="an_4:19">4:19</A>&nbsp;Derfor skal og de som efter Guds vilje m&#229; lide, overgi sine sjeler til den trofaste skaper, idet de gj&#248;r det gode. </p> 
<p><A NAME="an_5:1">5:1</A>&nbsp;De eldste blandt eder formaner jeg som medeldste og vidne om Kristi lidelser, som den som og har del i den herlighet som skal &#229;penbares: </p> 
<p><A NAME="an_5:2">5:2</A>&nbsp;Vokt den Guds hjord som er hos eder, og ha tilsyn med den, ikke av tvang, men frivillig, ikke for ussel vinnings skyld, men av villig hjerte, </p> 
<p><A NAME="an_5:3">5:3</A>&nbsp;heller ikke som de som vil herske over sine menigheter, men s&#229;ledes at I blir m&#248;nster for hjorden; </p> 
<p><A NAME="an_5:4">5:4</A>&nbsp;og n&#229;r overhyrden &#229;penbares, skal I f&#229; &#230;rens uvisnelige krans. </p> 
<p><A NAME="an_5:5">5:5</A>&nbsp;Likes&#229; skal I yngre underordne eder under de eldre, og I alle skal ikl&#230; eder ydmykhet mot hverandre; for Gud st&#229;r de stolte imot, men de ydmyke gir han n&#229;de. </p> 
<p><A NAME="an_5:6">5:6</A>&nbsp;Ydmyk eder derfor under Guds veldige h&#229;nd, forat han kan oph&#248;ie eder i sin tid, </p> 
<p><A NAME="an_5:7">5:7</A>&nbsp;og kast all eders sorg p&#229; ham! for han har omsorg for eder. </p> 
<p><A NAME="an_5:8">5:8</A>&nbsp;V&#230;r edrue, v&#229;k! Eders motstander djevelen g&#229;r omkring som en br&#248;lende l&#248;ve og s&#248;ker hvem han kan opsluke; </p> 
<p><A NAME="an_5:9">5:9</A>&nbsp;st&#229; ham imot, faste i troen, for I vet at de samme lidelser er lagt p&#229; eders br&#248;dre i verden. </p> 
<p><A NAME="an_5:10">5:10</A>&nbsp;Men all n&#229;des Gud, som kalte eder til sin evige herlighet i Kristus Jesus, efter en kort tids lidelse, han skal dyktiggj&#248;re, stadfeste, styrke, grunnfeste eder; </p> 
<p><A NAME="an_5:11">5:11</A>&nbsp;ham tilh&#248;rer makten i all evighet. Amen. </p> 
<p><A NAME="an_5:12">5:12</A>&nbsp;Med Silvanus, den trofaste bror - det holder jeg ham for - skriver jeg kortelig til eder for &#229; formane og vidne at dette er Guds sanne n&#229;de som I st&#229;r i. </p> 
<p><A NAME="an_5:13">5:13</A>&nbsp;Den medutvalgte menighet i Babylon hilser eder, likes&#229; Markus, min s&#248;nn. </p> 
<p><A NAME="an_5:14">5:14</A>&nbsp;Hils hverandre med kj&#230;rlighets kyss! Fred v&#230;re med alle eder som er i Kristus! </p> 
<p><HR>
<CENTER>
<A HREF="pe2">Next: 2 Peter</A></CENTER>
</BODY>
</HTML>
