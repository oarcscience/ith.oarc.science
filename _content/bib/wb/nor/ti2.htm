<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Norwegian Bible, full text etext at Intangible Textual Heritage">
<TITLE>Norwegian Bible: 2 Timothy</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="ti1">Previous</A>&nbsp;
<A HREF="tit">Next</A>&nbsp;
</CENTER>
<HR>
</p> <h3 align="center" align="center">Norwegian Bible: 2 Timothy</h3> 
<p><A NAME="an_1:1">1:1</A>&nbsp;Paulus, ved Guds vilje Kristi Jesu apostel til &#229; kunngj&#248;re l&#248;ftet om livet i Kristus Jesus </p> 
<p><A NAME="an_1:2">1:2</A>&nbsp;- til Timoteus, min elskede s&#248;nn: N&#229;de, miskunn, fred fra Gud Fader og Kristus Jesus, v&#229;r Herre! </p> 
<p><A NAME="an_1:3">1:3</A>&nbsp;Jeg takker Gud, som jeg fra mine forfedre av tjener med en ren samvittighet, likesom jeg uavlatelig kommer dig i hu i mine b&#248;nner natt og dag, </p> 
<p><A NAME="an_1:4">1:4</A>&nbsp;full av lengsel efter &#229; se dig - idet jeg minnes dine t&#229;rer - forat jeg kan bli fylt med glede, </p> 
<p><A NAME="an_1:5">1:5</A>&nbsp;da jeg er blitt minnet om den uskr&#248;mtede tro som er i dig, den som f&#248;rst bodde i din mormor Lois og din mor Eunike, og som jeg er viss p&#229; ogs&#229; bor i dig. </p> 
<p><A NAME="an_1:6">1:6</A>&nbsp;Derfor minner jeg dig om at du igjen optender den Guds n&#229;degave som er i dig ved min h&#229;ndsp&#229;leggelse. </p> 
<p><A NAME="an_1:7">1:7</A>&nbsp;For Gud gav oss ikke motl&#248;shets &#229;nd, men krafts og kj&#230;rlighets og sindighets &#229;nd. </p> 
<p><A NAME="an_1:8">1:8</A>&nbsp;Skam dig derfor ikke ved v&#229;r Herres vidnesbyrd eller ved mig, hans fange, men lid ondt med mig for evangeliet i Guds kraft, </p> 
<p><A NAME="an_1:9">1:9</A>&nbsp;han som frelste oss og kalte oss med et hellig kall, ikke efter v&#229;re gjerninger, men efter sitt eget forsett og den n&#229;de som er oss gitt i Kristus Jesus fra evige tider, </p> 
<p><A NAME="an_1:10">1:10</A>&nbsp;men nu er blitt &#229;penbaret ved v&#229;r frelser Jesu Kristi &#229;penbarelse, han som tilintetgjorde d&#248;den og f&#248;rte liv og uforgjengelighet frem for lyset ved evangeliet, </p> 
<p><A NAME="an_1:11">1:11</A>&nbsp;og for det er jeg satt til forkynner og apostel og l&#230;rer for hedninger. </p> 
<p><A NAME="an_1:12">1:12</A>&nbsp;Derfor lider jeg ogs&#229; dette, men jeg skammer mig ikke ved det; for jeg vet p&#229; hvem jeg tror, og jeg er viss p&#229; at han er mektig til &#229; ta vare p&#229; det som er mig overgitt, inntil hin dag. </p> 
<p><A NAME="an_1:13">1:13</A>&nbsp;Ha til forbillede de sunde ord som du har h&#248;rt av mig, i tro og kj&#230;rlighet i Kristus Jesus; </p> 
<p><A NAME="an_1:14">1:14</A>&nbsp;ta vare p&#229; den fagre skatt som er dig overgitt, ved den Hellige &#197;nd, som bor i oss! </p> 
<p><A NAME="an_1:15">1:15</A>&nbsp;Du vet dette at alle de i Asia vendte sig fra mig; blandt disse er Fygelus og Hermogenes. </p> 
<p><A NAME="an_1:16">1:16</A>&nbsp;Herren vise miskunn mot Onesiforus' hus! for han har ofte vederkveget mig og ikke skammet sig ved mine lenker; </p> 
<p><A NAME="an_1:17">1:17</A>&nbsp;men da han var kommet til Rom, s&#248;kte han med stor iver efter mig og fant mig. </p> 
<p><A NAME="an_1:18">1:18</A>&nbsp;Herren gi han m&#229; finne miskunn hos Herren p&#229; hin dag! Og til hvor stor tjeneste han var i Efesus, det vet du selv best. </p> 
<p><A NAME="an_2:1">2:1</A>&nbsp;S&#229; bli da du, min s&#248;nn, sterk ved n&#229;den i Kristus Jesus, </p> 
<p><A NAME="an_2:2">2:2</A>&nbsp;og det som du har h&#248;rt av mig i mange vidners n&#230;rv&#230;r, overgi det til trofaste mennesker som er duelige til ogs&#229; &#229; l&#230;re andre! </p> 
<p><A NAME="an_2:3">2:3</A>&nbsp;Lid ondt med mig som en god Kristi Jesu stridsmann! </p> 
<p><A NAME="an_2:4">2:4</A>&nbsp;Ingen som gj&#248;r krigstjeneste, blander sig inn i livets sysler, forat han kan tekkes sin h&#230;rf&#248;rer. </p> 
<p><A NAME="an_2:5">2:5</A>&nbsp;Men om nogen ogs&#229; strider i veddekamp, f&#229;r han dog ikke kransen hvis han ikke strider p&#229; den rette m&#229;te. </p> 
<p><A NAME="an_2:6">2:6</A>&nbsp;Den bonde som arbeider, b&#248;r f&#248;rst nyte fruktene. </p> 
<p><A NAME="an_2:7">2:7</A>&nbsp;Forst&#229; det jeg sier! for Herren skal gi dig forstand p&#229; alt. </p> 
<p><A NAME="an_2:8">2:8</A>&nbsp;Kom Jesus Kristus i hu, som er opstanden fra de d&#248;de, av Davids &#230;tt, efter mitt evangelium, </p> 
<p><A NAME="an_2:9">2:9</A>&nbsp;for hvis skyld jeg lider ondt like til dette &#229; v&#230;re bundet som en ugjerningsmann; men Guds ord er ikke bundet. </p> 
<p><A NAME="an_2:10">2:10</A>&nbsp;Derfor t&#229;ler jeg alt for de utvalgtes skyld, forat ogs&#229; de skal vinne frelsen i Kristus Jesus med evig herlighet. </p> 
<p><A NAME="an_2:11">2:11</A>&nbsp;Det er et troverdig ord; for er vi d&#248;d med ham, skal vi og leve med ham; </p> 
<p><A NAME="an_2:12">2:12</A>&nbsp;holder vi ut, skal vi og herske med ham; fornekter vi, skal han og fornekte oss; </p> 
<p><A NAME="an_2:13">2:13</A>&nbsp;er vi trol&#248;se, s&#229; er han trofast; for han kan ikke fornekte sig selv. </p> 
<p><A NAME="an_2:14">2:14</A>&nbsp;Minn om dette, idet du vidner for Herrens &#229;syn at de ikke skal ligge i ordkrig, til ingen nytte, men til undergang for dem som h&#248;rer p&#229;. </p> 
<p><A NAME="an_2:15">2:15</A>&nbsp;Legg vinn p&#229; &#229; fremstille dig for Gud som en som holder pr&#248;ve, som en arbeider som ikke har noget &#229; skamme sig over, idet du rettelig l&#230;rer sannhetens ord. </p> 
<p><A NAME="an_2:16">2:16</A>&nbsp;Men hold dig fra det vanhellige tomme snakk! for de g&#229;r alltid videre i ugudelighet, </p> 
<p><A NAME="an_2:17">2:17</A>&nbsp;og deres ord vil ete om sig som d&#248;dt kj&#248;tt. Blandt disse er Hymeneus og Filetus, </p> 
<p><A NAME="an_2:18">2:18</A>&nbsp;som har faret vill fra sannheten, idet de sier at opstandelsen allerede har v&#230;rt, og de nedbryter troen hos somme. </p> 
<p><A NAME="an_2:19">2:19</A>&nbsp;Men Guds faste grunnvoll st&#229;r og har dette segl: Herren kjenner sine, og: Hver den som nevner Herrens navn, skal avst&#229; fra urettferdighet! </p> 
<p><A NAME="an_2:20">2:20</A>&nbsp;Men i et stort hus er det ikke bare kar av gull og s&#248;lv, men ogs&#229; kar av tre og ler, og nogen til &#230;re, andre til van&#230;re. </p> 
<p><A NAME="an_2:21">2:21</A>&nbsp;Holder da nogen sig ren fra disse, da vil han v&#230;re et kar til &#230;re, helliget, nyttig for husbonden, rede til all god gjerning. </p> 
<p><A NAME="an_2:22">2:22</A>&nbsp;Men fly ungdommens lyster, og jag efter rettferdighet, tro, kj&#230;rlighet, fred med dem som p&#229;kaller Herren av et rent hjerte! </p> 
<p><A NAME="an_2:23">2:23</A>&nbsp;Og vis fra dig de d&#229;rlige og uforstandige stridssp&#248;rsm&#229;l, for du vet at de f&#248;der strid! </p> 
<p><A NAME="an_2:24">2:24</A>&nbsp;Men en Herrens tjener m&#229; ikke stride, han m&#229; v&#230;re mild imot alle, duelig til &#229; l&#230;re andre, i stand til &#229; t&#229;le ondt, </p> 
<p><A NAME="an_2:25">2:25</A>&nbsp;s&#229; han med saktmodighet viser dem til rette som sier imot, om Gud dog engang vilde gi dem omvendelse, s&#229; de kunde kjenne sannheten </p> 
<p><A NAME="an_2:26">2:26</A>&nbsp;og v&#229;kne igjen av sitt rus i djevelens snare, han som de er fanget av, s&#229; de m&#229; gj&#248;re hans vilje. </p> 
<p><A NAME="an_3:1">3:1</A>&nbsp;Men dette skal du vite at i de siste dager skal det komme vanskelige tider. </p> 
<p><A NAME="an_3:2">3:2</A>&nbsp;For menneskene skal da v&#230;re egenkj&#230;rlige, pengekj&#230;re, stortalende, overmodige, spottende, ulydige mot foreldre, utakknemlige, vanhellige, </p> 
<p><A NAME="an_3:3">3:3</A>&nbsp;ukj&#230;rlige, up&#229;litelige, baktalende, um&#229;telige, umilde, uten kj&#230;rlighet til det gode, </p> 
<p><A NAME="an_3:4">3:4</A>&nbsp;svikefulle, fremfusende, opbl&#229;ste, slike som elsker sine lyster h&#248;iere enn Gud, </p> 
<p><A NAME="an_3:5">3:5</A>&nbsp;som har gudfryktighets skinn, men fornekter dens kraft - og disse skal du vende dig fra. </p> 
<p><A NAME="an_3:6">3:6</A>&nbsp;For til dem h&#248;rer de som lurer sig inn i husene og fanger kvinnfolk som er tynget av synder og drives av mangeh&#229;nde lyster </p> 
<p><A NAME="an_3:7">3:7</A>&nbsp;og alltid l&#230;rer og aldri kan komme til sannhets erkjennelse. </p> 
<p><A NAME="an_3:8">3:8</A>&nbsp;Som Jannes og Jambres stod Moses imot, s&#229;ledes st&#229;r ogs&#229; disse sannheten imot, mennesker som er fordervet i sitt sinn og uduelige I troen. </p> 
<p><A NAME="an_3:9">3:9</A>&nbsp;Dog, de skal ikke f&#229; mere fremgang; for deres uforstand skal bli &#229;penbar for alle, likesom og hines blev. </p> 
<p><A NAME="an_3:10">3:10</A>&nbsp;Men du har efterfulgt min l&#230;re, min ferd, mitt forsett, min tro, min langmodighet, min kj&#230;rlighet, min t&#229;lmodighet, </p> 
<p><A NAME="an_3:11">3:11</A>&nbsp;mine forf&#248;lgelser, mine lidelser, s&#229;danne som m&#248;tte mig i Antiokia, i Ikonium, i Lystra, s&#229;danne forf&#248;lgelser som jeg har utholdt, og Herren har fridd mig ut av dem alle sammen. </p> 
<p><A NAME="an_3:12">3:12</A>&nbsp;Og alle som vil leve gudfryktig i Kristus Jesus, skal bli forfulgt. </p> 
<p><A NAME="an_3:13">3:13</A>&nbsp;Men onde mennesker og slike som kverver synet p&#229; folk, g&#229;r frem til det verre; de f&#248;rer vill og farer vill. </p> 
<p><A NAME="an_3:14">3:14</A>&nbsp;Men bli du i det som du har l&#230;rt, og som du er blitt overbevist om, da du vet hvem du har l&#230;rt det av, </p> 
<p><A NAME="an_3:15">3:15</A>&nbsp;og da du fra barndommen av kjenner de hellige skrifter, som kan gj&#248;re dig vis til frelse ved troen p&#229; Kristus Jesus. </p> 
<p><A NAME="an_3:16">3:16</A>&nbsp;Den hele Skrift er innblest av Gud av Gud og nyttig til l&#230;rdom, til overbevisning, til rettledning, til optuktelse i rettferdighet, </p> 
<p><A NAME="an_3:17">3:17</A>&nbsp;forat det Guds menneske kan v&#230;re fullkommen, duelig til all god gjerning. </p> 
<p><A NAME="an_4:1">4:1</A>&nbsp;Jeg vidner for Gud og Kristus Jesus, som skal d&#248;mme levende og d&#248;de, og ved hans &#229;penbarelse og hans rike; </p> 
<p><A NAME="an_4:2">4:2</A>&nbsp;Forkynn ordet, v&#230;r rede i tide og utide, overbevis, irettesett, forman med all langmodighet og l&#230;re! </p> 
<p><A NAME="an_4:3">4:3</A>&nbsp;For det skal komme en tid da de ikke skal t&#229;le den sunde l&#230;re, men efter sine egne lyster ta sig selv l&#230;rere i hopetall, fordi det kl&#248;r dem i &#248;ret, </p> 
<p><A NAME="an_4:4">4:4</A>&nbsp;og de skal vende &#248;ret bort fra sannheten og vende sig til eventyr. </p> 
<p><A NAME="an_4:5">4:5</A>&nbsp;Men v&#230;r du edru i alle ting, lid ondt, gj&#248;r en evangelists gjerning, fullf&#248;r din tjeneste! </p> 
<p><A NAME="an_4:6">4:6</A>&nbsp;For jeg ofres allerede, og tiden for min bortgang er forh&#229;nden. </p> 
<p><A NAME="an_4:7">4:7</A>&nbsp;Jeg har stridt den gode strid, fullendt l&#248;pet, bevart troen. </p> 
<p><A NAME="an_4:8">4:8</A>&nbsp;S&#229; ligger da rettferdighetens krans rede for mig, den som Herren, den rettferdige dommer, skal gi mig p&#229; hin dag, dog ikke mig alene, men alle som har elsket hans &#229;penbarelse. </p> 
<p><A NAME="an_4:9">4:9</A>&nbsp;Gj&#248;r dig umak for &#229; komme snart til mig! </p> 
<p><A NAME="an_4:10">4:10</A>&nbsp;For Demas forlot mig, fordi han fikk kj&#230;rlighet til den nuv&#230;rende verden, og drog til Tessalonika, Kreskens til Galatia, Titus til Dalmatia; </p> 
<p><A NAME="an_4:11">4:11</A>&nbsp;Lukas er alene hos mig. Ta Markus og ha ham med dig! for han er mig nyttig til tjeneste. </p> 
<p><A NAME="an_4:12">4:12</A>&nbsp;Tykikus har jeg sendt til Efesus. </p> 
<p><A NAME="an_4:13">4:13</A>&nbsp;N&#229;r du kommer, da ha med dig den kappe som jeg lot bli i Troas hos Karpus, og b&#248;kene, is&#230;r skinnb&#248;kene! </p> 
<p><A NAME="an_4:14">4:14</A>&nbsp;Kobbersmeden Aleksander gjorde mig meget ondt; Herren vil l&#248;nne ham efter hans gjerninger. </p> 
<p><A NAME="an_4:15">4:15</A>&nbsp;Vokt dig for ham du ogs&#229;! for han stod h&#229;rdt imot v&#229;re ord. </p> 
<p><A NAME="an_4:16">4:16</A>&nbsp;Ved mitt f&#248;rste forsvar m&#248;tte ingen med mig, men alle forlot mig; gid det ikke m&#229; bli dem tilregnet! </p> 
<p><A NAME="an_4:17">4:17</A>&nbsp;Men Herren stod hos mig og styrket mig, forat forkynnelsen skulde fullbyrdes ved mig og alle folk f&#229; h&#248;re den, og jeg blev fridd ut av l&#248;vens gap. </p> 
<p><A NAME="an_4:18">4:18</A>&nbsp;Herren skal fri mig fra all ond gjerning og frelse mig inn i sitt himmelske rike; ham v&#230;re &#230;ren i all evighet! Amen. </p> 
<p><A NAME="an_4:19">4:19</A>&nbsp;Hils Priska og Akvilas og Onesiforus' hus! </p> 
<p><A NAME="an_4:20">4:20</A>&nbsp;Erastus blev i Korint; Trofimus lot jeg syk efter mig i Milet. </p> 
<p><A NAME="an_4:21">4:21</A>&nbsp;Gj&#248;r dig umak for &#229; komme f&#248;r vinteren! Eubulus og Pudens og Linus og Klaudia og alle br&#248;drene hilser dig. </p> 
<p><A NAME="an_4:22">4:22</A>&nbsp;Den Herre Jesus v&#230;re med din &#229;nd! N&#229;den v&#230;re med eder! </p> 
<p><HR>
<CENTER>
<A HREF="tit">Next: Titus</A></CENTER>
</BODY>
</HTML>
