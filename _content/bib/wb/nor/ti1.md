[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Norwegian Bible: 1 Timothy

<span id="an_1:1">1:1</span> Paulus, Kristi Jesu apostel efter befaling
av Gud, vår frelser, og Kristus Jesus, vårt håp

<span id="an_1:2">1:2</span> - til Timoteus, min ekte sønn i troen:
Nåde, miskunn, fred fra Gud Fader og Kristus Jesus, vår Herre!

<span id="an_1:3">1:3</span> Som jeg bad dig da jeg drog til Makedonia,
å bli i Efesus, forat du skulde byde visse folk ikke å fare med fremmed
lære

<span id="an_1:4">1:4</span> og ikke å gi sig av med eventyr og endeløse
ættetavler, som mere fører til stridigheter enn til å tjene som Guds
husholdere i troen - så ber jeg dig også nu.

<span id="an_1:5">1:5</span> Men budets endemål er kjærlighet av et rent
hjerte og en god samvittighet og en uskrømtet tro.

<span id="an_1:6">1:6</span> Fra dette har nogen faret vill og vendt sig
bort til tomt snakk,

<span id="an_1:7">1:7</span> idet de vil være lovlærere, enda de hverken
skjønner det som de sier, eller de ting som de så selvsikkert taler om.

<span id="an_1:8">1:8</span> Men vi vet at loven er god dersom nogen
bruker den på lovlig vis,

<span id="an_1:9">1:9</span> så han vet dette at loven ikke er satt for
en rettferdig, men for lovløse og selvrådige, for ugudelige og syndere,
for vanhellige og urene, fadermordere og modermordere, manndrapere,

<span id="an_1:10">1:10</span> horkarler, syndere mot naturen,
menneskerøvere, løgnere, menedere, og alt annet som er imot den sunde
lære,

<span id="an_1:11">1:11</span> efter evangeliet om den salige Guds
herlighet, det som er mig betrodd.

<span id="an_1:12">1:12</span> Jeg takker ham som gjorde mig sterk,
Kristus Jesus, vår Herre, at han aktet mig tro, idet han satte mig til
tjenesten,

<span id="an_1:13">1:13</span> mig som før var en spotter og forfølger
og voldsmann; men jeg fikk miskunn, fordi jeg gjorde det uvitende i
vantro,

<span id="an_1:14">1:14</span> og vår Herres nåde blev overvettes stor
med tro og kjærlighet i Kristus Jesus.

<span id="an_1:15">1:15</span> Det er et troverdig ord og fullt verd å
motta at Kristus Jesus kom til verden for å frelse syndere, og blandt
dem er jeg den største;

<span id="an_1:16">1:16</span> men derfor fikk jeg miskunn, forat Jesus
Kristus på mig først kunde vise hele sin langmodighet, til et forbillede
for dem som skulde tro på ham til et evig liv.

<span id="an_1:17">1:17</span> Men den evige konge, den uforgjengelige,
usynlige, eneste Gud, være ære og pris i all evighet! Amen.

<span id="an_1:18">1:18</span> Dette bud overgir jeg dig, min sønn
Timoteus, efter de tidligere profetiske ord om dig, forat du ved dem
skal stride den gode strid,

<span id="an_1:19">1:19</span> idet du har tro og en god samvittighet;
den har somme kastet fra sig og lidt skibbrudd på sin tro;

<span id="an_1:20">1:20</span> blandt disse er Hymeneus og Aleksander,
som jeg har overgitt til Satan, forat de skal tuktes til å la være å
spotte.

<span id="an_2:1">2:1</span> Jeg formaner altså fremfor alle ting at det
gjøres bønner, påkallelser, forbønner, takksigelser for alle mennesker,

<span id="an_2:2">2:2</span> for konger og alle dem som er i høi
verdighet, forat vi kan leve et rolig og stille liv i all gudsfrykt og
sømmelighet.

<span id="an_2:3">2:3</span> For dette er godt og tekkelig for Gud, vår
frelser,

<span id="an_2:4">2:4</span> han som vil at alle mennesker skal bli
frelst og komme til sannhets erkjennelse.

<span id="an_2:5">2:5</span> For det er én Gud og én mellemmann imellem
Gud og mennesker, mennesket Kristus Jesus,

<span id="an_2:6">2:6</span> han som gav sig selv til en løsepenge for
alle, et vidnesbyrd i sin tid,

<span id="an_2:7">2:7</span> og for dette blev jeg satt til forkynner og
apostel - jeg sier sannhet, jeg lyver ikke - en lærer for hedningene i
tro og sannhet.

<span id="an_2:8">2:8</span> Jeg vil altså at mennene på hvert sted skal
bede så at de opløfter hellige hender, uten vrede og trette;

<span id="an_2:9">2:9</span> likeså og at kvinnene skal pryde sig med
sømmelig klædning, i tukt og ære, ikke med fletninger og gull eller
perler eller kostelig klædebon,

<span id="an_2:10">2:10</span> men som det sømmer sig for kvinner som
bekjenner sig til gudsfrykt, med gode gjerninger.

<span id="an_2:11">2:11</span> En kvinne skal la sig lære i stillhet,
med all lydighet;

<span id="an_2:12">2:12</span> men jeg tillater ikke en kvinne å være
lærer eller å være mannens herre, hun skal være i stillhet.

<span id="an_2:13">2:13</span> For Adam blev skapt først, derefter Eva,

<span id="an_2:14">2:14</span> og Adam blev ikke dåret, men kvinnen blev
dåret og falt i overtredelse;

<span id="an_2:15">2:15</span> men hun skal bli frelst gjennem sin
barnefødsel, såfremt de blir i tro og kjærlighet og helliggjørelse med
tuktighet.

<span id="an_3:1">3:1</span> Det er et troverdig ord: Om nogen attrår et
tilsyns-embede, da har han lyst til en god gjerning.

<span id="an_3:2">3:2</span> Derfor skal en tilsynsmann være ulastelig,
én kvinnes mann, edruelig, sindig, verdig, gjestfri, duelig til å lære
andre,

<span id="an_3:3">3:3</span> ikke drikkfeldig, ikke voldsom, men
saktmodig, ikke stridslysten, ikke pengekjær,

<span id="an_3:4">3:4</span> en som styrer sitt eget hus vel og har
lydige barn med all sømmelighet

<span id="an_3:5">3:5</span> - men hvis nogen ikke vet å styre sitt eget
hus, hvorledes kan han da ha omsorg for Guds menighet? -

<span id="an_3:6">3:6</span> ikke en nyomvendt, forat han ikke skal bli
opblåst og falle i djevelens dom.

<span id="an_3:7">3:7</span> Men han skal og ha godt vidnesbyrd av dem
som er utenfor, forat han ikke skal bli hånet og falle i djevelens
snare.

<span id="an_3:8">3:8</span> Likeså skal menighets-tjenerne være
verdige, ikke tvetungede, ikke tilbøielige til megen vin, ikke lystne
efter ussel vinning,

<span id="an_3:9">3:9</span> sådanne som har troens hemmelighet i en ren
samvittighet.

<span id="an_3:10">3:10</span> Også disse skal først prøves; derefter
skal de tjene i menigheten, om de er ulastelige.

<span id="an_3:11">3:11</span> Likeså skal kvinnene være verdige, ikke
baktalende, edruelige, tro i alle ting.

<span id="an_3:12">3:12</span> Menighets-tjenerne skal være hver én
kvinnes mann og styre vel sine barn og sine egne hus.

<span id="an_3:13">3:13</span> For de som har vært gode
menighets-tjenere, vinner sig et godt stade og megen frimodighet i troen
på Kristus Jesus.

<span id="an_3:14">3:14</span> Dette skriver jeg til dig skjønt jeg
håper snart å komme til dig,

<span id="an_3:15">3:15</span> men om jeg venter med å komme, at du da
kan vite hvorledes en bør ferdes i Guds hus, som er den levende Guds
menighet, sannhetens støtte og grunnvoll.

<span id="an_3:16">3:16</span> Og som enhver må bekjenne, stor er den
gudsfryktens hemmelighet: Han som blev åpenbaret i kjød, rettferdiggjort
i ånd, sett av engler, forkynt iblandt folkeslag, trodd i verden, optatt
i herlighet.

<span id="an_4:1">4:1</span> Men Ånden sier med tydelige ord at i de
kommende tider skal nogen falle fra troen, idet de holder sig til
forførende ånder og djevlers lærdommer

<span id="an_4:2">4:2</span> ved hykleri av falske lærere, som er
brennemerket i sin egen samvittighet,

<span id="an_4:3">4:3</span> som forbyder å gifte sig og byder å avholde
sig fra mat, den Gud har skapt til å nytes med takk av dem som tror og
har lært sannheten å kjenne.

<span id="an_4:4">4:4</span> For all Guds skapning er god, og intet er å
forkaste når det mottas med takk;

<span id="an_4:5">4:5</span> for det helliges ved Guds ord og bønn.

<span id="an_4:6">4:6</span> Når du lærer brødrene dette, da er du en
god Kristi Jesu tjener, idet du nærer dig med troens og den gode lærdoms
ord som du har fulgt.

<span id="an_4:7">4:7</span> Men vis fra dig de vanhellige og
kjerringaktige eventyr; øv dig derimot i gudsfrykt!

<span id="an_4:8">4:8</span> For den legemlige øvelse er nyttig til
lite, men gudsfrykten er nyttig til alt; den har løfte for det liv som
nu er, og for det som kommer.

<span id="an_4:9">4:9</span> Det er et troverdig ord og fullt verd å
motta.

<span id="an_4:10">4:10</span> For derfor arbeider vi og lider hån,
fordi vi har satt vårt håp til den levende Gud, som er alle menneskers
frelser, mest deres som tror.

<span id="an_4:11">4:11</span> Dette skal du byde og lære.

<span id="an_4:12">4:12</span> La ingen forakte dig for din ungdoms
skyld, men vær et forbillede for de troende, i tale, i ferd, i
kjærlighet, i tro, i renhet!

<span id="an_4:13">4:13</span> Legg vinn på oplesningen av Skriften, på
formaningen, på læren, inntil jeg kommer!

<span id="an_4:14">4:14</span> Vanskjøtt ikke den nådegave som er i dig,
som blev dig gitt ved profetiske ord med håndspåleggelse av de eldste.

<span id="an_4:15">4:15</span> Tenk på dette, lev i dette, forat din
fremgang kan bli åpenbar for alle!

<span id="an_4:16">4:16</span> Gi akt på dig selv og på læren, hold ved
med det! for når du det gjør, da skal du frelse både dig selv og dem som
hører dig.

<span id="an_5:1">5:1</span> Tal ikke hårdt til en gammel mann, men
forman ham som en far, unge menn som brødre,

<span id="an_5:2">5:2</span> gamle kvinner som mødre, unge som søstre, i
all renhet!

<span id="an_5:3">5:3</span> Hedre enker som virkelig er enker!

<span id="an_5:4">5:4</span> Men har en enke barn eller barnebarn, da
skal disse først lære å vise sin gudsfrykt mot sin egen slekt og gi sine
foreldre vederlag; for dette er tekkelig i Guds øine.

<span id="an_5:5">5:5</span> Men den som virkelig er enke og står alene,
hun har satt sitt håp til Gud og blir ved i bønn og påkallelse natt og
dag;

<span id="an_5:6">5:6</span> men den som lever efter sine lyster, er
levende død.

<span id="an_5:7">5:7</span> Og dette skal du byde, forat de kan være
ulastelige.

<span id="an_5:8">5:8</span> Men dersom nogen ikke har omsorg for sine
egne, og mest for sine husfolk, han har fornektet troen og er verre enn
en vantro.

<span id="an_5:9">5:9</span> En enke kan velges dersom hun ikke er yngre
enn seksti år, dersom hun har vært én manns hustru,

<span id="an_5:10">5:10</span> har vidnesbyrd om gode gjerninger, har
opfostret barn, har vært gjestfri, har vasket de helliges føtter, er
kommet de nødlidende til hjelp, har lagt vinn på all god gjerning.

<span id="an_5:11">5:11</span> Men yngre enker skal du avvise; for når
de i kjødelig lyst sviker Kristus, vil de gifte sig,

<span id="an_5:12">5:12</span> og dermed har de den dom at de har brutt
sin første tro.

<span id="an_5:13">5:13</span> Tilmed lærer de og å gå ørkesløse, idet
de farer omkring i husene, og ikke alene ørkesløse, men også med sladder
og uvedkommende ting, så de taler det som utilbørlig er.

<span id="an_5:14">5:14</span> Derfor vil jeg at unge enker skal gifte
sig, føde barn, styre sitt hus, ikke gi motstanderen nogen leilighet til
baktalelse.

<span id="an_5:15">5:15</span> For allerede har somme vendt sig bort
efter Satan.

<span id="an_5:16">5:16</span> Dersom nogen troende mann eller kvinne
har enker, da skal de sørge for dem og ikke la dem falle menigheten til
byrde, forat den kan sørge for de virkelige enker.

<span id="an_5:17">5:17</span> De eldste som er gode forstandere, skal
aktes dobbelt ære verd, mest de som arbeider i tale og lære.

<span id="an_5:18">5:18</span> For Skriften sier: Du skal ikke binde
munnen på en okse som tresker. Og en arbeider er sin lønn verd.

<span id="an_5:19">5:19</span> Ta ikke imot nogen klage mot en eldste
uten efter to eller tre vidner.

<span id="an_5:20">5:20</span> Dem som synder, skal du refse så alle
hører på det, forat også de andre må ha frykt.

<span id="an_5:21">5:21</span> Jeg vidner for Gud og Kristus Jesus og de
utvalgte engler at du skal ta vare på dette uten fordom, så du ikke gjør
noget av tilbøielighet.

<span id="an_5:22">5:22</span> Vær ikke snar til å legge hendene på
nogen; gjør dig ikke delaktig i fremmede synder; hold dig selv ren!

<span id="an_5:23">5:23</span> Drikk ikke lenger bare vann, men nyt litt
vin for din mave og dine jevnlige sykdommer.

<span id="an_5:24">5:24</span> Nogen menneskers synder er åpenbare og
går forut for dem til dom; men hos andre følger de efter.

<span id="an_5:25">5:25</span> Likeså er og de gode gjerninger åpenbare,
og de som det ikke er således med, kan dog ikke skjules.

<span id="an_6:1">6:1</span> Så mange som er træler under åket, skal
akte sine herrer all ære verd, forat Guds navn og læren ikke skal bli
spottet.

<span id="an_6:2">6:2</span> Men de som har troende herrer, skal ikke
forakte dem, fordi de er brødre, men så meget heller gjøre sin tjeneste,
fordi de som nyter godt av deres velgjerning, er troende og elsket.
Dette skal du lære og formane til.

<span id="an_6:3">6:3</span> Dersom nogen farer med fremmed lære og ikke
holder sig til vår Herre Jesu Kristi sunde ord og den lære som hører til
gudsfrykt,

<span id="an_6:4">6:4</span> han er opblåst skjønt han intet forstår,
men er syk for stridsspørsmål og ordkrig, som volder avind, kiv,
spottord, ond mistanke,

<span id="an_6:5">6:5</span> stadig krangel iblandt mennesker som er
fordervet i sitt sinn og har tapt sannheten, idet de akter gudsfrykten
for en vei til vinning.

<span id="an_6:6">6:6</span> Ja, gudsfrykt med nøisomhet er en stor
vinning;

<span id="an_6:7">6:7</span> for vi har ikke hatt noget med oss til
verden; det er åpenbart at vi heller ikke kan ta noget med oss derfra;

<span id="an_6:8">6:8</span> men når vi har føde og klær, skal vi dermed
la oss nøie;

<span id="an_6:9">6:9</span> men de som vil bli rike, faller i fristelse
og snare og mange dårlige og skadelige lyster, som senker menneskene ned
i undergang og fortapelse.

<span id="an_6:10">6:10</span> For pengekjærhet er en rot til alt ondt;
av lyst dertil har somme faret vill fra troen og har gjennemstunget sig
selv med mange piner.

<span id="an_6:11">6:11</span> Men du, Guds menneske, fly disse ting,
jag efter rettferdighet, gudsfrykt, tro, kjærlighet, tålmodighet,
saktmodighet!

<span id="an_6:12">6:12</span> Strid troens gode strid, grip det evige
liv, som du blev kalt til, du som og har avlagt den gode bekjennelse for
mange vidner!

<span id="an_6:13">6:13</span> Jeg byder dig for Gud, som gir alle ting
liv, og for Kristus Jesus, som vidnet for Pontius Pilatus den gode
bekjennelse,

<span id="an_6:14">6:14</span> at du skal holde budet rent og ulastelig
inntil vår Herre Jesu Kristi åpenbarelse,

<span id="an_6:15">6:15</span> som den Salige og alene Mektige skal vise
oss i sin tid, han som er kongenes konge og herrenes herre,

<span id="an_6:16">6:16</span> han som alene har udødelighet, som bor i
et lys som ingen kan komme til, han som intet menneske har sett eller
kan se; ham tilhører ære og evig makt. Amen.

<span id="an_6:17">6:17</span> Byd dem som er rike i den nuværende
verden, at de ikke skal være overmodige eller sette sitt håp til den
uvisse rikdom, men til Gud, som gir oss rikelig alle ting å nyte,

<span id="an_6:18">6:18</span> at de skal gjøre godt, være rike på gode
gjerninger, gavmilde, godgjørende,

<span id="an_6:19">6:19</span> så de legger sig op en god grunnvoll for
den kommende tid, at de kan gripe det sanne liv.

<span id="an_6:20">6:20</span> Timoteus! ta vare på det som er dig
overgitt, så du vender dig bort fra det vanhellige tomme snakk og
motsigelsene fra den kunnskap som falskelig kalles så,

<span id="an_6:21">6:21</span> som nogen bekjenner sig til, så de har
faret vill i troen. Nåden være med dig!

------------------------------------------------------------------------

[Next: 2 Timothy](ti2)
