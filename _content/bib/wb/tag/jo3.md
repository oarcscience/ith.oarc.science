[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo2)  [Next](jde) 

------------------------------------------------------------------------

### Tagalog Bible: 3 John

<span id="an_1:1">1:1</span> Ang matanda, kay Gayo na minamahal, na
aking iniibig sa katotohanan.

<span id="an_1:2">1:2</span> Minamahal, aking idinadalangin na sa lahat
ng mga bagay ay guminhawa ka at bumuti ang iyong katawan, na gaya ng
pagginhawa ng iyong kaluluwa.

<span id="an_1:3">1:3</span> Sapagka't ako'y totoong nagalak nang
magsidating ang mga kapatid at mangagpatotoo sa iyong katotohanan, ayon
sa paglakad mo sa katotohanan.

<span id="an_1:4">1:4</span> Wala nang dakilang kagalakan sa ganang akin
na gaya nito, na marinig na ang aking mga anak ay nagsisilakad sa
katotohanan.

<span id="an_1:5">1:5</span> Minamahal, ginagawa mo ang tapat na gawa sa
lahat ng iyong ginagawa doon sa mga kapatid at sa mga taga ibang lupa;

<span id="an_1:6">1:6</span> Na siyang nangagpapatotoo ng iyong pagibig
sa harapan ng iglesia: na iyong gagawan ng magaling kung iyong
tutulungan sila ng nararapat sa Dios, sa kanilang paglalakbay:

<span id="an_1:7">1:7</span> Sapagka't dahil sa Pangalan, ay
nangagsiyaon sila na walang kinuhang anoman sa mga Gentil.

<span id="an_1:8">1:8</span> Nararapat nga nating tanggaping mabuti ang
mga gayon, upang tayo'y maging kasama sa paggawa sa katotohanan.

<span id="an_1:9">1:9</span> Ako'y sumulat ng ilang bagay sa iglesia:
datapuwa't si Diotrefes na nagiibig magkaroon ng kataasan sa kanila, ay
hindi kami tinatanggap.

<span id="an_1:10">1:10</span> Kaya't kung pumariyan ako, ay ipaaalaala
ko ang mga gawang kaniyang ginagawa, na nagsasalita ng masasamang salita
laban sa amin: at hindi nasisiyahan sa ganito, ni hindi man niya
tinatanggap ang mga kapatid, at silang mga ibig tumanggap ay
pinagbabawalan niya at pinalalayas sila sa iglesia.

<span id="an_1:11">1:11</span> Minamahal, huwag mong tularan ang masama,
kundi ang mabuti. Ang gumagawa ng mabuti ay sa Dios: ang gumagawa ng
masama ay hindi nakakita sa Dios.

<span id="an_1:12">1:12</span> Si Demetrio ay pinatototohanan ng lahat,
at ng katotohanan: oo, kami man ay nagpapatotoo rin; at nalalaman mo na
ang aming patotoo ay tunay.

<span id="an_1:13">1:13</span> Maraming mga bagay ang isusulat ko sana
sa iyo, datapuwa't hindi ko ibig isulat sa iyo ng tinta at panulat:

<span id="an_1:14">1:14</span> Datapuwa't inaasahan kong makita kang
madali, at tayo'y magkakausap ng mukhaan. Ang kapayapaa'y sumainyo nawa.
Binabati ka ng mga kaibigan. Batiin mo ang mga kaibigan sa pangalan.

------------------------------------------------------------------------

[Next: Jude](jde)
