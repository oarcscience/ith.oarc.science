<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tagalog Bible, full text etext at Intangible Textual Heritage">
<TITLE>Tagalog Bible: 3 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo2">Previous</A>&nbsp;
<A HREF="jde">Next</A>&nbsp;
</CENTER>
<HR>
</p> <h3 align="center" align="center">Tagalog Bible: 3 John</h3> 
<p><A NAME="an_1:1">1:1</A>&nbsp;Ang matanda, kay Gayo na minamahal, na aking iniibig sa katotohanan. </p> 
<p><A NAME="an_1:2">1:2</A>&nbsp;Minamahal, aking idinadalangin na sa lahat ng mga bagay ay guminhawa ka at bumuti ang iyong katawan, na gaya ng pagginhawa ng iyong kaluluwa. </p> 
<p><A NAME="an_1:3">1:3</A>&nbsp;Sapagka't ako'y totoong nagalak nang magsidating ang mga kapatid at mangagpatotoo sa iyong katotohanan, ayon sa paglakad mo sa katotohanan. </p> 
<p><A NAME="an_1:4">1:4</A>&nbsp;Wala nang dakilang kagalakan sa ganang akin na gaya nito, na marinig na ang aking mga anak ay nagsisilakad sa katotohanan. </p> 
<p><A NAME="an_1:5">1:5</A>&nbsp;Minamahal, ginagawa mo ang tapat na gawa sa lahat ng iyong ginagawa doon sa mga kapatid at sa mga taga ibang lupa; </p> 
<p><A NAME="an_1:6">1:6</A>&nbsp;Na siyang nangagpapatotoo ng iyong pagibig sa harapan ng iglesia: na iyong gagawan ng magaling kung iyong tutulungan sila ng nararapat sa Dios, sa kanilang paglalakbay: </p> 
<p><A NAME="an_1:7">1:7</A>&nbsp;Sapagka't dahil sa Pangalan, ay nangagsiyaon sila na walang kinuhang anoman sa mga Gentil. </p> 
<p><A NAME="an_1:8">1:8</A>&nbsp;Nararapat nga nating tanggaping mabuti ang mga gayon, upang tayo'y maging kasama sa paggawa sa katotohanan. </p> 
<p><A NAME="an_1:9">1:9</A>&nbsp;Ako'y sumulat ng ilang bagay sa iglesia: datapuwa't si Diotrefes na nagiibig magkaroon ng kataasan sa kanila, ay hindi kami tinatanggap. </p> 
<p><A NAME="an_1:10">1:10</A>&nbsp;Kaya't kung pumariyan ako, ay ipaaalaala ko ang mga gawang kaniyang ginagawa, na nagsasalita ng masasamang salita laban sa amin: at hindi nasisiyahan sa ganito, ni hindi man niya tinatanggap ang mga kapatid, at silang mga ibig tumanggap ay pinagbabawalan niya at pinalalayas sila sa iglesia. </p> 
<p><A NAME="an_1:11">1:11</A>&nbsp;Minamahal, huwag mong tularan ang masama, kundi ang mabuti. Ang gumagawa ng mabuti ay sa Dios: ang gumagawa ng masama ay hindi nakakita sa Dios. </p> 
<p><A NAME="an_1:12">1:12</A>&nbsp;Si Demetrio ay pinatototohanan ng lahat, at ng katotohanan: oo, kami man ay nagpapatotoo rin; at nalalaman mo na ang aming patotoo ay tunay. </p> 
<p><A NAME="an_1:13">1:13</A>&nbsp;Maraming mga bagay ang isusulat ko sana sa iyo, datapuwa't hindi ko ibig isulat sa iyo ng tinta at panulat: </p> 
<p><A NAME="an_1:14">1:14</A>&nbsp;Datapuwa't inaasahan kong makita kang madali, at tayo'y magkakausap ng mukhaan. Ang kapayapaa'y sumainyo nawa. Binabati ka ng mga kaibigan. Batiin mo ang mga kaibigan sa pangalan. </p> 
<p><HR>
<CENTER>
<A HREF="jde">Next: Jude</A></CENTER>
</BODY>
</HTML>
