<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Titus</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti2.htm">Previous</A>&nbsp;
<A HREF="plm.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Titus</h3> 
<p><A NAME="an_1:1">1:1</A>&nbsp;Nekk Bulus aqeddac n Sidi R&#803;ebbi, i d-icegge&#603; &#400;isa Lmasih&#803; iwakken ad ssiwle&#611; i wid akk yextar&#803; Sidi R&#803;ebbi a d-u&#611;alen &#611;er webrid-is yerna ad issinen tidet&#806;, </p> 
<p><A NAME="an_1:2">1:2</A>&nbsp;akken ad t&#806;eklen belli s&#603;an tudert n dayem, tudert i gew&#603;ed Sidi R&#803;ebbi uqbel a d-tet&#806;waxleq ddunit net&#806;t&#806;a ur neskiddib ara.  </p> 
<p><A NAME="an_1:3">1:3</A>&nbsp;Yefka-d awal-is di lweqt ilaqen, ibeggen-it-id di lexbar&#803; i yi-d yet&#806;t&#806;unefken s lamer&#803; n Sidi R&#803;ebbi amsellek-nne&#611;.  </p> 
<p><A NAME="an_1:4">1:4</A>&nbsp;Uri&#611;-ed tabr&#803;at&#806;-agi i kec&#780;c&#780;, a Tit a mmi n tidet&#806; di liman i &#611;-yesdukklen : r&#803;r&#803;eh&#803;ma t&#806;-t&#806;alwit a k-d-t&#806;t&#806;unefkent s &#611;ur&#803; Sidi R&#803;ebbi akk-d &#400;isa Lmasih&#803; amsellek-nne&#611; !  </p> 
<p><A NAME="an_1:5">1:5</A>&nbsp;?g&#780;i&#611;-k di tegzirt n Kritus iwakken at&#806;-t&#806;kemmled&#803; cc&#611;el-nni ur nfuk ara, yerna at&#806;-t&#806;esbedded&#803; di yal tamdint imeqqranen n tejmuya&#603; n imasih&#803;iyen akken i k-n-umr&#803;e&#611;.  </p> 
<p><A NAME="an_1:6">1:6</A>&nbsp;Yal yiwen deg-sen ilaq ad yili d amdan iwumi ur d-ssukksen acemma, ad yes&#603;u yiwet tmet&#803;t&#803;ut kan, arraw-is ad ilin d wid id&#803;u&#603;en Sidi R&#803;ebbi, ad s&#603;un tikli yelhan, ad t&#806;t&#806;a&#611;en awal iwakken ur sen-d-ssukkusen ara wiyad&#803; kra n diri. </p> 
<p><A NAME="an_1:7">1:7</A>&nbsp;Ilaq ameqqran n tejma&#603;t ad yili yes&#803;fa di tikli-ines, imi d net&#806;t&#806;a i get&#803;t&#803;fen lec&#611;al n Sidi R&#803;ebbi, ur ilaq ad yili d win yessim&#611;ur&#803;en iman-is, ur ilaq ad ireffu, ur ilaq ad yili d asekr&#803;an, ur ilaq ad yeskker ccwal, ur ilaq da&#611;en a t-&#611;wun yedrimen n leh&#803;r&#803;am.  </p> 
<p><A NAME="an_1:8">1:8</A>&nbsp;Lame&#603;na ilaq-as ad yili d win yet&#806;qabalen s wudem l&#603;ali, d bab lxir&#803;, d a&#603;eqli, d ah&#803;eqqi, d win yet&#806;d&#803;u&#603;un Sidi R&#803;ebbi, d win ih&#803;ekkmen deg iman-is ; </p> 
<p><A NAME="an_1:9">1:9</A>&nbsp;ilaq ad yet&#803;t&#803;ef deg awal n Sidi R&#803;ebbi yellan t&#806;-t&#806;idet&#806; akken i t-yelmed, iwakken ad yizmir ad isselmed, ad inhu wiyad&#803; yerna a d-isbeggen i wid i d-yekkaten deg awal-agi, belli &#611;elt&#803;en.  </p> 
<p><A NAME="an_1:10">1:10</A>&nbsp;At&#803;as seg wat Isr&#803;ail i g&#603;us&#803;an Sidi R&#803;ebbi yerna t&#806;kellixen medden s imeslayen-nsen, </p> 
<p><A NAME="an_1:11">1:11</A>&nbsp;ilaq a sen-terrem tikmamin i yimawen-nsen. Skarayen lhul deg yexxamen m'ara sselmaden ayen ur nlaq ara, iwakken ad rebh&#803;en leh&#803;r&#803;am.  </p> 
<p><A NAME="an_1:12">1:12</A>&nbsp;Yiwen seg-sen i h&#803;esben d nnbi, yenna-d : &#171;  at t&#806;egzirt n Kritus si zik-nsen d imeskaddaben, d lewh&#803;uc iwe&#603;r&#803;en, d ifenyanen yet&#806;xemmimen kan ad c&#780;c&#780;en ' ' ;   </p> 
<p><A NAME="an_1:13">1:13</A>&nbsp;ayagi i d-yenna t&#806;-t&#806;idet&#806;. Daymi, ilaq a ten-tenhud&#803; s lew&#603;ar&#803;a, iwakken ad s&#603;un liman iseh&#803;h&#803;an ; </p> 
<p><A NAME="an_1:14">1:14</A>&nbsp;ur ilaq ara ad t&#806;h&#803;essisen i tmucuha n wudayen akk-d lews&#803;ayat n yemdanen ur neqbil ara tidet&#806;.  </p> 
<p><A NAME="an_1:15">1:15</A>&nbsp;Kullec zeddig i wid zeddigen, me&#603;na ulac ayen zeddigen i wid ur nzeddig ara, ur net&#806;t&#806;amen ara s R&#803;ebbi ; imi xemmimen-nsen d wulawen-nsen neg&#780;sen yerna ur t&#806;endemmayen ara. </p> 
<p><A NAME="an_1:16">1:16</A>&nbsp;Imdanen-agi qqar&#803;en nessen R&#803;ebbi, me&#603;na ccer&#803; i xeddmen yesbeggin-ed belli ur t-ssinen ara, &#603;us&#803;an Sidi R&#803;ebbi xeddmen anagar wayen yekr&#803;eh, ur zmiren ara ad xedmen ayen yelhan.  </p> 
<p><A NAME="an_2:1">2:1</A>&nbsp;Ma d kec&#780;c&#780; sselmed ayen yellan t&#806;-t&#806;idet&#806; n Sidi R&#803;ebbi. </p> 
<p><A NAME="an_2:2">2:2</A>&nbsp;Ini i yem&#611;ar&#803;en ad setqen&#603;en, ad fken leqder&#803; i yiman-nsen, ad s&#603;un le&#603;qel, ad amnen s Sidi R&#803;ebbi s tidet&#806;, ad h&#803;emmlen wiyad&#803; seg wul, ad s&#803;ebr&#803;en i le&#603;tab.  </p> 
<p><A NAME="an_2:3">2:3</A>&nbsp;Ini da&#611;en i tem&#611;arin ad s&#603;unt tikli yes&#803;fan, ur ilaq ara ad ilint t&#806;-t&#806;iqer&#803;r&#803;ad&#803;in, ur ilaq ara ad t&#806;h&#803;awalent tissit n ccr&#803;ab me&#603;na ilaq ad nehhunt &#611;er wayen yelhan, </p> 
<p><A NAME="an_2:4">2:4</A>&nbsp;ad t&#806;wes&#803;s&#803;int tilawin ad h&#803;emmlent irgazen-nsent d warraw nsent, </p> 
<p><A NAME="an_2:5">2:5</A>&nbsp;ad ilint t&#806;-t&#806;i&#603;eqliyin, ad ddunt s s&#803;s&#803;fa, ad lhint d lec&#611;al n wexxam, ad lhunt, ad t&#806;t&#806;a&#611;ent awal i yergazen-nsent iwakken awal n Sidi R&#803;ebbi ur yet&#806;wargam ara.  </p> 
<p><A NAME="an_2:6">2:6</A>&nbsp;Nhu da&#611;en ilmez&#803;yen ad s&#603;un le&#603;qel ; </p> 
<p><A NAME="an_2:7">2:7</A>&nbsp;kec&#780;c&#780; s yiman-ik ilaq at&#806;-t&#806;ilid&#803; d lemtel s lec&#611;al-ik yelhan, sselmad seg wul akk-d t&#806;idet&#806;, </p> 
<p><A NAME="an_2:8">2:8</A>&nbsp;s imeslayen is&#803;eh&#803;h&#803;an i deg ur yezmir yiwen a d iwwet, iwakken ixs&#803;imen-ik ur t&#806;t&#806;afen ara ayen n diri ara hedr&#803;en fell-ane&#611; yerna ad nneh&#803;camen.  </p> 
<p><A NAME="an_2:9">2:9</A>&nbsp;Iqeddacen da&#611;en ilaq-asen ad t&#806;t&#806;a&#611;en awal yerna ad &#603;eg&#780;ben bab-nsen, ur sen-t&#806;eddun ara di nneqma, </p> 
<p><A NAME="an_2:10">2:10</A>&nbsp;ilaq ur ten-t&#806;t&#806;akren ara me&#603;na ad ilin d wid ime&#603;nen i deg yella laman, iwakken aselmed n Sidi R&#803;ebbi amsellek-nne&#611; ad yes&#603;u ccan.  </p> 
<p><A NAME="an_2:11">2:11</A>&nbsp;Sidi R&#803;ebbi isbeggen-ed r&#803;r&#803;eh&#803;ma-s i d-yewwin leslak i yemdanen mer&#803;r&#803;a. </p> 
<p><A NAME="an_2:12">2:12</A>&nbsp;R&#803;r&#803;eh&#803;ma n Sidi R&#803;ebbi tesselmad-a&#611; a net&#803;t&#803;ixer&#803; &#611;ef lec&#611;al-nne&#611; ur nelhi d wayen akk n diri yellan di ddunit, a n&#603;ic di ddunit-a s s&#803;s&#803;wab, s lh&#803;eqq d t&#803;t&#803;a&#603;a n Sidi R&#803;ebbi ;  </p> 
<p><A NAME="an_2:13">2:13</A>&nbsp;akka ihi ara ner&#803;g&#780;u lfer&#803;h&#803; n wass i nessaram i deg ara d-tban tmanegt n Yillu-nne&#611; ameqqran, amsellek nne&#611; &#400;isa Lmasih&#803;. </p> 
<p><A NAME="an_2:14">2:14</A>&nbsp;Yefka iman-is fell-ane&#611; iwakken a &#611;-isellek si ddnub yerna a &#611;-yerr d agdud-is yes&#803;fan, iwejden i lec&#611;al yelhan. </p> 
<p><A NAME="an_2:15">2:15</A>&nbsp;Akka i glaq at&#806;-t&#806;et&#806;meslayed&#803;, at&#806;-t&#806;nehhud&#803;, at&#806;-t&#806;et&#806;wes&#803;s&#803;id&#803; s lew&#603;ar&#803;a, ur t&#806;t&#806;ag&#780;a yiwen a k-yeh&#803;qer&#803;.  </p> 
<p><A NAME="an_3:1">3:1</A>&nbsp;Smekti-ten-id ad qadr&#803;en wid ih&#803;ekkmen, ad t&#806;t&#806;a&#611;en awal, ad ilin wejden ad xedmen lec&#611;al yelhan :  </p> 
<p><A NAME="an_3:2">3:2</A>&nbsp;ur kkaten deg yiwen, ad ilin d imhenniyen d imawlan n tifrat, yec&#780;c&#780;ur&#803;en d leh&#803;nana &#611;er yemdanen mer&#803;r&#803;a.  </p> 
<p><A NAME="an_3:3">3:3</A>&nbsp;Axat&#803;er ula d nukni zik txus&#803;s&#803;-a&#611; tmusni, ur net&#806;t&#806;a&#611; ara awal ; nella nd&#803;a&#603;, nella d aklan n zzhu d wayen akk s wayes i &#611;-tessed&#803;me&#603; ddunit, nella d imcumen, n&#603;ac di tismin, nekr&#803;eh wiyad&#803;, wiyad&#803; ker&#803;hen-a&#611;. </p> 
<p><A NAME="an_3:4">3:4</A>&nbsp;Me&#603;na asmi i d-ibeggen Sidi R&#803;ebbi leh&#803;nana-s d leh&#803;mala-s i yemdanen, </p> 
<p><A NAME="an_3:5">3:5</A>&nbsp;isellek-a&#611; mac&#780;c&#780;i axat&#803;er d ih&#803;eqqiyen i nella me&#603;na isellek-a&#611; s r&#803;r&#803;eh&#803;ma-s tameqqrant ; yessared-a&#611; si ddnub-nne&#611; s tezmert n R&#803;r&#803;uh&#803; iqedsen iwakken a d-nlal d ijdiden ;  </p> 
<p><A NAME="an_3:6">3:6</A>&nbsp;Sidi R&#803;ebbi yec&#780;c&#780;ur&#803;-a&#611; s R&#803;r&#803;uh&#803; iqedsen s &#400;isa Lmasih&#803; amsellek-nne&#611;,  </p> 
<p><A NAME="an_3:7">3:7</A>&nbsp;iwakken s r&#803;r&#803;eh&#803;ma-ines a nu&#611;al d ih&#803;eqqiyen zdat Sidi R&#803;ebbi, a &#611;-d tet&#806;t&#806;unefk tudert n dayem i net&#806;r&#803;ag&#780;u.  </p> 
<p><A NAME="an_3:8">3:8</A>&nbsp;Awal-agi t&#806;-t&#806;idet&#806; yerna b&#611;i&#611; a d tesmektayed&#803; ayagi kull-as iwakken wid yumnen s R&#803;ebbi, ad xeddmen anagar ayen yelhan, d ayagi kan i gelhan yerna yes&#803;leh&#803; i yemdanen !  </p> 
<p><A NAME="an_3:9">3:9</A>&nbsp;Ur st&#803;uqqutet ara awal mbla lme&#603;na &#611;ef wayen ye&#603;nan izur&#803;an n lejdud ne&#611; c&#780;aqlalat d umen&#611;i &#611;ef ddemma n ccari&#603;a, axat&#803;er d ayen ur nes&#603;i azal, ur nes&#803;lih&#803;.  </p> 
<p><A NAME="an_3:10">3:10</A>&nbsp;Ma yella tenhid&#803; tikkelt ne&#611; snat win i d-yeskaren ccwal, ur k-d-ismeh&#803;ses ara, sseb&#603;ed-it fell-ak ;  </p> 
<p><A NAME="an_3:11">3:11</A>&nbsp;amdan am wagi yet&#803;t&#803;axer&#803; i webrid n tidet&#806;, ddnub i yiri-s.  </p> 
<p><A NAME="an_3:12">3:12</A>&nbsp;M'ara k-n-cegg&#603;e&#611; gma-tne&#611; Artimas ne&#611; Tucik, ilaq-ak a d-r&#803;uh&#803;ed&#803; a nemlil di temdint n Nikubulis, dinna ara s&#603;eddi&#611; ccetwa.  </p> 
<p><A NAME="an_3:13">3:13</A>&nbsp;E&#603;r&#803;ed&#803; at&#806;-t&#806;&#603;iwned&#803; Zennac yellan d abugat&#803;u yesnen ccari&#603;a akk-d Abulus m'ara r&#803;uh&#803;en ad safr&#803;en, tefked&#803;-asen ayen ara h&#803;wig&#780;en.  </p> 
<p><A NAME="an_3:14">3:14</A>&nbsp;Axat&#803;er ilaq da&#611;en atmaten-nne&#611; ad lemden ad xedmen i wiyad&#803; lec&#611;al yelhan, iwakken ad s&#603;un ayen ara h&#803;wig&#780;en, ur t&#806;t&#806;ilin ara mbla lfayda.  </p> 
<p><A NAME="an_3:15">3:15</A>&nbsp;Wid akk yellan yid-i t&#806;sellimen-d fell-ak. Sellem &#611;ef wid i &#611;-ihemmlen i gd&#803;u&#603;en Sidi R&#803;ebbi. R&#803;r&#803;eh&#803;ma n Sidi R&#803;ebbi a d-ters fell-awen !  </p> 
<p><HR>
<CENTER>
<A HREF="plm.htm">Next: Philemon</A></CENTER>
</BODY>
</HTML>
