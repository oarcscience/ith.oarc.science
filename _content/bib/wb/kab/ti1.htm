<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): 1 Timothy</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="th2">Previous</A>&nbsp;
<A HREF="ti2">Next</A>&nbsp;
</CENTER>
<HR>
</p> <h3 align="center" align="center">Kabyle Bible: 1 Timothy</h3> 
<p><A NAME="an_1:1">1:1</A>&nbsp;Nekk Bulus amcegge&#603; n &#400;isa Lmasih&#803;, s leb&#611;i n Sidi R&#803;ebbi amsellek-nne&#611; akk-d leb&#611;i n &#400;isa Lmasih&#803; i deg yella usirem-nne&#611;, </p> 
<p><A NAME="an_1:2">1:2</A>&nbsp;i gma-tne&#611; Timuti f+ i d-r&#803;ebba&#611; di liman am mmi n tidet&#806;, lbar&#803;aka, r&#803;r&#803;eh&#803;ma t&#806;-t&#806;alwit a k-d-t&#806;t&#806;unefkent s &#611;ur&#803; Sidi R&#803;ebbi Baba-tne&#611; akk-d &#400;isa Lmasih&#803; Ssid-nne&#611;.  </p> 
<p><A NAME="an_1:3">1:3</A>&nbsp;Akken i k-nhi&#611; uqbel ad r&#803;uh&#803;e&#611; &#611;er tmurt n Masidunya qqim di temdint n Ifasus f+ iwakken ur tet&#806;t&#806;ag&#780;g&#780;ad&#803; ara kra n yemdanen ad slemden ayen i gxulfen tikli di liman, </p> 
<p><A NAME="an_1:4">1:4</A>&nbsp;ini-asen ad xd&#803;un i tmucuha f+ d umeslay n zzux &#611;ef yizur&#803;an n tjaddit ur net&#806;faka, ayagi yet&#806;t&#806;awi-d lehdur&#803; ur nes&#603;i lfayda i &#611;-isseb&#603;aden &#611;ef liman d leb&#611;i n Sidi R&#803;ebbi.  </p> 
<p><A NAME="an_1:5">1:5</A>&nbsp;A sen-tinid&#803; annect-agi iwakken a d-tessakid&#803; deg wulawen-nsen leh&#803;mala yes&#803;fan, ad ithedden lxat&#803;er-nsen yerna ad s&#603;un liman n tidet&#806; &#611;er Sidi R&#803;ebbi.  </p> 
<p><A NAME="an_1:6">1:6</A>&nbsp;Llan kra n yemdanen ff&#611;en i webrid, t&#806;meslayen kan &#611;ef wayen ur nes&#603;i lme&#603;na. </p> 
<p><A NAME="an_1:7">1:7</A>&nbsp;B&#611;an ad slemden i wiyad&#803; ccari&#603;a n Sidi R&#803;ebbi, nutni s yiman-nsen ur fhimen d acu i d qqar&#803;en ur fhimen ayen i sselmaden. </p> 
<p><A NAME="an_1:8">1:8</A>&nbsp;Nez&#803;ra belli ccari&#603;a n Sidi R&#803;ebbi d ayen yelhan ma yella netbe&#603;-it&#806; akken ilaq, </p> 
<p><A NAME="an_1:9">1:9</A>&nbsp;me&#603;na ilaq da&#611;en a nz&#803;er belli ccari&#603;a n Sidi R&#803;ebbi ur d-tet&#806;t&#806;unefk ara &#611;ef ddemma n ih&#803;eqqiyen me&#603;na tet&#806;t&#806;unefk-ed &#611;ef ddemma n yemcumen, i wid i&#603;us&#803;an R&#803;ebbi, i imejhal, i imednuben akk-d wid ur net&#806;t&#806;ak ara lqima i wayen iqedsen, wid ur net&#806;qadar&#803; ara R&#803;ebbi, wid ineqqen imawlan-nsen akk-d iqettalen, </p> 
<p><A NAME="an_1:10">1:10</A>&nbsp;i wid yeff&#611;en i webrid, i wat l&#603;ar&#803;, i wid itjar&#803;en deg waklan akk-d i ikeddaben, i wid ur net&#806;t&#806;at&#803;t&#803;af ara deg wawal-nsen ne&#611; wid yet&#806;xalafen aselmed n tidet&#806; i wen-d yet&#806;t&#806;unefken.  </p> 
<p><A NAME="an_1:11">1:11</A>&nbsp;Akka i gella di lexbar&#803; n lxir&#803;  i yi-d-it&#806;t&#806;unefken, i d-isbegginen tamanegt n Sidi R&#803;ebbi ame&#611;lal.  </p> 
<p><A NAME="an_1:12">1:12</A>&nbsp;Ad h&#803;emde&#611; &#400;isa Lmasih&#803; Ssid-nne&#611; i yi-isg&#780;ehden, i yi-fkan laman iwakken ad ili&#611; d aqeddac-is, yextar&#803;-iyi-d ad ili&#611; d aqeddac-is </p> 
<p><A NAME="an_1:13">1:13</A>&nbsp;&#611;as akken zik regme&#611;-t yerna qehr&#803;e&#611; wid yumnen yis. Me&#603;na i&#603;fa-yi axat&#803;er imiren ur z&#803;ri&#611; ara d acu xeddme&#611; imi mazal ur s&#603;i&#611; ara liman deg ul-iw. </p> 
<p><A NAME="an_1:14">1:14</A>&nbsp;Tura r&#803;r&#803;eh&#803;ma-s tameqqrant ters-ed fell-i s liman d leh&#803;mala yellan deg-s. </p> 
<p><A NAME="an_1:15">1:15</A>&nbsp;Awal-agi d awal n tidet&#806; yuklalen ad it&#806;waqbel s lekmal-is : &#171; &#400;isa Lmasih&#803; yusa-d &#611;er ddunit iwakken ad isellek imednuben &#187;.  </p> 
<p><A NAME="an_1:16">1:16</A>&nbsp;Ih&#803;unn-ed fell-i nekk yellan d amednub ameqqran iwakken a d-isbeggen r&#803;r&#803;eh&#803;ma-s yerna ad ili&#611; d lemtel sya &#611;er zdat i wid ara yamnen yis ad s&#603;un tudert n dayem.  </p> 
<p><A NAME="an_1:17">1:17</A>&nbsp;I ugellid n dayem, ame&#611;lal ur t&#806;walint wallen, win yellan d yiwen, i net&#806;t&#806;a tamanegt d l&#603;ezz si lg&#780;il &#611;er lg&#780;il ! Amin !  </p> 
<p><A NAME="an_1:18">1:18</A>&nbsp;A Timuti a mmi, a k-wes&#803;s&#803;i&#611; &#611;ef wayen i d-caren fell-ak s &#611;ur&#803; R&#803;ebbi si zik. Et&#803;t&#803;ef deg imeslayen-nni, sseg&#780;hed iman-ik di liman s wul yes&#803;fan teddud&#803; akken ilaq, </p> 
<p><A NAME="an_1:19">1:19</A>&nbsp;axat&#803;er kra n yemdanen nnid&#803;en wexxr&#803;en i tikli yes&#803;fan armi i sr&#803;uh&#803;en liman-nsen. </p> 
<p><A NAME="an_1:20">1:20</A>&nbsp;Llan gar-asen ?imni d Alixandru f+ sellme&#611;-ten i Ccit&#803;an iwakken ad z&#803;ren amek i tder&#803;r&#803;u d wid ireggmen Sidi R&#803;ebbi.  </p> 
<p><A NAME="an_2:1">2:1</A>&nbsp;Ayen i &#611;ef ara kkun-wes&#803;s&#803;i&#611; di tazwara, h&#803;emmdet cekkr&#803;et Sidi R&#803;ebbi, ssuturet di tz&#803;allit, de&#603;&#603;ut &#611;ur&#803;-es &#611;ef yemdanen mer&#803;r&#803;a. </p> 
<p><A NAME="an_2:2">2:2</A>&nbsp;De&#603;&#603;ut &#611;ef yigelliden d wid akk yet&#803;t&#803;fen imukan n lh&#803;ekma iwakken a n&#603;ic di lisser t&#806;-t&#806;alwit, a nd&#803;u&#603; Sidi R&#803;ebbi s lh&#803;er&#803;ma d leqder&#803;.  </p> 
<p><A NAME="an_2:3">2:3</A>&nbsp;Ayagi d ayen yelhan, d ayen i&#603;eg&#780;ben i Sidi R&#803;ebbi amsellek-nne&#611;, </p> 
<p><A NAME="an_2:4">2:4</A>&nbsp;axat&#803;er yeb&#611;a imdanen mer&#803;r&#803;a ad issinen tidet&#806; yerna ad t&#806;t&#806;uselken.  </p> 
<p><A NAME="an_2:5">2:5</A>&nbsp;Yiwen n R&#803;ebbi i gellan, yiwen umcafe&#603; da&#611;en i gellan ger yemdanen d R&#803;ebbi ; amcafe&#603;-agi, d &#400;isa Lmasih&#803; </p> 
<p><A NAME="an_2:6">2:6</A>&nbsp;i gefkan iman-is d asfel i leslak n yemdanen mer&#803;r&#803;a. D wagi i d t&#806;t&#806;but i d-yefka Sidi R&#803;ebbi di lweqt-is ;  </p> 
<p><A NAME="an_2:7">2:7</A>&nbsp;daymi i d-t&#806;t&#806;ucegg&#603;e&#611; iwakken ad beccr&#803;e&#611;, ad slemde&#611; i leg&#780;nas iber&#803;r&#803;aniyen ayen ye&#603;nan liman t&#806;-t&#806;idet&#806;. Ayen akka i d-qqar&#803;e&#611; t&#806;-t&#806;idet&#806; mac&#780;c&#780;i d lekdeb.  </p> 
<p><A NAME="an_2:8">2:8</A>&nbsp;B&#611;i&#611; ihi ad ilin di mkul amkan yergazen ireffden ifassen &#611;er R&#803;ebbi s wul yes&#803;fan, mbla l&#611;ecc d yir axemmem.  </p> 
<p><A NAME="an_2:9">2:9</A>&nbsp;Akken da&#611;en i glaq ad xedment tilawin, ad ilint s llebsa isset&#803;ren, ad s&#603;unt lh&#803;er&#803;ma d neyya, ur t&#806;zewwiqent acebbub-nsent, ur t&#806;cebbih&#803;ent iman-nsent s ddheb, s t&#603;eqcin akk-d llebsa ifazen, </p> 
<p><A NAME="an_2:10">2:10</A>&nbsp;me&#603;na ad cebbh&#803;ent iman-nsent s lec&#611;al yelhan, akken ilaq ad xedment tilawin yet&#806;d&#803;u&#603;un Sidi R&#803;ebbi.  </p> 
<p><A NAME="an_2:11">2:11</A>&nbsp;Ilaq-as i tmet&#803;t&#803;ut at&#806;-t&#806;h&#803;esses i uselmed s tsusmi d wannuz.  </p> 
<p><A NAME="an_2:12">2:12</A>&nbsp;Ur qebble&#611; ara at&#806;-t&#806;esselmed tmet&#803;t&#803;ut ne&#611; at&#806;-t&#806;debber&#803; &#611;ef wergaz me&#603;na at&#806;-t&#806;et&#806;susum ( ur d-teggar ara iman-is ).  </p> 
<p><A NAME="an_2:13">2:13</A>&nbsp;Axat&#803;er d Adem i d-yet&#806;waxelqen d amezwaru d wamek i d-terna ?ewwa ; f+ </p> 
<p><A NAME="an_2:14">2:14</A>&nbsp;mac&#780;c&#780;i d Adem i ge&#611;wa Ccit&#803;an me&#603;na d ?ewwa i wumi ikellex f+ armi i t&#603;us&#803;s&#803;a Sidi R&#803;ebbi, </p> 
<p><A NAME="an_2:15">2:15</A>&nbsp;lame&#603;na at&#806;-t&#806;et&#806;t&#806;usellek s tarwa-s f+ ma tet&#806;t&#806;eddu s s&#803;s&#803;fa d neyya di liman d leh&#803;mala.  </p> 
<p><A NAME="an_3:1">3:1</A>&nbsp;?-t&#806;idet&#806; mi qqar&#803;en : &#171; ma yella win yeb&#611;an ad yu&#611;al d amdebber&#803; di tejma&#603;t d ayen yelhan i get&#806;menni &#187;. </p> 
<p><A NAME="an_3:2">3:2</A>&nbsp;Lame&#603;na amdebber&#803; di tejma&#603;t ur ilaq ara ad afen deg-s l&#611;aci wayen ara s-d-ssukksen, ilaq ad yes&#603;u yiwet n tmet&#803;t&#803;ut kan, ad yili d win ih&#803;ekkmen deg iman-is, d a&#603;eqli, d win iteddun s s&#803;s&#803;wab. Ilaq ad yili d win yest&#803;erh&#803;iben deg wexxam-is, d win izemren ad isselmed awal n R&#803;ebbi ; </p> 
<p><A NAME="an_3:3">3:3</A>&nbsp;ur yet&#806;t&#806;ili ara d asekr&#803;an ne&#611; d amc&#780;aqlal me&#603;na ad yili d ah&#803;nin d imhenni. Ur ilaq ara ad ih&#803;emmel idrimen ; </p> 
<p><A NAME="an_3:4">3:4</A>&nbsp;ilaq da&#611;en ad yissin amek ara idebber&#803; &#611;ef wexxam-is, arraw-is ad ilin d wid yet&#806;t&#806;a&#611;en awal yerna a t-t&#806;qadar&#803;en.  </p> 
<p><A NAME="an_3:5">3:5</A>&nbsp;Axat&#803;er ma yella waleb&#603;ad&#803; ur yezmir ara ad idebber&#803; &#611;ef wexxam is, amek ara idebber&#803; di tejma&#603;t n Sidi R&#803;ebbi ?  </p> 
<p><A NAME="an_3:6">3:6</A>&nbsp;Amdebber&#803; di tejma&#603;t ur ilaq ara ad yili d ajdid di liman di &#400;isa Lmasih&#803;, m'ulac a t-yekcem zzux, at&#806;-t&#806;edr&#803;u yid-es akken tedr&#803;a d Ccit&#803;an. f+  </p> 
<p><A NAME="an_3:7">3:7</A>&nbsp;Ilaq ula d wid ur numin ara s &#400;isa Lmasih&#803; a d-cehden fell-as s lxir&#803; ur t&#806;t&#806;afen ara deg-s wayen ara s-d ssukksen, iwakken ur i&#611;elli ara di tecr&#803;ektin n Ccit&#803;an.  </p> 
<p><A NAME="an_3:8">3:8</A>&nbsp;Iqeddacen n tejma&#603;t da&#611;en ilaq ad s&#603;un leqder&#803;, ad ilin d irgazen itet&#803;t&#803;fen deg awal-nsen, ad xd&#803;un i tissit n ccr&#803;ab akk-d rrbeh&#803; n lexde&#603;.  </p> 
<p><A NAME="an_3:9">3:9</A>&nbsp;Ilaq ad h&#803;erzen s wul yes&#803;fan lbad&#803;na n liman i d-yet&#806;wakecfen. </p> 
<p><A NAME="an_3:10">3:10</A>&nbsp;Ilaq ula d nutni ad t&#806;wajer&#803;ben di leqdic-nsen, m'ur ufin ara ayen ara sen-d-ssukksen imiren zemren ad qedcen di tejma&#603;t.  </p> 
<p><A NAME="an_3:11">3:11</A>&nbsp;Ula t&#806;-t&#806;iqeddacin n tejma&#603;t ilaq ad s&#603;unt lh&#803;er&#803;ma, ur t&#806;meslayent ara ccer&#803; &#611;ef wiyad&#803;, ad ilint t&#806;-t&#806;i&#603;eqliyin, t&#806;-t&#806;id i &#611;ef yella let&#806;kal &#611;ef kullec.  </p> 
<p><A NAME="an_3:12">3:12</A>&nbsp;Iqeddacen n tejma&#603;t ilaq ad s&#603;un yiwet n tmet&#803;t&#803;ut kan yerna ad d&#803;ebbr&#803;en &#611;ef yexxamen-nsen d warraw-nsen akken ilaq.  </p> 
<p><A NAME="an_3:13">3:13</A>&nbsp;Axat&#803;er wid iqeddcen &#611;ef tejma&#603;t akken ilaq, ad yali leqder&#803;-nsen ad nnernin di liman yerna ad s&#603;un let&#806;kal d ameqqran di &#400;isa Lmasih&#803;.  </p> 
<p><A NAME="an_3:14">3:14</A>&nbsp;Uri&#611;-ak-n mer&#803;r&#803;a annect-agi &#611;as akken ssarame&#611; a n-ase&#611; &#611;ur&#803;-ek, </p> 
<p><A NAME="an_3:15">3:15</A>&nbsp;iwakken ma &#603;et&#803;t&#803;le&#611; ur n-usi&#611; ara at&#806;-t&#806;issined&#803; amek i glaq at&#806;-t&#806;eddud&#803; deg wexxam n Sidi R&#803;ebbi i gellan t&#806;-t&#806;ajma&#603;t n R&#803;ebbi yeddren. Tajma&#603;t-agi, t&#806;-t&#806;igejdit i &#611;ef ters tidet&#806;.  </p> 
<p><A NAME="an_3:16">3:16</A>&nbsp;S tidet&#806; ach&#803;al meqqr&#803;et lbad&#803;na n Lmasih&#803; yellan d sebba n liman-nne&#611; : win akken i d-yusan s s&#803;s&#803;ifa n wemdan, i &#611;ef d-icehhed R&#803;r&#803;uh&#803; iqedsen, t&#603;eg&#780;g&#780;bent deg-s lmalayekkat, yet&#806;wabeccer&#803; i leg&#780;nas, umnen yis di ddunit mer&#803;r&#803;a, yet&#806;warfed s tmanegt tameqqrant &#611;er igenwan.  </p> 
<p><A NAME="an_4:1">4:1</A>&nbsp;R&#803;r&#803;uh&#803; iqedsen ixebber&#803;-ed &#603;inani belli deg ussan ineggura, at&#803;as ara iwexxr&#803;en &#611;ef liman di Lmasih&#803;, ad teb&#603;en wid i ten-it&#806;&#611;ur&#803;r&#803;un s uselmed i d-yet&#806;t&#806;asen s &#611;ur&#803; leg&#780;nun.  </p> 
<p><A NAME="an_4:2">4:2</A>&nbsp;A ten-&#611;ur&#803;r&#803;en wat sin wudmawen yet&#806;beccir&#803;en lekdeb, wid iwumi yemmut wul am akken yet&#806;waqqed s useffud.  </p> 
<p><A NAME="an_4:3">4:3</A>&nbsp;Imdanen-agi b&#611;an ad h&#803;er&#803;r&#803;men zzwag&#780; akk-d kra n les&#803;naf n lmakla, lame&#603;na Sidi R&#803;ebbi ixleq-ed kullec iwakken wid yumnen yis yessnen tidet&#806;, a t-h&#803;emden a t-cekkr&#803;en.  </p> 
<p><A NAME="an_4:4">4:4</A>&nbsp;Ayen akk i d-ixleq Sidi R&#803;ebbi yelha, ur ilaq ara a nerr kra di rrif, acu kan ilaq a t-ncekker&#803; &#611;ef wayen i &#611;-d-it&#806;t&#806;ak, </p> 
<p><A NAME="an_4:5">4:5</A>&nbsp;axat&#803;er ayen akk i d yet&#806;waxelqen is&#803;effu-t wawal n R&#803;ebbi akk-d t&#806;z&#803;allit. </p> 
<p><A NAME="an_4:6">4:6</A>&nbsp;Ssefhem-asen ayagi i watmaten iwakken at&#806;-t&#806;ilid&#803; d aqeddac yelhan n &#400;isa Lmasih&#803;, sseg&#780;hed iman-ik di liman s wawal n Sidi R&#803;ebbi d uselmed n tidet&#806; i tteb&#603;ed&#803; s wul yes&#803;fan. </p> 
<p><A NAME="an_4:7">4:7</A>&nbsp;Ma t&#806;-t&#806;imucuha n tem&#611;ar&#803;in ur nes&#603;i ara lme&#603;na i gxulfen liman, d&#803;egger&#803;-itent akkin fell-ak. Issin amek ara telh&#803;ud&#803; deg ubrid n Sidi R&#803;ebbi .  </p> 
<p><A NAME="an_4:8">4:8</A>&nbsp;Tazzla deg wannar d ayen yelhan me&#603;na tenfe&#603; i lg&#780;et&#806;t&#806;a kan, ma t&#803;t&#803;a&#603;a n Sidi R&#803;ebbi tenfe&#603; i kullec axat&#803;er deg-s i tella tudert n tura akk-d t&#806;-t&#806;in i d-iteddun i &#611;-iw&#603;ed Sidi R&#803;ebbi. </p> 
<p><A NAME="an_4:9">4:9</A>&nbsp;Awal-agi d awal n tidet&#806; yuklalen ad it&#806;waqbel &#611;er yemdanen mer&#803;r&#803;a.  </p> 
<p><A NAME="an_4:10">4:10</A>&nbsp;Ma d nukni net&#806;&#603;et&#806;t&#806;ib iman-nne&#611; iwakken a neg&#780;hed di liman, imi net&#806;kel &#611;ef Sidi R&#803;ebbi Illu-nne&#611; yeddren yellan d amsellek n yemdanen mer&#803;r&#803;a abe&#603;da wid yumnen yis. </p> 
<p><A NAME="an_4:11">4:11</A>&nbsp;Atan wayen i &#611;ef ara twes&#803;s&#803;id&#803; imdanen d wayen ara sen-teslemd&#803;ed&#803;. </p> 
<p><A NAME="an_4:12">4:12</A>&nbsp;?ur&#803;-ek a k-ih&#803;qer&#803; yiwen imi mez&#803;z&#803;iyed&#803; di le&#603;mer&#803;, me&#603;na ili-k d lemtel ger wid yumnen s yimeslayen-ik, s tikli-inek, s leh&#803;mala-inek, s liman-inek t&#806;-t&#806;ezdeg n wul-ik.  </p> 
<p><A NAME="an_4:13">4:13</A>&nbsp;S&#603;edday lweqt-ik di leqr&#803;aya d ubeccer&#803; d uselmed n wawal n R&#803;ebbi i wiyad&#803;, alamma usi&#611;-en.  </p> 
<p><A NAME="an_4:14">4:14</A>&nbsp;Ur t&#806;t&#806;ag&#780;a ara di rrif tikci i k-d-it&#806;t&#806;unefken s r&#803;r&#803;eh&#803;ma n Sidi R&#803;ebbi d yimeslayen s wayes i d-caren fell-ak di tejma&#603;t mi ssersen ifassen-nsen fell-ak imeqqranen n tejma&#603;t. </p> 
<p><A NAME="an_4:15">4:15</A>&nbsp;Err ddehn-ik &#611;er wayagi txedmed&#803;-t akken ilaq, iwakken imdanen mer&#803;r&#803;a ad walin amek i tet&#806;nernid&#803; di tikli-inek di Lmasih&#803;. </p> 
<p><A NAME="an_4:16">4:16</A>&nbsp;?ader &#611;ef yiman-ik d wayen i tesselmaded&#803; i wiyad&#803;, ma tkemmled&#803; akken, d leslak ara d-tawid&#803; i kec&#780;c&#780;ini akk-d wid i k-yesmeh&#803;sisen.  </p> 
<p><A NAME="an_5:1">5:1</A>&nbsp;Ur t&#806;lummu ara &#611;ef wem&#611;ar&#803; s le&#603;yad&#803;, me&#603;na nhu-t am akken d baba-k ; enhu da&#611;en ilmez&#803;yen am akken d atmaten-ik, </p> 
<p><A NAME="an_5:2">5:2</A>&nbsp;tam&#611;ar&#803;t am yemma-k, tilmez&#803;yin am yessetma-k, s wul yes&#803;fan.  </p> 
<p><A NAME="an_5:3">5:3</A>&nbsp;Qader&#803; tug&#780;g&#780;al f+ telhud&#803; t&#806;-t&#806;id yeh&#803;wag&#780;en lem&#603;awna.  </p> 
<p><A NAME="an_5:4">5:4</A>&nbsp;Ma t&#806;-t&#806;id yes&#603;an dderya ne&#611; dderya n warraw-nsent, ilaq d nutni ara d-yelhun yid-sent, akka ara d-sbeggnen t&#803;t&#803;a&#603;a-nsen &#611;er Sidi R&#803;ebbi m'ara rren lxir&#803; i imawlan-nsen, ayagi d ayen i g&#603;eg&#780;ben i Sidi R&#803;ebbi.  </p> 
<p><A NAME="an_5:5">5:5</A>&nbsp;Tag&#780;g&#780;alt i gellan weh&#803;d-es ur nes&#603;i win ara t&#806;-t&#806;irefden tet&#806;kel &#611;ef Sidi R&#803;ebbi tde&#603;&#603;u &#611;ur&#803;-es tet&#806;h&#803;ellil-it am yid&#803; am ass.  </p> 
<p><A NAME="an_5:6">5:6</A>&nbsp;Ma t&#806;-t&#806;ag&#780;g&#780;alt yet&#803;t&#803;afar&#803;en zzhu n ddunit, tinna temmut &#611;as mazal-it&#806; tedder.  </p> 
<p><A NAME="an_5:7">5:7</A>&nbsp;Atah wayen i &#611;ef ara twes&#803;s&#803;id&#803; tug&#780;g&#780;al iwakken ur d-yet&#806;t&#806;ili ara wayen ara sent-d-ssukksen.  </p> 
<p><A NAME="an_5:8">5:8</A>&nbsp;Ma yella win ur n&#603;awen ara at wexxam-is abe&#603;da imawlan-is, atan yeg&#780;g&#780;a liman, yu&#611;al akter&#803; n win ijehlen.  </p> 
<p><A NAME="an_5:9">5:9</A>&nbsp;Tag&#780;g&#780;alt ilaq at&#806;-t&#806;es&#603;u set&#806;t&#806;in n iseggasen di le&#603;mer&#803;-is iwakken a t&#806;-t&#603;awen tejma&#603;t, ilaq at&#806;-t&#806;ili tezweg&#780; yiwet n tikkelt kan.  </p> 
<p><A NAME="an_5:10">5:10</A>&nbsp;Ilaq at&#806;-t&#806;ili tet&#806;wassen s lec&#611;al-is yelhan, t&#806;-t&#806;in ir&#803;ebban arraw-is akken ilaq, ist&#803;erh&#803;iben deg wexxam-is, issarden id&#803;ar&#803;r&#803;en n iqeddacen n Sidi R&#803;ebbi ; treffed ime&#611;ban, txeddem lxir&#803;.  </p> 
<p><A NAME="an_5:11">5:11</A>&nbsp;Me&#603;na ur qebbel ara i tejma&#603;t at&#806;-t&#806;&#603;awen tug&#780;g&#780;al mez&#803;z&#803;iyen di le&#603;mer&#803;, axat&#803;er m'ara b&#611;unt ad &#603;awdent zzwag&#780; zemrent ad g&#780;g&#780;ent abrid n Lmasih&#803; ; </p> 
<p><A NAME="an_5:12">5:12</A>&nbsp;s wakka ad xed&#603;ent l&#603;ahed-nni i fkant i Sidi R&#803;ebbi.  </p> 
<p><A NAME="an_5:13">5:13</A>&nbsp;Yerna m'ur s&#603;int ara ayen ara xedment, ad t&#806;calint seg wexxam &#611;er wayed&#803; mac&#780;c&#780;i kan imi ur s&#603;int ara cc&#611;el, me&#603;na ad kettr&#803;ent deg yimeslayen ur nes&#603;i lme&#603;na, ad ggarent iman-nsent deg wayen i tent-yexd&#803;an.  </p> 
<p><A NAME="an_5:14">5:14</A>&nbsp;Ihi b&#611;i&#611; ad nhu&#611; tug&#780;g&#780;al mez&#803;z&#803;iyen di le&#603;mer&#803; ad &#603;awdent zzwag&#780;, ad s&#603;unt dderya, ad lhint d yexxam-nsent iwakken i&#603;dawen ur t&#806;t&#806;afen ara ayen n diri ara hedr&#803;en fell-asent. </p> 
<p><A NAME="an_5:15">5:15</A>&nbsp;Axat&#803;er llant seg-sent tid i geff&#611;en i webrid n R&#803;ebbi teb&#603;ent abrid n Ccit&#803;an.  </p> 
<p><A NAME="an_5:16">5:16</A>&nbsp;Ma tella tin yumnen tes&#603;a tug&#780;g&#780;al i s-yet&#806;t&#806;ilin, d net&#806;t&#806;at i glaq a tent t&#603;iwen iwakken ur t&#806;t&#806;ilint ara t&#806; t&#806;a&#603;kumt i tejma&#603;t, akken da&#611;en tajma&#603;t at&#806;-t&#806;izmir at&#806;-t&#806;&#603;iwen tid ur nes&#603;i ara win ara tent-irefden.  </p> 
<p><A NAME="an_5:17">5:17</A>&nbsp;Imdebbr&#803;en n tejma&#603;t ixeddmen cc&#611;el-nsen akken ilaq uklalen ad t&#806;waxels&#803;en s zzyada abe&#603;da wid yenne&#603;taben deg ubeccer&#803; d uselmed. </p> 
<p><A NAME="an_5:18">5:18</A>&nbsp;Axat&#803;er tira iqedsen nnant-ed : Ur t&#806;t&#806;ara ara takmamt i wezger yesserwaten, f+ yura da&#611;en : Axeddam yuklal lexlas&#803;-is. f+  </p> 
<p><A NAME="an_5:19">5:19</A>&nbsp;Ur qebbel ara win ara iccetkin &#611;ef wemdebber&#803; n tejma&#603;t anagar ma h&#803;edr&#803;en sin ne&#611; tlata inagan ara d-icehden fell-as. </p> 
<p><A NAME="an_5:20">5:20</A>&nbsp;Ma d wid idenben, lumm-iten zdat medden mer&#803;r&#803;a iwakken ula d wiyad&#803; ad aggaden.  </p> 
<p><A NAME="an_5:21">5:21</A>&nbsp;Di le&#603;naya-k &#611;ef wudem n R&#803;ebbi d Sid-nne&#611; &#400;isa Lmasih&#803; akk-d lmalayekkat yet&#806;waxtar&#803;en, deg wannect-agi mer&#803;r&#803;a ur xeddem ara lxilaf ger yemdanen.  </p> 
<p><A NAME="an_5:22">5:22</A>&nbsp;Ur t&#806;&#611;awal ara at&#806;-t&#806;essersed&#803; ifassen &#611;ef yiwen, ur t&#806;ekki ara di ddnubat n wiyad&#803; ; h&#803;ader iman-ik, qqim d azedgan.  </p> 
<p><A NAME="an_5:23">5:23</A>&nbsp;?ef ddemma n weqr&#803;ah&#803; n t&#603;ebbut&#803;-ik i k-issefcalen, ur tess ara kan aman lame&#603;na sew cit&#803;t&#803;uh&#803; n ccr&#803;ab.  </p> 
<p><A NAME="an_5:24">5:24</A>&nbsp;Llan kra n yemdanen ddnubat-nsen t&#806;banen-d uqbel ad t&#806;t&#806;uh&#803;asben, llan wiyad&#803; ddnubat-nsen ur d-t&#806;banen ara imiren kan. </p> 
<p><A NAME="an_5:25">5:25</A>&nbsp;Akken da&#611;en i d-t&#806;banen lec&#611;al l&#603;ali, ma d lec&#611;al n diri ur zmiren ara ad qqimen ffren.  </p> 
<p><A NAME="an_6:1">6:1</A>&nbsp;Wid yellan d aklan yumnen s Lmasih&#803; ilaq ad z&#803;ren belli im&#603;ellmen-nsen uklalen leqder&#803;, iwakken ur it&#806;wargam f+ ara yisem n Sidi R&#803;ebbi, ur kkaten ara medden deg wayen i nesselmad. </p> 
<p><A NAME="an_6:2">6:2</A>&nbsp;Wid yes&#603;an im&#603;ellmen i get&#806;t&#806;amnen s Lmasih&#803; ur ilaq ara ad kksen fell-asen leqder&#803; imi d atmaten-nsen i llan, lame&#603;na ad qedcen fell-asen seg ul imi d wid yumnen s Lmasih&#803;, d wid e&#603;zizen ara yesfayden si leqdic-nsen.  Atah wayen ara twes&#803;s&#803;id&#803; d wayen ara teslemded&#803; : </p> 
<p><A NAME="an_6:3">6:3</A>&nbsp;win ara yeslemden ayen ixulfen liman-nne&#611;, ur neqbil ara awal imqeddes n Ssid-nne&#611; &#400;isa Lmasih&#803;, </p> 
<p><A NAME="an_6:4">6:4</A>&nbsp;yec&#780;c&#780;ur&#803; d zzux ur yessin kra ; ih&#803;emmel ad iket&#806;t&#806;er&#803; awal, yet&#806;na&#611; &#611;ef ddemma n yimeslayen. Seg wannect-agi i d-itekk umennu&#611;, tismin, lekfer&#803; d ccekk, </p> 
<p><A NAME="an_6:5">6:5</A>&nbsp;imeslayen nsen ur t&#806;fakan ara axat&#803;er c&#780;c&#780;ur&#803;en s yir ixemmimen te&#603;r&#803;eq-asen tidet&#806;, &#611;ilen s t&#803;t&#803;a&#603;a n Sidi R&#803;ebbi ara u&#611;alen d imer&#803;kantiyen.  </p> 
<p><A NAME="an_6:6">6:6</A>&nbsp;?-t&#806;idet&#806; abrid n Sidi R&#803;ebbi yet&#806;t&#806;awi-d rrbeh&#803; ameqqran, me&#603;na ma yella nesteqni&#603; s wayen nes&#603;a. </p> 
<p><A NAME="an_6:7">6:7</A>&nbsp;Axat&#803;er ur d-newwi yid-nne&#611; acemma &#611;er ddunit, akken da&#611;en ur nezmir a nawi acemma yid-nne&#611; m'ara nemmet. </p> 
<p><A NAME="an_6:8">6:8</A>&nbsp;Ihi ma yella nes&#603;a ayen ara nec&#780;c&#780; d wayen ara nels, ilaq a nesteqne&#603;.  </p> 
<p><A NAME="an_6:9">6:9</A>&nbsp;Ma d wid yettaba&#603;en cci n ddunit &#611;ellin deg ujer&#803;r&#803;eb akk-d tfextin n yir ccehwat n tnefsit-nsen, i get&#806;t&#806;awin imdanen &#611;er txes&#803;s&#803;art akk-d nnger. </p> 
<p><A NAME="an_6:10">6:10</A>&nbsp;Axat&#803;er t&#803;t&#803;me&#603; n idrimen d sebba n kra n wayen yellan diri-t. Llan kra i gteb&#603;en cci-yagi n ddunit, ff&#611;en i webrid n Lmasih&#803;, d&#803;ur&#803;r&#803;en tir&#803;wih&#803;in nsen, sse&#611;lin-d lhemm &#611;ef yiman nsen.  </p> 
<p><A NAME="an_6:11">6:11</A>&nbsp;Ma d kec&#780;c&#780; ay aqeddac n Sidi R&#803;ebbi sseb&#603;ed iman-ik &#611;ef wannect agi mer&#803;r&#803;a, nadi &#611;ef lh&#803;eqq d t&#803;t&#803;a&#603;a, liman, lmah&#803;ibba, s&#803;s&#803;ber&#803; d wannuz. </p> 
<p><A NAME="an_6:12">6:12</A>&nbsp;Sseg&#780;hed iman-ik deg umen&#611;i &#611;ef liman, et&#803;t&#803;ef di tudert n dayem i &#611;er k-d-issawel Sidi R&#803;ebbi, asm'akken i d-cehded&#803; s wayen tumned&#803; zdat yemdanen mer&#803;r&#803;a.  </p> 
<p><A NAME="an_6:13">6:13</A>&nbsp;A k-wes&#803;s&#803;i&#611; zdat Sidi R&#803;ebbi i d-yet&#806;t&#806;aken tudert, zdat &#400;isa Lmasih&#803; i gcehden &#611;ef liman akken ilaq zdat Bunt&#803;us Bilat&#803;us.  </p> 
<p><A NAME="an_6:14">6:14</A>&nbsp;Tbe&#603; lews&#803;ayat-agi, iwakken at&#806;-t&#806;eqqimed&#803; d azedgan, ur a k-d-issukus yiwen kra alamma d ass n Ssid-nne&#611; &#400;isa Lmasih&#803; </p> 
<p><A NAME="an_6:15">6:15</A>&nbsp;ara d-yu&#611;alen di lweqt i d-ihegga Sidi R&#803;ebbi awh&#803;id Bab n tezmert, Agellid n igelliden d Ssid n ssyadi, </p> 
<p><A NAME="an_6:16">6:16</A>&nbsp;win yeddren i dayem, i gellan di tafat ur yezmir yiwen at&#806;-t&#806;yawed&#803;, ulac win i t-iwalan ne&#611; i gzemren a t-iwali. I net&#806;t&#806;a tamanegt t&#806;-t&#806;ezmert i dayem ! Amin.  </p> 
<p><A NAME="an_6:17">6:17</A>&nbsp;Wes&#803;s&#803;i imer&#803;kantiyen n ddunit-agi iwakken ur ssem&#611;ar&#803;en ara iman-nsen, ur t&#806;kalayen ara &#611;ef cci n ddunit ur nes&#603;i laman, me&#603;na ad t&#806;eklen &#611;ef Sidi R&#803;ebbi i &#611;-d-it&#806;t&#806;aken lxir&#803; s tuget&#806; iwakken a nili di lfer&#803;h&#803;.  </p> 
<p><A NAME="an_6:18">6:18</A>&nbsp;Wes&#803;s&#803;i-ten ad xeddmen lxir&#803;, ad ilin d imer&#803;kantiyen s lec&#611;al l&#603;ali, ad t&#806;seddiqen mbla cceh&#803;h&#803;a, ad bd&#803;un d wiyad&#803; ayen s&#603;an.  </p> 
<p><A NAME="an_6:19">6:19</A>&nbsp;S wakka, ad jem&#603;en i yiman-nsen agerruj yelhan i wussan i d-iteddun iwakken ad s&#603;un tudert n tidet&#806;.  </p> 
<p><A NAME="an_6:20">6:20</A>&nbsp;A Timuti e&#603;zizen, eh&#803;rez ayen i tlemded&#803;, sseb&#603;ed iman-ik &#611;ef yimeslayen ur nes&#603;i lme&#603;na, &#611;ef yimennu&#611;en ye&#603;nan tamusni n lekdeb. </p> 
<p><A NAME="an_6:21">6:21</A>&nbsp;Wid i gteb&#603;en tamusni-agi, sr&#803;uh&#803;en liman-nni i s&#603;an di Lmasih&#803;. R&#803;r&#803;eh&#803;ma n Sidi R&#803;ebbi at&#806;-t&#806;ili yid-wen !  </p> 
<p><HR>
<CENTER>
<A HREF="ti2">Next: 2 Timothy</A></CENTER>
</BODY>
</HTML>
