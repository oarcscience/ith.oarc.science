<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): 1 Peter</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jam.htm">Previous</A>&nbsp;
<A HREF="pe2.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: 1 Peter</h3> 
<p><A NAME="an_1:1">1:1</A>&nbsp;Nekk But&#803;rus, amcegge&#603; n &#400;isa Lmasih&#803;, i ye&#611;r&#803;iben it&#806;&#603;icin di tmurt n Galasya, n Kafadusya, n Asya, n Bitinya akk-d wid yellan di tmurt n tqent&#803;ert.  </p> 
<p><A NAME="an_1:2">1:2</A>&nbsp;Akken i t-iqsed Baba R&#803;ebbi, tet&#806;waxtar&#803;em si tazwara s tezmert n R&#803;r&#803;uh&#803; iqedsen iwakken at&#806;-t&#806;d&#803;u&#603;em &#400;isa Lmasih&#803;, a kkun-is&#803;fu s idammen-is yuzzlen. R&#803;r&#803;eh&#803;ma t&#806;-t&#806;alwit a wen-d tet&#806;t&#806;unefkent s tuget&#806;.  </p> 
<p><A NAME="an_1:3">1:3</A>&nbsp;Ad it&#806;t&#806;ubarek R&#803;ebbi, Baba-s n Ssid-nne&#611; &#400;isa Lmasih&#803; i &#611;-d-ifkan s r&#803;r&#803;eh&#803;ma-ines tudert tajd&#803;it&#803; s h&#803;eggu n Ssid-nne&#611; &#400;isa Lmasih&#803; si ger lmegtin, s wakka i nes&#603;a asirem ameqqran, </p> 
<p><A NAME="an_1:4">1:4</A>&nbsp;iwakken a newr&#803;et ayen ur nrekku, ur net&#806;t&#806;ames, ur nfennu. D annect-agi i kkun-it&#806;r&#803;ag&#780;un deg igenwan kunwi yumnen yis.  </p> 
<p><A NAME="an_1:5">1:5</A>&nbsp;Sidi R&#803;ebbi it&#806;h&#803;adar fell-awen s tezmert-is alamma iban-ed leslak nwen di taggara.  </p> 
<p><A NAME="an_1:6">1:6</A>&nbsp;D ayagi i kkun-issefr&#803;ah&#803;en &#611;as akken tura sseh&#803;zanent-kkun teswi&#603;in agi deg ilaq a d-t&#603;eddim seg ujer&#803;r&#803;eb.  </p> 
<p><A NAME="an_1:7">1:7</A>&nbsp;D uguren-agi ara d-isbeggnen lg&#780;ehd n liman-nwen i ges&#603;an azal akter&#803; n ddheb ; &#611;as akken ddheb-agi ifennu, ilaq-as ad i&#603;eddi di tmes iwakken ad is&#803;fu. Akken da&#611;en ula d liman-nwen ilaq ad it&#806;t&#806;ujer&#803;r&#803;eb ; s wakka a wen-yili d sebba n ccan, n ucekker&#803;, akk-d tmanegt asm'ara d-yu&#611;al &#400;isa Lmasih&#803;.  </p> 
<p><A NAME="an_1:8">1:8</A>&nbsp;Th&#803;emmlem-t mbla ma twalam-t, tumnem yis &#611;as akken ar tura ur t-tez&#803;rim ara. Daymi lfer&#803;h&#803;-nwen d ameqqran armi ur tezmirem ara a t-id-tesfehmem s imeslayen.  </p> 
<p><A NAME="an_1:9">1:9</A>&nbsp;Axat&#803;er&#803; lfayda n liman-nwen, d leslak n ter&#803;wih&#803;in-nwen.  </p> 
<p><A NAME="an_1:10">1:10</A>&nbsp; Lenbiya caren-d &#611;ef wayen ye&#603;nan leslak i wen-d-ihegga Sidi R&#803;ebbi. Meyzen, qellben a d-afen lawan d wamek ara d-idr&#803;u wayen i d-ixebber&#803; R&#803;r&#803;uh&#803; n Lmasih&#803; yellan deg-sen ; axat&#803;er d R&#803;r&#803;uh&#803;-agi n Lmasih&#803; i d-ixebbr&#803;en &#611;ef wayen ara inne&#603;tab Lmasih&#803; akk-d tmanegt ara d-yasen deffir le&#603;tab-agi.  </p> 
<p><A NAME="an_1:12">1:12</A>&nbsp;It&#806;t&#806;ubeggen-asen-d belli mac&#780;c&#780;i i nutni, me&#603;na i kunwi i d-xebbr&#803;en ayagi. D ayen i wen-d-xebbr&#803;en tura wid it&#806;beccir&#803;en lexbar&#803; n lxir&#803;, s tezmert n R&#803;r&#803;uh&#803; iqedsen i d-it&#806;t&#806;uceg&#603;en seg igenni. Ula d lmalayekkat b&#611;ant ad walint annect-agi.  </p> 
<p><A NAME="an_1:13">1:13</A>&nbsp;Daymi, sg&#780;ehdet le&#603;qel-nwen, ur &#611;efflet ara, &#603;asset iman-nwen, s&#603;ut asirem is&#803;eh&#803;h&#803;an di leslak ara wen d-it&#806;t&#806;unefken asm' ara d-yu&#611;al &#400;isa Lmasih&#803;.  </p> 
<p><A NAME="an_1:14">1:14</A>&nbsp;Ilit am arrac it&#806;t&#806;a&#611;en awal, ur xeddmet ara ayen akk i txeddmem asm' akken wer&#603;ad i kkun-tekcim tmusni,  </p> 
<p><A NAME="an_1:15">1:15</A>&nbsp;me&#603;na ilit tes&#803;fam di tikli-nwen am akken is&#803;fa Sidi R&#803;ebbi i wen-d issawlen. </p> 
<p><A NAME="an_1:16">1:16</A>&nbsp;Imi yura : Ilit tes&#803;fam axat&#803;er nekk s&#803;fi&#611;.  </p> 
<p><A NAME="an_1:17">1:17</A>&nbsp;Ma tnedhem &#611;er Sidi R&#803;ebbi am akken d Baba-twen, sbeggnet-ed di tudert-nwen belli td&#803;u&#603;em-t s leqder&#803; ameqqran, deg wussan i wen-d iqqimen di ddunit-agi ; net&#806;t&#806;a ur nxeddem lxilaf ger yemdanen, yet&#806;h&#803;asaben yal yiwen s wakken llan lec&#611;al-is.  </p> 
<p><A NAME="an_1:18">1:18</A>&nbsp;Tez&#803;ram belli mac&#780;c&#780;i s idrimen ne&#611; s ddheb ne&#611; s lfet&#803;t&#803;a ur net&#806;dum ara i tet&#806;wacaf&#603;em si yir tikli i wen-d-g&#780;g&#780;an lejdud-nwen, </p> 
<p><A NAME="an_1:19">1:19</A>&nbsp;me&#603;na s idammen &#611;layen n Lmasih&#803;, i gefkan iman-is d asfel am izimer ur nes&#603;i l&#603;ib, ur nes&#603;i ccama.  </p> 
<p><A NAME="an_1:20">1:20</A>&nbsp;Ihegga-t-id Sidi R&#803;ebbi uqbel a d-texleq ddunit, me&#603;na armi d ussan-agi ineggura i t-id-isbeggen &#611;ef ddemma-nwen.  </p> 
<p><A NAME="an_1:21">1:21</A>&nbsp;Imi yis i tes&#603;am liman &#611;er Sidi R&#803;ebbi i t-id-isseh&#803;yan si ger lmegtin, i s-ifkan tamanegt tameqqrant, iwakken lsas n usirem-nwen akk-d liman-nwen ad ilin di Sidi R&#803;ebbi.  </p> 
<p><A NAME="an_1:22">1:22</A>&nbsp;Imi tessazdgem ulawen-nwen, teddam di tidet&#806;, akken at&#806;-t&#806;h&#803;emmlem seg wul atmaten-nwen, myeh&#803;malet ihi wway gar-awen s wul yes&#803;fan  </p> 
<p><A NAME="an_1:23">1:23</A>&nbsp;axat&#803;er t&#603;awdem-d talalit &#611;er tudert tajd&#803;it&#803;. Talalit-agi mac&#780;c&#780;i seg wemdan it&#806;met&#806;t&#806;aten i d-tekka, me&#603;na seg wawal n tudert it&#806;dumun n Sidi R&#803;ebbi. </p> 
<p><A NAME="an_1:24">1:24</A>&nbsp;Akken yella di tira iqedsen : Amdan am leh&#803;cic, + ccan-is mer&#803;r&#803;a am ujeg&#780;g&#780;ig n lexla,+ leh&#803;cic it&#806;&#611;ar&#803;, ajeg&#780;g&#780;ig i&#611;elli,+  </p> 
<p><A NAME="an_1:25">1:25</A>&nbsp;ma d awal n Sidi R&#803;ebbi+ it&#806;dumu i dayem+ . Awal-agi, d awal n lexbar&#803; n lxir&#803; i wen-d-it&#806;t&#806;ubecr&#803;en.  </p> 
<p><A NAME="an_2:1">2:1</A>&nbsp;Kkset seg ulawen-nwen ccer&#803;, tih&#803;ila, tismin ; ur se&#603;&#603;ut ara sin wudmawen, ur t&#806;meslayet ara ayen n diri &#611;ef wiyad&#803;. </p> 
<p><A NAME="an_2:2">2:2</A>&nbsp;Am llufan illuz&#803;en ayefki n yemma-s, nadit ula d kunwi at&#806;-t&#806;er&#803;wum awal n Sidi R&#803;ebbi iwakken at&#806;-t&#806;im&#611;ur&#803;em, at&#806;-tet&#806;t&#806;uselkem, </p> 
<p><A NAME="an_2:3">2:3</A>&nbsp;ma yella tjer&#803;bem ach&#803;al yelha Sidi R&#803;ebbi !  </p> 
<p><A NAME="an_2:4">2:4</A>&nbsp;Qer&#803;r&#803;bet &#611;ur&#803;-es net&#806;t&#806;a yellan d-azr&#803;u nni yeddren i d&#803;eggr&#803;en yemdanen, me&#603;na Sidi R&#803;ebbi ixtar&#803;-it, axat&#803;er azal-is meqqer&#803;.  </p> 
<p><A NAME="an_2:5">2:5</A>&nbsp;Ula d kunwi yellan am izr&#803;a yeddren, dduklet iwakken ad ibedd wexxam i deg ara izde&#611; R&#803;r&#803;uh&#803; n Sidi R&#803;ebbi. At&#806;-t&#806;ilim t&#806;-t&#806;ajma&#603;t n lmuqedmin ara iqeddmen s yisem n Ssid-nne&#611; &#400;isa Lmasih&#803;, iseflawen iqedsen ara i&#603;eg&#780;ben i Sidi R&#803;ebbi.  </p> 
<p><A NAME="an_2:6">2:6</A>&nbsp;Axat&#803;er atan wayen yuran di tira iqedsen : Xtar&#803;e&#611;-ed azr&#803;u+ yes&#603;an azal d ameqqran+ , sserse&#611;-t deg udrar n Siyun,+ d net&#806;t&#806;a i get&#803;t&#803;fen lebni,+ win ara yamnen yis ur ineddem ara.+   </p> 
<p><A NAME="an_2:7">2:7</A>&nbsp;Amarezg-nwen kunwi yumnen yis. Ma d wid ur numin ara : Ad&#611;a&#611;-nni d&#803;eggr&#803;en wid ibennun,+ d net&#806;t&#806;a i gu&#611;alen d azr&#803;u alemmas,+ Win yet&#803;t&#803;fen lebni. +  </p> 
<p><A NAME="an_2:8">2:8</A>&nbsp;D wagi i d azr&#803;u + i gu&#611;alen d ugur i yemdanen, + d azr&#803;u i ten-isse&#611;layen+ . Imi ugin ad amnen s wawal n Sidi R&#803;ebbi, ayen i ten-it&#806;r&#803;ag&#780;un d ugur-agi ara ten-i&#611;ed&#803;len.  </p> 
<p><A NAME="an_2:9">2:9</A>&nbsp;Kunwi d arraw n las&#803;el it&#806;waxtar&#803;en, d lmuqedmin n ugellid, d lg&#780;ens is&#803;fan, d agdud i d-it&#806;wacef&#603;en. Tet&#806;waxtar&#803;em iwakken at&#806;-t&#806;becr&#803;em lec&#611;al yelhan n Sidi R&#803;ebbi, i kkun-id issuf&#611;en si t&#803;t&#803;lam yewwi-kkun-id &#611;er tafat-is iste&#603;g&#780;iben.  </p> 
<p><A NAME="an_2:10">2:10</A>&nbsp;Zik-nni ur tewwid&#803;em ara ula d lg&#780;ens, ma t&#806;-t&#806;ura tu&#611;alem d agdud n Sidi R&#803;ebbi ; tellam zik-nni ur tes&#603;im ara r&#803;r&#803;eh&#803;ma n Sidi R&#803;ebbi ma t&#806;-t&#806;ura tet&#806;t&#806;unefk-awen-d.  </p> 
<p><A NAME="an_2:11">2:11</A>&nbsp;A wid e&#603;zizen ! Kunwi yellan d iber&#803;r&#803;aniyen, d imsebriden di ddunit a kkun-nhu&#611; at&#806;-t&#806;ettixr&#803;em i leb&#611;i n tnefsit i get&#806;na&#611;en d r&#803;r&#803;uh&#803;-nwen.  </p> 
<p><A NAME="an_2:12">2:12</A>&nbsp;S&#603;ut tikli ilhan ger wid ur nessin ara Sidi R&#803;ebbi, iwakken &#611;as a d-skidben fell-awen, ne&#611; xedmen awen ccer&#803; ; m' ara walin lec&#611;al-nwen ilhan ad h&#803;emden Sidi R&#803;ebbi asm' ara d-yerzu &#611;ur&#803;-sen.  </p> 
<p><A NAME="an_2:13">2:13</A>&nbsp;&#404;ef ddemma n Sidi R&#803;ebbi qadr&#803;et wid ih&#803;ekmen. Qadr&#803;et agellid imi d net&#806;t&#806;a i gh&#803;ekmen,  </p> 
<p><A NAME="an_2:14">2:14</A>&nbsp;qadr&#803;et ine&#611;lafen-is imi d net&#806;t&#806;a i ten-isbedden iwakken ad &#603;aqben imcumen, ad cekkr&#803;en wid i gt&#806;eddun s lh&#803;eqq. </p> 
<p><A NAME="an_2:15">2:15</A>&nbsp;Xedmet ayen yelhan iwakken at&#806;-t&#806;errem takmamt i imejhal ur nefhim ; d wagi i d leb&#611;i n Sidi R&#803;ebbi. </p> 
<p><A NAME="an_2:16">2:16</A>&nbsp;Ilit d ilelliyen, me&#603;na ur ssexdamet ara tilelli-nwen iwakken at&#806;-t&#806;&#611;ummem ccer&#803; i txeddmem, ilit d iqeddacen n Sidi R&#803;ebbi. </p> 
<p><A NAME="an_2:17">2:17</A>&nbsp;Qadr&#803;et imdanen mer&#803;r&#803;a ; h&#803;emmlet atmaten nwen, d&#803;u&#603;et Sidi R&#803;ebbi, qadr&#803;et agellid.  </p> 
<p><A NAME="an_2:18">2:18</A>&nbsp;Ay iqeddacen ! Ilaq at&#806;-qadr&#803;em im&#603;ellmen nwen, a&#611;et-asen awal ama i wid ilhan h&#803;ninen, ama i wid iwe&#603;r&#803;en.  </p> 
<p><A NAME="an_2:19">2:19</A>&nbsp;D ayen ilhan i win is&#803;ebbr&#803;en m' ara i&#603;eddi fell-as lbat&#803;el ilmend n t&#803;t&#803;a&#603;a n Sidi R&#803;ebbi.  </p> 
<p><A NAME="an_2:20">2:20</A>&nbsp;Ma tet&#806;wa&#603;aqbem imi txedmem kra n diri, ma ts&#803;ebr&#803;em i wannect-agi, anwa ara kkun-icekkr&#803;en ? Me&#603;na ma i&#603;edda fell-awen lbat&#803;el, mi txedmem ayen yelhan, ts&#803;ebr&#803;em, d ayen yelhan &#611;er Sidi R&#803;ebbi.  </p> 
<p><A NAME="an_2:21">2:21</A>&nbsp;&#404;er wannect-agi i wen-d-issawel Sidi R&#803;ebbi, axat&#803;er Lmasih&#803; s yiman-is inne&#603;tab fell-awen, ig&#780;g&#780;a-yawen-d lemtel iwakken at&#806; t&#806;eddum di later&#803;-is.  </p> 
<p><A NAME="an_2:22">2:22</A>&nbsp;Net&#806;t&#806;a ur nednib, le&#603;mer&#803; ur d-iffi&#611; lekdeb seg imi-s.  </p> 
<p><A NAME="an_2:23">2:23</A>&nbsp;Net&#806;t&#806;a it&#806;waregmen ur d-yerri rregmat, qehr&#803;en-t ur d-irfid afus-is &#611;er yiwen ; lame&#603;na yerra kullec ger ifassen n win i gh&#803;ekmen s lh&#803;eqq.  </p> 
<p><A NAME="an_2:24">2:24</A>&nbsp;Net&#806;t&#806;a i g&#603;ebban ddnubat-nne&#611;, it&#806;wasemmer&#803; &#611;ef wumidag iwakken a nili am wid yemmuten &#611;ef wayen ye&#603;nan ddnub axat&#803;er ddnub ur is&#603;i ara tazmert &#611;ef wid immuten. S wakka, tura ur net&#806;&#603;ici ara di ddnub me&#603;na di lh&#803;eqq, akken yura : Di leg&#780;ruh&#803;-is i tufam h&#803;ellu. +  </p> 
<p><A NAME="an_2:25">2:25</A>&nbsp;Zik tellam am ulli i&#603;er&#803;qen, ma t&#806;-t&#806;ura, tu&#611;alem &#611;er umeksa it&#806;&#603;assan &#611;ef ter&#803;wih&#803;in-nwen.  </p> 
<p><A NAME="an_3:1">3:1</A>&nbsp;Kunemti da&#611;en a tilawin d&#803;u&#603;emt irgazen-nkunt, iwakken &#611;as ma llan kra n yergazen ur uminen ara s wawal n Sidi R&#803;ebbi, s tikli ilhan n tilawin-nsen, </p> 
<p><A NAME="an_3:2">3:2</A>&nbsp;ad amnen mbla imeslayen m' ara walin tikli-nsent tes&#803;fa, tes&#603;a leqder&#803;.  </p> 
<p><A NAME="an_3:3">3:3</A>&nbsp;Ur t&#806;zewwiqemt ara iman-nkunt s ufella kan, ama s ddheb, ne&#611; s llebsa ifazen, ne&#611; s wemcad&#803; n ucekku&#603; nkunt, </p> 
<p><A NAME="an_3:4">3:4</A>&nbsp;me&#603;na ccbah&#803;a-nkunt ilaq at&#806;-t&#806;ili deg wulawen-nkunt ; axat&#803;er ayen yes&#603;an azal ameqqran &#611;er Sidi R&#803;ebbi : t&#806;-t&#806;ezdeg n wul, lehna d leh&#803;nana, imi ayagi d ayen it&#806;dumun.  </p> 
<p><A NAME="an_3:5">3:5</A>&nbsp;Akka i t&#806;cebbih&#803;ent iman-nsent tilawin id&#803;u&#603;en Sidi R&#803;ebbi, yet&#806;qadar&#803;en irgazen-nsent ; </p> 
<p><A NAME="an_3:6">3:6</A>&nbsp;am Sar&#803;a id&#803;u&#603;en argaz-is Ibr&#803;ahim, tessawal-as &#171; A Sidi. &#187; At&#806;-t&#806;u&#611;alemt d yessi-s ma txeddmemt ayen yelhan mbla tugdi.  </p> 
<p><A NAME="an_3:7">3:7</A>&nbsp;Ma d kunwi ay irgazen, h&#803;adret tilawin-nwen imi tez&#803;ram ur g&#780;hident ara am kunwi. Ilaq a tent-tqadr&#803;em axat&#803;er nutenti da&#611;en ad wer&#803;tent yid-wen r&#803;r&#803;eh&#803;ma n Sidi R&#803;ebbi ; s wakka ur d-it&#806;ili ara z&#803;z&#803;er&#803;b i tz&#803;allit-nwen.  </p> 
<p><A NAME="an_3:8">3:8</A>&nbsp;Ihi s&#603;ut akk yiwet n l&#603;eqliya, myeh&#803;malet wway gar-awen. S&#603;ut tagmat&#806;, ih&#803;ninet, ddut s wannuz. </p> 
<p><A NAME="an_3:9">3:9</A>&nbsp;Ur t&#806;t&#806;arat ara t&#806;t&#806;ar&#803;, ur t&#806;arrat ara rregmat i wid i kkun-iregmen ; me&#603;na dd&#603;ut s lxir&#803; i wiyad&#803; axat&#803;er d annect-agi i get&#806;r&#803;ag&#780;u deg-wen Sidi R&#803;ebbi, iwakken at&#806;-t&#806;wer&#803;tem lbar&#803;aka-ines.    </p> 
<p><A NAME="an_3:10">3:10</A>&nbsp; Win ih&#803;emmlen tudert, +  ib&#611;an ad yili  d ase&#603;di deg ussan-is :+ + + Ad ih&#803;ader iles-is &#611;ef wayen n diri+ d yimi-s seg yimeslayen it&#806;&#611;ur&#803;r&#803;un+ .  </p> 
<p><A NAME="an_3:11">3:11</A>&nbsp;Ad isseb&#603;ed iman-is &#611;ef ccer&#803;, + ad ixeddem ayen yelhan,+ ad it&#806;nadi amek ara yili dayem di talwit,+ +  </p> 
<p><A NAME="an_3:12">3:12</A>&nbsp;axat&#803;er Sidi R&#803;ebbi r&#803;es&#803;s&#803;ant wallen-is &#611;ef yih&#803;eqqiyen, + + isell-ed i ti&#611;r&#803;i-nsen ; + me&#603;na it&#806;effer udem-is + &#611;ef wid ixeddmen ccer&#803;.  </p> 
<p><A NAME="an_3:13">3:13</A>&nbsp;Anwa ara wen-ib&#611;un ccer&#803; ma yella th&#803;emmlem at&#806;-t&#806;xedmem anagar ayen yelhan ?  </p> 
<p><A NAME="an_3:14">3:14</A>&nbsp;Yerna ma yella tet&#806;wad&#803;elmem &#611;ef lh&#803;eqq, fer&#803;h&#803;et ! Ur t&#806;t&#806;agadet ara imdanen, ur th&#803;eyyir&#803;et ara.  </p> 
<p><A NAME="an_3:15">3:15</A>&nbsp;&#400;uzzet deg ulawen-nwen Lmasih&#803; yellan d Ssid-nwen. Ilit dayem twejdem at&#806;-t&#806;g&#780;awbem s le&#603;qel d leqder&#803; i kra n wid i kkun-id-isteqsan &#611;ef wusirem nwen di Sidi R&#803;ebbi, iwakken ad ithedden wul-nwen ;  </p> 
<p><A NAME="an_3:16">3:16</A>&nbsp;imiren wid i d-iskiddiben &#611;ef tikli-nwen ilhan deg ubrid n Lmasih&#803;, ad nneh&#803;camen. </p> 
<p><A NAME="an_3:17">3:17</A>&nbsp;Axir&#803; at&#806;-t&#806;ent&#803;ar&#803;r&#803;em ma txedmem ayen yelhan di leb&#611;i n Sidi R&#803;ebbi, wala at&#806;-t&#806;ent&#803;ar&#803;r&#803;em ma txedmem ayen n diri.  </p> 
<p><A NAME="an_3:18">3:18</A>&nbsp;Lmasih&#803; s yiman-is immut ; s lmut-agi-ines i gefra tamsalt n ddnub n yemdanen. Net&#806;t&#806;a yellan d ah&#803;eqqi, immut &#611;ef ddemma n imednuben mer&#803;r&#803;a iwakken a kkun-yawi &#611;er Sidi R&#803;ebbi. N&#611;an lget&#806;t&#806;a-s me&#603;na yu&#611;al-ed &#611;er tudert s tezmert n R&#803;r&#803;uh&#803; iqedsen.  </p> 
<p><A NAME="an_3:19">3:19</A>&nbsp;S tezmert n R&#803;r&#803;uh&#803; iqedsen i gr&#803;uh&#803; ad ibeccer&#803; i ler&#803;wah&#803; it&#806;wah&#803;ebsen, </p> 
<p><A NAME="an_3:20">3:20</A>&nbsp;yugin ad amnen, asm' akken i ten-it&#806;r&#803;ag&#780;u Sidi R&#803;ebbi s s&#803;s&#803;ber&#803; akken a d-u&#611;alen &#611;er webrid-is ; asmi i gexdem Sidna Nuh&#803; lbabur&#803; i &#611;er kecmen anagar tmanya yemdanen i gmen&#603;en si lh&#803;emla n waman.  </p> 
<p><A NAME="an_3:21">3:21</A>&nbsp;Aman-agi, d lemtel n we&#611;d&#803;as i kkun-it&#806;selliken ass-a ula d kunwi. A&#611;d&#803;as-agi n waman mac&#780;c&#780;i d ayen i gessizdigen lg&#780;et&#806;t&#806;a n wemdan, lame&#603;na it&#806;beggin-ed belli nefka tudert-nne&#611; i Sidi R&#803;ebbi s wul yes&#803;fan. Ayagi yezmer a d-yedr&#803;u i lmend n h&#803;eggu n Sidna &#400;isa Lmasih&#803; </p> 
<p><A NAME="an_3:22">3:22</A>&nbsp;i gulin &#611;er igenni, yet&#803;t&#803;ef amkan n lh&#803;ekma &#611;er tama tayeffust n Sidi R&#803;ebbi, sennig n lmalayekkat, sennig n tezmar d lh&#803;ekmat mer&#803;r&#803;a.  </p> 
<p><A NAME="an_4:1">4:1</A>&nbsp;Am akken inne&#603;tab Lmasih&#803; di lg&#780;et&#806;t&#806;a-s, kunwi da&#611;en ilaq-awen at&#806;-t&#806;heggim iman-nwen ; axat&#803;er win i genne&#603;taben di lg&#780;et&#806;t&#806;a-s it&#803;t&#803;axer&#803; &#611;ef ddnub ; </p> 
<p><A NAME="an_4:2">4:2</A>&nbsp;iwakken ussan i s-d-iqqimen di tudert-is, ad iddu s leb&#611;i n Sidi R&#803;ebbi, mac&#780;c&#780;i akken ib&#611;a net&#806;t&#806;a.  </p> 
<p><A NAME="an_4:3">4:3</A>&nbsp;Ber&#803;ka-kkun tura ! Tellam tet&#806;t&#806;eddum d wid ijehlen, ur nessin Sidi R&#803;ebbi : tellam d isekr&#803;anen, tet&#806;t&#806;eddum deg webrid n lefsad d zzhu, t&#603;ebdem lemqamat, ulawen nwen c&#780;c&#780;ur&#803;en d t&#803;t&#803;me&#603;.  </p> 
<p><A NAME="an_4:4">4:4</A>&nbsp;Tura wehmen imi tet&#803;t&#803;axr&#803;em fell-asen ur tet&#806;t&#806;eddum ara deg webrid nsen i get&#806;t&#806;awin &#611;er nnger, daymi i kkaten deg-wen.  </p> 
<p><A NAME="an_4:5">4:5</A>&nbsp;Lame&#603;na a ten-ih&#803;aseb Sidi R&#803;ebbi, net&#806;t&#806;a yet&#806;h&#803;asaben wid iddren d wid yemmuten. </p> 
<p><A NAME="an_4:6">4:6</A>&nbsp;S wakka, lexbar&#803; n lxir&#803; it&#806;t&#806;ubeccer&#803; ula i wid yemmuten iwakken &#611;as t&#806;t&#806;uh&#803;asben am imdanen n ddunit mer&#803;r&#803;a, ad idiren s R&#803;r&#803;uh&#803; iqedsen akken ib&#611;a Sidi R&#803;ebbi.  </p> 
<p><A NAME="an_4:7">4:7</A>&nbsp;Taggara n ddunit tet&#806;t&#806;eddu-d ! &#404;ef wannect-a, s&#603;ut le&#603;qel, &#603;asset &#611;ef yiman-nwen iwakken at&#806;-t&#806;izmirem at&#806;-t&#806;ez&#803;z&#803;allem. </p> 
<p><A NAME="an_4:8">4:8</A>&nbsp;Lh&#803;ag&#780;a tamezwarut, myeh&#803;malet wway gar-awen seg wul, axat&#803;er leh&#803;mala tet&#806;samah&#803; at&#803;as n ddnubat.  </p> 
<p><A NAME="an_4:9">4:9</A>&nbsp;T&#806;mest&#803;erh&#803;abet wway gar-awen s wul is&#803;fan. </p> 
<p><A NAME="an_4:10">4:10</A>&nbsp;Mkul yiwen deg-wen d acu n tikci i s-d-ifka Sidi R&#803;ebbi, ihi sxedmet-et&#806; iwakken ad sfaydin wiyad&#803; seg-s. </p> 
<p><A NAME="an_4:11">4:11</A>&nbsp;Win i wumi i d-yet&#806;t&#806;unefk ad ihd&#803;er&#803;, ilaq ad ihd&#803;er&#803; s imeslayen i s-d-it&#806;t&#806;asen s &#611;ur&#803; Sidi R&#803;ebbi. Akken da&#611;en ma yella wayed&#803; it&#806;t&#806;unefk-as-ed ad iqdec, ad iqdec &#611;ef wiyad&#803; s tezmert i s-d-ifka Sidi R&#803;ebbi. Iwakken di yal cc&#611;el, ad it&#806;wah&#803;med Sidi R&#803;ebbi s yisem n &#400;isa Lmasih&#803;, bab n tezmert t&#806;-t&#806;manegt si lg&#780;il &#611;er lg&#780;il. Amin !  </p> 
<p><A NAME="an_4:12">4:12</A>&nbsp;A wid e&#603;zizen ! Ur wehhmet ara &#611;ef wujer&#803;r&#803;eb i d-i&#611;ellin fell-awen am tmes, ur xell&#603;et ara, axat&#803;er ayagi ilaq a d-idr&#803;u. </p> 
<p><A NAME="an_4:13">4:13</A>&nbsp;Lame&#603;na fer&#803;h&#803;et imi i tet&#806;t&#806;ekkim di le&#603;tab n Lmasih&#803;, axat&#803;er asm' ara d-tban tmanegt-is, at&#806;-t&#806;fer&#803;h&#803;em yid-es lfer&#803;h&#803; d ameqqran.  </p> 
<p><A NAME="an_4:14">4:14</A>&nbsp;Amarezg-nwen ma yella i&#603;edda fell-awen lbat&#803;el imi tumnem s Lmasih&#803; ! Axat&#803;er R&#803;r&#803;uh&#803; iqedsen ic&#780;c&#780;ur&#803;en t&#806;-t&#806;amanegt, R&#803;r&#803;uh&#803; n Sidi R&#803;ebbi yella deg-wen ! </p> 
<p><A NAME="an_4:15">4:15</A>&nbsp;H&#803;adret a d-yili gar-awen win ara it&#806;waqehr&#803;en axat&#803;er yen&#611;a tamger&#803;t&#803; ne&#611; yuker, ne&#611; iger iman-is di lec&#611;al n wiyad&#803; ; </p> 
<p><A NAME="an_4:16">4:16</A>&nbsp;lame&#603;na ma yella it&#806;waqher&#803; imi yumen s Lmasih&#803;, ur ilaq ara ad inneh&#803;cam ; ilaq ad ih&#803;med Sidi R&#803;ebbi &#611;ef yisem-agi.  </p> 
<p><A NAME="an_4:17">4:17</A>&nbsp;Yewwed&#803;-ed lweqt n lh&#803;isab n Sidi R&#803;ebbi ; yerna ad ibdu seg wat wexxam-is. Ihi ma yella seg-ne&#611; ara ibdu lh&#803;isab, amek ara tili taggara n wid ur numin ara s lexbar&#803; n lxir&#803; n Sidi R&#803;ebbi ?  </p> 
<p><A NAME="an_4:18">4:18</A>&nbsp;Ma yella iw&#603;er&#803;-as i uh&#803;eqqi iwakken ad it&#806;wasellek, amek ara tedr&#803;u ihi d wemcum ur numin ara s Sidi R&#803;ebbi ?  </p> 
<p><A NAME="an_4:19">4:19</A>&nbsp;Ma yella s leb&#611;i n Sidi R&#803;ebbi i genne&#603;tab yiwen ; ilaq ad yerr kullec ger ifassen n win i t-id-ixelqen, ad it&#806;kel fell-as, ad ikemmel di lec&#611;al-is ilhan.  </p> 
<p><A NAME="an_5:1">5:1</A>&nbsp;Ad nhu&#611; tura imeqqranen di liman yellan gar-awen. Nekk yellan d ameqqran am nutni, nekk ih&#803;edr&#803;en i le&#603;tab n Lmasih&#803;, it&#806;ekkan di tmanegt-is ara d-ibanen ; a ten wes&#803;s&#803;i&#611; : </p> 
<p><A NAME="an_5:2">5:2</A>&nbsp;H&#803;adret wid i wen-d-iwekkel Sidi R&#803;ebbi akken it&#806;h&#803;adar umeksa &#611;ef qed&#803;&#603;it-is ; lhit ihi yid-sen s leb&#611;i-nwen, mac&#780;c&#780;i sennig n wulawen-nwen, xedmet ayagi &#611;ef wudem n Sidi R&#803;ebbi mac&#780;c&#780;i s t&#803;t&#803;me&#603;.  </p> 
<p><A NAME="an_5:3">5:3</A>&nbsp;Ur ssim&#611;ur&#803;et ara iman-nwen &#611;ef wid i wen-d-iwekkel Sidi R&#803;ebbi, me&#603;na ilit d lemtel ara teb&#603;en. </p> 
<p><A NAME="an_5:4">5:4</A>&nbsp;Imiren asm' ara d-iban win yellan sennig imeqqranen mer&#803;r&#803;a, a wen d-tet&#806;t&#806;unefk t&#603;es&#803;s&#803;abt n tmanegt ur nfennu.  </p> 
<p><A NAME="an_5:5">5:5</A>&nbsp;Ula d kunwi da&#611;en ay ilmez&#803;yen, qadr&#803;et imeqqranen di liman ! Ddut s leqder&#803; d wannuz, axat&#803;er Sidi R&#803;ebbi ur iqebbel ara wid it&#806;zuxxun, me&#603;na it&#806;t&#806;ak r&#803;r&#803;eh&#803;ma-s i wid it&#806;t&#806;anzen.  </p> 
<p><A NAME="an_5:6">5:6</A>&nbsp;Anzet ihi seddaw ufus ig&#780;ehden n Sidi R&#803;ebbi, iwakken a kkun-irfed di teswi&#603;t ilaqen. </p> 
<p><A NAME="an_5:7">5:7</A>&nbsp;Rret akk i&#611;eblan-nwen ger ifassen-is, axat&#803;er it&#806;h&#803;ebbir&#803; fell-awen.  </p> 
<p><A NAME="an_5:8">5:8</A>&nbsp;H&#803;adret, &#400;asset iman-nwen axat&#803;er a&#603;daw-nwen d Ccit&#803;an, it&#806;ezzi ir&#803;e&#603;&#603;ed am yizem, it&#806;qellib anwa ara isseble&#603;.  </p> 
<p><A NAME="an_5:9">5:9</A>&nbsp;Ur s-t&#806;ag&#780;g&#780;at ara abrid, s&#603;ut liman ig&#780;ehden ; axat&#803;er tez&#803;ram belli atmaten nwen di ddunit mer&#803;r&#803;a, akka i tder&#803;r&#803;u yid-sen am kunwi.  </p> 
<p><A NAME="an_5:10">5:10</A>&nbsp;M'ara tenne&#603;tabem kra n wussan, Sidi R&#803;ebbi Bab n mkul r&#803;r&#803;eh&#803;ma i kkun-ixtar&#803;en s &#400;isa Lmasih&#803; iwakken at&#806;-t&#806;ilim di tmanegt-is it&#806;dumun, a kkun-iheggi, a kkun iseggem, a kkun-isseg&#780;hed, iwakken ur t&#611;ellim ara.  </p> 
<p><A NAME="an_5:11">5:11</A>&nbsp;I net&#806;t&#806;a lh&#803;ekma si lg&#780;il &#611;er lg&#780;il. Amin !  </p> 
<p><A NAME="an_5:12">5:12</A>&nbsp;S ufus n gma-tne&#611; e&#603;zizen Silwan i &#611;ef net&#806;kel, i wen-d-uri&#611; kra n imeslayen-agi iwakken a kkun-nhu&#611; yerna ad cehde&#611; belli t&#806;-t&#806;agi i d r&#803;r&#803;eh&#803;ma n tidet&#806; n Sidi R&#803;ebbi s wayes tumnem. </p> 
<p><A NAME="an_5:13">5:13</A>&nbsp;Tajma&#603;t n watmaten yumnen s Lmasih&#803;, yellan di temdint n Babilun t&#806;sellimen-d fell-awen ; ula d mmi Mar&#803;qus it&#806;sellim fell-awen.  </p> 
<p><A NAME="an_5:14">5:14</A>&nbsp;Msalamet wway gar-awen am atmaten ; talwit a d-ters fell-awen kunwi yumnen s Lmasih&#803;.  </p> 
<p><HR>
<CENTER>
<A HREF="pe2.htm">Next: 2 Peter</A></CENTER>
</BODY>
</HTML>
