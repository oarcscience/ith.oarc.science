<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Romans</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="act">Previous</A>&nbsp;
<A HREF="co1">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Romans</h3> 
<p><A NAME="an_1:1">1:1</A>&nbsp;Nekk Bulus, yellan d aqeddac n &#400;isa Lmasih&#803;, t&#806;waxtar&#803;e&#611; ad ili&#611; d r&#803;r&#803;asul, iwakken ad beccr&#803;e&#611; lexbar&#803; n lxir&#803; n Sidi R&#803;ebbi. </p> 
<p><A NAME="an_1:2">1:2</A>&nbsp;Lexbar&#803;-agi n lxir&#803; i d-yew&#603;ed Sidi R&#803;ebbi si zik s yimi n lenbiya di tira iqedsen, </p> 
<p><A NAME="an_1:3">1:3</A>&nbsp;d ayen ye&#603;nan Mmi-s, &#400;isa Lmasih&#803; Ssid-nne&#611; i d-ilulen d amdan seg wedrum n Dawed, </p> 
<p><A NAME="an_1:4">1:4</A>&nbsp;yet&#806;t&#806;usemma d Mmi-s n R&#803;ebbi s tezmert n R&#803;r&#803;uh&#803; iqedsen, s h&#803;eggu-ines si ger lmegtin. </p> 
<p><A NAME="an_1:5">1:5</A>&nbsp;Yis i &#611;-ixdem Sidi R&#803;ebbi lemziya a nili d imcegg&#603;en, iwakken a d-nawi s yisem-is imdanen n leg&#780;nas mer&#803;r&#803;a ad amnen yis yerna ad a&#611;en awal-is. </p> 
<p><A NAME="an_1:6">1:6</A>&nbsp;Yessawel-awen-d ula i kunwi yellan ger leg&#780;nas-agi, iwakken at&#806;-t&#806;ilim d ayla n &#400;isa Lmasih&#803;.  </p> 
<p><A NAME="an_1:7">1:7</A>&nbsp;I wid akk yellan di temdint n R&#803;uma, i gh&#803;emmel Sidi R&#803;ebbi, iwumi i d-yessawel ad ilin d ayla-s : r&#803;r&#803;eh&#803;ma t&#806;-t&#806;alwit a wen-d-t&#806;t&#806;unefkent s &#611;ur&#803; Sidi R&#803;ebbi baba-tne&#611; akk-d Ssid-nne&#611; &#400;isa Lmasih&#803;.  </p> 
<p><A NAME="an_1:8">1:8</A>&nbsp;Di tazwara, ad h&#803;emde&#611; Sidi R&#803;ebbi fell-awen mer&#803;r&#803;a s yisem n &#400;isa Lmasih&#803;, axat&#803;er yeffe&#611; lexbar&#803; di ddunit mer&#803;r&#803;a belli tumnem s Lmasih&#803;.  </p> 
<p><A NAME="an_1:9">1:9</A>&nbsp;Sidi R&#803;ebbi i &#603;ebbde&#611; seg ul-iw, i &#611;ef qeddce&#611; imi t&#806;beccir&#803;e&#611; lexbar&#803; n lxir&#803; ye&#603;nan Mmi-s, yez&#803;ra belli t&#806;t&#806;adre&#611;-kkun-id dima m'ara de&#603;&#603;u&#611; &#611;ur&#803;-es.  </p> 
<p><A NAME="an_1:10">1:10</A>&nbsp;Ssuture&#611; mkul ass i Sidi R&#803;ebbi iwakken ma yeb&#611;a, ad afe&#611; abrid amek ara n-ase&#611; &#611;ur&#803;-wen.  </p> 
<p><A NAME="an_1:11">1:11</A>&nbsp;Ach&#803;al i b&#611;i&#611; a kkun-z&#803;re&#611;, akken a kkun-slemde&#611; &#611;ef kra n tukciwin i d-it&#806;t&#806;ak R&#803;r&#803;uh&#803; iqedsen iwakken at&#806; t&#806;g&#780;ehdem ; </p> 
<p><A NAME="an_1:12">1:12</A>&nbsp;yerna m'ara n-awd&#803;e&#611; &#611;ur&#803;-wen, a nemseg&#780;had wway gar ane&#611; ; kunwi s liman-nwen, nekk s liman-inu, imi yiwen n liman i &#611;-isdukklen.  </p> 
<p><A NAME="an_1:13">1:13</A>&nbsp;Ay atmaten, b&#611;i&#611; at&#806;-t&#806;ez&#803;rem belli ach&#803;al n tikkal i &#603;erd&#803;e&#611; a n-ase&#611; &#611;ur&#803;-wen, iwakken lxedma inu a wen-d-teglu s kra n lfayda, am akken i d-tewwi lfayda i leg&#780;nas nnid&#803;en ; me&#603;na ar tura mazal t&#806;magare&#611;-ed uguren.  </p> 
<p><A NAME="an_1:14">1:14</A>&nbsp;Ilaq-iyi ad r&#803;uh&#803;e&#611; &#611;er yemdanen n ddunit mer&#803;r&#803;a, &#611;er leg&#780;nas itqeddmen akk-d wid ur netqeddem ara, &#611;er wid ye&#611;r&#803;an d wid ur ne&#611;r&#803;i ara. </p> 
<p><A NAME="an_1:15">1:15</A>&nbsp;Daymi i b&#611;i&#611; ad beccr&#803;e&#611; da&#611;en lexbar&#803;-agi n lxir&#803;, i kunwi yellan di temdint n R&#803;uma.  </p> 
<p><A NAME="an_1:16">1:16</A>&nbsp;Ur sseth&#803;a&#611; ara s lexbar&#803;-agi n lxir&#803;, axat&#803;er t&#806;-t&#806;azmert n Sidi R&#803;ebbi i leslak n kra win yumnen yis ; di tazwara i wat Isr&#803;ail, a d-d&#803;efr&#803;en leg&#780;nas nnid&#803;en.  </p> 
<p><A NAME="an_1:17">1:17</A>&nbsp;Lexbar&#803;-agi n lxir&#803; ibeggen-ed amek i get&#806;t&#806;arra Sidi R&#803;ebbi imdanen d ih&#803;eqqiyen s liman, axat&#803;er s liman kan i nezmer a nu&#611;al d ih&#803;eqqiyen si tazwara alamma t&#806;-t&#806;aggara. Akken yura di tira iqedsen :  Ah&#803;eqqi ad yidir s liman.  </p> 
<p><A NAME="an_1:18">1:18</A>&nbsp;Sidi R&#803;ebbi it&#806;beggin-ed urrif-is seg igenni &#611;ef ddnub d ccer&#803; n yemdanen i get&#806;&#611;ummun lh&#803;eqq s lbat&#803;el ; </p> 
<p><A NAME="an_1:19">1:19</A>&nbsp;axat&#803;er ayen akk i glaqen a t-issinen &#611;ef Sidi R&#803;ebbi, z&#803;ran-t ; d R&#803;ebbi s yiman-is i sen-t-id isbeggnen. </p> 
<p><A NAME="an_1:20">1:20</A>&nbsp;Seg wasmi i d-yexleq ddunit, ayen akk yeffren &#611;ef wallen, net&#806;wali-t di lec&#611;al-is ; nezmer a ne&#603;qel belli d net&#806;t&#806;a kan i d R&#803;ebbi yes&#603;an tazmert ur nfennu ; daymi wigi ulac fell-asen ssmah&#803;.  </p> 
<p><A NAME="an_1:21">1:21</A>&nbsp;?as akken z&#803;ran yella R&#803;ebbi, ur set&#603;er&#803;fen ara yis ; ur t-h&#803;miden, ur t-ckir&#803;en, lame&#603;na t&#806;kemmilen deg yir ixemmimen-nsen armi i&#611;umm t&#803;t&#803;lam ulawen-nsen. </p> 
<p><A NAME="an_1:22">1:22</A>&nbsp;?t&#806;aran iman-nsen d l&#603;uqal armi u&#611;alen d imejhal.  </p> 
<p><A NAME="an_1:23">1:23</A>&nbsp;Beddlen l&#603;ad&#803;ima n Sidi R&#803;ebbi yeddren s lmes&#803;nu&#603;at yes&#603;an s&#803;s&#803;ifa n wemdan ifennun, s&#803;s&#803;ifa n led&#803;yur&#803;, n lewh&#803;uc yes&#603;an r&#803;eb&#603;a id&#803;ar&#803;r&#803;en, d wayen akk ileh&#803;h&#803;un &#611;ef wu&#603;ebbud&#803; ; </p> 
<p><A NAME="an_1:24">1:24</A>&nbsp;daymi i ten-yeg&#780;g&#780;a Sidi R&#803;ebbi teb&#603;en leb&#611;i n wulawen-nsen, xeddmen ticmatin, s&#803;s&#803;awd&#803;en armi kksen lh&#803;er&#803;ma &#611;ef yiman-nsen.  </p> 
<p><A NAME="an_1:25">1:25</A>&nbsp;Beddlen tidet&#806; n Sidi R&#803;ebbi s lekdeb, &#603;ebbden ayen yet&#806;waxelqen, g&#780;g&#780;an win i d-ixelqen kullec, net&#806;t&#806;a i get&#806;t&#806;ubarken i dayem ; Amin !  </p> 
<p><A NAME="an_1:26">1:26</A>&nbsp;?-t&#806;agi i d sebba i &#611;ef ten-yeg&#780;g&#780;a Sidi R&#803;ebbi di l&#603;ar&#803; n ccehwat-nsen ; tilawin t&#806;beddilent irgazen s tilawin.  </p> 
<p><A NAME="an_1:27">1:27</A>&nbsp;Ula d irgazen t&#806;t&#806;ag&#780;an tilawin, it&#806;enkkar uh&#803;ar&#803;uq wway gar-asen, t&#806;emyexdamen l&#603;ar&#803; ; d wagi i d lexlas&#803; i yuklalen &#611;ef tidder&#611;elt-nsen.  </p> 
<p><A NAME="an_1:28">1:28</A>&nbsp;Imi ugin ad issinen R&#803;ebbi, Sidi R&#803;ebbi yeg&#780;g&#780;a-ten di l&#603;eqliya-nsen i&#603;ewjen iwakken ad xedmen ayen ur nlaq ara.  </p> 
<p><A NAME="an_1:29">1:29</A>&nbsp;?c&#780;ur&#803;en d lbat&#803;el akk-d wayen n diri : d t&#803;t&#803;me&#603;, d ccer&#803;, t&#806;-t&#806;ismin ; d at tmegr&#803;ad&#803;, d at ccwal, d at th&#803;ila, d at tih&#803;er&#803;ci, d iqer&#803;r&#803;ad&#803;en. </p> 
<p><A NAME="an_1:30">1:30</A>&nbsp;Wa yekkat deg wa, d i&#603;dawen n R&#803;ebbi, ur t&#806;neh&#803;camen ara, d imzuxiyen, d ikeddaben ; snulfuyen-d ccer&#803;, t&#806;&#603;as&#803;in lwaldin-nsen.  </p> 
<p><A NAME="an_1:31">1:31</A>&nbsp;Ur s&#603;in lefhama, ur s&#603;in laman, ulac deg wulawen-nsen r&#803;r&#803;eh&#803;ma ne&#611; leh&#803;nana. </p> 
<p><A NAME="an_1:32">1:32</A>&nbsp;?as akken z&#803;ran lh&#803;isab n Sidi R&#803;ebbi yet&#806;r&#803;ag&#780;u wid ixeddmen annect-agi yerna uklalen lmut, t&#806;kemmilen di tikli-nsen yerna fer&#803;h&#803;en s wid ixeddmen am nutni.  </p> 
<p><A NAME="an_2:1">2:1</A>&nbsp;Ulac fell-ak ssmah&#803; a win it&#806;h&#803;asaben wiyad&#803;, axat&#803;er akken teb&#611;ud&#803; tilid&#803;, mi tet&#806;h&#803;asabed&#803; wiyad&#803;, d iman-ik i th&#803;usbed&#803;, imi kec&#780;c&#780; i ten-it&#806;h&#803;asaben txeddmed&#803; am nutni. </p> 
<p><A NAME="an_2:2">2:2</A>&nbsp;Nez&#803;ra belli Sidi R&#803;ebbi ih&#803;ekkem s lh&#803;eqq &#611;ef wid ixeddmen lec&#611;al-agi.  </p> 
<p><A NAME="an_2:3">2:3</A>&nbsp;I kec&#780;c&#780; i get&#806;h&#803;asaben wid ixeddmen lec&#611;al-agi, ma txeddmed&#803; am nutni, t&#611;iled&#803; at&#806;-t&#806;men&#603;ed&#803; i lh&#803;isab n Sidi R&#803;ebbi ?  </p> 
<p><A NAME="an_2:4">2:4</A>&nbsp;E&#603;ni th&#803;eqr&#803;ed&#803; leh&#803;nana d s&#803;s&#803;ber&#803; i ges&#603;a Sidi R&#803;ebbi mbla ceh&#803;h&#803;a ? Ur tez&#803;rid&#803; ara belli is&#803;ebber-ak s leh&#803;nana-s iwakken at&#806;-t&#806;beddled&#803; tikli ?  </p> 
<p><A NAME="an_2:5">2:5</A>&nbsp;Lame&#603;na kec&#780;c&#780; yes&#611;ar&#803;ayen ul-ik tugid&#803; at&#806;-t&#806;beddled&#803; tikli, tet&#806;heggid&#803; i yiman-ik l&#603;iqab ameqqran i wass n lh&#803;isab, ass i deg ara d-ibin wurrif akk-d lh&#803;eqq n Sidi R&#803;ebbi </p> 
<p><A NAME="an_2:6">2:6</A>&nbsp; ara yerren i mkul yiwen ayen yexdem . </p> 
<p><A NAME="an_2:7">2:7</A>&nbsp;ad yefk tudert n dayem i wid ixeddmen lxir&#803; s s&#803;s&#803;ber&#803;, yet&#806;nadin &#611;ef l&#603;ezz d lh&#803;er&#803;ma akk-d tudert n dayem.  </p> 
<p><A NAME="an_2:8">2:8</A>&nbsp;Ma d wid yellan d imcumen, iker&#803;hen tidet&#806;, ixeddmen lbat&#803;el, a d-isse&#611;li fell-asen urrif t&#806;-t&#806;wa&#611;it ; </p> 
<p><A NAME="an_2:9">2:9</A>&nbsp;a d-isse&#611;li da&#611;en ccedda t&#806;-t&#806;wa&#611;it &#611;ef yal amdan ixeddmen ccer&#803;, di tazwara &#611;ef wat Isr&#803;ail, a d-d&#803;efr&#803;en leg&#780;nas nnid&#803;en.  </p> 
<p><A NAME="an_2:10">2:10</A>&nbsp;Me&#603;na a d-it&#806;t&#806;unefk l&#603;ezz d lh&#803;er&#803;ma akk-d lehna i kra n win ixeddmen lxir&#803;, i wat Isr&#803;ail uqbel, a d-d&#803;efr&#803;en leg&#780;nas nnid&#803;en.  </p> 
<p><A NAME="an_2:11">2:11</A>&nbsp;?er Sidi R&#803;ebbi ulac lxilaf ger yemdanen. </p> 
<p><A NAME="an_2:12">2:12</A>&nbsp;Kra n wid ara idenben, ur nessin ara ccari&#603;a n Musa, asm'ara mmten ur th&#803;ekkem ara fell-asen ; ma d win ara idenben yili yessen ccari&#603;a, d ccari&#603;a ara t-ih&#803;asben.  </p> 
<p><A NAME="an_2:13">2:13</A>&nbsp;Mac&#780;c&#780;i d wid ismeh&#803;sisen kan i ccari&#603;a i get&#806;wah&#803;esben d ih&#803;eqqiyen &#611;er Sidi R&#803;ebbi, me&#603;na d wid i gxeddmen ayen i d-tenna. </p> 
<p><A NAME="an_2:14">2:14</A>&nbsp;Leg&#780;nas ur nessin ara ccari&#603;a, i gxeddmen s nneya-nsen ayen i d-tenna, u&#611;alen d ccari&#603;a i yiman-nsen &#611;as akken ur t&#806;-s&#603;in ara. </p> 
<p><A NAME="an_2:15">2:15</A>&nbsp;Beggnen-d s tikli-nsen belli ayen i d-tenna ccari&#603;a, deg ulawen-nsen i gura. D ulawen-nsen i d-it&#806;begginen annect-a axat&#803;er axemmem nsen tikwal it&#806;h&#803;asab-iten, tikwal yet&#806;h&#803;uddu fell-asen. </p> 
<p><A NAME="an_2:16">2:16</A>&nbsp;D annect-agi ara d-ibanen asm'ara ih&#803;aseb Sidi R&#803;ebbi s &#400;isa Lmasih&#803;, ayen akk xeddmen yemdanen s tuffra am akken yella di lexbar&#803; n lxir&#803; i t&#806;beccir&#803;e&#611;.  </p> 
<p><A NAME="an_2:17">2:17</A>&nbsp;Kec&#780;c&#780; ih&#803;esben iman-ik si dderya n wat Isr&#803;ail, tet&#806;t&#806;ekled&#803; &#611;ef ccari&#603;a n Musa, tet&#806;zuxxud&#803; s R&#803;ebbi ; </p> 
<p><A NAME="an_2:18">2:18</A>&nbsp;kec&#780;c&#780; yessnen leb&#611;i n Sidi R&#803;ebbi, tez&#803;rid&#803; d acu i gelhan imi tesned&#803; ccari&#603;a ; </p> 
<p><A NAME="an_2:19">2:19</A>&nbsp;kec&#780;c&#780; i g&#611;ilen tzemred&#803; at&#806;-t&#806;et&#803;t&#803;fed&#803; afus i ider&#611;alen, at&#806;-t&#806;ilid&#803; t&#806;-t&#806;afat n wid yellan di t&#803;t&#803;lam ; </p> 
<p><A NAME="an_2:20">2:20</A>&nbsp;kec&#780;c&#780; ih&#803;esben iman-ik tzemred&#803; at&#806;-t&#806;esfehmed&#803; wid ur nessin, ne&#611; at&#806;-t&#806;ilid&#803; d ccix n warrac axat&#803;er tufid&#803; di ccari&#603;a n Musa tamusni akk-d t&#806;idet&#806; !  </p> 
<p><A NAME="an_2:21">2:21</A>&nbsp;Tesselmaded&#803; wiyad&#803;, me&#603;na ur tesselmaded&#803; ara iman-ik ; </p> 
<p><A NAME="an_2:22">2:22</A>&nbsp;tnehhud&#803; wiyad&#803; ur t&#806;t&#806;akren ara, kec&#780;c&#780; s yiman-ik tet&#806;t&#806;akred&#803; ; tnehhud&#803; wiyad&#803; ur zennun ara, kec&#780;c&#780; s yiman-ik tzennud&#803; ! Tker&#803;hed&#803; ssadat&#806;, tet&#806;t&#806;akred&#803; lemqamat-nsen !  </p> 
<p><A NAME="an_2:23">2:23</A>&nbsp;Tet&#806;zuxxud&#803; s ccari&#603;a, me&#603;na tesse&#611;layed&#803; lqima n yisem n Sidi R&#803;ebbi imi ur txeddmed&#803; ara ayen i d-teqqar&#803; !  </p> 
<p><A NAME="an_2:24">2:24</A>&nbsp;Axat&#803;er akken yura di tira iqedsen :  ?ef ddemma-nwen i get&#806;wargem yisem n Sidi R&#803;ebbi ger leg&#780;nas.  </p> 
<p><A NAME="an_2:25">2:25</A>&nbsp;?-t&#806;idet&#806;, t&#803;t&#803;har&#803;a tenfe&#603; ma yella tettaba&#603;ed&#803; ccari&#603;a, me&#603;na ma yella ur txeddmed&#803; ara ayen i d-tenna ccari&#603;a, am akken ur ted&#803;hir&#803;ed&#803; ara.  </p> 
<p><A NAME="an_2:26">2:26</A>&nbsp;Win ur ned&#803;hir&#803; ara, iteb&#603;en ccari&#603;a, e&#603;ni ur it&#806;wah&#803;sab ara &#611;er Sidi R&#803;ebbi am akken yed&#803;her&#803; ? </p> 
<p><A NAME="an_2:27">2:27</A>&nbsp;Net&#806;ta ur ned&#803;hir&#803; ara di lg&#780;et&#806;t&#806;a-s, ixeddmen ayen i d-tenna ccari&#603;a, izmer a k-ih&#803;aseb kec&#780;c&#780; id&#803;ehr&#803;en, yesnen ccari&#603;a me&#603;na ur txeddmed&#803; ara ayen i d-teqqar&#803;.  </p> 
<p><A NAME="an_2:28">2:28</A>&nbsp;Win yellan s t&#806;idet&#806; n wat Isr&#803;ail, mac&#780;c&#780;i s uqemmuc kan, ne&#611; s t&#803;t&#803;har&#803;a i d-it&#806;banen deg weglim-ines ; </p> 
<p><A NAME="an_2:29">2:29</A>&nbsp;me&#603;na mmi-s n wat Isr&#803;ail n tidet&#806;, d win i t-yellan deg ul-ines, t&#803;t&#803;har&#803;a n s&#803;s&#803;eh&#803; d ayen ixeddem R&#803;r&#803;uh&#803; iqedsen deg ul n wemdan, mac&#780;c&#780;i t&#806;-t&#806;in ixeddem wemdan s ccari&#603;a. Amdan am-agi, d Sidi R&#803;ebbi i t-it&#806;&#603;uzzun mac&#780;c&#780;i d imdanen.  </p> 
<p><A NAME="an_3:1">3:1</A>&nbsp;Ihi d acu i s&#603;an n wat Isr&#803;ail sennig wiyad&#803; ? D acu n nnfe&#603; yellan di t&#803;t&#803;har&#803;a ? </p> 
<p><A NAME="an_3:2">3:2</A>&nbsp;Lfayda tella yerna t&#806;-t&#806;ameqqrant di mkul tama, axat&#803;er d nutni iwumi d-yefka Sidi R&#803;ebbi awal-is d imezwura. </p> 
<p><A NAME="an_3:3">3:3</A>&nbsp;Ma yella ihi kra deg-sen &#603;us&#803;an awal-is, e&#603;ni Sidi R&#803;ebbi a ten-inker&#803; mer&#803;r&#803;a i lmend-nsen ? </p> 
<p><A NAME="an_3:4">3:4</A>&nbsp;D lmuh&#803;al ! Sidi R&#803;ebbi d ah&#803;eqqi, d imdanen kan i geskiddiben ; am akken yura di tektabt n ?abur :  Iwakken a d-iban lh&#803;eqq n wawal-ik,  yerna m'ara tet&#806;h&#803;asabed&#803;, d kec&#780;c&#780; i ges&#603;an lh&#803;eqq.  </p> 
<p><A NAME="an_3:5">3:5</A>&nbsp;Ma yella lbat&#803;el i nxeddem isban-ed lh&#803;eqq n Sidi R&#803;ebbi, d acu ara d-nini ? E&#603;ni Sidi R&#803;ebbi ur yes&#603;i ara lh&#803;eqq m'ara &#611;-i&#603;aqeb ? ( Nni&#611;-ed ayagi s l&#603;eqliya n wemdan. ) </p> 
<p><A NAME="an_3:6">3:6</A>&nbsp;?-t&#806;idet&#806; yes&#603;a lh&#803;eqq ! Ne&#611; m'ulac amek ara ih&#803;aseb ddunit ? </p> 
<p><A NAME="an_3:7">3:7</A>&nbsp;Ma yella lekdeb-iw it&#806;beggin-ed tidet&#806; n Sidi R&#803;ebbi yerna isnernay di l&#603;ad&#803;ima-s, acu&#611;er ihi mazal-iyi t&#806;wah&#803;esbe&#611; d amednub ? </p> 
<p><A NAME="an_3:8">3:8</A>&nbsp;Llan kra n yemdanen heddr&#803;en fell-a&#611; s z&#803;z&#803;ur&#803;, qqar&#803;en belli nenna-d : &#171; Acu&#611;er&#803; ur nxeddem ara ccer&#803; iwakken a d-yeffe&#611; lxir&#803; ? &#187; Imdanen am wigi uklalen l&#603;iqab n Sidi R&#803;ebbi.  </p> 
<p><A NAME="an_3:9">3:9</A>&nbsp;Amek ihi ? E&#603;ni Nukni s wat Isr&#803;ail axir&#803; n wiyad&#803; ? Xat&#803;i ! Nni&#611;-ed yakan belli am wat Isr&#803;ail am leg&#780;nas nnid&#803;en, d aklan n ddnub mer&#803;r&#803;a.  </p> 
<p><A NAME="an_3:10">3:10</A>&nbsp;Akken yura di tektabt iqedsen :  Ulac amdan ah&#803;eqqi,  ulac ula d yiwen,  </p> 
<p><A NAME="an_3:11">3:11</A>&nbsp; Yiwen ur ifhim,  yiwen ur yet&#806;qellib &#611;ef Sidi R&#803;ebbi,  ff&#611;en akk i webrid,  u&#611;alen d imejhal ;  </p> 
<p><A NAME="an_3:12">3:12</A>&nbsp; ulac win ixeddmen lxir&#803;,  ulac ula d yiwen. </p> 
<p><A NAME="an_3:13">3:13</A>&nbsp;Imawen-nsen ldin am iz&#803;ekwan,  Ilsawen-nsen d ixedda&#603;en.  ?c&#780;ur&#803;en d ssem am izerman.  </p> 
<p><A NAME="an_3:14">3:14</A>&nbsp; Imawen-nsen  c&#780;c&#780;ur&#803;en d dde&#603;wat n ccer&#803; t&#806;-t&#806;er&#803;zeg. </p> 
<p><A NAME="an_3:15">3:15</A>&nbsp; Id&#803;ar&#803;r&#803;en-nsen t&#806;&#611;awalen  iwakken ad ssizlen idammen ; </p> 
<p><A NAME="an_3:16">3:16</A>&nbsp; ansi &#603;eddan ad g&#780;g&#780;en  axes&#803;s&#803;ar d nnger di later&#803;-nsen.  </p> 
<p><A NAME="an_3:17">3:17</A>&nbsp; Ur ssinen ara abrid n lehna ;  </p> 
<p><A NAME="an_3:18">3:18</A>&nbsp; ur s&#603;in ara deg ul-nsen  tugdi n Sidi R&#803;ebbi.  </p> 
<p><A NAME="an_3:19">3:19</A>&nbsp;Nez&#803;ra belli ayen akk i d-tenna ccari&#603;a, tenna-t-id i wid yellan seddaw leh&#803;kum n ccari&#603;a iwakken imdanen mer&#803;r&#803;a ad zemmemen yimawen-nsen, ad z&#803;ren belli d imednuben i llan zdat Sidi R&#803;ebbi.  </p> 
<p><A NAME="an_3:20">3:20</A>&nbsp;Ur yezmir yiwen ad yili d ah&#803;eqqi &#611;er Sidi R&#803;ebbi imi i gexdem ayen i d-teqqar&#803; ccari&#603;a ; axat&#803;er ccari&#603;a tet&#806;beggin-ed kan i wemdan belli d amednub i gella.  </p> 
<p><A NAME="an_3:21">3:21</A>&nbsp;Tura Sidi R&#803;ebbi isbeggen-a&#611;-d amek ara nu&#611;al d ih&#803;eqqiyen zdat-es mbla ccari&#603;a. Ayagi yella di ccari&#603;a n Musa akk-d tektabin n lenbiya.  </p> 
<p><A NAME="an_3:22">3:22</A>&nbsp;Sidi R&#803;ebbi ih&#803;seb-a&#611; d ih&#803;eqqiyen imi numen s &#400;isa Lmasih&#803;, </p> 
<p><A NAME="an_3:23">3:23</A>&nbsp;axat&#803;er ulac lxilaf ger yemdanen imi denben mer&#803;r&#803;a, t&#806;wah&#803;er&#803;men si l&#603;ad&#803;ima n Sidi R&#803;ebbi. </p> 
<p><A NAME="an_3:24">3:24</A>&nbsp;Lame&#603;na s r&#803;r&#803;eh&#803;ma-ines, yerra-ten d ih&#803;eqqiyen mbla lexlas&#803;, s &#400;isa Lmasih&#803; i ten-id-icufe&#603;.  </p> 
<p><A NAME="an_3:25">3:25</A>&nbsp;D net&#806;t&#806;a i d-ifka Sidi R&#803;ebbi d asfel fell-a&#611; iwakken s idammen-is yuzzlen, a d-yawi le&#603;fu n ddnub i yemdanen mer&#803;r&#803;a ara yamnen yis. Akka i d-ibeggen Sidi R&#803;ebbi lh&#803;eqq-ines ; axat&#803;er zik-nni, asm'akken i sen-is&#803;ber&#803;, ur i&#603;uqeb ara imdanen &#611;ef ddnubat-nsen ; </p> 
<p><A NAME="an_3:26">3:26</A>&nbsp;ma t&#806;-t&#806;ura isken-ed amek i ten-yerra d ih&#803;eqqiyen zdat-es, axat&#803;er yeb&#611;a a d-ibeggen belli net&#806;t&#806;a d ah&#803;eqqi yerna ad yerr d ih&#803;eqqiyen wid akk ara yamnen s &#400;isa.  </p> 
<p><A NAME="an_3:27">3:27</A>&nbsp;Anda-t&#806; sebba n zzux ? Ulac ! Axat&#803;er mac&#780;c&#780;i s lef&#603;ayel ara nzux me&#603;na s liman. </p> 
<p><A NAME="an_3:28">3:28</A>&nbsp;Nukni nez&#803;ra amdan ad yu&#611;al d ah&#803;eqqi zdat R&#803;ebbi s liman-ines mac&#780;c&#780;i s wayen i d-tenna ccari&#603;a. </p> 
<p><A NAME="an_3:29">3:29</A>&nbsp;E&#603;ni Sidi R&#803;ebbi, d Illu n wat Isr&#803;ail kan ? Ur yelli ara d Illu n leg&#780;nas nnid&#803;en ? Ula d nutni d Illu-nsen </p> 
<p><A NAME="an_3:30">3:30</A>&nbsp;imi yiwen n R&#803;ebbi kan i gellan ; ad yerr d ih&#803;eqqiyen zdat-es wid akk yumnen, am wid id&#803;ehr&#803;en am wid ur ned&#803;hir&#803;. </p> 
<p><A NAME="an_3:31">3:31</A>&nbsp;Ma nenna-d akka, mac&#780;c&#780;i d lqima n ccari&#603;a i neb&#611;a a nesse&#611;li, me&#603;na d lqima-ines n s&#803;s&#803;eh&#803; i s-nefka.  </p> 
<p><A NAME="an_4:1">4:1</A>&nbsp;D acu ara d-nini ihi &#611;ef Sidna Ibr&#803;ahim, jeddi-tne&#611; ? Amek i tedr&#803;a yid-es ? </p> 
<p><A NAME="an_4:2">4:2</A>&nbsp;Lemmer yet&#806;wah&#803;seb d ah&#803;eqqi s lxir&#803; yexdem, tili yes&#603;a sebba s wayes ara izuxx, me&#603;na ur yezmir ara ad izuxx zdat Sidi R&#803;ebbi. </p> 
<p><A NAME="an_4:3">4:3</A>&nbsp;Akken yura di tira iqedsen :  Sidna Ibr&#803;ahim yet&#806;kel &#611;ef R&#803;ebbi,  daymi i get&#806;wah&#803;seb d ah&#803;eqqi .  </p> 
<p><A NAME="an_4:4">4:4</A>&nbsp;Axeddam yuklal lexlas&#803;-is, lexlas&#803; ines ur s-it&#806;wah&#803;seb ara d lemziya me&#603;na d lh&#803;eqq-is. </p> 
<p><A NAME="an_4:5">4:5</A>&nbsp;Akken da&#611;en win ur net&#806;kil ara &#611;ef lxir&#803; i gxeddem, me&#603;na yet&#806;kel &#611;ef R&#803;ebbi i get&#806;t&#806;arran amednub d ah&#803;eqqi, ad yet&#806;wah&#803;seb d ah&#803;eqqi &#611;ef ddemma n liman-is.  </p> 
<p><A NAME="an_4:6">4:6</A>&nbsp;Akka i gessefra Sidna Dawed &#611;ef wemdan i gh&#803;et&#806;t&#806;eb Sidi R&#803;ebbi d ah&#803;eqqi mbla ma yemmuqel &#611;er lef&#603;ayel-is :  </p> 
<p><A NAME="an_4:7">4:7</A>&nbsp; D ise&#603;diyen wid iwumi t&#806;wasemh&#803;ent seyyat-nsen, iwumi t&#806;wamh&#803;an ddnubat -nsen !  </p> 
<p><A NAME="an_4:8">4:8</A>&nbsp; D ase&#603;di wemdan iwumi ur ih&#803;sib ara Sidi R&#803;ebbi ddnub-is  !   </p> 
<p><A NAME="an_4:9">4:9</A>&nbsp;Lfer&#803;h&#803;-agi, yella i wid id&#803;ehr&#803;en kan ne&#611; yella da&#611;en i wid ur ned&#803;hir&#803;-ara ? Nenna-d belli : R&#803;ebbi ih&#803;seb Sidna Ibr&#803;ahim d ah&#803;eqqi &#611;ef ddemma n liman-ines.  </p> 
<p><A NAME="an_4:10">4:10</A>&nbsp;Melmi it&#806;wah&#803;seb Sidna Ibr&#803;ahim d ah&#803;eqqi, uqbel ad yed&#803;her&#803; ne&#611; armi ged&#803;her&#803; ? Mac&#780;c&#780;i armi ged&#803;her&#803; me&#603;na uqbel !  </p> 
<p><A NAME="an_4:11">4:11</A>&nbsp;?t&#803;har&#803;a tusa-yas-ed d t&#806;but, d ccama i d-isbeggnen belli Sidi R&#803;ebbi yerra-t d ah&#803;eqqi &#611;ef ddemma n liman-ines uqbel ad yed&#803;her&#803;. S wakka Sidna Ibr&#803;ahim yu&#611;al d jedd n wid akk yumnen, i get&#806;wah&#803;esben d ih&#803;eqqiyen &#611;er Sidi R&#803;ebbi &#611;as ur d&#803;hir&#803;en ara.  </p> 
<p><A NAME="an_4:12">4:12</A>&nbsp;Yella da&#611;en d jedd n wid akk id&#803;ehr&#803;en, ur net&#806;kil ara &#611;ef t&#803;t&#803;har&#803;a-nsen kan me&#603;na teb&#603;en later&#803;-is, s&#603;an liman i ges&#603;a uqbel ad yed&#803;her&#803;.  </p> 
<p><A NAME="an_4:13">4:13</A>&nbsp;Ayen akk i gew&#603;ed Sidi R&#803;ebbi d lwer&#803;t di ddunit i Sidna Ibr&#803;ahim akk-d dderya n dderya-s, ur s-t-iw&#603;id ara imi i getbe&#603; ccari&#603;a, me&#603;na imi i get&#806;kel fell-as. Daymi i t-yeh&#803;seb Sidi R&#803;ebbi d ah&#803;eqqi.  </p> 
<p><A NAME="an_4:14">4:14</A>&nbsp;Lemmer d wid ittaba&#603;en ccari&#603;a ara iwer&#803;ten, iwumi ihi liman, iwumi lwe&#603;d n Sidi R&#803;ebbi. </p> 
<p><A NAME="an_4:15">4:15</A>&nbsp;Axat&#803;er d ccari&#603;a i d-it&#806;awin urrif n R&#803;ebbi, lemmer ulac ccari&#603;a ur d-tet&#806;t&#806;ili ara tr&#803;uz&#803;i n ccari&#603;a.  </p> 
<p><A NAME="an_4:16">4:16</A>&nbsp;Lwe&#603;d i d-yefka Sidi R&#803;ebbi i Sidna Ibr&#803;ahim, yebna &#611;ef liman iwakken ad yili d lemziya, ad t&#806;ekkin deg-s dderya n dderya-s mac&#780;c&#780;i d wid kan yessnen ccari&#603;a lame&#603;na wid akk yumnen am net&#806;t&#806;a, yu&#611;al d jeddi-tne&#611; nukni akk s wid yumnen.  </p> 
<p><A NAME="an_4:17">4:17</A>&nbsp;Am akken yura di Tawr&#803;at n Sidna Musa :  Sbedde&#611;-k iwakken at&#806;-t&#806;ilid&#803; d jedd n wat&#803;as n leg&#780;nas. Yu&#611;al d jeddi-tne&#611; zdat R&#803;ebbi s wayes i gumen, i d-ih&#803;eggun lmegtin, i d-ixelqen ayen ur nelli ara. </p> 
<p><A NAME="an_4:18">4:18</A>&nbsp;?as akken ur d-iqqim usirem, Sidna Ibr&#803;ahim yur&#803;g&#780;a s let&#806;kal d ameqqran armi yu&#611;al d jedd n wat&#803;as n yegduden akken i s-yenna Sidi R&#803;ebbi :  Akka ara tili dderya n dderya-k.  </p> 
<p><A NAME="an_4:19">4:19</A>&nbsp;Liman n Sidna Ibr&#803;ahim ur yenqis ara &#611;as akken qr&#803;ib ad issiwed&#803; meyya iseggasen, iwala iman-is dayen ur yezmir ara ad is&#603;u dderya, yerna tamet&#803;t&#803;ut-is Sar&#803;a teg&#780;g&#780;a-t&#806; dderya. </p> 
<p><A NAME="an_4:20">4:20</A>&nbsp;Yet&#806;kel &#611;ef Sidi R&#803;ebbi, ur t-yekcim ara ccekk &#611;ef wayen i s-yew&#603;ed. D liman yes&#603;a i t-isg&#780;ehden, s wakka i get&#806;h&#803;emmid Sidi R&#803;ebbi Bab n tezmert.  </p> 
<p><A NAME="an_4:21">4:21</A>&nbsp;Yet&#806;kel belli Sidi R&#803;ebbi yezmer a s-d-yefk ayen i s-yew&#603;ed.  </p> 
<p><A NAME="an_4:22">4:22</A>&nbsp;?ef wannect-agi i t-yeh&#803;seb Sidi R&#803;ebbi d ah&#803;eqqi. </p> 
<p><A NAME="an_4:23">4:23</A>&nbsp;Mac&#780;c&#780;i fell-as kan i gura di tira iqedsen :  Yet&#806;wah&#803;seb d ah&#803;eqqi,  </p> 
<p><A NAME="an_4:24">4:24</A>&nbsp;lame&#603;na fell-a&#611; ula d nukni, imi numen s win i d-isseh&#803;yan &#400;isa Ssid nne&#611; si ger lmegtin. </p> 
<p><A NAME="an_4:25">4:25</A>&nbsp;Yet&#806;t&#806;unefk ad immet &#611;ef ddemma n ddnubat nne&#611;, isseh&#803;ya-t-id Sidi R&#803;ebbi si ger lmegtin iwakken a nu&#611;al d ih&#803;eqqiyen.  </p> 
<p><A NAME="an_5:1">5:1</A>&nbsp;Tura imi nu&#611;al d ih&#803;eqqiyen s liman, ters-ed lehna gar-a&#611; d R&#803;ebbi s Ssid-nne&#611; &#400;isa Lmasih&#803;. </p> 
<p><A NAME="an_5:2">5:2</A>&nbsp;Yis da&#611;en i nufa abrid s liman &#611;er r&#803;r&#803;eh&#803;ma n Sidi R&#803;ebbi i deg nella tura. Lfer&#803;h&#803;-nne&#611;, d asirem nes&#603;a belli a nt&#806;ekki di l&#603;ad&#803;ima n Sidi R&#803;ebbi.  </p> 
<p><A NAME="an_5:3">5:3</A>&nbsp;Ula di lmeh&#803;nat, net&#806;t&#806;ili di lfer&#803;h&#803; axat&#803;er nez&#803;ra lmeh&#803;na tet&#806;t&#806;awi-d s&#803;s&#803;ber&#803;, </p> 
<p><A NAME="an_5:4">5:4</A>&nbsp;s&#803;s&#803;ber&#803; isseg&#780;had deg ujer&#803;r&#803;eb, lg&#780;ehd deg ujer&#803;r&#803;eb it&#806;t&#806;awi-d asirem.  </p> 
<p><A NAME="an_5:5">5:5</A>&nbsp;Asirem-agi ulac deg-s lexde&#603;, axat&#803;er leh&#803;mala n Sidi R&#803;ebbi tez&#803;z&#803;a deg ulawen-nne&#611; s R&#803;r&#803;uh&#803; iqedsen i &#611;-d-yet&#806;t&#806;unefken ; </p> 
<p><A NAME="an_5:6">5:6</A>&nbsp;asm'akken i &#611;-i&#611;leb ddnub ur s-nezmir ara, Lmasih&#803; yemmut &#611;ef ddemma n imednuben di lweqt ilaqen.  </p> 
<p><A NAME="an_5:7">5:7</A>&nbsp;Iw&#603;er&#803; i wemdan ad iqbel ad immet &#611;ef ddemma n uh&#803;eqqi ; ahat ad yili win ara iqeblen ad immet &#611;ef ddemma n wemdan yelhan ; </p> 
<p><A NAME="an_5:8">5:8</A>&nbsp;ma d Lmasih&#803;, net&#806;t&#806;a yemmut fell-a&#611; m'akken nella d imednuben ; s wakka i &#611;-d-ibeggen Sidi R&#803;ebbi leh&#803;mala-ines.  </p> 
<p><A NAME="an_5:9">5:9</A>&nbsp;Imi nu&#611;al tura d ih&#803;eqqiyen &#611;er Sidi R&#803;ebbi s idammen n Lmasih&#803; yuzzlen fell-a&#611;, yis da&#611;en ara net&#806;t&#806;usellek seg urrif n Sidi R&#803;ebbi.  </p> 
<p><A NAME="an_5:10">5:10</A>&nbsp;Asm'akken nella d i&#603;dawen-is, yefka-d Mmi-s iwakken s lmut-is a &#611;-issems&#803;aleh&#803; yid-es. Tura imi nems&#803;alah&#803; d Sidi R&#803;ebbi, a net&#806;t&#806;usellek da&#611;en s tudert n Mmi-s. </p> 
<p><A NAME="an_5:11">5:11</A>&nbsp;Mac&#780;c&#780;i d ayagi kan, lame&#603;na tura lfer&#803;h&#803;-nne&#611; atan di Sidi R&#803;ebbi, s Sidna &#400;isa Lmasih&#803; i &#611;-issems&#803;alah&#803;en yid-es.  </p> 
<p><A NAME="an_5:12">5:12</A>&nbsp;S wakka ihi, ddnub ikcem-ed &#611;er ddunit s yiwen wemdan, amdan agi d Adem ; ddnub-agi yewwi-d lmut, lmut tet&#806;t&#806;awi akk imdanen, axat&#803;er imdanen mer&#803;r&#803;a denben.  </p> 
<p><A NAME="an_5:13">5:13</A>&nbsp;Uqbel a d-yefk Sidi R&#803;ebbi ccari&#603;a i Musa, ddnub yella yakan di ddunit ; me&#603;na imdanen ur t&#806;t&#806;uh&#803;asben ara s ccari&#603;a imi ur&#603;ad i d-tusi.  </p> 
<p><A NAME="an_5:14">5:14</A>&nbsp;?as akka, si zzman n Adem armi d zzman n Sidna Musa lmut teh&#803;kem ula &#611;ef yemdanen ur n&#603;us&#803;a ara R&#803;ebbi am akken i t-i&#603;us&#803;a Adem, net&#806;t&#806;a yellan d lemtel n win ara d-yasen.  </p> 
<p><A NAME="an_5:15">5:15</A>&nbsp;Ur nezmir ara a nmettel ddnub n Adem &#611;er lemziya d r&#803;r&#803;eh&#803;ma n Sidi R&#803;ebbi ; Adem i&#603;us&#803;a Sidi R&#803;ebbi yiwet n tikkelt yewwi-d lmut i yemdanen mer&#803;r&#803;a, ach&#803;al ihi meqqr&#803;et r&#803;r&#803;eh&#803;ma n Sidi R&#803;ebbi i d-yet&#806;t&#806;unefken i yemdanen s &#400;isa Lmasih&#803;.  </p> 
<p><A NAME="an_5:16">5:16</A>&nbsp;R&#803;r&#803;eh&#803;ma-agi n Sidi R&#803;ebbi mac&#780;c&#780;i am ddnub n yiwen wemdan. Axat&#803;er yiwen n ddnub yewwi-d lh&#803;isab d l&#603;iqab, ma d r&#803;r&#803;eh&#803;ma n Sidi R&#803;ebbi, tet&#806;t&#806;ekkes lh&#803;isab d l&#603;iqab &#611;ef wat&#803;as n ddnubat.  </p> 
<p><A NAME="an_5:17">5:17</A>&nbsp;Ma yella lmut teh&#803;kem &#611;ef yemdanen mer&#803;r&#803;a s ddnub n yiwen wemdan, ihi wid iwumi d-tet&#806;t&#806;unefk r&#803;r&#803;eh&#803;ma d lh&#803;eqq, ad h&#803;ekmen yerna ad idiren s &#400;isa Lmasih&#803;. </p> 
<p><A NAME="an_5:18">5:18</A>&nbsp;S wakka, ddnub n yiwen wemdan yesse&#611;li-d l&#603;iqab &#611;ef yemdanen mer&#803;r&#803;a, akken da&#611;en lh&#803;eqq i gexdem yiwen wemdan, yewwi-d leslak i gessidiren imdanen mer&#803;r&#803;a.  </p> 
<p><A NAME="an_5:19">5:19</A>&nbsp;Ihi am akken &#603;es&#803;s&#803;u n yiwen wemdan, yerra at&#803;as n yemdanen d imednuben, akken da&#611;en t&#803;t&#803;a&#603;a n yiwen wemdan terra at&#803;as n yemdanen d ih&#803;eqqiyen.  </p> 
<p><A NAME="an_5:20">5:20</A>&nbsp;Ccari&#603;a tger-ed iman-is iwakken a d-tbeggen ach&#803;al meqqer&#803; ddnub, lame&#603;na anda yekter&#803; ddnub, r&#803;r&#803;eh&#803;ma n Sidi R&#803;ebbi meqqr&#803;et akter&#803;.  </p> 
<p><A NAME="an_5:21">5:21</A>&nbsp;S wakka ddnub yeh&#803;kem s lmut, ma d r&#803;r&#803;eh&#803;ma n Sidi R&#803;ebbi teh&#803;kem s lh&#803;eqq, tet&#806;t&#806;awi &#611;er tudert n dayem s &#400;isa Lmasih&#803; Ssid-nne&#611;.  </p> 
<p><A NAME="an_6:1">6:1</A>&nbsp;Acu ara d-nini ihi ? A nkemmel a net&#806;&#603;ici di ddnub iwakken r&#803;r&#803;eh&#803;ma n Sidi R&#803;ebbi at&#806;-t&#806;im&#611;ur&#803; ? </p> 
<p><A NAME="an_6:2">6:2</A>&nbsp;Ala ! Nukni i gemmuten &#611;ef ddemma n ddnub, amek ara nkemmel a net&#806;&#603;ici deg-s ?  </p> 
<p><A NAME="an_6:3">6:3</A>&nbsp;Ne&#611; ur tez&#803;rim ara belli nukni akk i get&#806;wa&#611;ed&#803;sen iwakken a neddukel d &#400;isa Lmasih&#803;, net&#806;wa&#611;d&#803;es&#803; yid-es di lmut-is ?  </p> 
<p><A NAME="an_6:4">6:4</A>&nbsp;S we&#611;d&#803;as, net&#806;wamd&#803;el yid-es iwakken, nukni da&#611;en a d-neh&#803;yu akken i d-yeh&#803;ya Lmasih&#803; si ger lmegtin s tezmert n R&#803;ebbi, a nekcem di tudert tajd&#803;it&#803;.  </p> 
<p><A NAME="an_6:5">6:5</A>&nbsp;Axat&#803;er ma necrek yid-es di lmut-is, a necrek da&#611;en yid-es di h&#803;eggu-ines. </p> 
<p><A NAME="an_6:6">6:6</A>&nbsp;Ilaq-a&#611; a nz&#803;er belli amdan-nni i nella zik, yemmut, it&#806;wasemmer&#803; akk-d Lmasih&#803; iwakken at&#806;-t&#806;emmet lg&#780;et&#806;t&#806;a yec&#780;c&#780;ur&#803;en d ddnub, ur net&#806;t&#806;ili ara d aklan n ddnub. </p> 
<p><A NAME="an_6:7">6:7</A>&nbsp;Axat&#803;er win yemmuten islek si ddnub, </p> 
<p><A NAME="an_6:8">6:8</A>&nbsp;imi nemmut akk-d Lmasih&#803;, numen da&#611;en belli a nidir yid-es.  </p> 
<p><A NAME="an_6:9">6:9</A>&nbsp;Nez&#803;ra belli Lmasih&#803; seg wasmi i d-yeh&#803;ya si ger lmegtin, ur yet&#806;t&#806;u&#611;al ara ad immet, lmut ur tezmir ara at&#806;-t&#806;eh&#803;kem fell-as.  </p> 
<p><A NAME="an_6:10">6:10</A>&nbsp;Axat&#803;er taluft n ddnub yefra-t&#806; &#611;ef yiwet n tikkelt i dayem, s lmut-is. Tura atan d lh&#803;ey, idder i Sidi R&#803;ebbi.  </p> 
<p><A NAME="an_6:11">6:11</A>&nbsp;Ula d kunwi h&#803;esbet iman-nwen am akken temmutem &#611;ef wayen ye&#603;nan ddnub. &#400;icet i R&#803;ebbi di tdukkli akk-d &#400;isa Lmasih&#803;.  </p> 
<p><A NAME="an_6:12">6:12</A>&nbsp;Tura ur t&#806;t&#806;ag&#780;at ara ddnub ad ih&#803;kem fell-awen, ur xeddmet ara ccehwat n tnefsit-nwen am zik. </p> 
<p><A NAME="an_6:13">6:13</A>&nbsp;Ur t&#806;t&#806;ag&#780;at ara lemfas&#803;el n lg&#780;et&#806;t&#806;at-nwen ad &#611;lint di ddnub, iwakken ad ixdem yis-sen ccer&#803; ; lame&#603;na qeddmet iman-nwen i R&#803;ebbi am win i d-ih&#803;yan si lmut iwakken at&#806;-t&#806;qeddcem fell-as a t&#806;-t&#806;xeddmem anagar lxir&#803;.  </p> 
<p><A NAME="an_6:14">6:14</A>&nbsp;Ddnub ur yet&#806;t&#806;u&#611;al ara ad ih&#803;kem fell-awen axat&#803;er ur tellim ara seddaw n ccari&#603;a lame&#603;na seddaw n r&#803;r&#803;eh&#803;ma n Sidi R&#803;ebbi.  </p> 
<p><A NAME="an_6:15">6:15</A>&nbsp;Acu ara d-nini ihi ? A neg&#780;g&#780; ddnub ad idebber&#803; fell-a&#611; tura imi nella seddaw n r&#803;r&#803;eh&#803;ma n Sidi R&#803;ebbi mac&#780;c&#780;i seddaw n ccari&#603;a ? A &#611;-imne&#603; R&#803;ebbi deg wannect-agi !  </p> 
<p><A NAME="an_6:16">6:16</A>&nbsp;Ur tez&#803;rim ara belli ma tu&#611;alem d aklan n yiwen iwakken ad idebber&#803; fell-awen, ilaq a s-ta&#611;em awal ama d ddnub yet&#806;t&#806;awin &#611;er lmut ne&#611; d t&#803;t&#803;a&#603;a n R&#803;ebbi yet&#806;t&#806;awin &#611;er tudert tah&#803;eqqit.  </p> 
<p><A NAME="an_6:17">6:17</A>&nbsp;Lame&#603;na a neh&#803;med R&#803;ebbi imi zik tellam d aklan n ddnub, ma tura td&#803;u&#603;em s wulawen-nwen awal i tlemdem. </p> 
<p><A NAME="an_6:18">6:18</A>&nbsp;Tet&#806;t&#806;usellkem-d si ddnub tu&#611;alem d aklan n lh&#803;eqq.  </p> 
<p><A NAME="an_6:19">6:19</A>&nbsp;Tura a wen-d-hedr&#803;e&#611; s l&#603;eqliya nwen iwakken at&#806;-t&#806;fehmem axat&#803;er annect-agi yew&#603;er&#803; i lefhama. Am akken tsellmem iman-nwen zik d aklan i l&#603;ar&#803; iwakken at&#806;-t&#806;xedmem l&#603;ar&#803;, tura sellmet iman-nwen d aklan i lh&#803;eqq d s&#803;s&#803;wab iwakken at&#806;-t&#806;es&#803;fu tudert-nwen.  </p> 
<p><A NAME="an_6:20">6:20</A>&nbsp;Asmi tellam d aklan n ddnub texd&#803;am i lh&#803;eqq. </p> 
<p><A NAME="an_6:21">6:21</A>&nbsp;Acu i trebh&#803;em s lec&#611;al-nni s wayes tesseth&#803;am tura, lec&#611;al-nni i get&#806;t&#806;awin &#611;er lmut.  </p> 
<p><A NAME="an_6:22">6:22</A>&nbsp;Tura tet&#806;waselkem si ddnub, tu&#611;alem d iqeddacen n R&#803;ebbi, lfayda nwen t&#806;-t&#806;ikli deg webrid yes&#803;fan akk-d tudert n dayem.  </p> 
<p><A NAME="an_6:23">6:23</A>&nbsp;Ddnub yet&#806;t&#806;awi &#611;er lmut, ma d r&#803;r&#803;eh&#803;ma n Sidi R&#803;ebbi tewwi-ya&#611;-d tudert n dayem di tikli-nne&#611; akk-d &#400;isa Lmasih&#803; Ssid-nne&#611;.  </p> 
<p><A NAME="an_7:1">7:1</A>&nbsp;Ay atmaten ur tez&#803;rim ara belli ccari&#603;a teh&#803;kem &#611;ef wemdan skud mazal-it idder ? Heddr&#803;e&#611;-ed akka i wid yessnen ccari&#603;a. </p> 
<p><A NAME="an_7:2">7:2</A>&nbsp;A wen-d-fke&#611; yiwen n lemtel : tamet&#803;t&#803;ut tet&#806;warez &#611;er wergaz-is s ccari&#603;a skud mazal-it yedder, me&#603;na ma yemmut wergaz-is tserreh&#803;-as ccari&#603;a ma teb&#611;a at&#806;-t&#806;&#603;iwed zzwag&#780; ; </p> 
<p><A NAME="an_7:3">7:3</A>&nbsp;ma tu&#611; wayed&#803; skud mazal argaz-is idder, yet&#806;t&#806;usemma tezna ; me&#603;na ma yemmut wergaz-is tserreh&#803;-as ccari&#603;a at&#806;-t&#806;&#603;iwed zzwag&#780;, ayagi ur yet&#806;t&#806;usemma ara d leh&#803;r&#803;am. </p> 
<p><A NAME="an_7:4">7:4</A>&nbsp;Ula d kunwi ay atmaten, temmutem &#611;ef wayen ye&#603;nan ccari&#603;a s lmut n Lmasih&#803;, akken at&#806;-t&#806;et&#803;t&#803;fem deg win i d-yeh&#803;yan si ger lmegtin iwakken at&#806;-t&#806;xedmem ayen i s-i&#603;eg&#780;ben i Sidi R&#803;ebbi.  </p> 
<p><A NAME="an_7:5">7:5</A>&nbsp;Axat&#803;er d ccari&#603;a i d-isbeggnen amek i nt&#806;eddu s leb&#611;i n tnefsit-nne&#611; d ccehwat-nne&#611; n diri ; d net&#806;t&#806;at da&#611;en i d-isbeggnen amek yexdem ddnub-agi deg-nne&#611;, armi i &#611;-yes&#803;s&#803;awed&#803; &#611;er lmut.  </p> 
<p><A NAME="an_7:6">7:6</A>&nbsp;Lame&#603;na tura net&#806;t&#806;usellek si lh&#803;ekma n ccari&#603;a imi net&#806;t&#806;usemma nemmut &#611;ef wayen ye&#603;nan ccari&#603;a nni i &#611;-yurzen, s wakka i nezmer tura a nd&#803;u&#603; Sidi R&#803;ebbi s l&#603;eqliya tajd&#803;it&#803; n R&#803;r&#803;uh&#803; iqedsen, mac&#780;c&#780;i am zik s l&#603;eqliya-nni taqdimt mi nella seddaw n ccari&#603;a.  </p> 
<p><A NAME="an_7:7">7:7</A>&nbsp;Acu ara d-nini ihi, e&#603;ni ccari&#603;a deg-s ddnub ? Xat&#803;i ! Lame&#603;na lemmer ulac ccari&#603;a tili ur t&#806;issine&#611; ara d acu i d ddnub. Axat&#803;er lemmer ur d-tenni ara ccari&#603;a :  ur t&#803;t&#803;ama&#603; ara , tilli ur z&#803;ri&#611; ara belli t&#803;t&#803;me&#603; d leh&#803;r&#803;am ? </p> 
<p><A NAME="an_7:8">7:8</A>&nbsp;Ddnub ifur&#803;es tagnit&#806; s lamer&#803; n ccari&#603;a ; yesnulfa-d deg-i mkul s&#803;s&#803;enf n t&#803;t&#803;me&#603; n diri ; axat&#803;er mbla ccari&#603;a ur d-it&#806;ban ara d acu i d ddnub.  </p> 
<p><A NAME="an_7:9">7:9</A>&nbsp;Zik, asmi ulac ccari&#603;a lli&#611; t&#806;&#603;ici&#611; s nneya, mi d-iffe&#611; lamer&#803; n ccari&#603;a, ddnub yuki-d deg-i, yes&#803;s&#803;awed&#803;-iyi &#611;er lmut.  </p> 
<p><A NAME="an_7:10">7:10</A>&nbsp;S wakka, lamer&#803; i glaqen ad iyi-ssiwed&#803; &#611;er tudert, yewwi-yi &#611;er lmut </p> 
<p><A NAME="an_7:11">7:11</A>&nbsp;axat&#803;er ddnub yufa abrid, s lamer&#803;-agi n ccari&#603;a d&#611;a ixde&#603;-iyi, yewwi-yi &#611;er lmut.  </p> 
<p><A NAME="an_7:12">7:12</A>&nbsp;Ihi, ccari&#603;a s yiman-is tes&#803;fa, lumur&#803;at yellan deg-s s&#803;fan, lhan yerna d lh&#803;eqq.  </p> 
<p><A NAME="an_7:13">7:13</A>&nbsp;E&#603;ni yu&#611;al-iyi wayen yelhan d sebba n lmut ? Xat&#803;i ! D ddnub i yi-s&#803;s&#803;awd&#803;en &#611;er lmut s wayen yelhan, iwakken s ccari&#603;a, a d-tban ach&#803;al meqqr&#803;et tezmert n ddnub.  </p> 
<p><A NAME="an_7:14">7:14</A>&nbsp;Nez&#803;ra belli ccari&#603;a n Musa tet&#806;t&#806;unefk-ed s R&#803;r&#803;uh&#803; n Sidi R&#803;ebbi. Ma d nekk, d amdan kan i lli&#611; yerna imlek-iyi ddnub.  </p> 
<p><A NAME="an_7:15">7:15</A>&nbsp;Ur z&#803;ri&#611; ara acu i xeddme&#611;, ayen b&#611;i&#611; a t-xedme&#611; ur t-xeddme&#611; ara lame&#603;na d ayen akken ker&#803;he&#611; i xeddme&#611;.  </p> 
<p><A NAME="an_7:16">7:16</A>&nbsp;Ma yella ayen i xeddme&#611; d ayen akken ur b&#611;i&#611; ara a t-xedme&#611;, th&#803;eqqeqe&#611; belli ccari&#603;a telha. </p> 
<p><A NAME="an_7:17">7:17</A>&nbsp;Tura ihi mac&#780;c&#780;i d nekk i gxeddmen ayagi, me&#603;na d ddnub ized&#611;en deg-i. </p> 
<p><A NAME="an_7:18">7:18</A>&nbsp;Axat&#803;er z&#803;ri&#611; belli ayen yelhan ur yezdi&#611; ara deg-i nekk yellan d amdan. ?as akken yeb&#611;a wul-iw ad ixdem lxir&#803;, nekk ur zmire&#611; ara a t-xedme&#611;, </p> 
<p><A NAME="an_7:19">7:19</A>&nbsp;axat&#803;er ur xeddme&#611; ara lxir&#803; i b&#611;i&#611;, me&#603;na d ccer&#803; ur b&#611;i&#611; ara i xeddme&#611; ; </p> 
<p><A NAME="an_7:20">7:20</A>&nbsp;ma yella xeddme&#611; ayen ur b&#611;i&#611; ara ihi mac&#780;c&#780;i d nekk i t-ixeddmen me&#603;na d ddnub-nni ized&#611;en deg-i.  </p> 
<p><A NAME="an_7:21">7:21</A>&nbsp;Ihi atan wayen fehme&#611; deg yiman-iw : mkul m'ara b&#611;u&#611; ad xedme&#611; lxir&#803; ad afe&#611; d ccer&#803; kan iwumi zemre&#611;.  </p> 
<p><A NAME="an_7:22">7:22</A>&nbsp;Deg ul-iw h&#803;emmle&#611; ccari&#603;a n Sidi R&#803;ebbi, </p> 
<p><A NAME="an_7:23">7:23</A>&nbsp;me&#603;na t&#806;t&#806;afe&#611; deg yiman-iw yiwet n t&#803;t&#803;bi&#603;a yet&#806;na&#611;en d ccari&#603;a n R&#803;ebbi i gh&#803;emmel wul-iw ; t&#803;t&#803;bi&#603;a-yagi terra-yi seddaw lh&#803;ekma n ddnub yellan deg-i. </p> 
<p><A NAME="an_7:24">7:24</A>&nbsp;A nnger-iw ! Anwa ara yi sellken si t&#803;t&#803;bi&#603;a-agi n wemdan i yi-t&#806;t&#806;awin &#611;er lmut ? </p> 
<p><A NAME="an_7:25">7:25</A>&nbsp;A neh&#803;med Sidi R&#803;ebbi imi s &#400;isa Lmasih&#803; Ssid-nne&#611; i net&#806;t&#806;usellek ! S wakka ihi, s lefhama-inu, d&#803;u&#603;e&#611; ccari&#603;a n Sidi R&#803;ebbi, me&#603;na s t&#803;t&#803;bi&#603;a n wemdan yellan deg-i, d akli n ddnub i lli&#611;.  </p> 
<p><A NAME="an_8:1">8:1</A>&nbsp;Ihi ass n lh&#803;isab ulac l&#603;iqab &#611;ef wid yumnen s &#400;isa Lmasih&#803;. </p> 
<p><A NAME="an_8:2">8:2</A>&nbsp;Axat&#803;er tazmert n R&#803;r&#803;uh&#803; iqedsen, tin i d-ifkan tudert i wid yumnen s &#400;isa Lmasih&#803;, tsellek-iyi-d si tezmert n ddnub akk-d lmut.  </p> 
<p><A NAME="an_8:3">8:3</A>&nbsp;Ccari&#603;a n Musa ur tezmir ara at&#806;-t&#806;e&#611;leb ddnub axat&#803;er t&#803;t&#803;bi&#603;a-nne&#611; tekkes-as tazmert. Ayen akken ur tezmir ara ccari&#603;a n Musa a t texdem, d ayen i gexdem Sidi R&#803;ebbi mi d-icegge&#603; Mmi-s s s&#803;s&#803;ifa n wemdan, i d-yusan s lg&#780;et&#806;t&#806;a am tin n yemdanen yellan mer&#803;r&#803;a d imednuben, iwakken ad yefk iman-is d asfel s wayes ara yeh&#803;kem &#611;ef ddnub i ten-ized&#611;en.  </p> 
<p><A NAME="an_8:4">8:4</A>&nbsp;S wakka ihi ara yet&#806;wakkemmel deg-nne&#611; wayen i d-tenna ccari&#603;a n Musa, nukni yet&#806;&#603;icin s tezmert n R&#803;r&#803;uh&#803; iqedsen mac&#780;c&#780;i s t&#803;t&#803;bi&#603;a-nne&#611;. </p> 
<p><A NAME="an_8:5">8:5</A>&nbsp;Wid yet&#806;&#603;icin s t&#803;t&#803;bi&#603;a n wemdan t&#806;qelliben kan &#611;ef wayen ye&#603;nan leb&#611;i n wemdan, ma d wid it&#806;&#603;icin s R&#803;r&#803;uh&#803; iqedsen t&#806;qelliben &#611;ef wayen ye&#603;nan leb&#611;i n R&#803;r&#803;uh&#803; iqedsen.  </p> 
<p><A NAME="an_8:6">8:6</A>&nbsp;Wid it&#806;&#603;icin s t&#803;t&#803;bi&#603;a n wemdan t&#806;eddun &#611;er lmut, ma d wid it&#806;&#603;icin s leb&#611;i n R&#803;r&#803;uh&#803; iqedsen t&#806;eddun &#611;er tudert d lehna.  </p> 
<p><A NAME="an_8:7">8:7</A>&nbsp;Axat&#803;er wid ittaba&#603;en leb&#611;i n wemdan u&#611;alen d i&#603;dawen n Sidi R&#803;ebbi imi ur d&#803;u&#603;en ara ccari&#603;a-ines, axat&#803;er t&#803;t&#803;bi&#603;a n wemdan ur tezmir ara at&#806;-t&#806;d&#803;u&#603; ccari&#603;a n Sidi R&#803;ebbi.  </p> 
<p><A NAME="an_8:8">8:8</A>&nbsp;Wid temlek t&#803;t&#803;bi&#603;a-nsen ulamek ara &#603;eg&#780;ben i Sidi R&#803;ebbi. </p> 
<p><A NAME="an_8:9">8:9</A>&nbsp;Ma d kunwi mac&#780;c&#780;i s t&#803;t&#803;bi&#603;a n wemdan i tet&#806;t&#806;eddum lame&#603;na tet&#806;t&#806;eddum s leb&#611;i n R&#803;r&#803;uh&#803; iqedsen axat&#803;er R&#803;r&#803;uh&#803; n Sidi R&#803;ebbi izde&#611; deg-wen. Win deg ur yezdi&#611; ara R&#803;r&#803;uh&#803; n Lmasih&#803; ur yelli ara d ayla-s.  </p> 
<p><A NAME="an_8:10">8:10</A>&nbsp;Ma yella R&#803;r&#803;uh&#803; n Lmasih&#803; deg-wen, &#611;as akken lg&#780;et&#806;t&#806;a-nwen at&#806;-t&#806;emmet &#611;ef ddemma n ddnub, r&#803;r&#803;uh&#803;-nwen ad yidir &#611;ef ddemma n lh&#803;eqq n Sidi R&#803;ebbi.  </p> 
<p><A NAME="an_8:11">8:11</A>&nbsp;Ma yezde&#611; deg-wen R&#803;r&#803;uh&#803; n Sidi R&#803;ebbi i d-yesseh&#803;yan Sidna &#400;isa si ger lmegtin, win i d-yesseh&#803;yan Sidna &#400;isa si ger lmegtin, yezmer da&#611;en s R&#803;r&#803;uh&#803;-is ized&#611;en deg-wen, a d-yerr tudert i lg&#780;et&#806;t&#806;a-nwen ara yemten. </p> 
<p><A NAME="an_8:12">8:12</A>&nbsp;S wakka ihi ay atmaten leb&#611;i n t&#803;t&#803;bi&#603;a-nne&#611; ur yet&#803;ebbir&#803; ara fell-a&#611; tura iwakken a nexdem leb&#611;i-ines.  </p> 
<p><A NAME="an_8:13">8:13</A>&nbsp;Ma yella t&#603;acem s leb&#611;i n t&#803;t&#803;bi&#603;a nwen atan at&#806;-t&#806;emtem, lame&#603;na ma t&#611;elbem leb&#611;i n t&#803;t&#803;bi&#603;a-nwen s R&#803;r&#803;uh&#803; iqedsen, at&#806;-t&#806;idirem. </p> 
<p><A NAME="an_8:14">8:14</A>&nbsp;Axat&#803;er wid it&#806;eddun s R&#803;r&#803;uh&#803; n Sidi R&#803;ebbi, d nutni i d arraw n R&#803;ebbi.  </p> 
<p><A NAME="an_8:15">8:15</A>&nbsp;R&#803;r&#803;uh&#803; i wen-d-it&#806;t&#806;unefken mac&#780;c&#780;i d R&#803;r&#803;uh&#803; ara kkun-irren d aklan iwakken at&#806;-t&#806;&#603;icem di tugdi, me&#603;na d R&#803;r&#803;uh&#803; iqedsen i kkun-irran d arraw n R&#803;ebbi, yis i nezmer a nessiwel i Sidi R&#803;ebbi : &#171; A baba-tne&#611; ! &#187;  </p> 
<p><A NAME="an_8:16">8:16</A>&nbsp;D R&#803;r&#803;uh&#803; n Sidi R&#803;ebbi s yiman-is i d-ih&#803;eqqeqen deg wulawen-nne&#611; belli nu&#611;al d arraw n Sidi R&#803;ebbi.  </p> 
<p><A NAME="an_8:17">8:17</A>&nbsp;Ihi ma yella d arraw-is i nella, d nukni da&#611;en ara iwer&#803;ten : a newr&#803;et &#611;er Sidi R&#803;ebbi nukni akk-d Lmasih&#803;, axat&#803;er ma nen&#603;et&#806;t&#806;ab yid-es, a nili da&#611;en yid-es di l&#603;ad&#803;ima-ines.  </p> 
<p><A NAME="an_8:18">8:18</A>&nbsp;Ihi le&#603;tab i nes&#603;edday tura, ur nezmir ara a t-nmettel &#611;er l&#603;ad&#803;ima ara d-ibeggen Sidi R&#803;ebbi deg-nne&#611;.  </p> 
<p><A NAME="an_8:19">8:19</A>&nbsp;Taxelqit mer&#803;r&#803;a th&#803;ar melmi ara d-banen warraw n Sidi R&#803;ebbi. </p> 
<p><A NAME="an_8:20">8:20</A>&nbsp;Axat&#803;er taxelqit te&#611;li seddaw leh&#803;kum n lbat&#803;el, mac&#780;c&#780;i s leb&#611;i-ines, lame&#603;na s leb&#611;i n win i t&#806;-yesse&#611;lin.  </p> 
<p><A NAME="an_8:21">8:21</A>&nbsp;Me&#603;na taxelqit-agi tessaram at&#806;-t&#806;et&#806;wasellek si twa&#611;it i t&#806;-isfesden, iwakken at&#806;-t&#806;ekki di l&#603;ad&#803;ima n tlelli n warraw n Sidi R&#803;ebbi.  </p> 
<p><A NAME="an_8:22">8:22</A>&nbsp;Nez&#803;ra tura belli taxelqit mer&#803;r&#803;a ten&#603;et&#806;t&#806;ab, tet&#806;naza&#603; am tmet&#803;t&#803;ut yet&#803;t&#803;fen addud. </p> 
<p><A NAME="an_8:23">8:23</A>&nbsp;Mac&#780;c&#780;i t&#806;-t&#806;axelqit kan, me&#603;na ula d nukni yes&#603;an R&#803;r&#803;uh&#803; iqedsen, yellan d amur amezwaru n tikciwin i &#611;-d-iw&#603;ed Sidi R&#803;ebbi, net&#806;naza&#603; deg iman-nne&#611;, net&#806;r&#803;ag&#780;u a nban s tidet&#806; d arraw n R&#803;ebbi i nella m'ara icafe&#603; deg-nne&#611; s lekmal. </p> 
<p><A NAME="an_8:24">8:24</A>&nbsp;Axat&#803;er leslak nne&#611; d ayen i nessaram ; ma yella nes&#603;a ayen i nessaram, ayagi mac&#780;c&#780;i d asirem : anwa ara yessirmen ayen yes&#603;a ? </p> 
<p><A NAME="an_8:25">8:25</A>&nbsp;Me&#603;na ma nessaram ayen ur nes&#603;i, net&#806;r&#803;ag&#780;u-t s s&#803;s&#803;ber&#803;. </p> 
<p><A NAME="an_8:26">8:26</A>&nbsp;Akken da&#611;en R&#803;r&#803;uh&#803; iqedsen it&#806;t&#806;as-ed a &#611; i&#603;iwen nukni ixus&#803;s&#803;en di tezmert, axat&#803;er ur nessin ara a nez&#803;z&#803;al akken ilaq ; lame&#603;na R&#803;r&#803;uh&#803; iqedsen s yiman-is ide&#603;&#603;u &#611;er R&#803;ebbi &#611;ef ddemma-nne&#611;, s nnehtat iwumi ur yezmir yimi a tent-id-yini s imeslayen ;  </p> 
<p><A NAME="an_8:27">8:27</A>&nbsp;imiren Sidi R&#803;ebbi yessnen ulawen, yez&#803;ra d acu i gessutur R&#803;r&#803;uh&#803; iqedsen, imi s leb&#611;i n Sidi R&#803;ebbi i gde&#603;&#603;u &#611;ef wid yextar&#803;.  </p> 
<p><A NAME="an_8:28">8:28</A>&nbsp;Nez&#803;ra belli Sidi R&#803;ebbi issufu&#611; &#611;er lxir&#803; ayen akk i d-ider&#803;r&#803;un d wid i t-ih&#803;emmlen, wid yextar&#803; s leb&#611;i-ines. </p> 
<p><A NAME="an_8:29">8:29</A>&nbsp;Axat&#803;er wid akk i gextar&#803; Sidi R&#803;ebbi si zik, iqsed si tazwara a ten-yerr am Mmi-s iwakken Mmi-s agi ad yili d amenzu n wat&#803;as n watmaten. </p> 
<p><A NAME="an_8:30">8:30</A>&nbsp;Wid i gextar&#803; Sidi R&#803;ebbi si zik, d wid iwumi i d-issawel ; wid-nni iwumi yessawel yerra-ten d ih&#803;eqqiyen zdat-es, wid yerra d ih&#803;eqqiyen yefka-yasen amkan di l&#603;ad&#803;ima-s.  </p> 
<p><A NAME="an_8:31">8:31</A>&nbsp;Acu ara d-nernu ihi ? Anwa ara &#611;-izemren ma yella Sidi R&#803;ebbi yid-nne&#611; ?  </p> 
<p><A NAME="an_8:32">8:32</A>&nbsp;Net&#806;t&#806;a iqeblen ad isebbel Mmi-s e&#603;zizen, yefka-t d asfel fell-a&#611; mer&#803;r&#803;a, amek ur &#611;-d-yet&#806;t&#806;ak ara da&#611;en kullec yid-es ?  </p> 
<p><A NAME="an_8:33">8:33</A>&nbsp;Anwa ara icetkin &#611;ef wid yextar&#803; R&#803;ebbi ? D Sidi R&#803;ebbi s yiman-is i ten-ih&#803;esben d ih&#803;eqqiyen !  </p> 
<p><A NAME="an_8:34">8:34</A>&nbsp;Anwa i gzemren ad ih&#803;kem fell asen ? &#400;isa Lmasih&#803; d win yemmuten yerna ih&#803;ya-d si ger lmegtin, yuli &#611;er tama tayeffust n Sidi R&#803;ebbi iwakken ad icafe&#603; fell-a&#611; !  </p> 
<p><A NAME="an_8:35">8:35</A>&nbsp;Anwa i gzemren a &#611;-ifr&#803;eq &#611;ef leh&#803;mala n Lmasih&#803; ? E&#603;ni d ddiq ne&#611; d ccedda, d leqher&#803; ne&#611; d laz&#803;, d le&#603;ra ne&#611; d ayen yessaggaden ne&#611; d ajenwi ? </p> 
<p><A NAME="an_8:36">8:36</A>&nbsp;Am akken yura di tektabt n ?abur :  ?ef ddemma-inek a Sidi R&#803;ebbi  i net&#806;qabal lmut mkul ass,  h&#803;esben-a&#611; am ulli  i t&#806;t&#806;awin &#611;er tmezliwt.  </p> 
<p><A NAME="an_8:37">8:37</A>&nbsp;Me&#603;na deg wannect-agi mer&#803;r&#803;a d nukni i g&#611;elben s Lmasih&#803; i &#611;- ih&#803;emmlen.  </p> 
<p><A NAME="an_8:38">8:38</A>&nbsp;Axat&#803;er t&#806;ekle&#611; belli ulac d acu i gzemren a &#611;-ifr&#803;eq &#611;ef leh&#803;mala n Sidi R&#803;ebbi s &#400;isa Lmasih&#803; Ssid-nne&#611; : ama d lmut ne&#611; t&#806;-t&#806;udert, ama d lmalayekkat, ama t&#806;-t&#806;igeldiwin, ama d leh&#803;wayeg&#780; n tura ne&#611; t&#806;-t&#806;id ara d-yasen, ama d ayen &#603;layen, ama d ayen lqayen, ama t&#806;-t&#806;izmar n igenwan ne&#611; t&#806;-t&#806;id n lqa&#603;a ne&#611; ayen akk yellan di txelqit.  </p> 
<p><A NAME="an_9:1">9:1</A>&nbsp;A wen-d-ini&#611; tidet&#806;, nekk iteddun deg ubrid n Lmasih&#803;, ur skiddibe&#611; ara ; lxat&#803;er-iw icehhed-d &#611;ef wayagi s R&#803;r&#803;uh&#803; iqedsen i yi-sedduyen : </p> 
<p><A NAME="an_9:2">9:2</A>&nbsp;leh&#803;zen d u&#611;ilif zgan deg ul-iw.  </p> 
<p><A NAME="an_9:3">9:3</A>&nbsp;Zemre&#611; ad qeble&#611; ad t&#806;t&#806;une&#603;le&#611; ne&#611; ad t&#806;t&#806;uh&#803;er&#803;r&#803;me&#611; &#611;ef Lmasih&#803; &#611;ef ddemma n watmaten-iw akk-d lumma-inu ; </p> 
<p><A NAME="an_9:4">9:4</A>&nbsp;nutni at Isr&#803;ail i gextar&#803; Sidi R&#803;ebbi d agdud-is yefka-yasen-d l&#603;ad&#803;ima, yexdem yid-sen le&#603;qud, yefka-yasen-d ccari&#603;a d wamek ara t-&#603;ebden, yerna-yasen-d lem&#603;ahdat.  </p> 
<p><A NAME="an_9:5">9:5</A>&nbsp;Seg-sen i d-ff&#611;en lejdud-nne&#611; i gellan d iqeddacen imezwura n Sidi R&#803;ebbi, ula d Lmasih&#803; seg-sen i d-iffe&#611; mi d-ilul s s&#803;s&#803;ifa n wemdan, net&#806;t&#806;a i gellan sennig kra yellan, d Illu yet&#806;wah&#803;emden i dayem. Amin !  </p> 
<p><A NAME="an_9:6">9:6</A>&nbsp;Acu ara d-nini ? Sidi R&#803;ebbi yendem deg wawal-is ? Xat&#803;i ! Me&#603;na mac&#780;c&#780;i d wid mer&#803;r&#803;a i d-ilulen seg jeddi-tne&#611; Isr&#803;ail i gellan n wat Isr&#803;ail i gextar&#803; Sidi R&#803;ebbi. </p> 
<p><A NAME="an_9:7">9:7</A>&nbsp;Da&#611;en mac&#780;c&#780;i d wid mer&#803;r&#803;a i d-yeg&#780;g&#780;a Sidna Ibr&#803;ahim i gellan d arraw-is n tidet&#806;, axat&#803;er Sidi R&#803;ebbi inna-yas-d :  Seg Ish&#803;aq ara d-teffe&#611; dderya i k-we&#603;de&#611;.  </p> 
<p><A NAME="an_9:8">9:8</A>&nbsp;S wakka ihi nezmer ad ini mac&#780;c&#780;i d dderya i d ilulen s leb&#611;i n wemdan ara it&#806;t&#806;usemmin d arraw n Sidi R&#803;ebbi me&#603;na anagar wid i d-ilulen s leb&#611;i n Sidi R&#803;ebbi akken i t-id-yew&#603;ed.  </p> 
<p><A NAME="an_9:9">9:9</A>&nbsp;Axat&#803;er atnan imeslayen s wayes i g&#603;uhed Sidi R&#803;ebbi :  A d-u&#611;ale&#611; aseggas i d-iteddun di lweqt-agi,  ?ara a d-tes&#603;u aqcic.  </p> 
<p><A NAME="an_9:10">9:10</A>&nbsp;Mac&#780;c&#780;i d ayagi kan : arraw n Rbih&#803;a da&#611;en i gellan d akniwen, s&#603;an yiwen n baba-tsen yellan d jeddi-tne&#611; Ish&#803;aq. </p> 
<p><A NAME="an_9:11">9:11</A>&nbsp;Me&#603;na imi Sidi R&#803;ebbi it&#806;extiri imdanen mac&#780;c&#780;i &#611;ef ddemma n lec&#611;al-nsen me&#603;na akken yella leb&#611;i-s d usiwel-ines ; mazal ur&#603;ad i d-lulen warraw n Rbih&#803;a, ur xdimen ccer&#803;, ur xdimen lxir&#803;, mi s-d-yenna Sidi R&#803;ebbi :  Amenzu deg warraw-im ad yu&#611;al d aqeddac &#611;ef wumect&#803;uh&#803;.  </p> 
<p><A NAME="an_9:13">9:13</A>&nbsp;Akken i gura da&#611;en deg umkan nnid&#803;en n tira iqedsen :  ?emmle&#611; Ye&#603;qub, ker&#803;he&#611; Icaw.  </p> 
<p><A NAME="an_9:14">9:14</A>&nbsp;D acu ara d-nini deg wannect-a ? E&#603;ni Sidi R&#803;ebbi ixeddem lbat&#803;el ? D lmuh&#803;al ! </p> 
<p><A NAME="an_9:15">9:15</A>&nbsp;Axat&#803;er yenna-yas i Sidna Musa :  A d-sserse&#611; r&#803;r&#803;eh&#803;ma-inu  &#611;ef win  i b&#611;i&#611;, ad h&#803;unne&#611; da&#611;en &#611;ef win i b&#611;i&#611;.  </p> 
<p><A NAME="an_9:16">9:16</A>&nbsp;Lbar&#803;aka n Sidi R&#803;ebbi ur d-tet&#806;t&#806;as ara s lef&#603;ayel n wemdan ama yuzzel ama yeqqim me&#603;na kullec yet&#806;t&#806;as-ed s &#611;ur&#803; Sidi R&#803;ebbi i d-yet&#806;t&#806;aken r&#803;r&#803;eh&#803;ma ines akken yeb&#611;a. </p> 
<p><A NAME="an_9:17">9:17</A>&nbsp;Anda nnid&#803;en di tira iqedsen Sidi R&#803;ebbi yenna i Fer&#603;un agellid n Mas&#803;er :  Sbedde&#611;-k d agellid ameqqran iwakken a d-sbeggne&#611;  tazmert-iw deg-ek,  s wakka di ddunit mer&#803;r&#803;a  ad issinen belli d nekk i d Illu.  </p> 
<p><A NAME="an_9:18">9:18</A>&nbsp;Akka ihi, Sidi R&#803;ebbi yesrusu-d r&#803;r&#803;eh&#803;ma-s &#611;ef win yeb&#611;a, is&#611;ar&#803;ay da&#611;en ul n win yeb&#611;a. </p> 
<p><A NAME="an_9:19">9:19</A>&nbsp;Ahat ad yili win ara d-yinin : imi akka i gella lh&#803;al, acu i mazal it&#806;lumu deg-nne&#611; ? Anwa i gzemren a t-i&#603;as&#803;i ?  </p> 
<p><A NAME="an_9:20">9:20</A>&nbsp;I kec&#780;c&#780; ay amdan ur nes&#603;i azal, d acu i th&#803;esbed&#803; iman-ik iwakken at&#806;-t&#806;h&#803;asbed&#803; Sidi R&#803;ebbi ?  E&#603;ni  tacmuxt it&#806;wameslen s wakal tezmer at&#806;-t&#806;ini i win i t&#806;-imeslen acu&#611;er i yi-tmesled&#803; s s&#803;s&#803;ifa-yagi ?  </p> 
<p><A NAME="an_9:21">9:21</A>&nbsp;Win imesslen afexxar&#803; yezmer ad ixdem ayen i s-ihwan s wakal ; seg wakal-nni yezmer ad imsel tacmuxt izewqen ne&#611; tin i sseqdacen kull ass. </p> 
<p><A NAME="an_9:22">9:22</A>&nbsp;E&#603;ni Sidi R&#803;ebbi ur yezmir ara a d-ibeggen urrif-is akk-d tezmert-is ? I&#611;ad&#803;-ik lh&#803;al ma yella yes&#803;ber s s&#803;s&#803;ber ameqqran i wid yuklalen urrif-is yerna teddun &#611;er nnger ? </p> 
<p><A NAME="an_9:23">9:23</A>&nbsp;Deg wannect-agi, Sidi R&#803;ebbi yeb&#611;a a d-isbeggen ach&#803;al meqqr&#803;et tmanegt-is i nukni i &#611;ef ih&#803;unn, i ghegga si zik iwakken a nili yid-es di tmanegt-is ; </p> 
<p><A NAME="an_9:24">9:24</A>&nbsp;nukni iwumi i d-yessawel Sidi R&#803;ebbi mac&#780;c&#780;i seg wat Isr&#803;ail kan, me&#603;na ula si ger leg&#780;nas nnid&#803;en ; </p> 
<p><A NAME="an_9:25">9:25</A>&nbsp;akken i t-id-yenna Sidi R&#803;ebbi di tektabt n nnbi Huca&#603; :  Lg&#780;ens-nni ur nelli ara d agdud-iw  a s-semmi&#611; agdud-iw, win akken ur net&#806;wah&#803;emmel ara  a s-semmi&#611; win e&#603;zizen fell-i.  </p> 
<p><A NAME="an_9:26">9:26</A>&nbsp;Anda akken i sen-qqar&#803;en : &#171; Ur tellim ara d agdud  n Sidi R&#803;ebbi&#187;,  dinna ara t&#806;t&#806;usemmin  d arraw n Sidi R&#803;ebbi yeddren.  </p> 
<p><A NAME="an_9:27">9:27</A>&nbsp;Si lg&#780;iha-s, nnbi Ice&#603;ya icar-ed &#611;ef wayen ye&#603;nan agdud n wat Isr&#803;ail :  ?as ad ketr&#803;en wat Isr&#803;ail am r&#803;r&#803;mel  &#611;ef yiri n lebh&#803;er&#803;,  kra deg-sen kan ara yet&#806;t&#806;uselken. </p> 
<p><A NAME="an_9:28">9:28</A>&nbsp; Axat&#803;er Sidi R&#803;ebbi ur it&#806;&#603;et&#803;t&#803;il ara ad  ixdem di ddunit ayen akken i d-yenna  deg wawal-is.  </p> 
<p><A NAME="an_9:29">9:29</A>&nbsp; Yura di tira iqedsen :   Lemmer Sidi R&#803;ebbi Bab n tezmert  ur a&#611;-d yeg&#780;g&#780;i ara kra  seg wegdud-nne&#611;,  tili nu&#611;al am temdint n Sudum,  at&#806;-t&#806;ed&#803;ru yid-nne&#611; am temdint  n Gumur&#803; inegren. Ayagi yenna-t-id nnbi Ice&#603;ya uqbel a d-yedr&#803;u.  </p> 
<p><A NAME="an_9:30">9:30</A>&nbsp;D acu ara d-nini ihi ? Igduden nnid&#803;en ur net&#806;nadi ara &#611;ef lh&#803;eqq u&#611;alen d ih&#803;eqqiyen zdat Sidi R&#803;ebbi, u&#611;alen d ih&#803;eqqiyen imi umnen yis. </p> 
<p><A NAME="an_9:31">9:31</A>&nbsp;Ma d at Isr&#803;ail yet&#806;nadin ad u&#611;alen d ih&#803;eqqiyen s ccari&#603;a, ur wwid&#803;en ara &#611;er lmeqs&#803;ud-nsen s ccari&#603;a.  </p> 
<p><A NAME="an_9:32">9:32</A>&nbsp;Acu&#611;er ? Axat&#803;er ur qellben ara ad &#603;eg&#780;ben i Sidi R&#803;ebbi s liman, me&#603;na nutni &#611;ilen ad u&#611;alen d ih&#803;eqqiyen s lef&#603;ayel-nsen. Mmugren-d ad&#611;a&#611; i sen-yellan d ugur, isse&#611;li-ten. </p> 
<p><A NAME="an_9:33">9:33</A>&nbsp;Am akken yura di tektabt iqedsen :   Atan ad sserse&#611; &#611;ef wedrar n Siyun  ad&#611;a&#611;, d ad&#611;a&#611; i &#611;ef yekkat wugur,  d azr&#803;u yesse&#611;layen, me&#603;na  win yumnen yis  wer&#803;g&#780;in ad yenneh&#803;cam.  </p> 
<p><A NAME="an_10:1">10:1</A>&nbsp;Ay atmaten, ayen i t&#806;menni&#611; deg ul-iw, d leslak n wat Isr&#803;ail mer&#803;r&#803;a, ach&#803;al i ssutre&#611; di R&#803;ebbi &#611;ef ddemma-nsen iwakken ad t&#806;t&#806;uselken. </p> 
<p><A NAME="an_10:2">10:2</A>&nbsp;Axat&#803;er zemre&#611; ad cehde&#611; fell-asen belli z&#803;ewr&#803;en, b&#611;an ad &#603;eg&#780;ben i Sidi R&#803;ebbi me&#603;na txus&#803;s&#803;-iten tmusni.  </p> 
<p><A NAME="an_10:3">10:3</A>&nbsp;Imi ur h&#803;siben ara lh&#803;eqq i d yet&#806;t&#806;asen s &#611;ur&#803; R&#803;ebbi yerna t&#806;nadin ad sbedden lh&#803;eqq-nsen iman-nsen, ur d&#803;u&#603;en ara lh&#803;eqq i d-yet&#806;t&#806;asen s &#611;ur&#803; R&#803;ebbi ; </p> 
<p><A NAME="an_10:4">10:4</A>&nbsp;axat&#803;er Lmasih&#803;, d net&#806;t&#806;a i t&#806;-t&#806;aggara n ccari&#603;a, i d lh&#803;eqq n wid yumnen mer&#803;r&#803;a.  </p> 
<p><A NAME="an_10:5">10:5</A>&nbsp;Atah wayen yura Sidna Musa &#611;ef lh&#803;eqq i d-it&#806;ekken si ccari&#603;a : Amdan ara ixedmen ayen i d-tenna ccari&#603;a, ad yidir yis.  </p> 
<p><A NAME="an_10:6">10:6</A>&nbsp;Lame&#603;na atah wamek it&#806;meslay lh&#803;eqq i d-it&#806;asen si liman : ur qqar&#803; ara deg ul-inek  anwa ara yalin &#611;er igenni ; amakken Lmasih&#803; ur d-is&#803;ubb ara syenna  </p> 
<p><A NAME="an_10:7">10:7</A>&nbsp;Ne&#611;  anwa ara is&#803;ubben &#611;er laxer&#803;t ? amakken ur d-yeh&#803;yi ara Lmasih&#803; si ger lmegtin . </p> 
<p><A NAME="an_10:8">10:8</A>&nbsp;Acu i d teqqar&#803; ihi ? Awal n tudert atan &#611;ur&#803;-ek, deg imi-k d wul-ik . Awal-agi d awal n liman, d awal i net&#806;beccir&#803;.  </p> 
<p><A NAME="an_10:9">10:9</A>&nbsp;Ma tcehded&#803; s yimi-k belli Sidna &#400;isa d Ssid-ik, ma tumned&#803; deg wul-ik belli Sidi R&#803;ebbi isseh&#803;ya-t-id si ger lmegtin, atan at&#806;-t&#806;et&#806;t&#806;uselked&#803;.  </p> 
<p><A NAME="an_10:10">10:10</A>&nbsp;Axat&#803;er ma yella tumned&#803; seg wul, Sidi R&#803;ebbi a k-ih&#803;seb d ah&#803;eqqi ; ma tcehded&#803; s yimi-k at&#806;-t&#806;et&#806;t&#806;uselked&#803;.   </p> 
<p><A NAME="an_10:11">10:11</A>&nbsp;Akken i t-id-nnant tira iqedsen :  Kra n win yumnen yis wer&#803;g&#780;in ad inneh&#803;cam.   </p> 
<p><A NAME="an_10:12">10:12</A>&nbsp;Ihi ulac lxilaf ger wat Isr&#803;ail akk-d wid ur nelli ara n wat Isr&#803;ail ; imi yiwen n R&#803;ebbi i gellan, t&#803;t&#803;fen mer&#803;r&#803;a deg-s, net&#806;t&#806;a i d-yet&#806;t&#806;aken mbla ceh&#803;h&#803;a i wid akk ineddhen &#611;ur&#803;-es. </p> 
<p><A NAME="an_10:13">10:13</A>&nbsp;Akken yura :  Kra win ara yed&#603;un s yisem-is ad it&#806;t&#806;usellek.  </p> 
<p><A NAME="an_10:14">10:14</A>&nbsp;Amek ara d&#603;un &#611;ur&#803;-es ma yella ur uminen ara yis ? Amek ara amnen ma yella ur slin ara yis ? Amek da&#611;en ara slen yis ma ulac win i sen-ihedr&#803;en fell-as ? </p> 
<p><A NAME="an_10:15">10:15</A>&nbsp;Amek ara yilin wid ara d-ihedr&#803;en fell-as ma yella ur t&#806;t&#806;ucegg&#603;en ara ? Akken yura di tira iqedsen :  Ach&#803;al yelha m'ara nwali  teddun-d &#611;ur&#803;-nne&#611;  wid it&#806;beccir&#803;en lexbar&#803; n lxir&#803;.   </p> 
<p><A NAME="an_10:16">10:16</A>&nbsp;Lame&#603;na ur qbilen ara mer&#803;r&#803;a lexbar&#803;-agi n lxir&#803;. Nnbi Ice&#603;ya yenna da&#611;en :  A Sidi, anwa i gumnen s wayen i nberreh&#803; ?  </p> 
<p><A NAME="an_10:17">10:17</A>&nbsp;S wakka liman it&#806;t&#806;as-ed seg wayen i nsell ye&#603;nan awal n Lmasih&#803;. </p> 
<p><A NAME="an_10:18">10:18</A>&nbsp;Lame&#603;na ma nenna-d : ahat ur slin ara ? Atah wayen yuran :  ?s&#803;ut-nsen inuda ddunit mer&#803;r&#803;a, lehdur&#803;-nsen wwd&#803;en &#611;er ixfawen n ddunit.  </p> 
<p><A NAME="an_10:19">10:19</A>&nbsp;Nezmer a d-nini : ahat ur z&#803;rin ara wat Isr&#803;ail ? Lame&#603;na d Musa i d-ixebbr&#803;en d amezwaru s &#611;ur&#803; Sidi R&#803;ebbi mi d-yenna :  A wen-d-ssekkre&#611; tismin  &#611;ef win ur nelli ara d agdud ;  a kkun-id-yas wurrif &#611;ef  wegdud ur nes&#603;i lefhama.  </p> 
<p><A NAME="an_10:20">10:20</A>&nbsp; Nnbi Ice&#603;ya yessawed&#803; armi genna :  Ufan-iyi wid ur nennuda ara fell-i, sbeggne&#611;-d iman-iw i wid  ur nqelleb ara ad iyi-ssinen.  </p> 
<p><A NAME="an_10:21">10:21</A>&nbsp;Me&#603;na &#611;ef wat Isr&#803;ail yenna :  ?elqe&#611; ifassen-iw t&#803;ul n wass &#611;er  wegdud i yi-ixulfen, i yi-i&#603;us&#803;an.  </p> 
<p><A NAME="an_11:1">11:1</A>&nbsp;Ad ini&#611; : e&#603;ni Sidi R&#803;ebbi inker&#803; agdud-is ? Xat&#803;i ! Imi nekk s yiman-iw n wat Isr&#803;ail, si dderya n Sidna Ibr&#803;ahim, seg wedrum n Benyamin.  </p> 
<p><A NAME="an_11:2">11:2</A>&nbsp;Sidi R&#803;ebbi ur yenkir&#803; ara agdud-is i gextar&#803; si zik. Ur tez&#803;rim ara d acu i d-qqar&#803;ent tira iqedsen, asmi i geccetka nnbi Ilyas i Sidi R&#803;ebbi &#611;ef wat Isr&#803;ail ? Yenna :  </p> 
<p><A NAME="an_11:3">11:3</A>&nbsp; A Sidi R&#803;ebbi ! N&#611;an lenbiya i d cegg&#603;ed&#803;, hudden idekkanen anda i k-d-t&#806;qeddimen l&#611;aci iseflawen, anagar nekk i d yeqqimen yerna t&#806;nadin a yi-n&#611;en !  </p> 
<p><A NAME="an_11:4">11:4</A>&nbsp;Lame&#603;na atah wamek i s-d-yerra Sidi R&#803;ebbi :  Xtar&#803;-a&#611;-ed i yiman-iw seb&#603;a alaf n yergazen ur nseg&#780;g&#780;ed ara zdat lmes&#803;nu&#603; Ba&#603;l.  </p> 
<p><A NAME="an_11:5">11:5</A>&nbsp;Akka da&#611;en, di lweqt-agi i deg nella tura, llan kra seg wat Isr&#803;ail i get&#803;t&#803;fen deg-s, d wid i gextar&#803; Sidi R&#803;ebbi, s r&#803;r&#803;eh&#803;ma-ines. </p> 
<p><A NAME="an_11:6">11:6</A>&nbsp;Mac&#780;c&#780;i &#611;ef ddemma n lef&#603;ayel-nsen i ten-yextar&#803; me&#603;na s r&#803;r&#803;eh&#803;ma-ines. Ne&#611; m'ulac ma yella s lef&#603;ayel i gt&#806;extir&#803;i Sidi R&#803;ebbi, r&#803;r&#803;eh&#803;ma-ines ur tet&#806;t&#806;usemma ara d r&#803;r&#803;eh&#803;ma. </p> 
<p><A NAME="an_11:7">11:7</A>&nbsp;Amek ihi ? Ayen i nudan wat Isr&#803;ail ur t-wwid&#803;en ara, anagar wid i gextar&#803; Sidi R&#803;ebbi i t-yewwd&#803;en ; ma d wiyad&#803; qqur&#803;en wulawen-nsen.  </p> 
<p><A NAME="an_11:8">11:8</A>&nbsp;Akken yura di tektabt iqedsen :  Sidi R&#803;ebbi yeqfel l&#603;eqliya-nsen,  allen-nsen ur t&#806;walint ara, i mez&#803;z&#803;u&#611;en-nsen ur sellen ara, ar ass-agi.  </p> 
<p><A NAME="an_11:9">11:9</A>&nbsp;Ula d Sidna Dawed yenna :   Imensi n tme&#611;r&#803;iwin-nsen a sen-yu&#611;al   t&#806;-t&#806;asraft anda ara &#611;lin,  d acebbak ara d-yesse&#611;lin. fell-asen  l&#603;iqab uklalen  </p> 
<p><A NAME="an_11:10">11:10</A>&nbsp; A d-ye&#611;li t&#803;t&#803;lam &#611;ef wallen-nsen iwakken ur t&#806;walin ara, lqedd-nsen ad yeknu i dayem !  </p> 
<p><A NAME="an_11:11">11:11</A>&nbsp;Acu ara d-ini&#611; ihi ? E&#603;ni at Isr&#803;ail &#611;lin iwakken ur t&#806;t&#806;u&#611;alen ara a d kkren ? Xat&#803;i ! Lame&#603;na s tuccd&#803;a-nsen i wwd&#803;en leg&#780;nas nnid&#803;en &#611;er leslak. D annect-agi i d-issekkren tismin i wat Isr&#803;ail. </p> 
<p><A NAME="an_11:12">11:12</A>&nbsp;Ma yella tuccd&#803;a-nsen tesserbeh&#803; at ddunit, tes&#803;s&#803;awed&#803;-iten &#611;er leslak, ma yella lexsar&#803;a-nsen tewwi-d rrbeh&#803; i yegduden nnid&#803;en, ihi ach&#803;al meqqr&#803;et lbar&#803;aka ara d-iff&#611;en seg-sen m'ara d-u&#611;alen &#611;er webrid n Sidi R&#803;ebbi, iwakken ad t&#806;t&#806;uselken. </p> 
<p><A NAME="an_11:13">11:13</A>&nbsp;Nekk i d-it&#806;wacegg&#603;en d r&#803;r&#803;asul i leg&#780;nas ur nelli ara n wat Isr&#803;ail, fki&#611; at&#803;as n lqima i cc&#611;el-agi i yi-d it&#806;t&#806;unefken </p> 
<p><A NAME="an_11:14">11:14</A>&nbsp;iwakken ma yella wamek, a d ssekkre&#611; tismin i watmaten-iw n wat Isr&#803;ail, ahat ad t&#806;t&#806;uselken kra deg-sen.  </p> 
<p><A NAME="an_11:15">11:15</A>&nbsp;Axat&#803;er ma yella a&#603;zal n wat Isr&#803;ail isems&#803;alah&#803; leg&#780;nas nnid&#803;en akk-d Sidi R&#803;ebbi, acu ara yedr&#803;un ihi m'ara d-u&#611;alen nutni &#611;er webrid n Sidi R&#803;ebbi ? Ad yili am akken d h&#803;eggu i d-h&#803;yan si ger lmegtin !  </p> 
<p><A NAME="an_11:16">11:16</A>&nbsp; Ma yella awren i tet&#806;qeddimem i Sidi R&#803;ebbi yes&#803;fa, ula d arukti yes&#803;fa ; ma yella izur&#803;an n ttejr&#803;a s&#803;eh&#803;h&#803;an, ifurkawen da&#611;en ad ilin s&#803;eh&#803;h&#803;an.  </p> 
<p><A NAME="an_11:17">11:17</A>&nbsp;Akka i tedr&#803;a d wat Isr&#803;ail : kra n ts&#803;edwa t&#806;wagezment si tzemmurt, kec&#780;c&#780; a win ur nelli ara n wat Isr&#803;ail, yellan d ah&#803;eccad, tet&#806;waleqmed&#803; deg umkan-nsent ; ma yella tet&#806;t&#806;ekkid&#803; deg izur&#803;an n tzemmurt d zzit-is,  </p> 
<p><A NAME="an_11:18">11:18</A>&nbsp;ur ilaq ara at&#806;-t&#806;h&#803;eqr&#803;ed&#803; tised&#803;wa-nni yet&#806;wagezmen. ?ader iman-ik &#611;ef zzux, axat&#803;er mac&#780;c&#780;i d kec&#780;c&#780; i get&#803;t&#803;fen az&#803;ar me&#603;na d az&#803;ar i k-it&#803;t&#803;fen.  </p> 
<p><A NAME="an_11:19">11:19</A>&nbsp;A d-tinid&#803; ihi : &#171; t&#806;wagezment kra n ts&#803;edwa iwakken ad t&#806;t&#806;uleqme&#611; nekkini &#187;. </p> 
<p><A NAME="an_11:20">11:20</A>&nbsp;Ayagi t&#806;-t&#806;idet&#806; ; nutni t&#806;wagezmen axat&#803;er ur uminen ara, ma d kec&#780;c&#780; tet&#803;t&#803;fed&#803; amkan-nsen imi tumned&#803;. ?ader iman-ik &#611;ef zzux, aggad Sidi R&#803;ebbi axir&#803;-ik ! </p> 
<p><A NAME="an_11:21">11:21</A>&nbsp;Axat&#803;er akken i gegzem tised&#803;wa n las&#803;el n tzemmurt iwakken a k-ileqqem fell-as, i gezmer a k-igzem ula d kec&#780;c&#780;.  </p> 
<p><A NAME="an_11:22">11:22</A>&nbsp;Meyyez ihi ach&#803;al h&#803;nin Sidi R&#803;ebbi, ach&#803;al da&#611;en yew&#603;er&#803; : yew&#603;er&#803; &#611;er wid ye&#611;lin, ma d kec&#780;c&#780; d ah&#803;nin &#611;ur&#803;-ek ma tet&#803;t&#803;fed&#803; di leh&#803;nana-ines, ne&#611; m'ulac at&#806;-t&#806;et&#806;wagezmed&#803; ula d kec&#780;c&#780;.  </p> 
<p><A NAME="an_11:23">11:23</A>&nbsp;Ula d at Isr&#803;ail m'ur kemmlen ara di leg&#780;hel-nsen, zemren ad t&#806;t&#806;uleqmen, axat&#803;er Sidi R&#803;ebbi yezmer a ten ileqqem, a ten-yerr &#611;er tzemmurt nsen. </p> 
<p><A NAME="an_11:24">11:24</A>&nbsp;Ma yella kec&#780;c&#780; i d-it&#806;wagezmen seg uh&#803;eccad, tet&#806;t&#806;uleqmed&#803; &#611;ef tzemmurt n l&#603;ali &#611;as akken d ah&#803;eccad i tellid&#803;, ach&#803;al ihi i sen-ishel i nutni yellan t&#806;-t&#806;is&#803;ed&#803;wa n tzemmurt iwakken ad u&#611;alen ad t&#806;t&#806;uleqmen &#611;ef tzemmurt-nsen.  </p> 
<p><A NAME="an_11:25">11:25</A>&nbsp;Ur b&#611;i&#611; ara ay atmaten at&#806; t&#806;et&#806;waffer fell-awen lbad&#803;na-agi, iwakken ur th&#803;et&#806;t&#806;bem ara iman-nwen d wid yessnen. Kra seg wat Isr&#803;ail, sse&#611;r&#803;en ulawen-nsen &#611;ef wawal n Sidi R&#803;ebbi yerna akka ara kemmlen di ta&#611;ar&#803;t-nsen alamma yewwed&#803; leslak i leg&#780;nas mer&#803;r&#803;a. </p> 
<p><A NAME="an_11:26">11:26</A>&nbsp;Imiren ad t&#806;t&#806;uselken wat Isr&#803;ail irkul asmi ara d-yedr&#803;u wayen i d-nnant tira iqedsen :  A d-iffe&#611; umsellek  seg wedrar n Siyun,  a sen-yekkes i warraw n Ye&#603;qub lekfer&#803;-nsen ;  </p> 
<p><A NAME="an_11:27">11:27</A>&nbsp; t&#806;-t&#806;agi i d lem&#603;ahda  ara xedme&#611; yid-sen  m'ara sen-kkse&#611; ddnubat-nsen  .   </p> 
<p><A NAME="an_11:28">11:28</A>&nbsp;?ef wayen ye&#603;nan lexbar&#803; n lxir&#803;, at Isr&#803;ail u&#611;alen d i&#603;dawen n R&#803;ebbi, ma d kunwi tesfaydim-d deg wayagi. Me&#603;na ma nemmuqel &#611;er lxetyar&#803; n Sidi R&#803;ebbi, ih&#803;emmel-iten &#611;ef ddemma n lejdud-nsen. </p> 
<p><A NAME="an_11:29">11:29</A>&nbsp;Axat&#803;er Sidi R&#803;ebbi ur ineddem ara &#611;ef wid yextar&#803; ne&#611; deg wayen i d-yet&#806;t&#806;ak.  </p> 
<p><A NAME="an_11:30">11:30</A>&nbsp;Zik-nni tellam t&#603;us&#803;am Sidi R&#803;ebbi, lame&#603;na tet&#806;t&#806;unefk-awen-d r&#803;r&#803;eh&#803;ma-ines i kunwi imi i t-&#603;us&#803;an wat Isr&#803;ail, </p> 
<p><A NAME="an_11:31">11:31</A>&nbsp;akken da&#611;en ara sen-d tet&#806;t&#806;unefk ula i nutni i t-i&#603;us&#803;an tura, r&#803;r&#803;eh&#803;ma i wen-d-it&#806;t&#806;unefken i kunwi. </p> 
<p><A NAME="an_11:32">11:32</A>&nbsp;Axat&#803;er Sidi R&#803;ebbi yeg&#780;g&#780;a imdanen mer&#803;r&#803;a a t-&#603;as&#803;in iwakken a sen-d-yefk da&#611;en mer&#803;r&#803;a r&#803;r&#803;eh&#803;ma-ines.  </p> 
<p><A NAME="an_11:33">11:33</A>&nbsp;Ach&#803;al lqayit, ach&#803;al meqqr&#803;it le&#603;qel t&#806;-t&#806;musni n Sidi R&#803;ebbi ! Anwa i gzemren ad yissin lh&#803;ekmat-ines ne&#611; ad ifhem iberdan-is ?  </p> 
<p><A NAME="an_11:34">11:34</A>&nbsp;Akken yura di tira iqedsen :  Anwa i ges&#803;s&#803;awd&#803;en ad yissin  ixemmimen n Sidi R&#803;ebbi ne&#611; anwa i gzemren   ad idebber&#803; fell-as   ?  </p> 
<p><A NAME="an_11:35">11:35</A>&nbsp; Anwa i s-yefkan kra d amezwaru iwakken ad yer&#803;g&#780;u a s-t-id-yerr ?   </p> 
<p><A NAME="an_11:36">11:36</A>&nbsp;Kullec yekka-d s &#611;ur&#803;-es, kullec yella-d yis, kullec d ayla-s. I net&#806;t&#806;a l&#603;ad&#803;ima si lg&#780;il &#611;er lg&#780;il, amin !  </p> 
<p><A NAME="an_12:1">12:1</A>&nbsp;A kkun-nhu&#611; ihi ay atmaten s r&#803;r&#803;eh&#803;ma n Sidi R&#803;ebbi iwakken at&#806;-t&#806;sebblem lg&#780;et&#806;t&#806;at-nwen d le&#603;qliya nwen am wesfel yeddren, zeddigen, yes&#803;fan ara i&#603;eg&#780;ben i Sidi R&#803;ebbi ; t&#806;-t&#806;agi i d t&#803;t&#803;a&#603;a i get&#806;r&#803;ag&#780;u deg-wen Sidi R&#803;ebbi.  </p> 
<p><A NAME="an_12:2">12:2</A>&nbsp;Ur t&#806;&#603;anadet ara lg&#780;il-agi n tura, me&#603;na g&#780;g&#780;et Sidi R&#803;ebbi ad ibeddel ixemmimen-nwen d l&#603;eqliya-nwen iwakken at&#806;-t&#806;issinem leb&#611;i-ines : ayen yelhan, ayen yes&#803;fan ur nes&#603;i l&#603;ib, d wayen akk i t-i&#603;eg&#780;ben.  </p> 
<p><A NAME="an_12:3">12:3</A>&nbsp;S r&#803;r&#803;eh&#803;ma i yi-d-it&#806;t&#806;unefken, a d ini&#611; i mkul yiwen deg-wen : ur ssim&#611;ur&#803;et ara iman-nwen, sqen&#603;et s wakken tellam, ddut s neyya &#611;ef leh&#803;sab n liman i wen-d-yefka Sidi R&#803;ebbi.  </p> 
<p><A NAME="an_12:4">12:4</A>&nbsp;Am akken nes&#603;a at&#803;as n lemfas&#803;el di lg&#780;et&#806;t&#806;a-nne&#611;, me&#603;na mkul yiwen si lemfas&#803;el-nni s lxedma-ines, </p> 
<p><A NAME="an_12:5">12:5</A>&nbsp;akken da&#611;en nukni, &#611;as deg wat&#803;as yid-nne&#611; i nella, s tdukli-nne&#611; net&#806;t&#806;ili d yiwet n lg&#780;et&#806;t&#806;a di Lmasih&#803;, aql-a&#611; mer&#803;r&#803;a d lemfas&#803;el wway gar-ane&#611;, wa yeh&#803;wag&#780; wayed&#803;.  </p> 
<p><A NAME="an_12:6">12:6</A>&nbsp;Lame&#603;na di r&#803;r&#803;eh&#803;ma-ines, Sidi R&#803;ebbi yefka-ya&#611;-d tukciwin yemxalafen : ilaq yal yiwen ad ixdem ayen i s-d-yefka Sidi R&#803;ebbi, akken ilaq, s wul d liman : </p> 
<p><A NAME="an_12:7">12:7</A>&nbsp;ama d axebber&#803; s &#611;ur&#803; Sidi R&#803;ebbi s R&#803;r&#803;uh&#803; iqedsen, ama d leqdic, </p> 
<p><A NAME="an_12:8">12:8</A>&nbsp;ama d aselmed, ne&#611; d nehhu. Ilaq da&#611;en win it&#806;seddiqen, ad iseddeq mbla t&#803;t&#803;me&#603;, win it&#806;debbir&#803;en ad idebber&#803; s s&#803;s&#803;wab, win it&#806;h&#803;unnun &#611;ef yime&#611;ban ilaq ad ih&#803;unn fell-asen s wul-is. </p> 
<p><A NAME="an_12:9">12:9</A>&nbsp;Ur se&#603;&#603;ut ara sin wudmawen, h&#803;emmlet s wul yes&#803;fan, ker&#803;het ccer&#803;, t&#803;t&#803;fet deg wayen yelhan. </p> 
<p><A NAME="an_12:10">12:10</A>&nbsp;S&#603;ut daymen leqder&#803; wway gar-awen ; s&#603;ut leh&#803;nana, myeh&#803;malet s leh&#803;mala n tegmat&#806;.  </p> 
<p><A NAME="an_12:11">12:11</A>&nbsp;Qedcet &#611;ef Sidi R&#803;ebbi s wulawen-nwen d wayen yellan di tezmert-nwen, z&#803;ewr&#803;et, ur t&#806;t&#806;ilit ara d ime&#603;dazen. </p> 
<p><A NAME="an_12:12">12:12</A>&nbsp;Fer&#803;h&#803;et &#611;ef ddemma n usirem i tes&#603;am, s&#603;ut s&#803;s&#803;ber&#803; di tegnit&#806; n ccedda, de&#603;&#603;ut dayem &#611;er Sidi R&#803;ebbi, ur h&#803;ebbset ara. </p> 
<p><A NAME="an_12:13">12:13</A>&nbsp;&#400;iwnet atmaten-nwen di liman deg wayen uh&#803;wag&#780;en, st&#803;erh&#803;bet s lfer&#803;h&#803; s wid i d-yet&#806;t&#806;asen &#611;ur&#803;-wen. </p> 
<p><A NAME="an_12:14">12:14</A>&nbsp;D&#603;ut s lxir&#803; i wid i kkun it&#806;qehhir&#803;en, de&#603;&#603;ut s lxir&#803;, ur de&#603;&#603;ut ara s ccer&#803; ; </p> 
<p><A NAME="an_12:15">12:15</A>&nbsp;fer&#803;h&#803;et d wid ifer&#803;h&#803;en, t&#806;rut d win yet&#806;run.  </p> 
<p><A NAME="an_12:16">12:16</A>&nbsp;Ur xeddmet ara lxilaf wway-gar awen, ur ssim&#611;ur&#803;et ara iman-nwen me&#603;na ddut s wannuz,  ur h&#803;et&#806;bet ara iman-nwen d wid yesnen.  </p> 
<p><A NAME="an_12:17">12:17</A>&nbsp;Ur t&#806;t&#806;arrat ara t&#806;t&#806;ar&#803; seg wid i kkun-id&#803;ur&#803;r&#803;en, nadit &#611;ef wayen yelhan zdat yemdanen mer&#803;r&#803;a. </p> 
<p><A NAME="an_12:18">12:18</A>&nbsp;Ma yella wamek ara d-tekk s &#611;ur&#803;-wen lehna, ilit di lehna akk-d yemdanen mer&#803;r&#803;a.  </p> 
<p><A NAME="an_12:19">12:19</A>&nbsp;Ur t&#806;t&#806;arrat ara t&#806;t&#806;ar&#803; ay ime&#603;zuzen, lame&#603;na g&#780;g&#780;et kullec ger ifassen n Sidi R&#803;ebbi, d net&#806;t&#806;a ara ixedmen cc&#611;el-is. Atah wayen yuran di tira iqedsen :  D nekk ara yerren t&#806;t&#806;ar&#803;,  ara yerren  i mkul yiwen ayen yukla l,  i d-yenna Sidi R&#803;ebbi .   </p> 
<p><A NAME="an_12:20">12:20</A>&nbsp;Yura da&#611;en :  Ma yelluz&#803; we&#603;daw-ik efk-as ad yec&#780;c&#780;,  ma yeffud efk-as ad isew,  axat&#803;er ma txedmed&#803; akka ,  am akken t&#806;-t&#806;irgin ir&#803;eqqen  ara tessersed&#803; &#611;ef wuqer&#803;r&#803;uy-is.   </p> 
<p><A NAME="an_12:21">12:21</A>&nbsp;Ur t&#806;t&#806;ag&#780;a ara ccer&#803; ad it&#803;t&#803;ef amkan deg ul-ik iwakken ad ixdem leb&#611;i-s, lame&#603;na e&#611;leb ccer&#803; s lxir&#803;.  </p> 
<p><A NAME="an_13:1">13:1</A>&nbsp;Mkul amdan, ilaq ad iqader&#803; imdebbr&#803;en i gh&#803;ekkmen tamurt i deg yet&#806;&#603;ici, axat&#803;er d Sidi R&#803;ebbi i d-ig&#780;g&#780;an lh&#803;ekma di ddunit, d net&#806;t&#806;a da&#611;en i geb&#611;an at&#806;-t&#806;u&#611;al lh&#803;ekma-agi &#611;er yifassen n yemdanen.  </p> 
<p><A NAME="an_13:2">13:2</A>&nbsp;S wakka ihi, win ara ixalfen lh&#803;ekma i gesbedd Sidi R&#803;ebbi, d lamer&#803; n Sidi R&#803;ebbi i g&#603;us&#803;a, d l&#603;iqab kan ara d-isse&#611;li &#611;ef yiman-is.  </p> 
<p><A NAME="an_13:3">13:3</A>&nbsp;Mac&#780;c&#780;i d wid ixeddmen lxir&#803; ara yaggaden imdebbr&#803;en n lh&#803;ukuma me&#603;na d wid ixeddmen ccer&#803;. M'ur teb&#611;id&#803; ara at&#806;-t&#806;aggad&#803;ed&#803; lh&#803;ukuma, xdem ayen yelhan, a k-fken lehna.  </p> 
<p><A NAME="an_13:4">13:4</A>&nbsp;Axat&#803;er Sidi R&#803;ebbi yefka-d lh&#803;ukuma i nnfe&#603;-inek, me&#603;na ma txedmed&#803; ccer&#803;, &#611;as aggad-it&#806; axat&#803;er Sidi R&#803;ebbi yefka i lh&#803;ukkam tazmert s wayes ara k-&#603;aqben s lmut. Lh&#803;ukkam agi qeddcen &#611;ef Sidi R&#803;ebbi iwakken a d-sbanen urrif-is m'ara &#603;aqben wid ixeddmen ccer&#803;.  </p> 
<p><A NAME="an_13:5">13:5</A>&nbsp;?ef wayagi, ilaq-a&#611; a nd&#803;u&#603; imdebbr&#803;en n lh&#803;ukuma, mac&#780;c&#780;i &#611;ef ddemma n l&#603;iqab kan me&#603;na i lmend n lxat&#803;er-nne&#611;. </p> 
<p><A NAME="an_13:6">13:6</A>&nbsp;Daymi da&#611;en i glaq at&#806;-t&#806;xels&#803;em tabzert i lh&#803;ukuma, axat&#803;er wid it&#806;debbir&#803;en deg wannect-agi, xeddmen cc&#611;el-nsen akken i t-id yenna Sidi R&#803;ebbi. </p> 
<p><A NAME="an_13:7">13:7</A>&nbsp;Rret i mkul yiwen ayen i wen-it&#806;t&#806;alas : xells&#803;et tabzert i kra win i wen-it&#806;t&#806;alasen, aggadet win i glaq a t-taggadem, qadr&#803;et win i glaq a t-tqadr&#803;em.  </p> 
<p><A NAME="an_13:8">13:8</A>&nbsp;?ur&#803;-wat a wen-it&#806;alas yiwen lh&#803;ag&#780;a anagar leh&#803;mala n wway gar-awen, axat&#803;er win ih&#803;emmlen wiyad&#803;, ixdem ayen akk i d-tenna ccari&#603;a.  </p> 
<p><A NAME="an_13:9">13:9</A>&nbsp;Axat&#803;er lumur&#803;at n ccari&#603;a i d yeqqar&#803;en : Ur txeddmed&#803; ara l&#603;ar&#803;,  ur tneqqed&#803; ara,  ur tet&#806;t&#806;akred&#803; ara, ur tet&#803;t&#803;ama&#603;ed&#803; ara  , akk-d lumur&#803; nnid&#803;en mer&#803;r&#803;a nnejma&#603;en deg yiwen n lamer&#803;-agi :  Ilaq at&#806;-t&#806;h&#803;emled&#803; wiyad&#803; am yiman-ik .  </p> 
<p><A NAME="an_13:10">13:10</A>&nbsp;Win yes&#603;an leh&#803;mala deg wul-is ur it&#806;d&#803;ur&#803;r&#803;u ara wiyad&#803;, ihi win ih&#803;emmlen wiyad&#803;, yexdem ayen akk i d-tenna ccari&#603;a.  </p> 
<p><A NAME="an_13:11">13:11</A>&nbsp;Imi tez&#803;ram d acu n lweqt i deg nella, tura yewwed&#803;-ed lawan i deg ara d-akim si nuddam axat&#803;er ass n leslak iqer&#803;r&#803;eb-ed &#611;ur&#803;-nne&#611; akter&#803; n wass amezwaru i deg numen.  </p> 
<p><A NAME="an_13:12">13:12</A>&nbsp;Qr&#803;ib ad yekfu yid&#803;, it&#806;eddu ad yali wass, a ndegger&#803; akkin &#611;ef yiman-nne&#611; lexdayem n t&#803;t&#803;lam, a nerfed leslah&#803; s wayes ara neddu di tafat.  </p> 
<p><A NAME="an_13:13">13:13</A>&nbsp;A nelh&#803;u &#603;inani s tezdeg akk-d s&#803;s&#803;fa, di tafat n wass ; xd&#803;ut i ssikr&#803;an d ccehwat, i le&#603;dez d lexdayem icemten, i c&#780;aqlalat t&#806;-t&#806;ismin.  </p> 
<p><A NAME="an_13:14">13:14</A>&nbsp;Me&#603;na elset tudert tajd&#803;it&#803; i gellan di Sidna &#400;isa Lmasih&#803;, ur t&#806;t&#806;ag&#780;at ara iman-nwen a kkun-yawi t&#803;t&#803;me&#603; n leb&#611;i n tnefsit-nwen.  </p> 
<p><A NAME="an_14:1">14:1</A>&nbsp;Qeblet gar-awen win ur neg&#780;hid ara di liman, ur kkatet ara deg-s ma ixus&#803;s&#803; di lefhama. </p> 
<p><A NAME="an_14:2">14:2</A>&nbsp;Axat&#803;er yiwen yumen belli yezmer ad yec&#780;c&#780; kullec, wayed&#803; ixus&#803;s&#803;en di liman it&#806;kukru, itet&#806;t&#806; kan lxedr&#803;a.  </p> 
<p><A NAME="an_14:3">14:3</A>&nbsp;Win itet&#806;t&#806;en kullec ur ilaq ara ad ih&#803;qer&#803; win ur ntet&#806;t&#806; ara, win ur ntet&#806;t&#806; ara ur ilaq ara da&#611;en ad ih&#803;aseb win itet&#806;t&#806;en, axat&#803;er Sidi R&#803;ebbi iqbel-it akken yella.  </p> 
<p><A NAME="an_14:4">14:4</A>&nbsp;D acu-k kec&#780;c&#780; iwakken at&#806;-t&#806;h&#803;asbed&#803; aqeddac n wayed&#803; ? Ma yella ixdem cc&#611;el-is ne&#611; yeqqim, ayagi d cc&#611;el n um&#603;ellem-is ! Me&#603;na ad ibedd &#611;er cc&#611;el-is, axat&#803;er Sidi R&#803;ebbi yes&#603;a tazmert iwakken a t-it&#803;t&#803;ef ur i&#611;elli ara.  </p> 
<p><A NAME="an_14:5">14:5</A>&nbsp;Yella yiwen yeqqar&#803; llan wussan yes&#603;an azal akter&#803; n wiyad&#803;, ma &#611;er wayed&#803; ussan akk &#603;edlen ur mxalafen ara. Mkul yiwen ilaq ad ith&#803;eqqeq deg wayen it&#806;xemmim.  </p> 
<p><A NAME="an_14:6">14:6</A>&nbsp;Win yet&#806;t&#806;aken azal i wussan akter&#803; n wiyad&#803;, ixeddem ayagi i Sidi R&#803;ebbi, win itet&#806;t&#806;en kullec, itet&#806;t&#806; s wul yes&#803;fan axat&#803;er yet&#806;h&#803;emmid Sidi R&#803;ebbi &#611;ef wayen itet&#806;t&#806; ; win ur ntet&#806;t&#806; ara kullec, yexdem ayagi s wul yes&#803;fan imi ula d net&#806;t&#806;a it&#806;h&#803;emmid Sidi R&#803;ebbi &#611;ef wayen itet&#806;t&#806;.  </p> 
<p><A NAME="an_14:7">14:7</A>&nbsp;Ihi ulac win yet&#806;&#603;icin i yiman-is, ulac da&#611;en win yemmuten i yiman-is. </p> 
<p><A NAME="an_14:8">14:8</A>&nbsp;Axat&#803;er ma nedder, nedder i R&#803;ebbi, ma nemmut, nemmut i R&#803;ebbi. Ihi ama nedder ama nemmut, nukni d ayla n Sidi R&#803;ebbi.  </p> 
<p><A NAME="an_14:9">14:9</A>&nbsp;Axat&#803;er Lmasih&#803; yemmut, yerna yeh&#803;ya-d iwakken ad yili d Ah&#803;kim n wid yemmuten akk-d wid yeddren.  </p> 
<p><A NAME="an_14:10">14:10</A>&nbsp;Ma d kec&#780;c&#780; acu&#611;er&#803; i tet&#806;h&#803;asabed&#803; gma-k ? Acu&#611;er i t-th&#803;eqr&#803;ed&#803; ? E&#603;ni ur net&#806;&#603;eddi ara akk di ccr&#803;e&#603; zdat Sidi R&#803;ebbi iwakken a &#611;-ih&#803;aseb ?  </p> 
<p><A NAME="an_14:11">14:11</A>&nbsp;Axat&#803;er yura di tektabt iqedsen :  Nekk Illu, R&#803;ebbi yeddren, a d-ini&#611; :  yal tagecrirt at&#806;-t&#806;eknu zdat-i ,  yal imi ad icehhed yis-i belli  d nekk i d R&#803;ebbi .  </p> 
<p><A NAME="an_14:12">14:12</A>&nbsp;Axat&#803;er yal yiwen deg-nne&#611; ad it&#806;t&#806;uh&#803;aseb zdat R&#803;ebbi &#611;ef wayen yexdem.  </p> 
<p><A NAME="an_14:13">14:13</A>&nbsp;Ur t&#806;emh&#803;asabet ara ihi wway-gar awen, me&#603;na h&#803;adret iman-nwen iwakken ur txeddmem ara ayen ara yesse&#611;lin atmaten-nwen di ddnub.  </p> 
<p><A NAME="an_14:14">14:14</A>&nbsp;?ri&#611; yerna t&#806;ekle&#611; &#611;ef wayen i d-yenna &#400;isa Lmasih&#803; belli ulac ayen yet&#806;t&#806;uh&#803;er&#803;men di lmakla ; win ih&#803;esben kra yet&#806;t&#806;uh&#803;er&#803;r&#803;em me&#603;na yec&#780;c&#780;a-t, d leh&#803;r&#803;am fell-as.  </p> 
<p><A NAME="an_14:15">14:15</A>&nbsp;Ma yella tesh&#803;ezned&#803; gma-k &#611;ef ddemma n wayen i tt&#806;et&#806;t&#806;ed&#803; ur tes&#603;id&#803; ara lmah&#803;ibba. ?ader ihi at&#806;-t&#806;ilid&#803; s lmakla-inek, d sebba n u&#611;elluy i gma-k i &#611;ef yemmut Lmasih&#803;.  </p> 
<p><A NAME="an_14:16">14:16</A>&nbsp;Ayen th&#803;esbem kunwi d ayen yelhan, ur ilaq ara ad yili d sebba s wayes ara wten deg-wen wiyad&#803;. </p> 
<p><A NAME="an_14:17">14:17</A>&nbsp;Axat&#803;er tagelda n Sidi R&#803;ebbi mac&#780;c&#780;i d lmakla ne&#611; t&#806;-t&#806;issit me&#603;na d lh&#803;eqq, d lehna akk-d lfer&#803;h&#803; s R&#803;r&#803;uh&#803; iqedsen.  </p> 
<p><A NAME="an_14:18">14:18</A>&nbsp;Win iteddun akka deg webrid n Lmasih&#803;, ad ye&#603;g&#780;eb i R&#803;ebbi, yerna ad ye&#603;ziz &#611;er yemdanen.  </p> 
<p><A NAME="an_14:19">14:19</A>&nbsp;S wakka ihi, a nennadit &#611;ef wayen ara &#611;-d-yawin lehna, d wayen ara &#611;-isnernin di liman.  </p> 
<p><A NAME="an_14:20">14:20</A>&nbsp;Ur ssexr&#803;ab ara cc&#611;el n Sidi R&#803;ebbi deg wul n gma-k &#611;ef ddemma n lmakla. S tidet&#806;, ayen akk yet&#806;mac&#780;c&#780;an d leh&#803;lal, lame&#603;na d leh&#803;r&#803;am fell-ak ma tellid&#803; d sebba n u&#611;elluy n gma-k &#611;ef ddemma n wayen i tt&#806;et&#806;t&#806;ed&#803;.  </p> 
<p><A NAME="an_14:21">14:21</A>&nbsp;Iwakken ur tet&#806;t&#806;ilid&#803; ara d sebba n u&#611;elluy n gma-k, xd&#803;u i lmakla n weksum immezlen i ssadat&#806; ne&#611; tissit n ccr&#803;ab, d wayen akk izemren ad yesse&#611;li gma-k di ddnub. </p> 
<p><A NAME="an_14:22">14:22</A>&nbsp;Ayen s wayes tumned&#803; kec&#780;c&#780;ini, eg&#780;g&#780;-it i yiman-ik gar-ak d Sidi R&#803;ebbi. D ase&#603;di win ur nessed&#803;lam ara iman-is deg wayen i gxeddem.  </p> 
<p><A NAME="an_14:23">14:23</A>&nbsp;Me&#603;na win yet&#806;cukkun deg wayen itet&#806;t&#806;, d leh&#803;r&#803;am fell-as, axat&#803;er ur itet&#806;t&#806; ara s nneya. Kra n wayen ur net&#806;waxdam ara s liman d nneya, d leh&#803;r&#803;am.  </p> 
<p><A NAME="an_15:1">15:1</A>&nbsp;Nukni s wid ig&#780;ehden di liman, ilaq a nes&#803;ber&#803; i wid ur neg&#780;hid ara, ur net&#806;nadi ara &#611;ef wayen kan i &#611;-i&#603;eg&#780;ben i nukni. </p> 
<p><A NAME="an_15:2">15:2</A>&nbsp;Ilaq yal yiwen deg-nne&#611; ad inadi &#611;ef nnfe&#603; n wiyad&#803; iwakken ad nnernin di liman.  </p> 
<p><A NAME="an_15:3">15:3</A>&nbsp;Axat&#803;er Lmasih&#803; ur inuda ara &#611;ef wayen i t-i&#603;eg&#780;g&#780;ben, akken yura di tektabt n ?abur :  Rregmat n wid i k-iker&#803;hen &#611;lint-ed fell-i.  </p> 
<p><A NAME="an_15:4">15:4</A>&nbsp;Ayen akk yuran si zik, yura iwakken a nelmed amek ara nes&#603;u asirem s s&#803;s&#803;ber&#803; akk-d t&#806;mer&#803;g&#780;iwt i d-t&#806;akent tira iqedsen.  </p> 
<p><A NAME="an_15:5">15:5</A>&nbsp;Sidi R&#803;ebbi i d-it&#806;akken lg&#780;ehd d s&#803;s&#803;ber&#803;, a wen-d-yefk at&#806;-t&#806;es&#603;um yiwen uxemmem wway gar-awen akken i t-id-isselmed Sidna &#400;isa Lmasih&#803;, </p> 
<p><A NAME="an_15:6">15:6</A>&nbsp;iwakken s yiwen n r&#803;r&#803;ay, s yiwet n ta&#611;ect at&#806;-t&#806;h&#803;emdem R&#803;ebbi, baba-s n Ssid-nne&#611; &#400;isa Lmasih&#803;.  </p> 
<p><A NAME="an_15:7">15:7</A>&nbsp;?emyeqbalet wway gar-awen akken i kkun-iqbel Lmasih&#803; i l&#603;ad&#803;ima n Sidi R&#803;ebbi. </p> 
<p><A NAME="an_15:8">15:8</A>&nbsp;Nni&#611;-ed belli &#400;isa Lmasih&#803; yusa-d d aqeddac n wat Isr&#803;ail iwakken ad ixdem ayen akken i gew&#603;ed Sidi R&#803;ebbi i lejdud-nsen, yerna a d-isban s wakka belli Sidi R&#803;ebbi ur yet&#806;t&#806;u&#611;al ara deg wawal-is.  </p> 
<p><A NAME="an_15:9">15:9</A>&nbsp;Yusa-d da&#611;en iwakken leg&#780;nas nnid&#803;en ad h&#803;emden Sidi R&#803;ebbi &#611;ef r&#803;r&#803;eh&#803;ma-s akken yura di tektabt n ?abur :  Daymi ara k-h&#803;emde&#611; ger leg&#780;nas,  yerna ad cnu&#611; l&#603;ad&#803;ima n yisem-ik  .  </p> 
<p><A NAME="an_15:10">15:10</A>&nbsp;Yenna da&#611;en :   A leg&#780;nas fer&#803;h&#803;et akk-d wegdud n Sidi R&#803;ebbi !    </p> 
<p><A NAME="an_15:11">15:11</A>&nbsp;Yura da&#611;en di tektabt n ?abur :  ?emmdet Sidi R&#803;ebbi kunwi akk ay  igduden,h&#803;emmdet Sidi R&#803;ebbi   a leg&#780;nas mer&#803;r&#803;a !   </p> 
<p><A NAME="an_15:12">15:12</A>&nbsp;Nnbi Ice&#603;ya yenna :   A d-iffe&#611; yiwen uxalaf  seg uz&#803;ar&#803; n Yassa ,   a d-ikker iwakken   ad ih&#803;kem &#611;ef yegduden  ; l eg&#780;nas mer&#803;r&#803;a ad ssirmen deg-s .   </p> 
<p><A NAME="an_15:13">15:13</A>&nbsp;Sidi R&#803;ebbi yellan d Bab n usirem a d-issers fell-awen lfer&#803;h&#803; d lehna s liman i tes&#603;am deg-s, iwakken ul-nwen ad ic&#780;c&#780;ar&#803; d asirem s tezmert n R&#803;r&#803;uh&#803; iqedsen.  </p> 
<p><A NAME="an_15:14">15:14</A>&nbsp;?ef wayen i kkun-ye&#603;nan ay atmaten, th&#803;eqqeqe&#611; belli tec&#780;c&#780;ur&#803;em d leh&#803;nana akk-d lefhama yerna tzemrem at&#806;-t&#806;emyenhum wway gar awen. </p> 
<p><A NAME="an_15:15">15:15</A>&nbsp;&#400;emde&#611; &#611;ef yimeslayen-agi i wen-uri&#611; di tebr&#803;at&#806;-agi iwakken a wen-d-smekti&#611; ayen akk i tlemdem. S r&#803;r&#803;eh&#803;ma n Sidi R&#803;ebbi i yi-d it&#806;t&#806;unefken, </p> 
<p><A NAME="an_15:16">15:16</A>&nbsp;i lli&#611; d aqeddac n &#400;isa Lmasih&#803; &#611;ef leg&#780;nas nnid&#803;en. Tura cc&#611;el-iw, d abeccer&#803; n lexbar&#803; n lxir&#803; n Sidi R&#803;ebbi i leg&#780;nas ur nelli ara n wat Isr&#803;ail, iwakken igduden mer&#803;r&#803;a ad u&#611;alen d lwe&#603;da yes&#803;fan s R&#803;r&#803;uh&#803; iqedsen, d lwe&#603;da ara i&#603;eg&#780;ben i Sidi R&#803;ebbi.  </p> 
<p><A NAME="an_15:17">15:17</A>&nbsp;S wakka, di tikli-inu akk-d Sidna &#400;isa Lmasih&#803;, zemre&#611; a d-ini&#611; : fer&#803;h&#803;e&#611; s lxedma i yi-d-yefka Sidi R&#803;ebbi.  </p> 
<p><A NAME="an_15:18">15:18</A>&nbsp;Axat&#803;er ma yella wayen i &#611;ef ara d-h&#803;ku&#611;, a d-h&#803;ku&#611; kan &#611;ef wayen i gexdem Sidna &#400;isa yis-i, ama s imeslayen ama s lec&#611;al iwakken igduden ur nelli ara n wat Isr&#803;ail ad d&#803;u&#603;en Sidi R&#803;ebbi.  </p> 
<p><A NAME="an_15:19">15:19</A>&nbsp;S licar&#803;at d lber&#803;hanat i d-ider&#803;r&#803;un s tezmert n R&#803;r&#803;uh&#803; iqedsen, i beccr&#803;e&#611; lexbar&#803; n lxir&#803;  n Lmasih&#803; si temdint n Lquds armi t&#806;-t&#806;amurt n Illirya di mkul amkan.  </p> 
<p><A NAME="an_15:20">15:20</A>&nbsp;Xedme&#611; meg&#780;hud-iw iwakken ad beccr&#803;e&#611; lexbar&#803; n lxir&#803;  anagar anda ur yet&#806;wassen ara Lmasih&#803; iwakken ur bennu&#611; ara &#611;ef lsas sbedden wiyad&#803;, xedme&#611; am akken yura di tektabt n nnbi Ice&#603;ya :  </p> 
<p><A NAME="an_15:21">15:21</A>&nbsp; Wid iwumi ur yet&#806;wabeccer&#803; ara, ad walin ;wid ur nesli ara yis, ad fehmen.   </p> 
<p><A NAME="an_15:22">15:22</A>&nbsp;D annect-a i yi-t&#803;t&#803;fen ach&#803;al d abrid ur n-usi&#611; ara &#611;ur&#803;-wen.  </p> 
<p><A NAME="an_15:23">15:23</A>&nbsp; Tura imi kfi&#611; lxedma-w di tmura-agi, yerna ach&#803;al iseggasen aya i t&#806;menni&#611; a kkun-z&#803;re&#611;, ssarme&#611; a n-&#603;eddi&#611; &#611;ur&#803;-wen m'ara r&#803;uh&#803;e&#611; &#611;er tmurt n Spenyul. Ur t&#806;r&#803;uh&#803;u&#611; ara alamma s&#603;edda&#611; kra wussan yid-wen iwakken a nemyussan ; yerna ma yella wamek, a yi-t&#603;iwnem ad kemle&#611; abrid-iw.  </p> 
<p><A NAME="an_15:25">15:25</A>&nbsp;Ma t&#806;-t&#806;ura ad r&#803;uh&#803;e&#611; &#611;er temdint n Lquds, ad awi&#611; ayen ara i&#603;awnen iqeddacen n Sidi R&#803;ebbi yellan dinna. </p> 
<p><A NAME="an_15:26">15:26</A>&nbsp;Axat&#803;er atmaten-nne&#611; n Masidunya akk-d wid n Akaya jem&#603;en-d ayen ara fken i watmaten-nne&#611; imasih&#803;iyen n temdint n Lquds, i gellan d igellilen.  </p> 
<p><A NAME="an_15:27">15:27</A>&nbsp;?-t&#806;idet&#806; ayagi xedmen-t s leb&#611;i nsen, lame&#603;na imasih&#803;iyen n temdint n Lquds uklalen lem&#603;awna-yagi. Axat&#803;er akken i wer&#803;ten yid-sen lbar&#803;akat i sen-d-yefka R&#803;r&#803;uh&#803; iqedsen, akken da&#611;en nutni tura yewwi-d lh&#803;al fell-asen a ten-&#603;iwnen di tugnit&#806; n lexs&#803;as&#803;.  </p> 
<p><A NAME="an_15:28">15:28</A>&nbsp;M'ara sen-fke&#611; ayen akk i sen-d jem&#603;en, ad ikfu cc&#611;el-agi, imiren ad r&#803;uh&#803;e&#611; &#611;er tmurt n Sbanya, a n-&#603;eddi&#611; &#611;ur&#803;-wen.  </p> 
<p><A NAME="an_15:29">15:29</A>&nbsp;?ri&#611; belli m'ara n-r&#803;uh&#803;e&#611; &#611;ur&#803; wen, s lbar&#803;aka tameqqrant n Lmasih&#803; ara n-ase&#611;. </p> 
<p><A NAME="an_15:30">15:30</A>&nbsp;Di le&#603;naya-nwen ay atmaten, s yisem n &#400;isa Lmasih&#803; Ssid-nne&#611; d leh&#803;mala i d-yet&#806;t&#806;ak R&#803;r&#803;uh&#803; iqedsen, a wen-ssutre&#611; a yi-t&#603;iwnem at&#806;-t&#806;de&#603;&#603;um &#611;er Sidi R&#803;ebbi fell-i </p> 
<p><A NAME="an_15:31">15:31</A>&nbsp;iwakken a yi-ssemne&#603; seg ifassen n wid yugin ad amnen di tmurt n Yahuda ; yerna ayen akka ara yawi&#611; i watmaten n temdint n Lquds a ten-yawed&#803; di laman iwakken ad fer&#803;h&#803;en yis.  </p> 
<p><A NAME="an_15:32">15:32</A>&nbsp;S wakka ma yeb&#611;a Sidi R&#803;ebbi, a n-awd&#803;e&#611; s lfer&#803;h&#803;, ad ste&#603;fu&#611; dinna &#611;ur&#803;-wen. </p> 
<p><A NAME="an_15:33">15:33</A>&nbsp;Sidi R&#803;ebbi yellan d Bab n lehna ad yili yid-wen mer&#803;r&#803;a ! Amin !  </p> 
<p><A NAME="an_16:1">16:1</A>&nbsp;A kkun-wes&#803;s&#803;i&#611; &#611;ef weltma tne&#611; Fibya, net&#806;t&#806;at illan t&#806;-t&#806;aqeddact n Sidi R&#803;ebbi di tejma&#603;t n temdint n Senkriya. </p> 
<p><A NAME="an_16:2">16:2</A>&nbsp;St&#803;erh&#803;bet yis s leqder&#803;, s yisem n Sidna &#400;isa, akken i glaq at&#806;-t&#806;est&#803;er&#803;h&#803;ebem s watmaten. &#400;iwnet-et&#806; deg wayen akk i teh&#803;wag&#780;, axat&#803;er at&#803;as n watmaten i t&#603;awen ; ula d nekk t&#603;awen-iyi.  </p> 
<p><A NAME="an_16:3">16:3</A>&nbsp;?s&#803;iwd&#803;et sslam i gma-tne&#611; Akilas akk-d Briska, wid akken iqeddcen yid-i &#611;ef Sidna &#400;isa Lmasih&#803;, </p> 
<p><A NAME="an_16:4">16:4</A>&nbsp;wid akken i gqeblen ad sebblen tudert-nsen fell-i ; mac&#780;c&#780;i d nekkini kan i ten icekkr&#803;en me&#603;na ula t&#806;-t&#806;ijmuya&#603; n imasih&#803;iyen n mkul amkan cekkr&#803;ent ten. </p> 
<p><A NAME="an_16:5">16:5</A>&nbsp;?sellimet da&#611;en &#611;ef wid yet&#806;nejma&#603;en deg wexxam-nsen, t&#806;sellimet &#611;ef gma-tne&#611; Ibantus ah&#803;bib e&#603;zizen fell-i, i gellan d amenzu yumnen s Lmasih&#803; di tmurt n Asya.  </p> 
<p><A NAME="an_16:6">16:6</A>&nbsp;?sellimet &#611;ef Meryem i genne&#603;taben at&#803;as fell-awen. </p> 
<p><A NAME="an_16:7">16:7</A>&nbsp;?sellimet &#611;ef Andrunikus akk-d Yunya i yi-it&#806;t&#806;ilin yerna llan yid-i di lh&#803;ebs, wid e&#603;zizen ger r&#803;r&#803;usul, nutni yumnen s Sidna &#400;isa uqbel ad amne&#611; nekkini.  </p> 
<p><A NAME="an_16:8">16:8</A>&nbsp;?sellimet &#611;ef Ambliyatus gma tne&#611;, win e&#603;zizen fell-i di Lmasih&#803;. </p> 
<p><A NAME="an_16:9">16:9</A>&nbsp;?sellimet &#611;ef gma-tne&#611; Urban, win iqeddcen yid-nne&#611; &#611;ef Lmasih&#803; ; t&#806;sellimet da&#611;en &#611;ef Stakyis ah&#803;bib-iw.  </p> 
<p><A NAME="an_16:10">16:10</A>&nbsp;?sellimet &#611;ef Abalis, win i nwala amek i get&#803;t&#803;ef di Lmasih&#803;. ?sellimet &#611;ef wat wexxam n gma tne&#611; Aristubul.  </p> 
<p><A NAME="an_16:11">16:11</A>&nbsp;?sellimet &#611;ef Hir&#803;udi&#603;un win i yi-it&#806;t&#806;ilin, t&#806;sellimet &#611;ef wat wexxam n Narsisus, wid yumnen s Lmasih&#803;.  </p> 
<p><A NAME="an_16:12">16:12</A>&nbsp;?sellimet &#611;ef tyessetmatin Trifina akk-d Trifusa i genne&#603;taben &#611;ef lec&#611;al n R&#803;ebbi, t&#806;sellimet &#611;ef Bersidya e&#603;zizen, tin yenne&#603;taben at&#803;as &#611;ef Lec&#611;al n Lmasih&#803;.  </p> 
<p><A NAME="an_16:13">16:13</A>&nbsp;?sellimet &#611;ef Rufus win yextar&#803; Sidi R&#803;ebbi akk-d yemma-s i yi ih&#803;esben am mmi-s.  </p> 
<p><A NAME="an_16:14">16:14</A>&nbsp;?sellimet &#611;ef Asinkritus, Flegun, Hermis, Batrubas, Hermas akk-d watmaten nnid&#803;en yellan yid-sen.  </p> 
<p><A NAME="an_16:15">16:15</A>&nbsp;?sellimet &#611;ef Filulugus akk-d Julya, Niryus akk-d weltma-s, Ulimbas akk-d wid yumnen s Lmasih&#803; yellan yid-sen. </p> 
<p><A NAME="an_16:16">16:16</A>&nbsp;Msalamet wway-gar-awen s sslam yes&#803;fan. Tijmuya&#603; akk n Lmasih&#803; t&#806;selliment-ed fell-awen.  </p> 
<p><A NAME="an_16:17">16:17</A>&nbsp;A kkun-wes&#803;s&#803;i&#611; ay atmaten : h&#803;adret iman-nwen &#611;ef wid i d-it&#806;t&#806;awin bet&#803;t&#803;u yerna skarayen ccwal, b&#611;an a wen-s&#603;er&#803;qen ayen i tlemdem, sbe&#603;det iman-nwen fell-asen.  </p> 
<p><A NAME="an_16:18">16:18</A>&nbsp;Axat&#803;er imdanen am wigi ur qeddcen ara &#611;ef Lmasih&#803; Ssid-nne&#611; me&#603;na &#611;ef yi&#603;ebbad&#803;-nsen kan i qeddcen ; s ukellex akk-d imeslayen z&#803;iden, t&#806;seh&#803;h&#803;iren ulawen n wid yes&#603;an neyya. </p> 
<p><A NAME="an_16:19">16:19</A>&nbsp;Ma d kunwi, medden mer&#803;r&#803;a z&#803;ran td&#803;u&#603;em Sidi R&#803;ebbi, d ayen i yi-sfer&#803;h&#803;en. ?menni&#611; at&#806;-t&#806;xedmem ayen yelhan s s&#803;s&#803;wab, ur s-t&#806;ag&#780;g&#780;at ara abrid i ccer&#803;. </p> 
<p><A NAME="an_16:20">16:20</A>&nbsp;Sidi R&#803;ebbi yellan d Bab n lehna, ur yet&#806;&#603;et&#803;t&#803;il ara ad yemh&#803;eq Ccit&#803;an yerna a t-yerr seddaw id&#803;ar&#803;r&#803;en nwen. R&#803;r&#803;eh&#803;ma n &#400;isa Ssid-nne&#611; at&#806;-t&#806;ili yid-wen !  </p> 
<p><A NAME="an_16:21">16:21</A>&nbsp;Gma-tne&#611; Timuti win iqeddcen yid-i akk-d Lusyus, Yazun, Susibatrus i yi-it&#806;t&#806;ilin t&#806;sellimen-d fell-awen.  </p> 
<p><A NAME="an_16:22">16:22</A>&nbsp;Nekk Tertius i guran tabr&#803;at&#806;-agi t&#806;sellime&#611; da&#611;en fell-awen s yisem n &#400;isa Lmasih&#803;.  </p> 
<p><A NAME="an_16:23">16:23</A>&nbsp;Yet&#806;sellim-ed fell-awen Gayus win i &#611;er t&#806;t&#806;ili&#611; anda t&#806;nejma&#603;en da&#611;en watmaten mer&#803;r&#803;a. Erastus, win yet&#803;t&#803;fen asenduq n yedrimen n temdint akk-d gma-tne&#611; Kartus t&#806;sellimen-d fell-awen.  </p> 
<p><A NAME="an_16:24">16:24</A>&nbsp;R&#803;r&#803;eh&#803;ma n Ssid-nne&#611; &#400;isa Lmasih&#803; at&#806;-t&#806;ili yid-wen mer&#803;r&#803;a ! Amin !  </p> 
<p><A NAME="an_16:25">16:25</A>&nbsp;Yet&#806;t&#806;ubarek Sidi R&#803;ebbi yes&#603;an tazmert a &#611;-yesseg&#780;hed di liman, akken i t-t&#806;beccir&#803;e&#611; di lexbar&#803; n lxir&#803;  i d yewwi Sidna &#400;isa Lmasih&#803;, iwakken a d-isban lbad&#803;na n Sidi R&#803;ebbi yet&#806;waffren seg wasmi tebda ddunit, </p> 
<p><A NAME="an_16:26">16:26</A>&nbsp;me&#603;na sd&#803;ehr&#803;ent-t&#806;-id lenbiya s wayen uran akken i sen-t-id-yumer&#803; Sidi R&#803;ebbi, Illu n dayem. Tura leg&#780;nas mer&#803;r&#803;a slan i lexbar&#803;-agi n lxir&#803;  iwakken a ten-id-yawi &#611;er t&#803;t&#803;a&#603;a-ines s liman.  </p> 
<p><A NAME="an_16:27">16:27</A>&nbsp;L&#603;ad&#803;ima i Sidi R&#803;ebbi awh&#803;id, Bab n tmusni d le&#603;qel, s Sidna &#400;isa Lmasih&#803; si lg&#780;il &#611;er lg&#780;il ! Amin !  </p> 
<p><HR>
<CENTER>
<A HREF="co1">Next: 1 Corinthians</A></CENTER>
</BODY>
</HTML>
