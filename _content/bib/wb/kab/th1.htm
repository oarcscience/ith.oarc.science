<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): 1 Thessalonians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="col.htm">Previous</A>&nbsp;
<A HREF="th2.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: 1 Thessalonians</h3> 
<p><A NAME="an_1:1">1:1</A>&nbsp;Nekk Bulus, Silwan akk-d Timuti, i tejma&#603;t n watmaten yellan di temdint n Tis&#803;alunik yumnen s Sidi R&#803;ebbi baba-tne&#611; akk-d Ssid-nne&#611; &#400;isa lmasih&#803;. R&#803;r&#803;eh&#803;ma t&#806;-t&#806;alwit a d-ersent fell-awen.  </p> 
<p><A NAME="an_1:2">1:2</A>&nbsp;Yal ass net&#806;h&#803;emmid Sidi R&#803;ebbi fell-awen ; mkul m'ara ned&#603;u &#611;ur&#803;-es, net&#806;t&#806;ader-ikkun-id di tz&#803;allit-nne&#611;. </p> 
<p><A NAME="an_1:3">1:3</A>&nbsp;Net&#806;mektay-ikkun-id zdat Sidi R&#803;ebbi baba-tne&#611;, &#611;ef wayen akk txeddmem seg wasmi tumnem s Ssid-nne&#611; &#400;isa Lmasih&#803; ; tqeblem at&#806;-t&#806;enne&#603;tabem &#611;ef ddemma n yisem-is imi th&#803;emmlem-t yerna let&#806;kal-nwen fell-as d ameqqran.  </p> 
<p><A NAME="an_1:4">1:4</A>&nbsp;Ay atmaten e&#603;zizen &#611;er Sidi R&#803;ebbi, nez&#803;ra belli d net&#806;t&#806;a i kkun-id ixtar&#803;en. </p> 
<p><A NAME="an_1:5">1:5</A>&nbsp;Lexber&#803;-agi n lxir&#803;  i wen-d newwi mac&#780;c&#780;i d imeslayen kan, lame&#603;na s t&#806;t&#806;eh&#803;qiq i wen-d-nbeccer&#803; lexbar&#803;-agi n tidet&#806;, s tezmert n R&#803;r&#803;uh&#803; iqedsen. Tez&#803;ram amek i nedda gar-awen, asm'akken i nella &#611;ur&#803;-wen ; nexdem ayagi iwakken a kkun-n&#603;iwen di tikli-nwen.  </p> 
<p><A NAME="an_1:6">1:6</A>&nbsp;Ula d kunwi tu&#611;alem tet&#806;t&#806;eddum am nukni deg webrid n Ssid-nne&#611;, imi di teswi&#603;t iwe&#603;r&#803;en i tqeblem awal-is s lfer&#803;h&#803; i d-it&#806;t&#806;ak R&#803;r&#803;uh&#803; iqedsen.  </p> 
<p><A NAME="an_1:7">1:7</A>&nbsp;S wakka tu&#611;alem d lemtel i wid akk yumnen, i gellan di tmura n Masidunya akk-d Akaya. </p> 
<p><A NAME="an_1:8">1:8</A>&nbsp;Axat&#803;er s &#611;ur&#803;-wen, lexbar&#803; n lxir&#803;  iwwed&#803; mac&#780;c&#780;i kan &#611;er tmura-agi, me&#603;na slan s liman-nwen di Sidi R&#803;ebbi di mkul amkan. Daymi fih&#803;el a d-nemmeslay fell-awen. </p> 
<p><A NAME="an_1:9">1:9</A>&nbsp;Imdanen mer&#803;r&#803;a h&#803;ekkun amek i test&#803;erh&#803;bem yis-nne&#611;, amek i d-tu&#611;alem &#611;er webrid n Sidi R&#803;ebbi, teg&#780;g&#780;am a&#603;bad n ssadat&#806;, iwakken at&#806;-t&#806;d&#803;u&#603;em Sidi R&#803;ebbi n tidet&#806;, Sidi R&#803;ebbi yeddren.  </p> 
<p><A NAME="an_1:10">1:10</A>&nbsp;Yerna tet&#806;r&#803;ag&#780;um a d-yu&#611;al Ssid nne&#611; &#400;isa seg igenwan, Mmi-s-nni i d-isseh&#803;ya si ger lmegtin ; d net&#806;t&#806;a ara &#611;-isellken ass n lh&#803;isab.  </p> 
<p><A NAME="an_2:1">2:1</A>&nbsp;Ay atmaten, kunwi s yiman-nwen tez&#803;ram mac&#780;c&#780;i mbla lme&#603;na i d-nusa &#611;ur&#803;-wen. </p> 
<p><A NAME="an_2:2">2:2</A>&nbsp;Tez&#803;ram da&#611;en nenne&#603;tab, net&#806;wargem di temdint n Filibus, me&#603;na net&#803;t&#803;ef di liman-nne&#611; di Sidi R&#803;ebbi, nkemmel abeccer&#803; n wawal-is gar-awen &#611;as akken net&#806;waqehher&#803;.  </p> 
<p><A NAME="an_2:3">2:3</A>&nbsp;Lexber&#803;-agi n lxir&#803; i wen-d newwi ur ibni ara &#611;ef lekdeb ne&#611; &#611;ef th&#803;ila d lexde&#603;. </p> 
<p><A NAME="an_2:4">2:4</A>&nbsp;Sidi R&#803;ebbi it&#806;kel fell-a&#611;, daymi i &#611;-icegge&#603; iwakken a nbeccer&#803; awal-is. Axat&#803;er iz&#803;ra net&#806;meslay mac&#780;c&#780;i iwakken a ne&#603;g&#780;eb i yemdanen, me&#603;na iwakken a s-ne&#603;g&#780;eb i net&#806;t&#806;a yessnen ulawen-nne&#611;. </p> 
<p><A NAME="an_2:5">2:5</A>&nbsp;Tez&#803;ram belli le&#603;mer&#803; ur nemmeslay s usqizzeb ne&#611; ned&#803;me&#603; kra deg yiwen, atan Sidi R&#803;ebbi d inigi !  </p> 
<p><A NAME="an_2:6">2:6</A>&nbsp;Le&#603;mer&#803; ur nqelleb ad yali ccan-nne&#611; ama &#611;ur&#803;-wen ama &#611;er wiyad&#803; ; yerna lemmer neb&#611;i, nezmer a nh&#803;ettem iman-nne&#611; fell-awen imi d imcegg&#603;en n Lmasih&#803; i nella !  </p> 
<p><A NAME="an_2:7">2:7</A>&nbsp;Me&#603;na asmi nella gar-awen, nec&#780;c&#780;ur&#803; d leh&#803;nana am tyemmat&#806; it&#806;h&#803;adaren &#611;ef warraw-is.  </p> 
<p><A NAME="an_2:8">2:8</A>&nbsp;Imi tellam deg wulawen-nne&#611;, mac&#780;c&#780;i kan d lexbar&#803; n lxir&#803;  n Sidi R&#803;ebbi i neb&#611;a a wen-nbeccer&#803;, me&#603;na nezmer a nsebbel ula t&#806;-t&#806;ir&#803;wih&#803;in-nne&#611; fell-awen, axat&#803;er te&#603;zizem fell-a&#611; at&#803;as.  </p> 
<p><A NAME="an_2:9">2:9</A>&nbsp;Ma tecfam ay atmaten &#611;ef wussan nni mi i wen-d-newwi lexbar&#803; n lxir&#803;, nenne&#603;tab, nxeddem id&#803; d wass akken ur net&#806;t&#806;ili t&#806;-t&#806;a&#603;kumt ula i yiwen deg-wen.  </p> 
<p><A NAME="an_2:10">2:10</A>&nbsp;R&#803;ebbi yez&#803;ra, kunwi tez&#803;ram belli tikli-nne&#611; tes&#803;fa, nedda s lh&#803;eqq, yiwen ur a&#611;-d-issukkes l&#603;ib gar-awen kunwi s wid yumnen. </p> 
<p><A NAME="an_2:11">2:11</A>&nbsp;Tez&#803;ram da&#611;en nella i mkul yiwen deg-wen am ubabat &#611;er warraw-is.  </p> 
<p><A NAME="an_2:12">2:12</A>&nbsp;Nenha-kkun, nesseg&#780;hed-ikkun, nh&#803;ellel-ikkun iwakken at&#806;-t&#806;eddum akken yeb&#611;a Sidi R&#803;ebbi i wen-d issawlen &#611;er tgeldit-is d l&#603;ad&#803;ima-s. </p> 
<p><A NAME="an_2:13">2:13</A>&nbsp;S wakka net&#806;h&#803;emmid dayem Sidi R&#803;ebbi imi tqeblem awal-is i wen-d newwi. Tqeblem-t mac&#780;c&#780;i am akken d awal n wemdan, me&#603;na tqeblem-t imi d awal n Sidi R&#803;ebbi. D awal-agi i gxeddmen deg-wen tura, kunwi s wid yumnen.  </p> 
<p><A NAME="an_2:14">2:14</A>&nbsp;Ay atmaten, tedr&#803;a yid-wen am tejmuya&#603; n imasih&#803;iyen yellan di tmurt n Yahuda : akken i kkun-qehr&#803;en warraw n tmurt-nwen akken da&#611;en i ten-qehr&#803;en wudayen.  </p> 
<p><A NAME="an_2:15">2:15</A>&nbsp;D udayen-agi i gen&#611;an Ssid nne&#611; &#400;isa Lmasih&#803; akk-d lenbiya, d nutni da&#611;en i &#611;-iqehr&#803;en. &#400;us&#803;an Sidi R&#803;ebbi yerna d i&#603;dawen n yemdanen.  </p> 
<p><A NAME="an_2:16">2:16</A>&nbsp;Rnan kemmlen di ddnubat-nsen, axat&#803;er ur &#611;-g&#780;g&#780;in ara a nbeccer&#803; leslak n Sidi R&#803;ebbi i leg&#780;nas nnid&#803;en ur nelli ara n wat Isr&#803;ail. S wakka i d-ye&#611;li l&#603;iqab n Sidi R&#803;ebbi fell-asen.  </p> 
<p><A NAME="an_2:17">2:17</A>&nbsp;Ma d nukni ay atmaten seg wasmi i d-nr&#803;uh&#803; s &#611;ur&#803;-wen, &#611;as akken ur kkun-z&#803;errent ara wallen, tellam deg wulawen-nne&#611; ; nxaq fell-awen at&#803;as, daymi i ne&#603;r&#803;ed&#803; a d-nas iwakken a kkun-nz&#803;er. </p> 
<p><A NAME="an_2:18">2:18</A>&nbsp;Ach&#803;al n tikkal i neb&#611;a a nu&#611;al &#611;ur&#803;-wen, nekk s yiman-iw, yiwet ne&#611; snat n tikkal i &#603;erd&#803;e&#611; a n-ruh&#803;e&#611;, me&#603;na Ccit&#803;an  ur a&#611; yeg&#780;g&#780;i ara, iqd&#803;e&#603;-a&#611; abrid.  </p> 
<p><A NAME="an_2:19">2:19</A>&nbsp;D kunwi i d sebba n usirem d lfer&#803;h&#803;-nne&#611; &#611;er Sidi R&#803;ebbi, yis-wen ara nzuxx zdat Ssid-nne&#611; &#400;isa asm'ara d-yu&#611;al. </p> 
<p><A NAME="an_2:20">2:20</A>&nbsp;T&#806;-t&#806;idet&#806;, d kunwi i d can nne&#611; i d lfer&#803;h&#803;-nne&#611;.  </p> 
<p><A NAME="an_3:1">3:1</A>&nbsp;Imi ur nezmir ara a nes&#803;ber&#803; fell-awen nnig wannect-a, nufa-d yiwen r&#803;r&#803;ay : nukni a neqqim di temdint n Atinya,  </p> 
<p><A NAME="an_3:2">3:2</A>&nbsp;ma d gma-tne&#611; Timuti, aqeddac n Sidi R&#803;ebbi, it&#806;beccir&#803;en lexbar&#803; n lxir&#803;  n Lmasih&#803;, a wen-t-in-ncegge&#603; a kkun isseg&#780;hed yerna a kkun-inhu di liman nwen, </p> 
<p><A NAME="an_3:3">3:3</A>&nbsp;iwakken yiwen ur ifec&#780;c&#780;el di teswi&#603;t-agi n uqehher&#803;. Tez&#803;ram belli ayagi d ayen i &#611;-it&#806;r&#803;ag&#780;un.  </p> 
<p><A NAME="an_3:4">3:4</A>&nbsp;Asmi nella yid-wen nenna-yawen yakan belli a d-yas wass i deg ara net&#806;waqehher&#803;. Atan tura twalam belli d ayen ider&#803;r&#803;un.  </p> 
<p><A NAME="an_3:5">3:5</A>&nbsp;Imi xaqe&#611; fell-awen, ur zmire&#611; ara ad s&#803;ebr&#803;e&#611;, cegg&#603;e&#611;-awen gma tne&#611; Timuti iwakken a yi-d-yawi lexbar&#803; ma mazal tet&#803;t&#803;fem di liman nwen ; axat&#803;er uggade&#611; a kkun i&#611;ur&#803;r&#803; Ccit&#803;an,  at&#806;-t&#806;et&#806;t&#806;um ayen akk i wen-nesselmed, uggade&#611; lxedma nne&#611; at&#806;-t&#806;u&#611;al d ulac.  </p> 
<p><A NAME="an_3:6">3:6</A>&nbsp;Mi d-yu&#611;al Timuti s &#611;ur&#803;-wen, yewwi-ya&#611;-d lexbar&#803; yelhan fell-awen : ih&#803;ka-ya&#611;-d amek td&#803;u&#603;em Sidi R&#803;ebbi, d leh&#803;mala yellan wway gar-awen ; yenna-ya&#611;-d da&#611;en amek i &#611;-d t&#806;mektayem, ur a&#611;-tet&#806;t&#806;um ara, th&#803;arem melmi ara &#611;-tez&#803;rem am akken i nxaq fell-awen ula d nukni.  </p> 
<p><A NAME="an_3:7">3:7</A>&nbsp;Ay atmaten, &#611;as akka nella di lmeh&#803;na d i&#611;eblan, theddnen wulawen nne&#611; &#611;ef wayen ye&#603;nan liman-nwen. </p> 
<p><A NAME="an_3:8">3:8</A>&nbsp;Tura yu&#611;al-a&#611;-d r&#803;r&#803;uh&#803; imi nez&#803;ra tet&#803;t&#803;fem di Ssid-nne&#611; &#400;isa Lmasih&#803;.  </p> 
<p><A NAME="an_3:9">3:9</A>&nbsp;Lfer&#803;h&#803;-nne&#611; d ameqqran zdat Sidi R&#803;ebbi &#611;ef ddemma-nwen. Akken neb&#611;u neh&#803;med-it fell-awen drus.  </p> 
<p><A NAME="an_3:10">3:10</A>&nbsp;Net&#806;h&#803;ellil Sidi R&#803;ebbi am id&#803; am ass, a &#611;-d-yefk tagnit&#806; i deg ara kkun-nz&#803;er, iwakken a wen-nkemmel aselmed n wayen i kkun-ixus&#803;s&#803;en di liman-nwen.  </p> 
<p><A NAME="an_3:11">3:11</A>&nbsp;Nessutur Sidi R&#803;ebbi baba-tne&#611; d Ssid-nne&#611; &#400;isa a &#611;-d-ldin iberdan iwakken a n-nas &#611;ur&#803;-wen. </p> 
<p><A NAME="an_3:12">3:12</A>&nbsp;Ad isnerni R&#803;ebbi leh&#803;mala i tes&#603;am wway gar-awen, at&#806;-t&#806;h&#803;emmlem da&#611;en imdanen mer&#803;r&#803;a am akken i kkun nh&#803;emmel nukni.  </p> 
<p><A NAME="an_3:13">3:13</A>&nbsp;Ad isseg&#780;hed R&#803;ebbi ulawen nwen, iwakken at&#806;-t&#806;es&#803;fum, at&#806;-t&#806;ilim mbla l&#603;ib zdat Sidi R&#803;ebbi baba-tne&#611; i wass i deg ara d-yu&#611;al Ssid-nne&#611; &#400;isa Lmasih&#803; net&#806;t&#806;a d lmalayekkat.  </p> 
<p><A NAME="an_4:1">4:1</A>&nbsp;Ay atmaten, tlemdem s &#611;ur&#803;-nne&#611; amek ara teddum iwakken at&#806;-t&#806;&#603;eg&#780;bem i Sidi R&#803;ebbi ; a kkun nenhu s yisem n Sidna &#400;isa Lmasih&#803; kemmlet &#611;er zdat iwakken at&#806; t&#806;im&#611;ur&#803;em.  </p> 
<p><A NAME="an_4:2">4:2</A>&nbsp;Ay atmaten tez&#803;ram belli lews&#803;ayat i wen-nesselmed, kkant-ed s &#611;ur&#803; Sidna &#400;isa Lmasih&#803;.  </p> 
<p><A NAME="an_4:3">4:3</A>&nbsp;D s&#803;s&#803;fa n wulawen-nwen i geb&#611;a Sidi R&#803;ebbi ; yeb&#611;a at&#806;-t&#806;h&#803;adrem iman nwen si lefsad, </p> 
<p><A NAME="an_4:4">4:4</A>&nbsp;yal yiwen deg-wen ur it&#806;t&#806;ak ara leb&#611;i i tnefsit-is deg wayen icemten ; ad iddu s s&#803;s&#803;fa d lh&#803;er&#803;ma, </p> 
<p><A NAME="an_4:5">4:5</A>&nbsp;ur it&#806;menni ara ayen icemten am akken xeddmen imejhal ur nessin ara Sidi R&#803;ebbi.  </p> 
<p><A NAME="an_4:6">4:6</A>&nbsp;Deg wannect-agi ilaq yiwen ur it&#806;kellix gma-s di tlufa ye&#603;nan idrimen. Ach&#803;al n tikkal i kkun-nwes&#803;s&#803;a iwakken at&#806;-t&#806;h&#803;adrem iman-nwen axat&#803;er Sidi R&#803;ebbi ad yerr t&#806;t&#806;ar akken i wen-t-id-nenna !  </p> 
<p><A NAME="an_4:7">4:7</A>&nbsp;Sidi R&#803;ebbi ur a&#611;-d-inni ara a neddu di lefsad me&#603;na iwes&#803;s&#803;a-ya&#611;-d a neddu s s&#803;s&#803;fa. </p> 
<p><A NAME="an_4:8">4:8</A>&nbsp;S wakka win ur neqbil ara lews&#803;ayat-agi, mac&#780;c&#780;i d amdan i g&#603;us&#803;a, me&#603;na i&#603;us&#803;a Sidi R&#803;ebbi i wen-d-it&#806;t&#806;aken R&#803;r&#803;uh&#803;-is iqedsen.  </p> 
<p><A NAME="an_4:9">4:9</A>&nbsp;&#404;ef wayen ye&#603;nan tagmat&#806;, fih&#803;el ma nemmeslay-awen-d fell-as, imi temyeh&#803;malem wway gar-awen akken i tlemdem s &#611;ur&#803; Sidi R&#803;ebbi. </p> 
<p><A NAME="an_4:10">4:10</A>&nbsp;Akken da&#611;en i th&#803;emmlem atmaten yellan di tmurt n Masidunya mer&#803;r&#803;a. Di le&#603;naya nwen ay atmaten, kemmlet deg webrid-agi.  </p> 
<p><A NAME="an_4:11">4:11</A>&nbsp;Nadit at&#806;-t&#806;&#603;icem di talwit, ur t&#806;&#603;assat ara d acu i xeddmen wiyad&#803;. Xedmet s ifassen-nwen, ur t&#803;t&#803;ama&#603;et ara a&#611;r&#803;um-nwen deg wiyad&#803;, akken i kkun-nwes&#803;s&#803;a yakan </p> 
<p><A NAME="an_4:12">4:12</A>&nbsp;iwakken a kkun-qadr&#803;en medden &#611;ef ddemma n tikli nwen yes&#803;fan, yerna ur tet&#806;t&#806;ilim t&#806;-t&#806;a&#603;kumt ula i yiwen.  </p> 
<p><A NAME="an_4:13">4:13</A>&nbsp;Ay atmaten, ur neb&#611;i ara a kkun-neg&#780;g&#780; di ccekk &#611;ef wayen ye&#603;nan wid yemmuten, iwakken ur tet&#806;t&#806;ilim ara di leh&#803;zen am wid ur nes&#603;i ara asirem n leslak n Sidna &#400;isa.  </p> 
<p><A NAME="an_4:14">4:14</A>&nbsp;Axat&#803;er akken numen belli Sidna &#400;isa yemmut yu&#611;al yeh&#803;ya-d, numen da&#611;en belli Sidi R&#803;ebbi a d-isseh&#803;yu wid yemmuten, imi umnen s Sidna &#400;isa. </p> 
<p><A NAME="an_4:15">4:15</A>&nbsp;Atah wayen ara wen-d-nini akken i t-id-isselmed Ssid-nne&#611; : ma yella mazal-a&#611; nedder asm'ara d-yu&#611;al, ur net&#806;t&#806;ili ara d imezwura &#611;ef wid yemmuten. </p> 
<p><A NAME="an_4:16">4:16</A>&nbsp;Axat&#803;er m'ara d-iffe&#611; lamer&#803;, m'ara d-tent&#803;eq ta&#611;ect n lmelk akk-d s&#803;s&#803;ut n lbuq n Sidi R&#803;ebbi, Sidna &#400;isa s yiman-is a d-is&#803;ubb seg igenni, imiren widak-nni yemmuten, llan umnen yis, a d-h&#803;yun d imezwura si ger lmegtin.  </p> 
<p><A NAME="an_4:17">4:17</A>&nbsp;Ma d nukni ma yella mazal-a&#611; nedder, a net&#806;warfed yid-sen &#611;ef wusigna, a nemmager Sidna &#400;isa deg igenwan, iwakken a nili yid-es i dayem. </p> 
<p><A NAME="an_4:18">4:18</A>&nbsp;Ihi mseg&#780;hadet, ms&#803;ebbar&#803;et wway gar-awen s yimeslayen-agi.  </p> 
<p><A NAME="an_5:1">5:1</A>&nbsp;&#404;ef wayen ye&#603;nan ussan akk d lweqt, fih&#803;el ma nura-yawen fell-asen. </p> 
<p><A NAME="an_5:2">5:2</A>&nbsp;Tez&#803;ram s yiman-nwen belli ass-nni, Sidna &#400;isa a d-yu&#611;al am umakar deg id&#803;.  </p> 
<p><A NAME="an_5:3">5:3</A>&nbsp;M'ara yinin yemdanen : &#171; aql-a&#611; di lehna t&#806;-t&#806;alwit, &#187; ass-nni ur t&#806;fiqen ara alamma ye&#611;li-d fell-asen nnger, am lewja&#603; m'ara t&#803;t&#803;fen tamet&#803;t&#803;ut yellan s tadist, yernu yiwen ur imenne&#603;.  </p> 
<p><A NAME="an_5:4">5:4</A>&nbsp;Ma d kunwi ay atmaten, ur tellim ara di t&#803;t&#803;lam iwakken a d-i&#611;li wass-nni fell-awen am umakar ; </p> 
<p><A NAME="an_5:5">5:5</A>&nbsp;axat&#803;er kunwi d arraw n tafat, tet&#806;t&#806;eddum deg wass ; nukni ur nelli ara d arraw n t&#803;t&#803;lam iteddun deg yid&#803;.  </p> 
<p><A NAME="an_5:6">5:6</A>&nbsp;Ihi ur ilaq ara a ne&#611;fel am wiyad&#803;, me&#603;na ilaq a n&#603;ass iman-nne&#611; yerna a n&#603;iwez. </p> 
<p><A NAME="an_5:7">5:7</A>&nbsp;Wid yegganen gganen deg yid&#803;, wid is&#803;ekkren t&#806;s&#803;ekkiren deg yid&#803;.  </p> 
<p><A NAME="an_5:8">5:8</A>&nbsp;Ma d nukni yellan d arraw n tafat, a n&#603;ass &#611;ef yiman-nne&#611; : a nes&#603;u liman d leh&#803;mala am llebsa n wuzzal it&#806;lusu u&#603;eskr&#803;i, a nes&#603;u asirem n leslak, am tcacit n wuzzal &#611;ef wuqer&#803;r&#803;uy.  </p> 
<p><A NAME="an_5:9">5:9</A>&nbsp;Axat&#803;er Sidi R&#803;ebbi ur a&#611;-ixtar&#803; ara iwakken a net&#806;wa&#603;aqeb, me&#603;na yeb&#611;a a nes&#603;u leslak s Ssid-nne&#611; &#400;isa Lmasih&#803; </p> 
<p><A NAME="an_5:10">5:10</A>&nbsp;i gemmuten fell-a&#611;, iwakken ama nedder ama nemmut a nili yid-es.  </p> 
<p><A NAME="an_5:11">5:11</A>&nbsp;S wakka ihi, t&#806;emseg&#780;hadet, t&#806;ems&#803;ebbar&#803;et wway gar-awen akken i txeddmem yakan.  </p> 
<p><A NAME="an_5:12">5:12</A>&nbsp;Di le&#603;naya-nwen ay atmaten, qadr&#803;et wid iqeddcen gar-awen, axat&#803;er s yisem n Sidna &#400;isa Lmasih&#803; i kkun nehhun, i kkun-sselmaden. </p> 
<p><A NAME="an_5:13">5:13</A>&nbsp;&#400;uzzet t&#806;en th&#803;emmlem-ten &#611;ef ddemma n lxedma-nsen, &#603;icet di lehna wway gar-awen.  </p> 
<p><A NAME="an_5:14">5:14</A>&nbsp;Di le&#603;naya-nwen ay atmaten : nhut wid iteddun s yir tikli, s&#803;ebbr&#803;et wid iwumi &#611;lin ifadden, refdet wid ifeclen, swes&#603;et ulawen-nwen &#611;ur&#803;-sen mer&#803;r&#803;a. </p> 
<p><A NAME="an_5:15">5:15</A>&nbsp;H&#803;adret iman-nwen ur t&#806;t&#806;arat ara t&#806;t&#806;ar&#803;, qellbet &#611;ef wayen yelhan ama gar-awen ama &#611;er imdanen mer&#803;r&#803;a.  </p> 
<p><A NAME="an_5:16">5:16</A>&nbsp;Ilit dayem di lfer&#803;h&#803;, </p> 
<p><A NAME="an_5:17">5:17</A>&nbsp;yal ass de&#603;&#603;ut &#611;er Sidi R&#803;ebbi, </p> 
<p><A NAME="an_5:18">5:18</A>&nbsp;h&#803;emmdet-et&#806; &#611;ef kullec. D ayagi i get&#806;r&#803;ag&#780;u Sidi R&#803;ebbi deg-wen, di tikli-nwen akk-d &#400;isa Lmasih&#803;.  </p> 
<p><A NAME="an_5:19">5:19</A>&nbsp;Ur snusut ara tafat n R&#803;r&#803;uh&#803; iqedsen ;  </p> 
<p><A NAME="an_5:20">5:20</A>&nbsp;ur h&#803;eqqr&#803;et ara ayen i d-it&#806;weh&#803;h&#803;i R&#803;r&#803;uh&#803; iqedsen i yemdanen.  </p> 
<p><A NAME="an_5:21">5:21</A>&nbsp;Me&#603;na meyzet, qeblet ayen yelhan, </p> 
<p><A NAME="an_5:22">5:22</A>&nbsp;h&#803;adret iman-nwen &#611;ef wayen n diri. </p> 
<p><A NAME="an_5:23">5:23</A>&nbsp;Sidi R&#803;ebbi bab n talwit, ad is&#803;effi r&#803;r&#803;uh&#803;-nwen, lg&#780;et&#806;t&#806;at nwen t&#806;-t&#806;er&#803;wih&#803;in-nwen, iwakken at&#806; t&#806;eqqimem d izedganen i wass i deg ara d-yu&#611;al Ssid-nne&#611; &#400;isa Lmasih&#803;.  </p> 
<p><A NAME="an_5:24">5:24</A>&nbsp;Win i kkun-ixtar&#803;en, deg-s laman, d net&#806;t&#806;a ara kkun-is&#803;s&#803;iwden &#611;er wannect agi. </p> 
<p><A NAME="an_5:25">5:25</A>&nbsp;Ay atmaten, de&#603;&#603;ut &#611;er Sidi R&#803;ebbi fell-ane&#611;.  </p> 
<p><A NAME="an_5:26">5:26</A>&nbsp;Ss&#803;iwd&#803;et sslam-iw i watmaten mer&#803;r&#803;a. </p> 
<p><A NAME="an_5:27">5:27</A>&nbsp;Di le&#603;naya-nwen, s yisem n Ssid-nne&#611;, sse&#611;r&#803;et tabr&#803;at&#806;-agi i watmaten mer&#803;r&#803;a.  </p> 
<p><A NAME="an_5:28">5:28</A>&nbsp;R&#803;r&#803;eh&#803;ma n Ssid-nne&#611; a d-ters fell-awen.  </p> 
<p><HR>
<CENTER>
<A HREF="th2.htm">Next: 2 Thessalonians</A></CENTER>
</BODY>
</HTML>
