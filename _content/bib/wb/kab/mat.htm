<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Matthew</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="mar.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Matthew</h3> 
<p><A NAME="an_1:1">1:1</A>&nbsp;A ten-an izur&#803;an n &#400;isa Lmasih&#803; yellan si dderya n Sidna Dawed akk-d Sidna Ibr&#803;ahim :  </p> 
<p><A NAME="an_1:2">1:2</A>&nbsp;Sidna Ibr&#803;ahim yeg&#780;g&#780;a-d Ish&#803;aq, Ish&#803;aq yeg&#780;g&#780;a-d Ye&#603;qub, Ye&#603;qub yeg&#780;g&#780;a-d Yahuda d watmaten-is.  </p> 
<p><A NAME="an_1:3">1:3</A>&nbsp;Yahuda akk-d Tamar&#803; g&#780;g&#780;an-d Fares, akk-d Zirah&#803; ; Fares yeg&#780;g&#780;a-d H&#803;esrun, H&#803;esrun yeg&#780;g&#780;a-d Aram.  </p> 
<p><A NAME="an_1:4">1:4</A>&nbsp;Aram yeg&#780;g&#780;a-d &#400;aminadab, &#400;aminadab yeg&#780;g&#780;a-d Nah&#803;sun, Nah&#803;sun yeg&#780;g&#780;a-d Salmun.  </p> 
<p><A NAME="an_1:5">1:5</A>&nbsp;Salmun d Rah&#803;ab g&#780;g&#780;an-d Bu&#603;az, Bu&#603;az akk-d Rut s&#603;an-d &#400;ubed, &#400;ubed yeg&#780;g&#780;a-d Yassa.  </p> 
<p><A NAME="an_1:6">1:6</A>&nbsp;Yassa yeg&#780;g&#780;a-d Sidna Dawed, Sidna Dawed yu&#611;al d agellid, yeg&#780;g&#780;a-d &#611;er tmet&#803;t&#803;ut n Uryah&#803; Sidna Sliman.  </p> 
<p><A NAME="an_1:7">1:7</A>&nbsp;Sidna Sliman yeg&#780;g&#780;a-d Rah&#803;ab&#603;am, Rah&#803;ab&#603;am yeg&#780;g&#780;a-d Abiya, Abiya yeg&#780;g&#780;a-d Asaf,  </p> 
<p><A NAME="an_1:8">1:8</A>&nbsp;Asaf yeg&#780;g&#780;a-d Yehucafat ; Yehucafat yeg&#780;g&#780;a-d Yihuram ; Yihuram yeg&#780;g&#780;a-d &#400;uzya ;  </p> 
<p><A NAME="an_1:9">1:9</A>&nbsp;&#400;uzya yeg&#780;g&#780;a-d Yut&#803;am ; Yut&#803;am yeg&#780;g&#780;a-d Ah&#803;az ; Ah&#803;az yeg&#780;g&#780;a-d H&#803;izeqya ;  </p> 
<p><A NAME="an_1:10">1:10</A>&nbsp;H&#803;izeqya yeg&#780;g&#780;a-d Mennac ; Mennac yeg&#780;g&#780;a-d &#400;amun ; &#400;amun yeg&#780;g&#780;a-d Yuciya ;  </p> 
<p><A NAME="an_1:11">1:11</A>&nbsp;Yuciya yeg&#780;g&#780;a-d Yixunya akk-d watmaten-is, di lweqt i deg iqaldiyen wwin at Isr&#803;ail d imeh&#803;bas &#611;er tmurt n Babilun.  </p> 
<p><A NAME="an_1:12">1:12</A>&nbsp;Mbe&#603;d lweqt n usgig&#780;g&#780;i &#611;er tmurtn Babilun, Yixunya yeg&#780;g&#780;a-d Calatyel ; Calatyel yeg&#780;g&#780;a-d Zurubabil .  </p> 
<p><A NAME="an_1:13">1:13</A>&nbsp;Zurubabil yeg&#780;g&#780;a-d Abihud. Abihud yeg&#780;g&#780;a-d Ilyaqim ; Ilyaqim yeg&#780;g&#780;a-d &#400;azur&#803; ; </p> 
<p><A NAME="an_1:14">1:14</A>&nbsp;&#400;azur&#803; yeg&#780;g&#780;a-d Saduq ; Saduq yeg&#780;g&#780;a-d Yaxin ; Yaxin yeg&#780;g&#780;a-d Ilihud. </p> 
<p><A NAME="an_1:15">1:15</A>&nbsp;Ilhud yeg&#780;g&#780;a-d Il&#603;azar&#803; ; Il&#603;azar&#803; yeg&#780;g&#780;a-d Mattan ; Mattan yeg&#780;g&#780;a-d Ye&#603;qub.  </p> 
<p><A NAME="an_1:16">1:16</A>&nbsp;Ye&#603;qub yeg&#780;g&#780;a-d Yusef, d Yusef agi i d argaz n Meryem i d-yeg&#780;g&#780;an Sidna &#400;isa i get&#806;t&#806;usemman Lmasih&#803;.  </p> 
<p><A NAME="an_1:17">1:17</A>&nbsp;Si lweqt n Sidna Ibr&#803;ahim  armi d lweqt n Sidna Dawed,  &#603;eddan r&#803;be&#603;t&#803;ac n leg&#780;yal. &#400;eddan da&#611;en r&#803;be&#603;t&#803;ac n leg&#780;yal si lweqt n Sidna Dawed armi d lweqt n usgig&#780;g&#780;i &#611;er tmurt n Babilun. Si lweqt-agi n usgig&#780;g&#780;i armi d lweqt n Lmasih&#803;  &#603;eddan da&#611;en r&#803;be&#603;t&#803;ac n leg&#780;yal.  </p> 
<p><A NAME="an_1:18">1:18</A>&nbsp;Atan wamek i d-ilul Sidna &#400;isa : yemma-s Meryem tella tet&#806;waxd&#803;eb i yiwen wergaz it&#806;t&#806;usemman Yusef. S tezmert n R&#803;r&#803;uh&#803; iqedsen,  terfed s tadist uqbel at&#806;-t&#806;eddu t&#806;-t&#806;islit.  </p> 
<p><A NAME="an_1:19">1:19</A>&nbsp;Yusef axd&#803;ib-is, yellan d argaz n s&#803;s&#803;wab, ur yeb&#611;i ara a t&#806;-t&#806;icemmet, d&#611;a yeqsed ad imsefr&#803;aq yid-es s tuffra.  </p> 
<p><A NAME="an_1:20">1:20</A>&nbsp;Akken yet&#806;xemmim i waya, yers-ed &#611;ur&#803;-es lmelk n R&#803;ebbi di targit yenna-yas : A Yusef ! A mmi-s n Dawed ! Ur t&#806;t&#806;aggad ara at&#806;-t&#806;es&#603;ud&#803; Meryem t&#806;-t&#806;amet&#803;t&#803;ut-ik, axat&#803;er llufan yellan di t&#603;ebbut&#803;-is, yusa-yas-d s R&#803;r&#803;uh&#803; iqedsen. </p> 
<p><A NAME="an_1:21">1:21</A>&nbsp;A d-tes&#603;u aqcic, a s-tsemmid&#803; &#400;isa,  axat&#803;er d net&#806;t&#806;a ara iselken lumma-s si ddnubat-nsen.  </p> 
<p><A NAME="an_1:22">1:22</A>&nbsp;Ayagi akk yedr&#803;a iwakken ad it&#806;wakemmel wayen i d-yenna Sidi R&#803;ebbi seg imi n nnbi Ice&#603;ya  :  </p> 
<p><A NAME="an_1:23">1:23</A>&nbsp;At&#806;an t&#603;ezrit at&#806;-t&#806;erfed tadist, a d-tes&#603;u aqcic ad it&#806;t&#806;usemmi Imanuwil ye&#603;ni :&#171; R&#803;ebbi yid-nne&#611;.&#187;  </p> 
<p><A NAME="an_1:24">1:24</A>&nbsp;Mi i d-yuki Yusef, ixdem ayen i s-d-yenna lmelk n Sidi R&#803;ebbi, yeqbel Meryem at&#806;-t&#806;ili t&#806;-t&#806;amet&#803;t&#803;ut-is ; yewwi-t&#806;-id &#611;er wexxam-is. </p> 
<p><A NAME="an_1:25">1:25</A>&nbsp;Me&#603;na ur t&#806;-innul ara armi i d-tes&#603;a mmi-s iwumi isemma &#400;isa.  </p> 
<p><A NAME="an_2:1">2:1</A>&nbsp;Sidna &#400;isa ilul di taddart n Bitelh&#803;em, di tmurt n Yahuda di lweqt n ugellid Hir&#803;udus ameqqran, kra n imusnawen usan-d si ccer&#803;q &#611;er temdint n Lquds, iwakken ad steqsin : </p> 
<p><A NAME="an_2:2">2:2</A>&nbsp;anda ilul llufan-nni ara yilin d agellid n wat Isr&#803;ail ? Axat&#803;er nwala-d itri-ines si ccer&#803;q, nusa-d a t-ne&#603;bed.  </p> 
<p><A NAME="an_2:3">2:3</A>&nbsp;Agellid Hir&#803;udus  akk-d imezda&#611; n temdint n Lquds mer&#803;r&#803;a dehcen, yerwi lxat&#803;er-nsen mi slan s lexbar&#803;-agi.  </p> 
<p><A NAME="an_2:4">2:4</A>&nbsp;Hir&#803;udus yesnejma&#603;-ed akk lmuqedmin d l&#603;ulama n wegdud, isteqsa-ten &#611;ef wemkan anda ara d-ilal Lmasih&#803; ara d-yasen.  </p> 
<p><A NAME="an_2:5">2:5</A>&nbsp;Nnan-as :  Ahat di tmurt n Yahuda di taddart n Bitelh&#803;em ! Axat&#803;er atan wayen i gura nnbi Mixa :  </p> 
<p><A NAME="an_2:6">2:6</A>&nbsp;I kemm a taddart n Bitelh&#803;em, ur tellid&#803; ara t&#806;-t&#806;aneggarut ger temdinin n Yahuda, axat&#803;er seg-em ara d-iffe&#611; ugellid ara yeksen at Isr&#803;ail agdud-iw.  </p> 
<p><A NAME="an_2:7">2:7</A>&nbsp;Hir&#803;udus yessawel i imusnawen nni s tuffra, isteqsa-ten si melmi i walan itri-nni.  </p> 
<p><A NAME="an_2:8">2:8</A>&nbsp;D&#611;a icegge&#603;-iten &#611;er Bitelh&#803;em, yenna-yasen : Nadit lexbar&#803; n s&#803;s&#803;eh&#803; &#611;ef weqcic-agi, m'ara t-tafem, init-iyi-d iwakken ad r&#803;uh&#803;e&#611; ula d nekk a t-&#603;abde&#611;.  </p> 
<p><A NAME="an_2:9">2:9</A>&nbsp;Mi slan i ugellid, r&#803;uh&#803;en. AAkken kan i ff&#611;en, walan itri-nni i z&#803;ran di ccer&#803;q yezwar, iteddu zdat-sen. MMi gewwed&#803; sennig wemkan anda yella weqcic-nni, yeh&#803;bes. </p> 
<p><A NAME="an_2:10">2:10</A>&nbsp;Fer&#803;h&#803;en at&#803;as mi walan itri-nni.  </p> 
<p><A NAME="an_2:11">2:11</A>&nbsp;Kecmen &#611;er wexxam-nni, walan llufan akk-d yemma-s Meryem ; t&#603;eg&#780;ben s weqcic-nni d&#611;a seg&#780;g&#780;den zdat-es. FFsin tiyemmusin-nsen, fkan-as tirezfin : ddheb, lebxur&#803; akk-d le&#603;t&#803;er&#803; &#611;layen.  </p> 
<p><A NAME="an_2:12">2:12</A>&nbsp;Sidi R&#803;ebbi ixebber&#803;-iten-id di targit ur t&#806;t&#806;u&#611;alen ara &#611;er Hir&#803;udus, d&#611;a u&#611;alen &#611;er tmurt-nsen seg ubrid nnid&#803;en.  </p> 
<p><A NAME="an_2:13">2:13</A>&nbsp;Mi r&#803;uh&#803;en, lmelk n Sidi R&#803;ebbi idher&#803;-as-ed i Yusef di targit, yenna-yas-ed :-- Kker, ddem aqcic akk-d yemma-s, rewlet &#611;er tmurt n Mas&#803;er&#803;, qqimet dinna alamma nni&#611;-ak-ed a d-tu&#611;aled&#803;, axat&#803;er Hir&#803;udus ad iqelleb &#611;ef weqcic-agi iwakken a t-ine&#611;.  </p> 
<p><A NAME="an_2:14">2:14</A>&nbsp;Yusef ikker yewwi aqcic-nni akk-d yemma-s deg id&#803;, yerwel &#611;er tmurt n Mas&#803;er&#803;.  </p> 
<p><A NAME="an_2:15">2:15</A>&nbsp;Yeqqim dinna armi yemmut Hir&#803;udus, iwakken ad idr&#803;u wayen i d-yenna Sidi R&#803;ebbi seg imi n nnbi Huce&#603; : Ssawle&#611;-as i Mmi a d-iffe&#611; si tmurt n Mas&#803;er.  </p> 
<p><A NAME="an_2:16">2:16</A>&nbsp;Mi gwala Hir&#803;udus belli kelxen-t imusnawen-nni, ikcem-it zz&#603;af d ameqqran, icegge&#603; &#611;er taddart n Bitelh&#803;em akk-d t&#806;-t&#806;mura i s-d-izzin, ad n&#611;en arrac mer&#803;r&#803;a yes&#603;an si sin iseggasen d akessar, s wakken yella leh&#803;sab i s-d-fkan imusnawen-nni.  </p> 
<p><A NAME="an_2:17">2:17</A>&nbsp;D&#611;a yet&#806;wakemmel wayen i d yenna nnbi Irmiya :  </p> 
<p><A NAME="an_2:18">2:18</A>&nbsp;Yekker le&#603;yad&#803; di taddart n Rama, nesla i imet&#803;t&#803;awen d umeg&#780;g&#780;ed, d R&#803;ah&#803;il i get&#806;run &#611;ef warraw-is, tegguma at&#806;-t&#806;esber&#803; fell-asen, axat&#803;er mmuten.  </p> 
<p><A NAME="an_2:19">2:19</A>&nbsp;Mi gemmut Hir&#803;udus ameqqran, lmelk n Sidi R&#803;ebbi iweh&#803;h&#803;a-d i Yusef di targit mi gella di tmurt n Mas&#803;er, </p> 
<p><A NAME="an_2:20">2:20</A>&nbsp;yenna-yas : Kker, ddem aqcic d yemma-s tu&#611;aled&#803; &#611;er tmurt n wat Isr&#803;ail, axat&#803;er wid yeb&#611;an ad n&#611;en aqcic-nni, mmuten.  </p> 
<p><A NAME="an_2:21">2:21</A>&nbsp;Yusef iddem aqcic-nni d yemma-s, yu&#611;al &#611;er tmurt n wat Isr&#803;ail  </p> 
<p><A NAME="an_2:22">2:22</A>&nbsp;Me&#603;na mi gesla belli d Ar&#803;xilyus mmi-s n Hir&#803;udus, i gellan d agellid &#611;ef tmurt n Yahuda, yuggad. SSidi R&#803;ebbi i&#603;eggen-as-ed di targit, ir&#803;uh&#803; &#611;er tmurt n Jlili, </p> 
<p><A NAME="an_2:23">2:23</A>&nbsp;izde&#611; deg yiwet n taddart it&#806;t&#806;usemman Nas&#803;aret, iwakken ad yedr&#803;u wayen i d-nnan lenbiya : Ad it&#806;t&#806;usemmi Anas&#803;ari.  </p> 
<p><A NAME="an_3:1">3:1</A>&nbsp;Deg wussan-nni, iban-ed Yeh&#803;ya a&#611;et&#803;t&#803;as, yet&#806;beccir&#803; deg unezr&#803;uf n tmurt n Yahuda, </p> 
<p><A NAME="an_3:2">3:2</A>&nbsp;iqqar&#803;-ed : Tubet, beddlet tikli, axat&#803;er tagelda n igenwan tqer&#803;r&#803;eb-ed.  </p> 
<p><A NAME="an_3:3">3:3</A>&nbsp;Fell-as i d-immeslay nnbi Ice&#603;ya mi d-yenna : T&#806;-t&#806;a&#611;ect n win it&#806;&#603;eggid&#803;en di lxali : Heggit abrid n Sidi R&#803;ebbi, ssemsawit iberdan-is.  </p> 
<p><A NAME="an_3:4">3:4</A>&nbsp;Yeh&#803;ya yelsa llebsa yet&#806;waxedmen s cc&#603;er&#803; n wel&#611;em, tabagust n weglim &#611;ef wammas-is, tam&#603;ict-is d ibz&#803;az&#803; akk-d tament n lexla.  </p> 
<p><A NAME="an_3:5">3:5</A>&nbsp;Imezda&#611; mer&#803;r&#803;a n temdint n Lquds, tamurt n Yahuda akk-d tmura i d-yezzin i wasif n Urdun, t&#806;t&#806;asen-d &#611;ur&#803;-es </p> 
<p><A NAME="an_3:6">3:6</A>&nbsp;iwakken a d-qir&#803;r&#803;en s ddnubat nsen, net&#806;t&#806;a yesse&#611;d&#803;as-iten deg wasif nni n Urdun.  </p> 
<p><A NAME="an_3:7">3:7</A>&nbsp;Mi gwala at&#803;as n at ifariziyen d isaduqiyen i d-it&#806;asen ad t&#806;wa&#611;ed&#803;sen, yenna-yasen : A ccetla n izerman, anwa i kkun isfaqen belli tzemrem at&#806;-t&#806;rewlem i lh&#803;isab i d-iteddun ?  </p> 
<p><A NAME="an_3:8">3:8</A>&nbsp;Sbeggnet-ed s lec&#611;al-nwen belli tettubem, tbeddlem tikli.  </p> 
<p><A NAME="an_3:9">3:9</A>&nbsp;Ur qqar&#803;et ara i yiman-nwen : &#171; Sidna Ibr&#803;ahim d jeddi-tne&#611; &#187; ! Axat&#803;er, a wen-ini&#611; : SSidi R&#803;ebbi yezmer a d-yefk dderya i Ibr&#803;ahim seg id&#611;a&#611;en-agi.  </p> 
<p><A NAME="an_3:10">3:10</A>&nbsp;At&#806;an ihi tcaqur&#803;t thegga &#611;er izur&#803;an n ttjur&#803;, yal ttejr&#803;a ur d-net&#806;t&#806;ak ara lfakya l&#603;ali, at&#806;-t&#806;et&#806;wagzem, at&#806;-t&#806;et&#806;wad&#803;egger&#803; &#611;er tmes.  </p> 
<p><A NAME="an_3:11">3:11</A>&nbsp;Nekk sse&#611;d&#803;ase&#611;-kkun deg waman iwakken at&#806;-t&#806;etubem, lame&#603;na a d-yas yiwen yes&#603;an tazmert akter&#803;-iw, ur uklale&#611; ara a s-fsi&#611; ula d arkasen is. Net&#806;t&#806;a a kkun-yesse&#611;d&#803;es s R&#803;r&#803;uh&#803; iqedsen t&#806;-t&#806;mes.  </p> 
<p><A NAME="an_3:12">3:12</A>&nbsp;Tazzert deg ufus-is, ad yebrez annar-is, ad ijme&#603; irden-is &#611;er ikuffan, ma d alim a t-yesser&#803;&#611; di tmes ur nxet&#806;t&#806;i.  </p> 
<p><A NAME="an_3:13">3:13</A>&nbsp;Sidna &#400;isa yusa-d si tmurt n Jlili &#611;er wasif n Urdun iwakken a t- yesse&#611;d&#803;es Yeh&#803;ya.  </p> 
<p><A NAME="an_3:14">3:14</A>&nbsp;Yeh&#803;ya yugi, yenna-yas : D nekk i geh&#803;wag&#780;en ad iyi- tes&#611;ed&#803;sed&#803;, kec&#780;c&#780; tusid&#803;-ed &#611;ur&#803;-i iwakken a k-s&#611;ed&#803;se&#611; !  </p> 
<p><A NAME="an_3:15">3:15</A>&nbsp;Sidna &#400;isa yerra-yas : Anef tura ! Akkagi i glaq a nexdem leb&#611;i n Sidi R&#803;ebbi ! DD&#611;a Yeh&#803;ya yunef-as. </p> 
<p><A NAME="an_3:16">3:16</A>&nbsp;Mi get&#806;wa&#611;d&#803;es Sidna &#400;isa, yeffe&#611;-ed seg waman ; imiren kan ldin igenwan, yers-ed fell-as R&#803;r&#803;uh&#803; n Sidi R&#803;ebbi s s&#803;s&#803;ifa n tetbirt.  </p> 
<p><A NAME="an_3:17">3:17</A>&nbsp;Tekka-d yiwet n ta&#611;ect seg igenwan, tenna-d : &#171;` Wagi d Mmi ame&#603;zuz, deg-s i gella lfer&#803;h&#803;-iw ! &#187;  </p> 
<p><A NAME="an_4:1">4:1</A>&nbsp;Imiren R&#803;r&#803;uh&#803; iqedsen yewwi Sidna &#400;isa &#611;er unezr&#803;uf iwakken a t-ijer&#803;r&#803;eb Ccit&#803;an. </p> 
<p><A NAME="an_4:2">4:2</A>&nbsp;Mi guz&#803;am r&#803;eb&#603;in wussan d r&#803;eb&#603;in wud&#803;an, yu&#611;al yelluz&#803;. </p> 
<p><A NAME="an_4:3">4:3</A>&nbsp;Iqer&#803;r&#803;eb &#611;ur&#803;-es Yeblis yenna-yas : Ma d Mmi-s n R&#803;ebbi i tellid&#803;, ini-yasen i yed&#611;a&#611;en-agi ad u&#611;alen d a&#611;r&#803;um.  </p> 
<p><A NAME="an_4:4">4:4</A>&nbsp;Sidna &#400;isa yerra-yas : Yura di tira iqedsen : Mac&#780;c&#780;i s we&#611;r&#803;um kan ara i&#603;ic wemdan, lame&#603;na s mkul awal i d-it&#806;asen s &#611;ur&#803; Sidi R&#803;ebbi.   </p> 
<p><A NAME="an_4:5">4:5</A>&nbsp;Ccit&#803;an yewwi-t &#611;er temdint n Lquds issers-it &#611;ef yixef n lg&#780;ame&#603; iqedsen, </p> 
<p><A NAME="an_4:6">4:6</A>&nbsp;yenna-yas : Ma d Mmi-s n R&#803;ebbi i tellid&#803;, d&#803;egger&#803; iman-ik d akessar, ana&#611; yura :  Sidi R&#803;ebbi ad yefk lamer&#803; i lmalayekkat-is fell-ak,  aa k-awint ger ifassen-nsent iwakken ad h&#803;adrent ad&#803;ar-ik &#611;ef yed&#611;a&#611;e n .  </p> 
<p><A NAME="an_4:7">4:7</A>&nbsp;Sidna &#400;isa yerra-yas : Yura da&#611;en : Ur tet&#806;jer&#803;r&#803;ibed&#803; ara Sidi R&#803;ebbi IIllu-inek .  </p> 
<p><A NAME="an_4:8">4:8</A>&nbsp;Ccit&#803;an yewwi-t da&#611;en &#611;ef wedrar &#603;layen, isken-as-ed tigeldiwin mer&#803;r&#803;a n ddunit d l&#603;ad&#803;ima-nsent, yenna-yas :  </p> 
<p><A NAME="an_4:9">4:9</A>&nbsp;A k-tent-fke&#611; mer&#803;r&#803;a ma yella tseg&#780;g&#780;ded&#803; zdat-i a yi-t&#603;ebded&#803;.  </p> 
<p><A NAME="an_4:10">4:10</A>&nbsp;Sidna &#400;isa yenna-yas : Be&#603;&#603;ed akkin fell-i a Ccit&#803;an, axat&#803;er yura : Anagar Sidi R&#803;ebbi-inek ara t&#603;ebded&#803; , i net&#806;t&#806;a kan iwumi ara tseg&#780;ded&#803; .  </p> 
<p><A NAME="an_4:11">4:11</A>&nbsp;D&#611;a Ccit&#803;an it&#803;t&#803;axer&#803; fell-as. Imiren usant-ed lmalayekkat &#611;ur&#803;-es, iwakken a s-qedcent.  </p> 
<p><A NAME="an_4:12">4:12</A>&nbsp;Mi gesla s Yeh&#803;ya yet&#806;wah&#803;bes, Sidna &#400;isa yu&#611;al &#611;er tmurt n Jlili. </p> 
<p><A NAME="an_4:13">4:13</A>&nbsp;Iffe&#611; si taddart n Nas&#803;aret, ir&#803;uh&#803; ad izde&#611; di Kafernah&#803;um ; t&#806;-t&#806;amdint yyellan rrif n lebh&#803;er&#803; di leg&#780;wahi n tmura n Zabulun d Neft&#803;ali, </p> 
<p><A NAME="an_4:14">4:14</A>&nbsp;iwakken ad yedr&#803;u wayen yenna nnbi Ice&#603;ya :   </p> 
<p><A NAME="an_4:15">4:15</A>&nbsp; A tamurt n Zabulun akk-d Neft&#803;ali, a timura iqer&#803;ben lebh&#803;er&#803; akkin i wasif n Urdun , a tamurt n Jlili i deg zed&#611;en leg&#780;nas ur nelli ara n wat Isr&#803;ail,  </p> 
<p><A NAME="an_4:16">4:16</A>&nbsp;agdud-nni yezgan di t&#803;t&#803;lam, iwala tafat tameqqrant, wid ized&#611;en di t&#803;t&#803;lam n lmut, tcer&#803;q-ed fell-asen tafat !   </p> 
<p><A NAME="an_4:17">4:17</A>&nbsp;Seg imiren, Sidna &#400;isa yebda yet&#806;beccir&#803; yeqqar&#803; : Tubet, u&#611;alet-ed &#611;er webrid, axat&#803;er tagelda n igenwan tqer&#803;r&#803;eb-ed.  </p> 
<p><A NAME="an_4:18">4:18</A>&nbsp;Mi gt&#806;eddu Sidna &#400;isa &#611;ef rrif n lebh&#803;er&#803; n Jlili, iwala sin ih&#803;ewwaten : SSem&#603;un it&#806;t&#806;usemman But&#803;rus akk-d gma-s Andriyus. Llan t&#803;eggir&#803;en icebbaken-nsen &#611;er lebh&#803;er&#803;, t&#806;s&#803;eggid&#803;en. </p> 
<p><A NAME="an_4:19">4:19</A>&nbsp;Yenna-yasen : Ddut-ed yid-i, a kkun-rre&#611; d is&#803;eggad&#803;en n yemdanen.  </p> 
<p><A NAME="an_4:20">4:20</A>&nbsp;D&#611;a imiren kan, g&#780;g&#780;an icebbaken nsen, ddan yid-es.  </p> 
<p><A NAME="an_4:21">4:21</A>&nbsp;Mi gerna yelh&#803;a kra, iwala sin watmaten nnid&#803;en : Ye&#603;qub d Yuh&#803;enna yellan d arraw n Zabadi. LLlan akk-d baba-tsen di teflukt, t&#806;xid&#803;in icebbaken-nsen.  </p> 
<p><A NAME="an_4:22">4:22</A>&nbsp;Yessawel-asen, imiren kan g&#780;g&#780;an dinna baba-tsen, taflukt-nni, r&#803;uh&#803;en ddan yid-es. </p> 
<p><A NAME="an_4:23">4:23</A>&nbsp;Syenna, Sidna &#400;isa yekka-d tamurt n Jlili mer&#803;r&#803;a, yesselmad di leg&#780;wame&#603; n wat Isr&#803;ail, yet&#806;beccir&#803; lexbar&#803; n lxir&#803; n tgeldit n R&#803;ebbi, isseh&#803;lay yal at&#803;an d yal le&#603;yubat n l&#611;aci.  </p> 
<p><A NAME="an_4:24">4:24</A>&nbsp;Slan yis ula di tmurt n Surya mer&#803;r&#803;a ; t&#806;t&#806;awin-as-ed imud&#803;an i ghelken si mkul at&#803;an : wid it&#806;wamelken, wid iwumi yet&#806;r&#803;uh&#803;u le&#603;qel akk-d wukrifen. Sidna &#400;isa isseh&#803;la-ten akk.  </p> 
<p><A NAME="an_4:25">4:25</A>&nbsp;D izumal n l&#611;aci i t-id-iteb&#603;en si tmurt n Jlili, si &#603;ecr&#803;a n temdinin-nni, si temdint n Lquds, si tmurt n Yahuda akk-d leg&#780;wahi yellan agemmad&#803; i wasif n Urdun.  </p> 
<p><A NAME="an_5:1">5:1</A>&nbsp;Mi gwala annect-nni n l&#611;aci, Sidna &#400;isa yuli &#611;er wedrar iqqim. Inelmaden-is qer&#803;r&#803;ben &#611;ur&#803;-es, </p> 
<p><A NAME="an_5:2">5:2</A>&nbsp;d&#611;a ibda isselmad-iten :  </p> 
<p><A NAME="an_5:3">5:3</A>&nbsp;D ise&#603;diyen wid it&#806;eddun s neyya, aaxat&#803;er tagelda n igenwan d ayla-nsen !  </p> 
<p><A NAME="an_5:4">5:4</A>&nbsp;D ise&#603;diyen wid it&#806;run, axat&#803;er ad t&#806;was&#803;ebbr&#803;en !  </p> 
<p><A NAME="an_5:5">5:5</A>&nbsp;D ise&#603;diyen wid h&#803;ninen, aaxat&#803;er ad wer&#803;ten tamurt i sen-iw&#603;ed Sidi R&#803;ebbi !  </p> 
<p><A NAME="an_5:6">5:6</A>&nbsp;D ise&#603;diyen wid illuz&#803;en, iffuden lh&#803;eqq, axat&#803;er ad r&#803;wun !  </p> 
<p><A NAME="an_5:7">5:7</A>&nbsp;D ise&#603;diyen wid yes&#603;an r&#803;r&#803;eh&#803;ma deg wulawen-nsen, aaxat&#803;er ad ih&#803;unn fell-asen Sidi R&#803;ebbi !  </p> 
<p><A NAME="an_5:8">5:8</A>&nbsp;D ise&#603;diyen wid iwumi yes&#803;fa wul, axat&#803;er ad walin Sidi R&#803;ebbi !  </p> 
<p><A NAME="an_5:9">5:9</A>&nbsp;D ise&#603;diyen wid i d-isrusun talwit, aad t&#806;t&#806;usemmin d arraw n Sidi R&#803;ebbi !  </p> 
<p><A NAME="an_5:10">5:10</A>&nbsp;D ise&#603;diyen wid it&#806;t&#806;uqehr&#803;en &#611;ef lh&#803;eqq, aaxat&#803;er ddewla igenwan d ayla-nsen !  </p> 
<p><A NAME="an_5:11">5:11</A>&nbsp;D ise&#603;diyen ara tilim, m'ara kkun-regmen, mm'ara tet&#806;waqehr&#803;em, m'ara xedmen deg-wen lbat&#803;el &#611;ef ddemma-w.  </p> 
<p><A NAME="an_5:12">5:12</A>&nbsp;Fer&#803;h&#803;et, ilit di lfer&#803;h&#803;, axat&#803;er r&#803;r&#803;ezq-nwen d ameqqran deg igenwan, aakka i t&#806;waqehr&#803;en lenbiya i kkun-id izwaren.  </p> 
<p><A NAME="an_5:13">5:13</A>&nbsp;D kunwi i d lmelh&#803; n ddunit, lame&#603;na ma tr&#803;uh&#803;-as lbenna i lmelh&#803;, s wacu ara s-t&#806;-id-nerr ? Yelha kan ma nd&#803;egger&#803;-it &#611;er ber&#803;r&#803;a a t-rekkd&#803;en yemdanen. </p> 
<p><A NAME="an_5:14">5:14</A>&nbsp;D kunwi i t&#806;-t&#806;afat n ddunit ; taddart yellan &#611;ef wudrar ulamek ara teffer !  </p> 
<p><A NAME="an_5:15">5:15</A>&nbsp;Akken da&#611;en, ur nce&#603;&#603;el ara taftilt iwakken a t&#806;-n&#611;umm s kra, me&#603;na a t&#806;-nessers &#611;ef lmes&#803;beh&#803;, iwakken at&#806;-t&#806;feg&#780;g&#780;eg&#780; i wid akk yellan deg wexxam. </p> 
<p><A NAME="an_5:16">5:16</A>&nbsp;Akka i glaq at&#806;-t&#806;ecce&#603;ce&#603; tafat-nwen zdat yemdanen, iwakken ad walin lec&#611;al-nwen ilhan, yerna ad h&#803;emden Baba-twen yellan deg igenwan.  </p> 
<p><A NAME="an_5:17">5:17</A>&nbsp;&#404;ur&#803;-wat at&#806;-t&#806;&#611;ilem usi&#611;-ed ad sse&#611;li&#611; ayen i d-tenna ccari&#603;a d wayen i d-nnan lenbiya ! Ur d-usi&#611; ara ad sse&#611;li&#611;, lame&#603;na usi&#611;-ed ad snekmale&#611;.  </p> 
<p><A NAME="an_5:18">5:18</A>&nbsp;A wen-ini&#611; tidet&#806; : skud mazal igenwan d lqa&#603;a, ula d yiwen wawal ne&#611; usekkil n ccari&#603;a ur imeh&#803;h&#803;u, alamma yedr&#803;a wayen akk yuran deg-s.  </p> 
<p><A NAME="an_5:19">5:19</A>&nbsp;Win ur nquder&#803; ara ula d yiwen n lamer&#803; amect&#803;uh&#803; n ccari&#603;a, yerna isselmad i wiyad&#803; ad xedmen am net&#806;t&#806;a, ad it&#806;wah&#803;seb d amect&#803;uh&#803; akk di tgelda n igenwan. MMa d win ixeddmen ayen i d-tenna ccari&#603;a, yerna isselmad i wiyad&#803; ad xedmen akken, ad yili d ameqqran di tgelda n igenwan.  </p> 
<p><A NAME="an_5:20">5:20</A>&nbsp;Axat&#803;er a wen-ini&#611;, ma yella ur tu&#611;em ara awal i Sidi R&#803;ebbi akter&#803; n wakken tet&#806;t&#806;a&#611;em awal i yimusnawen n ccari&#603;a d ifariziyen, ur tkec&#780;c&#780;mem ara tagelda n igenwan.  </p> 
<p><A NAME="an_5:21">5:21</A>&nbsp;Teslam da&#611;en s leqwanen i d- it&#806;t&#806;unefken i lejdud-nne&#611; : Ur tneqqed&#803; ara tamger&#803;t, WWin ara yen&#611;en tamger&#803;t&#803;, ad i&#603;eddi di ccr&#803;e&#603;, ad it&#806;wah&#803;kem fell-as.  </p> 
<p><A NAME="an_5:22">5:22</A>&nbsp;Ma d nekk a wen-ini&#611; : kra n win ara ize&#603;fen &#611;ef gma-s, ad i&#603;eddi di ccr&#803;e&#603;. Win ara yinin i gma-s : &#171; ay abuhal, &#187; ad ibedd zdat wesqamu n ccra&#603;. Win ara yinin i gma-s : &#171; ay amehbul, &#187; yuklal ad ikcem &#611;er g&#780;ahennama.  </p> 
<p><A NAME="an_5:23">5:23</A>&nbsp;M'ara tt&#806;eddud&#803; at&#806;-t&#806;efked&#803; lwe&#603;da i Sidi R&#803;ebbi, temmektad&#803;-ed zdat n wemkan n iseflawen belli gma-k it&#803;t&#803;ef-ak cceh&#803;na, </p> 
<p><A NAME="an_5:24">5:24</A>&nbsp;eg&#780;g&#780; dinna lwe&#603;da-nni, tr&#803;uh&#803;ed&#803; uqbel at&#806;-d&#803;elbed&#803; ssmah&#803; i gma-k, d wamek ara tefked&#803; lwe&#603;da-k i Sidi R&#803;ebbi.  </p> 
<p><A NAME="an_5:25">5:25</A>&nbsp;Ma yella id&#803;lem-ik yiwen, tedduklem di sin &#611;er wexxam n ccr&#803;e&#603;, &#611;iwel msefham kec&#780;c&#780; yid-es deg ubrid, m'ulac axs&#803;im-ik a k-yawi &#611;er lh&#803;akem, lh&#803;akem a k-yefk i w&#603;essas, a&#603;essas-nni, a k-yerr &#611;er lh&#803;ebs. </p> 
<p><A NAME="an_5:26">5:26</A>&nbsp;A k-ini&#611; tidet&#806; : ur d-t&#806;eff&#611;ed&#803; ara syenna alamma txells&#803;ed&#803; as&#803;urdi aneggaru n t&#803;t&#803;laba-inek.  </p> 
<p><A NAME="an_5:27">5:27</A>&nbsp;Teslam belli qqar&#803;en-d : ur xeddem ara asekkak ye&#603;ni zzna.  </p> 
<p><A NAME="an_5:28">5:28</A>&nbsp;Lame&#603;na, nekkini a wen-d-ini&#611; : win ara imuqlen tamet&#803;t&#803;ut, imenna deg ul-is ad iznu yid-es, atan am akken izna yid-es. </p> 
<p><A NAME="an_5:29">5:29</A>&nbsp;Daymi ma yella t&#806;-t&#806;it&#803;-ik tayeffust i k-it&#806;awin &#611;er leh&#803;r&#803;am, qle&#603;-it&#806;, d&#803;egger&#803;-it&#806; akkin fell-ak. Axat&#803;er axir&#803;-ak a k-ir&#803;uh&#803; yiwen si lemfas&#803;el-ik wala at&#806;-t&#806;kecmed&#803; s lekmal-ik &#611;er g&#780;ahennama. </p> 
<p><A NAME="an_5:30">5:30</A>&nbsp;Ma yella s ufus-ik ayeffus i txeddmed&#803; leh&#803;r&#803;am, gzem-it, td&#803;egr&#803;ed&#803;-t akkin fell-ak, axir&#803;-ak a k-ixas&#803; ufus wala ma tkecmed&#803; s lekmal-ik &#611;er g&#780;ahennama.  </p> 
<p><A NAME="an_5:31">5:31</A>&nbsp;Qqar&#803;en-d da&#611;en : Win ara yebrun i tmet&#803;t&#803;ut-is, a s-yefk lka&#611;ed&#803; n berru .  </p> 
<p><A NAME="an_5:32">5:32</A>&nbsp;Lame&#603;na nekkini a wen-ini&#611; : win ara yebrun i tmet&#803;t&#803;ut-is, yili ur tezni ara, d net&#806;t&#806;a i t&#806;-iwelhen &#611;er zzna ma tezweg&#780; d wayed&#803;. Da&#611;en win yu&#611;en tamet&#803;t&#803;ut innebran, ula d net&#806;t&#806;a yezna.  </p> 
<p><A NAME="an_5:33">5:33</A>&nbsp;Teslam da&#611;en s wayen i d-nnan i lejdud-nne&#611; : Ur h&#803;ennet ara, lame&#603;na ayen i t&#603;uhded&#803; s limin zdat Sidi R&#803;ebbi, ilaq a t-txedmed&#803;.  </p> 
<p><A NAME="an_5:34">5:34</A>&nbsp;Me&#603;na nekk a wen-ini&#611; : ur t&#806;gallat ara mad&#803;i ! Ur t&#806;gallat s igenni, axat&#803;er d amkan n lh&#803;ekma n Sidi R&#803;ebbi, </p> 
<p><A NAME="an_5:35">5:35</A>&nbsp;ur t&#806;gallat s lqa&#603;a axat&#803;er fell-as i gesrusu id&#803;ar&#803;r&#803;en-is, ne&#611; s Lquds imi t&#806;-t&#806;amdint n ugellid ameqqran.  </p> 
<p><A NAME="an_5:36">5:36</A>&nbsp;Ur t&#806;gallat ara da&#611;en : &#171; s yixef n uqer&#803;r&#803;uy-nwen &#187; axat&#803;er ur tezmirem ara at&#806;-t&#806;errem ula d yiwen wenz&#803;ad d aberkan ne&#611; d amellal. </p> 
<p><A NAME="an_5:37">5:37</A>&nbsp;Init &#171; ih &#187; ma ilaq at&#806;-t&#806;inim ih, ne&#611; &#171; xat&#803;i &#187; ma ilaq at&#806;-t&#806;inim xat&#803;i ; ayen akk ara ternum d zzyada, s &#611;ur&#803; Ccit&#803;an i d-it&#806;as.  </p> 
<p><A NAME="an_5:38">5:38</A>&nbsp;Teslam s wayen i d-qqar&#803;en : Tit&#803; s tit&#803;, tu&#611;mest s tu&#611;mest.  </p> 
<p><A NAME="an_5:39">5:39</A>&nbsp;Me&#603;na nekk a wen-ini&#611; : ma yella win i wen-ixedmen ccer&#803; ur t&#806;t&#806;arat ara t&#806;t&#806;ar&#803;. Ma iwwet-ik yiwen &#611;er lh&#803;enk ayeffus, sken-as lh&#803;enk nnid&#803;en.  </p> 
<p><A NAME="an_5:40">5:40</A>&nbsp;Ma yeb&#611;a yiwen a k-isiwed&#803; &#611;er ccr&#803;e&#603; iwakken a k-ikkes aqendur&#803;-ik, rnu-yas ula d aber&#803;nus-ik.  </p> 
<p><A NAME="an_5:41">5:41</A>&nbsp;Ma yella ih&#803;r&#803;es-ik waleb&#603;ad&#803; a s-tbibbed&#803; ta&#603;kumt azgen webrid-is, kec&#780;c&#780; awi-yas-t&#806; armi d axxam. </p> 
<p><A NAME="an_5:42">5:42</A>&nbsp;Efk-as ayen yeh&#803;wag&#780; i win i k-d-issutren, ur reggel ara &#611;ef win ib&#611;an ad yerd&#803;el s &#611;ur&#803;-ek.  </p> 
<p><A NAME="an_5:43">5:43</A>&nbsp;Teslam i wayen i d-qqar&#803;en :  H&#803;emmel amdakkel-ik, tker&#803;hed&#803; a&#603;daw ik.  </p> 
<p><A NAME="an_5:44">5:44</A>&nbsp;Nekk a wen-ini&#611; : h&#803;emmlet i&#603;dawen-nwen i kkun it&#806;qehhir&#803;en. BBarket wid i kkun-ine&#603;len, xedmet lxir&#803; i wid i kkun-iker&#803;hen, d&#603;ut s lxir&#803; i wid i kkun-id&#803;elmen, akk-d wid i kkun-it&#806;qehhir&#803;en.  </p> 
<p><A NAME="an_5:45">5:45</A>&nbsp;S wakka ara d-tbanem d arraw n Baba-twen yellan deg igenwan, axat&#803;er net&#806;t&#806;a icr&#803;eq-ed it&#803;ij-is ama &#611;ef wid yelhan ama &#611;ef yemcumen, yet&#806;t&#806;ak-ed ageffur ( lehwa ) ama i wid ixeddmen lxir&#803;, ama i wid ixeddmen ccer&#803;.  </p> 
<p><A NAME="an_5:46">5:46</A>&nbsp;Ma yella th&#803;emmlem kan wid i kkun-ih&#803;emmlen, d acu n lfayda ara tes&#603;um ? Ula d imekkasen n tebzert ( le&#611;r&#803;ama ) xeddmen akenni.  </p> 
<p><A NAME="an_5:47">5:47</A>&nbsp;Ma yella tet&#806;t&#806;emsalamem d watmaten-nwen kan, d acu n lxir&#803; i txedmem ? Ula d imednuben xeddmen akken. </p> 
<p><A NAME="an_5:48">5:48</A>&nbsp;Sfut ihi akken yes&#803;fa Baba-twen n igenwan.  </p> 
<p><A NAME="an_6:1">6:1</A>&nbsp;Ayen txeddmem i Sidi R&#803;ebbi, ur t-id-sbegginet ara iwakken a kkun-walin medden, m'ulac ur tse&#603;&#603;um ara lfayda &#611;er Baba-twen yellan deg igenwan.  </p> 
<p><A NAME="an_6:2">6:2</A>&nbsp;M'ara tseddqed&#803;, ur t&#806;berrih&#803; ara am akken xeddmen at sin wudmawen di leg&#780;wame&#603; ne&#611; deg iberdan, iwakken ad s&#603;un ccan &#611;er yemdanen. A wen ini&#611; tidet&#806; : d ayagi kan i d lfayda-nsen.  </p> 
<p><A NAME="an_6:3">6:3</A>&nbsp;Ma d kec&#780;c&#780; m'ara tseddqed&#803;, ilaq afus-ik ayeffus ur it&#806;wali ara wayen ixeddem ufus-ik azelmad&#803; ; </p> 
<p><A NAME="an_6:4">6:4</A>&nbsp;iwakken ssadaqa-inek at&#806;-t&#806;eqqim di sser, akka ara tet&#806;waqebled&#803; &#611;er Baba R&#803;ebbi yet&#806;walin ayen txeddmed&#803; di sser.  </p> 
<p><A NAME="an_6:5">6:5</A>&nbsp;M'ara tet&#806;z&#803;allam, ur xeddmet ara am at sin wudmawen ih&#803;emmlen ad z&#803;allen s ibeddi di leg&#780;wame&#603; ne&#611; deg iberdan iwakken a ten-walin medden. AA wen-ini&#611; tidet&#806; : d ayagi kan i d lfayda-nsen.  </p> 
<p><A NAME="an_6:6">6:6</A>&nbsp;Ma d kec&#780;c&#780; m'ara teb&#611;ud&#803; at&#806;-t&#806;z&#803;alled&#803;, r&#803;uh&#803; ekcem &#611;er texxamt-ik, sekker&#803; tawwurt, ted&#603;ud&#803; di sser &#611;er Baba R&#803;ebbi, net&#806;t&#806;a yet&#806;walin ayen yellan di sser, a k-id-iqbel.  </p> 
<p><A NAME="an_6:7">6:7</A>&nbsp;M'ara tet&#806;z&#803;allam, ur st&#803;uqqutet ara lehdur&#803; am akken xeddmen at ddunit, &#611;ilen s lketr&#803;a n imeslayen ara d t&#806;waqeblen.  </p> 
<p><A NAME="an_6:8">6:8</A>&nbsp;Ur ten-t&#806;&#603;anadet ara, axat&#803;er Baba R&#803;ebbi yez&#803;ra d acu teh&#803;wag&#780;em uqbel a s-t-tessutrem.  </p> 
<p><A NAME="an_6:9">6:9</A>&nbsp;Atah wamek ilaq at&#806;-t&#806;et&#806;z&#803;allam :  AA Baba-tne&#611; yellan deg igenwan, iisem-ik ad it&#806;waqeddes,  </p> 
<p><A NAME="an_6:10">6:10</A>&nbsp;lh&#803;ekma n tgeldit-ik a d-tass, lleb&#611;i-k ad idr&#803;u di lqa&#603;a aakken yedr&#803;a deg igenwan.  </p> 
<p><A NAME="an_6:11">6:11</A>&nbsp;Efk-a&#611;-d mkul ass tam&#603;ict-nne&#611;.  </p> 
<p><A NAME="an_6:12">6:12</A>&nbsp;Semmeh&#803;-a&#611; ddnubat-nne&#611; aakken i net&#806;samah&#803; i wid i &#611;-id&#803;elmen.  </p> 
<p><A NAME="an_6:13">6:13</A>&nbsp;Sseb&#603;ed fell-a&#611; ajer&#803;r&#803;eb, ssellek-a&#611; si th&#803;ila n Ccit&#803;an. AAxat&#803;er &#611;ur&#803;-ek i tella tgeldit, ttazmert d l&#603;ad&#803;ima i dayem. Amin !  </p> 
<p><A NAME="an_6:14">6:14</A>&nbsp;Ma yella tet&#806;samah&#803;em i yemdanen ii wen-ixeddmen ccer&#803;, Baba R&#803;ebbi yyellan deg igenwan a wen-isameh&#803; uula i kunwi. </p> 
<p><A NAME="an_6:15">6:15</A>&nbsp;Lame&#603;na ma yella kkunwi ur tet&#806;samah&#803;em ara i wiyad&#803;, aatan Baba R&#803;ebbi ur a wen-it&#806;samah&#803; aara ula i kunwi ddnubat-nwen.  </p> 
<p><A NAME="an_6:16">6:16</A>&nbsp;Asmi ara tuz&#803;ummem, ur d tesbegginet ara iman-nwen th&#803;eznem am at sin wudmawen issexsar&#803;en udmawen-nsen iwakken a ten-t&#806;walin yemdanen belli uz&#803;amen. A wen-ini&#611; tidet&#806; : d ayagi kan i d lfayda-nsen.  </p> 
<p><A NAME="an_6:17">6:17</A>&nbsp;Ma d kec&#780;c&#780;, m'ara tuz&#803;umed&#803;, ssired udem-ik, tdehned&#803; aqer&#803;r&#803;uy-ik s rrih&#803;a, </p> 
<p><A NAME="an_6:18">6:18</A>&nbsp;iwakken yiwen ur k-i&#603;eqqel belli tuz&#803;amed&#803;. Ilaq ayagi ad iqqim gar-ak d Baba R&#803;ebbi it&#806;walin ayen yellan di sser, net&#806;t&#806;a a k-id-iqbel.  </p> 
<p><A NAME="an_6:19">6:19</A>&nbsp;Ur ssexzanet ara igerrujen di ddunit anda ara ten-yec&#780;c&#780; ube&#603;&#603;uc d s&#803;s&#803;did&#803;, anda ara ten-akren wid ifettken leh&#803;yud&#803;.  </p> 
<p><A NAME="an_6:20">6:20</A>&nbsp;Me&#603;na sxeznet axir&#803; igerrujen deg igenwan anda ur llin ibe&#603;&#603;ac d s&#803;s&#803;did&#803; isserkuyen, anda ur zmiren ara imakaren ad fetken ne&#611; ad akren.  </p> 
<p><A NAME="an_6:21">6:21</A>&nbsp;Axat&#803;er anda yella ugerruj-ik, dinna ara yili wul-ik.  </p> 
<p><A NAME="an_6:22">6:22</A>&nbsp;Allen, t&#806;-t&#806;iftilin n lg&#780;et&#806;t&#806;a, ma yella seh&#803;h&#803;ant wallen-ik, at&#806;-t&#806;illid&#803; s lekmal-ik di tafat.  </p> 
<p><A NAME="an_6:23">6:23</A>&nbsp;Lame&#603;na, ma yella allen-ik ur seh&#803;h&#803;ant ara, at&#806;-t&#806;ilid&#803; di t&#803;t&#803;lam. Ma yella d&#611;a allen-ik ur seh&#803;h&#803;ant ara, tafat yellan deg-k d t&#803;t&#803;lam, ach&#803;al ihi berrik t&#803;t&#803;lam i deg tellid&#803;.  </p> 
<p><A NAME="an_6:24">6:24</A>&nbsp;Ur izmir yiwen ad iqdec &#611;ef sin im&#603;ellmen deg yiwet n tikkelt. Ma ih&#803;emmel yiwen, ad ikr&#803;eh wayed&#803; ; ma yet&#803;t&#803;ef deg yiwen, ad ih&#803;qer&#803; wayed&#803;. Ur tezmirem ara ihi at&#806;-t&#806;&#603;ebdem R&#803;ebbi akk-d idrimen !  </p> 
<p><A NAME="an_6:25">6:25</A>&nbsp;Daymi i wen-d-qqar&#803;e&#611; : ur t&#806;h&#803;ebbir&#803;et ara i tudert-nwen, &#611;ef wayen ara tec&#780;c&#780;em d wayen ara teswem akk-d wayen ara telsem. Acu i ges&#603;an azal, t&#806;-t&#806;udert ne&#611; d lqut ? D lg&#780;et&#806;t&#806;a ne&#611; d llebsa ? Tudert tugar lqut, lg&#780;et&#806;t&#806;a tugar llebsa !  </p> 
<p><A NAME="an_6:26">6:26</A>&nbsp;Walit igt&#803;at&#803; ( ifr&#803;ax ) deg igenwan : ur zerr&#603;en, ur meggren, ur jemm&#603;en ula d acemma &#611;er ikuffan, me&#603;na Baba-twen yellan deg igenwan, yet&#806;t&#806;ak-asen-d tam&#603;ict-nsen. E&#603;ni ur teswim ara akter&#803; n yefr&#803;ax ?  </p> 
<p><A NAME="an_6:27">6:27</A>&nbsp;Anwa i gzemren s uh&#803;ebber&#803;, ad yernu kra n wussan i le&#603;mer&#803;-is ? </p> 
<p><A NAME="an_6:28">6:28</A>&nbsp;Iwacu ara th&#803;ebbr&#803;em &#611;ef llebsa ? Walit amek i gemmun ijeg&#780;g&#780;igen n lexla : ur zet&#803;t&#803;en, ur t&#806;ellmen, </p> 
<p><A NAME="an_6:29">6:29</A>&nbsp;lame&#603;na a wen-ini&#611; : ula d agellid Sliman s yiman-is di ccan-is ameqqran, ur yelsi am yiwen seg-sen.  </p> 
<p><A NAME="an_6:30">6:30</A>&nbsp;Ma yella R&#803;ebbi islusuy akka leh&#803;cic yellan di lexla ass-agi, azekka ad it&#806;wadegger&#803; &#611;er tmes, amek ur kkun-islusu ara ula d kunwi ay imdanen ixus&#803;s&#803;en di liman ?  </p> 
<p><A NAME="an_6:31">6:31</A>&nbsp;Kkset anezgum i yiman-nwen, ur qqar&#803;et ara : d acu ara nec&#780;c&#780;, d acu ara nsew ne&#611; d acu ara nels ?  </p> 
<p><A NAME="an_6:32">6:32</A>&nbsp;Axat&#803;er ayagi d imejhal i get&#806;h&#803;ebbir&#803;en fell-as. Ma d Baba-twen yellan deg igenwan, yez&#803;ra ayen akk teh&#803;wag&#780;em !  </p> 
<p><A NAME="an_6:33">6:33</A>&nbsp;Nadit uqbel &#611;ef tgeldit n Sidi R&#803;ebbi d wayen yellan d lh&#803;eqq, ayen nnid&#803;en mer&#803;r&#803;a d net&#806;t&#806;a ara wen-t-id yefken.  </p> 
<p><A NAME="an_6:34">6:34</A>&nbsp;Ur t&#806;h&#803;ebbir&#803;et ara ihi i uzekka, axat&#803;er azekka s unezgum-is weh&#803;d-es. Yal ass s le&#603;tab-ines !  </p> 
<p><A NAME="an_7:1">7:1</A>&nbsp;Ur t&#806;h&#803;asabet ara wiyad&#803; iwakken ur kkun-it&#806;h&#803;asab ula d yiwen. </p> 
<p><A NAME="an_7:2">7:2</A>&nbsp;Akken tet&#806;h&#803;asabem wiyad&#803; ara kkun-ih&#803;aseb Sidi R&#803;ebbi. A wen-d-iktil s lkil s wayes tet&#806;t&#806;ektilim i wiyad&#803;.  </p> 
<p><A NAME="an_7:3">7:3</A>&nbsp;Acu&#611;er&#803; tet&#806;muqquled&#803; axeclaw yellan di tit&#803; n gma-k, kec&#780;c&#780; ur net&#806;wali ara tigejdit yellan di tit&#803;-ik ? </p> 
<p><A NAME="an_7:4">7:4</A>&nbsp;Amek ara tinid&#803; i gma-k : &#171; Eg&#780;g&#780;-iyi ad kkse&#611; axeclaw-nni yellan di tit&#803;-ik, &#187; kec&#780;c&#780; yes&#603;an tigejdit di tit&#803;-ik ?  </p> 
<p><A NAME="an_7:5">7:5</A>&nbsp;A bu sin wudmawen ! Ekkes uqbel tigejdit yellan di tit&#803;-ik, imiren at&#806;-t&#806;walid&#803; amek ara d-tekksed&#803; axeclaw yellan di tit&#803; n gma-k.  </p> 
<p><A NAME="an_7:6">7:6</A>&nbsp;Ur t&#806;t&#806;aket ara ayen yes&#803;fan i yeqjan, ur t&#803;eggir&#803;et ara ti&#603;eqcin &#611;layen zdat yilfan, m'ulac a ten r&#803;ekd&#803;en yerna a d-zzin fell-awen a kkun-gezren.  </p> 
<p><A NAME="an_7:7">7:7</A>&nbsp;Ssutret, a wen-d-it&#806;unefk ! Nadit, at&#806;-t&#806;afem ! Sqerbebbet, a wen-d-ldin ! </p> 
<p><A NAME="an_7:8">7:8</A>&nbsp;Axat&#803;er kra n win ara issutren, a s-d-it&#806;t&#806;unefk ! Win it&#806;nadin, ad yaf ! A s-d-teldi tewwurt i win ara ist&#803;ebt&#803;ben.  </p> 
<p><A NAME="an_7:9">7:9</A>&nbsp;Anwa deg-wen ara yefken ablad&#803; i mmi-s ma yessuter-as-d a&#611;r&#803;um ? </p> 
<p><A NAME="an_7:10">7:10</A>&nbsp;Ne&#611;, anwa deg-wen ara yefken azrem i mmi-s ma yella yessuter-as-d aslem ? </p> 
<p><A NAME="an_7:11">7:11</A>&nbsp;Ma yella kunwi yellan d imcumen tessnem at&#806;-t&#806;efkem ayen yelhan i warraw-nwen, amek Baba twen yellan deg igenwan ur d-it&#806;t&#806;ak ara ayen yelhan i wid ara s-t-issutren ?  </p> 
<p><A NAME="an_7:12">7:12</A>&nbsp;Ihi, xedmet i wiyad&#803; ayen i teb&#611;am a wen-t-xedmen i kunwi, axat&#803;er akka i &#611;-d-twes&#803;s&#803;a ccari&#603;a n Musa akk-d lenbiya.  </p> 
<p><A NAME="an_7:13">7:13</A>&nbsp;Kecmet si tewwurt id&#803;eyqen ! Axat&#803;er ach&#803;al tewse&#603; tewwurt, ach&#803;al yeshel webrid yet&#806;t&#806;awin &#611;er nnger, yerna at&#803;as i get&#806;&#603;eddayen syenna. </p> 
<p><A NAME="an_7:14">7:14</A>&nbsp;Me&#603;na ach&#803;al ted&#803;yeq tewwurt, ach&#803;al yew&#603;er&#803; webrid yet&#806;t&#806;awin &#611;er tudert yerna drus i get&#806;&#603;eddayen syenna.  </p> 
<p><A NAME="an_7:15">7:15</A>&nbsp;H&#803;adret iman-nwen si lenbiya n lekdeb ! T&#806;t&#806;asen-d &#611;ur&#803;-wen am izamaren, nutni &#611;er daxel d uccanen. </p> 
<p><A NAME="an_7:16">7:16</A>&nbsp;A ten-t&#603;eqlem s lec&#611;al-nsen. UUr d-nt&#806;ekkes ara tiz&#803;urin seg inijel, ne&#611; lexr&#803;if seg isennanen. </p> 
<p><A NAME="an_7:17">7:17</A>&nbsp;Ttejr&#803;a yelhan, tet&#806;t&#806;ak-ed lfakya yelhan, yir ttejr&#803;a tet&#806;t&#806;ak-ed lfakya n diri.  </p> 
<p><A NAME="an_7:18">7:18</A>&nbsp;Ttejr&#803;a yelhan ur tezmir ara a d-tefk yir lfakya, akken da&#611;en yir ttejr&#803;a ur tezmir ara a d-tefk lfakya yelhan.  </p> 
<p><A NAME="an_7:19">7:19</A>&nbsp;Yal ttejr&#803;a ur d-net&#806;t&#806;ak ara lfakya l&#603;ali at&#806;-t&#806;et&#806;wagzem, at&#806;-t&#806;et&#806;wad&#803;egger&#803; &#611;er tmes. </p> 
<p><A NAME="an_7:20">7:20</A>&nbsp;S wakka, s lec&#611;al-nsen ara t&#603;eqlem lenbiya n lekdeb.  </p> 
<p><A NAME="an_7:21">7:21</A>&nbsp;Mac&#780;c&#780;i d wid kan i yi-d-iqqar&#803;en : &#171; A Sidi, a Sidi &#187; ara ikecmen &#611;er tgelda n igenwan, me&#603;na d wid ixeddmen leb&#611;i n Baba yellan deg igenwan.  </p> 
<p><A NAME="an_7:22">7:22</A>&nbsp;At&#803;as ara yi-d-yinin ass n lh&#803;isab : &#171; a Sidi a Sidi, s yisem-ik i nbeccer&#803; imeslayen s &#611;ur&#803; R&#803;ebbi, s yisem-ik i nessufe&#611; leg&#780;nun, s yisem-ik i nexdem at&#803;as n lber&#803;hanat ! &#187; </p> 
<p><A NAME="an_7:23">7:23</A>&nbsp;D&#611;a a sen-d-rre&#611; : be&#603;det akkin fell-i a wid ixeddmen ccer&#803;, ur kkun ssine&#611; ara !  </p> 
<p><A NAME="an_7:24">7:24</A>&nbsp;Akka, s kra n win yesmeh&#803;sisen i wawal-iw yerna ixeddem-it, it&#806;emcabi &#611;er wemdan a&#603;eqli yebnan lsas n wexxam-is &#611;ef wezr&#803;u.  </p> 
<p><A NAME="an_7:25">7:25</A>&nbsp;Ageffur ( lehwa ) ye&#611;li-d, isaffen h&#803;emlen-d, ad&#803;u ihubb-ed &#611;ef wexxam-nni, me&#603;na ur ye&#611;li ara, axat&#803;er lsas-is yers &#611;ef wezr&#803;u. </p> 
<p><A NAME="an_7:26">7:26</A>&nbsp;Ma d win ismeh&#803;sisen i wawal iw, ur nxeddem ara wayen i d-qqar&#803;e&#611;, icuba &#611;er wemdan ur net&#806;xemmim ara, i gebnan axxam-is &#611;ef r&#803;r&#803;mel ;  </p> 
<p><A NAME="an_7:27">7:27</A>&nbsp;ye&#611;li-d ugeffur, h&#803;emlen-d isaffen, ihubb-ed wad&#803;u &#611;ef wexxam-nni, imiren ye&#611;li. Lexsar&#803;a-s t&#806;-t&#806;ameqqrant !  </p> 
<p><A NAME="an_7:28">7:28</A>&nbsp;Mi gfukk Sidna &#400;isa aselmed, l&#611;aci akk wehmen deg imeslayen-ines, </p> 
<p><A NAME="an_7:29">7:29</A>&nbsp;axat&#803;er isselmad-iten s tissas, mac&#780;c&#780;i am lecyux-nsen.  </p> 
<p><A NAME="an_8:1">8:1</A>&nbsp;Mi d-yuder Sidna &#400;isa seg udrar, at&#803;as n l&#611;aci i t-id-iteb&#603;en. </p> 
<p><A NAME="an_8:2">8:2</A>&nbsp;Ataya yiwen wemdan ihelken lber&#803;s yusa-d &#611;ur&#803;-es, iseg&#780;g&#780;ed zdat-es, yenna-yas : A Sidi, ma yella teb&#611;id&#803;, tzemred&#803; a yi-tseh&#803;lud&#803;. </p> 
<p><A NAME="an_8:3">8:3</A>&nbsp;Sidna &#400;isa yessers afus-is fell-as, yenna-yas : B&#611;i&#611; ! Ili-k teh&#803;lid&#803; ! IImiren kan ih&#803;la wergaz-nni si lber&#803;s-ines, yes&#803;fa weglim-is.  </p> 
<p><A NAME="an_8:4">8:4</A>&nbsp;D&#611;a Sidna &#400;isa yenna-yas : H&#803;ader at&#806;-t&#806;eh&#803;kud&#803; ula i yiwen &#611;ef wayagi, me&#603;na r&#803;uh&#803; &#611;er yiwen si lmuqedmin a k-iz&#803;er, ad iwali belli tes&#803;fid&#803;, tefked&#803; lwe&#603;da-nni n tezdeg s wayes i wen-d-yumer&#803; nnbi Musa, iwakken ayagi a sen-yili d t&#806;but.  </p> 
<p><A NAME="an_8:5">8:5</A>&nbsp;Akken i gekcem Sidna &#400;isa &#611;er temdint n Kafernah&#803;um, ataya yiwen umeqqran n l&#603;esker&#803; n R&#803;uman iqer&#803;r&#803;eb ed &#611;ur&#803;-es, ih&#803;ellel-it, yenna yas :  </p> 
<p><A NAME="an_8:6">8:6</A>&nbsp;A Sidi, aqeddac-iw yent&#803;er, atan id&#803;leq deg wexxam, yekref !  </p> 
<p><A NAME="an_8:7">8:7</A>&nbsp;Sidna &#400;isa yenna-yas : Ad r&#803;uh&#803;e&#611; a t-sseh&#803;lu&#611;.  </p> 
<p><A NAME="an_8:8">8:8</A>&nbsp;Ameqqran n l&#603;esker&#803; yerra-yas : A Sidi, ur uklale&#611; ara at&#806;-t&#806;kecmed&#803; &#611;er wexxam-iw, me&#603;na ini-d kan yiwen n wawal, aqeddac-iw ad ih&#803;lu.  </p> 
<p><A NAME="an_8:9">8:9</A>&nbsp;Axat&#803;er nekk s yiman-iw akken s&#603;i&#611; wid ih&#803;ekmen fell-i, i s&#603;i&#611; wid yellan seddaw n lh&#803;ekma-w. Ad ini&#611; i yiwen r&#803;uh&#803; ad ir&#803;uh&#803;, ad ini&#611; i wayed&#803; ar&#803;wah&#803; a d-yas, ad ini&#611; da&#611;en i uqeddac-iw : xdem aya, a t-ixdem.  </p> 
<p><A NAME="an_8:10">8:10</A>&nbsp;Mi gesla Sidna &#400;isa imeslayen-agi it&#603;eg&#780;g&#780;eb, yenna i wid yellan dinna : A wen-ini&#611; tidet&#806;, ger wat Isr&#803;ail mer&#803;r&#803;a ur ufi&#611; ara liman am wagi. </p> 
<p><A NAME="an_8:11">8:11</A>&nbsp;A wen-ini&#611; da&#611;en : at&#803;as ara d-yasen si ccer&#803;q d l&#611;er&#803;b, ad t&#803;t&#803;fen imukan &#611;er tama n Ibr&#803;ahim, n Ish&#803;aq akk-d Ye&#603;qub di tgelda n igenwan.  </p> 
<p><A NAME="an_8:12">8:12</A>&nbsp;Me&#603;na at&#803;as seg wid i g&#611;ilen ad wer&#803;ten tagelda ara yet&#806;wad&#803;eggr&#803;en &#611;er ber&#803;r&#803;a, &#611;er t&#803;t&#803;lam anda ara ilin imet&#803;t&#803;awen, nndama tameqqrant akk-d weqr&#803;ac n tu&#611;mas.  </p> 
<p><A NAME="an_8:13">8:13</A>&nbsp;Sidna &#400;isa yenna i umeqqran-nni n l&#603;esker&#803; : R&#803;uh&#803;, imi tumned&#803; atan wayen i td&#803;elbed&#803; a k-id-yawed&#803; ! DDi teswi&#603;t-nni, yeh&#803;la uqeddac-is.  </p> 
<p><A NAME="an_8:14">8:14</A>&nbsp;Sidna &#400;isa ir&#803;uh&#803; &#611;er wexxam n But&#803;rus, yufa tad&#803;eggalt n But&#803;rus deg usu tu&#611;-it&#806; tawla. </p> 
<p><A NAME="an_8:15">8:15</A>&nbsp;Innul afus-is, d&#611;a teffe&#611;-it&#806; tawla-nni. Imiren kan tekker-ed, tebda tqeddec-asen.  </p> 
<p><A NAME="an_8:16">8:16</A>&nbsp;Mi ge&#611;li yit&#803;ij, wwin-d i Sidna &#400;isa at&#803;as n yemdanen it&#806;wamelken. S wawal-is, issufe&#611; seg-sen leg&#780;nun yerna yesseh&#803;la imud&#803;an mer&#803;r&#803;a.  </p> 
<p><A NAME="an_8:17">8:17</A>&nbsp;Ixdem ayagi iwakken ad it&#806;wakemmel wawal i d-yenna nnbi Ice&#603;ya : Yewwi le&#603;yub-nne&#611; , i&#603;ebba lehlakat-nne&#611; .  </p> 
<p><A NAME="an_8:18">8:18</A>&nbsp;Sidna &#400;isa mi gwala annect-nni n l&#611;aci yezzi-yas-d, yumer&#803; i inelmaden-is ad zegren &#611;er ugemmad&#803; n lebh&#803;er&#803;. </p> 
<p><A NAME="an_8:19">8:19</A>&nbsp;Yiwen l&#603;alem n ccari&#603;a iqer&#803;r&#803;eb &#611;er Sidna &#400;isa, yenna-yas : A Sidi, anda teddid&#803; ad ddu&#611;.  </p> 
<p><A NAME="an_8:20">8:20</A>&nbsp;Sidna &#400;isa yerra-yas : Uccanen s&#603;an l&#611;ir&#803;an, ifr&#803;ax n igenni s&#603;an le&#603;cuc, ma d Mmi-s n bunadem ur yes&#603;i ara anda ara yessers aqer&#803;r&#803;uy-is. </p> 
<p><A NAME="an_8:21">8:21</A>&nbsp;Yiwen seg inelmaden-is, yenna-yas : A Sidi, semmeh&#803;-iyi ad r&#803;uh&#803;e&#611; ad med&#803;le&#611; baba. </p> 
<p><A NAME="an_8:22">8:22</A>&nbsp;Sidna &#400;isa yerra-yas : Ddu yid-i eg&#780;g&#780; wid yemmuten ad med&#803;len lmegtin-nsen.  </p> 
<p><A NAME="an_8:23">8:23</A>&nbsp;Sidna &#400;isa yuli &#611;er teflukt, ddan yid-es inelmaden-is. </p> 
<p><A NAME="an_8:24">8:24</A>&nbsp;Deg yiwet n teswi&#603;t, tekker-ed tbucid&#803;ant di lebh&#803;er&#803; armi t&#611;umm teflukt-nni s lemwaji. Sidna &#400;isa yella it&#803;t&#803;es.  </p> 
<p><A NAME="an_8:25">8:25</A>&nbsp;Qer&#803;r&#803;ben-d &#611;ur&#803;-es inelmaden-is, ssakin-t-id, nnan-as : A Sidi, sellek-a&#611; m'ulac a nemmet !  </p> 
<p><A NAME="an_8:26">8:26</A>&nbsp;Yenna-yasen : Acimi tuggadem, a wid iwumi ixus&#803;s&#803; liman ! IImiren ikker, yumer&#803; i wad&#803;u d lebh&#803;er&#803; ad rsen d&#611;a ters-ed talwit t&#806;-t&#806;ameqqrant. </p> 
<p><A NAME="an_8:27">8:27</A>&nbsp;Wid ih&#803;edr&#803;en, t&#603;eg&#780;g&#780;ben qqar&#803;en : Anwa-t wagi ? Ula d ad&#803;u d lebh&#803;er&#803; t&#806;t&#806;a&#611;en-as awal !  </p> 
<p><A NAME="an_8:28">8:28</A>&nbsp;Mi gewwed&#803; Sidna &#400;isa agemmad&#803; i lebh&#803;er&#803;, &#611;er tmurt n at Gadar&#803;a, a ten-aya sin yergazen yet&#806;wazed&#611;en, ff&#611;en-d si tmeqber&#803;t, mmugren-t-id. Yiwen ur izmir ad i&#603;eddi seg webrid-nni axat&#803;er we&#603;r&#803;en at&#803;as. </p> 
<p><A NAME="an_8:29">8:29</A>&nbsp;Bdan t&#806;&#603;eggid&#803;en : D acu i teb&#611;id&#803; &#611;ur&#803;-nne&#611; a Mmi-s n R&#803;ebbi ? Tusid&#803;-ed iwakken a &#611;-t&#603;et&#806;bed&#803; uqbel lweqt ?  </p> 
<p><A NAME="an_8:30">8:30</A>&nbsp;Di leg&#780;wahi-nni, tella yiwet n tqed&#803;&#603;it tameqqrant n yilfan i gkessen dinna. </p> 
<p><A NAME="an_8:31">8:31</A>&nbsp;Leg&#780;nun-nni t&#806;h&#803;ellilen Sidna &#400;isa, qqar&#803;en-as : Ma tessuf&#611;ed&#803;-a&#611;, cegge&#603;-a&#611; &#611;er tqed&#803;&#603;it-ihina n yilfan.  </p> 
<p><A NAME="an_8:32">8:32</A>&nbsp;Sidna &#400;isa yenna-yasen : R&#803;uh&#803;et ! FFf&#611;en-d si sin-nni n yemdanen, kecmen deg yilfan-nni. IImiren kan, grarben &#611;er daxel n lebh&#803;er&#803;, &#611;er&#803;qen, mmuten akk. </p> 
<p><A NAME="an_8:33">8:33</A>&nbsp;Imeksawen-nni rewlen, r&#803;uh&#803;en &#611;er temdint ad h&#803;kun ayen akk yedr&#803;an d yergazen-nni yet&#806;wamelken.  </p> 
<p><A NAME="an_8:34">8:34</A>&nbsp;Imezda&#611; akk n temdint ff&#611;en-d &#611;er Sidna &#400;isa ; mi d-wwd&#803;en &#611;ur&#803;-es, h&#803;ellelen-t ad iffe&#611; si tmurt-nsen.  </p> 
<p><A NAME="an_9:1">9:1</A>&nbsp;Sidna &#400;isa yuli &#611;er teflukt, yezger lebh&#803;er&#803; yu&#611;al &#611;er temdint n Kafernah&#803;um. </p> 
<p><A NAME="an_9:2">9:2</A>&nbsp;Wwin-as-d yiwen wukrif id&#803;leq &#611;ef wusu. MMi gwala liman n yemdanen-agi, yenna i wukrif-nni : Ur t&#806;t&#806;aggad ara a mmi, t&#806;wa&#603;effan ak ddnubat-ik.  </p> 
<p><A NAME="an_9:3">9:3</A>&nbsp;Llan dinna kra si l&#603;ulama t&#806;xemmimen deg wulawen-nsen qqar&#803;en : Argaz-agi yekfer&#803; !  </p> 
<p><A NAME="an_9:4">9:4</A>&nbsp;D&#611;a Sidna &#400;isa yez&#803;ran ayen t&#806;xemmimen, yenna-yasen :  Acu&#611;er&#803; yir axemmem-agi deg ulawen-nwen ? </p> 
<p><A NAME="an_9:5">9:5</A>&nbsp;D acu i gsehlen a t-id-ini&#611; : &#171; T&#806;wa&#603;fan-ak ddnubat-ik ne&#611; kker telh&#803;ud&#803; &#187; ?  </p> 
<p><A NAME="an_9:6">9:6</A>&nbsp;Me&#603;na iwakken at&#806;-t&#806;ez&#803;rem belli Mmi-s n bunadem yes&#603;a tazmert di ddunit-agi ad ye&#603;fu ddnubat... YYenna i wukrif-nni : Ekker, ddem usu-inek tr&#803;uh&#803;ed&#803; &#611;er wexxam-ik !  </p> 
<p><A NAME="an_9:7">9:7</A>&nbsp;Imiren, argaz-nni yekker, ir&#803;uh&#803; &#611;er wexxam-is.  </p> 
<p><A NAME="an_9:8">9:8</A>&nbsp;Mi walan ayagi, l&#611;aci akk ikcem-iten lxuf, t&#806;h&#803;emmiden Sidi R&#803;ebbi, imi i d-ifka tazmert am tagi i yemdanen.  </p> 
<p><A NAME="an_9:9">9:9</A>&nbsp;Mi g&#603;edda zdat wexxam anda t&#806;xellis&#803;en tabzert, ( le&#611;r&#803;ama ) Sidna &#400;isa iwala yiwen umekkas isem-is Matta, yenna-yas : Ddu-d yid-i ! IImiren kan ikker Matta, yedda yid-es. </p> 
<p><A NAME="an_9:10">9:10</A>&nbsp;Mi llan tet&#806;t&#806;en deg wexxam n Matta, at&#803;as n imekkasen akk-d yir imdanen i d-yusan, qqimen akk-d Sidna &#400;isa d inelmaden-is, tet&#806;t&#806;en yid-sen. </p> 
<p><A NAME="an_9:11">9:11</A>&nbsp;Ifariziyen mi walan ayagi nnan i inelmaden-is : Acu&#611;er&#803; Ssid-nwen itet&#806; akk-d imekkasen d yir imdanen ?  </p> 
<p><A NAME="an_9:12">9:12</A>&nbsp;Sidna &#400;isa yesla i wayen i d nnan, yerra-yasen : Mac&#780;c&#780;i d wid iseh&#803;h&#803;an i geh&#803;wag&#780;en t&#803;t&#803;bib, me&#603;na d wid ihelken.  </p> 
<p><A NAME="an_9:13">9:13</A>&nbsp;Meyzet &#611;ef lme&#603;na n wawal-agi yellan di tira iqedsen : D ulawen yes&#803;fan i b&#611;i&#611; mac&#780;c&#780;i d iseflawen n lmal. AAxat&#803;er ur d-usi&#611; ara ad ssiwle&#611; i ih&#803;eqqiyen iwakken a d u&#611;alen &#611;er webrid, me&#603;na i imednuben.  </p> 
<p><A NAME="an_9:14">9:14</A>&nbsp;Inelmaden n Yeh&#803;ya a&#611;et&#803;t&#803;as usan-d &#611;er Sidna &#400;isa nnan-as : Acu&#611;er&#803; nukkni akk-d ifariziyen net&#806;t&#806;uz&#803;um ma d inelmaden-ik ur t&#806;t&#806;uz&#803;umen ara ?  </p> 
<p><A NAME="an_9:15">9:15</A>&nbsp;Sidna &#400;isa yerra-yasen : E&#603;ni inebgawen n tme&#611;r&#803;a zemren ad ilin di leh&#803;zen skud yella yesli yid-sen ? A d-yas wass i deg ara sen-it&#806;wakkes yesli, imiren ad uz&#803;ummen.  </p> 
<p><A NAME="an_9:16">9:16</A>&nbsp;Ur nezmir ara a nxid&#803; tafawet&#806; tajd&#803;it&#803; i ucet&#803;t&#803;id&#803; aqdim, axat&#803;er tafawet&#806;-nni tajd&#803;it&#803; at&#806;-t&#806;ejbed acet&#803;t&#803;id&#803;-nni aqdim, acerrig-nni ad innerni.  </p> 
<p><A NAME="an_9:17">9:17</A>&nbsp;Ur net&#806;&#603;emmir&#803; ara da&#611;en iyeddiden iqdimen s ccr&#803;ab ajdid, ne&#611; m'ulac ad fellqen, ccr&#803;ab ad in&#611;el, iyeddiden ad xesr&#803;en ; me&#603;na a nerr ccr&#803;ab ajdid deg yeddiden ijdiden, s wakkenni ccr&#803;ab d uyeddid ad t&#806;wah&#803;erzen.  </p> 
<p><A NAME="an_9:18">9:18</A>&nbsp;Mazal Sidna &#400;isa it&#806;meslay, yusa-d yiwen n ccix n lg&#780;ame&#603; iseg&#780;g&#780;ed zdat-es, yenna-yas : Tura kan i temmut yelli, di le&#603;naya-k as-ed at&#806;-t&#806;sersed&#803; afus-ik fell-as, a d-teh&#803;yu !  </p> 
<p><A NAME="an_9:19">9:19</A>&nbsp;Sidna &#400;isa ikker yedda yid-es net&#806;t&#806;a d inelmaden-is.  </p> 
<p><A NAME="an_9:20">9:20</A>&nbsp;At&#806;aya yiwet n tmet&#803;t&#803;ut yud&#803;nen ssiq tnac iseggasen aya, tekka-yas-d si deffir, tennul tacd&#803;at&#803; n uber&#803;nus-is, </p> 
<p><A NAME="an_9:21">9:21</A>&nbsp;axat&#803;er teqqar&#803; deg ul-is : &#171; lemmer zemre&#611; ad nnale&#611; &#611;as ula t&#806;-t&#806;acd&#803;at&#803; n uber&#803;nus-is, ad h&#803;lu&#611;. &#187;  </p> 
<p><A NAME="an_9:22">9:22</A>&nbsp;Sidna &#400;isa yezzi &#611;er deffir, mi t&#806;-iwala yenna-yas : Ur t&#806;t&#806;aggad a yell-i, liman-im isseh&#803;la-kkem. SSeg imiren tamet&#803;t&#803;ut-nni teh&#803;la.  </p> 
<p><A NAME="an_9:23">9:23</A>&nbsp;Mi gewwed&#803; Sidna &#400;isa &#611;er wexxam n ccix-nni, yufa l&#611;aci t&#806;meg&#780;g&#780;iden, yerna nhewwalen mer&#803;r&#803;a. Yenna-yasen :  </p> 
<p><A NAME="an_9:24">9:24</A>&nbsp;Ff&#611;et syagi, taqcict ur temmut ara, d id&#803;es kan i tet&#803;t&#803;es. DD&#611;a t&#806;mesxir&#803;en fell-as. </p> 
<p><A NAME="an_9:25">9:25</A>&nbsp;Mi ssuf&#611;en l&#611;aci, ikcem, yet&#803;t&#803;ef-ed taqcict-nni seg ufus, d&#611;a tekker-ed.  </p> 
<p><A NAME="an_9:26">9:26</A>&nbsp;Yeffe&#611; lexbar&#803;-agi di tmurt mer&#803;r&#803;a.  </p> 
<p><A NAME="an_9:27">9:27</A>&nbsp;Mi gr&#803;uh&#803; Sidna &#400;isa syenna, teb&#603;en-t sin ider&#611;alen, t&#806;&#603;eggid&#803;en : A mmi-s n Sidna Dawed, h&#803;unn fell-a&#611; ! </p> 
<p><A NAME="an_9:28">9:28</A>&nbsp;Mi gewwed&#803; &#611;er wexxam, ider&#611;alen-nni kecmen &#611;ur&#803;-es, d&#611;a Sidna &#400;isa yenna-yasen : Tumnem belli zemre&#611; a wen xedme&#611; ayen i yi-d-tessutrem ? RRran-as :  Ih a Sidi numen !  </p> 
<p><A NAME="an_9:29">9:29</A>&nbsp;Innul allen-nsen, yenna : A wen-it&#806;waxdem s wakken yella liman-nwen !  </p> 
<p><A NAME="an_9:30">9:30</A>&nbsp;D&#611;a yu&#611;al-asen-d yez&#803;ri. Sidna &#400;isa yeggul deg-sen : &#404;ur&#803;-wat ad iffe&#611; lexbar&#803; &#611;ef wayagi !  </p> 
<p><A NAME="an_9:31">9:31</A>&nbsp;Me&#603;na akken kan ff&#611;en, bdan aberreh&#803;, lexbar&#803;-nni yekka-d mer&#803;r&#803;a tamurt.  </p> 
<p><A NAME="an_9:32">9:32</A>&nbsp;Mi r&#803;uh&#803;en sin-nni, a ten-aya wiyad&#803; wwin-as-d yiwen wergaz i gesgugem ur&#803;uh&#803;ani. </p> 
<p><A NAME="an_9:33">9:33</A>&nbsp;Akken issufe&#611; Sidna &#400;isa ar&#803;uh&#803;ani-nni, agugam-nni yebda it&#806;meslay. L&#611;aci akk t&#603;eg&#780;ben, qqar&#803;en : Le&#603;mer&#803; nez&#803;ri ayagi di tmurt n wat Isr&#803;ail !  </p> 
<p><A NAME="an_9:34">9:34</A>&nbsp;Lame&#603;na ifariziyen qqar&#803;en : S tezmert n ugellid n leg&#780;nun i ten-issufu&#611;.  </p> 
<p><A NAME="an_9:35">9:35</A>&nbsp;Sidna &#400;isa yekka-d &#611;ef temdinin t&#806;-t&#806;udrin mer&#803;r&#803;a, yesselmad di leg&#780;wame&#603; nsen, yet&#806;beccir&#803; lexbar&#803; n lxir&#803; n tgeldit n Sidi R&#803;ebbi, isseh&#803;lay mkul at&#803;an d mkul l&#603;ib. </p> 
<p><A NAME="an_9:36">9:36</A>&nbsp;Sidna &#400;isa tegzem tasa-s mi gwala annect-nni n l&#611;aci &#603;yan, feclen, h&#803;eznen am ulli ur nes&#603;i ameksa .   </p> 
<p><A NAME="an_9:37">9:37</A>&nbsp;D&#611;a yenna i inelmaden-is : Tamegra meqqr&#803;et, me&#603;na drus ifellah&#803;en i gellan.  </p> 
<p><A NAME="an_9:38">9:38</A>&nbsp;H&#803;ellelet ihi bab n tmegra a d icegge&#603; ixeddamen &#611;er tmegra-s.  </p> 
<p><A NAME="an_10:1">10:1</A>&nbsp;Sidna &#400;isa yessawel i tnac inelmaden-is, yefka-yasen tazmert s wayes ara ssufu&#611;en leg&#780;nun, ara seh&#803;luyen mkul at&#803;an d mkul l&#603;ib.  </p> 
<p><A NAME="an_10:2">10:2</A>&nbsp;Atnan yismawen n tnac-nni inelmaden n Sidna &#400;isa :Amezwaru d Sem&#603;un it&#806;t&#806;usemman But&#803;rus akk-d gma-s Andriyus, Ye&#603;qub mmi-s n Zabadi akk-d gma-s Yuh&#803;enna, </p> 
<p><A NAME="an_10:3">10:3</A>&nbsp;Filibus d Bartelmay, Suma akk-d Matta amekkas n tebzert, Ye&#603;qub mmi-s n H&#803;alfi akk-d Taddi ;  </p> 
<p><A NAME="an_10:4">10:4</A>&nbsp;Sem&#603;un awat&#803;ani, Yudas n Qer&#803;yut, win akken ixed&#603;en Sidna &#400;isa. </p> 
<p><A NAME="an_10:5">10:5</A>&nbsp;Sidna &#400;isa icegge&#603; tnac inelmaden-is, iwes&#803;s&#803;a-ten : Ur t&#806;r&#803;uh&#803;ut ara &#611;er tmura tiber&#803;r&#803;aniyin, ur kec&#780;c&#780;met ara &#611;er temdinin n at Samarya ; </p> 
<p><A NAME="an_10:6">10:6</A>&nbsp;r&#803;uh&#803;et axir&#803; &#611;er wat Isr&#803;ail yellan am ulli id&#803;a&#603;en.  </p> 
<p><A NAME="an_10:7">10:7</A>&nbsp;M'ara tet&#806;t&#806;eddum, t&#806;beccir&#803;et qqar&#803;et : &#171; At&#806;aya tgeldit n igenwan tqer&#803;r&#803;eb-ed &#187; ! </p> 
<p><A NAME="an_10:8">10:8</A>&nbsp;Sseh&#803;lut imud&#803;an, sseh&#803;yut-ed lmegtin, ssizdeget wid ihelken lber&#803;s, ssuf&#611;et leg&#780;nun. Akken i wen-d-it&#806;t&#806;unefk mbla idrimen, fket ula d kunwi mbla idrimen.  </p> 
<p><A NAME="an_10:9">10:9</A>&nbsp;Ur t&#806;t&#806;awit yid-wen ama d ddheb, ama d lfet&#803;t&#803;a, ama d idrimen ; </p> 
<p><A NAME="an_10:10">10:10</A>&nbsp;ur t&#806;t&#806;awit yid-wen agrab ne&#611; sin iqendyar&#803;, ur t&#806;t&#806;awit irkasen ne&#611; a&#603;ekkaz, axat&#803;er axeddam yuklal lqut-is.  </p> 
<p><A NAME="an_10:11">10:11</A>&nbsp;Di yal tamdint ne&#611; taddart anda ara tkecmem, steqsit ma yella win ara yest&#803;erh&#803;ben yis-wen, qqimet &#611;ur&#803;-es alamma tekkrem at&#806;-t&#806;r&#803;uh&#803;em.  </p> 
<p><A NAME="an_10:12">10:12</A>&nbsp;M'ara tkecmem &#611;er yiwen wexxam, sellmet fell-asen, </p> 
<p><A NAME="an_10:13">10:13</A>&nbsp;ma st&#803;erh&#803;ben yis-wen, lehna-nwen at&#806;-t&#806;ers fell-asen ; ma yella ur st&#803;erh&#803;ben ara yis-wen, lehna-nwen at&#806;-t&#806;eqqim &#611;ur&#803;-wen.  </p> 
<p><A NAME="an_10:14">10:14</A>&nbsp;M'ur qbilen ara ad st&#803;reh&#803;ben yis-wen ne&#611; ad semh&#803;essen i wawal, ff&#611;et seg wexxam-nni ne&#611; si temdint nni, zwit ula d a&#611;ebbar&#803; seg id&#803;ar&#803;r&#803;en nwen.  </p> 
<p><A NAME="an_10:15">10:15</A>&nbsp;A wen-ini&#611; tidet&#806; : ass n lh&#803;isab, imezda&#611; n temdint-agi ad t&#806;t&#806;u&#603;aqben akter&#803; n temdinin n Sudum akk-d Gumur&#803;.  </p> 
<p><A NAME="an_10:16">10:16</A>&nbsp;Atan, a kkun-cegg&#603;e&#611; am ulli ger wuccanen, h&#803;er&#803;cet ihi am izerman, s&#603;ut neyya am yetbiren. </p> 
<p><A NAME="an_10:17">10:17</A>&nbsp;H&#803;adret &#611;ef yiman-nwen, axat&#803;er kra n yemdanen a kkun-sbedden &#611;er ccr&#803;e&#603;; yerna a kkun-wten s ujelkad&#803; di leg&#780;wame&#603;-nsen.  </p> 
<p><A NAME="an_10:18">10:18</A>&nbsp;&#404;ef ddemma n yisem-iw, a kkun-sbedden zdat lh&#803;ekkam akk-d igelliden, iwakken am nutni am at leg&#780;nas nnid&#803;en, ad slen s yisem-iw. </p> 
<p><A NAME="an_10:19">10:19</A>&nbsp;M'ara kkun-t&#803;t&#803;fen, ur t&#806;h&#803;ebbir&#803;et ara &#611;ef wamek ara temmeslayem, ne&#611; &#611;ef wayen ara d-tinim, imeslayen ara d-tinim, a wen-d-t&#806;t&#806;unefken di teswi&#603;t nni kan. </p> 
<p><A NAME="an_10:20">10:20</A>&nbsp;Axat&#803;er mac&#780;c&#780;i d kunwi ara imeslayen, me&#603;na d R&#803;r&#803;uh&#803; n Baba R&#803;ebbi ara d-imeslayen seg-wen.  </p> 
<p><A NAME="an_10:21">10:21</A>&nbsp;Amdan ad yefk gma-s &#611;er lmut, ababat ad yefk mmi-s, dderya a d kkren &#611;er imawlan-nsen, a ten ssiwd&#803;en &#611;er lmut. </p> 
<p><A NAME="an_10:22">10:22</A>&nbsp;A kkun-ker&#803;hen irkul &#611;ef ddemma n yisem-iw, me&#603;na win ara yet&#803;t&#803;fen alamma t&#806;-t&#806;aggara, ad it&#806;t&#806;usellek. </p> 
<p><A NAME="an_10:23">10:23</A>&nbsp;M'ara tet&#806;waqehr&#803;em deg yiwet n temdint, rewlet &#611;er tayed&#803;. A wen-ini&#611; tidet&#806; : Mmi-s n bunadem a d-yu&#611;al uqbel a d-tekkem tudrin mer&#803;r&#803;a n tmurt n wat Isr&#803;ail.  </p> 
<p><A NAME="an_10:24">10:24</A>&nbsp;Ulac anelmad yugaren ccix-is ne&#611; aqeddac yellan sennig um&#603;ellem is.  </p> 
<p><A NAME="an_10:25">10:25</A>&nbsp;Akken it&#806;wah&#803;seb ccix ara yet&#806;wah&#803;seb unelmad-is. Da&#611;en akken yella wem&#603;ellem ara yili uqeddac-is. MMa semman i bab n wexxam Balzabul ih&#803;ekkmen &#611;ef leg&#780;nun, amek ur t&#806;semmin ara akkenni i wat wexxam-is !  </p> 
<p><A NAME="an_10:26">10:26</A>&nbsp;Ur ten-t&#806;aggadet ara ihi ! Axat&#803;er kra n wayen yeffren a d-id&#803;her&#803;, kra n lbad&#803;na yellan a d-tban.  </p> 
<p><A NAME="an_10:27">10:27</A>&nbsp;Ayen i wen-qqar&#803;e&#611; deg id&#803;, init-et&#806; &#603;inani deg wass, ayen slan imez&#803;z&#803;u&#611;en-nwen di sser, berrh&#803;et-et&#806; deg iberdan.  </p> 
<p><A NAME="an_10:28">10:28</A>&nbsp;Ur t&#806;t&#806;aggadet ara wid ineqqen lg&#780;et&#806;t&#806;a lame&#603;na ur zmiren ara ad nn&#611;en r&#803;r&#803;uh&#803;, aggadet win izemren ad id&#803;egger&#803; r&#803;r&#803;uh&#803; akk-d lg&#780;et&#806;t&#806;a &#611;er g&#780;ahennama. </p> 
<p><A NAME="an_10:29">10:29</A>&nbsp;E&#603;ni ur znuzun ara sin iz&#803;iwcen s us&#803;ur&#803;di ? Me&#603;na ula d yiwen deg-sen ur d-i&#611;elli &#611;er lqa&#603;a mbla leb&#611;i n Baba R&#803;ebbi.  </p> 
<p><A NAME="an_10:30">10:30</A>&nbsp;Ula d anz&#803;aden uqer&#803;r&#803;uy-nwen t&#806;wah&#803;esben irkulli. </p> 
<p><A NAME="an_10:31">10:31</A>&nbsp;Ihi ur t&#806;t&#806;aggadet ara : tes&#603;am azal akter&#803; n wat&#803;as n iz&#803;iwcen !  </p> 
<p><A NAME="an_10:32">10:32</A>&nbsp;Kra win ara yesseth&#803;in s yisem-iw zdat yemdanen, ula d nekk, ad sseth&#803;i&#611; yis zdat Baba yellan deg igenwan.  </p> 
<p><A NAME="an_10:33">10:33</A>&nbsp;Kra win ara yi-nekr&#803;en zdat yemdanen, a t-nekkr&#803;e&#611; ula d nekk zdat Baba yellan deg igenwan.  </p> 
<p><A NAME="an_10:34">10:34</A>&nbsp;&#404;ur&#803;-wat at&#806;-t&#806;&#611;ilem d lehna i d wwi&#611; &#611;er ddunit ; mac&#780;c&#780;i d lehna i d-wwi&#611;, me&#603;na d ccwal i d-wwi&#611;.  </p> 
<p><A NAME="an_10:35">10:35</A>&nbsp;Axat&#803;er wwi&#611;-d lfir&#803;aq ger weqcic d baba-s, ger teqcict d yemma-s, ger teslit t&#806;-t&#806;em&#611;ar&#803;t-is,   </p> 
<p><A NAME="an_10:36">10:36</A>&nbsp;a d-kkren ye&#603;dawen seg at wexxam.  </p> 
<p><A NAME="an_10:37">10:37</A>&nbsp;Win ih&#803;emmlen baba-s d yemma-s ne&#611; mmi-s d yelli-s akter&#803; iw ur yuklal ara ad yili d anelmad-iw.  </p> 
<p><A NAME="an_10:38">10:38</A>&nbsp;Kra win ur neqbil ara ad in&#603;et&#806;t&#806;ab &#611;ef ddemma n yisem-iw iwakken ad iyi-itbe&#603;, ur yuklal ara ad yili d anelmad-iw.  </p> 
<p><A NAME="an_10:39">10:39</A>&nbsp;Win ih&#803;erzen tar&#803;wih&#803;t-is, a s-tr&#803;uh&#803;, ma d win ara isebblen tar&#803;wih&#803;t-is &#611;ef ddemma-w ad yu&#611;al a t&#806;-yaf. </p> 
<p><A NAME="an_10:40">10:40</A>&nbsp;Win ist&#803;erh&#803;ben yis-wen, yis-i i gest&#803;erh&#803;eb, win ist&#803;erh&#803;ben yis-i, ist&#803;erh&#803;eb s win i yi-d-icegg&#603;en.  </p> 
<p><A NAME="an_10:41">10:41</A>&nbsp;Win ist&#803;erh&#803;ben s nnbi imi s &#611;ur&#803; R&#803;ebbi i d-yusa a s-d-it&#806;t&#806;unefk wayen yuklal nnbi, win ist&#803;erh&#803;ben s uh&#803;eqqi imi d ah&#803;eqqi i gella, a s-d-it&#806;unefk wayen yuklal uh&#803;eqqi.  </p> 
<p><A NAME="an_10:42">10:42</A>&nbsp;Kra win ara yefken lkas n waman isemmad&#803;en i yiwen seg imect&#803;uh&#803;en-agi imi d anelmad-iw i gella, a wen-ini&#611; tidet&#806; : ur a s-it&#806;r&#803;uh&#803; ara lh&#803;eqq yuklal.  </p> 
<p><A NAME="an_11:1">11:1</A>&nbsp;Mi gwes&#803;s&#803;a tnac-nni inelmaden is, Sidna &#400;isa ir&#803;uh&#803; syenna ad ibeccer&#803; di tudrin n leg&#780;wahi-nni. </p> 
<p><A NAME="an_11:2">11:2</A>&nbsp;Yeh&#803;ya yellan di lh&#803;ebs, yesla s lec&#611;al n Lmasih&#803;, icegge&#603; &#611;ur&#803;-es inelmaden is iwakken a s-inin :  </p> 
<p><A NAME="an_11:3">11:3</A>&nbsp;D kec&#780;c&#780; i d win akken ara d yasen ne&#611; ilaq-a&#611; a nerg&#780;u wayed&#803; ?  </p> 
<p><A NAME="an_11:4">11:4</A>&nbsp;Sidna &#400;isa yerra-yasen-d : R&#803;uh&#803;et ssiwd&#803;et-as lexbar&#803; i Yeh&#803;ya &#611;ef wayen twalam d wayen teslam : </p> 
<p><A NAME="an_11:5">11:5</A>&nbsp;Ider&#611;alen t&#806;walin, iqud&#803;aren leh&#803;h&#803;un, iber&#803;siyen s&#803;effun, i&#603;ez&#803;z&#803;ugen sellen, lmegtin h&#803;eggun-d, lexbar&#803; n lxir&#803; it&#806;t&#806;ubeccer&#803; i yime&#611;ban.  </p> 
<p><A NAME="an_11:6">11:6</A>&nbsp;D ase&#603;di win iwumi ur t&#806;t&#806;ili&#611; ara d sebba n tuccd&#803;a ( ugur ) !  </p> 
<p><A NAME="an_11:7">11:7</A>&nbsp;Mi r&#803;uh&#803;en inelmaden-is, Sidna &#400;isa yebda ihedder&#803; i l&#611;aci &#611;ef Yeh&#803;ya : D acu i tr&#803;uh&#803;em a t-id-tez&#803;rem deg unezr&#803;uf ? D a&#611;anim yet&#806;huzzu wad&#803;u ? </p> 
<p><A NAME="an_11:8">11:8</A>&nbsp;&#404;er wacu i tr&#803;uh&#803;em at&#806;-t&#806;fer&#803;g&#780;em ? &#404;&#404;er yiwen wergaz yelsan llebsa ifazen ? Wid yet&#806;lusun llebsa ifazen, deg ixxamen n igelliden i t&#806;t&#806;ilin.  </p> 
<p><A NAME="an_11:9">11:9</A>&nbsp;Anwa i &#611;er tr&#803;uh&#803;em a t-id-tez&#803;rem ihi ? D yiwen n nnbi ? T&#806;idet&#806; ih, d nnbi ! A wen-ini&#611; : yugar nnbi. </p> 
<p><A NAME="an_11:10">11:10</A>&nbsp;Axat&#803;er d net&#806;t&#806;a i &#611;ef yura : Atan zewwre&#611; zdat-ek amcegge&#603;-inu, iwakken ad iheggi abrid zdat-ek.  </p> 
<p><A NAME="an_11:11">11:11</A>&nbsp;A wen-ini&#611; tidet&#806; : ulac mmi-s n tmet&#803;t&#803;ut yugaren Yeh&#803;ya a&#611;et&#803;t&#803;as. Lame&#603;na, amect&#803;uh&#803; mad&#803;i di tgelda n igenwan, meqqer&#803; akter&#803;-is.   </p> 
<p><A NAME="an_11:12">11:12</A>&nbsp;Seg wussan-nni i deg it&#806;beccir&#803; Yeh&#803;ya a&#611;et&#803;t&#803;as armi t&#806;-t&#806;ura, imdanen t&#806;na&#611;en &#611;ef tgelda n igenwan, b&#611;an a t&#806;-t&#806;kecmen s ddre&#603;. </p> 
<p><A NAME="an_11:13">11:13</A>&nbsp;Axat&#803;er ccari&#603;a n Musa d lenbiya hedr&#803;en-d &#611;ef tgelda n igenwan armi d lweqt n Yeh&#803;ya a&#611;et&#803;t&#803;as.  </p> 
<p><A NAME="an_11:14">11:14</A>&nbsp;Ma teb&#611;am at&#806;-t&#806;fehmem, d net&#806;t&#806;a i d Ilyas-nni ilaqen a d-yas. </p> 
<p><A NAME="an_11:15">11:15</A>&nbsp;Win yes&#603;an imez&#803;z&#803;u&#611;en, isel-ed !  </p> 
<p><A NAME="an_11:16">11:16</A>&nbsp;&#404;er wu&#611;ur&#803; ara metle&#611; lg&#780;il-agi ? Icuba &#611;er warrac yeqqimen deg uzniq, ssawalen i warrac nnid&#803;en, qqar&#803;en asen :  </p> 
<p><A NAME="an_11:17">11:17</A>&nbsp;Newwet ajewwaq uur tecd&#803;ih&#803;em ara, nnecna cnawi n leh&#803;zen uur tmeg&#780;dem ara.  </p> 
<p><A NAME="an_11:18">11:18</A>&nbsp;Axat&#803;er Yeh&#803;ya yusa-d, ur itet&#806; ur itess, tennam : &#171; izde&#611;-it ur&#803;uh&#803;ani. &#187;  </p> 
<p><A NAME="an_11:19">11:19</A>&nbsp;Mmi-s n bunadem yusa-d, itet&#806;, itess am wiyad&#803;, teqqar&#803;em : &#171;` It&#806;xemmim kan &#611;ef wuc&#780;c&#780;i t&#806;-t&#806;issit, d amdakkul n imekkasen ixedda&#603;en akk-d yir imdanen &#187; lame&#603;na tidet&#806; tban-ed s lec&#611;al-is.  </p> 
<p><A NAME="an_11:20">11:20</A>&nbsp;Sidna &#400;isa ibda it&#806;lumu timdinin nni i deg ixdem at&#803;as n lber&#803;hanat, axat&#803;er imezda&#611;-is ur d-u&#611;alen ara &#611;er webrid n R&#803;ebbi.  </p> 
<p><A NAME="an_11:21">11:21</A>&nbsp;A nnger-im a tamdint n Kurazim ! A nnger-im a tamdint n Bitsayda ! Axat&#803;er lemmer lber&#803;hanat yedr&#803;an deg-kkunt dr&#803;an di temdinin n Sur akk-d Sidun, tili imezda&#611;-nsent at&#803;as aya i sburren tacekkar&#803;t n leh&#803;zen, qqimen &#611;ef yi&#611;i&#611;den iwakken a d sbegnen belli ndemmen u&#611;alen-d &#611;er ubrid n R&#803;ebbi. </p> 
<p><A NAME="an_11:22">11:22</A>&nbsp;Daymi, imezda&#611; n temdinin-agi ad t&#806;u&#603;aqben akter&#803; n wid n temdinin n Sur akk-d Sidun.  </p> 
<p><A NAME="an_11:23">11:23</A>&nbsp;Ula d kemm a tamdint n Kafernah&#803;um, t&#611;iled&#803; at&#806;-t&#806;alid&#803; &#611;er igenni ? Xat&#803;i ! At&#806;-t&#806;et&#806;wad&#803;eggred&#803; &#611;er laxer&#803;t ; axat&#803;er lemmer di temdint n Sudum i dr&#803;an lber&#803;hanat i gedr&#803;an &#611;ur&#803;-em, tili mazal-it&#806; ar ass-a !  </p> 
<p><A NAME="an_11:24">11:24</A>&nbsp;Daymi, ass n lh&#803;isab anegaru at&#806;-t&#806;et&#806;t&#806;u&#603;aqbed&#803; akter&#803; n tmurt n Sudum.  </p> 
<p><A NAME="an_11:25">11:25</A>&nbsp;Di lweqt-nni, Sidna &#400;isa int&#803;eq yenna : H&#803;emmde&#611;-k a Baba R&#803;ebbi, a Bab igenwan d lqa&#603;a, imi i d tessekned&#803; i imect&#803;ah&#803; ayen i teffred&#803; i imusnawen d l&#603;uqal. </p> 
<p><A NAME="an_11:26">11:26</A>&nbsp;Ih a Baba R&#803;ebbi ! H&#803;emmde&#611;-k imi d wagi i d leb&#611;i-k. </p> 
<p><A NAME="an_11:27">11:27</A>&nbsp;Baba R&#803;ebbi yerra-d kullec ger ifassen-iw.  YYiwen ur yessin Mmi-s n R&#803;ebbi anagar Baba R&#803;ebbi ! Yiwen ur issin da&#611;en Baba R&#803;ebbi anagar Mmi-s akk-d win iwumi yeb&#611;a Mmi-s a s-t-id-isken.  </p> 
<p><A NAME="an_11:28">11:28</A>&nbsp;Aset-ed &#611;ur&#803;-i a wid akk ye&#603;yan, i&#603;ebban ta&#603;ekkumt z&#803;z&#803;ayen, a wen-fke&#611; talwit d weste&#603;fu.  </p> 
<p><A NAME="an_11:29">11:29</A>&nbsp;Refdet &#611;ef tuyat-nwen azaglu inu tlemdem s &#611;ur&#803;-i, axat&#803;er ul-iw yec&#780;c&#780;ur&#803; d r&#803;r&#803;eh&#803;ma yerna d ah&#803;nin, at&#806;-t&#806;afem talwit i ter&#803;wih&#803;in-nwen. </p> 
<p><A NAME="an_11:30">11:30</A>&nbsp;Azaglu-inu yeshel, ta&#603;ekkumt-iw fsuset.  </p> 
<p><A NAME="an_12:1">12:1</A>&nbsp;Yiwet n tikkelt, deg wass n ssebt yellan d ass n weste&#603;fu, Sidna &#400;isa izger igran n yirden. Inelmaden-is lluz&#803;en, bdan t&#806;ekksen-d tigedrin, tet&#806;t&#806;en-tent. </p> 
<p><A NAME="an_12:2">12:2</A>&nbsp;Ifariziyen mi ten-walan, nnan i Sidna &#400;isa : Acu&#611;er&#803; inelmaden-ik xeddmen ayen ih&#803;er&#803;men deg wass n weste&#603;fu ?  </p> 
<p><A NAME="an_12:3">12:3</A>&nbsp;Me&#603;na Sidna &#400;isa yerra-yasen : E&#603;ni ur te&#611;r&#803;im ara wayen yexdem ugellid Dawed, mi gelluz&#803; net&#806;t&#806;a d wid yellan yid-es ? </p> 
<p><A NAME="an_12:4">12:4</A>&nbsp;Mi gekcem &#611;er wexxam iqedsen, yec&#780;c&#780;a seg we&#611;r&#803;um-nni yet&#806;t&#806;unefken d lwe&#603;da i lmuqedmin yerna yefka seg-s i imdukkal-is !  </p> 
<p><A NAME="an_12:5">12:5</A>&nbsp;E&#603;ni ur te&#611;r&#803;im ara di tektabt n ccari&#603;a n Musa belli lmuqedmin xeddmen &#611;as akken d ass n weste&#603;fu yerna mac&#780;c&#780;i d leh&#803;r&#803;am fell-asen ?  </p> 
<p><A NAME="an_12:6">12:6</A>&nbsp;Ihi a wen-d-ini&#611; : yella dagi win yugaren axxam iqedsen.  </p> 
<p><A NAME="an_12:7">12:7</A>&nbsp;Lemmer tfehmem d acu i d lme&#603;na n wawal-agi : D ulawen yes&#603;an r&#803;r&#803;eh&#803;ma i b&#611;i&#611; mac&#780;c&#780;i d isflawen n lmal ttili ur th&#803;ekkmem ara s lmut &#611;ef wid ur ned&#803;lim ara !  </p> 
<p><A NAME="an_12:8">12:8</A>&nbsp;Axat&#803;er Mmi-s n bunadem, d net&#806;t&#806;a i gh&#803;ekmen &#611;ef wass n weste&#603;fu.  </p> 
<p><A NAME="an_12:9">12:9</A>&nbsp;Syenna, yerra &#611;er yiwen n lg&#780;ame&#603;, </p> 
<p><A NAME="an_12:10">12:10</A>&nbsp;yella dinna yiwen wergaz iwumi yekref ufus. Ifariziyen steqsan-t nnan-as : E&#603;ni ih&#803;lel useh&#803;lu deg wass n weste&#603;fu ? SSteqsan-t akka, iwakken a s-d-afen sebba s wayes ara t-sd&#803;elmen.  </p> 
<p><A NAME="an_12:11">12:11</A>&nbsp;Yerra-yasen : Anwa deg-wen yes&#603;an yiwet n tixsi kan, ma yella te&#611;li &#611;er tesraft deg wass n weste&#603;fu ur t&#806;-id-issalay ara ? </p> 
<p><A NAME="an_12:12">12:12</A>&nbsp;E&#603;ni tixsi teswa akter&#803; n wemdan ? Ihi, yeh&#803;lel a nexdem lxir&#803; deg wass n weste&#603;fu !  </p> 
<p><A NAME="an_12:13">12:13</A>&nbsp;Imiren Sidna &#400;isa yenna-yas i wergaz-nni : Sleq-ed afus-ik ! YYed&#803;leq afus-is, d&#611;a yu&#611;al is&#803;eh&#803;h&#803;a am ufus nnid&#803;en. </p> 
<p><A NAME="an_12:14">12:14</A>&nbsp;Ifariziyen ff&#611;en, r&#803;uh&#803;en mcawar&#803;en wway gar-asen amek ara a s-d-afen sebba s wayes ara t-n&#611;en.  </p> 
<p><A NAME="an_12:15">12:15</A>&nbsp;Mi gesla b&#611;an a t-n&#611;en, Sidna &#400;isa ir&#803;uh&#803; syenna. At&#803;as i geddan yid-es, yesseh&#803;lay imud&#803;an mer&#803;r&#803;a, </p> 
<p><A NAME="an_12:16">12:16</A>&nbsp;iqqar&#803;-asen : &#404;ur&#803;-wat at&#806;-t&#806;essuf&#611;em lexbar&#803; !  </p> 
<p><A NAME="an_12:17">12:17</A>&nbsp;Iwakken ad idr&#803;u wayen yenna nnbi Ice&#603;ya :  </p> 
<p><A NAME="an_12:18">12:18</A>&nbsp;Ataya uqeddac-iw i xtar&#803;e&#611;, win e&#603;zizen fell-i, deg-s i gella lfer&#803;h&#803;-iw. A d-yers R&#803;r&#803;uh&#803;-iw fell-as, ad ibeccer&#803; lh&#803;eqq i leg&#780;nas.  </p> 
<p><A NAME="an_12:19">12:19</A>&nbsp;Ur iskkaray ara ccwal, ur it&#806;&#603;eggid&#803; ara, ur it&#806;h&#803;ettim ara iman-is &#611;ef wiyad&#803;.  </p> 
<p><A NAME="an_12:20">12:20</A>&nbsp;Ur it&#806;kemmil ara i u&#611;anim iceqqeqen, ur isnusuy ara taftilt yet&#806;met&#806;t&#806;aten, alamma yesbedd lh&#803;eqq.  </p> 
<p><A NAME="an_12:21">12:21</A>&nbsp;Imiren leg&#780;nas mer&#803;r&#803;a ad ssirmen &#611;ur&#803;-es, fell-as ara t&#806;eklen.  </p> 
<p><A NAME="an_12:22">12:22</A>&nbsp;Wwin-d i Sidna &#400;isa yiwen wergaz i gesgugem, i gesder&#611;el ur&#803;uh&#803;ani. Yesseh&#803;la-t, yu&#611;al wergaz-nni ihedder&#803;, yet&#806;wali. </p> 
<p><A NAME="an_12:23">12:23</A>&nbsp;L&#611;aci mer&#803;r&#803;a wehmen di Sidna &#400;isa qqar&#803;en : Mac&#780;c&#780;i d wagi i d mmi-s n Sidna Dawed, win akken ara d-yasen ?  </p> 
<p><A NAME="an_12:24">12:24</A>&nbsp;Mi sen-slan ifariziyen nnan : Argaz-agi yessufu&#611; leg&#780;nun s tezmert n Balzabul ih&#803;ekkmen &#611;ef leg&#780;nun. </p> 
<p><A NAME="an_12:25">12:25</A>&nbsp;Sidna &#400;isa yez&#803;ran ayen i t&#806;xemmimen, yenna-yasen : Yal tagelda anda t&#806;na&#611;en l&#611;aci wway gar-asen, at&#806;-t&#806;u&#611;al at&#806;-t&#806;enger. YYal taddart ne&#611; yal axxam i deg t&#806;na&#611;en imezda&#611; wway gar-asen, ur d-yet&#806;&#611;imi ara. </p> 
<p><A NAME="an_12:26">12:26</A>&nbsp;Ma yella Ccit&#803;an issufu&#611; Ccit&#803;an, atan yebd&#803;a d yiman-is ! Amek ihi ara d-tdum ddewla-s ?  </p> 
<p><A NAME="an_12:27">12:27</A>&nbsp;Ma yella nekkini ssufu&#611;e&#611; leg&#780;nun s tezmert n Balzabul, i warraw nwen s wacu i ten ssufu&#611;en ? Daymi, d arraw-nwen ara kkun-ih&#803;asben ! </p> 
<p><A NAME="an_12:28">12:28</A>&nbsp;Me&#603;na ma yella nekkini s R&#803;r&#803;uh&#803; n R&#803;ebbi i ssufu&#611;e&#611; leg&#780;nun, ihi tagelda n R&#803;ebbi at&#806;an tewwed&#803;-ed armi d &#611;ur&#803;-wen.  </p> 
<p><A NAME="an_12:29">12:29</A>&nbsp;Yiwen ur yezmir ad ikcem &#611;er wexxam n wergaz ig&#780;ehden iwakken a s-iddem ayla-as ma yella ur t-yuriz ara uqbel, me&#603;na m'ara t-yarez, imiren ad yizmir ad iddem ayen akk yellan deg wexxam-is.  </p> 
<p><A NAME="an_12:30">12:30</A>&nbsp;Win ur nelli ara yid-i, ixulef-iyi ; win ur d-njemme&#603; ara yid-i it&#806;d&#803;eggi&#603; ! </p> 
<p><A NAME="an_12:31">12:31</A>&nbsp;Daymi i wen-qqar&#803;e&#611; : Mkul ddnub d mkul rregmat zemren ad t&#806;wasemmh&#803;en i yemdanen, ma d rregmat &#611;ef R&#803;r&#803;uh&#803; iqedsen ur t&#806;wasemmah&#803;ent ara ! </p> 
<p><A NAME="an_12:32">12:32</A>&nbsp;Yal win ara iregmen di Mmi-s n bunadem, a s-it&#806;wasameh&#803;, ma d win ara iregmen R&#803;r&#803;uh&#803; iqedsen, ur s-it&#806;wasamah&#803; ara ama di lweqt-agi, ama di lweqt i d-iteddun.  </p> 
<p><A NAME="an_12:33">12:33</A>&nbsp;&#400;eqlet ttejr&#803;a &#611;er lfakya-s : ma telha ttejr&#803;a, a d-tefk lfakya yelhan, ma yella diri-t&#806;, a d-tefk lfakya n diri ! </p> 
<p><A NAME="an_12:34">12:34</A>&nbsp;A ccetla n izerman, amek ara d-tinim ayen yelhan ma yella kunwi diri-kkun ? Axat&#803;er d ayen yellan deg ul i d-it&#806;eff&#611;en seg imi ! </p> 
<p><A NAME="an_12:35">12:35</A>&nbsp;Argaz l&#603;ali yessufu&#611;-ed ayen yelhan seg ugerruj yellan deg ul-is ma d amcum yessufu&#611;-ed ayen n diri si lexzin n diri yellan deg ul-is !  </p> 
<p><A NAME="an_12:36">12:36</A>&nbsp;Aql-i nni&#611;-awen-t : ass n lh&#803;isab, ad t&#806;t&#806;uh&#803;asben yemdanen &#611;ef yal awal ur nes&#603;i lme&#603;na i d-iff&#611;en seg yimi-nsen ; </p> 
<p><A NAME="an_12:37">12:37</A>&nbsp;axat&#803;er &#611;ef leh&#803;sab n imeslayen-ik ara tet&#806;t&#806;uh&#803;asbed&#803;, d imeslayen-ik ara d-isbeggnen ma d ah&#803;eqqi i tellid&#803; ne&#611; d amcum.  </p> 
<p><A NAME="an_12:38">12:38</A>&nbsp;D&#611;a kra n l&#603;ulama n ccari&#603;a akk-d ifariziyen nnan i Sidna &#400;isa : A Sidi, neb&#611;a a k-nwali txedmed&#803; yiwen n lber&#803;han.  </p> 
<p><A NAME="an_12:39">12:39</A>&nbsp;Sidna &#400;isa yerra yasen : Lg&#780;il am-agi ijehlen ixed&#603;en R&#803;ebbi, yessutur lber&#803;han, ur a sen d-yet&#806;t&#806;unefkay ara lber&#803;han nnid&#803;en anagar win n nnbi Yunes.  </p> 
<p><A NAME="an_12:40">12:40</A>&nbsp;Axat&#803;er akken yes&#603;edda nnbi Yunes tlata wussan d tlata wud&#803;an deg u&#603;ebbud&#803; n uh&#803;ewtiw ameqqran di lebh&#803;er&#803;, akken da&#611;en ara yes&#603;eddi Mmi-s n bunadem tlata wussan d tlata wud&#803;an zdaxel n wakal.  </p> 
<p><A NAME="an_12:41">12:41</A>&nbsp;Ass n lh&#803;isab, imezda&#611; n temdint n Ninebi a d-kkren &#611;er yemdanen n lg&#780;il-agi ad ccetkin fell-asen iwakken ad t&#806;t&#806;uh&#803;asben, axat&#803;er nutni u&#611;alen-d &#611;er webrid mi slan i ubeccer&#803; n nnbi Yunes. AA wen-d-ini&#611; : atan yella dagi win yugaren nnbi Yunes !  </p> 
<p><A NAME="an_12:42">12:42</A>&nbsp;Ass n lh&#803;isab, tagellit n tmurt n H&#803;abac a d-tekker &#611;er yemdanen n lg&#780;il-agi at&#806;-t&#806;eccetki fell-asen iwakken ad t&#806;t&#806;uh&#803;asben, axat&#803;er tusa-d seg yixef n ddunit iwakken at&#806;-t&#806;sel i tmusni n ugellid Sliman. AAtan nni&#611;-awen yella dagi win yugaren agellid Sliman !  </p> 
<p><A NAME="an_12:43">12:43</A>&nbsp;M'ara yet&#806;waqecce&#603; ur&#803;uh&#803;ani seg yiwen wemdan, ad it&#806;ezzi deg imukan yexlan, ad it&#806;qellib anda ara yaf r&#803;r&#803;ah&#803;a ur yet&#806;t&#806;af ara. </p> 
<p><A NAME="an_12:44">12:44</A>&nbsp;D&#611;a ad yini : Ad u&#611;ale&#611; &#611;er umkan ansi i d-ff&#611;e&#611; ! MMi gu&#611;al &#611;er wemdan-nni, ad yaf amkan d ilem, zeddig yerna iseggem. </p> 
<p><A NAME="an_12:45">12:45</A>&nbsp;Imiren ad ir&#803;uh&#803; a d-yawi seb&#603;a ir&#803;uh&#803;aniyen nnid&#803;en i gwe&#603;r&#803;en akter&#803;-is, ad kecmen &#611;er dinna, ad zed&#611;en. Lh&#803;ala n wergaz-nni at&#806;-t&#806;ent&#803;ar&#803; akter&#803; n tikkelt tamezwarut. Akka ara tedr&#803;u d lg&#780;il-agi ijehlen.  </p> 
<p><A NAME="an_12:46">12:46</A>&nbsp;Mazal Sidna &#400;isa yet&#806;meslay i l&#611;aci, mi d-yusa yiwen wergaz yenna-yas : Yemma-k d watmaten-ik atnan di ber&#803;r&#803;a, b&#611;an a k-z&#803;ren.  </p> 
<p><A NAME="an_12:48">12:48</A>&nbsp;Sidna &#400;isa yerra-yas : Anta i d yemma, anwi i d atmaten-iw ?  </p> 
<p><A NAME="an_12:49">12:49</A>&nbsp;Iwehha s ufus-is &#611;er inelmaden is yenna : D wigi i d yemma d watmaten-iw ! </p> 
<p><A NAME="an_12:50">12:50</A>&nbsp;Axat&#803;er win ixeddmen leb&#611;i n Baba yellan deg igenwan, d winna i d gma, i d weltma, i d yemma.  </p> 
<p><A NAME="an_13:1">13:1</A>&nbsp;Ass-nni kan, Sidna &#400;isa yeffe&#611;-ed seg wexxam, ir&#803;uh&#803; ad iqqim rrif n lebh&#803;er&#803;, </p> 
<p><A NAME="an_13:2">13:2</A>&nbsp;d izumal n l&#611;aci i s-d-izzin, d&#611;a yuli &#611;er teflukt, yeqqim. LL&#611;aci ibedd &#611;ef rrif n lebh&#803;er&#803;, </p> 
<p><A NAME="an_13:3">13:3</A>&nbsp;net&#806;t&#806;a yebda isselmad-iten s lemtul iqqar&#803;-asen : Yiwen ufellah&#803; yeffe&#611; ad izre&#603;. </p> 
<p><A NAME="an_13:4">13:4</A>&nbsp;Mi gzerre&#603;, &#611;lin-as kra n i&#603;eqqayen rrif n webrid, usan-d igt&#803;at&#803; ( ifr&#803;ax igenni ) c&#780;c&#780;an-ten.  </p> 
<p><A NAME="an_13:5">13:5</A>&nbsp;Kra i&#603;eqqayen nnid&#803;en &#611;lin deg wakal yec&#780;c&#780;ur&#803;en d izr&#803;a, m&#611;in-d s lem&#611;awla axat&#803;er ulac at&#803;as n wakal.  </p> 
<p><A NAME="an_13:6">13:6</A>&nbsp;Mi gebda wez&#611;al, yezlef im&#611;an nni d&#611;a qqur&#803;en, axat&#803;er ur s&#603;in ara izur&#803;an lqayen.  </p> 
<p><A NAME="an_13:7">13:7</A>&nbsp;Kra i&#603;eqqayen nnid&#803;en &#611;lin ger isennanen. Isennanen-nni gman d&#611;a &#611;ummen-ten.  </p> 
<p><A NAME="an_13:8">13:8</A>&nbsp;Me&#603;na kra i&#603;eqqayen &#611;lin deg wakal yelhan : fkan-d tigedrin, ta tefka-d meyya i&#603;eqqayen, ta set&#806;t&#806;in, tayed&#803; tlatin.  </p> 
<p><A NAME="an_13:9">13:9</A>&nbsp;Win yes&#603;an imez&#803;z&#803;u&#611;en isel-ed !  </p> 
<p><A NAME="an_13:10">13:10</A>&nbsp;Inelmaden-is qer&#803;r&#803;ben &#611;ur&#803;-es, nnan-as : Acimi i sen-theddr&#803;ed&#803; s lemtul ?  </p> 
<p><A NAME="an_13:11">13:11</A>&nbsp;Yerra-yasen : Kunwi yet&#806;t&#806;unefk-awen-d at&#806; t&#806;issinem lbad&#803;na n tgelda igenwan, ma d wiyad&#803;, ur sen-d-it&#806;t&#806;unefk ara.  </p> 
<p><A NAME="an_13:12">13:12</A>&nbsp;Axat&#803;er win yes&#603;an a s-d-nernu alamma yella di tawant, ma d win ur nes&#603;i ara, a s-nekkes ula d ayen yes&#603;a.  </p> 
<p><A NAME="an_13:13">13:13</A>&nbsp;Daymi i sen-t&#806;meslaye&#611; s lemtul, axat&#803;er t&#806;muqulen ur t&#806;walin, t&#806;h&#803;essisen ur sellen, ur fehhmen.  </p> 
<p><A NAME="an_13:14">13:14</A>&nbsp;S wakka, yedr&#803;a-d yid-sen wayen i d-ixebber&#803; fell-asen nnbi Ice&#603;ya : At&#806;-t&#806;sellem s imez&#803;z&#803;u&#611;en-nwen, ur tfehhmem ara, at&#806;-t&#806;muqulem s wallen-nwen, ur tet&#806;walim ara,  </p> 
<p><A NAME="an_13:15">13:15</A>&nbsp;Imi agdud-agi qqur&#803;en wulawen-nsen, qeflen imez&#803;z&#803;u&#611;en- sen, qqnen allen-nsen, iwakken ur t&#806;walin, ur sellen ; sse&#611;r&#803;en ulawen nsen, ugin ad fehmen, axat&#803;er lemmer tuben, u&#611;alen-d &#611;er webrid, tili sseh&#803;la&#611; ten.  </p> 
<p><A NAME="an_13:16">13:16</A>&nbsp;Ma d kunwi amarezg-nwen ! Axat&#803;er allen-nwen t&#806;walint, imez&#803;z&#803;u&#611;en nwen sellen.  </p> 
<p><A NAME="an_13:17">13:17</A>&nbsp;Aql-i nni&#611;-awen tidet&#806;, at&#803;as si lenbiya akk-d imdanen ih&#803;eqqiyen i geb&#611;an ad walin ayen tet&#806;walim, ur t-walan, ad slen ayen tsellem, ur t-slin.  </p> 
<p><A NAME="an_13:18">13:18</A>&nbsp;A wen-d-ini&#611; lme&#603;na n lemtel n win izerr&#603;en :  </p> 
<p><A NAME="an_13:19">13:19</A>&nbsp;m'ara isel wemdan i wawal ye&#603;nan tageldit n igenwan, ur t-yefhim ara, it&#806;emcabi &#611;er yiri n webrid i &#611;er t&#611;elli zzerri&#603;a ; d Ccit&#803;an i d-it&#806;asen ad iqle&#603; ayen izer&#603;en deg ul-is.  </p> 
<p><A NAME="an_13:20">13:20</A>&nbsp;Wayed&#803; it&#806;emcabi &#611;er wakal-nni yec&#780;c&#780;ur&#803;en d izr&#803;a anda te&#611;li zzerri&#603;a. M'ara isel i wawal n R&#803;ebbi, iqebbel-it s lfer&#803;h&#803;, </p> 
<p><A NAME="an_13:21">13:21</A>&nbsp;me&#603;na ur t-yet&#806;t&#806;ag&#780;g&#780;a ara ad iger izur&#803;an deg-s, ur yet&#806;t&#806;at&#803;t&#803;af ara. MM'ara d-tass lmeh&#803;na ne&#611; aqehher&#803; &#611;ef ddemma n wawal n R&#803;ebbi, ad yeg&#780;g&#780; imiren kan liman-is.  </p> 
<p><A NAME="an_13:22">13:22</A>&nbsp;Wayed&#803; da&#611;en it&#806;emcabi &#611;er zzerri&#603;a ye&#611;lin ger isennanen. M'ara isel i wawal n R&#803;ebbi, i&#611;eblan n ddunit d t&#803;t&#803;me&#603; n rrbeh&#803; t&#806;&#611;ummun awal-nni, d&#611;a ur d-it&#806;t&#806;ak ara lfakya.  </p> 
<p><A NAME="an_13:23">13:23</A>&nbsp;Wayed&#803; icuba da&#611;en &#611;er zzerri&#603;a ye&#611;lin deg wakal yelhan, m'ara isel i wawal n R&#803;ebbi, ifehhem-it, daymi i d-it&#806;t&#806;ak lfakya ! YYal a&#603;eqqa it&#806;t&#806;ak-ed : wa tlatin, wa set&#806;t&#806;in, wa meyya n t&#603;eqqayin.  </p> 
<p><A NAME="an_13:24">13:24</A>&nbsp;Sidna &#400;isa yefka-yasen-d lemtel nnid&#803;en : Tagelda n igenwan tcuba &#611;er yiwen wergaz i gzer&#603;en irden deg iger-is. </p> 
<p><A NAME="an_13:25">13:25</A>&nbsp;Yiwen yid&#803; mi t&#803;t&#803;sen akk medden, yusa-d we&#603;daw-is izre&#603; az&#803;ekkun ger yirden, imiren ir&#803;uh&#803;.  </p> 
<p><A NAME="an_13:26">13:26</A>&nbsp;Mi d-gman yirden-nni fkan-d tigedrin, az&#803;ekkun-nni ula d net&#806;t&#806;a igma-d. </p> 
<p><A NAME="an_13:27">13:27</A>&nbsp;Iqeddacen n bab n iger-nni, usan-d &#611;ur&#803;-es nnan-as : A Sidi, e&#603;ni mac&#780;c&#780;i d irden i tzer&#603;ed&#803; deg iger-ik ? Ansi i d-ikka ihi uz&#803;ekkun-agi ?  </p> 
<p><A NAME="an_13:28">13:28</A>&nbsp;Yerra-yasen : D yiwen we&#603;daw i gxedmen akka ! IIqeddacen-nni nnan-as : Ihi teb&#611;id&#803; a nr&#803;uh&#803; a neqle&#603; az&#803;ekkun-agi ?  </p> 
<p><A NAME="an_13:29">13:29</A>&nbsp;Yerra-yasen : Xat&#803;i ! Axat&#803;er m'ara tekksem az&#803;ekkun, tzemrem a d-teglum s yirden.  </p> 
<p><A NAME="an_13:30">13:30</A>&nbsp;Anfet-asen ad gmun di sin alamma t&#806;-t&#806;amegra. Ass-nni, a sen ini&#611; i wid imeggren : qel&#603;et-ed uqbel az&#803;ekkun, cuddet-et&#806; t&#806;-t&#806;adliwin iwakken a tent-nesser&#803;&#611; ma d irden jem&#603;et t&#806;en-id &#611;er ikuffan-iw.  </p> 
<p><A NAME="an_13:31">13:31</A>&nbsp;Sidna &#400;isa yefka-yasen-d lemtel nnid&#803;en : Tagelda n igenwan tcuba &#611;er yiwen u&#603;eqqa n uxerd&#803;el i d-iddem yiwen wergaz iwakken a t-izre&#603; deg iger-is. </p> 
<p><A NAME="an_13:32">13:32</A>&nbsp;A&#603;eqqa-yagi d net&#806;t&#806;a i d amect&#803;uh&#803; mer&#803;r&#803;a ger zzerri&#603;at yellan, lame&#603;na mi get&#806;wazre&#603;, igemmu yet&#806;t&#806;ali alamma yekka-d sennig akk yem&#611;an n tebh&#803;irt, yeggar-ed ifurkawen d imeqqranen, ula d ifr&#803;ax n igenni , bennun le&#603;cuc-nsen s ufella-s.  </p> 
<p><A NAME="an_13:33">13:33</A>&nbsp;Sidna &#400;isa yenna-yasen-d lemtel nnid&#803;en : Tagelda n igenwan tet&#806;t&#806;emcabi &#611;er temtunt ( yi&#611;es n temtunt ) ara d-teddem tmet&#803;t&#803;ut a t-tsexled&#803; i tlata lkilat n uwren, s wakka arukti-nni mer&#803;r&#803;a ad yali.  </p> 
<p><A NAME="an_13:34">13:34</A>&nbsp;Sidna &#400;isa it&#806;meslay-ed i l&#611;aci anagar s lemtul. </p> 
<p><A NAME="an_13:35">13:35</A>&nbsp;It&#806;meslay-asen-d akka iwakken ad yedr&#803;u wayen i d-nnan lenbiya : A sen-mmeslaye&#611; s lemtul, a sen-beccr&#803;e&#611; ti&#611;awsiwin yeffren seg wasmi i d-texleq ddunit. cc  </p> 
<p><A NAME="an_13:36">13:36</A>&nbsp;Mi gekfa Sidna &#400;isa ameslay, l&#611;aci r&#803;uh&#803;en, net&#806;t&#806;a ikcem &#611;er wexxam. Inelmaden-is qer&#803;r&#803;ben &#611;ur&#803;-es nnan-as : Ssefru-ya&#611;-d lemtel n uz&#803;ekkun deg iger.  </p> 
<p><A NAME="an_13:37">13:37</A>&nbsp;Yerra-yasen-d : Win izerr&#603;en irden d Mmi-s n bunadem ; </p> 
<p><A NAME="an_13:38">13:38</A>&nbsp;iger, d ddunit ; irden, d wid it&#806;ekkan di tgelda n igenwan ; ma d az&#803;ekkun, d widak it&#806;ekkan d Ccit&#803;an ; </p> 
<p><A NAME="an_13:39">13:39</A>&nbsp;a&#603;daw i gzerr&#603;en az&#803;ekkun, d Ccit&#803;an ; tamegra , t&#806;-t&#806;aggara nddunit ; ma d wid imeggren, d lmalayekkat.  </p> 
<p><A NAME="an_13:40">13:40</A>&nbsp;Akken ara qell&#603;en az&#803;ekkun t&#803;eggir&#803;en-t &#611;er tmes, ara tedr&#803;u di taggara n ddunit.  </p> 
<p><A NAME="an_13:41">13:41</A>&nbsp;Mmi-s n bunadem a d-icegge&#603; lmalayekkat-is, ad ssuf&#611;en si tgelda-s wid akk yesse&#611;layen wiyad&#803; di ddnub akk-d wid ixeddmen ccer&#803;, </p> 
<p><A NAME="an_13:42">13:42</A>&nbsp;d&#611;a a ten-d&#803;eggr&#803;en &#611;er tmes anda ara yilin imet&#803;t&#803;awen d nndama tameqqrant ; </p> 
<p><A NAME="an_13:43">13:43</A>&nbsp;ma d wid id&#803;u&#603;en R&#803;ebbi ad feg&#780;g&#780;eg&#780;en am yit&#803;ij di tgelda n Baba R&#803;ebbi. Win yes&#603;an imez&#803;z&#803;u&#611;en isel-ed !  </p> 
<p><A NAME="an_13:44">13:44</A>&nbsp;Tagelda n igenwan tet&#806;t&#806;emcabi &#611;er ugerruj yeffren deg yiwen n yiger. Yiwen wergaz yufa-t, yu&#611;al iffer-it. Si lfer&#803;h&#803;-nni i gefr&#803;eh&#803;, ir&#803;uh&#803; izzenz ayen akk yes&#603;a iwakken ad ya&#611; iger-nni.  </p> 
<p><A NAME="an_13:45">13:45</A>&nbsp;Tagelda n igenwan tet&#806;t&#806;emcabi da&#611;en &#611;er yiwen umetjar&#803; it&#806;qelliben ti&#603;eqcin ifazen. </p> 
<p><A NAME="an_13:46">13:46</A>&nbsp;Mi gufa yiwet ifazen &#611;ef tiyad&#803;, ir&#803;uh&#803; izzenz ayen akk yes&#603;a, yu&#611;al-ed yu&#611;-it&#806;.  </p> 
<p><A NAME="an_13:47">13:47</A>&nbsp;Tagelda n igenwan tet&#806;t&#806;emcabi da&#611;en &#611;er ucebbak it&#806;wadeggr&#803;en &#611;er lebh&#803;er&#803;, iwakken a d-it&#803;t&#803;ef iselman ( lh&#803;ut ) n mkul s&#803;s&#803;enf.  </p> 
<p><A NAME="an_13:48">13:48</A>&nbsp;M'ara yec&#780;c&#780;ar&#803;, ih&#803;ewwaten a t-id-jebden &#611;er rrif n lebh&#803;er&#803;, d&#611;a ad qqimen iwakken ad fernen iselman, ad jem&#603;en wid yelhan, ad d&#803;eggr&#803;en wid n diri.  </p> 
<p><A NAME="an_13:49">13:49</A>&nbsp;Akka ara tedr&#803;u di taggara n ddunit : lmalayekkat a d-asent a d ddment imcumen si ger ih&#803;eqqiyen, </p> 
<p><A NAME="an_13:50">13:50</A>&nbsp;iwakken a ten-d&#803;eggr&#803;ent &#611;er tmes anda llan imet&#803;t&#803;awen d nndama tameqqrant.  </p> 
<p><A NAME="an_13:51">13:51</A>&nbsp;D&#611;a Sidna &#400;isa yenna-yasen : Tfehmem ayagi mer&#803;r&#803;a ? RRran-as : An&#603;am a Sidi, nefhem !  </p> 
<p><A NAME="an_13:52">13:52</A>&nbsp;Yerna-yasen : Ihi, yal amusnaw n ccari&#603;a ara ifehmen tagelda n igenwan, icuba &#611;er bab n wexxam i d-it&#806;ekksen seg ugerruj-is ti&#611;awsiwin tijdidin, akk-d t&#806;-t&#806;&#611;awsiwin tiqdimin.  </p> 
<p><A NAME="an_13:53">13:53</A>&nbsp;Mi d-yenna lemtul-agi, Sidna &#400;isa ir&#803;uh&#803; syenna. </p> 
<p><A NAME="an_13:54">13:54</A>&nbsp;Yerra &#611;er taddart i deg it&#806;t&#806;ur&#803;ebba. Isselmad di lg&#780;ame&#603; nsen, l&#611;aci akk ih&#803;edr&#803;en wehmen, qqar&#803;en : Ansi i s-d-tekka tmusni-yagi akk d tezmert s wayes ixeddem lber&#803;hanat agi ? </p> 
<p><A NAME="an_13:55">13:55</A>&nbsp;Mac&#780;c&#780;i d net&#806;t&#806;a i d mmi-s n win ineg&#780;r&#803;en ijegwa ? E&#603;ni yemma-s mac&#780;c&#780;i t&#806;-t&#806;in iwumi qqar&#803;en Meryem ? AAtmaten-is mac&#780;c&#780;i d Ye&#603;qub, Yusef, Sem&#603;un akk-d Yuda ?  </p> 
<p><A NAME="an_13:56">13:56</A>&nbsp;Yessetma-s da&#611;en, mac&#780;c&#780;i gar ane&#611; i llant ? Ansi i s-d-ikka ihi wannect-agi ?  </p> 
<p><A NAME="an_13:57">13:57</A>&nbsp;&#404;ef wayagi akk i sen-yella d sebba n tuccd&#803;a, ugin ad amnen yis. DD&#611;a Sidna &#400;isa yenna-yasen : Nnbi yet&#806;wah&#803;qer&#803; anagar di tmurt-is akk-d wexxam-is.  </p> 
<p><A NAME="an_13:58">13:58</A>&nbsp;Sidna &#400;isa ur yexdim ara at&#803;as n lber&#803;hanat dinna, axat&#803;er ugin ad amnen.  </p> 
<p><A NAME="an_14:2">14:2</A>&nbsp;yenna i iqeddacen-is : D Yeh&#803;ya a&#611;et&#803;t&#803;as ! D net&#806;t&#806;a i-d ih&#803;yan si ger lmegtin, daymi i ges&#603;a tazmert s wayes ixeddem lber&#803;hanat.  </p> 
<p><A NAME="an_14:3">14:3</A>&nbsp;D agellid Hir&#803;udus i gefkan yakan lamer&#803; ad qnen Yeh&#803;ya s ssnasel, a t-rren &#611;er lh&#803;ebs. Ayagi &#611;ef sebba n Hir&#803;udyad, tamet&#803;t&#803;ut n Filibus yellan d gma-s n Hir&#803;udus. </p> 
<p><A NAME="an_14:4">14:4</A>&nbsp;Axat&#803;er Yeh&#803;ya yella yeqqar&#803; i Hir&#803;udus : D leh&#803;r&#803;am fell-ak at&#806;-t&#806;es&#603;ud&#803; Hir&#803;udyad t&#806;-t&#806;amet&#803;t&#803;ut-ik !  </p> 
<p><A NAME="an_14:5">14:5</A>&nbsp;Seg imiren, Hir&#803;udus it&#806;qellib ad ine&#611; Yeh&#803;ya, me&#603;na ikukra agdud n wat Isr&#803;ail axat&#803;er h&#803;esben-t akk d nnbi.  </p> 
<p><A NAME="an_14:6">14:6</A>&nbsp;Ass n l&#603;id n umulli n Hir&#803;udus, yelli-s n Hir&#803;udyad tecd&#803;eh&#803; zdat inebgawen, te&#603;g&#780;eb-as at&#803;as i Hir&#803;udus, </p> 
<p><A NAME="an_14:7">14:7</A>&nbsp;armi i s-i&#603;uhed, a s-yefk ayen ara s-d tessuter. </p> 
<p><A NAME="an_14:8">14:8</A>&nbsp;Twes&#803;s&#803;a-t&#806; yemma-s a s-tini : Awi-yi-d &#611;er dagi aqer&#803;r&#803;uy n Yeh&#803;ya a&#611;et&#803;t&#803;as deg ud&#803;ebsi.  </p> 
<p><A NAME="an_14:9">14:9</A>&nbsp;Agellid Hir&#803;udus ih&#803;zen at&#803;as, yemmu&#611;ben, lame&#603;na &#611;ef ddemma n limin i geggul zdat inebgawen-is, issendeh a s-t-id-awin. </p> 
<p><A NAME="an_14:10">14:10</A>&nbsp;Icegge&#603; a s-d-gezmen aqer&#803;r&#803;uy i Yeh&#803;ya a&#611;et&#803;t&#803;as di lh&#803;ebs ; </p> 
<p><A NAME="an_14:11">14:11</A>&nbsp;wwin-as-t-id i teqcict-nni deg ud&#803;ebsi, net&#806;t&#806;at tefka-t i yemma-s.  </p> 
<p><A NAME="an_14:12">14:12</A>&nbsp;Inelmaden n Yeh&#803;ya usan-d ad awin lg&#780;et&#806;t&#806;a-s iwakken a t&#806;-med&#803;len ; imiren r&#803;uh&#803;en ssawd&#803;en-as lexbar&#803; i Sidna &#400;isa.  </p> 
<p><A NAME="an_14:13">14:13</A>&nbsp;Mi gesla s lexbar&#803; n lmut n Yeh&#803;ya, Sidna &#400;isa yuli &#611;er teflukt, ir&#803;uh&#803; iwakken ad id&#803;er&#803;r&#803;ef iman-is. Akken slan l&#611;aci s wemkan i &#611;er iteddu, ff&#611;en-d si tudrin, teb&#603;en-t &#611;ef wud&#803;ar. </p> 
<p><A NAME="an_14:14">14:14</A>&nbsp;Sidna &#400;isa yers-ed si teflukt, iwala annect-nni n l&#611;aci, d&#611;a gezmen tasa-s ; ibda yesseh&#803;lay imud&#803;an-nsen. </p> 
<p><A NAME="an_14:15">14:15</A>&nbsp;Mi ge&#611;li yit&#803;ij, inelmaden n Sidna &#400;isa qer&#803;r&#803;ben &#611;ur&#803;-es, nnan-as : Amkan-agi yexla yerna ir&#803;uh&#803; lh&#803;al ; ini-yasen i l&#611;aci-yagi ad r&#803;uh&#803;en &#611;er tudrin iwakken a d-a&#611;en ayen ara c&#780;c&#780;en.  </p> 
<p><A NAME="an_14:16">14:16</A>&nbsp;Sidna &#400;isa yerra-yasen : Acu&#611;er&#803; ara r&#803;uh&#803;en, fket-asen kunwi ad c&#780;c&#780;en ! </p> 
<p><A NAME="an_14:17">14:17</A>&nbsp;Nnan-as : &#404;ur&#803;-nne&#611; anagar xemsa teh&#803;bulin n we&#611;r&#803;um, d sin iselman ( ih&#803;utiwen ).  </p> 
<p><A NAME="an_14:18">14:18</A>&nbsp;Yerra-yasen : Awit-t&#806;en-id &#611;er dagi !  </p> 
<p><A NAME="an_14:19">14:19</A>&nbsp;Yenna i l&#611;aci ad qqimen &#611;ef leh&#803;cic, iddem-ed xemsa teh&#803;bulin-nni n we&#611;r&#803;um d sin iselman-nni, yerfed allen-is &#611;er igenni, ih&#803;med R&#803;ebbi. YYebd&#803;a a&#611;r&#803;um-nni, yefka-t i inelmaden-is, fer&#803;qen-t i l&#611;aci.  </p> 
<p><A NAME="an_14:20">14:20</A>&nbsp;Sc&#780;an akk armi r&#803;wan, yerna inelmaden-is c&#780;c&#780;ur&#803;en-d tnac iqecwalen n wayen i d-yegran. </p> 
<p><A NAME="an_14:21">14:21</A>&nbsp;Ad ilin azal n xemsa alaf n yergazen i gec&#780;c&#780;an, mbla tilawin d warrac.  </p> 
<p><A NAME="an_14:22">14:22</A>&nbsp;Imiren kan, Sidna &#400;isa ih&#803;r&#803;es inelmaden-is ad alin &#611;er teflukt iwakken ad zwiren &#611;er rrif nnid&#803;en n lebh&#803;er&#803;, ma d net&#806;t&#806;a ad yerr l&#611;aci-nni.  </p> 
<p><A NAME="an_14:23">14:23</A>&nbsp;Mi r&#803;uh&#803;en akk l&#611;aci-nni, yuli weh&#803;d-es &#611;er wedrar iwakken ad iz&#803;z&#803;all, d&#611;a ye&#611;li-d yid&#803;. </p> 
<p><A NAME="an_14:24">14:24</A>&nbsp;Taflukt-nni tella di tlemmast n lebh&#803;er&#803;, lemwaji kkatent-et&#806; axat&#803;er ad&#803;u iqubel-iten-id. </p> 
<p><A NAME="an_14:25">14:25</A>&nbsp;Mi qr&#803;ib ad yali wass, ataya Sidna &#400;isa iteddu-d &#611;ef wud&#803;ar s ufella n waman. </p> 
<p><A NAME="an_14:26">14:26</A>&nbsp;Akken i t-walan ileh&#803;h&#803;u &#611;ef waman, inelmaden-is xel&#603;en qqar&#803;en : D lexyal ! BBdan t&#806;&#603;eggid&#803;en s lxuf. </p> 
<p><A NAME="an_14:27">14:27</A>&nbsp;Me&#603;na imiren kan Sidna &#400;isa yenna-yasen-d : Ur xell&#603;et ara, d nekk ! Ur t&#806;t&#806;aggadet ara !  </p> 
<p><A NAME="an_14:28">14:28</A>&nbsp;D&#611;a But&#803;rus yenna-yas : A Sidi, ma yella d kec&#780;c&#780;ini, efk-ed lamer&#803; a n-ase&#611; &#611;ur&#803;-ek &#611;ef wud&#803;ar s ufella n waman.  </p> 
<p><A NAME="an_14:29">14:29</A>&nbsp;Sidna &#400;isa yenna-yas : As-ed ! BBut&#803;rus yers-ed si teflukt, ileh&#803;h&#803;u &#611;ef waman, iteddu &#611;er Sidna &#400;isa. </p> 
<p><A NAME="an_14:30">14:30</A>&nbsp;Me&#603;na mi gwala yekker-ed wad&#803;u, ikcem-it lxuf, yebda izedder, d&#611;a i&#603;egged&#803; : A Sidi, sellek-iyi !  </p> 
<p><A NAME="an_14:31">14:31</A>&nbsp;Imiren kan, Sidna &#400;isa yed&#803;leq afus-is, ijbed-it-id yenna-yas : A win iwumi ixus&#803;s&#803; liman ! Acu&#611;er&#803; i k-ikcem ccekk ?  </p> 
<p><A NAME="an_14:32">14:32</A>&nbsp;Ulin &#611;er teflukt di sin, d&#611;a yers wad&#803;u-nni. </p> 
<p><A NAME="an_14:33">14:33</A>&nbsp;Inelmaden-nni yellan di teflukt seg&#780;g&#780;den zdat Sidna &#400;isa nnan-as : T&#806;-t&#806;idet&#806;, d kec&#780;c&#780; i d Mmi-s n R&#803;ebbi !  </p> 
<p><A NAME="an_14:34">14:34</A>&nbsp;Zegren lebh&#803;er&#803;-nni, armi wwd&#803;en &#611;er tmurt n Jinis&#803;aret. </p> 
<p><A NAME="an_14:35">14:35</A>&nbsp;Imezda&#611; n lg&#780;iha nni &#603;eqlen Sidna &#400;isa, d&#611;a cegg&#603;en &#611;er yal lg&#780;iha n tmurt, wwin-as-d imud&#803;an nsen mer&#803;r&#803;a.  </p> 
<p><A NAME="an_14:36">14:36</A>&nbsp;H&#803;ellelen-t iwakken a ten-yeg&#780;g&#780; ad nalen &#611;as ula t&#806;-t&#806;acd&#803;at&#803; uqendur&#803;-is. Wid akk i t-innulen, h&#803;lan.  </p> 
<p><A NAME="an_15:2">15:2</A>&nbsp;Acu&#611;er&#803; inelmaden-ik t&#806;r&#803;uz&#803;un l&#603;adda i d-g&#780;g&#780;an lejdud-nne&#611; ? M'ara qer&#803;r&#803;ben &#611;er lqut, ur ssiriden ara ifassen-nsen.  </p> 
<p><A NAME="an_15:3">15:3</A>&nbsp;Sidna &#400;isa yerra-yasen : I kunwi, acimi tet&#806;r&#803;uz&#803;um lumur&#803;at n R&#803;ebbi iwakken at&#806;-t&#806;xedmem r&#803;r&#803;ay nwen ? </p> 
<p><A NAME="an_15:4">15:4</A>&nbsp;Yak d s&#803;s&#803;eh&#803;, R&#803;ebbi yenna-d : Qader&#803; baba-k d yemma-k, yyenna da&#611;en : Kra win ara ine&#603;len baba-s d yemma-s, ad yet&#806;wah&#803;kem fell-as s lmut.  </p> 
<p><A NAME="an_15:5">15:5</A>&nbsp;Me&#603;na kunwi teqqar&#803;em : win yefkan d lwe&#603;da i R&#803;ebbi ayen s wacu i glaq ad i&#603;iwen imawlan-is, </p> 
<p><A NAME="an_15:6">15:6</A>&nbsp;am akken d imawlan-is i g&#603;awen. SS wakka, tbeddlem awal n R&#803;ebbi, iwakken at&#806;-t&#806;es&#603;eddim l&#603;addat-nwen.  </p> 
<p><A NAME="an_15:7">15:7</A>&nbsp;Ay at sin wudmawen ! T&#806;-t&#806;idet&#806; i d-yenna nnbi Ice&#603;ya mi d-icar fell awen :  </p> 
<p><A NAME="an_15:8">15:8</A>&nbsp;Y enna-d R&#803;ebbi : agdud-agi, it&#806;&#603;uzzu-yi s wawal kan, ma d ul-is yeb&#603;ed fell-i.  </p> 
<p><A NAME="an_15:9">15:9</A>&nbsp;L e&#603;bada-nsen ur tes&#603;i ara azal axat&#803;er sselmaden ayen i d-yekkan seg imdanen.  </p> 
<p><A NAME="an_15:10">15:10</A>&nbsp;D&#611;a Sidna &#400;isa yessawel i l&#611;aci yenna-yasen : Semh&#803;esset-d tfehmem ayagi : </p> 
<p><A NAME="an_15:11">15:11</A>&nbsp;mac&#780;c&#780;i d ayen i gkec&#780;c&#780;men seg imi n wemdan i t-yessamasen, me&#603;na d ayen i d-it&#806;eff&#611;en seg-s.  </p> 
<p><A NAME="an_15:12">15:12</A>&nbsp;Inelmaden qer&#803;r&#803;ben-d &#611;er Sidna &#400;isa nnan-as : Ifariziyen i&#611;ad&#803;-iten lh&#803;al &#611;ef yimeslayen-nni i d-tennid&#803; !  </p> 
<p><A NAME="an_15:13">15:13</A>&nbsp;Yerra-yasen : Yal im&#611;i ur yez&#803;z&#803;i ara Baba yellan deg igenwan, ad yet&#806;waqle&#603;.  </p> 
<p><A NAME="an_15:14">15:14</A>&nbsp;Anfet-asen, d ider&#611;alen itet&#803;t&#803;fen afus i ider&#611;alen nnid&#803;en ; ma yella ader&#611;al yet&#803;t&#803;ef afus i wayed&#803;, ad &#611;lin i sin &#611;er tesraft.  </p> 
<p><A NAME="an_15:15">15:15</A>&nbsp;But&#803;rus yent&#803;eq-ed yenna-yas :  Ssefhem-a&#611;-d lemtel-agi.  </p> 
<p><A NAME="an_15:16">15:16</A>&nbsp;Sidna &#400;isa yenna i inelmaden-is : E&#603;ni ula d kunwi txus&#803;s&#803;-ikkun lefhama ? </p> 
<p><A NAME="an_15:17">15:17</A>&nbsp;Ur tefhimem ara belli ayen ikec&#780;c&#780;men seg imi n wemdan yet&#806;t&#806;ara &#611;er u&#603;ebbud&#803;-is, mbe&#603;d ad it&#806;wadegger&#803; &#611;er ber&#803;r&#803;a. </p> 
<p><A NAME="an_15:18">15:18</A>&nbsp;Lame&#603;na ayen i d-iteff&#611;en seg imi itekk-ed seg wul, d annect-agi i gesseng&#780;asen amdan.  </p> 
<p><A NAME="an_15:19">15:19</A>&nbsp;Axat&#803;er seg wul i d-tekken : yir ixemmimen, timegr&#803;ad&#803;, zzna ( l&#603;ar&#803; ), yir tikli, tukerd&#803;a, cchada n z&#803;z&#803;ur&#803; akk-d rregmat.  </p> 
<p><A NAME="an_15:20">15:20</A>&nbsp;Atan wayen yesseng&#780;asen amdan, mac&#780;c&#780;i d uc&#780;c&#780;i mbla tarda n ifassen i t-yesseng&#780;asen.  </p> 
<p><A NAME="an_15:21">15:21</A>&nbsp;Sidna &#400;isa ir&#803;uh&#803; syenna, iteddu &#611;er tmura n Sur akk-d Sidun.  </p> 
<p><A NAME="an_15:22">15:22</A>&nbsp;Yiwet n tmet&#803;t&#803;ut n at Ken&#603;an i gzed&#611;en dinna tusa-d &#611;ur&#803;-es tet&#806;&#603;eggid&#803; : A Sidi, a mmi-s n Sidna Dawed, h&#803;unn fell-i ! At&#806;an yelli izde&#611;-it&#806; ur&#803;uh&#803;ani, i&#603;et&#806;t&#806;eb-it&#806; at&#803;as.  </p> 
<p><A NAME="an_15:23">15:23</A>&nbsp;Sidna &#400;isa ur as-d-yerri ula d yiwen wawal. Inelmaden-is qer&#803;r&#803;ben &#611;ur&#803;-es nnan-as : Err-as awal, axat&#803;er tugi at&#806;-t&#806;eh&#803;bes le&#603;yad&#803; deffir-nne&#611;.  </p> 
<p><A NAME="an_15:24">15:24</A>&nbsp;Sidna &#400;isa yerra-yasen : T&#806;t&#806;ucegg&#603;e&#611;-ed anagar &#611;er wulli id&#803;a&#603;en n wat Isr&#803;ail !  </p> 
<p><A NAME="an_15:25">15:25</A>&nbsp;Lame&#603;na tamet&#803;t&#803;ut-nni te&#611;li &#611;er id&#803;ar&#803;r&#803;en n Sidna &#400;isa tenna-yas : A Sidi &#603;iwen-iyi di le&#603;naya-k !  </p> 
<p><A NAME="an_15:26">15:26</A>&nbsp;Yenna-yas : Ur ilaq ara ad it&#806;wakkes we&#611;r&#803;um i warrac, ad it&#806;wadegger&#803; i yeqjan.  </p> 
<p><A NAME="an_15:27">15:27</A>&nbsp;Tenna-yas : T&#806;-t&#806;idet&#806; a Sidi, lame&#603;na ula d iqjan tet&#806;t&#806;en tifet&#806;t&#806;itin i d-i&#611;ellin si t&#803;t&#803;abla n imawlan-nsen.  </p> 
<p><A NAME="an_15:28">15:28</A>&nbsp;Imiren Sidna &#400;isa yerra-yas : Liman-inem d ameqqran a tamet&#803;t&#803;ut ! A m-yet&#806;waxdem wayen teb&#611;id&#803; ! IImiren kan yelli-s teh&#803;la.  </p> 
<p><A NAME="an_15:29">15:29</A>&nbsp;Sidna &#400;isa ir&#803;uh&#803; syenna, yerra &#611;er leg&#780;wahi n lebh&#803;er&#803; n Jlili, yuli &#611;er wedrar yeqqim. </p> 
<p><A NAME="an_15:30">15:30</A>&nbsp;Usan-d &#611;ur&#803;-es l&#611;aci d izumal, wwin-as-d iqud&#803;aren, ider&#611;alen, ine&#603;yuba, igugamen d wat&#803;as imud&#803;an nnid&#803;en. Ssersen-ten &#611;er zdat id&#803;ar&#803;r&#803;en-is d&#611;a isseh&#803;la-ten.  </p> 
<p><A NAME="an_15:31">15:31</A>&nbsp;Imdanen mer&#803;r&#803;a t&#603;eg&#780;ben mi walan igugamen heddr&#803;en, ine&#603;yuba h&#803;lan, iqud&#803;aren leh&#803;h&#803;un, ider&#611;alen t&#806;walin, d&#611;a bdan t&#806;h&#803;emmiden Sidi R&#803;ebbi Illu n wat Isr&#803;ail.  </p> 
<p><A NAME="an_15:32">15:32</A>&nbsp;Sidna &#400;isa yessawel-asen i inelmaden-is yenna-yasen : &#404;ad&#803;en-iyi l&#611;aci-agi axat&#803;er tlata wussan aya segmi llan yid-i, yerna ur s&#603;in d acu ara c&#780;c&#780;en. Ur b&#611;i&#611; ara a ten-rre&#611; akka lluz&#803;en ne&#611; m'ulac ad feclen deg webrid.  </p> 
<p><A NAME="an_15:33">15:33</A>&nbsp;Inelmaden nnan-as : Ansi ara &#611;-d-yekk deg umkan-agi yexlan, we&#611;r&#803;um ara isser&#803;wun annect agi n l&#611;aci ?  </p> 
<p><A NAME="an_15:34">15:34</A>&nbsp;Sidna &#400;isa yenna-yasen : Ach&#803;al n teh&#803;bulin n we&#611;r&#803;um i tes&#603;am &#611;ur&#803;-wen ? RRran-as : Seb&#603;a n teh&#803;bulin akk-d kra n iselman ( ih&#803;utiwen ).  </p> 
<p><A NAME="an_15:35">15:35</A>&nbsp;Imiren yenna i l&#611;aci ad qqimen &#611;er lqa&#603;a. </p> 
<p><A NAME="an_15:36">15:36</A>&nbsp;Yeddem-ed tih&#803;bulin-nni n we&#611;r&#803;um d iselman-nni, ih&#803;med R&#803;ebbi, yebd&#803;a-ten, yefka-ten i inelmaden-is iwakken a ten-fer&#803;qen i l&#611;aci.  </p> 
<p><A NAME="an_15:37">15:37</A>&nbsp;Sc&#780;an akk armi r&#803;wan, yerna c&#780;c&#780;ur&#803;en seb&#603;a n tqecwalin n wayen i d-yegran. </p> 
<p><A NAME="an_15:38">15:38</A>&nbsp;Ger wid yec&#780;c&#780;an, llan azal n r&#803;eb&#603;a alaf n yergazen mbla tilawin d warrac.  </p> 
<p><A NAME="an_15:39">15:39</A>&nbsp;Mi gerra l&#611;aci, Sidna &#400;isa yerkeb di teflukt, ir&#803;uh&#803; &#611;er tmurt n Magadan.  </p> 
<p><A NAME="an_16:1">16:1</A>&nbsp;Ifariziyen d isaduqiyen qer&#803;r&#803;ben &#611;er Sidna &#400;isa, ssutren-as lber&#803;han iwakken a t-jer&#803;ben. </p> 
<p><A NAME="an_16:2">16:2</A>&nbsp;Sidna &#400;isa yerra-yasen : M'ara ye&#611;li yit&#803;ij, twalam igenni d azegga&#611;, teqqar&#803;em ad yelhu lh&#803;al. </p> 
<p><A NAME="an_16:3">16:3</A>&nbsp;Akken da&#611;en tas&#803;ebh&#803;it, teqqar&#803;em a d-iwwet ugeffur ( lehwa ) axat&#803;er yella usigna. AAmek ! Tesnem at&#806;-t&#806;fehmem lh&#803;ala n igenni, ur tezmirem ara at&#806;-t&#806;fehmem licar&#803;at ye&#603;nan lweqt-agi !  </p> 
<p><A NAME="an_16:4">16:4</A>&nbsp;Lg&#780;il am agi ijehlen ixed&#603;en R&#803;ebbi, yessutur lber&#803;han ! Me&#603;na ur as-d-it&#806;t&#806;unefkay ara lber&#803;han nnid&#803;en anagar win n nnbi Yunes ! DD&#611;a ir&#803;uh&#803;, yeg&#780;g&#780;a-ten. </p> 
<p><A NAME="an_16:5">16:5</A>&nbsp;Mi zegren agummad&#803; i lebh&#803;er&#803;, inelmaden-is t&#806;t&#806;un ur wwin ara yid-sen a&#611;r&#803;um. </p> 
<p><A NAME="an_16:6">16:6</A>&nbsp;D&#611;a Sidna &#400;isa yenna-yasen : H&#803;adret iman-nwen seg i&#611;es n temtunt n ifariziyen d isaduqiyen !  </p> 
<p><A NAME="an_16:7">16:7</A>&nbsp;Inelmaden xemmemen deg yiman-nsen, nnan : Ahat imi ur d-newwi ara yid-nne&#611; a&#611;r&#803;um i &#611;-d-yenna akka !  </p> 
<p><A NAME="an_16:8">16:8</A>&nbsp;Sidna &#400;isa iz&#803;ra &#611;ef wacu i t&#806;xemmimen yenna-yasen : A wid i gxus&#803;s&#803;en di liman ! T&#611;ilem imi ur d-tewwim ara a&#611;r&#803;um i wen-d-nni&#611; akka ?  </p> 
<p><A NAME="an_16:9">16:9</A>&nbsp;Mazal ur tefhimem ara ? E&#603;ni tet&#806;t&#806;um yakan xemsa teh&#803;bulin-nni n we&#611;r&#803;um i bd&#803;i&#611; i xemsa alaf n yergazen ? D wach&#803;al n tqecwalin i d-yegran ?  </p> 
<p><A NAME="an_16:10">16:10</A>&nbsp;Ur tecfim ara da&#611;en &#611;ef seb&#603;a teh&#803;bulin-nni n we&#611;r&#803;um i bd&#803;i&#611; i r&#803;eb&#603;a alaf n yemdanen, d wach&#803;al n tqecwalin i d-yegran ? </p> 
<p><A NAME="an_16:11">16:11</A>&nbsp;Amek akka ur tefhimem ara belli mac&#780;c&#780;i &#611;ef we&#611;r&#803;um i wen-d-t&#806;meslaye&#611; ? H&#803;H&#803;adret iman-nwen seg i&#611;es n temtunt n ifariziyen d isaduqiyen !  </p> 
<p><A NAME="an_16:12">16:12</A>&nbsp;Imiren inelmaden-is fehmen belli mac&#780;c&#780;i &#611;ef yi&#611;es n temtunt i sen-d-immeslay, lame&#603;na ad h&#803;adren iman-nsen &#611;ef wuselmed n ifariziyen d isaduqiyen.  </p> 
<p><A NAME="an_16:13">16:13</A>&nbsp;Mi gewwed&#803; Sidna &#400;isa &#611;er tmurt n Qis&#803;arya n Filibus, isteqsa inelmaden is, yenna-yasen : D acu i-d-qqar&#803;en medden &#611;ef Mmi-s n bunadem ?  </p> 
<p><A NAME="an_16:14">16:14</A>&nbsp;Rran-as : Kra qqar&#803;en d Yeh&#803;ya a&#611;et&#803;t&#803;as, wiyad&#803; qqar&#803;en d nnbi Ilyas, wiyad&#803; da&#611;en d nnbi Irmiya ne&#611; d yiwen ger lenbiya.  </p> 
<p><A NAME="an_16:15">16:15</A>&nbsp;I kunwi, d acu-yi &#611;ur&#803;-wen ?  </p> 
<p><A NAME="an_16:16">16:16</A>&nbsp;But&#803;rus yerra-yas : Kec&#780;c&#780; d Lmasih&#803;, Mmi-s n Sidi R&#803;ebbi yeddren !  </p> 
<p><A NAME="an_16:17">16:17</A>&nbsp;Yent&#803;eq &#611;ur&#803;-es yenna-yas : Amarezg-ik, a But&#803;rus a mmi-s n Yunes, axat&#803;er mac&#780;c&#780;i s tmusni-inek i tfehmed&#803; ayagi, me&#603;na d Baba R&#803;ebbi yellan deg igenwan i k-t-id-isbegnen.  </p> 
<p><A NAME="an_16:18">16:18</A>&nbsp;Ihi nekk a k-ini&#611; : kec&#780;c&#780; a But&#803;rus d azr&#803;u, yerna &#611;ef wezr&#803;u-agi ara bnu&#611; tajma&#603;t-iw, ula t&#806;-t&#806;inezmarin n lmut ur t&#806;t&#806;at&#803;t&#803;afent ara zdat-es !  </p> 
<p><A NAME="an_16:19">16:19</A>&nbsp;Ad a k-fke&#611; tisura n tgelda n igenwan, ayen ara teqned&#803; ne&#611; ayen iwumi ara tserrh&#803;ed&#803; di ddunit, ad yet&#806;waqbel deg igenwan.  </p> 
<p><A NAME="an_16:20">16:20</A>&nbsp;Imiren yumer&#803; i yinelmaden-is ur qqar&#803;en ula i yiwen belli d net&#806;t&#806;a i d Lmasih&#803;.  </p> 
<p><A NAME="an_16:21">16:21</A>&nbsp;Seg imiren, Sidna &#400;isa yebda issefham i inelmaden-is belli ilaq ad yali &#611;er temdint n Lquds, anda ara yenne&#603;tab at&#803;as ger ifassen n lmuqedmin akk-d l&#603;ulama n ccari&#603;a ad h&#803;ekmen fell-as s lmut, ass wis tlata a d-ih&#803;yu si ger lmegtin.  </p> 
<p><A NAME="an_16:22">16:22</A>&nbsp;But&#803;rus ijbed-it weh&#803;d-es, yenna yas : A k-imne&#603; R&#803;ebbi a Sidi, a wer d-yedr&#803;u wayagi yid-ek !  </p> 
<p><A NAME="an_16:23">16:23</A>&nbsp;Sidna &#400;isa idewwer&#803; &#611;ur&#803;-es, yenna-yas : Be&#603;&#603;ed akkin fell-i a Ccit&#803;an ! Teb&#611;id&#803; at&#806;-t&#806;ilid&#803; d ugur deg webrid-iw ! Ixemmimen-ik ur d-kkan ara s &#611;ur&#803; R&#803;ebbi, lame&#603;na d ixemmimen n yemdanen.  </p> 
<p><A NAME="an_16:24">16:24</A>&nbsp;Imiren Sidna &#400;isa yenna i inelmaden-is : Kra win yeb&#611;an ad iddu yid-i, ilaq-as ur yet&#806;h&#803;ebbir&#803; ara &#611;ef yiman-is, ad iqbel ad in&#603;et&#806;t&#806;ab &#611;ef ddemma n yisem-iw, a yi-d-itbe&#603;. </p> 
<p><A NAME="an_16:25">16:25</A>&nbsp;Kra win yeb&#611;an ad isellek tar&#803;wih&#803;t-is, a s-tr&#803;uh&#803; ; ma d win iseblen tar&#803;wih&#803;t-is &#611;ef ddemma-w ad yu&#611;al a t&#806;-yaf.  </p> 
<p><A NAME="an_16:26">16:26</A>&nbsp;D acu n lfayda ara yes&#603;u wemdan di rrbeh&#803; n ddunit mer&#803;r&#803;a, ma yella yesr&#803;uh&#803; tar&#803;wih&#803;t-is ? Ne&#611; d acu i gezmer a t-yefk wemdan iwakken a d-ifdu tar&#803;wih&#803;t-is ?  </p> 
<p><A NAME="an_16:27">16:27</A>&nbsp;Axat&#803;er Mmi-s n bunadem a d-yas net&#806;t&#806;a d lmalayekkat-is di l&#603;ad&#803;ima n Baba-s, ad yefk i yal yiwen ayen yuklal, yal yiwen &#611;ef leh&#803;sab n lef&#603;ayel-is.  </p> 
<p><A NAME="an_16:28">16:28</A>&nbsp;A wen-ini&#611; tidet&#806; : llan kra seg wid yellan dagi, ur t&#806;met&#806;t&#806;aten ara alamma z&#803;ran Mmi-s n bunadem yusa-d am ugellid.  </p> 
<p><A NAME="an_17:1">17:1</A>&nbsp;Mi &#603;eddan set&#806;t&#806;a wussan, Sidna &#400;isa yewwi yid-es But&#803;rus, Ye&#603;qub akk-d gma-s Yuh&#803;enna, ulin &#611;er wedrar e&#603;layen, anda qqimen d&#803;er&#803;fen iman-nsen.  </p> 
<p><A NAME="an_17:2">17:2</A>&nbsp;Taswi&#603;t kan ibeddel s&#803;s&#803;ifa zdat sen, walan udem-is yet&#806;feg&#780;g&#780;ig&#780; am yit&#803;ij, llebsa-s tu&#611;al t&#806;-t&#806;amellalt, tecce&#603;ce&#603; am tafat. </p> 
<p><A NAME="an_17:3">17:3</A>&nbsp;A ten-aya dehr&#803;en-asen-d Sidna Musa akk-d Sidna Ilyas t&#806;meslayen d Sidna &#400;isa.  </p> 
<p><A NAME="an_17:4">17:4</A>&nbsp;But&#803;rus int&#803;eq yenna i Sidna &#400;isa : A Sidi, yelha ma neqqim dagi, ma teb&#611;id&#803; ad sbedde&#611; tlata iqid&#803;unen : yiwen i kec&#780;c&#780;, yiwen i Sidna Musa, wayed&#803; i Sidna Ilyas.  </p> 
<p><A NAME="an_17:5">17:5</A>&nbsp;Mazal-it it&#806;meslay mi d-ters yiwet n tagut it&#806;feg&#780;g&#780;ig&#780;en t&#611;umm-iten. Si tagut-nni tent&#803;eq-ed yiwet n ta&#611;ect, tenna-d : Wagi d Mmi e&#603;zizen deg-s i gella lfer&#803;h&#803;-iw, smeh&#803;siset-as !  </p> 
<p><A NAME="an_17:6">17:6</A>&nbsp;Mi slan i ta&#611;ect-nni, inelmaden ikcem-iten lxuf, &#611;lin &#611;ef wudem. </p> 
<p><A NAME="an_17:7">17:7</A>&nbsp;Sidna &#400;isa yessers afus-is fell-asen, yenna-yasen : Ur t&#806;t&#806;aggadet ara, kkret !  </p> 
<p><A NAME="an_17:8">17:8</A>&nbsp;Mi refden allen-nsen, ur walan ula d yiwen nnid&#803;en anagar Sidna &#400;isa. </p> 
<p><A NAME="an_17:9">17:9</A>&nbsp;Akken i d-t&#806;adren seg wedrar, Sidna &#400;isa yumer&#803;-iten yenna-yasen : Ur qqar&#803;et i yiwen wayen akka twalam alamma yeh&#803;ya-d Mmi-s n bunadem si ger lmegtin.  </p> 
<p><A NAME="an_17:10">17:10</A>&nbsp;Inelmaden steqsan Sidna &#400;isa nnan-as : Iwacu imusnawen n ccari&#603;a qqar&#803;en-d : &#171; Ilaq a d-yas nnbi Ilyas d amezwaru ? &#187;  </p> 
<p><A NAME="an_17:11">17:11</A>&nbsp;Yerra-yasen :  T&#806;-t&#806;idet&#806; ilaq a d-yas nnbi Ilyas d amezwaru, iwakken ad iseggem kullec. </p> 
<p><A NAME="an_17:12">17:12</A>&nbsp;Ma d nekk aql-i nni&#611; awen-d : nnbi Ilyas yusa-d yakan, lame&#603;na imdanen ur t-&#603;qilen ara yerna xedmen deg-s akken i sen ihwa. Akka da&#611;en ara in&#603;et&#806;t&#806;ab Mmi-s n bunadem ger ifassen-nsen !  </p> 
<p><A NAME="an_17:13">17:13</A>&nbsp;Inelmaden fehmen imiren belli it&#806;meslay-asen-d &#611;ef Yeh&#803;ya a&#611;et&#803;t&#803;as.  </p> 
<p><A NAME="an_17:14">17:14</A>&nbsp;Mi wwd&#803;en &#611;er wanda llan l&#611;aci, yiwen wergaz iqer&#803;r&#803;eb-ed &#611;er Sidna &#400;isa, ye&#611;li &#611;ef tgecrar zdat-es yenna yas :  </p> 
<p><A NAME="an_17:15">17:15</A>&nbsp;A Sidi, h&#803;unn &#611;ef mmi ! Atan kkaten-t imsigman, yenne&#603;tab at&#803;as ! Ach&#803;al d abrid i ge&#611;li &#611;er tmes ne&#611; &#611;er waman,  </p> 
<p><A NAME="an_17:16">17:16</A>&nbsp;wwi&#611;-t-id i inelmaden-ik, me&#603;na ur zmiren ara a t-sseh&#803;lun.  </p> 
<p><A NAME="an_17:17">17:17</A>&nbsp;Int&#803;eq Sidna &#400;isa yenna-yasen : A lg&#780;il ijehlen, i&#603;ewjen ! Ar melmi ara yili&#611; yid-wen ? Ar melmi ara wen-sebr&#803;e&#611; ? Awit-iyi-d aqcic-agi &#611;er dagi !  </p> 
<p><A NAME="an_17:18">17:18</A>&nbsp;Sidna &#400;isa i&#603;egged&#803; &#611;ef lg&#780;en-nni, yumer&#803;-as ad iffe&#611; seg weqcic-nni. Imiren kan, aqcic-nni yeh&#803;la. </p> 
<p><A NAME="an_17:19">17:19</A>&nbsp;Mi llan inelmaden iman-nsen, qer&#803;r&#803;ben &#611;er Sidna &#400;isa nnan-as : Acu&#611;er&#803; nukkni ur nezmir ara a t-nessufe&#611; ?  </p> 
<p><A NAME="an_17:20">17:20</A>&nbsp;Sidna &#400;isa yerra-yasen : Axat&#803;er txus&#803;s&#803;em di liman ! Aql-i nni&#611;-awen, lemmer tes&#603;im liman annect n u&#603;eqqa n uxerd&#803;el, tili a s tinim i wedrar-agi, qle&#603; iman-ik sya &#611;er dihin ad iqle&#603;. Ulac wayen iwumi ur tet&#806;t&#806;izmirem ara. </p> 
<p><A NAME="an_17:21">17:21</A>&nbsp;Ss&#803;enf-agi n leg&#780;nun t&#806;eff&#611;en anagar s tz&#803;allit d uz&#803;ummu.  </p> 
<p><A NAME="an_17:22">17:22</A>&nbsp;Mi llan di tmurt n Jlili, Sidna &#400;isa yenna-yasen : Mmi-s n bunadem ad it&#806;t&#806;usellem ger ifassen n yemdanen ; </p> 
<p><A NAME="an_17:23">17:23</A>&nbsp;a t-n&#611;en, me&#603;na ass wis tlata a d-ih&#803;yu si ger lmegtin. DD&#611;a inelmaden ikcem-iten leh&#803;zen d ameqqran.  </p> 
<p><A NAME="an_17:24">17:24</A>&nbsp;Mi gewwed&#803; Sidna &#400;isa akk-d inelmaden-is &#611;er Kafernah&#803;um, imekkasen n lg&#780;ame&#603; qer&#803;r&#803;ben-d &#611;er But&#803;rus nnan-as : E&#603;ni Ssid-nwen ur it&#806;xellis&#803; ara tabzert n lg&#780;ame&#603; ?  </p> 
<p><A NAME="an_17:25">17:25</A>&nbsp;Yerra-yasen But&#803;rus : Ih, ad ixelles&#803; ! Imiren kan mi gekcem But&#803;rus &#611;er wexxam, Sidna &#400;isa ilu&#603;a-t, yenna-yas : D acu twalad&#803; a But&#803;rus ? Anwa i glaqen ad ixelles&#803; tabzert i igelliden n ddunit-a , d arraw-nsen ne&#611; d iber&#803;r&#803;aniyen ? </p> 
<p><A NAME="an_17:26">17:26</A>&nbsp;But&#803;rus yerra-yas : D iber&#803;r&#803;aniyen ! DD&#611;a Sidna &#400;isa yerra-yas-d : Ihi arraw n tmurt ur t&#806;xellis&#803;en ara !  </p> 
<p><A NAME="an_17:27">17:27</A>&nbsp;Lame&#603;na iwakken ur ten-yet&#806;&#611;ad&#803; ara lh&#803;al, r&#803;uh&#803;, d&#803;egger&#803; tasennar&#803;t &#611;er lebh&#803;er&#803;, aslem ( ah&#803;ewtiw ) amezwaru ara d-tet&#803;t&#803;fed&#803;, ldi-yas imi, at&#806;-t&#806;afed&#803; deg-s as&#803;urdi n lfet&#803;t&#803;a, efk-asen-t d lexlas&#803; n tebzert-nne&#611; nekk yid-ek.  </p> 
<p><A NAME="an_18:1">18:1</A>&nbsp;Di lweqt-nni, inelmaden n Sidna &#400;isa qer&#803;r&#803;ben &#611;ur&#803;-es nnan-as : -- Anwa i d ameqqran di tgelda n igenwan ?  </p> 
<p><A NAME="an_18:2">18:2</A>&nbsp;Sidna &#400;isa yessawel i yiwen weqcic isbedd-it di tlemmast-nsen, yenna :  </p> 
<p><A NAME="an_18:3">18:3</A>&nbsp;A wen-d-ini&#611; tidet&#806; ; ma yella ur d-tu&#611;alem ara &#611;er webrid, m'ur teqbilem ara at&#806;-t&#806;ilim .am arrac imect&#803;uh&#803;en, ur tkec&#780;c&#780;mem ara &#611;er tgelda n igenwan ! </p> 
<p><A NAME="an_18:4">18:4</A>&nbsp;Daymi, win ara yes&#803;s&#803;emz&#803;in iman-is am weqcic-agi amect&#803;uh&#803;, d net&#806;t&#806;a ara yilin d ameqqran di tgelda n igenwan.  </p> 
<p><A NAME="an_18:5">18:5</A>&nbsp;Kra win ara yestr&#803;eh&#803;ben s weqcic am-agi &#611;ef ddemma n yisem-iw, yis-i i gest&#803;erh&#803;eb. </p> 
<p><A NAME="an_18:6">18:6</A>&nbsp;Win ara yesse&#611;lin di ddnub ula d yiwen seg imect&#803;uh&#803;en-agi yumnen yis-i, axir&#803;-as a s-cudden a&#611;ar&#803;ef n tsirt &#611;er temger&#803;t&#803;-is, a t-d&#803;eggr&#803;en &#611;er lebh&#803;er&#803; ad i&#611;r&#803;eq.  </p> 
<p><A NAME="an_18:7">18:7</A>&nbsp;A tawa&#611;it n ddunit-a, imi qwant tsebbiwin n tuccd&#803;a ! Axat&#803;er tisebbiwin n tuccd&#803;a ulamek ur d-t&#806;ilint ara. Me&#603;na a nnger n win ara yilin d sebba-nsent.  </p> 
<p><A NAME="an_18:8">18:8</A>&nbsp;Ma yella d afus-ik ne&#611; d ad&#803;ar&#803;-ik ara k-yesse&#611;lin di ddnub, gzem-iten, d&#803;egger&#803;-iten akkin fell-ak, axir&#803;-ak at&#806;-t&#806;ilid&#803; di ddunit d a&#603;iban wala at&#806;-t&#806;es&#603;ud&#803; sin id&#803;ar&#803;r&#803;en ne&#611; sin ifassen, at&#806;-t&#806;wad&#803;eggr&#803;ed&#803; &#611;er tmes ur nxet&#806;t&#806;i.  </p> 
<p><A NAME="an_18:9">18:9</A>&nbsp;Ma yella da&#611;en t&#806;-t&#806;it&#803;-ik ara k-yawin &#611;er ddnub, qle&#603;-it&#806; d&#803;egger&#803;-it&#806; akkin fell-ak ; axir&#803;-ik at&#806;-t&#806;ilid&#803; di ddunit s yiwet n tit&#803; wala at&#806;-t&#806;es&#603;ud&#803; snat wallen, at&#806;- t&#806;wad&#803;eggr&#803;ed&#803; &#611;er tmes n g&#780;ahennama.  </p> 
<p><A NAME="an_18:10">18:10</A>&nbsp;&#404;ur&#803;-wat at&#806;-t&#806;h&#803;eqr&#803;em yiwen seg imect&#803;uh&#803;en-agi axat&#803;er aql-i nni&#611; awen-t : lmalayekkat-nsen deg igenwan, zgant daymen zdat Baba R&#803;ebbi. </p> 
<p><A NAME="an_18:11">18:11</A>&nbsp;[ Axat&#803;er Mmi-s n bunadem yusa-d ad isellek wid i gd&#803;a&#603;en ! ]  </p> 
<p><A NAME="an_18:12">18:12</A>&nbsp;D acu twalam ? Ma yella win yes&#603;an meyya wulli d&#611;a te&#603;r&#803;eq-as yiwet deg-sent, ur it&#806;t&#806;ag&#780;a ara t&#806;es&#603;a ut&#806;es&#603;in-nni nnid&#803;en di lexla iwakken a d-inadi &#611;ef tin i s-i&#603;er&#803;qen ?  </p> 
<p><A NAME="an_18:13">18:13</A>&nbsp;A wen-ini&#611; tidet&#806; : ma yufa-t&#806;, ad ifr&#803;eh&#803; yis akter&#803; n t&#806;es&#603;a ut&#806;es&#603;in-nni nnid&#803;en ur ne&#603;r&#803;iq ara. </p> 
<p><A NAME="an_18:14">18:14</A>&nbsp;Akken da&#611;en Baba-twen R&#803;ebbi yellan deg igenwan, ur yeb&#611;i ara a s-ir&#803;uh&#803; ula d yiwen seg imect&#803;uh&#803;en-agi.  </p> 
<p><A NAME="an_18:15">18:15</A>&nbsp;Ma yella twalad&#803; gma-k idneb, r&#803;uh&#803; t&#803;t&#803;ef-it weh&#803;d-es, nhu-t. Ma yu&#611;-ak awal, atan trebh&#803;ed&#803;-ed gma-k ! </p> 
<p><A NAME="an_18:16">18:16</A>&nbsp;Me&#603;na ma igumma a k-d-isel, awi yiwen ne&#611; sin yemdanen yid-ek, iwakken ad ilin d inigan m'ara tefru temsalt , akken i d-tenna ccari&#603;a.  </p> 
<p><A NAME="an_18:17">18:17</A>&nbsp;Ma yugi a sen-isel, ssiwed&#803; tamsalt &#611;er tejma&#603;t n watmaten, m'ur ih&#803;ess ara ula i tejma&#603;t-nni, h&#803;seb-it am akken d akafriw ne&#611; d amekkas axabit ! </p> 
<p><A NAME="an_18:18">18:18</A>&nbsp;A wen-ini&#611; tidet&#806; : ayen akk ara teqnem ne&#611; iwumi ara tserrh&#803;em di ddunit, ad yet&#806;waqbel deg igenwan.  </p> 
<p><A NAME="an_18:19">18:19</A>&nbsp;A wen-ini&#611; da&#611;en s tidet&#806; : ma yella sin seg-wen ddukklen iwakken ad ssutren kra di tz&#803;allit, Baba R&#803;ebbi yellan deg igenwan, a sen-t-id-yefk. </p> 
<p><A NAME="an_18:20">18:20</A>&nbsp;Axat&#803;er anda ara dduklen sin ne&#611; tlata s yisem-iw, ad h&#803;edr&#803;e&#611; gar-asen !  </p> 
<p><A NAME="an_18:21">18:21</A>&nbsp;Imiren But&#803;rus iqer&#803;r&#803;eb &#611;ur&#803;-es yenna-yas : A Sidi, ach&#803;al n tikkal ilaq ad semh&#803;e&#611; i gma ma yed&#803;lem-iyi, armi d seb&#603;a n tikkal ? SSidna &#400;isa yerra yas :  </p> 
<p><A NAME="an_18:22">18:22</A>&nbsp;Xat&#803;i ! Ur k-d-nni&#611; ara alamma d seb&#603;a tikkal, me&#603;na alamma d seb&#603;in iberdan seb&#603;a tikkal !  </p> 
<p><A NAME="an_18:23">18:23</A>&nbsp;Daymi, tagelda n igenwan tet&#806;t&#806;emcabi &#611;er yiwen ugellid yeb&#611;an ad imh&#803;asab net&#806;t&#806;a d iqeddacen-is. </p> 
<p><A NAME="an_18:24">18:24</A>&nbsp;Akken yebda leh&#803;sab, wwin-as-d yiwen uqeddac iwumi yet&#806;t&#806;alas imelyunen.  </p> 
<p><A NAME="an_18:25">18:25</A>&nbsp;Imi ur yes&#603;i ara s wacu ara ixelles&#803;, agellid-nni ifka lamer&#803; a ten-zzenzen d aklan, s net&#806;t&#806;a s tmet&#803;t&#803;ut-is, s warraw-is d wayen akk yes&#603;a, iwakken ad ixelles&#803; t&#803;t&#803;laba-ines. </p> 
<p><A NAME="an_18:26">18:26</A>&nbsp;Aqeddac-nni ye&#611;li &#611;er id&#803;ar&#803;r&#803;en n ugellid, ih&#803;ellel-it yenna-yas : &#171;` A Sidi, s&#803;s&#803;ber&#803; kra wussan, ad u&#611;ale&#611; a k-xells&#803;e&#611; ayen akk i yi tet&#806;t&#806;alased&#803;. &#187; </p> 
<p><A NAME="an_18:27">18:27</A>&nbsp;Imi i t-i&#611;ad&#803; at&#803;as, agellid-nni isumeh&#803;-as t&#803;t&#803;laba-ines iserreh&#803;-as ad ir&#803;uh&#803;.  </p> 
<p><A NAME="an_18:28">18:28</A>&nbsp;Akken kan i d-iffe&#611; uqeddac-nni immuger-ed yiwen seg imdukkal-is ixeddmen yid-es, iwumi yet&#806;t&#806;alas kra n is&#803;urdiyen. IIkker &#611;ur&#803;-es yet&#803;t&#803;ef-it si temger&#803;t&#803; yeqqar&#803;-as : &#171; Err-iyi-d ayen i k t&#806;t&#806;alase&#611; ! &#187; </p> 
<p><A NAME="an_18:29">18:29</A>&nbsp;Amdakkel-is ye&#611;li &#611;er id&#803;ar&#803;r&#803;en-is ih&#803;ellel-it, yenna-yas : &#171; Ss&#803;ber&#803; kra n wussan, ad u&#611;ale&#611; a k-xells&#803;e&#611; ! &#187;  </p> 
<p><A NAME="an_18:30">18:30</A>&nbsp;Lame&#603;na ur yeqbil ara ad isber&#803;, yerra-t &#611;er lh&#803;ebs, alamma tet&#806;waxelles&#803; t&#803;t&#803;laba-ines. </p> 
<p><A NAME="an_18:31">18:31</A>&nbsp;Iqeddacen nnid&#803;en mi walan ayen yedr&#803;an, i&#611;ad&#803;-iten lh&#803;al, d&#611;a r&#803;uh&#803;en s&#803;s&#803;awd&#803;en lexbar&#803; i ugellid.  </p> 
<p><A NAME="an_18:32">18:32</A>&nbsp;Agellid icegge&#603; &#611;er uqeddac-nni akken a d-yas, d&#611;a yenna-yas : &#171; A yir amdan ! Mi tet&#806;h&#803;elliled&#803; deg-i, e&#603;ni ur k-sumh&#803;e&#611; ara akk t&#803;t&#803;laba-inek ? </p> 
<p><A NAME="an_18:33">18:33</A>&nbsp;Acu&#611;er&#803; ihi ur as-tsumh&#803;ed&#803; ara i wemdakkel-ik akken i k-sumh&#803;e&#611; nekkini ? &#187;  </p> 
<p><A NAME="an_18:34">18:34</A>&nbsp;Agellid-nni yez&#603;ef at&#803;as, yerra aqeddac-nni &#611;er lh&#803;ebs, iwakken ad in&#603;et&#806;t&#806;ab alamma tet&#806;waxelles&#803; t&#803;t&#803;laba ines.  </p> 
<p><A NAME="an_18:35">18:35</A>&nbsp;Akken da&#611;en ara wen-yexdem Baba R&#803;ebbi yellan deg igenwan ma ur tet&#806;samah&#803;em ara i watmaten-nwen seg ul.  </p> 
<p><A NAME="an_19:1">19:1</A>&nbsp;Mi gekfa lews&#803;ayat-agi, Sidna &#400;isa ir&#803;uh&#803; si tmurt n Jlili &#611;er tmurt n Yahuda &#611;er leg&#780;wahi n wasif n Urdun. </p> 
<p><A NAME="an_19:2">19:2</A>&nbsp;At&#803;as n l&#611;aci i t-id&#803;efr&#803;en &#611;er dinna, d&#611;a yesseh&#803;la wid akk ihelken. </p> 
<p><A NAME="an_19:3">19:3</A>&nbsp;Kra ifariziyen qer&#803;r&#803;ben-d &#611;ur&#803;-es iwakken a t-jer&#803;ben, nnan-as : E&#603;ni ccari&#603;a-nne&#611; tsumeh&#803;-as i wergaz ad yebru i tmet&#803;t&#803;ut-is &#611;ef yal sebba yellan ?  </p> 
<p><A NAME="an_19:4">19:4</A>&nbsp;Yerra-yasen : Ur te&#611;r&#803;im ara ayen i d-teqqar&#803; ccari&#603;a : di tazwara Sidi R&#803;ebbi ixleq-ed argaz t&#806;-t&#806;met&#803;t&#803;ut,   </p> 
<p><A NAME="an_19:5">19:5</A>&nbsp;yenna-d : AArgaz ad yeg&#780;g&#780; baba-s d yemma-s, iiwakken ad i&#603;ic net&#806;t&#806;a t&#806;-t&#806;met&#803;t&#803;ut-is, dd&#611;a di sin yid-sen, ad u&#611;alen d yiwen.  </p> 
<p><A NAME="an_19:6">19:6</A>&nbsp;S wakka ur llin ara d sin, me&#603;na u&#611;alen d yiwen. Ur as-ilaq ara ihi i wemdan ad ifr&#803;eq ayen yesdukkel Sidi R&#803;ebbi !  </p> 
<p><A NAME="an_19:7">19:7</A>&nbsp;Nnan-as : Acu&#611;er&#803; ihi Sidna Musa yeg&#780;g&#780;a ya&#611;-d lqanun belli m'ara yebru wergaz i tmet&#803;t&#803;ut-is, a s-yefk lka&#611;ed&#803; n berru ?  </p> 
<p><A NAME="an_19:8">19:8</A>&nbsp;Sidna &#400;isa yerra-yasen : &#404;ef ddemma n wulawen-nwen yeqqur&#803;en i wen-iserreh&#803; nnbi Musa at&#806;-t&#806;ebrum i tilawin-nwen. Me&#603;na di tazwara mac&#780;c&#780;i akka i gella lh&#803;al. </p> 
<p><A NAME="an_19:9">19:9</A>&nbsp;Ma d nekk a wen-d-ini&#611; : kra n win ara yebrun i tmet&#803;t&#803;ut-is yili ur tezni ara, iwakken ad ya&#611; tayed&#803;, d net&#806;t&#806;a i geznan !  </p> 
<p><A NAME="an_19:10">19:10</A>&nbsp;Inelmaden nnan-as : Ma yella akka i d lh&#803;ala n wergaz &#611;er tmet&#803;t&#803;ut, ulac lfayda di zzwag&#780; !  </p> 
<p><A NAME="an_19:11">19:11</A>&nbsp;Sidna &#400;isa yerra-yasen : Mac&#780;c&#780;i d imdanen mer&#803;r&#803;a i gzemren ad qeblen aselmed agi lame&#603;na anagar wid iwumi i d-ifka Sidi R&#803;ebbi lefhama i gzemren ad qeblen annect-agi. </p> 
<p><A NAME="an_19:12">19:12</A>&nbsp;At&#803;as n sebbat i gqed&#803;&#603;en zzwag&#780; i wemdan. Llan wid i d-ilulen si t&#603;ebbut&#803; n yemma-tsen ur s&#603;in ara ddunit, wiyad&#803; d imdanen i sen-t&#806;-ikksen. LLlan da&#611;en wid ih&#803;er&#803;men iman-nsen &#611;ef zwag&#780;, &#611;ef ddemma n tgelda n igenwan. Win i gzemren ad ifhem aselmed agi a t-yefhem !  </p> 
<p><A NAME="an_19:13">19:13</A>&nbsp;Kra yemdanen t&#806;awin-d i Sidna &#400;isa arrac imect&#803;uh&#803;en iwakken ad issers afus-is fell-asen a ten-ibarek, me&#603;na inelmaden-is t&#806;t&#806;aran-ten.  </p> 
<p><A NAME="an_19:14">19:14</A>&nbsp;Sidna &#400;isa yenna-yasen : Anfet-asen i warrac a d-asen &#611;ur&#803;-i, ur sen-qet&#803;t&#803;&#603;et ara abrid, axat&#803;er tagelda n igenwan thegga i nutni akk-d wid yellan am nutni !  </p> 
<p><A NAME="an_19:15">19:15</A>&nbsp;Yessers afus-is fell-asen, iburek iten, d&#611;a ir&#803;uh&#803; syenna.  </p> 
<p><A NAME="an_19:16">19:16</A>&nbsp;Imiren yiwen wergaz iqer&#803;r&#803;eb-ed &#611;er Sidna &#400;isa, yenna-yas : A Sidi, d acu i yi-ilaqen a t xedme&#611; n wayen yelhan iwakken ad s&#603;u&#611; tudert n dayem ?  </p> 
<p><A NAME="an_19:17">19:17</A>&nbsp;Sidna &#400;isa yerra-yas : Acu&#611;er&#803; i yi-testeqsayed&#803; &#611;ef wayen yelhan ? AAnagar yiwen i gelhan ! Ma teb&#611;id&#803; at&#806;-t&#806;es&#603;ud&#803; tudert-agi, xdem lumur&#803;at yellan di ccari&#603;a. YYerra-yas-ed weqcic-nni : Anwi i d lumur&#803;at ara teb&#603;e&#611; ?  </p> 
<p><A NAME="an_19:18">19:18</A>&nbsp;Sidna &#400;isa yerra-yas :  Ur tneqqed&#803; ara tamger&#803;t&#803;, ur tzennud&#803; ara, ur tet&#806;t&#806;cehhided&#803; ara s z&#803;z&#803;ur, ur tet&#806;t&#806;akkr&#803;red&#803; ara,   </p> 
<p><A NAME="an_19:19">19:19</A>&nbsp;qader&#803; baba-k d yemma-k, th&#803;emmled&#803; l&#611;ir&#803;-ik am yiman-ik !  </p> 
<p><A NAME="an_19:20">19:20</A>&nbsp;Aqcic-nni yerra-yas-ed : Ayagi akk xedme&#611;-t, d acu i yi-ixus&#803;s&#803;en ?  </p> 
<p><A NAME="an_19:21">19:21</A>&nbsp;Sidna &#400;isa yenna-yas : Ma teb&#611;id&#803; ihi at&#806;-t&#806;kemled&#803; deg webrid n Sidi R&#803;ebbi , r&#803;uh&#803;, zzenz akk ayen i tes&#603;id&#803;, tefked&#803; idrimen-nni i yime&#611;ban, s wakka at&#806;-t&#806;es&#603;ud&#803; agerruj deg igenwan ! Imiren as-ed, at&#806;-t&#806;eddud&#803; yid-i.  </p> 
<p><A NAME="an_19:22">19:22</A>&nbsp;Mi gesla i yimeslayen-agi, ilemz&#803;i-nni yeh&#803;zen at&#803;as d&#611;a ir&#803;uh&#803;, axat&#803;er d amer&#803;kanti ameqqran i gella. </p> 
<p><A NAME="an_19:23">19:23</A>&nbsp;Sidna &#400;isa yenna i inelmaden-is : A wen-ini&#611; s tidet&#806; : iw&#603;er&#803; at&#803;as i umer&#803;kanti ad ikcem &#611;er tgelda n igenwan ! </p> 
<p><A NAME="an_19:24">19:24</A>&nbsp;A wen-ini&#611; da&#611;en : ma yella iw&#603;er&#803; i wel&#611;em ad i&#603;eddi di tit&#803; n tissegnit, iw&#603;er&#803; akter&#803; i umer&#803;kanti ad ikcem &#611;er tgelda n igenwan ! </p> 
<p><A NAME="an_19:25">19:25</A>&nbsp;Mi slan i imeslayen-agi, inelmaden-is dehcen at&#803;as, nnan-as : Anwa i gzemren ad it&#806;t&#806;usellek ihi ?  </p> 
<p><A NAME="an_19:26">19:26</A>&nbsp;D&#611;a Sidna &#400;isa imuqel-iten, yenna : Imdanen s yiman-nsen ur zmiren ara, me&#603;na Sidi R&#803;ebbi yezmer i kullec.  </p> 
<p><A NAME="an_19:27">19:27</A>&nbsp;But&#803;rus int&#803;eq, yenna-yas : Aql-a&#611; nukkni neg&#780;g&#780;a kullec iwakken a k-netbe&#603;, d acu ara yedr&#803;un yid-nne&#611; ?  </p> 
<p><A NAME="an_19:28">19:28</A>&nbsp;Sidna &#400;isa yerra-yasen : A wen-ini&#611; s tidet&#806;, asm'ara d-h&#803;yun lmegtin &#611;er ddunit tajd&#803;it&#803;, asm'ara yeqqim Mmi-s n bunadem &#611;ef wukersi n lh&#803;ekma di l&#603;ad&#803;ima-s, ula d kunwi yeddan yid-i, at&#806;-t&#806;eqqimem di tnac yid-wen &#611;ef yikersiyen n lh&#803;ekma iwakken at&#806;-t&#806;h&#803;asbem tnac n le&#603;r&#803;ac n wat Isr&#803;ail. </p> 
<p><A NAME="an_19:29">19:29</A>&nbsp;Yerna, kra win ara yeg&#780;g&#780;en &#611;ef ddemma n yisem-iw axxam-is ne&#611; atmaten-is, yessetma-s ne&#611; baba-s, yemma-s, arraw-is ne&#611; tiferkiwin-is, ad as-d-yet&#806;t&#806;unefk akter&#803; n wayen yeg&#780;g&#780;a, yerna a t-id-ts&#803;ah&#803; tudert n dayem.  </p> 
<p><A NAME="an_19:30">19:30</A>&nbsp;At&#803;as seg wid yellan d imezwura ad u&#611;alen d ineggura, at&#803;as da&#611;en seg wid yellan d ineggura ad u&#611;alen d imezwura.  </p> 
<p><A NAME="an_20:2">20:2</A>&nbsp;Imsefham yid-sen a ten-ixelles&#803; s twizet&#806; n lfet&#803;t&#803;a i wass, d&#611;a icegge&#603;-iten &#611;er tfer&#803;r&#803;ant-is. </p> 
<p><A NAME="an_20:3">20:3</A>&nbsp;Iffe&#611; da&#611;en &#611;ef t&#806;es&#603;a n s&#803;s&#803;beh&#803;, iwala wiyad&#803; qqimen di ber&#803;r&#803;a mbla lxedma. </p> 
<p><A NAME="an_20:4">20:4</A>&nbsp;yenna-yasen : R&#803;uh&#803;et ula d kunwi at&#806;-t&#806;xedmem di tfer&#803;r&#803;ant-iw, a wen-fke&#611; ayen tuklalem.  </p> 
<p><A NAME="an_20:5">20:5</A>&nbsp;D&#611;a r&#803;uh&#803;en. Bab n tfer&#803;r&#803;ant-nni yexdem akken da&#611;en &#611;ef tnac n wass akk-d t&#806;-t&#806;lata n tmeddit.  </p> 
<p><A NAME="an_20:6">20:6</A>&nbsp;Iffe&#611; da&#611;en &#611;ef lxemsa n tmeddit, yufa wiyad&#803; qqimen di ber&#803;r&#803;a yenna-yasen : Acu&#611;er&#803; i tet&#806;&#611;imim ass kamel mbla lxedma ?  </p> 
<p><A NAME="an_20:7">20:7</A>&nbsp;Nnan-as-ed : Ulac win i &#611;-d-ifkan lxedma ! YYenna-yasen : R&#803;uh&#803;et ula d kunwi at&#806;-t&#806;xedmem di tfer&#803;r&#803;ant-iw !  </p> 
<p><A NAME="an_20:8">20:8</A>&nbsp;Mi i d-tewwed&#803; tmeddit, bab n tfer&#803;r&#803;ant yenna i lewkil-is : Ssiwel i ixeddamen txellsed&#803;-ten yiwen yiwen. Zwir seg ineggura tessegrid&#803; imezwura.  </p> 
<p><A NAME="an_20:9">20:9</A>&nbsp;Usan-d wid yebdan lxedma &#611;ef lxemsa n tmeddit, ixelles&#803;-iten s ssuma n yiwen wass, </p> 
<p><A NAME="an_20:10">20:10</A>&nbsp;mi i d-tewwed&#803; nnuba n wid ibdan lxedma &#611;ef t&#806;es&#603;a n s&#803;s&#803;beh&#803;, &#611;ilen ad t&#806;waxels&#803;en akter&#803; n wiyad&#803;, me&#603;na ula d nutni t&#806;waxells&#803;en s ssuma n yiwen wass.  </p> 
<p><A NAME="an_20:11">20:11</A>&nbsp;Mi t&#803;t&#803;fen lexlas&#803;-nsen, i&#611;ad&#803;-iten lh&#803;al, nnan i bab n tfer&#803;r&#803;ant-nni :  </p> 
<p><A NAME="an_20:12">20:12</A>&nbsp;Ixeddamen-agi ineggura xedmen yiwet n ssa&#603;a kan, txells&#803;ed&#803; ten am nukkni yen&#603;et&#806;t&#806;aben ass kamel i wez&#611;al ?  </p> 
<p><A NAME="an_20:13">20:13</A>&nbsp;Me&#603;na yerra-yas i yiwen seg sen : Ay amdakkel, acu&#611;er&#803; i k-i&#611;ad&#803; lh&#803;al ? E&#603;ni ur nemsefham ara &#611;ef lexlas&#803;-nwen ad yili tawizet&#806; n lfet&#803;t&#803;a d ssuma n yiwen wass ? </p> 
<p><A NAME="an_20:14">20:14</A>&nbsp;Awi lh&#803;eqq-ik tr&#803;uh&#803;ed&#803;. I ma yella b&#611;i&#611; ad fke&#611; i uneggaru annect i k-fki&#611; i kec&#780;c&#780; ? </p> 
<p><A NAME="an_20:15">20:15</A>&nbsp;E&#603;ni ur zmire&#611; ara ad xedme&#611; akken b&#611;i&#611; s idrimen-iw ? Ne&#611; i&#611;ad&#803;-ik lh&#803;al imi ur lli&#611; ara d amech&#803;ah&#803; ?  </p> 
<p><A NAME="an_20:16">20:16</A>&nbsp;S wakka at&#803;as ineggura ara yu&#611;alen d imezwura, at&#803;as n imezwura ara yu&#611;alen d ineggura.  </p> 
<p><A NAME="an_20:17">20:17</A>&nbsp;Mi t&#806;eddun ad alin &#611;er temdint n Lquds, Sidna &#400;isa it&#803;t&#803;ef tnac-nni inelmaden-is weh&#803;h&#803;ed-sen, yenna yasen :  </p> 
<p><A NAME="an_20:18">20:18</A>&nbsp;H&#803;esset-ed : atan a nali &#611;er temdint n Lquds, anda ara it&#806;t&#806;usellem Mmi-s n bunadem ger ifassen n lmuqedmin imeqqranen akk-d l&#603;ulama n ccari&#603;a. Ad h&#803;ekmen fell-as s lmut, </p> 
<p><A NAME="an_20:19">20:19</A>&nbsp;yerna a t-sellmen ger ifassen nn ikafriwen iwakken ad stehzin fell-as, a t-jelkd&#803;en ( a t-cellt&#803;en ), a t-semmr&#803;en &#611;ef wumidag, ass wis tlata a d-ih&#803;yu si ger lmegtin.  </p> 
<p><A NAME="an_20:20">20:20</A>&nbsp;Imiren yemma-s n Ye&#603;qub d Yuh&#803;enna, arraw n Zabadi, tqer&#803;r&#803;eb-ed &#611;er Sidna &#400;isa net&#806;t&#806;at d warraw-is, tseg&#780;g&#780;ed &#611;er id&#803;ar&#803;r&#803;en-is.  </p> 
<p><A NAME="an_20:21">20:21</A>&nbsp;Sidna &#400;isa yenna-yas : D acu i teb&#611;id&#803; ? Tenna-yas : Di le&#603;naya-k a Sidi, efk-asen imukan i sin-agi n warraw-iw di tgelda-inek, iwakken ad qqimen wa &#611;er uyeffus-ik, wa &#611;er uzelmad&#803;-ik.  </p> 
<p><A NAME="an_20:22">20:22</A>&nbsp;Sidna &#400;isa yerra-yasen : Ur tez&#803;rim ara ayen akka i d tessutrem ! E&#603;ni tzemrem at&#806;-t&#806;eswem si tbuqalt-agi n lemr&#803;ar&#803; ara swe&#611; ? NNnan-as : Ih a Sidi, nezmer !  </p> 
<p><A NAME="an_20:23">20:23</A>&nbsp;Yerra-yasen : T&#806;-t&#806;idet&#806;, at&#806;-t&#806;eswem si tbuqalt-agi, me&#603;na &#611;ef wayen ye&#603;nan imukan &#611;er tama-w tayeffust ne&#611; tazelmat&#803;, mac&#780;c&#780;i d nekk ara ten-ifken, ad t&#806;t&#806;unefken i wid iwumi i ten-ihegga Baba R&#803;ebbi.  </p> 
<p><A NAME="an_20:24">20:24</A>&nbsp;&#400;ecr&#803;a n inelmaden-nni mi slan ayagi, ikcem-iten zz&#603;af &#611;ef ddemma n sin-nni watmaten. </p> 
<p><A NAME="an_20:25">20:25</A>&nbsp;Sidna &#400;isa yessawel-asen, yenna-yasen : Walit igelliden n yegduden nnid&#803;en akk-d imeqqranen-nsen amek h&#803;er&#803;sen yerna h&#803;eqr&#803;en l&#611;aci-nsen ! </p> 
<p><A NAME="an_20:26">20:26</A>&nbsp;Ur ilaq ara ad yili wannect-agi gar-awen. Ma yella yiwen seg-wen yeb&#611;a ad yu&#611;al d ameqqran, ilaq ad yili d aqeddac-nwen. </p> 
<p><A NAME="an_20:27">20:27</A>&nbsp;Akken da&#611;en, win yeb&#611;an ad yili d amezwaru, ilaq ad yu&#611;al d akli-nwen. </p> 
<p><A NAME="an_20:28">20:28</A>&nbsp;Daymi Mmi-s n bunadem ur d-yusi ara iwakken ad qedcen fell-as, me&#603;na yusa-d iwakken ad yili d aqeddac, yerna ad isebbel tudert-is iwakken ad isellek at&#803;as n yemdanen.  </p> 
<p><A NAME="an_20:29">20:29</A>&nbsp;Mi d-ff&#611;en si temdint n Yiriku, at&#803;as n l&#611;aci i d-id&#803;efr&#803;en Sidna &#400;isa. </p> 
<p><A NAME="an_20:30">20:30</A>&nbsp;Llan sin ider&#611;alen qqimen rrif n webrid, mi slan belli d Sidna &#400;isa i d-i&#603;eddan bdan t&#806;&#603;eggid&#803;en :  A Sidi ! A mmi-s n Sidna Dawed ! H&#803;unn fell-a&#611; !  </p> 
<p><A NAME="an_20:31">20:31</A>&nbsp;L&#611;aci-nni t&#806;lumun-ten, qqar&#803;en asen ad ssusmen, ma d nutni t&#806;kemmilen le&#603;yad&#803; : H&#803;unn fell-a&#611; a Sidi, a mmi-s n Sidna Dawed !  </p> 
<p><A NAME="an_20:32">20:32</A>&nbsp;Sidna &#400;isa ih&#803;bes, issawel-asen, yenna-yasen : D acu i teb&#611;am a wen-t- xedme&#611; ? </p> 
<p><A NAME="an_20:33">20:33</A>&nbsp;Rran-as : Neb&#611;a a &#611;-d-yu&#611;al yez&#803;ri a Sidi !  </p> 
<p><A NAME="an_20:34">20:34</A>&nbsp;&#404;ad&#803;en at&#803;as Sidna &#400;isa, yennul allen-nsen, imiren kan yu&#611;al-iten-id yez&#803;ri, d&#611;a ddan yid-es.  </p> 
<p><A NAME="an_21:1">21:1</A>&nbsp;Mi qr&#803;ib ad kecmen &#611;er temdint n Lquds, wwd&#803;en &#611;er yi&#611;il n uzemmur yellan tama n taddart n Bitfaji, Sidna &#400;isa icegge&#603; sin inelmaden-is, </p> 
<p><A NAME="an_21:2">21:2</A>&nbsp;yenna-yasen : R&#803;uh&#803;et &#611;er taddart yellan &#611;er zdat, dinna at&#806;-t&#806;afem ta&#611;yult akk-d mmi-s, brut-asen-d, tawim-iyi-ten-id. </p> 
<p><A NAME="an_21:3">21:3</A>&nbsp;Ma yella win i wen-d-yennan kra, init-as : d Ssid-nne&#611; i ten-ih&#803;wag&#780;en, imiren a sen-d-iserreh&#803;.  </p> 
<p><A NAME="an_21:4">21:4</A>&nbsp;Ayagi yedr&#803;a-d am akken i t-id yenna nnbi Zakarya di tira iqedsen :  </p> 
<p><A NAME="an_21:5">21:5</A>&nbsp;Init i wat wedrar n Siyun : AA taya ugellid-nwen iteddu-d &#611;ur&#803;-wen s wannuz, irkeb-ed &#611;ef we&#611;yul amect&#803;uh&#803; mmi-s n te&#611;yult.  </p> 
<p><A NAME="an_21:6">21:6</A>&nbsp;Inelmaden-nni r&#803;uh&#803;en, xedmen ayen i sen-d-yenna Sidna &#400;isa. </p> 
<p><A NAME="an_21:7">21:7</A>&nbsp;Wwin-d ta&#611;yult-nni d mmi-s, sburren-asen llebsa-nsen, d&#611;a srekben Sidna &#400;isa. </p> 
<p><A NAME="an_21:8">21:8</A>&nbsp;At&#803;as n l&#611;aci ssan icet&#803;t&#803;id&#803;en-nsen deg ubrid, wiyad&#803; t&#806;r&#803;uz&#803;un-d tised&#803;wa si ttjur&#803;, t&#806;essun-tent ula d nutni deg ubrid. </p> 
<p><A NAME="an_21:9">21:9</A>&nbsp;L&#611;aci yezwaren zdat Sidna &#400;isa d wid i t-id-id&#803;efr&#803;en, t&#806;&#603;eggid&#803;en s lfer&#803;h&#803; qqar&#803;en : H&#803;usana i mmi-s n Sidna Dawed ! It&#806;t&#806;ubarek win i d-yusan s yisem n Sidi R&#803;ebbi ! H&#803;usana deg imukan e&#603;layen.  </p> 
<p><A NAME="an_21:10">21:10</A>&nbsp;Mi gekcem Sidna &#400;isa &#611;er temdint n Lquds, imezda&#611; mer&#803;r&#803;a nhewwalen, qqar&#803;en : Anwa-t wagi ?  </p> 
<p><A NAME="an_21:11">21:11</A>&nbsp;L&#611;aci-nni t&#806;t&#806;aran-asen : D Sidna &#400;isa, nnbi-nni n taddart n Nas&#803;aret i d-yusan si tmurt n Jlili !  </p> 
<p><A NAME="an_21:12">21:12</A>&nbsp;Sidna &#400;isa yekcem &#611;er lg&#780;ame&#603; iqedsen, iqecce&#603; mer&#803;r&#803;a wid yet&#806;t&#806;a&#611;en znuzun dinna deg ufrag n lg&#780;ame&#603;. Iqleb-asen t&#803;t&#803;wabel i wid yet&#806;beddilen idrimen akk-d wid yeznuzun itbiren. </p> 
<p><A NAME="an_21:13">21:13</A>&nbsp;d&#611;a yenna-yasen : Yura : Axxam-iw ad it&#806;t&#806;usemmi d axxam n tz&#803;allit, ma d kunwi terram-t d l&#611;ar&#803; n imakaren.  </p> 
<p><A NAME="an_21:14">21:14</A>&nbsp;Di lg&#780;ame&#603;-nni, qer&#803;r&#803;ben-d &#611;ur&#803;-es ider&#611;alen d iqud&#803;aren, d&#611;a yesseh&#803;la ten.  </p> 
<p><A NAME="an_21:15">21:15</A>&nbsp;Lmuqedmin imeqqranen d l&#603;ulama n ccari&#603;a rfan mi walan le&#603;g&#780;ayeb i gxeddem akk-d warrac it&#806;&#603;eggid&#803;en di lg&#780;ame&#603; : H&#803;usana i mmi-s n Sidna Dawed !  </p> 
<p><A NAME="an_21:16">21:16</A>&nbsp;Imiren nnan i Sidna &#400;isa : Teslid&#803; d acu i d-qqar&#803;en ? SSidna &#400;isa yerra-yasen : Sli&#611; ih ! E&#603;ni ur te&#611;r&#803;im ara imeslayen-agi yuran di tira iqedsen : Tessuf&#611;ed&#803;-ed leh&#803;madi seg imawen n warrac akk-d wid n llufanat itet&#803;t&#803;d&#803;en .  </p> 
<p><A NAME="an_21:17">21:17</A>&nbsp;Imiren yeg&#780;g&#780;a-ten dinna, yeffe&#611; si temdint, ir&#803;uh&#803; &#611;er taddart n Bitanya, dinna i gensa.  </p> 
<p><A NAME="an_21:18">21:18</A>&nbsp;Azekka-nni tas&#803;ebh&#803;it mi d-yu&#611;al &#611;er temdint, Sidna &#400;isa yelluz&#803; ; </p> 
<p><A NAME="an_21:19">21:19</A>&nbsp;iwala yiwet n tneqlet&#806; rrif n webrid, iqer&#803;r&#803;eb &#611;ur&#803;-es, ur yufi deg-s acemma anagar afriwen ; d&#611;a yenna-yas : Seg wass-a, ur tet&#806;t&#806;u&#611;aled&#803; ara a d-tefked&#803; lfakya ! IImiren kan, taneqlet&#806;-nni teqqur&#803;. </p> 
<p><A NAME="an_21:20">21:20</A>&nbsp;Inelmaden-is mi walan ayagi t&#603;eg&#780;ben, nnan : Amek akka teqqur&#803; tneqlet&#806;-agi deg yiwet n teswi&#603;t ?  </p> 
<p><A NAME="an_21:21">21:21</A>&nbsp;Sidna &#400;isa yerra-yasen : A wen-ini&#611; tidet&#806;, ma yella tes&#603;am liman ur tet&#806;cukkum ara, at&#806;-t&#806;izmirem at&#806;-t&#806;xedmem akter&#803; n wayen xedme&#611; i tneqlet&#806;-agi ! AAt&#806;-t&#806;inim i wedrar-agi qle&#603; iman-ik syagi td&#803;eggr&#803;ed&#803; iman-ik &#611;er lebh&#803;er&#803;, ayagi a d-yedr&#803;u !  </p> 
<p><A NAME="an_21:22">21:22</A>&nbsp;Ayen akk ara tessutrem s liman di tz&#803;allit, a wen-d-it&#806;unefk !  </p> 
<p><A NAME="an_21:23">21:23</A>&nbsp;Sidna &#400;isa yekcem &#611;er lg&#780;ame&#603; ibda yesselmad. Lmuqedmin akk-d imeqqranen n wegdud qer&#803;r&#803;ben &#611;ur&#803;-es nnan-as : Ansi i k-d-tekka tezmert s wayes i txeddmed&#803; ayagi ? Anwa i k-d-yefkan tazmert-agi ?  </p> 
<p><A NAME="an_21:24">21:24</A>&nbsp;Sidna &#400;isa yerra-yasen : A wen-fke&#611; asteqsi ula d nekk, yiwen kan ; ma tg&#780;awbem-iyi-d, ula d nekk a wen-ini&#611; ansi i yi-d-tekka tezmert-agi. </p> 
<p><A NAME="an_21:25">21:25</A>&nbsp;A&#611;d&#803;as n Yeh&#803;ya, s &#611;ur&#803; R&#803;ebbi i d-ikka ne&#611; s &#611;ur&#803; yemdanen ? DD&#611;a bdan qqar&#803;en wway gar-asen : Ma nenna-yas seg igenwan, a &#611;-d-yini acu&#611;er&#803; ihi ur tuminem ara yis, </p> 
<p><A NAME="an_21:26">21:26</A>&nbsp;ma nenna-yas da&#611;en seg imdanen, nuggad l&#611;aci-agi, axat&#803;er h&#803;esben akk Yeh&#803;ya d nnbi.  </p> 
<p><A NAME="an_21:27">21:27</A>&nbsp;D&#611;a nnan-as i Sidna &#400;isa : Ur nez&#803;ri ara ! YYerra-yasen : Ihi ula d nekk ur wen-d-qqar&#803;e&#611; ara ansi i yi-d-tekka tezmert s wayes i xeddme&#611; ayagi !  </p> 
<p><A NAME="an_21:28">21:28</A>&nbsp;D acu twalam ? Yiwen wergaz yes&#603;a sin warraw-is, yent&#803;eq &#611;er umezwaru, yenna-yas : A mmi, r&#803;uh&#803; at&#806;-t&#806;xedmed&#803; ass-agi di tfer&#803;r&#803;ant-iw.  </p> 
<p><A NAME="an_21:29">21:29</A>&nbsp;Yerra-yas : Ur t&#806;r&#803;uh&#803;u&#611; ara ! MMe&#603;na yu&#611;al yendem, ir&#803;uh&#803; ad ixdem di tfer&#803;r&#803;ant.  </p> 
<p><A NAME="an_21:30">21:30</A>&nbsp;Yenna-yas da&#611;en i mmi-s wi sin ad ir&#803;uh&#803; ad ixdem, yerra-yas-d :  Ih a baba ad r&#803;uh&#803;e&#611; ! MMe&#603;na ur ir&#803;uh&#803; ara. </p> 
<p><A NAME="an_21:31">21:31</A>&nbsp;Anwa deg sen i gxedmen leb&#611;i n baba-s ? RRran-as-ed : D amezwaru a Sidi ! SSidna &#400;isa yenna-yasen : A wen-d-ini&#611; tidet&#806;, imekkasen imakaren akk-d yir tilawin a kkun zwiren &#611;er tgelda n igenwan !  </p> 
<p><A NAME="an_21:32">21:32</A>&nbsp;Axat&#803;er Yeh&#803;ya yusa-d &#611;ur&#803;-wen yesken-awen-d abrid n tidet&#806;, me&#603;na ur t-tuminem ara ; ma d imekkasen d yir tilawin umnen yis. Yerna &#611;as akken twalam ayagi, ur d-tu&#611;alem ara &#611;er webrid teggumam at&#806;-t&#806;amnem yis.  </p> 
<p><A NAME="an_21:33">21:33</A>&nbsp;A wen-d-rnu&#611; da&#611;en lemtel nnid&#803;en : yella yiwen um&#603;ellem, yez&#803;z&#803;a tafer&#803;r&#803;ant, izzi-yas-ed s zzer&#803;b, ye&#611;za amkan i t&#603;es&#803;s&#803;art n tz&#803;urin, yebna ta&#603;rict i t&#603;essast, issekra tafer&#803;r&#803;ant-is i ixemmasen, imiren ir&#803;uh&#803; &#611;er l&#611;er&#803;ba.  </p> 
<p><A NAME="an_21:34">21:34</A>&nbsp;Mi d-yewwed&#803; lweqt n tz&#803;urin, icegge&#603; iqeddacen-is &#611;er ixemmasen nni iwakken a s-d-fken amur-is n l&#611;ella.  </p> 
<p><A NAME="an_21:35">21:35</A>&nbsp;Me&#603;na ixemmasen-nni t&#803;t&#803;fen iqeddacen-nni, wa wten-t, wa n&#611;an-t, wayed&#803; r&#803;ejmen-t. </p> 
<p><A NAME="an_21:36">21:36</A>&nbsp;Icegge&#603;-asen da&#611;en tarba&#603;t nnid&#803;en n iqeddacen yugaren tamezwarut. Me&#603;na tedr&#803;a yid-sen am imezwura-nni.  </p> 
<p><A NAME="an_21:37">21:37</A>&nbsp;Taggara, icegge&#603;-asen mmi-s, yenna : Ahat imi d mmi a t-qadr&#803;en !  </p> 
<p><A NAME="an_21:38">21:38</A>&nbsp;Lame&#603;na mi walan mmi-s, ixemmasen-nni nnan wway gar-asen : Ataya win ara iwer&#803;ten, kkret a t-nenne&#611; iwakken a nawi lwer&#803;t-is.  </p> 
<p><A NAME="an_21:39">21:39</A>&nbsp;St&#803;fen-t, d&#803;eggr&#803;en-t &#611;er ber&#803;r&#803;a n tfer&#803;r&#803;ant, d&#611;a n&#611;an-t.  </p> 
<p><A NAME="an_21:40">21:40</A>&nbsp;Sidna &#400;isa yenna i l&#611;aci : Ihi tura, m'ara d-yas bab n tfer&#803;r&#803;ant-nni, d acu ara sen-yexdem i ixemmasen-agi ?  </p> 
<p><A NAME="an_21:41">21:41</A>&nbsp;Rran-as-ed : Ad ine&#611; ixemmasen imcumen, ma t&#806;-t&#806;afer&#803;r&#803;ant a t&#806;-issekru i ixemmasen nnid&#803;en ara s-d-ifken amur-is di lweqt n l&#611;ella.  </p> 
<p><A NAME="an_21:42">21:42</A>&nbsp;Sidna &#400;isa yenna-yasen : Le&#603;mer&#803; te&#611;r&#803;im imeslayen-agi i d-nnant tira iqedsen : Ad&#611;a&#611;-nni i d&#803;eggr&#803;en wid ibennun, d net&#806;t&#806;a i gu&#611;alen d azr&#803;u alemmas , WWin yet&#803;t&#803;fen lebni. AA yagi yekka-d s &#611;ur&#803; R&#803;ebbi, d ayen i &#611;-ist&#603;eg&#780;ben .  </p> 
<p><A NAME="an_21:43">21:43</A>&nbsp;Daymi i wen-qqar&#803;e&#611; : Tagelda n igenwan a wen tet&#806;wakkes, at&#806;-t&#806;et&#806;t&#806;unefk i leg&#780;nas nnid&#803;en ara d-ifken l&#611;ella.  </p> 
<p><A NAME="an_21:44">21:44</A>&nbsp;Win ara ye&#611;lin &#611;ef wusalas-agi ad yerrez&#803;, da&#611;en win i &#611;ef ara d-ye&#611;li usalas-agi ad yet&#806;wamh&#803;eq.  </p> 
<p><A NAME="an_21:45">21:45</A>&nbsp;Mi slan i imeslayen-agi, ifariziyen d lmuqedmin imeqqranen fehmen belli fell-asen i d-ihedder&#803; Sidna &#400;isa. </p> 
<p><A NAME="an_21:46">21:46</A>&nbsp;Me&#603;na &#611;as akken b&#611;an a t-t&#803;t&#803;fen, ur zmiren ara axat&#803;er uggaden l&#611;aci-nni i t-ih&#803;esben d nnbi.  </p> 
<p><A NAME="an_22:1">22:1</A>&nbsp;Sidna &#400;isa imeslay-asen-d da&#611;en s lemtel, yenna-yasen : -- </p> 
<p><A NAME="an_22:2">22:2</A>&nbsp;Tagelda n igenwan tcuba &#611;er yiwen ugellid i gxedmen tame&#611;r&#803;a i mmi-s.  </p> 
<p><A NAME="an_22:3">22:3</A>&nbsp;Icegge&#603; iqeddacen-is ad ssiwlen i wid yet&#806;wa&#603;er&#803;den, me&#603;na ugin a d-asen.  </p> 
<p><A NAME="an_22:4">22:4</A>&nbsp;Yerna icegge&#603;-asen iqeddacen nnid&#803;en a sen-inin : Hegga&#611; imensi, zli&#611; izgaren-iw d wakraren-iw, kullec ihegga, aset-ed &#611;er tme&#611;r&#803;a !  </p> 
<p><A NAME="an_22:5">22:5</A>&nbsp;Me&#603;na widak-nni it&#806;wa&#603;er&#803;d&#803;en ur s-fkin ara azal, yal yiwen yelha d cc&#611;el-is, wa ir&#803;uh&#803; &#611;er yiger-is, wa &#611;er ssuq-is.  </p> 
<p><A NAME="an_22:6">22:6</A>&nbsp;Wiyad&#803; t&#803;t&#803;fen iqeddacen-nni, regmen-ten, n&#611;an-ten. </p> 
<p><A NAME="an_22:7">22:7</A>&nbsp;Agellid-nni ikcem-it zz&#603;af d ameqqran, d&#611;a icegge&#603; l&#603;esker&#803;-is n&#611;an iqettalen-nni, sser&#803;&#611;en tamdint-nsen. </p> 
<p><A NAME="an_22:8">22:8</A>&nbsp;Imiren yenna i iqeddacen-is : Imensi n tme&#611;r&#803;a ihegga, me&#603;na widak-nni it&#806;wa&#603;er&#803;d&#803;en ur t-uklalen ara ; </p> 
<p><A NAME="an_22:9">22:9</A>&nbsp;r&#803;uh&#803;et &#611;er izenqan, t&#603;er&#803;d&#803;em-d &#611;er tme&#611;r&#803;a wid akk ara tafem deg iberdan.  </p> 
<p><A NAME="an_22:10">22:10</A>&nbsp;Iqeddacen-nni r&#803;uh&#803;en &#611;er izenqan jem&#603;en-d wid akk ufan, ama d amcum ama d win yelhan, s wakka axxam n tme&#611;r&#803;a yec&#780;c&#780;ur&#803;-ed d l&#611;aci. </p> 
<p><A NAME="an_22:11">22:11</A>&nbsp;Mi d-ikcem ugellid ad iwali inebgawen, iwala yiwen wergaz ur yelsi ara llebsa n tme&#611;r&#803;a. </p> 
<p><A NAME="an_22:12">22:12</A>&nbsp;yenna-yas :  Ay amdakkel, amek i d-tkecmed&#803; &#611;er dagi mbla llebsa n tme&#611;r&#803;a yet&#806;waheggan i yinebgawen ? AArgaz-nni yessusem, ur yufi d acu ara s-yini. </p> 
<p><A NAME="an_22:13">22:13</A>&nbsp;Agellid-nni yefka lamer&#803; i iqeddacen-is yenna-yasen : Cuddet-as ifassen d id&#803;ar&#803;r&#803;en, td&#803;eggr&#803;em-t &#611;er t&#803;t&#803;lam n ber&#803;r&#803;a, anda llan imet&#803;t&#803;awen d nndama tameqqrant.  </p> 
<p><A NAME="an_22:14">22:14</A>&nbsp;Axat&#803;er at&#803;as i get&#806;wa&#603;erd&#803;en, me&#603;na drus ara yet&#806;waqeblen.  </p> 
<p><A NAME="an_22:15">22:15</A>&nbsp;Imiren r&#803;uh&#803;en ifariziyen ad mcawar&#803;en amek ara d-sse&#611;lin Sidna &#400;isa deg wawal. </p> 
<p><A NAME="an_22:16">22:16</A>&nbsp;Cegg&#603;en-as kra seg inelmaden-nsen akk-d kra si terba&#603;t n Hir&#803;udus, nnan-as : A Sidi, nez&#803;ra-k d bab n lh&#803;eqq i tellid&#803;, tesselmaded&#803; iberdan n R&#803;ebbi s tidet&#806;, ur tuggaded&#803; ula d yiwen, ur txeddmed&#803; ara lxilaf ger yemdanen.  </p> 
<p><A NAME="an_22:17">22:17</A>&nbsp;Ini-ya&#611;-d ihi d acu twalad&#803; : d leh&#803;lal ne&#611; d leh&#803;r&#803;am a nxelles&#803; tabzert ( le&#611;r&#803;ama ) i ugellid Qays&#803;ar (yest&#603;emr&#803;en tamurt-nne&#611;) ?  </p> 
<p><A NAME="an_22:18">22:18</A>&nbsp;Me&#603;na Sidna &#400;isa yez&#803;ran ayen i t&#806;xemmimen, yenna-yasen : Ay at sin wudmawen ! Acu&#611;er&#803; teb&#611;am a yi-tjer&#803;bem ? </p> 
<p><A NAME="an_22:19">22:19</A>&nbsp;Seknet-iyi-d as&#803;urdi s wacu t&#806;xellis&#803;en tabzert ! FFkan-as-d as&#803;urdi n lfet&#803;t&#803;a.  </p> 
<p><A NAME="an_22:20">22:20</A>&nbsp;D&#611;a isteqsa-ten : Udem akk-d tira yellan deg us&#803;ur&#803;di-agi, wi ten-ilan ?  </p> 
<p><A NAME="an_22:21">22:21</A>&nbsp;Rran-as : N Qays&#803;er ! IImiren yenna-yasen : Erret ihi i Qays&#803;er ayen yellan n Qays&#803;er, terrem i R&#803;ebbi ayen yellan n R&#803;ebbi ! </p> 
<p><A NAME="an_22:22">22:22</A>&nbsp;Mi slan i imeslayen-agi, wehmen, d&#611;a r&#803;uh&#803;en g&#780;g&#780;an-t.  </p> 
<p><A NAME="an_22:23">22:23</A>&nbsp;Ass-nni, isaduqiyen i gellan d imdanen ur net&#806;t&#806;amen ara s h&#803;eggu n lmegtin, usan-d &#611;er Sidna &#400;isa, steqsan-t, nnan-as :  </p> 
<p><A NAME="an_22:24">22:24</A>&nbsp;A Sidi, Sidna Musa yenna-d : ma yella yemmut wergaz d amengur, ilaq gma-s ad ya&#611; tag&#780;g&#780;alt-nni iwakken a d-is&#603;u yid-es dderya ara iwer&#803;ten gma-s-nni yemmuten.  </p> 
<p><A NAME="an_22:25">22:25</A>&nbsp;Yu&#611; lh&#803;al llan &#611;ur&#803;-nne&#611; seb&#603;a watmaten, amezwaru izewg&#780;en yemmut ur d-yeg&#780;g&#780;i dderya, d&#611;a gma-s yerra ( yu&#611;a ) tamet&#803;t&#803;ut-nni. </p> 
<p><A NAME="an_22:26">22:26</A>&nbsp;Akkenni i tedr&#803;a d wis sin, d wis tlata, armi d wis seb&#603;a.  </p> 
<p><A NAME="an_22:27">22:27</A>&nbsp;Mi mmuten irkulli, temmut ula t&#806;-t&#806;amet&#803;t&#803;ut-nni ; </p> 
<p><A NAME="an_22:28">22:28</A>&nbsp;ass n h&#803;eggu n lmegtin anwa deg-sen ara t&#806;-yes&#603;un t&#806;-t&#806;amet&#803;t&#803;ut-is imi i t&#806;-u&#611;en di seb&#603;a yid-sen ?  </p> 
<p><A NAME="an_22:29">22:29</A>&nbsp;Sidna &#400;isa yerra-yasen : T&#611;elt&#803;em ! Axat&#803;er ur tefhimem tira iqedsen, ur tessinem tazmert n R&#803;ebbi. </p> 
<p><A NAME="an_22:30">22:30</A>&nbsp;Ass n h&#803;eggu n lmegtin, irgazen t&#806;-t&#806;ilawin ur zeggjen ara, me&#603;na ad u&#611;alen am lmalayekkat deg igenni.  </p> 
<p><A NAME="an_22:31">22:31</A>&nbsp;&#404;ef wayen ye&#603;nan h&#803;eggu n lmegtin, ur te&#611;r&#803;im ara acu i d-yenna Sidi R&#803;ebbi ? : </p> 
<p><A NAME="an_22:32">22:32</A>&nbsp;D nekk i d Illu n Ibr&#803;ahim, n Ish&#803;aq, n Ye&#603;qub. Sidi R&#803;ebbi mac&#780;c&#780;i d R&#803;ebbi n lmegtin, me&#603;na d R&#803;ebbi n wid yeddren.  </p> 
<p><A NAME="an_22:33">22:33</A>&nbsp;Mi s-slan, l&#611;aci qqimen t&#806;weh&#803;h&#803;iden deg imeslayen-is !  </p> 
<p><A NAME="an_22:34">22:34</A>&nbsp;Mi slan ifariziyen belli Sidna &#400;isa ye&#611;leb isaduqiyen deg wawal, nnejma&#603;en wway gar-asen. </p> 
<p><A NAME="an_22:35">22:35</A>&nbsp;Yiwen seg-sen d l&#603;alem n ccari&#603;a, isteqsa-t iwakken a t-ijer&#803;r&#803;eb :  </p> 
<p><A NAME="an_22:36">22:36</A>&nbsp;A Sidi, anwa i d lamer&#803; ameqqran mer&#803;r&#803;a di ccari&#603;a ?  </p> 
<p><A NAME="an_22:37">22:37</A>&nbsp;Sidna &#400;isa yerra-yas : -- At&#806;-t&#806;h&#803;emled&#803; Illu Sidi R&#803;ebbi-inek seg wul-ik, s ter&#803;wih&#803;t-ik, s wayen yellan di tezmert-ik.  </p> 
<p><A NAME="an_22:38">22:38</A>&nbsp;D wagi i d lamer&#803; yellan d amezwaru yerna d ameqqran akk di ccari&#603;a. </p> 
<p><A NAME="an_22:39">22:39</A>&nbsp;Atan wayed&#803; yes&#603;an azal annect umezwaru-agi : At&#806;-t&#806;h&#803;emled&#803; l&#611;ir&#803;-ik am yiman-ik.  </p> 
<p><A NAME="an_22:40">22:40</A>&nbsp;D sin lumur&#803;at-agi i d lsas n ccari&#603;a akk-d lenbiya.  </p> 
<p><A NAME="an_22:41">22:41</A>&nbsp;Mi llan ifariziyen nnejma&#603;en, Sidna &#400;isa isteqsa-ten yenna :  </p> 
<p><A NAME="an_22:42">22:42</A>&nbsp;D acu ara d-tinim &#611;ef Lmasih&#803; ? Ansi ara d-yekk, ye&#603;ni anwi i d lejdud-is ? NNnan-as : D mmi-s n Sidna Dawed.  </p> 
<p><A NAME="an_22:43">22:43</A>&nbsp;Sidna &#400;isa yenna-yasen : Amek ihi i s-isemma Dawed s tezmert n R&#803;r&#803;uh&#803; iqedsen &#171; Sidi &#187; mi genna :  </p> 
<p><A NAME="an_22:44">22:44</A>&nbsp;Sidi R&#803;ebbi yenna i Ssid-iw : t&#803;t&#803;ef amkan &#611;er tama-w tayeffust, alamma rri&#611; i&#603;dawen-ik seddaw id&#803;ar&#803;r&#803;en-ik.  </p> 
<p><A NAME="an_22:45">22:45</A>&nbsp;Ma yella ihi Dawed yessawel-as &#171; Sidi &#187; amek ara yili ihi d mmi-s ?  </p> 
<p><A NAME="an_22:46">22:46</A>&nbsp;Yiwen deg-sen ur izmir a s-d yerr awal, seg wass-nni t&#806;t&#806;aggaden a t-steqsin.  </p> 
<p><A NAME="an_23:1">23:1</A>&nbsp;Imiren Sidna &#400;isa yent&#803;eq &#611;er l&#611;aci d inelmaden-is yenna yasen :  </p> 
<p><A NAME="an_23:2">23:2</A>&nbsp;L&#603;ulama d ifariziyen sselmaden ccari&#603;a n Musa. </p> 
<p><A NAME="an_23:3">23:3</A>&nbsp;Xedmet ayen akk ara wen-d-inin, me&#603;na ur xeddmet ara wayen xeddmen nutni, axat&#803;er ayen i d-qqar&#803;en ur t-xeddmen ara.  </p> 
<p><A NAME="an_23:4">23:4</A>&nbsp;T&#806;cuddun ti&#603;ekkmin z&#803;z&#803;ayen t&#806;&#603;ebbin-tent &#611;ef tuyat n yemdanen, ma d nutni t&#806;t&#806;agin a ten-&#603;iwnen ula s yixef n id&#803;ud&#803;an-nsen.  </p> 
<p><A NAME="an_23:5">23:5</A>&nbsp;Ayen akk i xeddmen, xeddmen-t iwakken a ten-walin yemdanen, t&#806;&#603;elliqen tih&#803;erztin t&#806;-t&#806;e&#611;r&#803;isin &#611;ef yiman-nsen.  </p> 
<p><A NAME="an_23:6">23:6</A>&nbsp;H&#803;emmlen ad t&#803;t&#803;fen imukan imezwura ama di tme&#611;r&#803;iwin ama di leg&#780;wame&#603;, h&#803;emmlen m'ara t&#806;sellimen fell-asen yemdanen di tejmuya&#603; akk-d leswaq ; </p> 
<p><A NAME="an_23:7">23:7</A>&nbsp;h&#803;emmlen da&#611;en m'ara sen-qqar&#803;en yemdanen : &#171; a Sidi &#187;.  </p> 
<p><A NAME="an_23:8">23:8</A>&nbsp;Ma d kunwi &#611;ur&#803;-wat a wen qqar&#803;en : &#171; a Sidi &#187; axat&#803;er d atmaten i tellam yerna yiwen kan i d Ssid-nwen.  </p> 
<p><A NAME="an_23:9">23:9</A>&nbsp;Ur qqar&#803;et ula i yiwen di ddunit : &#171; Baba &#187; axat&#803;er anagar yiwen i d baba-wen, d Baba R&#803;ebbi yellan deg igenwan.  </p> 
<p><A NAME="an_23:10">23:10</A>&nbsp;Ur qebblet ara at&#806;-t&#806;et&#806;t&#806;usemmim : &#171; imeqqranen &#187; axat&#803;er anagar yiwen i d ameqqran : d Lmasih&#803; !   </p> 
<p><A NAME="an_23:11">23:11</A>&nbsp;Ameqqran deg-wen, d win iqeddcen fell-awen.  </p> 
<p><A NAME="an_23:12">23:12</A>&nbsp;Kra n win issim&#611;ur&#803;en iman-is a d-yers, ma d win issimz&#803;iyen iman is ad it&#806;warfed !  </p> 
<p><A NAME="an_23:13">23:13</A>&nbsp;A nnger-nwen ay ifariziyen d l&#603;ulama n ccari&#603;a, ay at sin wudmawen ! AAxat&#803;er tmeddlem tiwwura n igenwan i yemdanen, ur tkec&#780;c&#780;mem kunwi, ur tet&#806;t&#806;ag&#780;g&#780;am ad kecmen wid yeb&#611;an ! </p> 
<p><A NAME="an_23:14">23:14</A>&nbsp;A nnger-nwen ay ifariziyen d l&#603;ulama n ccari&#603;a, ay at sin wudmawen ! Axat&#803;er tettet&#806;t&#806;em ayla n tug&#780;g&#780;al, test&#803;uqqutem awal di tz&#803;allit-nwen iwakken a d-tesbegnem iman-nwen telham. &#404;ef wayagi, l&#603;iqab i kkun-it&#806;r&#803;ag&#780;un d ameqqran ! </p> 
<p><A NAME="an_23:15">23:15</A>&nbsp;A nnger-nwen ay ifariziyen d l&#603;ulama n ccari&#603;a, ay at sin udmawen ! Tet&#806;nadim timura, tzeggrem lebh&#803;ur&#803; iwakken a d-rebh&#803;em &#611;as ula d yiwen &#611;er ddin i tettaba&#603;em; mi t-id-rnam &#611;ur&#803;-wen, tet&#806;t&#806;aram-t d win yuklalen g&#780;ahennama akter&#803;-nwen !  </p> 
<p><A NAME="an_23:16">23:16</A>&nbsp;A nnger-nwen ay ider&#611;alen itet&#803;t&#803;fen afus i wiyad&#803; ! Teqqar&#803;em : &#171; Ma yella yeggul bunadem s lg&#780;ame&#603; iqedsen, &#611;as yeh&#803;net ulac fell-as ; ma d win ara yegallen s ddheb yellan di lg&#780;ame&#603;, ur s-ilaq ara ad ih&#803;net, ilaq ad it&#803;t&#803;ef di limin-ines ! &#187;  </p> 
<p><A NAME="an_23:17">23:17</A>&nbsp;Ay imehbal, ay ider&#611;alen ! D acu i ges&#603;an azal, d ddheb ne&#611; d lg&#780;ame&#603; i get&#806;t&#806;arran ddheb-nni d imqeddes ? </p> 
<p><A NAME="an_23:18">23:18</A>&nbsp;Teqqar&#803;em da&#611;en : &#171; Win ara yegallen s udekkan n iseflawen, &#611;as ih&#803;net ulac fell-as, ma d win ara yegallen s iseflawen nni, ur s-ilaq ara ad ih&#803;net, ilaq ad it&#803;t&#803;ef di limin-ines.&#187; </p> 
<p><A NAME="an_23:19">23:19</A>&nbsp;Ay ider&#611;alen ! Anwa i ges&#603;an azal, d iseflawen ne&#611; d udekkan-nni i gerran iseflawen d imqedsen ?  </p> 
<p><A NAME="an_23:20">23:20</A>&nbsp;Win ara yegallen s udekkan n iseflawen, yeggul s udekkan-nni d wayen akk yersen fell-as. </p> 
<p><A NAME="an_23:21">23:21</A>&nbsp;Win ara yegallen da&#611;en s lg&#780;ame&#603;, yeggul s lg&#780;ame&#603; akk-d Win i gellan deg-s. </p> 
<p><A NAME="an_23:22">23:22</A>&nbsp;Win ara yegallen s igenwan, yeggul da&#611;en s igenwan akk-d Sidi R&#803;ebbi ih&#803;ekkmen deg-sen. </p> 
<p><A NAME="an_23:23">23:23</A>&nbsp;A nnger-nwen ay ifariziyen d l&#603;ulama n ccari&#603;a, ay at sin udmawen ! tet&#806;t&#806;akem le&#603;cur&#803; &#611;ef nne&#603;ne&#603;, abesbas d lkemmun, lame&#603;na tet&#806;t&#806;ag&#780;g&#780;am &#611;er deffir lh&#803;eqq, r&#803;r&#803;eh&#803;ma d laman. DD annect-agi i get&#806;r&#803;ag&#780;u deg-wen Sidi R&#803;ebbi at&#806;-t&#806;ezwirem deg-sen a ten-txedmem, mbla ma terram deg idis ayen nnid&#803;en.  </p> 
<p><A NAME="an_23:24">23:24</A>&nbsp;Ay ider&#611;alen itet&#803;t&#803;fen afus i wiyad&#803; ! Tet&#806;s&#803;effim tissit-nwen &#611;ef yizi, tessebla&#603;em al&#611;em. </p> 
<p><A NAME="an_23:25">23:25</A>&nbsp;A nnger-wen ay ifariziyen d l&#603;ulama n ccari&#603;a, ay at sin wudmawen ! Axat&#803;er tessizdigem taqbuct d ud&#803;ebsi s ufella kan, me&#603;na &#611;er daxel-nsen c&#780;c&#780;ur&#803;en t&#806;-t&#806;uker&#803;diwin d t&#803;t&#803;me&#603;.  </p> 
<p><A NAME="an_23:26">23:26</A>&nbsp;Ay afarizi ader&#611;al ! Ssizdeg uqbel daxel n teqbuct d ud&#803;ebsi, iwakken ula s ufella-nsen ad izdigen !  </p> 
<p><A NAME="an_23:27">23:27</A>&nbsp;A nnger-nwen ay ifariziyen d l&#603;ulama n ccari&#603;a, ay at sin udmawen ! TTet&#806;t&#806;emcabim &#611;er iz&#803;ekwan iseb&#611;en s lg&#780;ir ; s ufella cebh&#803;en, &#611;er daxel c&#780;c&#780;ur&#803;en d i&#611;san n lmegtin d rekku. </p> 
<p><A NAME="an_23:28">23:28</A>&nbsp;Akka ula d kunwi, tet&#806;begginem-d iman-nwen telham &#611;er yemdanen, lame&#603;na zdaxel tec&#780;c&#780;ur&#803;em d le&#611;rur&#803; d ccer&#803;. </p> 
<p><A NAME="an_23:29">23:29</A>&nbsp;A nnger-nwen ay ifariziyen d l&#603;ulama n ccari&#603;a, ay at sin wudmawen ! Tbennum iz&#803;ekwan n lenbiya, tet&#806;cebbih&#803;em iz&#803;ekwan n wid id&#803;u&#603;en Sidi R&#803;ebbi, </p> 
<p><A NAME="an_23:30">23:30</A>&nbsp;teqqar&#803;em lemmer i n&#603;ac di zzman n lejdud-nne&#611;, tili ur neqbil ara a nt&#806;ekki yid-sen deg ussizel n idammen n lenbiya.  </p> 
<p><A NAME="an_23:31">23:31</A>&nbsp;S wakka tet&#806;cehhidem belli kunwi t&#806;-t&#806;arwa n wid ineqqen lenbiya </p> 
<p><A NAME="an_23:32">23:32</A>&nbsp;yerna kunwi tet&#806;kemmilem ayen xedmen lejdud-nwen !  </p> 
<p><A NAME="an_23:33">23:33</A>&nbsp;A ccetla n izerman ! Amek ara tmen&#603;em si l&#603;iqab n g&#780;ahennama ? </p> 
<p><A NAME="an_23:34">23:34</A>&nbsp;Daymi ara wen-d-cegg&#603;e&#611; lenbiya, imusnawen akk-d l&#603;ulama. KKra seg-sen a ten-ten&#611;em, kra a ten-tsemmr&#803;em &#611;ef wumidag, kra nnid&#803;en a ten-tejlekd&#803;em di leg&#780;wame&#603; nwen yerna a ten-tet&#806;qehhir&#803;em si temdint &#611;er tayed&#803;.  </p> 
<p><A NAME="an_23:35">23:35</A>&nbsp;Ihi, idammen n ih&#803;eqqiyen yuzzlen di lqa&#603;a, si Habil ah&#803;eqqi mmi-s n Adem armi d Zakarya mmi-s n Birikya, i ten&#611;am ger lg&#780;ame&#603; iqedsen d udekkan iseflawen, a d-u&#611;alen &#611;er yiri-nwen.  </p> 
<p><A NAME="an_23:36">23:36</A>&nbsp;A wen-d-ini&#611; tidet&#806; : ayagi mer&#803;r&#803;a a d-ye&#611;li &#611;ef lg&#780;il-agi !  </p> 
<p><A NAME="an_23:37">23:37</A>&nbsp;A tamdint n Lquds ! A tamdint n Lquds ineqqen lenbiya, ireg&#780;g&#780;men wid i m-d-it&#806;ucegg&#603;en s &#611;ur&#803; R&#803;ebbi, ach&#803;al n tikkal i b&#611;i&#611; a d-jem&#603;e&#611; arraw-im akken tjemme&#603; tyazit&#803; ifr&#803;ax-is ddaw wafriwen-is, me&#603;na tegummad&#803; ! </p> 
<p><A NAME="an_23:38">23:38</A>&nbsp;Ihi atan wexxam-im ad yexlu !  </p> 
<p><A NAME="an_23:39">23:39</A>&nbsp;Axat&#803;er aql-i a wen-ini&#611; : ur tet&#806;t&#806;u&#611;alem ara a yi-twalim, alamma d ass i deg ara d-tinim : Yet&#806;t&#806;ubarek win i d-yusan s yisem n Sidi R&#803;ebbi !  </p> 
<p><A NAME="an_24:1">24:1</A>&nbsp;Mi d-iffe&#611; si lg&#780;ame&#603; iqedsen, Sidna &#400;isa iteddu ad ir&#803;uh&#803;. Inelmaden-is qer&#803;r&#803;ben-d &#611;ur&#803;-es, t&#806;wehhin-as iwakken ad yerr ddehn-is &#611;er cbah&#803;a akk-d lebni n lg&#780;ame&#603; iqedsen. </p> 
<p><A NAME="an_24:2">24:2</A>&nbsp;Me&#603;na Sidna &#400;isa yenna-yasen : Twalam annect-agi mer&#803;r&#803;a ? A wen-ini&#611; tidet&#806; : ur d-yet&#806;&#611;imi wezr&#803;u &#611;ef wayed&#803;, kullec ad ihudd. </p> 
<p><A NAME="an_24:3">24:3</A>&nbsp;Yuli &#611;er yi&#611;il n uzemmur iqqim weh&#803;d-es, inelmaden-is usan-d a t-steqsin nnan-as : Melmi ara d-idr&#803;u wayen i d tennid&#803;, amek ara ne&#603;qel ass ameqqran n tu&#611;alin-ik akk-d taggara n ddunit ?  </p> 
<p><A NAME="an_24:4">24:4</A>&nbsp;Sidna &#400;isa yenna-yasen : &#404;ur&#803;-wat win ara wen-ikellxen ! </p> 
<p><A NAME="an_24:5">24:5</A>&nbsp;Axat&#803;er at&#803;as n yemdanen ara d-yasen s yisem-iw, a d-inin : &#171;` D nekk i d Lmasih&#803; ! &#187; Yerna ad kellxen at&#803;as n l&#611;aci. </p> 
<p><A NAME="an_24:6">24:6</A>&nbsp;At&#806;-t&#806;eslem s t&#803;radat t&#806;-t&#806;egrawliwin, me&#603;na &#611;ur&#803;-wat a kkun-iffe&#611; le&#603;qel. Ur t&#806;t&#806;aggadet ara, axat&#803;er ilaq a d-yedr&#803;u wannect-a, me&#603;na mazal mac&#780;c&#780;i d nnger n ddunit.  </p> 
<p><A NAME="an_24:7">24:7</A>&nbsp;Agdud ad yenna&#611; d wayed&#803;, tagelda at&#806;-t&#806;ez&#803;dem &#611;ef tayed&#803;, a d-yili laz&#803; d zzelzlat deg wat&#803;as n imukan.  </p> 
<p><A NAME="an_24:8">24:8</A>&nbsp;Ayagi akk ara yedr&#803;un, ad yili am lqer&#803;h&#803; amezwaru n tmet&#803;t&#803;ut it&#803;t&#803;fen addud.  </p> 
<p><A NAME="an_24:9">24:9</A>&nbsp;Imiren a kkun-fken iwakken at&#806;-t&#806;et&#806;t&#806;u&#603;etbem, a kkun-n&#611;en, leg&#780;nas mer&#803;r&#803;a a kkun-ker&#803;hen &#611;ef ddemma n yisem-iw.  </p> 
<p><A NAME="an_24:10">24:10</A>&nbsp;At&#803;as ara yeg&#780;g&#780;en liman-nsen, ad msekr&#803;ahen, ad t&#806;emyexda&#603;en wway gar-asen.  </p> 
<p><A NAME="an_24:11">24:11</A>&nbsp;A d-nnulfun lenbiya n lekdeb, ad &#611;ur&#803;r&#803;en at&#803;as n l&#611;aci, </p> 
<p><A NAME="an_24:12">24:12</A>&nbsp;simmal ad yet&#806;zad lbat&#803;el, simmal lmah&#803;ibba n wat&#803;as n yemdanen at&#806;-t&#806;enqes. </p> 
<p><A NAME="an_24:13">24:13</A>&nbsp;Ma d win ara yet&#803;t&#803;fen di liman-is alamma t&#806;-t&#806;aggara, ad it&#806;t&#806;usellek.  </p> 
<p><A NAME="an_24:14">24:14</A>&nbsp;Lexbar&#803;-agi n lxir&#803; &#611;ef tgelda n Sidi R&#803;ebbi, ad it&#806;t&#806;ubeccer&#803; di ddunit mer&#803;r&#803;a iwakken leg&#780;nas ad slen yis. Imiren ara d-tawed&#803; taggara n ddunit.  </p> 
<p><A NAME="an_24:15">24:15</A>&nbsp;M'ara twalim deg wemkan iqedsen win iwumi semman lmus&#803;iba issengaren i &#611;ef d-ihd&#803;er&#803; nnbi Danyel ; ( win ara ye&#611;r&#803;en taktabt-agi n nnbi Danyel ad ifhem !)  </p> 
<p><A NAME="an_24:16">24:16</A>&nbsp;Imiren, wid ara yilin di tmurt n Yahuda ilaq ad rewlen &#611;er idurar, </p> 
<p><A NAME="an_24:17">24:17</A>&nbsp;win ara yilin s ufella n ssqef, ur ilaq ara ad ikcem &#611;er wexxam iwakken a d-iddem lqecc-is, </p> 
<p><A NAME="an_24:18">24:18</A>&nbsp;win da&#611;en ara yilin di lexla, ur ilaq ara ad yu&#611;al &#611;er deffir iwakken a d-iddem aber&#803;nus-is !  </p> 
<p><A NAME="an_24:19">24:19</A>&nbsp;A tawa&#611;it n tilawin ara yilin s tadist akk-d t&#806;id ara yessut&#803;ud&#803;en deg ussan-nni ! </p> 
<p><A NAME="an_24:20">24:20</A>&nbsp;D&#603;ut &#611;er R&#803;ebbi iwakken tarewla agi-nwen ur d-tder&#803;r&#803;u ara di ccetwa ne&#611; deg wass n weste&#603;fu. </p> 
<p><A NAME="an_24:21">24:21</A>&nbsp;Axat&#803;er &#171; ad yili yiwen n le&#603;tab ur d-nelli seg wasmi d-tebda ddunit ar ass-a yerna ur it&#806;t&#806;u&#611;al ara a d-yili ! &#187;  </p> 
<p><A NAME="an_24:22">24:22</A>&nbsp;Lemmer ur issenqes ara Sidi R&#803;ebbi deg wussan-nni, tili yiwen ur imenne&#603;, me&#603;na &#611;ef ddemma n wid yextar&#803; ara yes&#803;s&#803;enqes i wussan-agi.  </p> 
<p><A NAME="an_24:23">24:23</A>&nbsp;Imiren ma yenna-yawen-d yiwen : Lmasih&#803; atan dagi ne&#611; atan, dihin, ur t&#806;t&#806;amnet ara ! </p> 
<p><A NAME="an_24:24">24:24</A>&nbsp;Axat&#803;er a d-asen wid ara yerren iman-nsen d Lmasih&#803; ne&#611; d lenbiya, ad xedmen lber&#803;hanat d le&#603;g&#780;ayeb akk-d licar&#803;at iwakken ad kelxen ma zemren ula d wid yextar&#803; Sidi R&#803;ebbi.  </p> 
<p><A NAME="an_24:25">24:25</A>&nbsp;Atan nni&#611;-awen-t-id ihi : </p> 
<p><A NAME="an_24:26">24:26</A>&nbsp;ma nnan-awen Lmasih&#803; atan deg unezr&#803;uf, ur t&#806;r&#803;uh&#803;ut ara, ne&#611; ma nnan-awen walit, atan deg umkan-ihin yeffren, ur t&#806;t&#806;amnet ara. </p> 
<p><A NAME="an_24:27">24:27</A>&nbsp;Axat&#803;er asm'ara d-yas Mmi-s n bunadem, ad yili am tafat n lber&#803;eq m'ara d-tfeg&#780;g&#780;eg&#780; si ccer&#803;q alamma d l&#611;er&#803;b.  </p> 
<p><A NAME="an_24:28">24:28</A>&nbsp;Anda yella umur&#803;d&#803;us ( lg&#780;ifa ), dinna ara nnejma&#603;en igudar.  </p> 
<p><A NAME="an_24:29">24:29</A>&nbsp;M'ara &#603;eddin wussan-nni n le&#603;tab,  it&#803;ij ad inqes, aggur ur d-it&#806;t&#806;ak ara tiziri-ines, itran a d-&#611;lin seg igenni,  tizmar n igenwan ad rgagint.  </p> 
<p><A NAME="an_24:30">24:30</A>&nbsp;Imiren a d-iban Mmi-s n bunadem deg igenni, le&#603;r&#803;ac mer&#803;r&#803;a n ddunit ad meg&#780;den, a d wwten deg idmaren-nsen m'ara walin Mmi-s n bunadem deg igenwan, yusa-d &#611;ef wusigna s tezmert akk-d l&#603;ad&#803;ima tameqqrant.   </p> 
<p><A NAME="an_24:31">24:31</A>&nbsp;A d-icegge&#603; lmalayekkat-is ad berrh&#803;ent s s&#803;s&#803;ut n lbuq, a d snejma&#603;ent wid akk yextar&#803; Sidi R&#803;ebbi, si yal amkan, seg ixef n ddunit &#611;er wayed&#803;.  </p> 
<p><A NAME="an_24:32">24:32</A>&nbsp;Meyzet &#611;ef lemtel n tneqlet&#806; : mi lqaqit isegman-is, fsan wafriwen-is, teh&#803;sam yewwed&#803;-d unebdu !  </p> 
<p><A NAME="an_24:33">24:33</A>&nbsp;Ula d kunwi, m'ara twalim yewwed&#803;-ed wannect-agi mer&#803;r&#803;a, h&#803;s&#803;ut belli Mmi-s n bunadem it&#806;eddu-d, atan &#611;er tewwurt.  </p> 
<p><A NAME="an_24:34">24:34</A>&nbsp;A wen-d-ini&#611; tidet&#806; : lg&#780;il-agi ur it&#806;&#603;edday ara alamma ider&#803;r&#803;u-d wannect agi mer&#803;r&#803;a. </p> 
<p><A NAME="an_24:35">24:35</A>&nbsp;Igenni d lqa&#603;a ad fnun, ma d imeslayen-iw ur fennun ara !  </p> 
<p><A NAME="an_24:36">24:36</A>&nbsp;Me&#603;na &#611;ef wayen ye&#603;nan ass ne&#611; ssa&#603;a n wannect-agi mer&#803;r&#803;a, yiwen ur ten-issin, ama d lmalayekkat n igenwan, ama d Mmi-s n R&#803;ebbi, anagar Baba R&#803;ebbi i gez&#803;ran.  </p> 
<p><A NAME="an_24:37">24:37</A>&nbsp;Am akken i tedr&#803;a di zzman n nnbi Nuh&#803;, akken da&#611;en ara tedr&#803;u di lweqt n Mmi-s n bunadem. </p> 
<p><A NAME="an_24:38">24:38</A>&nbsp;Axat&#803;er deg ussan-nni uqbel a d-neflen waman &#611;ef ddunit, imdanen llan tet&#806;t&#806;en, tessen, t&#806;emyezwag&#780;en, zeggjen i warraw-nsen, armi d ass i deg yekcem nnbi Nuh&#803; &#611;er lbabur&#803;.  </p> 
<p><A NAME="an_24:39">24:39</A>&nbsp;Yiwen ur ifaq s wacemma armi d-h&#803;emlen waman i ten-yewwin, snegren-ten akk. AAkken ara tedr&#803;u di lweqt n tu&#611;alin n Mmi-s n bunadem ! </p> 
<p><A NAME="an_24:40">24:40</A>&nbsp;Imiren, ger sin yergazen ara yilin deg iger, yiwen ad it&#806;warfed wayed&#803; a d-iqqim. </p> 
<p><A NAME="an_24:41">24:41</A>&nbsp;Ger snat n tilawin yez&#803;z&#803;aden s tsirt, yiwet at&#806;-t&#806;et&#806;warfed tayed&#803; a d-teqqim !  </p> 
<p><A NAME="an_24:42">24:42</A>&nbsp;&#400;asset ihi ur &#611;efflet ara ! Axat&#803;er ur tez&#803;rim ara lweqt i deg ara d-yas Ssid-nwen ! </p> 
<p><A NAME="an_24:43">24:43</A>&nbsp;Rret ddehn-nwen &#611;er wayagi : lemmer yez&#803;ri bab n wexxam lweqt i deg ara d-yas umakar, tili ad i&#603;iwez ur iggan ara, iwakken ur t-t&#806;t&#806;akren ara.  </p> 
<p><A NAME="an_24:44">24:44</A>&nbsp;Daymi ula d kunwi heggit iman-nwen axat&#803;er di lweqt i &#611;ef ur tebnim ara, ara d-yas Mmi-s n bunadem.  </p> 
<p><A NAME="an_24:45">24:45</A>&nbsp;Anwa i d aqeddac a&#603;eqli i &#611;ef ara yet&#806;kel bab n wexxam ? D win ara iwekkel &#611;ef wat wexxam-is mer&#803;r&#803;a, iwakken a sen-yefk lqut-nsen di lawan. </p> 
<p><A NAME="an_24:46">24:46</A>&nbsp;Amarezg n uqeddac-agi ara d-yaf bab n wexxam m'ara d-yawed&#803;, yelha d cc&#611;el-nni.  </p> 
<p><A NAME="an_24:47">24:47</A>&nbsp;A wen-ini&#611; tidet&#806; : a t-yerr d lewkil &#611;ef wayla-s mer&#803;r&#803;a !  </p> 
<p><A NAME="an_24:48">24:48</A>&nbsp;Me&#603;na ma yella axeddam-agi diri-t, ad yini deg ul-is : bab n wexxam i&#603;et&#803;t&#803;el, mazal ur d-it&#806;as ara ;  </p> 
<p><A NAME="an_24:49">24:49</A>&nbsp;d&#611;a ad ibdu ad ikkat iqeddacen n wexxam-nni, ad itet&#806;, ad itess net&#806;t&#806;a d isekr&#803;anen. </p> 
<p><A NAME="an_24:50">24:50</A>&nbsp;Bab n wexxam a d-yas deg wass i &#611;ef ur ibni ara uqeddac-nni, di lawan ur yez&#803;ri. </p> 
<p><A NAME="an_24:51">24:51</A>&nbsp;A t-iqecce&#603;, a t-i&#603;aqeb akken t&#806;wa&#603;aqben at sin udmawen : imiren ara yilin imet&#803;t&#803;awen d nndama tameqqrant.  </p> 
<p><A NAME="an_25:1">25:1</A>&nbsp;Daymi deg wussan-nni, tagelda n igenwan at&#806;-t&#806;ecbu &#611;er &#603;ecr&#803;a telmez&#803;yin i geddmen tiftilin-nsent iwakken ad r&#803;uh&#803;ent ad mmagrent isli. </p> 
<p><A NAME="an_25:2">25:2</A>&nbsp;Xemsa seg-sent t&#806;-t&#806;uh&#803;r&#803;icin, xemsa nnid&#803;en t&#806;-t&#806;ungifin.  </p> 
<p><A NAME="an_25:3">25:3</A>&nbsp;Mi d-ddment tungifin-nni tiftilin nsent, ur d-wwint ara zzit yid-sent. </p> 
<p><A NAME="an_25:4">25:4</A>&nbsp;Ma t&#806;-t&#806;uh&#803;r&#803;icin-nni, wwint-ed yid-sent tiqbucin n zzit.  </p> 
<p><A NAME="an_25:5">25:5</A>&nbsp;Imi i g&#603;et&#803;t&#803;el yesli, tilmez&#803;yin-nni nuddment d&#611;a t&#803;sent. </p> 
<p><A NAME="an_25:6">25:6</A>&nbsp;Di tlemmast n yid&#803;, yiwet n ta&#611;ect t&#603;egged&#803;-ed : Ataya yesli iteddu-d, ff&#611;emt a t-temmagremt !  </p> 
<p><A NAME="an_25:7">25:7</A>&nbsp;Imiren kan ukint-ed akk telmez&#803;yin-nni, heggant tiftilin-nsent. </p> 
<p><A NAME="an_25:8">25:8</A>&nbsp;Tungifin-nni nnant i tuh&#803;r&#803;icin : Fkemt-a&#611;-d kra si zzit-nkunt, tiftilin-nne&#611; qr&#803;ib ad xsint.  </p> 
<p><A NAME="an_25:9">25:9</A>&nbsp;Tuh&#803;r&#803;icin rrant-asent : Ulamek, ur a&#611;-d-tkeffu ara i nekkunti d kunemti, r&#803;uh&#803;emt a d ta&#611;emt i yiman-nkunt &#611;er wid yeznuzun.  </p> 
<p><A NAME="an_25:10">25:10</A>&nbsp;Mi r&#803;uh&#803;ent a d-a&#611;ent, isli yewwed&#803;-ed, tuh&#803;r&#803;icin-nni iheggan iman-nsent kecment yid-es &#611;er wexxam n tme&#611;r&#803;a, d&#611;a rran-d tawwurt.  </p> 
<p><A NAME="an_25:11">25:11</A>&nbsp;Mi i d-wwd&#803;ent tungifin-nni, bdant t&#806;&#603;eggid&#803;ent : A Sidi, a Sidi ldi-ya&#611;-d tawwurt.  </p> 
<p><A NAME="an_25:12">25:12</A>&nbsp;Me&#603;na net&#806;t&#806;a yerra-yasent-ed : A kunt-ini&#611; tidet&#806; : ur kkunt ssine&#611; ara !  </p> 
<p><A NAME="an_25:13">25:13</A>&nbsp;Daymi a wen-ini&#611; : &#400;asset, imi ur tez&#803;rim ass, ur tez&#803;rim lweqt.  </p> 
<p><A NAME="an_25:14">25:14</A>&nbsp;Ass n tu&#611;alin n Mmi-s n bunadem ad yili da&#611;en am yiwen wergaz i gt&#806;eddun ad ir&#803;uh&#803; &#611;er l&#611;er&#803;ba, yesnejma&#603;-ed iqeddacen-is, iwekkel iten &#611;ef wayen akk yes&#603;a.  </p> 
<p><A NAME="an_25:15">25:15</A>&nbsp;Ifka i umezwaru xemsmeyya twiztin n ddheb, wi sin yefka-yas mitin, wis tlata yefka-yas meyya ; yefka i yal yiwen s wakken tella tezmert-is, d&#611;a ir&#803;uh&#803;.  </p> 
<p><A NAME="an_25:16">25:16</A>&nbsp;Imiren kan, aqeddac-nni iwumi yefka xemsmeyya twiztin, ir&#803;uh&#803; yetjer&#803; yis-sent, irbeh&#803;-ed xemsmeyya nnid&#803;en.  </p> 
<p><A NAME="an_25:17">25:17</A>&nbsp;Ula d win iwumi yefka mitin, ixdem akken, irbeh&#803;-ed mitin nnid&#803;en.  </p> 
<p><A NAME="an_25:18">25:18</A>&nbsp;Ma d win iwumi yefka meyya, ir&#803;uh&#803; ye&#611;za di lqa&#603;a, yeffer tiwiztin-nni i s-d-ifka um&#603;ellem-is.  </p> 
<p><A NAME="an_25:19">25:19</A>&nbsp;Mi g&#603;edda lweqt, yu&#611;al-ed um&#603;ellem-nni, isnejma&#603;-iten-id iwakken ad imh&#803;asab yid-sen.  </p> 
<p><A NAME="an_25:20">25:20</A>&nbsp;Win akken iwumi yefka xemsmeyya twiztin, yusa-d yewwi-d yid-es xemsmeyya twiztin nnid&#803;en, yenna-yas : A Sidi tefkid&#803;-iyi-d xemsmeyya twiztin n ddheb, a tent-ih xemsmeyya nnid&#803;en i d-rebh&#803;e&#611; yis-sent.  </p> 
<p><A NAME="an_25:21">25:21</A>&nbsp;Am&#603;ellem-is yenna-yas : D ayen yelhan i txedmed&#803; ay aqeddac uns&#803;ih&#803;, imi deg-ek laman &#611;ef t&#611;awsiwin timect&#803;uh&#803;in, sya d asawen a k-wekkle&#611; &#611;ef timeqqranin ! Ili-k di lfer&#803;h&#803; yid-i !  </p> 
<p><A NAME="an_25:22">25:22</A>&nbsp;Aqeddac-nni iwumi yefka mitin twiztin n ddheb, iqer&#803;r&#803;eb-ed ula d net&#806;t&#806;a, yenna-yas : A Sidi tefkid&#803;-iyi mitin twiztin n ddheb, a tent-ih mitin nnid&#803;en i d-rebh&#803;e&#611; yis-sent.  </p> 
<p><A NAME="an_25:23">25:23</A>&nbsp;Am&#603;ellem-is yenna-yas : D ayen yelhan i txedmed&#803;, ay aqeddac uns&#803;ih&#803;imi deg-k laman &#611;ef t&#611;awsiwin timect&#803;uh&#803;in, sya d asawen a k-wekkle&#611; &#611;ef timeqqranin ! Ili-k di lfer&#803;h&#803; yid-i !  </p> 
<p><A NAME="an_25:24">25:24</A>&nbsp;Iwwed&#803;-ed win akken iwumi yefka meyya twiztin, yenna yas : A Sidi z&#803;ri&#611;-k d argaz iwe&#603;r&#803;en, tmeggred&#803; anda ur tezri&#603;ed&#803;, tjemm&#603;ed&#803; seg wennar ayen ur tesrewted&#803; , </p> 
<p><A NAME="an_25:25">25:25</A>&nbsp;d&#611;a uggade&#611;-k, daymi i r&#803;uh&#803;e&#611; ffre&#611; deg wakal tiwiztin-nni i yi-tefkid&#803;. Atan wayla-k, ddem-it !  </p> 
<p><A NAME="an_25:26">25:26</A>&nbsp;Am&#603;ellem-is yenna-yas : Ay aqeddac amcum, ame&#603;daz ! Imi iyi-tez&#803;rid&#803; meggre&#611;-d anda ur zri&#603;e&#611;, jemm&#603;e&#611;-ed da&#611;en anda ur srewte&#611;, </p> 
<p><A NAME="an_25:27">25:27</A>&nbsp;acu&#611;er&#803; ihi ur tessekrad&#803; ara idrimin-iw iwakken m'ara d-u&#611;ale&#611; a ten-id-erre&#611; s lfayda.  </p> 
<p><A NAME="an_25:28">25:28</A>&nbsp;Imiren am&#603;ellem-nni yumer&#803; i iqeddacen-is yenna-yasen : Kkset-as meyya-nni twiztin ternum-tent i win yes&#603;an &#603;ecr&#803;a alef n twiztin ! </p> 
<p><A NAME="an_25:29">25:29</A>&nbsp;Axat&#803;er kra win yes&#603;an, a s-nernu ad yili di tawant, ma d win ur nes&#603;i ara, a s-nekkes ula d ayen yes&#603;a.  </p> 
<p><A NAME="an_25:30">25:30</A>&nbsp;Ma d aqeddac-agi ur nem&#603;in, d&#803;eggr&#803;et-et&#806; &#611;er t&#803;t&#803;lam n ber&#803;r&#803;a anda ara yilin imet&#803;t&#803;awen d nndama tameqqrant.  </p> 
<p><A NAME="an_25:31">25:31</A>&nbsp;Asm'ara d-yas Mmi-s n bunadem di tmanegt-is net&#806;t&#806;a d lmalayekkat mer&#803;r&#803;a, ad ih&#803;kem di l&#603;ad&#803;ima-s ;  </p> 
<p><A NAME="an_25:32">25:32</A>&nbsp;leg&#780;nas mer&#803;r&#803;a a d-nnejma&#603;en zdat-es, a ten-ifr&#803;eq am umeksa i&#603;eSlen ulli &#611;ef t&#611;et&#803;t&#803;en. </p> 
<p><A NAME="an_25:33">25:33</A>&nbsp;Ad yerr ulli &#611;er uyeffus-is, ti&#611;et&#803;t&#803;en &#611;er uzelmad&#803;-is.  </p> 
<p><A NAME="an_25:34">25:34</A>&nbsp;Imiren agellid ad yini i wid yellan &#611;er uyeffus-is : Aset-ed a kunwi iburek Baba, at&#806;-t&#806;wer&#803;tem tagelda i wen-it&#806;t&#806;uheggan seg wasmi i tebda ddunit.  </p> 
<p><A NAME="an_25:35">25:35</A>&nbsp;Axat&#803;er lli&#611; lluz&#803;e&#611; tefkam-iyi c&#780;c&#780;i&#611;, ffude&#611; tefkam-iyi swi&#611;, usi&#611;-ed d aber&#803;r&#803;ani tester&#803;h&#803;bem yis-i, </p> 
<p><A NAME="an_25:36">25:36</A>&nbsp;lli&#611; d a&#603;eryan tesselsem-iyi, d amud&#803;in telham-d yid-i, lli&#611; da&#611;en d ameh&#803;bus tusam-d tez&#803;ram-iyi.  </p> 
<p><A NAME="an_25:37">25:37</A>&nbsp;Imiren ih&#803;eqqiyen a s-d-rren : A Sidi melmi i k-nez&#803;ra telluz&#803;ed&#803;, nefka-yak tec&#780;c&#780;id&#803; ? Ne&#611; nez&#803;ra-k teffud&#803;ed&#803; nefka-yak teswid&#803; ?  </p> 
<p><A NAME="an_25:38">25:38</A>&nbsp;Melmi da&#611;en i d-tusid&#803; d aber&#803;r&#803;ani nest&#803;er&#803;h&#803;eb yis-ek, ne&#611; melmi i k-nwala d a&#603;eryan, nessels-ik ? </p> 
<p><A NAME="an_25:39">25:39</A>&nbsp;Melmi i k-nez&#803;ra d amud&#803;in ne&#611; di lh&#803;ebs nusa-d &#611;ur&#803;-ek ?  </p> 
<p><A NAME="an_25:40">25:40</A>&nbsp;Agellid a sen-d-yerr : A wen-ini&#611; tidet&#806;, yal tikkelt i deg txedmem ayagi i yiwen seg imect&#803;uh&#803;en-agi yellan d atmaten-iw, i nekk iwumi t-txedmem.   </p> 
<p><A NAME="an_25:41">25:41</A>&nbsp;Imiren ad yini i wid yellan &#611;er uz&#803;elmad&#803;-is : Be&#603;det akkin fell-i a kunwi yet&#806;wane&#603;len, r&#803;uh&#803;et &#611;er tmes n dayem yet&#806;waheggan i Ccit&#803;an d wid i t- teb&#603;en. </p> 
<p><A NAME="an_25:42">25:42</A>&nbsp;Axat&#803;er lli&#611; lluz&#803;e&#611; ur iyi tessec&#780;c&#780;em ara, ffude&#611; ur iyi-tefkim ara ad swe&#611;,  </p> 
<p><A NAME="an_25:43">25:43</A>&nbsp;usi&#611;-ed d aber&#803;r&#803;ani ur test&#803;erh&#803;bem ara yis-i, lli&#611; d a&#603;eryan ur iyi tesselsem ara, lli&#611; da&#611;en d amud&#803;in, d ameh&#803;bus, ur d-tusim ara at&#806;-t&#806;esteqsim fell-i. </p> 
<p><A NAME="an_25:44">25:44</A>&nbsp;Imiren ula d nutni a s-d-rren : A Sidi, melmi i k-nez&#803;ra telluz&#803;ed&#803; ne&#611; teffuded&#803; d aber&#803;r&#803;ani ne&#611; d a&#603;eryan, d amud&#803;in ne&#611; d ameh&#803;bus, ur d-nelhi ara yid-ek ?  </p> 
<p><A NAME="an_25:45">25:45</A>&nbsp;Net&#806;t&#806;a a sen-d-yerr : A wen-ini&#611; tidet&#806; : yal tikkelt i deg ur texdimem ara ayagi i yiwen seg imect&#803;uh&#803;en-agi, i nekk iwumi ur t-texdimem ara.  </p> 
<p><A NAME="an_25:46">25:46</A>&nbsp;Imiren widak-agi ad kecmen &#611;er l&#603;iqab ur nfennu, ma d ih&#803;eqqiyen ad kecmen &#611;er tudert n dayem !  </p> 
<p><A NAME="an_26:1">26:1</A>&nbsp;Mi gfukk Sidna &#400;isa imeslayen-agi, yenna i inelmaden-is : -- </p> 
<p><A NAME="an_26:2">26:2</A>&nbsp;Mazal sin wussan i l&#603;id n Tuff&#611;a, Mmi-s n bunadem ad it&#806;t&#806;uzenz iwakken ad it&#806;us&#803;emmer &#611;ef wumidag.  </p> 
<p><A NAME="an_26:3">26:3</A>&nbsp;D&#611;a lmuqedmin imeqqranen akk-d imeqqranen n wegdud nnejma&#603;en deg ufrag n Kayef, i gellan d lmuqeddem ameqqran.  </p> 
<p><A NAME="an_26:4">26:4</A>&nbsp;Msefhamen ad t&#803;t&#803;fen Sidna &#400;isa s th&#803;ila iwakken a t-n&#611;en. </p> 
<p><A NAME="an_26:5">26:5</A>&nbsp;Me&#603;na nnan : &#171; mac&#780;c&#780;i deg ussan-agi n l&#603;id n Tuff&#611;a ara t-neh&#803;bes, ne&#611; m'ulac ad yekker ccwal ger l&#611;aci .&#187;  </p> 
<p><A NAME="an_26:6">26:6</A>&nbsp;Mi gella Sidna &#400;isa di taddart n Bitanya, deg wexxam n Sem&#603;un aber&#803;si, </p> 
<p><A NAME="an_26:7">26:7</A>&nbsp;at&#806;aya yiwet n tmet&#803;t&#803;ut tewwi-d tabuqalt yet&#806;waxedmen s wed&#611;a&#611; amellal, tec&#780;c&#780;ur&#803; d le&#603;t&#803;er&#803; &#611;layen. Mi geqqim Sidna &#400;isa &#611;er t&#803;t&#803;abla, tamet&#803;t&#803;ut-nni tusa-d tesmar le&#603;t&#803;er&#803;-nni &#611;ef wuqer&#803;r&#803;uy-is.  </p> 
<p><A NAME="an_26:8">26:8</A>&nbsp;Mi walan ayagi, inelmaden i&#611;ad&#803;-iten lh&#803;al, nnan : Iwumi lexsar&#803;a-yagi ? </p> 
<p><A NAME="an_26:9">26:9</A>&nbsp;Lemmer nezzenz le&#603;t&#803;er&#803;-nni, tili yewwi-d ssuma tameqqrant ara nefr&#803;eq i igellilen !  </p> 
<p><A NAME="an_26:10">26:10</A>&nbsp;Sidna &#400;isa yez&#803;ran wayen nnan wway-gar-asen, yenna-yasen :  Acu&#611;er&#803; i tesh&#803;eznem tamet&#803;t&#803;ut agi ? D ayen yelhan i yi-texdem !  </p> 
<p><A NAME="an_26:11">26:11</A>&nbsp;Axat&#803;er at&#806;-t&#806;es&#603;um daymen igellilen yid-wen, me&#603;na nekk ur t&#806;t&#806;ili&#611; ara daymen yid-wen. </p> 
<p><A NAME="an_26:12">26:12</A>&nbsp;Mi d-tesmar le&#603;t&#803;er&#803;-agi fell-i, d lg&#780;et&#806;t&#806;a-w i thegga i temd&#803;elt-iw. </p> 
<p><A NAME="an_26:13">26:13</A>&nbsp;A wen-ini&#611; tidet&#806; : di yal amkan n ddunit i deg ara it&#806;t&#806;ubeccer&#803; lexbar&#803; n lxir&#803;, a d t&#806;mektayen tamet&#803;t&#803;ut-agi d wayen texdem.  </p> 
<p><A NAME="an_26:14">26:14</A>&nbsp;Imiren Yudas n Qer&#803;yut, yiwen si tnac-nni inelmaden n Sidna &#400;isa, ir&#803;uh&#803; &#611;er lmuqedmin imeqqranen, </p> 
<p><A NAME="an_26:15">26:15</A>&nbsp;yenna yasen : Ma wwi&#611;-kkun &#611;ur&#803;-es a t-id tet&#803;t&#803;fem, d acu ara yi-tefkem ? FFkan-as tlatin is&#803;urdiyen n lfet&#803;t&#803;a. </p> 
<p><A NAME="an_26:16">26:16</A>&nbsp;Seg imiren, Yudas yet&#806;&#603;assa tagnit&#806; i deg ara yizmir ad izzenz Sidna &#400;isa.  </p> 
<p><A NAME="an_26:17">26:17</A>&nbsp;Ass amezwaru n l&#603;id n we&#611;r&#803;um mbla i&#611;es n temtunt , inelmaden usan-d &#611;er Sidna &#400;isa nnan-as : A Sidi, anda teb&#611;id&#803; a k-nheggi imensi n l&#603;id n Izimer n leslak ?  </p> 
<p><A NAME="an_26:18">26:18</A>&nbsp;Yerra-yasen : R&#803;uh&#803;et &#611;er temdint, &#611;er leflani, init-as : yenna-yak Ssid-nne&#611;, lweqt-iw yewwed&#803;-ed, deg uxxam-ik ara s&#603;eddi&#611; l&#603;id n Izimer n leslak nekk d inelmaden-iw.  </p> 
<p><A NAME="an_26:19">26:19</A>&nbsp;Inelmaden-nni xedmen ayen i sen-yenna Sidna &#400;isa, heggan imensi n l&#603;id n Izimer n leslak.  </p> 
<p><A NAME="an_26:20">26:20</A>&nbsp;Mi d-te&#611;li tmeddit, Sidna &#400;isa yeqqim ad yec&#780;c&#780; net&#806;t&#806;a d inelmaden-is. </p> 
<p><A NAME="an_26:21">26:21</A>&nbsp;Mi llan tet&#806;t&#806;en yenna-yasen : A wen-ini&#611; tidet&#806; : yiwen seg-wen ad iyi-izzenz.  </p> 
<p><A NAME="an_26:22">26:22</A>&nbsp;Mi d-yenna ayagi, ikcem-iten akk leh&#803;zen d ameqqran, bdan qqar&#803;en as yiwen yiwen : Ne&#611; mac&#780;c&#780;i d nekk a Sidi ?  </p> 
<p><A NAME="an_26:23">26:23</A>&nbsp;Yerra-yasen : Win igren afus-is yid-i deg ud&#803;ebsi, d net&#806;t&#806;a ara yi-izzenzen. </p> 
<p><A NAME="an_26:24">26:24</A>&nbsp;Ad yedr&#803;u d Mmi-s n bunadem akken yura fell-as ; mme&#603;na a nnger n win ara t-izzenzen, lemmer ur d-ilul ara axir&#803;-is.  </p> 
<p><A NAME="an_26:25">26:25</A>&nbsp;Yudas ara t-ixed&#603;en yent&#803;eq yenna-yas :  E&#603;ni d nekk a Sidi ? SSidna &#400;isa yerra-yas : Atan tennid&#803;-t-id !  </p> 
<p><A NAME="an_26:26">26:26</A>&nbsp;Mi llan tet&#806;t&#806;en, Sidna &#400;isa yeddem-d a&#611;r&#803;um, ih&#803;med R&#803;ebbi, icekker&#803;-it, d&#611;a yebd&#803;a-t, ifr&#803;eq-it i inelmaden-is, yenna-yasen : Ec&#780;c&#780;et a&#611;r&#803;um-agi : d lg&#780;et&#806;t&#806;a-w.  </p> 
<p><A NAME="an_26:27">26:27</A>&nbsp;Iddem-ed da&#611;en taqbuct, ih&#803;med R&#803;ebbi, icekker&#803;-it, yefka-yasen-t&#806;, yenna-yasen : Swet akk si teqbuct-agi, </p> 
<p><A NAME="an_26:28">26:28</A>&nbsp;axat&#803;er ayagi d idammen-iw, d idammen n lem&#603;ahda ara yazzlen &#611;ef yizumal n l&#611;aci &#611;ef ddemma n le&#603;fu n ddnubat-nsen.  </p> 
<p><A NAME="an_26:29">26:29</A>&nbsp;A wen-d-ini&#611; : ur t&#806;t&#806;u&#611;ale&#611; ara ad swe&#611; seg waman-agi n tz&#803;urin alamma d ass i deg ara ten-swe&#611; d ijdiden yid-wen, di tgelda n Baba R&#803;ebbi.  </p> 
<p><A NAME="an_26:30">26:30</A>&nbsp;Mi h&#803;emden Sidi R&#803;ebbi s ccnawi d isefra, r&#803;uh&#803;en ulin &#611;er yi&#611;il n uzemmur, </p> 
<p><A NAME="an_26:31">26:31</A>&nbsp;dinna Sidna &#400;isa yenna-yasen : Id&#803;-agi ad a wen-ili&#611; akk d sebba n tuccd&#803;a, axat&#803;er yura di tira iqedsen  ad wwte&#611; ameksa, ulli n tqed&#803;&#603;it-is  ad rewlent &#611;er yal tama .   </p> 
<p><A NAME="an_26:32">26:32</A>&nbsp;Me&#603;na m'ara d-h&#803;yu&#611; si ger lmegtin, ad iyi-tafem zware&#611; &#611;er tmurt n Jlili.  </p> 
<p><A NAME="an_26:33">26:33</A>&nbsp;But&#803;rus yent&#803;eq, yenna : &#404;as a sen-tilid&#803; d sebba n tuccd&#803;a i wiyad&#803; akk, nekk d lmuh&#803;al ad ccd&#803;e&#611;.  </p> 
<p><A NAME="an_26:34">26:34</A>&nbsp;Sidna &#400;isa yenna-yas : A k-ini&#611; tidet&#806; : deg id&#803;-agi uqbel ad iskku&#603; uyazid&#803;, ad iyi-tnekr&#803;ed&#803; tlata iberdan.  </p> 
<p><A NAME="an_26:35">26:35</A>&nbsp;But&#803;rus yerra-yas : &#404;as lukan d lmut ara mmte&#611; yid-ek, d lmuh&#803;al a k-nekkr&#803;e&#611; ! UUla d inelmaden nnid&#803;en, nnan-as am net&#806;t&#806;a.  </p> 
<p><A NAME="an_26:36">26:36</A>&nbsp;Imiren Sidna &#400;isa ir&#803;uh&#803; yid-sen &#611;er yiwen wemkan it&#806;t&#806;usemman Jitsimani, yenna i inelmaden-is :  Qqimet dagi, nekk ad r&#803;uh&#803;e&#611; ad d&#603;u&#611; &#611;er Sidi R&#803;ebbi.  </p> 
<p><A NAME="an_26:37">26:37</A>&nbsp;Yewwi yid-es But&#803;rus akk-d sin warraw-nni n Zabadi ; yebda ikcem-it leh&#803;zen d le&#611;ben d ameqqran. </p> 
<p><A NAME="an_26:38">26:38</A>&nbsp;D&#611;a yenna-yasen : H&#803;usse&#611; s leh&#803;zen n lmut, qqimet dagi, &#603;iwzet yid-i !  </p> 
<p><A NAME="an_26:39">26:39</A>&nbsp;Ir&#803;uh&#803; ye&#611;li &#611;ef wudem, ibda yet&#806;z&#803;alla yeqqar&#803; : A Baba R&#803;ebbi, ma yella wamek , sseb&#603;ed fell-i le&#603;tab-agi ! Me&#603;na akken teb&#611;id&#803; kec&#780;c&#780;ini, mac&#780;c&#780;i akken b&#611;i&#611; nekkini.  </p> 
<p><A NAME="an_26:40">26:40</A>&nbsp;Yu&#611;al-ed &#611;er inelmaden-is, yufa-ten-id t&#803;t&#803;sen, yenna i But&#803;rus : Ur tezmirem ara at&#806;-t&#806;&#603;iwzem yid-i ula d yiwet n ssa&#603;a ? </p> 
<p><A NAME="an_26:41">26:41</A>&nbsp;&#400;iwzet, z&#803;allet, iwakken ur t&#611;ellim ara deg ujer&#803;r&#803;eb ! Axat&#803;er r&#803;r&#803;uh&#803; n wemdan yeg&#780;hed ma d lg&#780;et&#806;t&#806;a ur tezmir ara !  </p> 
<p><A NAME="an_26:42">26:42</A>&nbsp;Ib&#603;ed akkin tikkelt tis snat iwakken ad iz&#803;z&#803;al, yenna : A Baba, ma yella ulamek ara tesbe&#603;ded&#803; fell-i le&#603;tab-agi , ma ilaq ad iyi-d-yawed&#803; ! Ad yedr&#803;u leb&#611;i-k !  </p> 
<p><A NAME="an_26:43">26:43</A>&nbsp;Mi d-yu&#611;al, yufa-ten-id da&#611;en t&#803;t&#803;sen, i&#611;leb-iten nuddam. </p> 
<p><A NAME="an_26:44">26:44</A>&nbsp;Yeg&#780;g&#780;a-ten, isseb&#603;ed iman-is da&#611;en fell-asen, yed&#603;a tikkelt tis tlata am tikkelt-nni tamezwarut.  </p> 
<p><A NAME="an_26:45">26:45</A>&nbsp;Mi d-yu&#611;al &#611;er inelmaden-is, yufa-ten-id mazal-iten t&#803;t&#803;sen ; yenna yasen : Lweqt i deg ara yet&#806;wasellem Mmi-s n bunadem &#611;er ifassen n yemcumen iwwed&#803;-ed, kunwi mazal ikkun tet&#803;t&#803;sem ?  </p> 
<p><A NAME="an_26:46">26:46</A>&nbsp;D&#611;a yenna-yasen : Ekkret fell-awen, ataya iteddu-d win i yi-izzenzen !  </p> 
<p><A NAME="an_26:47">26:47</A>&nbsp;Mazal-it it&#806;meslay mi d-iwwed&#803; Yudas yellan d yiwen si tnac-nni inelmaden. Ddan-d yid-es at&#803;as n l&#611;aci s i&#603;ekkzan d ijenwiyen, cegg&#603;en ten-id imeqqranen n lmuqedmin akk-d imeqqranen n wegdud. </p> 
<p><A NAME="an_26:48">26:48</A>&nbsp;Win akken i t-izzenzen, imsefham yid-sen, yenna-yasen : Win i &#611;ef ara selme&#611;, d win ara tet&#803;t&#803;fem !  </p> 
<p><A NAME="an_26:49">26:49</A>&nbsp;Imiren, iqer&#803;r&#803;eb &#611;er Sidna &#400;isa yenna-yas : Sslam fell-ak a Sidi ! DD&#611;a isellem fell-as. </p> 
<p><A NAME="an_26:50">26:50</A>&nbsp;Sidna &#400;isa yenna-yas : Ay amdakkel , ayen &#611;ef i d-tusid&#803; a t-txedmed&#803;, xdem-it ! DD&#611;a l&#611;aci-nni qer&#803;r&#803;ben &#611;er Sidna &#400;isa t&#803;t&#803;fen-t. </p> 
<p><A NAME="an_26:51">26:51</A>&nbsp;Yiwen seg wid yeddan d Sidna &#400;isa ijbed-ed ajenwi-ines, yewwet aqeddac n lmuqeddem ameqqran, igzem-as-d amez&#803;z&#803;u&#611;-is. </p> 
<p><A NAME="an_26:52">26:52</A>&nbsp;Sidna &#400;isa yent&#803;eq yenna-yas : Err ajenwi-inek &#611;er wemkan-is, axat&#803;er kra win ara irefden ajenwi, ad immet s ujenwi ! </p> 
<p><A NAME="an_26:53">26:53</A>&nbsp;E&#603;ni t&#611;iled&#803; ur zmire&#611; ara ad ssutre&#611; i Baba ad iyi-d-icegge&#603; luluf n lmalayekkat ? </p> 
<p><A NAME="an_26:54">26:54</A>&nbsp;Amek ihi ara t&#806;wakemlent tira iqedsen i d-ixebbr&#803;en belli ilaq a d-yedr&#803;u wayagi mer&#803;r&#803;a ?  </p> 
<p><A NAME="an_26:55">26:55</A>&nbsp;Imiren Sidna &#400;isa yenna i l&#611;aci : Kull ass t&#806;t&#806;ili&#611; yid-wen di lg&#780;ame&#603; sselmade&#611;, ur iyi-tet&#803;t&#803;ifem ara, ass-agi tusam-d &#611;ur&#803;-i s i&#603;ekkzan d ijenwiyen am akken d bu tmegr&#803;ad&#803; i lli&#611; ! </p> 
<p><A NAME="an_26:56">26:56</A>&nbsp;Me&#603;na annect-agi mer&#803;r&#803;a yedr&#803;a-d iwakken ad t&#806;wakemlent tira n lenbiya. IImiren, inelmaden mer&#803;r&#803;a g&#780;g&#780;an-t, yal yiwen &#611;er wanda yerwel.  </p> 
<p><A NAME="an_26:57">26:57</A>&nbsp;Wid yet&#803;t&#803;fen Sidna &#400;isa wwin-t &#611;er Kayef, ameqqran n lmuqedmin, anda i nnejma&#603;en l&#603;ulama n ccari&#603;a d imeqqranen n wegdud.  </p> 
<p><A NAME="an_26:58">26:58</A>&nbsp;But&#803;rus id&#803;fer&#803;-it, ikcem &#611;er wefrag n lmuqeddem ameqqran, yeqqim akk-d i&#603;essasen n lg&#780;ame&#603; iwakken ad iz&#803;er amek ara tefru temsalt. </p> 
<p><A NAME="an_26:59">26:59</A>&nbsp;Imiren lmuqedmin imeqqranen akk-d usqamu n imeqqranen n ccari&#603;a, t&#806;nadin inigan ara icehden fell-as s z&#803;z&#803;ur&#803;, iwakken ad h&#803;ekmen fell-as s lmut, </p> 
<p><A NAME="an_26:60">26:60</A>&nbsp;me&#603;na ur s-d-ufin ara sebba, &#611;as akken at&#803;as i d-icehden fell-as.   </p> 
<p><A NAME="an_26:61">26:61</A>&nbsp;A ten-aya sin yergazen qer&#803;r&#803;ben d nnan : D wagi i d-yennan : &#171; zemre&#611; ad hudde&#611; lg&#780;ame&#603; iqedsen n Sidi R&#803;ebbi, a s-&#603;iwde&#611; lebni di tlata wussan.&#187;   </p> 
<p><A NAME="an_26:62">26:62</A>&nbsp;Ameqqran n lmuqedmin ikker, yenna-yas : Ulac ayen ara d-terred&#803; &#611;ef wayen akka i d-ccetkan fell-ak ?  </p> 
<p><A NAME="an_26:63">26:63</A>&nbsp;Sidna &#400;isa yessusem. D&#611;a ameqqran n lmuqedmin yenna-yas :  Wekkle&#611;-ak Sidi R&#803;ebbi yeddren, m'ur a&#611;-d-tennid&#803; ma d kec&#780;c&#780; i d Lmasih&#803;, Mmi-s n Sidi R&#803;ebbi !  </p> 
<p><A NAME="an_26:64">26:64</A>&nbsp;Sidna &#400;isa yerra-yas :  Tennid&#803;-t-id ! Yerna a wen-ini&#611;, ssya d asawen : Mmi-s n bunadem aa d ih&#803;kem &#611;&#611; er uyeffus n Bab n tezmert, a t-twalim iteddu-d &#611;ef wusigna seg yigenni.   </p> 
<p><A NAME="an_26:65">26:65</A>&nbsp;Imiren ameqqran n lmuqedmin icerreg aqendur&#803;-is yenna : Ikfer&#803; ! Iwumi neh&#803;wag&#780; inigan tura ? Teslam akk d acu i d-yenna ! D acu tennam ?  </p> 
<p><A NAME="an_26:66">26:66</A>&nbsp;Rran-as-d : Yuklal lmut !  </p> 
<p><A NAME="an_26:67">26:67</A>&nbsp;D&#611;a bdan ssusufen-t, t&#806;t&#806;aken-as tiyitiwin d ibeqqayen, </p> 
<p><A NAME="an_26:68">26:68</A>&nbsp;qqar&#803;en-as : E&#603;qel a Lmasih&#803;, ini-ya&#611;-d anwa i k-iwwten !  </p> 
<p><A NAME="an_26:69">26:69</A>&nbsp;But&#803;rus yella yeqqim deg ufrag, tqer&#803;r&#803;eb-ed &#611;ur&#803;-es yiwet n tqeddact tenna-yas : Ula d kec&#780;c&#780; tellid&#803; d &#400;isa ajlili !  </p> 
<p><A NAME="an_26:70">26:70</A>&nbsp;Me&#603;na yenker&#803; zdat-sen mer&#803;r&#803;a yenna-yas : Ur z&#803;ri&#611; ara d acu teb&#611;id&#803; a d tinid&#803; !  </p> 
<p><A NAME="an_26:71">26:71</A>&nbsp;Akken it&#806;eddu &#611;er tewwurt, twala-t tqeddact nnid&#803;en, tenna i wid akk yellan dinna : Wagi yella akk-d &#400;isa anas&#803;ari !  </p> 
<p><A NAME="an_26:72">26:72</A>&nbsp;Inker&#803; da&#611;en s limin : Qqar&#803;e&#611;-awen ur ssine&#611; ara argaz-agi !  </p> 
<p><A NAME="an_26:73">26:73</A>&nbsp;Taswi&#603;t kan, wid yellan dinna qer&#803;r&#803;ben da&#611;en &#611;er But&#803;rus nnan-as : Mbla ccekk, kec&#780;c&#780; tellid&#803; seg-sen, tameslayt-ik tbeggen-ed belli d ajlili i tellid&#803; !  </p> 
<p><A NAME="an_26:74">26:74</A>&nbsp;Ibda yet&#806;galla irennu : Di le&#603;mer&#803; ur ssine&#611; argaz-agi ! IImiren kan yeskku&#603; uyazid&#803;. </p> 
<p><A NAME="an_26:75">26:75</A>&nbsp;D&#611;a But&#803;rus immekta-d imeslayen-nni i s-d-yenna Sidna &#400;isa : uqbel ad iskku&#603; uyazid&#803;, ad iyi-tnekr&#803;ed&#803; tlata n tikkal . Yeffe&#611; &#611;er ber&#803;r&#803;a s nndama tameqqrant, it&#803;t&#803;erd&#803;eq d imet&#803;t&#803;awen.  </p> 
<p><A NAME="an_27:1">27:1</A>&nbsp;Tas&#803;ebh&#803;it, nnejma&#603;en-d akk imeqqranen n lmuqedmin akk-d imeqqranen n wegdud, mcawar&#803;en iwakken ad n&#611;en Sidna &#400;isa. </p> 
<p><A NAME="an_27:2">27:2</A>&nbsp;D&#611;a urzen-t, wwin-t i Bilat&#803;us, yellan d lh&#803;akem n R&#803;uman yeste&#603;emr&#803;en tamurt.  </p> 
<p><A NAME="an_27:3">27:3</A>&nbsp;Mi gwala h&#803;ekmen &#611;ef Sidna &#400;isa, Yudas-nni i t-ixed&#603;en yendem. DDi nndama-nni-ines tameqqrant, ir&#803;uh&#803; &#611;er imeqqranen n lmuqedmin d imeqqranen n wegdud, yerra-yasen tlatin-nni twiztin n lfet&#803;t&#803;a, d&#611;a </p> 
<p><A NAME="an_27:4">27:4</A>&nbsp;yenna yasen : Denbe&#611;, nekk i wen-d-izzenzen amdan ah&#803;eqqi. RRran-as-d : Ur a&#611;-d-tewqi&#603; ara lme&#603;na, wagi d cc&#611;el-ik.  </p> 
<p><A NAME="an_27:5">27:5</A>&nbsp;Yudas id&#803;egger&#803; tiwiztin-nni di lg&#780;ame&#603; iqedsen, imiren ir&#803;uh&#803; i&#603;elleq iman-is. </p> 
<p><A NAME="an_27:6">27:6</A>&nbsp;Imeqqranen n lmuqedmin leqd&#803;en-d tiwiztin-nni n lfet&#803;t&#803;a, nnan : Ur yeh&#803;lil ara a tent-nerr &#611;er usenduq n lg&#780;ame&#603; iqedsen, imi d lexlas&#803; n temger&#803;t.  </p> 
<p><A NAME="an_27:7">27:7</A>&nbsp;Mi mcawar&#803;en d acu ara xedmen s twiztin-nni, msefhamen iwakken ad a&#611;en iger n yiwen wergaz ixeddmen afexxar&#803;, iwakken a t-erren t&#806;-t&#806;imeqber&#803;t i iber&#803;r&#803;aniyen.  </p> 
<p><A NAME="an_27:8">27:8</A>&nbsp;Daymi iger-agi it&#806;t&#806;usemma ar ass-a : &#171; Iger n idammen &#187;. </p> 
<p><A NAME="an_27:9">27:9</A>&nbsp;S wakka i gedr&#803;a wayen i d-yenna nnbi Irmiya : Ddmen-d tlatin n twiztin n lfet&#803;t&#803;a, d wagi i d azal i s-fkan warraw n wat Isr&#803;ail ;   </p> 
<p><A NAME="an_27:10">27:10</A>&nbsp;u&#611;en-d yis iger &#611;er win ixeddmen afexxar&#803;, akken i yi-d-yumer&#803; Sidi R&#803;ebbi.  </p> 
<p><A NAME="an_27:11">27:11</A>&nbsp;Sidna &#400;isa ibedd zdat lh&#803;akem Bilat&#803;us. Yesteqsa-t lh&#803;akem-nni yenna-yas : D kec&#780;c&#780; i d agellid n wat Isr&#803;ail ? SSidna &#400;isa yerra-yas : Tennid&#803;-t-id !   </p> 
<p><A NAME="an_27:12">27:12</A>&nbsp;Lmuqedmin imeqqranen akk-d imeqqranen n wegdud ssed&#803;lamen deg-s, ma d net&#806;t&#806;a ur sen-d-yerri ula d acemma. </p> 
<p><A NAME="an_27:13">27:13</A>&nbsp;Bilat&#803;us yenna i Sidna &#400;isa : E&#603;ni ur teslid&#803; ara ayen akk &#611;ef i d-t&#806;cetkin fell-ak ?  </p> 
<p><A NAME="an_27:14">27:14</A>&nbsp;Sidna &#400;isa yessusem, ur as-d yerri ula d yiwen wawal, ayagi d ayen iswehmen lh&#803;akem. </p> 
<p><A NAME="an_27:15">27:15</A>&nbsp;Lh&#803;akem yennum di mkul l&#603;id n Tuff&#611;a it&#806;serrih&#803;-ed i yiwen umeh&#803;bus i gextar&#803; l&#611;aci. </p> 
<p><A NAME="an_27:16">27:16</A>&nbsp;Yella yakan yiwen umeh&#803;bus mechur&#803;en, it&#806;t&#806;usemman Barabas. </p> 
<p><A NAME="an_27:17">27:17</A>&nbsp;Mi d-nnejma&#603;en akk l&#611;aci, Bilat&#803;us isteqsa-ten : Anwa i teb&#611;am a s-d-serrh&#803;e&#611; : i Barabas ne&#611; i &#400;isa it&#806;t&#806;usemman Lmasih&#803; ?  </p> 
<p><A NAME="an_27:18">27:18</A>&nbsp;Axat&#803;er yez&#803;ra s tismin i s-d-wwin &#400;isa. </p> 
<p><A NAME="an_27:19">27:19</A>&nbsp;Mi gella Bilat&#803;us it&#806;car&#803;a&#603;, tcegge&#603;-as-d tmet&#803;t&#803;ut-is, tenna-yas-d : Ur ssekcam ara iman-ik di temsalt n uh&#803;eqqi-agi, axat&#803;er ass-agi targit urga&#611; fell-as terwi-yi.  </p> 
<p><A NAME="an_27:20">27:20</A>&nbsp;Imeqqranen n lmuqedmin akk-d imeqqranen n wegdud sh&#803;er&#803;cen-d l&#611;aci iwakken ad ssutren a d-serrh&#803;en i Barabas, ad n&#611;en Sidna &#400;isa. </p> 
<p><A NAME="an_27:21">27:21</A>&nbsp;Lh&#803;akem yenna-yasen : Anwa ger sin-agi iwumi teb&#611;am ad serrh&#803;e&#611; ? RRran-as : I Barabas ! Serreh&#803;-ed i Barabas !  </p> 
<p><A NAME="an_27:22">27:22</A>&nbsp;Bilat&#803;us yenna-yasen : D acu ara xedme&#611; ihi i &#400;isa it&#806;t&#806;usemman Lmasih&#803; ? RRran-as-d akk : Ad it&#806;t&#806;usemmer&#803; &#611;ef wumidag !  </p> 
<p><A NAME="an_27:23">27:23</A>&nbsp;Lh&#803;akem yenna : D acu i gexdem n diri ? RRnan t&#806;&#603;eggid&#803;en : Semmer&#803;-it &#611;ef wumidag !  </p> 
<p><A NAME="an_27:24">27:24</A>&nbsp;Mi gwala l&#611;aci ugin a s-d h&#803;essen, yerna ccwal simmal yet&#806;t&#806;im&#611;ur&#803;, Bilat&#803;us yeddem-ed aman, issared ifassen-is zdat l&#611;aci, yenna : Nekk ur t&#806;ekki&#611; ara di tazzla n idammen n uh&#803;eqqi-agi, wagi d cc&#611;el-nwen.  </p> 
<p><A NAME="an_27:25">27:25</A>&nbsp;L&#611;aci mer&#803;r&#803;a nnan-as : Tazzla n idammen-is a d-tu&#611;al &#611;ef yirawen-nne&#611; d yirawen n warraw-nne&#611;.  </p> 
<p><A NAME="an_27:26">27:26</A>&nbsp;Imiren Bilat&#803;us iserreh&#803;-ed i Barabas, jelkd&#803;en Sidna &#400;isa, d&#611;a yefka lamer&#803; a t-semmr&#803;en &#611;ef wumidag.  </p> 
<p><A NAME="an_27:27">27:27</A>&nbsp;I&#603;sekr&#803;iyen n lh&#803;akem ssuf&#611;en Sidna &#400;isa &#611;er ufrag, snejma&#603;en-d akk i&#603;sekr&#803;iyen nnid&#803;en, zzin-as.  </p> 
<p><A NAME="an_27:28">27:28</A>&nbsp;Imiren kksen-as llebsa-s, sselsen as aber&#803;nus azegga&#611;. </p> 
<p><A NAME="an_27:29">27:29</A>&nbsp;Zd&#803;an ta&#603;es&#803;s&#803;abt s isennanen, ssersen-as-t&#806; &#611;ef wuqer&#803;r&#803;uy is, fkan-as a&#611;anim &#611;er ufus-is ayeffus. Bdan kennun zdat-es, stehzayen fell-as, qqar&#803;en-as : Sslam fell-ak ay agellid n wat Isr&#803;ail !  </p> 
<p><A NAME="an_27:30">27:30</A>&nbsp;Ssusufen-t, kkaten-t s u&#611;anim &#611;er uqer&#803;r&#803;uy. </p> 
<p><A NAME="an_27:31">27:31</A>&nbsp;Mi &#603;yan deg ustehzi fell-as, kksen-as aber&#803;nus-nni, rran-as llebsa-s, wwin-t a t-semmr&#803;en &#611;ef wumidag.  </p> 
<p><A NAME="an_27:32">27:32</A>&nbsp;Mi d-ff&#611;en, mlalen-d yiwen wergaz n tmurt n Qir&#803;wan, isem-is sem&#603;un, h&#803;ettmen fell-as ad ibbib amidag n Sidna &#400;isa.  </p> 
<p><A NAME="an_27:33">27:33</A>&nbsp;Mi wwd&#803;en &#611;er yiwen wemkan it&#806;t&#806;usemman Gulgut&#803;a, ye&#603;ni &#171; amkan n uxecxuc &#187;, </p> 
<p><A NAME="an_27:34">27:34</A>&nbsp;fkan-as ad isew ccr&#803;ab i deg yexled&#803; yiwen u&#603;eqqar&#803; ar&#803;zagan. I&#603;red&#803;-it, yugi a t-isew.  </p> 
<p><A NAME="an_27:35">27:35</A>&nbsp;Mi t-semmr&#803;en &#611;ef wumidag, gren tas&#611;ar&#803;t iwakken ad fer&#803;qen llebsa-ines, s wakka, yedr&#803;a-d wayen yuran di tira iqedsen : fer&#803;qen llebsa-w, gren tas&#611;art &#611;ef wuqendur&#803;-iw.  </p> 
<p><A NAME="an_27:36">27:36</A>&nbsp;Imiren qqimen a t-&#603;assen, </p> 
<p><A NAME="an_27:37">27:37</A>&nbsp;&#603;elqen sennig uqer&#803;r&#803;uy-is talwih&#803;t i &#611;ef uran sebba n lmut-is : Wagi d &#400;isa, agellid n wat Isr&#803;ail  </p> 
<p><A NAME="an_27:38">27:38</A>&nbsp;T&#806;wasemmr&#803;en yid-es sin imcumen, yiwen &#611;er uyeffus-is wayed&#803; &#611;er uz&#803;elmad&#803;-is.  </p> 
<p><A NAME="an_27:39">27:39</A>&nbsp;Imsebriden t&#806;huzzun iqer&#803;r&#803;ay-nsen reggmen-t, </p> 
<p><A NAME="an_27:40">27:40</A>&nbsp;qqar&#803;en-as : A win it&#806;huddun lg&#780;ame&#603; iqedsen ibennu-t di tlata wussan, sellek iman-ik ma d Mmi-s n R&#803;ebbi i tellid&#803;, ers-ed seg umidag-nni.  </p> 
<p><A NAME="an_27:41">27:41</A>&nbsp;Imeqqranen n lmuqedmin, l&#603;ulama n ccari&#603;a akk-d imeqqranen n wegdud, stehzayen fell-as ula d nutni, qqar&#803;en :   </p> 
<p><A NAME="an_27:42">27:42</A>&nbsp;Isellek wiyad&#803; ur yezmir ad isellek iman-is ! Ma d agellid n wat Isr&#803;ail i gella, a d-yers ihi seg umidag iwakken a namen yis.  </p> 
<p><A NAME="an_27:43">27:43</A>&nbsp;Yet&#806;kel &#611;ef R&#803;ebbi, a t-isellek ihi R&#803;ebbi ma ih&#803;emmel-it aaxat&#803;er yenna-d : &#171; Nekk d Mmi-s n R&#803;ebbi.&#187;  </p> 
<p><A NAME="an_27:44">27:44</A>&nbsp;Ula d imcumen-nni it&#806;t&#806;usemmr&#803;en yid-es, regmen-t am wiyad&#803;.  </p> 
<p><A NAME="an_27:45">27:45</A>&nbsp;Deg uzzal si tnac armi d t&#806;lata n tmeddit, ye&#611;li-d t&#803;t&#803;lam &#611;ef ddunit mer&#803;r&#803;a. </p> 
<p><A NAME="an_27:46">27:46</A>&nbsp;&#404;ef leg&#780;wahi n t&#806;lata, Sidna &#400;isa i&#603;egged&#803; s t&#603;ibr&#803;anit, yenna :  Ilya, Ilya, lama sabaqtani ? Ye&#603;ni : Illu-iw, Illu-iw, acu&#611;er&#803; i yi-teg&#780;g&#780;id&#803; ?  </p> 
<p><A NAME="an_27:47">27:47</A>&nbsp;Kra seg wid ih&#803;edr&#803;en dinna slan d acu i genna, qqar&#803;en : Issawal i nnbi Ilyas !  </p> 
<p><A NAME="an_27:48">27:48</A>&nbsp;Imiren kan yiwen seg-sen yuzzel yeddem-ed amec&#780;c&#780;im n tad&#803;ut&#803; isselxes-it di lxell, icudd-it &#611;ef wu&#611;anim yefka-yas ad isew.  </p> 
<p><A NAME="an_27:49">27:49</A>&nbsp;Wiyad&#803; qqar&#803;en : Anfet-as, a nwali ma yella a d-yas nnbi Ilyas a t-isellek.  </p> 
<p><A NAME="an_27:50">27:50</A>&nbsp;Sidna &#400;isa i&#603;egged&#803; tikkelt nnid&#803;en, d&#611;a iffe&#611;-it R&#803;r&#803;uh&#803;. </p> 
<p><A NAME="an_27:51">27:51</A>&nbsp;Imiren kan abeh&#803;nuq n leh&#803;jab yellan di lg&#780;ame&#603; iqedsen icerreg &#611;ef sin, seg ixef ufella armi d akessar. Lqa&#603;a tergagi, idurar ceqqeqen, </p> 
<p><A NAME="an_27:52">27:52</A>&nbsp;iz&#803;ekwan ldin, at&#803;as seg ih&#803;eqqiyen yemmuten, h&#803;yan-d </p> 
<p><A NAME="an_27:53">27:53</A>&nbsp;ff&#611;en-d seg iz&#803;ekwan-nsen. Mi d-ih&#803;ya Sidna &#400;isa, kecmen &#611;er temdint iqedsen, at&#803;as n l&#611;aci iwumi i d-d&#803;ehr&#803;en.  </p> 
<p><A NAME="an_27:54">27:54</A>&nbsp;Lh&#803;akem yellan d aqer&#803;r&#803;uy &#611;ef meyya i&#603;sekr&#803;iyen akk-d i&#603;sekr&#803;iyen i&#603;ussen Sidna &#400;isa, tekcem-iten tugdi mi walan tergagi lqa&#603;a d wayen akk yedr&#803;an, nnan : T&#806;-t&#806;idet&#806;, argaz-agi d Mmi-s n R&#803;ebbi !  </p> 
<p><A NAME="an_27:55">27:55</A>&nbsp;At&#803;as n tilawin i gellan dinna, t&#806;muqulent-ed si leb&#603;id. T&#806;-t&#806;iggad-nni i d-yeddan d Sidna &#400;isa si tmurt n Jlili iwakken a s-qedcent. </p> 
<p><A NAME="an_27:56">27:56</A>&nbsp;Tella gar-asent Meryem tamagdalit, Meryem yemma-s n Ye&#603;qub d Yusef akk-d d yemma-s n warraw n Zabadi.  </p> 
<p><A NAME="an_27:57">27:57</A>&nbsp;Mi d-tewwed&#803; tmeddit, yusa-d yiwen umer&#803;kanti n temdint n Arimati isem-is Yusef, ula d net&#806;t&#806;a d anelmad n Sidna &#400;isa. </p> 
<p><A NAME="an_27:58">27:58</A>&nbsp;Ir&#803;uh&#803; &#611;er Bilat&#803;us yessuter-as lg&#780;et&#806;t&#806;a n Sidna &#400;isa. Bilat&#803;us yumer&#803; ad a s-t&#806;-id-fken.  </p> 
<p><A NAME="an_27:59">27:59</A>&nbsp;Yusef yeddem-ed lg&#780;et&#806;t&#806;a n Sidna &#400;isa, it&#806;t&#806;el-it&#806; di lekfen zeddigen, </p> 
<p><A NAME="an_27:60">27:60</A>&nbsp;issers-it&#806; deg yiwen uz&#803;ekka ajdid, i ge&#611;za deg uzr&#803;u. Ye&#611;leq tawwurt n uz&#803;ekka-nni s weblad&#803; ameqqran, d&#611;a ir&#803;uh&#803;.  </p> 
<p><A NAME="an_27:61">27:61</A>&nbsp;Meryem tamagdalit akk-d Meryem-nni nnid&#803;en, llant dinna qqiment, qublent-ed az&#803;ekka. </p> 
<p><A NAME="an_27:62">27:62</A>&nbsp;Azekka nni yellan d ass n uheggi n wass n weste&#603;fu, imeqqranen n lmuqedmin d ifariziyen r&#803;uh&#803;en &#611;er Bilat&#803;us </p> 
<p><A NAME="an_27:63">27:63</A>&nbsp;nnan-as : A Sidi, necfa &#611;ef wayen i d-yenna ukeddab-agi asmi yedder, yenna-d : Ad &#603;eddin tlata wussan, a d-h&#803;yu&#611; si ger lmegtin .  </p> 
<p><A NAME="an_27:64">27:64</A>&nbsp;Cegge&#603; i&#603;essasen ad &#603;assen az&#803;ekka-s alamma d ass wis tlata, iwakken inelmaden-is ur d-t&#806;asen ara ad akren lg&#780;et&#806;t&#806;a-s, ad inin i wegdud : &#171; ih&#803;ya-d si ger lmegtin. &#187; Ne&#611; m'ulac lekdeb-agi aneggaru ad yaggar amezwaru.  </p> 
<p><A NAME="an_27:65">27:65</A>&nbsp;Bilat&#803;us yenna-yasen-d : Awit i&#603;essasen, r&#803;uh&#803;et &#603;asset-t&#806; akken teb&#611;am.  </p> 
<p><A NAME="an_27:66">27:66</A>&nbsp;R&#803;uh&#803;en, zemmemen aken ilaq tawwurt n uz&#803;ekka-nni s weblad&#803;, imiren sbedden ta&#603;essast zdat-es.  </p> 
<p><A NAME="an_28:1">28:1</A>&nbsp;Mi g&#603;edda wass n weste&#603;fu, tas&#803;ebh&#803;it n wass amezwaru n ddur&#803;t, Meryem tamagdalit akk-d meryem-nni nnid&#803;en, r&#803;uh&#803;ent a d-z&#803;ur&#803;ent az&#803;ekka n Sidna &#400;isa.  </p> 
<p><A NAME="an_28:2">28:2</A>&nbsp;Deg yiwet n teswi&#603;t, tergagi lqa&#603;a ; ataya yiwen n lmelk n Sidi R&#803;ebbi, is&#803;ubb-ed seg igenni, iqer&#803;r&#803;eb &#611;er uz&#803;ekka, iswexxer&#803; ablad&#803;-nni, yeqqim fell-as. </p> 
<p><A NAME="an_28:3">28:3</A>&nbsp;It&#806;feg&#780;g&#780;ig&#780; am lebr&#803;aq, llebsa-s t&#806;-t&#806;amellalt am udfel.  </p> 
<p><A NAME="an_28:4">28:4</A>&nbsp;I&#603;essasen yellan dinna, ikcem-iten lxuf d ameqqran, qqur&#803;en amzun mmuten.  </p> 
<p><A NAME="an_28:5">28:5</A>&nbsp;Yent&#803;eq lmelk &#611;er tilawin-nni, yenna-yasent : Kunemti ur t&#806;t&#806;aggademt ara, axat&#803;er z&#803;ri&#611; &#611;ef &#400;isa i yet&#806;t&#806;usemmr&#803;en &#611;ef wumidag i tet&#806;nadimt. </p> 
<p><A NAME="an_28:6">28:6</A>&nbsp;Ulac-it dagi, ih&#803;ya-d si ger lmegtin akken i t-id-yenna. Asemt-ed at&#806;-t&#806;walimt amkan anda akken yed&#803;leq !  </p> 
<p><A NAME="an_28:7">28:7</A>&nbsp;Azlemt at&#806;-t&#806;inimt i inelmaden-is belli yeh&#803;ya-d si ger lmegtin. Atan a kkun-yezwir &#611;er tmurt n Jlili ; dinna ara t-tez&#803;rem. AAtan nni&#611;-akunt-t&#806;-id !  </p> 
<p><A NAME="an_28:8">28:8</A>&nbsp;Imiren kan, r&#803;uh&#803;ent seg uz&#803;ekka-nni s lfer&#803;h&#803; d ameqqran &#611;as akken uggadent. Uzzlent ad awint lexbar&#803; i inelmaden n Sidna &#400;isa. </p> 
<p><A NAME="an_28:9">28:9</A>&nbsp;Ataya Sidna &#400;isa imuger-itent-id, yenna-yasent : Sslam fell-akunt ! QQer&#803;r&#803;bent, seg&#780;g&#780;dent zdat-es, ssudnent id&#803;ar&#803;r&#803;en-is. </p> 
<p><A NAME="an_28:10">28:10</A>&nbsp;Imiren Sidna &#400;isa yenna-yasent : Ur t&#806;t&#806;aggademt ! R&#803;uh&#803;emt inimt i watmaten-iw ad r&#803;uh&#803;en &#611;er tmurt n Jlili, dinna ara yi-z&#803;ren.  </p> 
<p><A NAME="an_28:11">28:11</A>&nbsp;Mi t&#806;eddunt deg ubrid, kra seg i&#603;essasen-nni n uz&#803;ekka kecmen &#611;er temdint, xebbr&#803;en imeqqranen n lmuqedmin &#611;ef wayen akk yedr&#803;an.  </p> 
<p><A NAME="an_28:12">28:12</A>&nbsp;Mi nnejma&#603;en imeqqranen n wegdud akk-d imeqqranen n lmuqedmin, msefhamen ad fken i i&#603;essasen-nni ssuma tameqqrant n yedrimen, </p> 
<p><A NAME="an_28:13">28:13</A>&nbsp;nnan-asen : Init belli d inelmaden-is i d-yusan deg yid&#803;, ukren lg&#780;et&#806;t&#806;a-s mi nella net&#803;t&#803;es. </p> 
<p><A NAME="an_28:14">28:14</A>&nbsp;Ma yella yewwed&#803; lexbar&#803;-agi &#611;er lh&#803;akem, d nukkni ara t-iqablen iwakken ur awen-ixeddem ula d acemma.  </p> 
<p><A NAME="an_28:15">28:15</A>&nbsp;I&#603;sekr&#803;iyen-nni t&#803;t&#803;fen idrimen-nni, xedmen ayen akk i sen-d-nnan lmuqedmin. Tamsalt-agi t&#806;&#603;awaden-t&#806;-id wat Isr&#803;ail ar ass-a.  </p> 
<p><A NAME="an_28:16">28:16</A>&nbsp;H&#803;dac inelmaden-nni r&#803;uh&#803;en &#611;er tmurt n Jlili, &#611;er wedrar-nni anda i sen-yenna Sidna &#400;isa ad mlilen. </p> 
<p><A NAME="an_28:17">28:17</A>&nbsp;Mi t-walan seg&#780;g&#780;den zdat-es, me&#603;na kra seg-sen mazal t&#806;cukkuten.  </p> 
<p><A NAME="an_28:18">28:18</A>&nbsp;Sidna &#400;isa iqer&#803;r&#803;eb-ed &#611;ur&#803;-sen, yenna-yasen : Tet&#806;t&#806;unefk-iyi-d tezmert ama di lqa&#603;a ama deg igenwan.  </p> 
<p><A NAME="an_28:19">28:19</A>&nbsp;R&#803;uh&#803;et &#611;er tmura mer&#803;r&#803;a n ddunit, slemdet imdanen iwakken ad u&#611;alen d inelmaden-iw, ad t&#806;wa&#611;eds&#803;en s yisem n Baba R&#803;ebbi, s yisem n Mmi-s akk-d yisem n R&#803;r&#803;uh&#803; iqedsen.  </p> 
<p><A NAME="an_28:20">28:20</A>&nbsp;Slemdet-asen ad teb&#603;en ayen akk i wen-slemde&#611;. MMa d nekk ad ili&#611; yid-wen yal ass alamma t&#806;-t&#806;aggara n ddunit.  </p> 
<p><HR>
<CENTER>
<A HREF="mar.htm">Next: Mark</A></CENTER>
</BODY>
</HTML>
