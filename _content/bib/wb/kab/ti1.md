[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Kabyle Bible: 1 Timothy

<span id="an_1:1">1:1</span> Nekk Bulus amceggeɛ n Ɛisa Lmasiḥ, s lebɣi
n Sidi Ṛebbi amsellek-nneɣ akk-d lebɣi n Ɛisa Lmasiḥ i deg yella
usirem-nneɣ,

<span id="an_1:2">1:2</span> i gma-tneɣ Timuti f+ i d-ṛebbaɣ di liman am
mmi n tideț, lbaṛaka, ṛṛeḥma ț-țalwit a k-d-țțunefkent s ɣuṛ Sidi Ṛebbi
Baba-tneɣ akk-d Ɛisa Lmasiḥ Ssid-nneɣ.

<span id="an_1:3">1:3</span> Akken i k-nhiɣ uqbel ad ṛuḥeɣ ɣer tmurt n
Masidunya qqim di temdint n Ifasus f+ iwakken ur tețțaǧǧaḍ ara kra n
yemdanen ad slemden ayen i gxulfen tikli di liman,

<span id="an_1:4">1:4</span> ini-asen ad xḍun i tmucuha f+ d umeslay n
zzux ɣef yizuṛan n tjaddit ur nețfaka, ayagi yețțawi-d lehduṛ ur nesɛi
lfayda i ɣ-issebɛaden ɣef liman d lebɣi n Sidi Ṛebbi.

<span id="an_1:5">1:5</span> A sen-tiniḍ annect-agi iwakken a d-tessakiḍ
deg wulawen-nsen leḥmala yeṣfan, ad ithedden lxaṭer-nsen yerna ad sɛun
liman n tideț ɣer Sidi Ṛebbi.

<span id="an_1:6">1:6</span> Llan kra n yemdanen ffɣen i webrid,
țmeslayen kan ɣef wayen ur nesɛi lmeɛna.

<span id="an_1:7">1:7</span> Bɣan ad slemden i wiyaḍ ccariɛa n Sidi
Ṛebbi, nutni s yiman-nsen ur fhimen d acu i d qqaṛen ur fhimen ayen i
sselmaden.

<span id="an_1:8">1:8</span> Neẓra belli ccariɛa n Sidi Ṛebbi d ayen
yelhan ma yella netbeɛ-iț akken ilaq,

<span id="an_1:9">1:9</span> meɛna ilaq daɣen a nẓer belli ccariɛa n
Sidi Ṛebbi ur d-tețțunefk ara ɣef ddemma n iḥeqqiyen meɛna tețțunefk-ed
ɣef ddemma n yemcumen, i wid iɛuṣan Ṛebbi, i imejhal, i imednuben akk-d
wid ur nețțak ara lqima i wayen iqedsen, wid ur nețqadaṛ ara Ṛebbi, wid
ineqqen imawlan-nsen akk-d iqettalen,

<span id="an_1:10">1:10</span> i wid yeffɣen i webrid, i wat lɛaṛ, i wid
itjaṛen deg waklan akk-d i ikeddaben, i wid ur nețțaṭṭaf ara deg
wawal-nsen neɣ wid yețxalafen aselmed n tideț i wen-d yețțunefken.

<span id="an_1:11">1:11</span> Akka i gella di lexbaṛ n lxiṛ i
yi-d-ițțunefken, i d-isbegginen tamanegt n Sidi Ṛebbi ameɣlal.

<span id="an_1:12">1:12</span> Ad ḥemdeɣ Ɛisa Lmasiḥ Ssid-nneɣ i
yi-isǧehden, i yi-fkan laman iwakken ad iliɣ d aqeddac-is, yextaṛ-iyi-d
ad iliɣ d aqeddac-is

<span id="an_1:13">1:13</span> ɣas akken zik regmeɣ-t yerna qehṛeɣ wid
yumnen yis. Meɛna iɛfa-yi axaṭer imiren ur ẓriɣ ara d acu xeddmeɣ imi
mazal ur sɛiɣ ara liman deg ul-iw.

<span id="an_1:14">1:14</span> Tura ṛṛeḥma-s tameqqrant ters-ed fell-i s
liman d leḥmala yellan deg-s.

<span id="an_1:15">1:15</span> Awal-agi d awal n tideț yuklalen ad
ițwaqbel s lekmal-is : « Ɛisa Lmasiḥ yusa-d ɣer ddunit iwakken ad
isellek imednuben ».

<span id="an_1:16">1:16</span> Iḥunn-ed fell-i nekk yellan d amednub
ameqqran iwakken a d-isbeggen ṛṛeḥma-s yerna ad iliɣ d lemtel sya ɣer
zdat i wid ara yamnen yis ad sɛun tudert n dayem.

<span id="an_1:17">1:17</span> I ugellid n dayem, ameɣlal ur țwalint
wallen, win yellan d yiwen, i nețța tamanegt d lɛezz si lǧil ɣer lǧil !
Amin !

<span id="an_1:18">1:18</span> A Timuti a mmi, a k-weṣṣiɣ ɣef wayen i
d-caren fell-ak s ɣuṛ Ṛebbi si zik. Eṭṭef deg imeslayen-nni, sseǧhed
iman-ik di liman s wul yeṣfan tedduḍ akken ilaq,

<span id="an_1:19">1:19</span> axaṭer kra n yemdanen nniḍen wexxṛen i
tikli yeṣfan armi i sṛuḥen liman-nsen.

<span id="an_1:20">1:20</span> Llan gar-asen ?imni d Alixandru f+
sellmeɣ-ten i Cciṭan iwakken ad ẓren amek i tdeṛṛu d wid ireggmen Sidi
Ṛebbi.

<span id="an_2:1">2:1</span> Ayen i ɣef ara kkun-weṣṣiɣ di tazwara,
ḥemmdet cekkṛet Sidi Ṛebbi, ssuturet di tẓallit, deɛɛut ɣuṛ-es ɣef
yemdanen meṛṛa.

<span id="an_2:2">2:2</span> Deɛɛut ɣef yigelliden d wid akk yeṭṭfen
imukan n lḥekma iwakken a nɛic di lisser ț-țalwit, a nḍuɛ Sidi Ṛebbi s
lḥeṛma d leqdeṛ.

<span id="an_2:3">2:3</span> Ayagi d ayen yelhan, d ayen iɛeǧben i Sidi
Ṛebbi amsellek-nneɣ,

<span id="an_2:4">2:4</span> axaṭer yebɣa imdanen meṛṛa ad issinen tideț
yerna ad țțuselken.

<span id="an_2:5">2:5</span> Yiwen n Ṛebbi i gellan, yiwen umcafeɛ daɣen
i gellan ger yemdanen d Ṛebbi ; amcafeɛ-agi, d Ɛisa Lmasiḥ

<span id="an_2:6">2:6</span> i gefkan iman-is d asfel i leslak n
yemdanen meṛṛa. D wagi i d țțbut i d-yefka Sidi Ṛebbi di lweqt-is ;

<span id="an_2:7">2:7</span> daymi i d-țțuceggɛeɣ iwakken ad beccṛeɣ, ad
slemdeɣ i leǧnas ibeṛṛaniyen ayen yeɛnan liman ț-țideț. Ayen akka i
d-qqaṛeɣ ț-țideț mačči d lekdeb.

<span id="an_2:8">2:8</span> Bɣiɣ ihi ad ilin di mkul amkan yergazen
ireffden ifassen ɣer Ṛebbi s wul yeṣfan, mbla lɣecc d yir axemmem.

<span id="an_2:9">2:9</span> Akken daɣen i glaq ad xedment tilawin, ad
ilint s llebsa isseṭren, ad sɛunt lḥeṛma d neyya, ur țzewwiqent
acebbub-nsent, ur țcebbiḥent iman-nsent s ddheb, s tɛeqcin akk-d llebsa
ifazen,

<span id="an_2:10">2:10</span> meɛna ad cebbḥent iman-nsent s lecɣal
yelhan, akken ilaq ad xedment tilawin yețḍuɛun Sidi Ṛebbi.

<span id="an_2:11">2:11</span> Ilaq-as i tmeṭṭut aț-țḥesses i uselmed s
tsusmi d wannuz.

<span id="an_2:12">2:12</span> Ur qebbleɣ ara aț-țesselmed tmeṭṭut neɣ
aț-țdebbeṛ ɣef wergaz meɛna aț-țețsusum ( ur d-teggar ara iman-is ).

<span id="an_2:13">2:13</span> Axaṭer d Adem i d-yețwaxelqen d amezwaru
d wamek i d-terna ?ewwa ; f+

<span id="an_2:14">2:14</span> mačči d Adem i geɣwa Cciṭan meɛna d ?ewwa
i wumi ikellex f+ armi i tɛuṣṣa Sidi Ṛebbi,

<span id="an_2:15">2:15</span> lameɛna aț-țețțusellek s tarwa-s f+ ma
tețțeddu s ṣṣfa d neyya di liman d leḥmala.

<span id="an_3:1">3:1</span> ?-țideț mi qqaṛen : « ma yella win yebɣan
ad yuɣal d amdebbeṛ di tejmaɛt d ayen yelhan i gețmenni ».

<span id="an_3:2">3:2</span> Lameɛna amdebbeṛ di tejmaɛt ur ilaq ara ad
afen deg-s lɣaci wayen ara s-d-ssukksen, ilaq ad yesɛu yiwet n tmeṭṭut
kan, ad yili d win iḥekkmen deg iman-is, d aɛeqli, d win iteddun s
ṣṣwab. Ilaq ad yili d win yesṭerḥiben deg wexxam-is, d win izemren ad
isselmed awal n Ṛebbi ;

<span id="an_3:3">3:3</span> ur yețțili ara d asekṛan neɣ d amčaqlal
meɛna ad yili d aḥnin d imhenni. Ur ilaq ara ad iḥemmel idrimen ;

<span id="an_3:4">3:4</span> ilaq daɣen ad yissin amek ara idebbeṛ ɣef
wexxam-is, arraw-is ad ilin d wid yețțaɣen awal yerna a t-țqadaṛen.

<span id="an_3:5">3:5</span> Axaṭer ma yella walebɛaḍ ur yezmir ara ad
idebbeṛ ɣef wexxam is, amek ara idebbeṛ di tejmaɛt n Sidi Ṛebbi ?

<span id="an_3:6">3:6</span> Amdebbeṛ di tejmaɛt ur ilaq ara ad yili d
ajdid di liman di Ɛisa Lmasiḥ, m'ulac a t-yekcem zzux, aț-țedṛu yid-es
akken tedṛa d Cciṭan. f+

<span id="an_3:7">3:7</span> Ilaq ula d wid ur numin ara s Ɛisa Lmasiḥ a
d-cehden fell-as s lxiṛ ur țțafen ara deg-s wayen ara s-d ssukksen,
iwakken ur iɣelli ara di tecṛektin n Cciṭan.

<span id="an_3:8">3:8</span> Iqeddacen n tejmaɛt daɣen ilaq ad sɛun
leqdeṛ, ad ilin d irgazen iteṭṭfen deg awal-nsen, ad xḍun i tissit n
ccṛab akk-d rrbeḥ n lexdeɛ.

<span id="an_3:9">3:9</span> Ilaq ad ḥerzen s wul yeṣfan lbaḍna n liman
i d-yețwakecfen.

<span id="an_3:10">3:10</span> Ilaq ula d nutni ad țwajeṛben di
leqdic-nsen, m'ur ufin ara ayen ara sen-d-ssukksen imiren zemren ad
qedcen di tejmaɛt.

<span id="an_3:11">3:11</span> Ula ț-țiqeddacin n tejmaɛt ilaq ad sɛunt
lḥeṛma, ur țmeslayent ara cceṛ ɣef wiyaḍ, ad ilint ț-țiɛeqliyin, ț-țid i
ɣef yella lețkal ɣef kullec.

<span id="an_3:12">3:12</span> Iqeddacen n tejmaɛt ilaq ad sɛun yiwet n
tmeṭṭut kan yerna ad ḍebbṛen ɣef yexxamen-nsen d warraw-nsen akken ilaq.

<span id="an_3:13">3:13</span> Axaṭer wid iqeddcen ɣef tejmaɛt akken
ilaq, ad yali leqdeṛ-nsen ad nnernin di liman yerna ad sɛun lețkal d
ameqqran di Ɛisa Lmasiḥ.

<span id="an_3:14">3:14</span> Uriɣ-ak-n meṛṛa annect-agi ɣas akken
ssarameɣ a n-aseɣ ɣuṛ-ek,

<span id="an_3:15">3:15</span> iwakken ma ɛeṭṭleɣ ur n-usiɣ ara
aț-țissineḍ amek i glaq aț-țedduḍ deg wexxam n Sidi Ṛebbi i gellan
ț-țajmaɛt n Ṛebbi yeddren. Tajmaɛt-agi, ț-țigejdit i ɣef ters tideț.

<span id="an_3:16">3:16</span> S tideț acḥal meqqṛet lbaḍna n Lmasiḥ
yellan d sebba n liman-nneɣ : win akken i d-yusan s ṣṣifa n wemdan, i
ɣef d-icehhed Ṛṛuḥ iqedsen, tɛeǧǧbent deg-s lmalayekkat, yețwabecceṛ i
leǧnas, umnen yis di ddunit meṛṛa, yețwarfed s tmanegt tameqqrant ɣer
igenwan.

<span id="an_4:1">4:1</span> Ṛṛuḥ iqedsen ixebbeṛ-ed ɛinani belli deg
ussan ineggura, aṭas ara iwexxṛen ɣef liman di Lmasiḥ, ad tebɛen wid i
ten-ițɣuṛṛun s uselmed i d-yețțasen s ɣuṛ leǧnun.

<span id="an_4:2">4:2</span> A ten-ɣuṛṛen wat sin wudmawen yețbecciṛen
lekdeb, wid iwumi yemmut wul am akken yețwaqqed s useffud.

<span id="an_4:3">4:3</span> Imdanen-agi bɣan ad ḥeṛṛmen zzwaǧ akk-d kra
n leṣnaf n lmakla, lameɛna Sidi Ṛebbi ixleq-ed kullec iwakken wid yumnen
yis yessnen tideț, a t-ḥemden a t-cekkṛen.

<span id="an_4:4">4:4</span> Ayen akk i d-ixleq Sidi Ṛebbi yelha, ur
ilaq ara a nerr kra di rrif, acu kan ilaq a t-ncekkeṛ ɣef wayen i
ɣ-d-ițțak,

<span id="an_4:5">4:5</span> axaṭer ayen akk i d yețwaxelqen iṣeffu-t
wawal n Ṛebbi akk-d țẓallit.

<span id="an_4:6">4:6</span> Ssefhem-asen ayagi i watmaten iwakken
aț-țiliḍ d aqeddac yelhan n Ɛisa Lmasiḥ, sseǧhed iman-ik di liman s
wawal n Sidi Ṛebbi d uselmed n tideț i ttebɛeḍ s wul yeṣfan.

<span id="an_4:7">4:7</span> Ma ț-țimucuha n temɣaṛin ur nesɛi ara
lmeɛna i gxulfen liman, ḍeggeṛ-itent akkin fell-ak. Issin amek ara
telḥuḍ deg ubrid n Sidi Ṛebbi .

<span id="an_4:8">4:8</span> Tazzla deg wannar d ayen yelhan meɛna
tenfeɛ i lǧețța kan, ma ṭṭaɛa n Sidi Ṛebbi tenfeɛ i kullec axaṭer deg-s
i tella tudert n tura akk-d ț-țin i d-iteddun i ɣ-iwɛed Sidi Ṛebbi.

<span id="an_4:9">4:9</span> Awal-agi d awal n tideț yuklalen ad
ițwaqbel ɣer yemdanen meṛṛa.

<span id="an_4:10">4:10</span> Ma d nukni nețɛețțib iman-nneɣ iwakken a
neǧhed di liman, imi nețkel ɣef Sidi Ṛebbi Illu-nneɣ yeddren yellan d
amsellek n yemdanen meṛṛa abeɛda wid yumnen yis.

<span id="an_4:11">4:11</span> Atan wayen i ɣef ara tweṣṣiḍ imdanen d
wayen ara sen-teslemḍeḍ.

<span id="an_4:12">4:12</span> ?uṛ-ek a k-iḥqeṛ yiwen imi meẓẓiyeḍ di
leɛmeṛ, meɛna ili-k d lemtel ger wid yumnen s yimeslayen-ik, s
tikli-inek, s leḥmala-inek, s liman-inek ț-țezdeg n wul-ik.

<span id="an_4:13">4:13</span> Sɛedday lweqt-ik di leqṛaya d ubecceṛ d
uselmed n wawal n Ṛebbi i wiyaḍ, alamma usiɣ-en.

<span id="an_4:14">4:14</span> Ur țțaǧa ara di rrif tikci i
k-d-ițțunefken s ṛṛeḥma n Sidi Ṛebbi d yimeslayen s wayes i d-caren
fell-ak di tejmaɛt mi ssersen ifassen-nsen fell-ak imeqqranen n tejmaɛt.

<span id="an_4:15">4:15</span> Err ddehn-ik ɣer wayagi txedmeḍ-t akken
ilaq, iwakken imdanen meṛṛa ad walin amek i tețnerniḍ di tikli-inek di
Lmasiḥ.

<span id="an_4:16">4:16</span> ?ader ɣef yiman-ik d wayen i tesselmadeḍ
i wiyaḍ, ma tkemmleḍ akken, d leslak ara d-tawiḍ i keččini akk-d wid i
k-yesmeḥsisen.

<span id="an_5:1">5:1</span> Ur țlummu ara ɣef wemɣaṛ s leɛyaḍ, meɛna
nhu-t am akken d baba-k ; enhu daɣen ilmeẓyen am akken d atmaten-ik,

<span id="an_5:2">5:2</span> tamɣaṛt am yemma-k, tilmeẓyin am
yessetma-k, s wul yeṣfan.

<span id="an_5:3">5:3</span> Qadeṛ tuǧǧal f+ telhuḍ ț-țid yeḥwaǧen
lemɛawna.

<span id="an_5:4">5:4</span> Ma ț-țid yesɛan dderya neɣ dderya n
warraw-nsent, ilaq d nutni ara d-yelhun yid-sent, akka ara d-sbeggnen
ṭṭaɛa-nsen ɣer Sidi Ṛebbi m'ara rren lxiṛ i imawlan-nsen, ayagi d ayen i
gɛeǧben i Sidi Ṛebbi.

<span id="an_5:5">5:5</span> Taǧǧalt i gellan weḥd-es ur nesɛi win ara
ț-țirefden tețkel ɣef Sidi Ṛebbi tdeɛɛu ɣuṛ-es tețḥellil-it am yiḍ am
ass.

<span id="an_5:6">5:6</span> Ma ț-țaǧǧalt yeṭṭafaṛen zzhu n ddunit,
tinna temmut ɣas mazal-iț tedder.

<span id="an_5:7">5:7</span> Atah wayen i ɣef ara tweṣṣiḍ tuǧǧal iwakken
ur d-yețțili ara wayen ara sent-d-ssukksen.

<span id="an_5:8">5:8</span> Ma yella win ur nɛawen ara at wexxam-is
abeɛda imawlan-is, atan yeǧǧa liman, yuɣal akteṛ n win ijehlen.

<span id="an_5:9">5:9</span> Taǧǧalt ilaq aț-țesɛu sețțin n iseggasen di
leɛmeṛ-is iwakken a ț-tɛawen tejmaɛt, ilaq aț-țili tezweǧ yiwet n
tikkelt kan.

<span id="an_5:10">5:10</span> Ilaq aț-țili tețwassen s lecɣal-is
yelhan, ț-țin iṛebban arraw-is akken ilaq, isṭerḥiben deg wexxam-is,
issarden iḍaṛṛen n iqeddacen n Sidi Ṛebbi ; treffed imeɣban, txeddem
lxiṛ.

<span id="an_5:11">5:11</span> Meɛna ur qebbel ara i tejmaɛt aț-țɛawen
tuǧǧal meẓẓiyen di leɛmeṛ, axaṭer m'ara bɣunt ad ɛawdent zzwaǧ zemrent
ad ǧǧent abrid n Lmasiḥ ;

<span id="an_5:12">5:12</span> s wakka ad xedɛent lɛahed-nni i fkant i
Sidi Ṛebbi.

<span id="an_5:13">5:13</span> Yerna m'ur sɛint ara ayen ara xedment, ad
țcalint seg wexxam ɣer wayeḍ mačči kan imi ur sɛint ara ccɣel, meɛna ad
kettṛent deg yimeslayen ur nesɛi lmeɛna, ad ggarent iman-nsent deg wayen
i tent-yexḍan.

<span id="an_5:14">5:14</span> Ihi bɣiɣ ad nhuɣ tuǧǧal meẓẓiyen di
leɛmeṛ ad ɛawdent zzwaǧ, ad sɛunt dderya, ad lhint d yexxam-nsent
iwakken iɛdawen ur țțafen ara ayen n diri ara hedṛen fell-asent.

<span id="an_5:15">5:15</span> Axaṭer llant seg-sent tid i geffɣen i
webrid n Ṛebbi tebɛent abrid n Cciṭan.

<span id="an_5:16">5:16</span> Ma tella tin yumnen tesɛa tuǧǧal i
s-yețțilin, d nețțat i glaq a tent tɛiwen iwakken ur țțilint ara ț
țaɛkumt i tejmaɛt, akken daɣen tajmaɛt aț-țizmir aț-țɛiwen tid ur nesɛi
ara win ara tent-irefden.

<span id="an_5:17">5:17</span> Imdebbṛen n tejmaɛt ixeddmen ccɣel-nsen
akken ilaq uklalen ad țwaxelṣen s zzyada abeɛda wid yenneɛtaben deg
ubecceṛ d uselmed.

<span id="an_5:18">5:18</span> Axaṭer tira iqedsen nnant-ed : Ur țțara
ara takmamt i wezger yesserwaten, f+ yura daɣen : Axeddam yuklal
lexlaṣ-is. f+

<span id="an_5:19">5:19</span> Ur qebbel ara win ara iccetkin ɣef
wemdebbeṛ n tejmaɛt anagar ma ḥedṛen sin neɣ tlata inagan ara d-icehden
fell-as.

<span id="an_5:20">5:20</span> Ma d wid idenben, lumm-iten zdat medden
meṛṛa iwakken ula d wiyaḍ ad aggaden.

<span id="an_5:21">5:21</span> Di leɛnaya-k ɣef wudem n Ṛebbi d Sid-nneɣ
Ɛisa Lmasiḥ akk-d lmalayekkat yețwaxtaṛen, deg wannect-agi meṛṛa ur
xeddem ara lxilaf ger yemdanen.

<span id="an_5:22">5:22</span> Ur țɣawal ara aț-țesserseḍ ifassen ɣef
yiwen, ur țekki ara di ddnubat n wiyaḍ ; ḥader iman-ik, qqim d azedgan.

<span id="an_5:23">5:23</span> ?ef ddemma n weqṛaḥ n tɛebbuṭ-ik i
k-issefcalen, ur tess ara kan aman lameɛna sew ciṭṭuḥ n ccṛab.

<span id="an_5:24">5:24</span> Llan kra n yemdanen ddnubat-nsen țbanen-d
uqbel ad țțuḥasben, llan wiyaḍ ddnubat-nsen ur d-țbanen ara imiren kan.

<span id="an_5:25">5:25</span> Akken daɣen i d-țbanen lecɣal lɛali, ma d
lecɣal n diri ur zmiren ara ad qqimen ffren.

<span id="an_6:1">6:1</span> Wid yellan d aklan yumnen s Lmasiḥ ilaq ad
ẓren belli imɛellmen-nsen uklalen leqdeṛ, iwakken ur ițwargam f+ ara
yisem n Sidi Ṛebbi, ur kkaten ara medden deg wayen i nesselmad.

<span id="an_6:2">6:2</span> Wid yesɛan imɛellmen i gețțamnen s Lmasiḥ
ur ilaq ara ad kksen fell-asen leqdeṛ imi d atmaten-nsen i llan, lameɛna
ad qedcen fell-asen seg ul imi d wid yumnen s Lmasiḥ, d wid eɛzizen ara
yesfayden si leqdic-nsen. Atah wayen ara tweṣṣiḍ d wayen ara teslemdeḍ :

<span id="an_6:3">6:3</span> win ara yeslemden ayen ixulfen liman-nneɣ,
ur neqbil ara awal imqeddes n Ssid-nneɣ Ɛisa Lmasiḥ,

<span id="an_6:4">6:4</span> yeččuṛ d zzux ur yessin kra ; iḥemmel ad
ikețțeṛ awal, yețnaɣ ɣef ddemma n yimeslayen. Seg wannect-agi i d-itekk
umennuɣ, tismin, lekfeṛ d ccekk,

<span id="an_6:5">6:5</span> imeslayen nsen ur țfakan ara axaṭer ččuṛen
s yir ixemmimen teɛṛeq-asen tideț, ɣilen s ṭṭaɛa n Sidi Ṛebbi ara uɣalen
d imeṛkantiyen.

<span id="an_6:6">6:6</span> ?-țideț abrid n Sidi Ṛebbi yețțawi-d rrbeḥ
ameqqran, meɛna ma yella nesteqniɛ s wayen nesɛa.

<span id="an_6:7">6:7</span> Axaṭer ur d-newwi yid-nneɣ acemma ɣer
ddunit, akken daɣen ur nezmir a nawi acemma yid-nneɣ m'ara nemmet.

<span id="an_6:8">6:8</span> Ihi ma yella nesɛa ayen ara nečč d wayen
ara nels, ilaq a nesteqneɛ.

<span id="an_6:9">6:9</span> Ma d wid yettabaɛen cci n ddunit ɣellin deg
ujeṛṛeb akk-d tfextin n yir ccehwat n tnefsit-nsen, i gețțawin imdanen
ɣer txeṣṣart akk-d nnger.

<span id="an_6:10">6:10</span> Axaṭer ṭṭmeɛ n idrimen d sebba n kra n
wayen yellan diri-t. Llan kra i gtebɛen cci-yagi n ddunit, ffɣen i
webrid n Lmasiḥ, ḍuṛṛen tiṛwiḥin nsen, sseɣlin-d lhemm ɣef yiman nsen.

<span id="an_6:11">6:11</span> Ma d kečč ay aqeddac n Sidi Ṛebbi ssebɛed
iman-ik ɣef wannect agi meṛṛa, nadi ɣef lḥeqq d ṭṭaɛa, liman, lmaḥibba,
ṣṣbeṛ d wannuz.

<span id="an_6:12">6:12</span> Sseǧhed iman-ik deg umenɣi ɣef liman,
eṭṭef di tudert n dayem i ɣer k-d-issawel Sidi Ṛebbi, asm'akken i
d-cehdeḍ s wayen tumneḍ zdat yemdanen meṛṛa.

<span id="an_6:13">6:13</span> A k-weṣṣiɣ zdat Sidi Ṛebbi i d-yețțaken
tudert, zdat Ɛisa Lmasiḥ i gcehden ɣef liman akken ilaq zdat Bunṭus
Bilaṭus.

<span id="an_6:14">6:14</span> Tbeɛ lewṣayat-agi, iwakken aț-țeqqimeḍ d
azedgan, ur a k-d-issukus yiwen kra alamma d ass n Ssid-nneɣ Ɛisa Lmasiḥ

<span id="an_6:15">6:15</span> ara d-yuɣalen di lweqt i d-ihegga Sidi
Ṛebbi awḥid Bab n tezmert, Agellid n igelliden d Ssid n ssyadi,

<span id="an_6:16">6:16</span> win yeddren i dayem, i gellan di tafat ur
yezmir yiwen aț-țyaweḍ, ulac win i t-iwalan neɣ i gzemren a t-iwali. I
nețța tamanegt ț-țezmert i dayem ! Amin.

<span id="an_6:17">6:17</span> Weṣṣi imeṛkantiyen n ddunit-agi iwakken
ur ssemɣaṛen ara iman-nsen, ur țkalayen ara ɣef cci n ddunit ur nesɛi
laman, meɛna ad țeklen ɣef Sidi Ṛebbi i ɣ-d-ițțaken lxiṛ s tugeț iwakken
a nili di lfeṛḥ.

<span id="an_6:18">6:18</span> Weṣṣi-ten ad xeddmen lxiṛ, ad ilin d
imeṛkantiyen s lecɣal lɛali, ad țseddiqen mbla cceḥḥa, ad bḍun d wiyaḍ
ayen sɛan.

<span id="an_6:19">6:19</span> S wakka, ad jemɛen i yiman-nsen agerruj
yelhan i wussan i d-iteddun iwakken ad sɛun tudert n tideț.

<span id="an_6:20">6:20</span> A Timuti eɛzizen, eḥrez ayen i tlemdeḍ,
ssebɛed iman-ik ɣef yimeslayen ur nesɛi lmeɛna, ɣef yimennuɣen yeɛnan
tamusni n lekdeb.

<span id="an_6:21">6:21</span> Wid i gtebɛen tamusni-agi, sṛuḥen
liman-nni i sɛan di Lmasiḥ. Ṛṛeḥma n Sidi Ṛebbi aț-țili yid-wen !

------------------------------------------------------------------------

[Next: 2 Timothy](ti2)
