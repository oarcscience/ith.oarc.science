<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): 2 Timothy</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="ti1">Previous</A>&nbsp;
<A HREF="tit">Next</A>&nbsp;
</CENTER>
<HR>
</p> <h3 align="center" align="center">Kabyle Bible: 2 Timothy</h3> 
<p><A NAME="an_1:1">1:1</A>&nbsp;Nekk Bulus aqeddac n &#400;isa Lmasih&#803; s leb&#611;i n Sidi R&#803;ebbi, t&#806;wacegg&#603;e&#611; ad beccr&#803;e&#611; tudert i &#611;-iw&#603;ed Sidi R&#803;ebbi di &#400;isa Lmasih&#803;. </p> 
<p><A NAME="an_1:2">1:2</A>&nbsp;A Timuti a mmi e&#603;zizen : le&#603;fu, r&#803;r&#803;eh&#803;ma t&#806;-t&#806;alwit a k-d-t&#806;t&#806;unefkent s &#611;ur&#803; Sidi R&#803;ebbi baba-tne&#611; akk-d &#400;isa Lmasih&#803; Ssid-nne&#611;.  </p> 
<p><A NAME="an_1:3">1:3</A>&nbsp;?h&#803;emmide&#611; Sidi R&#803;ebbi i &#611;ef qeddce&#611; s wul yes&#803;fan akken qedcen fell-as lejdud-iw, de&#603;&#603;u&#611; fell-ak am yid&#803; am ass ; </p> 
<p><A NAME="an_1:4">1:4</A>&nbsp;m'ara d-mmekti&#611; imet&#803;t&#803;awen-ik, t&#806;h&#803;iri&#611; melmi ara k-z&#803;re&#611; iwakken ad ili&#611; di lfer&#803;h&#803;.  </p> 
<p><A NAME="an_1:5">1:5</A>&nbsp;?mektaye&#611;-ed neyya-nni i tes&#603;id&#803; di liman, akken i t&#806;-tes&#603;a set&#806;t&#806;i-k Luiza akk-d yemma-k Anisa ; th&#803;eqqeqe&#611; belli ar ass-a mazal-it&#806; deg wul-ik.  </p> 
<p><A NAME="an_1:6">1:6</A>&nbsp;Daymi b&#611;i&#611; a k-wes&#803;s&#803;i&#611; a d tessakid&#803; tikci-nni i k-d-yet&#806;t&#806;unefken s &#611;ur&#803; R&#803;ebbi asm'akken i sserse&#611; ifassen-iw fell-ak. </p> 
<p><A NAME="an_1:7">1:7</A>&nbsp;Axat&#803;er mac&#780;c&#780;i d R&#803;r&#803;uh&#803; n ukukru i &#611;-d-yefka Sidi R&#803;ebbi me&#603;na d R&#803;r&#803;uh&#803; yec&#780;c&#780;ur&#803;en t&#806;-t&#806;azmert d leh&#803;mala akk-d le&#603;qel.  </p> 
<p><A NAME="an_1:8">1:8</A>&nbsp;Ihi ur t&#806;seth&#803;i ara at&#806;-t&#806;cehded&#803; &#611;ef Ssid-nne&#611;, ur t&#806;seth&#803;i ara da&#611;en yis-i nekk yellan d ameh&#803;bus &#611;ef ddemma-s. Me&#603;na eqbel le&#603;tab yid-i &#611;ef ddemma n lexbar&#803; n lxir&#803;, t&#806;kel &#611;ef tezmert i d-yet&#806;t&#806;ak Sidi R&#803;ebbi. </p> 
<p><A NAME="an_1:9">1:9</A>&nbsp;D net&#806;t&#806;a i &#611;-isellken, i &#611;-d-issawlen &#611;er tudert iqedsen, ayagi mac&#780;c&#780;i &#611;ef ddemma n lec&#611;al-nne&#611; me&#603;na d net&#806;t&#806;a i geb&#611;an s r&#803;r&#803;eh&#803;ma-ines i &#611;-d yet&#806;t&#806;unefken s &#400;isa Lmasih&#803; uqbel a d-texleq ddunit.  </p> 
<p><A NAME="an_1:10">1:10</A>&nbsp;R&#803;r&#803;eh&#803;ma-agi tban-ed tura s tisin n wemsellek-nne&#611; &#400;isa Lmasih&#803;, i g&#611;elben lmut, ibeggen-ed tafat n tudert ur net&#806;faka s lexbar&#803; n lxir&#803;.  </p> 
<p><A NAME="an_1:11">1:11</A>&nbsp;?ef ddemma n lexbar&#803;-agi n lxir&#803; i d-t&#806;t&#806;uceg&#603;e&#611; d r&#803;r&#803;asul iwakken ad beccr&#803;e&#611;, ad slemde&#611;. </p> 
<p><A NAME="an_1:12">1:12</A>&nbsp;Daymi i t&#806;en&#603;et&#806;t&#806;abe&#611; tura, me&#603;na ur sseth&#803;a&#611; ara axat&#803;er z&#803;ri&#611; anwa s wayes umne&#611;, yerna t&#806;ekle&#611; fell-as yes&#603;a tazmert ad yeh&#803;rez ayen akken i &#611;ef iyi-iwekkel alamma d ass n tu&#611;alin-is.  </p> 
<p><A NAME="an_1:13">1:13</A>&nbsp;?rez imeslayen iqedsen i tlemded&#803; s &#611;ur&#803;-i, eddu yis-sen s liman d leh&#803;mala i nes&#603;a di &#400;isa Lmasih&#803;.  </p> 
<p><A NAME="an_1:14">1:14</A>&nbsp;?rez mlih&#803; deg ul-ik ayen akken i tlemd&#803;ed&#803;, s tezmert n R&#803;r&#803;uh&#803; iqedsen i gzed&#611;en deg-nne&#611;.  </p> 
<p><A NAME="an_1:15">1:15</A>&nbsp;Tez&#803;rid&#803; belli wid akk yellan yid-i di tmurt n Asya g&#780;g&#780;an-iyi weh&#803;d-i, llan gar-asen Figilus d ?irmujinus.  </p> 
<p><A NAME="an_1:16">1:16</A>&nbsp;Ad ibarek Sidi R&#803;ebbi axxam n gma-tne&#611; Unisifur axat&#803;er daymen yet&#806;s&#803;ebbir&#803;-iyi, ur yesseth&#803;a ara yis-i imi di lh&#803;ebs i lli&#611; ; </p> 
<p><A NAME="an_1:17">1:17</A>&nbsp;lame&#603;na akken kan i d-yusa &#611;er temdint n R&#803;uma inuda fell-i armi i yi-yufa. </p> 
<p><A NAME="an_1:18">1:18</A>&nbsp;Tez&#803;rid&#803; ach&#803;al i yi-i&#603;awen asmi lli&#611; di temdint n Ifasus. A d-yessers R&#803;ebbi fell-as r&#803;r&#803;eh&#803;ma-s deg ass n tu&#611;alin n &#400;isa Lmasih&#803;.  </p> 
<p><A NAME="an_2:1">2:1</A>&nbsp;Ihi kec&#780;c&#780; a mmi, sseg&#780;hed iman-ik s r&#803;r&#803;eh&#803;ma i gellan di &#400;isa Lmasih&#803;. </p> 
<p><A NAME="an_2:2">2:2</A>&nbsp;Ayen teslid&#803; s &#611;ur&#803;-i zdat wat&#803;as inigan, sseh&#803;fed&#803;-it i wid yet&#803;t&#803;fen di liman di &#400;isa Lmasih&#803; iwakken nutni da&#611;en ad izmiren a t-slemden i wiyad&#803;.  </p> 
<p><A NAME="an_2:3">2:3</A>&nbsp;Awi amur-ik n le&#603;tab am u&#603;sekr&#803;i n Lmasih&#803;. </p> 
<p><A NAME="an_2:4">2:4</A>&nbsp;A&#603;sekr&#803;i i geb&#611;an ad ye&#603;g&#780;eb i lqebt&#803;an-is ur ilaq ara ad ixemmem &#611;ef lec&#611;al n ddunit. </p> 
<p><A NAME="an_2:5">2:5</A>&nbsp;Ulac da&#611;en win ara irebh&#803;en timzizla ma yella ur yuzzil ara akken i d-yenna lqanun. </p> 
<p><A NAME="an_2:6">2:6</A>&nbsp;Afellah&#803; it&#806;en&#603;et&#806;t&#806;aben, d net&#806;t&#806;a i gezwar lh&#803;al ad i&#611;ellet.  </p> 
<p><A NAME="an_2:7">2:7</A>&nbsp;Efhem ayen akka i k-d-nni&#611; axat&#803;er d Sidi R&#803;ebbi ara k-i&#603;awnen at&#806;-t&#806;fehmed&#803; kullec. </p> 
<p><A NAME="an_2:8">2:8</A>&nbsp;Mmekti-d &#400;isa Lmasih&#803; i d-ih&#803;yan si ger lmegtin, win akken i d-iff&#611;en seg uz&#803;ar&#803; n Sidna Dawed akken i t-id-yenna lexbar&#803; n lxir&#803;  n Lmasih&#803; i  &#611;  &#611; eccir&#803;e&#611; ; </p> 
<p><A NAME="an_2:9">2:9</A>&nbsp;lexbar&#803;-agi i &#611;ef nne&#603;tabe&#611; armi t&#806;warze&#611; s snasel am akken d amcum i lli&#611;, me&#603;na awal n Sidi R&#803;ebbi ur yet&#806;wacekkal ara.  </p> 
<p><A NAME="an_2:10">2:10</A>&nbsp;Daymi s&#803;ebr&#803;e&#611; i kullec &#611;ef ddemma n wid yet&#806;waxtar&#803;en iwakken ula d nutni ad s&#603;un leslak i gellan di &#400;isa Lmasih&#803; akk-d t&#806;manegt n dayem.  </p> 
<p><A NAME="an_2:11">2:11</A>&nbsp;Atah wayen yuklalen let&#806;kal : ma nemmut yid-es, a nidir da&#611;en yid-es ; </p> 
<p><A NAME="an_2:12">2:12</A>&nbsp;ma yella net&#803;t&#803;ef di liman, a neh&#803;kem yid-es ; ma yella nenkker&#803;-it ula d net&#806;t&#806;a a &#611;-yenker&#803; ; </p> 
<p><A NAME="an_2:13">2:13</A>&nbsp;ma yella nexde&#603;-it, net&#806;t&#806;a ur a &#611;-ixedde&#603; ara axat&#803;er ur yezmir ara ad yenker&#803; ayen i d-yenna.  </p> 
<p><A NAME="an_2:14">2:14</A>&nbsp;Atah wayen ara sen-d-smektid&#803; : nhu-ten zdat R&#803;ebbi ur t&#806;emc&#780;eqlalen ara &#611;ef yimeslayen ur nes&#603;i lme&#603;na, yessufu&#611;en i webrid wid i sen ismeh&#803;sisen. </p> 
<p><A NAME="an_2:15">2:15</A>&nbsp;Exdem lmeg&#780;hud-ik zdat n R&#803;ebbi, at&#806;-t&#806;ilid&#803; d aqeddac ibedden &#611;er cc&#611;el-is, ur net&#806;seth&#803;i ara deg wayen i gxeddem, i get&#806;beccir&#803;en awal n Sidi R&#803;ebbi s lh&#803;eqq.  </p> 
<p><A NAME="an_2:16">2:16</A>&nbsp;Xd&#803;u i yimeslayen ur nes&#603;i lme&#603;na i gxulfen liman axat&#803;er wid i ten iteb&#603;en simmal t&#806;zaden teff&#611;en i webrid n R&#803;ebbi. </p> 
<p><A NAME="an_2:17">2:17</A>&nbsp;Imeslayen-nsen am lehlak i teddun di lg&#780;et&#806;t&#806;a armi yec&#780;c&#780;a-t&#806; mer&#803;r&#803;a. Llan gar-asen ?imnayus d Filitus </p> 
<p><A NAME="an_2:18">2:18</A>&nbsp;i gwexxr&#803;en &#611;ef webrid n tidet&#806;, qqar&#803;en belli h&#803;eggu n lmegtin dayen yedr&#803;a-d, s wakka ssufu&#611;en at&#803;as n yemdanen seg webrid n liman.  </p> 
<p><A NAME="an_2:19">2:19</A>&nbsp;Lame&#603;na d lsas i gessers Sidi R&#803;ebbi ara idumen : Ssid-nne&#611; yez&#803;ra wid yellan d ayla-s ; f+ yura da&#611;en win ara yinin nekk d ayla-s, ilaq ad yexd&#803;u i wayen n diri. f+  </p> 
<p><A NAME="an_2:20">2:20</A>&nbsp;Deg wexxam n imer&#803;kantiyen mac&#780;c&#780;i d iqbucen n ddheb ne&#611; n lfet&#803;t&#803;a kan i gellan me&#603;na llan da&#611;en wid n wes&#611;ar&#803; d wid n wakal ; wid n ddheb d lfet&#803;t&#803;a t&#806;t&#806;ag&#780;an-ten i leqdic n wussan n tme&#611;r&#803;a ma d wiyad&#803; i leqdic n mkul ass.  </p> 
<p><A NAME="an_2:21">2:21</A>&nbsp;Win ara yessizdgen iman-is yexd&#803;a i lec&#611;al-agi n diri, ad yili am weqbuc-nni n ddheb ne&#611; n lfet&#803;t&#803;a i sseqdacen deg wass n tme&#611;r&#803;a, yewjed ad yenfe&#603; i wass m'ara t-yeh&#803;wig&#780; um&#603;ellem-is. </p> 
<p><A NAME="an_2:22">2:22</A>&nbsp;Exd&#803;u i ccehwat n temz&#803;i i get&#806;&#611;ur&#803;r&#803;un, kec&#780;c&#780; akk-d wid ide&#603;&#603;un &#611;er Sidi R&#803;ebbi s wul yes&#803;fan, nadi &#611;ef lh&#803;eqq, liman, leh&#803;mala t&#806;-t&#806;alwit,.  </p> 
<p><A NAME="an_2:23">2:23</A>&nbsp;Ur ggar ara iman-ik di lketr&#803;a n lehd&#803;ur ifer&#803;&#611;en ur nes&#603;i lme&#603;na, xd&#803;u-k seg-sen ; tez&#803;rid&#803; belli t&#806;t&#806;awin-d anagar amennu&#611;. </p> 
<p><A NAME="an_2:24">2:24</A>&nbsp;Ur s-ilaq ara i uqeddac n Sidi R&#803;ebbi ad it&#806;na&#611;. Ilaq ad yili d ah&#803;nin &#611;er medden, ad isselmed s s&#803;s&#803;wab yerna ad is&#603;u s&#803;s&#803;ber&#803; ; </p> 
<p><A NAME="an_2:25">2:25</A>&nbsp;ilaq ad issefhem s le&#603;qel wid i t-yet&#806;xalafen, ahat Sidi R&#803;ebbi a ten-id-yerr &#611;er webrid iwakken ad issinen tidet&#806;, </p> 
<p><A NAME="an_2:26">2:26</A>&nbsp;a d-ldint wallen-nsen a d-snesren iman-nsen si tifextin n Ccit&#803;an i ten-yet&#803;t&#803;fen ad xedmen leb&#611;i-s.  </p> 
<p><A NAME="an_3:1">3:1</A>&nbsp;Ilaq at&#806;-t&#806;ez&#803;red belli &#611;er taggara n ddunit a d-asen wussan iwe&#603;r&#803;en. </p> 
<p><A NAME="an_3:2">3:2</A>&nbsp;Imdanen ad t&#806;xemmimen &#611;ef yiman-nsen kan, ad t&#803;t&#803;ama&#603;en deg idrimen, ad ssem&#611;ur&#803;en iman-nsen, ad t&#806;zuxxun, ad reggmen di R&#803;ebbi, ad t&#806;&#603;as&#803;in imawlan-nsen, ad nekkr&#803;en lxir&#803;, ad tekksen sser &#611;ef wayen yes&#603;an lh&#803;er&#803;ma, </p> 
<p><A NAME="an_3:3">3:3</A>&nbsp;ur se&#603;&#603;un r&#803;r&#803;eh&#803;ma ur se&#603;&#603;un leh&#803;nana deg ulawen-nsen, ad skiddiben &#611;ef wiyad&#803;, ur zemmren ara ad h&#803;ekmen deg iman-nsen, ulawen nsen qqur&#803;en, d i&#603;dawen n lxir&#803;, </p> 
<p><A NAME="an_3:4">3:4</A>&nbsp;d ixedda&#603;en, a ten-isder&#611;el zzux, ad h&#803;emmlen leb&#611;i n tnefsit-nsen wala leb&#611;i n Sidi R&#803;ebbi ; </p> 
<p><A NAME="an_3:5">3:5</A>&nbsp;ad teb&#603;en abrid n Sidi R&#803;ebbi s wawal kan me&#603;na ad nekkr&#803;en tazmert yellan deg-s. Ihi xd&#803;u-k i yemdanen am wigi. </p> 
<p><A NAME="an_3:6">3:6</A>&nbsp;Kra seg-sen kec&#780;c&#780;men &#611;er kra n yexxamen, t&#806;kellixen tilawin ur nes&#603;i ara lh&#803;er&#803;ma i get&#806;t&#806;awi zzhu n ddunit ; </p> 
<p><A NAME="an_3:7">3:7</A>&nbsp;t&#806;qellibent daymen ad fehment, lame&#603;na le&#603;mer&#803; t&#806;t&#806;awd&#803;ent &#611;er tmusni n tidet&#806;. </p> 
<p><A NAME="an_3:8">3:8</A>&nbsp;Am akken i xulfen Yanes d Yambris Sidna Musa, f+ akken da&#611;en ara xalfen tidet&#806; yemdanen-agi, at&#806;-t&#806;e&#603;wej lefhama-nsen, ad ff&#611;en i webrid n liman. </p> 
<p><A NAME="an_3:9">3:9</A>&nbsp;Me&#603;na ur t&#806;t&#806;awd&#803;en &#611;er wacemma axat&#803;er imdanen mer&#803;r&#803;a a ten-&#603;eqlen belli ff&#611;en i webrid am akken tedr&#803;a d Yanes d Yambris.  </p> 
<p><A NAME="an_3:10">3:10</A>&nbsp;Ma d kec&#780;c&#780; tetteb&#603;ed&#803; akken ilaq ayen i k-slemde&#611;, tikli-inu, ixemmimen-iw, liman-iw, s&#803;s&#803;ber&#803;-iw, leh&#803;mala-inu d z&#803;z&#803;wara-inu, </p> 
<p><A NAME="an_3:11">3:11</A>&nbsp;leqher&#803; i t&#806;waqehr&#803;e&#611; akk-d le&#603;tab-iw. Tez&#803;rid&#803; lemh&#803;ayen i g&#603;eddan fell-i di temdinin n Antyuc, n Ikunyum d Listra ? Anwa leqher&#803; iwumi ur s&#803;bir&#803;e&#611; ara ? Me&#603;na Sidi R&#803;ebbi isellek-iyi seg-sen mer&#803;r&#803;a. </p> 
<p><A NAME="an_3:12">3:12</A>&nbsp;Kra n win yeb&#611;an ad iddu di liman n &#400;isa Lmasih&#803; ad it&#806;t&#806;uqehher&#803;. </p> 
<p><A NAME="an_3:13">3:13</A>&nbsp;Ma d imcumen ixedda&#603;en, ad t&#806;kemmilen dayem di ccer&#803;-nsen, ad &#611;ur&#803;r&#803;en wiyad&#803;, ad rnun iman-nsen.  </p> 
<p><A NAME="an_3:14">3:14</A>&nbsp;Ma d kec&#780;c&#780; eh&#803;rez ayen i tlemded&#803; s wayes i tesqen&#603;ed&#803; ; tez&#803;rid&#803; anwa i k-islemden. </p> 
<p><A NAME="an_3:15">3:15</A>&nbsp;Seg asmi tellid&#803; d amez&#803;yan i tessned&#803; tira iqedsen ; yis-sent ara tes&#603;ud&#803; lefhama yet&#806;t&#806;awin &#611;er leslak s liman di &#400;isa Lmasih&#803;.  </p> 
<p><A NAME="an_3:16">3:16</A>&nbsp;Yal tira iqedsen s &#611;ur&#803; R&#803;ebbi i d-tekka yerna twulem i uselmed, i usefhem, i nehhu akk-d t&#806;r&#803;ebga deg webrid n lh&#803;eqq, </p> 
<p><A NAME="an_3:17">3:17</A>&nbsp;iwakken yal aqeddac n Sidi R&#803;ebbi ad yili d amdan ikemlen i gwulmen i yal cc&#611;el yelhan.  </p> 
<p><A NAME="an_4:1">4:1</A>&nbsp;A k-n-ssutre&#611; &#611;ef wudem n R&#803;ebbi d &#400;isa Lmasih&#803; ara ih&#803;asben wid yeddren d wid yemmuten, i lmend n wass n tu&#611;alin-is t&#806;-t&#806;geldit-is.  </p> 
<p><A NAME="an_4:2">4:2</A>&nbsp;Beccer&#803; awal n Sidi R&#803;ebbi ama di teswi&#603;t yelhan ama di teswi&#603;t iwe&#603;r&#803;en, ssefhem, lumm, enhu, sselmed s s&#803;s&#803;ber&#803; d le&#603;qel.  </p> 
<p><A NAME="an_4:3">4:3</A>&nbsp;Axat&#803;er a d-yawed&#803; lweqt anda kra n yemdanen ur zemmren ara ad slen i uselmed n tidet&#806;, lame&#603;na ad teb&#603;en leb&#611;i n tnefsit-nsen, a d-sbedden lecyux ara sen-d-ihedr&#803;en ayen kan i sen-i&#603;eg&#780;ben ; </p> 
<p><A NAME="an_4:4">4:4</A>&nbsp;ad s&#603;uz&#803;z&#803;gen iman nsen &#611;ef tidet&#806;, ad rren ddehn-nsen &#611;er tmucuha.  </p> 
<p><A NAME="an_4:5">4:5</A>&nbsp;Ma d kec&#780;c&#780; h&#803;ekkem deg iman-ik di kullec, s&#803;s&#803;ber&#803; i cedda d le&#603;tab, beccer&#803; lexbar&#803; n lxir&#803; , txedmed&#803; lwag&#780;eb-ik n uqeddac n Sidi R&#803;ebbi akken ilaq.  </p> 
<p><A NAME="an_4:6">4:6</A>&nbsp;Ma d nekk yewwed&#803;-ed lweqt i deg ilaq ad sebble&#611; iman-iw, yewwed&#803;-ed lweqt i deg ara r&#803;uh&#803;e&#611;. </p> 
<p><A NAME="an_4:7">4:7</A>&nbsp;Kfi&#611; cc&#611;el-iw yerna t&#803;t&#803;fe&#611; di liman ar tura, nnu&#611;e&#611; imen&#611;i n tidet&#806; armi t&#806;-t&#806;aggara. </p> 
<p><A NAME="an_4:8">4:8</A>&nbsp;Tura yet&#806;r&#803;ag&#780;u-yi lh&#803;eqq n lxedma-w ara yi-d-yefk Bab n lh&#803;eqq deg ass n lh&#803;isab, yerna mac&#780;c&#780;i i nekk kan, lame&#603;na i wid mer&#803;r&#803;a i t-ih&#803;emmlen yet&#806;r&#803;ag&#780;un ass n tu&#611;alin-is.  </p> 
<p><A NAME="an_4:9">4:9</A>&nbsp;Exdem lmeg&#780;hud-ik iwakken ur tet&#806;&#603;et&#803;t&#803;iled&#803; ara a d-tased&#803; &#611;ur&#803;-i.  </p> 
<p><A NAME="an_4:10">4:10</A>&nbsp;Gma-tne&#611; Dimas yeg&#780;g&#780;a-yi, yewwi-t zzhu n ddunit, ir&#803;uh&#803; &#611;er temdint n Tisalunik. Gma-tne&#611; Krisis ir&#803;uh&#803; &#611;er tmurt n Galasya, ma d gma-tne&#611; Tit ir&#803;uh&#803; &#611;er tmurt n Dalmasya.  </p> 
<p><A NAME="an_4:11">4:11</A>&nbsp;Anagar gma-tne&#611; Luqa i geqqimen yid-i. Awi-d yid-ek gma tne&#611; Mar&#803;qus iwakken ad iyi-i&#603;awen di lxedma-w. </p> 
<p><A NAME="an_4:12">4:12</A>&nbsp;Ma d gma-tne&#611; Ticik atan cegg&#603;e&#611;-t &#611;er temdint n Ifasus.  </p> 
<p><A NAME="an_4:13">4:13</A>&nbsp;M'ara d-tased&#803;, awi-d yid-ek aber&#803;nus-nni i g&#780;g&#780;i&#611; deg wexxam n Karbus di temdint n Truwas, awi-d yid-ek da&#611;en idlisen, abe&#603;da wid yet&#806;waxedmen s weglim.  </p> 
<p><A NAME="an_4:14">4:14</A>&nbsp;Alixandru ah&#803;eddad id&#803;ur&#803;r&#803;-iyi, ixdem-iyi at&#803;as n ccer&#803; me&#603;na ayen yexdem a t-yaf &#611;er Sidi R&#803;ebbi. </p> 
<p><A NAME="an_4:15">4:15</A>&nbsp;Ula d kec&#780;c&#780; h&#803;ader iman-ik seg-s, axat&#803;er yet&#806;xas&#803;am-a&#611;-d daymen deg wayen i net&#806;beccir&#803;.  </p> 
<p><A NAME="an_4:16">4:16</A>&nbsp;Ass amezwaru i deg d-bedde&#611; &#611;er ccr&#803;e&#603; ur ufi&#611; ula d yiwen &#611;er tama-w, g&#780;g&#780;an-iyi akk ; lame&#603;na a wer ten-ih&#803;aseb R&#803;ebbi &#611;ef wayagi ! </p> 
<p><A NAME="an_4:17">4:17</A>&nbsp;D Sidi R&#803;ebbi i yi-i&#603;awnen, i yi-isg&#780;ehden, iwakken lexbar&#803; n lxir&#803;  ad it&#806;t&#806;ubeccer&#803; s lekmal-is i leg&#780;nas nnid&#803;en mer&#803;r&#803;a yerna isellek-iyi-d seg imi n yizmawen.  </p> 
<p><A NAME="an_4:18">4:18</A>&nbsp;Sidi R&#803;ebbi mazal a yi-ih&#803;ader &#611;ef wayen akk n diri yerna ad iyi-isellek iwakken ad kecme&#611; tagelda-ines yellan deg igenwan. I net&#806;t&#806;a tamanegt si lg&#780;il &#611;er lg&#780;il ! Amin !  </p> 
<p><A NAME="an_4:19">4:19</A>&nbsp;Sellem &#611;ef Briska d Akilas akk-d t&#806;wacult n Unisifur. </p> 
<p><A NAME="an_4:20">4:20</A>&nbsp;Gma-tne&#611; Irast yeqqim di temdint n Kurintus, ma d Trufim g&#780;g&#780;i&#611;-t di temdint n Milet mazal-it yehlek.  </p> 
<p><A NAME="an_4:21">4:21</A>&nbsp;Exdem lmeg&#780;hud-ik iwakken a d tased&#803; uqbel ccetwa. Bulus, Buden, Linus, Kludya d watmaten akk nnid&#803;en t&#806;sellimen-d fell-ak. </p> 
<p><A NAME="an_4:22">4:22</A>&nbsp;Sidi R&#803;ebbi ad yili yid-ek ! R&#803;r&#803;eh&#803;ma-s a d-ters fell-awen ! Amin.  </p> 
<p><HR>
<CENTER>
<A HREF="tit">Next: Titus</A></CENTER>
</BODY>
</HTML>
