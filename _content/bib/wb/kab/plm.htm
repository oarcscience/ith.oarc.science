<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Philemon</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="tit">Previous</A>&nbsp;
<A HREF="heb">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Philemon</h3> 
<p><A NAME="an_1:1">1:1</A>&nbsp;Nekk, Bulus yellan di lh&#803;ebs &#611;ef ddemma n &#400;isa Lmasih&#803;, akk-d d gma-tne&#611; Timuti, i kec&#780;c&#780; a Filimun e&#603;zizen, amdakkel-nne&#611; di leqdic, </p> 
<p><A NAME="an_1:2">1:2</A>&nbsp;i weltma-tne&#611; Abya, i Arxibus ar&#803;fiq-nne&#611; di lec&#611;al n Lmasih&#803; akk-d tejma&#603;t i get&#806;t&#806;ilin deg wexxam-ik ; </p> 
<p><A NAME="an_1:3">1:3</A>&nbsp;r&#803;r&#803;eh&#803;ma t&#806;-t&#806;alwit a wen-d-tet&#806;t&#806;unefkent s &#611;ur&#803; Sidi R&#803;ebbi baba-tne&#611; akk-d Ssid-nne&#611; &#400;isa Lmasih&#803;.  </p> 
<p><A NAME="an_1:4">1:4</A>&nbsp;Mkul m'ara d&#603;u&#611; &#611;er R&#803;ebbi t&#806;mektaye&#611;-k-id, t&#806;h&#803;emmide&#611; Sidi R&#803;ebbi fell-ak ; </p> 
<p><A NAME="an_1:5">1:5</A>&nbsp;axat&#803;er sli&#611; &#611;ef liman-ik meqr&#803;en di Sidna &#400;isa Lmasih&#803; akk-d leh&#803;mala i tes&#603;id&#803; &#611;er yemqedsen mer&#803;r&#803;a.  </p> 
<p><A NAME="an_1:6">1:6</A>&nbsp;Ssuture&#611; di R&#803;ebbi iwakken a d tesbeggned&#803; liman-inek di Lmasih&#803; s lec&#611;al yelhan, yerna at&#806;-t&#806;&#603;eqled&#803; ayen mer&#803;r&#803;a i &#611;-yelhan i nukni deg webrid n Lmasih&#803;. </p> 
<p><A NAME="an_1:7">1:7</A>&nbsp;Fer&#803;h&#803;e&#611;, yethedden wul-iw &#611;ef ddemma n leh&#803;mala-inek axat&#803;er yis-ek a gma theddnen wulawen n yemqedsen.  </p> 
<p><A NAME="an_1:8">1:8</A>&nbsp;?as Lmasih&#803; iserreh&#803;-iyi iwakken ad d&#803;ebbr&#803;e&#611; fell-ak &#611;ef wayen i glaq at&#806;-t&#806;xedmed&#803;, </p> 
<p><A NAME="an_1:9">1:9</A>&nbsp;b&#611;i&#611; axir&#803; a k-ssutre&#611; s leh&#803;mala imi nekk Bulus yellan d am&#611;ar&#803; yerna tura d ameh&#803;bus &#611;ef ddemma n &#400;isa Lmasih&#803;,  </p> 
<p><A NAME="an_1:10">1:10</A>&nbsp;A k-h&#803;ellele&#611; &#611;ef ddemma n gma-tne&#611; Unizim, i gu&#611;alen d mmi axat&#803;er wwi&#611;-t-id &#611;er webrid n Lmasih&#803; dagi di lh&#803;ebs.  </p> 
<p><A NAME="an_1:11">1:11</A>&nbsp;Zik ur k-yenfi&#603; ara, me&#603;na tura infe&#603;-a&#611; di sin am kec&#780;c&#780; am nekk. </p> 
<p><A NAME="an_1:12">1:12</A>&nbsp;Net&#806;t&#806;a ye&#603;zizen &#611;ur&#803;-i at&#803;as, atan a k-t-in-erre&#611; ihi.  </p> 
<p><A NAME="an_1:13">1:13</A>&nbsp;Ach&#803;al b&#611;i&#611; ad iqqim dagi &#611;ur&#803;-i iwakken ad iyi-iqdec deg umkan-ik, m'akka t&#806;wah&#803;ebse&#611; &#611;ef ddemma n lexbar&#803; n lxir&#803;.  </p> 
<p><A NAME="an_1:14">1:14</A>&nbsp;Me&#603;na ur b&#611;i&#611; ara ad xedme&#611; ayagi mbla r&#803;r&#803;ay-ik, iwakken ayen ara yi-txedmed&#803; n wayen yelhan ur t-txeddmed&#803; ara s uh&#803;ettem, lame&#603;na a t-txedmed&#803; s wul-ik d leb&#611;i-k.  </p> 
<p><A NAME="an_1:15">1:15</A>&nbsp;Anwi yez&#803;ran ? Ahat yemfar&#803;aq yid-ek i kra n lweqt kan iwakken asm'ara temlilem ur tet&#806;t&#806;u&#611;alem ara at&#806;-t&#806;emfar&#803;aqem, </p> 
<p><A NAME="an_1:16">1:16</A>&nbsp;imiren ur yet&#806;t&#806;ili ara d akli me&#603;na axir&#803; n wakli imi gu&#611;al d yiwen seg watmaten e&#603;zizen, abe&#603;da &#611;ur&#803;-i, ilaq ad yi&#603;ziz fell-ak akter&#803; imi tura mac&#780;c&#780;i d aqeddac-ik kan i gella, me&#603;na d gma-tne&#611; di Lmasih&#803;.  </p> 
<p><A NAME="an_1:17">1:17</A>&nbsp;Ma yella t&#806;-t&#806;idet th&#803;esbed&#803;-iyi d ah&#803;bib-ik th&#803;emmled&#803;-iyi, st&#803;erh&#803;eb yis am akken ara test&#803;erh&#803;bed&#803; yis-i. </p> 
<p><A NAME="an_1:18">1:18</A>&nbsp;Ma yella id&#803;lem-ik ne&#611; tet&#806;t&#806;alased&#803;-as lh&#803;ag&#780;a, h&#803;aseb-iyi-d nekkini.  </p> 
<p><A NAME="an_1:19">1:19</A>&nbsp;Uri&#611;-ak-n ayagi s ufus-iw : &#171; d nekk Bulus ara k-ixells&#803;en deg wayen i s-tet&#806;t&#806;alased&#803; &#187; yerna mbla ma smekta&#611;-k-id belli d nekk i k-id yewwin &#611;er webrid n leslak.  </p> 
<p><A NAME="an_1:20">1:20</A>&nbsp;A gma, xdem-iyi lemziya-agi &#611;ef ddemma n Ssid-nne&#611; &#400;isa Lmasih&#803; akken ad yethedden wul-iw di Lmasih&#803;.  </p> 
<p><A NAME="an_1:21">1:21</A>&nbsp;Uri&#611;-ak-n tabr&#803;at&#806;-agi imi t&#806;ekle&#611; ad iyi-ta&#611;ed&#803; awal, yerna z&#803;ri&#611; at&#806;-t&#806;xedmed&#803; nnig wayen i k-n-ssutre&#611;.  </p> 
<p><A NAME="an_1:22">1:22</A>&nbsp;Heggit-iyi taxxamt, axat&#803;er ssarame&#611; &#611;er Sidi R&#803;ebbi qr&#803;ib a-yi-n yerr &#611;ur&#803;-wen akken i s- tessuturem kull-as di tz&#803;allit-nwen.  </p> 
<p><A NAME="an_1:23">1:23</A>&nbsp;Gma-tne&#611; Ibafras, yet&#806;t&#806;uh&#803;ebsen yid-i &#611;ef ddemma n Lmasih&#803; yet&#806;sellim fell-ak at&#803;as. </p> 
<p><A NAME="an_1:24">1:24</A>&nbsp;?sellimen-d da&#611;en fell-ak atmaten ixeddmen yid-i : Mar&#803;qus, Arist&#803;ark, Dimas akk-d Luqa.  </p> 
<p><A NAME="an_1:25">1:25</A>&nbsp;R&#803;r&#803;eh&#803;ma n Ssid-nne&#611; &#400;isa Lmasih&#803; at&#806;-t&#806;ili fell-awen.  </p> 
<p><HR>
<CENTER>
<A HREF="heb">Next: Hebrews</A></CENTER>
</BODY>
</HTML>
