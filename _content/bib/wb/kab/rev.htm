<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Revelation</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jde">Previous</A>&nbsp;
</CENTER>
<HR>
</p> <h3 align="center" align="center">Kabyle Bible: Revelation</h3> 
<p><A NAME="an_1:1">1:1</A>&nbsp;Wagi d aweh&#803;h&#803;i n Sidna &#400;isa Lmasih&#803;, i s-d-ifka R&#803;ebbi iwakken ad ixebber&#803; iqeddacen-is &#611;ef wayen ara d-yedr&#803;un ; leh&#803;wayeg&#780;-agi i d-it&#806;eddun ixebber&#803;-itent-id s lmelk i d-icegge&#603; i uqeddac-is Yuh&#803;enna. </p> 
<p><A NAME="an_1:2">1:2</A>&nbsp;Yuh&#803;enna yeh&#803;ka-d ayen akk yez&#803;ra. Iched-ed &#611;ef wawal n tudert akk t&#806;-t&#806;idet&#806; i d-yewwi Sidna &#400;isa Lmasih&#803;.  </p> 
<p><A NAME="an_1:3">1:3</A>&nbsp;D ise&#603;diyen wid ara ye&#611;r&#803;en, ara yessemh&#803;essen i lehd&#803;ur&#803; n uweh&#803;h&#803;i-agi yerna h&#803;erzen-ten, axat&#803;er lweqt i deg ara yedr&#803;u wannect-agi iqer&#803;r&#803;eb-ed.  </p> 
<p><A NAME="an_1:4">1:4</A>&nbsp;S &#611;ur&#803; Yuh&#803;enna, i seb&#603;a tejmuya&#603; yellan di tmurt n Asya : r&#803;r&#803;eh&#803;ma t&#806;-t&#806;alwit a wen-d-t&#806;t&#806;unefkent s &#611;ur&#803; Win yellan si tazwara, yellan ass-a, ara d-yu&#611;alen, s &#611;ur&#803; seb&#603;a ler&#803;wah&#803; n R&#803;ebbi yet&#806;t&#806;ilin zdat wemkan n lh&#803;ekma-ines, </p> 
<p><A NAME="an_1:5">1:5</A>&nbsp;s &#611;ur&#803; Sidna &#400;isa Lmasih&#803; inigi n s&#803;s&#803;eh&#803;, amezwaru i d-ih&#803;yan si ger lmegtin, agellid n igelliden n ddunit ! Net&#806;t&#806;a i &#611;-ih&#803;emmlen, i &#611;-isellken si ddnubat nne&#611; s idammen-is yuzzlen fell-ane&#611;, </p> 
<p><A NAME="an_1:6">1:6</A>&nbsp;yerra-ya&#611; d lmuqedmin iqeddcen &#611;ef Sidi R&#803;ebbi, Baba-s. Tamanegt tameqqrant d lh&#803;ekma i Sidna &#400;isa Lmasih&#803; i dayem ! Amin !  </p> 
<p><A NAME="an_1:7">1:7</A>&nbsp; Ataya, iteddu-d &#611;ef wusigna,  mkul tit&#803;  a t-twali,  ula d wid i t-ifetken a t-walin ;  d&#611;a igduden n ddunit mer&#803;r&#803;a  ad meg&#780;g&#780;den fell-as.   ?-t&#806;idet&#806;, akka ara tedr&#803;u !  </p> 
<p><A NAME="an_1:8">1:8</A>&nbsp;Sidi R&#803;ebbi yenna-d : d nekk i d amezwaru i d aneggaru, d Win yellan si tazwara, yellan ass-a, ara d-yu&#611;alen ; d nekk i d Bab n tezmert.  .</p> 
<p><A NAME="an_1:9">1:9</A>&nbsp;Nekk Yuh&#803;enna gma-twen, yellan yid-wen ama di lmeh&#803;na &#611;ef wayen ye&#603;nan tagelda n Sidi R&#803;ebbi, ama &#611;ef tut&#803;t&#803;fa di liman di Sidna &#400;isa, lli&#611; di tegzirt n Batmus &#611;ef demma n wawal n Sidi R&#803;ebbi yerna ad cehde&#611; &#611;ef Sidna &#400;isa.  </p> 
<p><A NAME="an_1:10">1:10</A>&nbsp;Deg wass n weste&#603;fu iweh&#803;h&#803;a yi-d R&#803;r&#803;uh&#803; n Sidi R&#803;ebbi, sli&#611; i yiwet n ta&#611;ect &#603;layen i d-yekkan deffir-i am akken d s&#803;s&#803;ut n lbuq, </p> 
<p><A NAME="an_1:11">1:11</A>&nbsp;teqqar&#803;-ed : Ayen akka i tet&#806;walid&#803; aru-t di tektabt tcegg&#603;ed&#803;-t&#806; i seb&#603;a tejmuya&#603; agi n watmaten : i tejma&#603;t n Ifasus, n Smirnus, n Bir&#611;amus, n Tyatir, n Sardas, n Filadilfya akk-d t&#806;in n Ludikus.  </p> 
<p><A NAME="an_1:12">1:12</A>&nbsp;Muqle&#611; &#611;er deffir iwakken ad z&#803;re&#611; anwa i yi-d-it&#806;meslayen, wala&#611; seb&#603;a teftilin n ddheb, </p> 
<p><A NAME="an_1:13">1:13</A>&nbsp;di tlemmast nsent yella yiwen lxelq icuban amdan ; yelsa ajellab yerna yebges tabagust n ddheb.  </p> 
<p><A NAME="an_1:14">1:14</A>&nbsp;Cc&#603;er&#803;-is d amellal am tad&#803;ut&#803; tacebh&#803;ant, am udfel, allen-is ce&#603;lent am tmes, </p> 
<p><A NAME="an_1:15">1:15</A>&nbsp;id&#803;ar&#803;r&#803;en-is t&#806;feg&#780;g&#780;ig&#780;en am nnh&#803;as yefsin di tmes,  s&#803;s&#803;ut-is yecba zzhir n waman yet&#806;seqsiqen deg udrar.  </p> 
<p><A NAME="an_1:16">1:16</A>&nbsp;Yet&#803;t&#803;ef seb&#603;a yetran deg ufus-is ayeffus,  seg imi-s yeffe&#611;-d ujenwi yes&#603;an sin imawen iqed&#803;&#603;en , udem-is yet&#806;feg&#780;g&#780;ig&#780; am yit&#803;ij m'ara d-icce&#603;ce&#603; deg uzzal. </p> 
<p><A NAME="an_1:17">1:17</A>&nbsp;Mi t-wala&#611;, fecle&#611;, &#611;li&#611; &#611;er id&#803;ar&#803;r&#803;en-is. Yessers fell-i afus-is ayeffus yenna : Ur t&#806;t&#806;agad ara !  D nekk i gellan si tazwara alamma t&#806;-t&#806;aggara , </p> 
<p><A NAME="an_1:18">1:18</A>&nbsp;nekk d Win yeddren ; lli&#611; mmute&#611;, me&#603;na h&#803;yi&#611;-ed si lmut, tura aql-iyi ddre&#611; i dayem. D nekk i get&#803;t&#803;fen tisura n lmut akk-d tid n laxer&#803;t.  </p> 
<p><A NAME="an_1:19">1:19</A>&nbsp;Ayen akka i tet&#806;walid&#803;, &#611;ef wayen ider&#803;r&#803;un tura d wayen i d-iteddun, aru-t di tektabt. </p> 
<p><A NAME="an_1:20">1:20</A>&nbsp;?ef wayen ye&#603;nan lbad&#803;na n seb&#603;a yitran-agi i twalad&#803; deg ufus-iw ayeffus, akk-d seb&#603;a teftilin-agi n ddheb : seb&#603;a yitran-agi d lmalayekkat n seb&#603;a tejmuya&#603; n imasih&#803;iyen, ma d seb&#603;a teftilin-agi, d seb&#603;a-nni tejmuya&#603;.  </p> 
<p><A NAME="an_2:1">2:1</A>&nbsp;Aru ayagi i lmelk n tejma&#603;t n temdint n Ifasus : atah wayen i d-yeqqar&#803; Win yet&#803;t&#803;fen seb&#603;a yetran deg ufus-is ayeffus, Win yet&#806;t&#806;ilin di tlemmast n seb&#603;a teftilin n ddheb :  </p> 
<p><A NAME="an_2:2">2:2</A>&nbsp;ssne&#611; tikli-inek d lec&#611;al-ik, z&#803;ri&#611; le&#603;tab-ik d s&#803;s&#803;ber&#803; i ts&#803;ebr&#803;ed&#803; ; z&#803;ri&#611; ur tezmired&#803; ara at&#806;-t&#806;awid&#803; i yemcumen, tjer&#803;bed&#803; wid it&#806;t&#806;arran iman-nsen d r&#803;r&#803;usul ur llin, tkecfed&#803;-ten-id belli d ikeddaben i llan. </p> 
<p><A NAME="an_2:3">2:3</A>&nbsp;Ts&#803;ebr&#803;ed&#803;, t&#603;etbed&#803; &#611;ef ddemma n yisem-iw, ur tefciled&#803; ara.  </p> 
<p><A NAME="an_2:4">2:4</A>&nbsp;Lame&#603;na tella yiwet lh&#803;ag&#780;a i &#611;ef ara k-lume&#611; : leh&#803;mala i tes&#603;id&#803; &#611;ur&#803;-i tura mac&#780;c&#780;i am leh&#803;mala n wussan imezwura.  </p> 
<p><A NAME="an_2:5">2:5</A>&nbsp;Mmekti-d seg wansi i d-te&#611;lid&#803;, endem deg wayen txedmed&#803; tu&#611;aled&#803; &#611;er lec&#611;al-ik imezwura, ma yella ur tendimed&#803; ara, atan a n-ase&#611; &#611;ur&#803;-ek, ad kkse&#611; taftilt-ik seg umkan-is.  </p> 
<p><A NAME="an_2:6">2:6</A>&nbsp;Lame&#603;na atan wayen i yi-i&#603;eg&#780;ben deg-k : tker&#803;hed&#803; lec&#611;al n inikulaten, akken i ten-ker&#803;he&#611; ula d nekk.  </p> 
<p><A NAME="an_2:7">2:7</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-iqqar&#803; R&#803;r&#803;uh&#803; n R&#803;ebbi i tejmuya&#603; n watmaten : win ara yet&#803;t&#803;fen deg-i alamma t&#806;-t&#806;aggara, a s-fke&#611; ad yec&#780;c&#780; si ttejr&#803;a n tudert yellan di lg&#780;ennet.  </p> 
<p><A NAME="an_2:8">2:8</A>&nbsp;Aru ayagi i lmelk n tejma&#603;t n temdint n Smirnus : atah wayen i d-iqqar&#803; Win yellan si tazwara alamma t&#806;aggara, Win yemmuten yu&#611;al-ed &#611;er tudert :  </p> 
<p><A NAME="an_2:9">2:9</A>&nbsp;?ri&#611; lmeh&#803;na akk-d le&#611;ben i deg tellid&#803;, lame&#603;na &#611;er R&#803;ebbi d amer&#803;kanti ; z&#803;ri&#611; ccer&#803; i heddr&#803;en fell-ak wid ih&#803;esben iman-nsen d agdud n R&#803;ebbi ur llin, lame&#603;na nutni si tejma&#603;t n Ccit&#803;an.  </p> 
<p><A NAME="an_2:10">2:10</A>&nbsp;Ur t&#806;t&#806;agad ara le&#603;tab i d-it&#806;eddun &#611;ur&#803;-ek. Atan Ccit&#803;an ad yerr kra deg-wen &#611;er lh&#803;ebs iwakken at&#806;-t&#806;ujer&#803;bem, at&#806;-t&#806;ilim di le&#603;tab &#603;ecr&#803;a wussan. Et&#803;t&#803;ef di liman-inek alamma d lmut, a k-d-fke&#611; ta&#603;es&#803;s&#803;abt n tudert.  </p> 
<p><A NAME="an_2:11">2:11</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-yeqqar&#803; R&#803;r&#803;uh&#803; n R&#803;ebbi i tejmuya&#603; n watmaten : win ara yet&#803;t&#803;fen deg-i alamma t&#806;-t&#806;aggara, ur t-tet&#806;t&#806;awi ara lmut tis snat.  </p> 
<p><A NAME="an_2:12">2:12</A>&nbsp;Aru ayagi i lmelk n tejma&#603;t n temdint n Bir&#611;amus : atah wayen i d-yeqqar&#803; Win yes&#603;an ajenwi iqed&#803;&#603;en di snat leg&#780;wahi :  </p> 
<p><A NAME="an_2:13">2:13</A>&nbsp;?ri&#611; anda i tzed&#611;ed&#803;, dinna i gella wemkan n lh&#803;ekma n Ccit&#803;an. Tet&#803;t&#803;fed&#803; deg isem-iw, ur tenkir&#803;ed&#803; ara liman i tes&#603;id&#803; deg-i ula deg ussan i deg n&#611;an Antibas, inigi-inu n s&#803;s&#803;eh&#803;, dinna &#611;ur&#803;-wen anida yet&#803;t&#803;ef Ccit&#803;an amkan.  </p> 
<p><A NAME="an_2:14">2:14</A>&nbsp;Lame&#603;na atan wayen yellan deg-ek ur iyi-ne&#603;g&#780;ib ara : llan &#611;ur&#803;-ek kra yemdanen mazal-iten t&#803;t&#803;fen deg uselmed n Bel&#603;am : isselmad i ugellid Balak ayen ara yilin d sebba n tuccd&#803;a n warraw n wat Isr&#803;ail, isselmad-asen ad c&#780;c&#780;en aksum yet&#806;t&#806;unefken d iseflawen i ssadat&#806; yerna a ten-tawi ccehwat n tnefsit-nsen. </p> 
<p><A NAME="an_2:15">2:15</A>&nbsp;Llan da&#611;en &#611;ur&#803;-ek kra yemdanen yet&#803;t&#803;fen deg uselmed n inikulaten. </p> 
<p><A NAME="an_2:16">2:16</A>&nbsp;Endem ihi ! Ne&#611; m'ulac ur t&#806;&#603;et&#803;t&#803;ile&#611; ara a n-ase&#611; &#611;ur&#803;-ek, a ten-h&#803;arbe&#611; s ujenwi n yimi-w.  </p> 
<p><A NAME="an_2:17">2:17</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-iqqar&#803; R&#803;r&#803;uh&#803; n R&#803;ebbi i tejmuya&#603; n watmaten ! Win yet&#803;t&#803;fen deg-i alamma t&#806; t&#806;aggara, a t-id-r&#803;ezqe&#611; s tmana-nni yet&#806;wah&#803;erzen, a s-fke&#611; da&#611;en ablad&#803; acebh&#803;an i &#611;ef yura isem ajdid ur yessin yiwen, anagar win iwumi ara d-yet&#806;t&#806;unefk ublad&#803;-nni.  </p> 
<p><A NAME="an_2:18">2:18</A>&nbsp;Aru i lmelk n tejma&#603;t n temdint n Tyatir : atah wayen i d-yeqqar&#803; Mmi-s n R&#803;ebbi Win  yes&#603;an allen ice&#603;&#603;len am tmes, id&#803;ar&#803;r&#803;en-is t&#806;feg&#780;g&#780;ig&#780;en am nnh&#803;as :  </p> 
<p><A NAME="an_2:19">2:19</A>&nbsp;?ri&#611; lec&#611;al-ik, leh&#803;mala d liman i tes&#603;id&#803; akk-d wayen i txeddmed&#803; s wul yes&#803;fan d s&#803;s&#803;ber&#803;. ?ri&#611; da&#611;en tura txeddmed&#803; akter&#803; n wussan imezwura.  </p> 
<p><A NAME="an_2:20">2:20</A>&nbsp;Lame&#603;na tella yiwet lh&#803;ag&#780;a ur iyi-ne&#603;g&#780;ib ara deg-k : teg&#780;g&#780;id&#803; Yisabil yerran iman-is d nnbi at&#806;-t&#806;kellex iqeddacen-iw s uselmed-ines, iwakken ad c&#780;c&#780;en aksum yet&#806;t&#806;unefken d iseflawen i ssadat&#806; yerna a ten-awint ccehwat n tnefsit-nsen.  </p> 
<p><A NAME="an_2:21">2:21</A>&nbsp;Eg&#780;g&#780;i&#611;-as lweqt &#611;ile&#611; at&#806;-t&#806;endem, lame&#603;na ur teb&#611;i ara at&#806;-t&#806;err ad&#803;ar &#611;ef tecmatin i txeddem. </p> 
<p><A NAME="an_2:22">2:22</A>&nbsp;Usu-nni i &#611;ef txeddem ticmatin, dinna ara d-sse&#611;li&#611; fell-as lehlak icemten net&#806;t&#806;at d wid yeznan yid-es anagar ma yella beddlen tikli.  </p> 
<p><A NAME="an_2:23">2:23</A>&nbsp;A d-cegg&#603;e&#611; lmut i warraw-is ; s wakka tijmuya&#603; n watmaten mer&#803;r&#803;a ad set&#603;er&#803;fen belli z&#803;ri&#611; ayen yellan deg yixemmimen d wulawen n yemdanen, ad rre&#611; i mkul yiwen ayen yuklal.  </p> 
<p><A NAME="an_2:24">2:24</A>&nbsp;Ma d kunwi akk-d wid mer&#803;r&#803;a yellan si tejma&#603;t n Tyatir ur neqbil ara aselmed-agi, yugin at&#806;-t&#806;kecmem di lbad&#803;na lqayen ye&#603;ni tin n Ccit&#803;an, a wen-ini&#611; : ur wen-sbabbaye&#611; ara ta&#603;kumt nnid&#803;en ; </p> 
<p><A NAME="an_2:25">2:25</A>&nbsp;d acu kan, t&#803;t&#803;fet di liman i tes&#603;am alamma u&#611;ale&#611;-ed.  </p> 
<p><A NAME="an_2:26">2:26</A>&nbsp;Wid yet&#803;t&#803;fen deg-i ur fcilen ara, wid h&#803;erzen yerna d&#803;u&#603;en lumur&#803;at-iw alamma t&#806;-t&#806;aggara, a sen-fke&#611; lh&#803;ekma &#611;ef leg&#780;nas.  </p> 
<p><A NAME="an_2:27">2:27</A>&nbsp; A sen-fke&#611; lh&#803;ekma i yi-d it&#806;t&#806;unefken s &#611;ur&#803; Baba,  ad h&#803;ekmen fell-asen s u&#603;ekkaz n wuzzal, a ten r&#803;zen am akken t&#806;r&#803;uz&#803;un ibuqalen n talaxt.  A sen-fke&#611; tafat n yitri n s&#803;s&#803;beh&#803;.  </p> 
<p><A NAME="an_2:29">2:29</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-yeqqar&#803; R&#803;r&#803;uh&#803; n R&#803;ebbi i tejmuya&#603; n watmaten.  </p> 
<p><A NAME="an_3:1">3:1</A>&nbsp;Aru i lmelk n tejma&#603;t n temdint n Sardas : atah wayen i d-yeqqar&#803; Win yes&#603;an seb&#603;a ler&#803;wah&#803;, yet&#803;t&#803;fen seb&#603;a yitran : ?ri&#611; lec&#611;al-ik, qqar&#803;en belli teddred&#803;, lame&#603;na kec&#780;c&#780; temmuted&#803;. </p> 
<p><A NAME="an_3:2">3:2</A>&nbsp;Ddekwal-ed, sseg&#780;hed ayen i k-d yeqqimen ne&#611; m'ulac ad yemmet, axat&#803;er lec&#611;al-ik xus&#803;s&#803;en &#611;er R&#803;ebbi.  </p> 
<p><A NAME="an_3:3">3:3</A>&nbsp;Mmekti-d ihi amek teslid&#803; d wamek tqebled&#803; awal n R&#803;ebbi, tbe&#603; ayen akka i tlemded&#803;, tu&#611;aled&#803;-ed &#611;er webrid. Ma t&#611;efled&#803;, a n-ase&#611; &#611;ur&#803;-ek am umakar, ur tez&#803;z&#803;ared&#803; ara anta ssa&#603;a i deg ara d-kecme&#611;.  </p> 
<p><A NAME="an_3:4">3:4</A>&nbsp;Lame&#603;na llan &#611;ur&#803;-ek kra yemdanen ur sneg&#780;sen ara llebsa-nsen ; ad ilin yid-i s llebsa tamellalt axat&#803;er uklalen-t&#806;.  </p> 
<p><A NAME="an_3:5">3:5</A>&nbsp;Win ara yet&#803;t&#803;fen deg-i alamma t&#806;-t&#806;aggara, ad yels llebsa tamellalt, d lmuh&#803;al ad mh&#803;u&#611; isem-is seg udlis n tudert, yerna zdat Baba R&#803;ebbi d lmalayekkat-is, a d-cehde&#611; belli d ayla-w.  </p> 
<p><A NAME="an_3:6">3:6</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-yeqqar&#803; R&#803;r&#803;uh&#803; n R&#803;ebbi i tejmuya&#603; n watmaten.  </p> 
<p><A NAME="an_3:7">3:7</A>&nbsp;Aru ayagi i lmelk n tejma&#603;t n watmaten yellan di temdint n Filadelfya : atah wayen i d-yeqqar&#803; Win yes&#803;fan, yellan t&#806;-t&#806;idet&#806;,  Win yet&#803;t&#803;fen tasarut&#806; n Dawed, ayen ara yeldi ur yezmir yiwen a t-i&#611;leq, ayen ara ye&#611;leq ulac win izemren a t-ildi :  </p> 
<p><A NAME="an_3:8">3:8</A>&nbsp;Ssne&#611; lec&#611;al-ik, atan ldi&#611; tawwurt zdat-ek, ulac win izemren a t&#806;-t&#806;i&#611;leq, axat&#803;er z&#803;ri&#611; th&#803;erzed&#803; awal-iw ur tenkir&#803;ed&#803; ara isem-iw, &#611;as akken lh&#803;ekma-inek t&#806;-t&#806;amect&#803;uh&#803;t ; </p> 
<p><A NAME="an_3:9">3:9</A>&nbsp;atah wayen ara xedme&#611; i wid yellan si tejma&#603;t n Ccit&#803;an, ikeddaben-nni yet&#806;t&#806;aran iman-nsen d agdud n R&#803;ebbi ur llin ; a ten-i-d-awi&#611; &#611;ur&#803;-ek ad seg&#780;g&#780;den zdat-ek, ad set&#603;er&#803;fen belli h&#803;emmle&#611;-k, deg-k i gella lfer&#803;h&#803;-iw.  </p> 
<p><A NAME="an_3:10">3:10</A>&nbsp;Imi tet&#803;t&#803;fed&#803; deg awal-iw s s&#803;s&#803;ber&#803; ur tefciled&#803; ara, ula d nekk a k-h&#803;adre&#611; di teswi&#603;t n ujer&#803;r&#803;eb ara d-yasen &#611;ef ddunit mer&#803;r&#803;a iwakken ad t&#806;t&#806;ujer&#803;ben imezda&#611;-is. </p> 
<p><A NAME="an_3:11">3:11</A>&nbsp;Qr&#803;ib a d-u&#611;ale&#611;. Et&#803;t&#803;ef di liman i tes&#603;id&#803; deg-i iwakken yiwen ur it&#806;izmir a k-yekkes ta&#603;es&#803;s&#803;abt n tudert i k-yet&#806;r&#803;ag&#780;un.  </p> 
<p><A NAME="an_3:12">3:12</A>&nbsp;Win yet&#803;t&#803;fen deg-i alamma t&#806;-t&#806;aggara, a t-sbedde&#611; am tgejdit di lg&#780;ame&#603; n Sidi R&#803;ebbi Illu-yiw, ad yili dinna i dayem. Ad jerde&#611; fell-as isem n Illu-yiw, isem n temdint n Illu-yiw, win n temdint n Lquds tajdit&#803; ara d-is&#803;ubben seg igenni s &#611;ur&#803; Sidi R&#803;ebbi, ad aru&#611; da&#611;en fell-as isem-iw ajdid. </p> 
<p><A NAME="an_3:13">3:13</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-yeqqar&#803; R&#803;r&#803;uh&#803; n R&#803;ebbi i tejmuya&#603; n watmaten.  </p> 
<p><A NAME="an_3:14">3:14</A>&nbsp;Aru ayagi i lmelk n tejma&#603;t n watmaten n temdint n Ludikus : Atah wayen i d-iqqar&#803; Win yet&#806;t&#806;usemman Amin, inigi n s&#803;s&#803;eh&#803; t&#806;-t&#806;idet&#806;, Win s wayes i d-it&#806;waxleq kra wayen yellan :  </p> 
<p><A NAME="an_3:15">3:15</A>&nbsp;Ssne&#611; lec&#611;al-ik, ur terkimed&#803; ur ts&#803;emd&#803;ed&#803;, a wi yufan at&#806;-t&#806;rekmed&#803; ne&#611; at&#806;-t&#806;ismid&#803;ed&#803; ! </p> 
<p><A NAME="an_3:16">3:16</A>&nbsp;Imi temmuze&#611;led&#803; ur teh&#803;mid&#803;, ur tsemmd&#803;ed&#803;, atan a k-id-erre&#611; seg imi-w ; </p> 
<p><A NAME="an_3:17">3:17</A>&nbsp;axat&#803;er teqqar&#803;ed&#803; : srebh&#803;e&#611; iman-iw, aql-iyi d amer&#803;kanti, ur uh&#803;wag&#780;e&#611; ula d acemma, ur d-tewwid&#803; ara s lexbar&#803; belli tet&#806;&#611;id&#803;ed&#803; am ume&#611;bun, ur tes&#603;id&#803; acemma, aqli-k d a&#603;eryan, d ader&#611;al.  </p> 
<p><A NAME="an_3:18">3:18</A>&nbsp;Daymi ad debbr&#803;e&#611; fell-ak at&#806;-t&#806;a&#611;ed&#803; &#611;ur&#803;-i ddheb yes&#803;fan, iwakken at&#806;-t&#806;u&#611;aled&#803; s tidet&#806; d amerkanti, a&#611; da&#611;en llebsa tamellalt iwakken lh&#803;ecma n &#603;erru-inek ur d-tet&#806;ban ara, ternud&#803; lekh&#803;ul s wayes ara teddawid&#803; allen-ik iwakken at&#806;-t&#806;walid&#803;.  </p> 
<p><A NAME="an_3:19">3:19</A>&nbsp;D  wid h&#803;emmle&#611; i t&#806;&#603;aqabe&#611; i t&#806;r&#803;ebbi&#611; . Sendekwal-ed ihi iman-ik ; endem tbeddled&#803; tikli ! </p> 
<p><A NAME="an_3:20">3:20</A>&nbsp;Atan bedde&#611; &#611;er tewwurt st&#803;ebt&#803;be&#611;, ma yella win i d-yeslan i ta&#611;ect-iw yeldi-yi-d tawwurt, ad kecme&#611; &#611;ur&#803;-es, ad c&#780;c&#780;e&#611; imensi yid-es, net&#806;t&#806;a yid-i. </p> 
<p><A NAME="an_3:21">3:21</A>&nbsp;Win yet&#803;t&#803;fen deg-i alamma t&#806;-t&#806;aggara, a t-s&#611;ime&#611; yid-i deg umkan n lh&#803;ekma-inu, akken i t&#803;t&#803;fe&#611; nekk di Baba R&#803;ebbi alamma t&#806;-t&#806;aggara, tura aql-i qqime&#611; yid-es deg umkan n lh&#803;ekma-ines.  </p> 
<p><A NAME="an_3:22">3:22</A>&nbsp;Win yes&#603;an imez&#803;z&#803;u&#611;en, ad ismeh&#803;ses i wayen i d-yeqqar&#803; R&#803;r&#803;uh&#803; n R&#803;ebbi i tejmuya&#603; n watmaten !  </p> 
<p><A NAME="an_4:1">4:1</A>&nbsp;Wala&#611; da&#611;en deg uweh&#803;h&#803;i nnid&#803;en tawwurt n igenni teldi. Ta&#611;ect-nni yecban s&#803;s&#803;ut n lbuq iwumi sli&#611; tikkelt tamezwarut, tenna-yi-d : Ali-d &#611;er dagi a k-d-sekne&#611; ayen ara yed&#803;run sya &#611;er zdat.  </p> 
<p><A NAME="an_4:2">4:2</A>&nbsp;Imiren kan irfed-iyi R&#803;r&#803;uh&#803; n Sidi R&#803;ebbi. Wala&#611; yiwen ukersi n lh&#803;ekma deg igenni, Win yeqqimen fell-as, yet&#806;feg&#780;g&#780;ig&#780; am i&#603;eqcan &#611;layen iwumi qqar&#803;en azr&#803;u n jasb akk-d sardwan. Tislit n wanz&#803;ar tezzi-yas-d i ukersi-nni n lh&#803;ekma tet&#806;feg&#780;g&#780;ig&#780; am tizegzewt n wezr&#803;u n zemr&#803;ud. </p> 
<p><A NAME="an_4:4">4:4</A>&nbsp;Akersi-nni n lh&#803;ekma, zzin-as-d r&#803;eb&#603;a u&#603;ecrin ikursiyen nnid&#803;en i &#611;ef qqimen r&#803;eb&#603;a u&#603;ecrin n lecyux yelsan llebsa tamellalt, s&#603;an &#611;ef yiqer&#803;r&#803;ay-nsen ti&#603;es&#803;s&#803;abin n ddheb. </p> 
<p><A NAME="an_4:5">4:5</A>&nbsp;Seg ukersi-agi n lh&#803;ekma t&#806;eff&#611;en-d lebruq, tu&#611;ac akk-d r&#803;r&#803;&#603;ud. Zdat-es ce&#603;lent seb&#603;a teftilin ireqqen yellan d seb&#603;a n Ler&#803;wah&#803; n Sidi R&#803;ebbi.  </p> 
<p><A NAME="an_4:6">4:6</A>&nbsp;Zdat ukersi-nni, yella da&#611;en am akken d lebh&#803;er&#803; n djaj icuban &#611;er wezr&#803;u n lekristal. Di tlemmast-is akk-d leryuf-ines, bedden r&#803;eb&#603;a lxuluq yeddren c&#780;c&#780;ur&#803;en d allen &#611;er zdat &#611;er deffir.  </p> 
<p><A NAME="an_4:7">4:7</A>&nbsp;Lxelq amezwaru it&#806;emcabi &#611;er yizem, lxelq wi sin yecba agenduz, lxelq wis tlata yes&#603;a udem am win n wemdan, lxelq wis r&#803;eb&#603;a icuba &#611;er igider yet&#806;ferfiren.  </p> 
<p><A NAME="an_4:8">4:8</A>&nbsp;R&#803;eb&#603;a lxuluq-nni mkul yiwen seg-sen yes&#603;a set&#806;t&#806;a wafriwen, yerna c&#780;c&#780;ur&#803;en d allen s wadda s ufella, am yid&#803; am ass ur t&#806;susumen ara qqar&#803;en :  D imqeddes, d imqeddes, d imqeddes  i gella Yillu,  Sidi R&#803;ebbi Bab n tezmert,  Win yellan si tazwara, yellan ass-a, ara d-yasen ! </p> 
<p><A NAME="an_4:9">4:9</A>&nbsp;Lxuluq-nni, mkul m'ara t&#806;cekkir&#803;en t&#806;h&#803;emmiden Win yeqqimen &#611;ef wukersi n lh&#803;ekma, Win yeddren si lg&#780;il &#611;er lg&#780;il, </p> 
<p><A NAME="an_4:10">4:10</A>&nbsp;r&#803;eb&#603;a u&#603;ecrin n lecyux-nni t&#806;seg&#780;g&#780;iden da&#611;en zdat-es, srusun ti&#603;es&#803;s&#803;abin-nsen zdat Win yeddren, t&#806;&#603;ebbiden-t qqar&#803;en :  </p> 
<p><A NAME="an_4:11">4:11</A>&nbsp;Tuklaled&#803; a Sidi R&#803;ebbi Illu-nne&#611;, tamanegt d ccan akk-d lh&#803;ekma, imi d kec&#780;c&#780; i d Bab n txelqit, kra yellan s leb&#611;i-k i d-yet&#806;waxleq.  </p> 
<p><A NAME="an_5:1">5:1</A>&nbsp;Imiren, wala&#611; deg ufus ayeffus n Win yeqqimen &#611;ef wukersi n lh&#803;ekma, yiwen wedlis yet&#806;wakteb si ber&#803;r&#803;a si zdaxel, yet&#806;wals&#803;eq s seb&#603;a t&#803;t&#803;wabe&#603;. </p> 
<p><A NAME="an_5:2">5:2</A>&nbsp;Wala&#611; yiwen lmelk yes&#603;an tazmert tameqqrant, yeqqar&#803;-ed s s&#803;s&#803;ut &#603;layen : Anwa yuklalen ad yeldi adlis-agi, yerna a d-iqle&#603; t&#803;t&#803;wabe&#603;-ines ?  </p> 
<p><A NAME="an_5:3">5:3</A>&nbsp;Lame&#603;na ur ufin ula d yiwen deg igenni ne&#611; di lqa&#603;a ne&#611; ddaw lqa&#603;a i gzemren ad ildi adlis-nni ne&#611; a t-i&#611;er&#803;. </p> 
<p><A NAME="an_5:4">5:4</A>&nbsp;D&#611;a t&#806;ru&#611; at&#803;as mi z&#803;ri&#611; ulac win yuklalen ad ildi adlis-nni ne&#611; a t-i&#611;er&#803;. </p> 
<p><A NAME="an_5:5">5:5</A>&nbsp;Yiwen si lecyux-nni yenna yi-d : Ur t&#806;ru ara, atan Yizem n l&#603;er&#803;c n Yahuda, si dderya n Dawed, yuklal ad ildi adlis-nni yerna ad iqle&#603; seb&#603;a t&#803;t&#803;wabe&#603;-ines, axat&#803;er d net&#806;t&#806;a i g&#611;elben kullec.  </p> 
<p><A NAME="an_5:6">5:6</A>&nbsp;Wala&#611; da&#611;en di tlemmast n ukersi-nni n lh&#803;ekma, ger lxuluq-nni, ger lecyux-nni, yiwen Izimer ibedden, iban-ed am akken yemzel. Yes&#603;a seb&#603;a wacciwen akk-d seb&#603;a wallen yellan d seb&#603;a ler&#803;wah&#803; n R&#803;ebbi yet&#806;t&#806;ucegg&#603;en i ddunit mer&#803;r&#803;a. </p> 
<p><A NAME="an_5:7">5:7</A>&nbsp;Izimer-agi iqer&#803;r&#803;eb &#611;er Win yeqqimen &#611;ef wukersi n lh&#803;ekma iwakken a d-it&#803;t&#803;ef seg ufus-is ayeffus adlis-nni.  </p> 
<p><A NAME="an_5:8">5:8</A>&nbsp;Mi d-it&#803;t&#803;ef adlis-nni, r&#803;eb&#603;a lxuluq akk-d r&#803;eb&#603;a u&#603;ecrin n lecyux nni seg&#780;g&#780;den zdat-es, mkul yiwen seg-sen yet&#803;t&#803;ef snitra d iqbucen n ddheb ic&#780;c&#780;ur&#803;en d le&#603;t&#803;er&#803; i d it&#806;mettilen dde&#603;wat n wegdud n R&#803;ebbi. </p> 
<p><A NAME="an_5:9">5:9</A>&nbsp;Cennun yiwen ucewwiq d ajdid qqar&#803;en : tuklaled&#803; at&#806;-t&#806;edmed&#803; adlis, at&#806;-t&#806;eldid&#803; t&#803;wabe&#603;-ines, axat&#803;er temmezled&#803;, iwakken at&#806;-t&#806;caf&#603;ed&#803; s idammen-ik yuzzlen, imdanen si mkul l&#603;er&#803;c, si mkul tutlayt, si mkul agdud, si mkul tamurt.  </p> 
<p><A NAME="an_5:10">5:10</A>&nbsp;Terrid&#803;-ten am igelliden, d lmuqedmin i Sidi R&#803;ebbi Illu-nne&#611;, ad h&#803;ekmen &#611;ef ddunit.  </p> 
<p><A NAME="an_5:11">5:11</A>&nbsp;Wala&#611; da&#611;en, yerna sli&#611; i s&#803;s&#803;ut n wat&#803;as n lmalayekkat i d-izzin i ukersi n lh&#803;ekma, i lxuluq akk-d lecyux-nni, leh&#803;sab-nsen d ilulufen, d ayen ur nezmir a neh&#803;seb. </p> 
<p><A NAME="an_5:12">5:12</A>&nbsp;Qqar&#803;en s s&#803;s&#803;ut &#603;layen : Izimer yemmezlen yuklal tazmert d lekyasa, lerbah&#803; d lg&#780;ehd, ccan d l&#603;ad&#803;ima akk-d ucekker&#803;.  </p> 
<p><A NAME="an_5:13">5:13</A>&nbsp;Ayen akk i d-it&#806;waxelqen deg igenni, di lqa&#603;a, ddaw lqa&#603;a, di lebh&#803;er&#803; d wayen akk yellan deg-sen, sli&#611;-asen qqar&#803;en : A neh&#803;med a neckker&#803; Win yeqqimen &#611;ef wukersi n lh&#803;ekma akk-d Izimer, i nutni l&#603;ad&#803;ima d lh&#803;ekma si lg&#780;il &#611;er lg&#780;il !  </p> 
<p><A NAME="an_5:14">5:14</A>&nbsp;R&#803;eb&#603;a lxuluq-nni qqar&#803;en : Amin ! Ma d lecyux-nni t&#806;seg&#780;g&#780;iden zdat-sen.  </p> 
<p><A NAME="an_6:1">6:1</A>&nbsp;Wala&#611; da&#611;en mi gcerreg Izimer nni t&#803;t&#803;abe&#603; amezwaru. Sli&#611; i ta&#611;ect n yiwen si r&#803;eb&#603;a lxuluq-nni tent&#803;eq-ed am r&#803;r&#803;&#603;ud tenna-d : As-ed !  </p> 
<p><A NAME="an_6:2">6:2</A>&nbsp;Wala&#611; yiwen u&#603;ewdiw d amellal. Win i t-id irekben yet&#803;t&#803;ef lqus deg ufus-is ; tet&#806;t&#806;unefk-as t&#603;es&#803;s&#803;abt, ir&#803;uh&#803; s tezmert tameqqrant iwakken ad i&#611;leb.  </p> 
<p><A NAME="an_6:3">6:3</A>&nbsp;Mi gcerreg t&#803;t&#803;abe&#603; wis sin, sli&#611; i lxelq wi sin yenna-d : As-ed !  </p> 
<p><A NAME="an_6:4">6:4</A>&nbsp;Yeffe&#611;-ed yiwen u&#603;ewdiw nnid&#803;en d azegga&#611; am tmes. Win i t-id-irekben, tet&#806;t&#806;unefk-as tezmert ad ikkes lehna si ddunit iwakken ad t&#806;na&#611;en yemdanen wway gar-asen ; yet&#806;t&#806;unefk-as-d yiwen ujenwi d ameqqran. </p> 
<p><A NAME="an_6:5">6:5</A>&nbsp;Mi gcerreg Izimer-nni t&#803;t&#803;abe&#603; wis tlata, sli&#611; i lxelq wis tlata yenna-d : As-ed ! Ataya da&#611;en yiwen u&#603;ewdiw d aberkan. Win i t-id-irekben yet&#803;t&#803;ef lmizan deg ufus-is. </p> 
<p><A NAME="an_6:6">6:6</A>&nbsp;Imiren kan sli&#611; i yiwet ta&#611;ect ger r&#803;eb&#603;a lxuluq-nni teqqar&#803; : Kilu n yirden d ssuma i get&#806;t&#806;a&#611; ufellah&#803; i yiwen wass n lxedma, tlata kilu n temz&#803;in da&#611;en d ssuma n yiwen wass n lxedma ; ma d zzit akk-d ccr&#803;ab ad qqimen akken llan.  </p> 
<p><A NAME="an_6:7">6:7</A>&nbsp;Mi gcerreg t&#803;t&#803;abe&#603; wis r&#803;eb&#603;a, sli&#611; i ta&#611;ect n lxelq wis r&#803;eb&#603;a tenna-d : As-ed!  </p> 
<p><A NAME="an_6:8">6:8</A>&nbsp;Wala&#611; yiwen u&#603;ewdiw d ah&#803;cici. Win i t-id-irekben isem-is lmut, tetbe&#603;-it-id laxer&#803;t ; tet&#806;t&#806;unefk-asen-d tezmert &#611;ef r&#803;r&#803;be&#603; n ddunit, iwakken ad snegren imdanen  s ujenwi, s laz&#803;, s lehlak akk-d lewh&#803;uc n lexla.  </p> 
<p><A NAME="an_6:9">6:9</A>&nbsp;Mi gcerreg t&#803;t&#803;abe&#603; wis xemsa, wala&#611; seddaw n udekkan i deg srusun iseflawen i Sidi R&#803;ebbi, ler&#803;wah&#803; n wid yemmezlen imi ugin ad nekr&#803;en awal n R&#803;ebbi yerna cehden fell-as. </p> 
<p><A NAME="an_6:10">6:10</A>&nbsp;?&#603;eggid&#803;en s ta&#611;ect &#603;layen, qqar&#803;en : A Ssid-nne&#611; imqeddes, a Bab n tidet&#806;, d acu i tet&#806;r&#803;ag&#780;ud&#803; at&#806;-t&#806;h&#803;asbed&#803;, at&#806;-t&#806;erred&#803; t&#806;t&#806;ar&#803; i imezda&#611; n ddunit &#611;ef yidammen-nne&#611; i ssazlen ?  </p> 
<p><A NAME="an_6:11">6:11</A>&nbsp;Mkul yiwen deg-sen yet&#806;t&#806;unefk as uqendur&#803; d ammellal ; nnan-asen ad rnun ad r&#803;g&#780;un kra lweqt alamma rnan-d &#611;ur&#803;-sen yer&#803;fiqen-nsen di leqdic d watmaten-nsen ara n&#611;en am nutni.  </p> 
<p><A NAME="an_6:12">6:12</A>&nbsp;Wala&#611; da&#611;en mi gcerreg Izimer nni t&#803;t&#803;abe&#603; wis set&#806;t&#806;a ; tewwet zzelzla tameqqrant di lqa&#603;a, it&#803;ij yu&#611;al d aberkan ; agur yu&#611;al am idammen, </p> 
<p><A NAME="an_6:13">6:13</A>&nbsp;ma d itran n igenni &#611;ellin-d &#611;er lqa&#603;a am tbexsisin n tenqelt&#806; m'ara t&#806;-t&#806;ihuzz wad&#803;u ig&#780;ehden.  </p> 
<p><A NAME="an_6:14">6:14</A>&nbsp;Igenni yenned&#803; am tz&#803;er&#803;bit yet&#806;t&#806;len, idurar t&#806;-t&#806;egzirin mer&#803;r&#803;a h&#803;errken seg imukan-nsen.  </p> 
<p><A NAME="an_6:15">6:15</A>&nbsp;Igelliden akk-d imeqqranen n ddunit, wid ih&#803;ekkmen &#611;ef l&#603;esker&#803;, imer&#803;kantiyen, wid yes&#603;an lh&#803;ekma, aklan akk-d ih&#803;ur&#803;r&#803;iyen, ulin mer&#803;r&#803;a &#611;er idurar iwakken ad ffren zdaxel n l&#611;ir&#803;an d icer&#803;fan, </p> 
<p><A NAME="an_6:16">6:16</A>&nbsp; qqar&#803;en i idurar d icer&#803;fan : &#611;lit-ed fell-a&#611;, ffret-a&#611; zdat wudem n Win yeqqimen &#611;ef wukersi n lh&#803;ekma, zdat wurrif n Izimer ; </p> 
<p><A NAME="an_6:17">6:17</A>&nbsp;axat&#803;er yusa-d wass ameqqran n wurrif-nsen, anwa ara imen&#603;en ?  </p> 
<p><A NAME="an_7:1">7:1</A>&nbsp;Mbe&#603;d ayagi, wala&#611; r&#803;eb&#603;a n lmalayekkat beddent di r&#803;eb&#603;a t&#611;emmar&#803; n ddunit ; sh&#803;ebsent ad&#803;u n r&#803;eb&#603;a t&#611;emmar&#803; n ddunit iwakken ur d-it&#806;s&#803;ud&#803;u ara wad&#803;u &#611;ef lqa&#603;a d lebh&#803;ur, ne&#611; ula &#611;ef yiwet ttejr&#803;a.  </p> 
<p><A NAME="an_7:2">7:2</A>&nbsp;Wala&#611; lmelk nnid&#803;en i d-yulin si lg&#780;iha n ccer&#803;q, yet&#803;t&#803;ef deg ufus-is t&#803;t&#803;abe&#603; n R&#803;ebbi yeddren ; i&#603;egged&#803; s s&#803;s&#803;ut &#603;layen &#611;er r&#803;eb&#603;a lmalayekkat-nni iwumi yefka Sidi R&#803;ebbi tazmert iwakken ad d&#803;ur&#803;r&#803;ent lqa&#603;a d lebh&#803;ur, yenna-yasen :  </p> 
<p><A NAME="an_7:3">7:3</A>&nbsp;Ur t&#806;d&#803;ur&#803;r&#803;ut ara lqa&#603;a d lebh&#803;ur&#803; ne&#611; ttjur&#803;, alamma ned&#803;be&#603; tiwenziwin n iqeddacen n R&#803;ebbi Illu-nne&#611;.  </p> 
<p><A NAME="an_7:4">7:4</A>&nbsp;Imiren sli&#611; i leh&#803;sab n wid yet&#806;wad&#803;eb&#603;en, meyya ur&#803;eb&#603;a ur&#803;eb&#603;in alef si le&#603;r&#803;ac n wat Isr&#803;ail : </p> 
<p><A NAME="an_7:5">7:5</A>&nbsp;si l&#603;er&#803;c n Yahuda t&#806;wad&#803;eb&#603;en tnac n alef ; si l&#603;er&#803;c n Ruben, t&#806;wad&#803;eb&#603;en t&#803;nac n alef ; si l&#603;er&#803;c n Gad, t&#803;nac n alef ; </p> 
<p><A NAME="an_7:6">7:6</A>&nbsp;si l&#603;er&#803;c n Azer, tnac n alef ; si l&#603;er&#803;c n Naftali, t&#803;nac n alef ; si l&#603;er&#803;c n Manasi, t&#803;nac n alef ; </p> 
<p><A NAME="an_7:7">7:7</A>&nbsp;si l&#603;er&#803;c n Sem&#603;un, t&#803;nac n alef ; si l&#603;er&#803;c n Lewwi, t&#803;nac n alef ; si l&#603;er&#803;c n Isakar&#803;, t&#803;nac n alef ; </p> 
<p><A NAME="an_7:8">7:8</A>&nbsp;si l&#603;er&#803;c n Zabulun, t&#803;nac n alef ; si l&#603;er&#803;c n Yusef, t&#803;nac n alef ; si l&#603;er&#803;c n Benyamin, t&#806;wad&#803;eb&#603;en t&#803;nac n alef.  </p> 
<p><A NAME="an_7:9">7:9</A>&nbsp;Mbe&#603;d ayagi, wala&#611; izumal n l&#611;aci, ur yezmir yiwen a sen-d issufe&#611; leh&#803;sab, d imdanen n mkul lg&#780;ens, n mkul tamurt, n mkul agdud, n mkul tutlayt. Bedden zdat ukersi n lh&#803;ekma zdat Izimer-nni, lsan llebsa tamellalt, wwin-d tised&#803;wa n tezdayin deg ifassen-nsen. </p> 
<p><A NAME="an_7:10">7:10</A>&nbsp;?&#603;eggid&#803;en s ta&#611;ect &#603;layen qqar&#803;en : Leslak-nne&#611; yekka-d s &#611;ur&#803; Izimer, s &#611;ur&#803; R&#803;ebbi Illu-nne&#611; yeqqimen &#611;ef wukersi n lh&#803;ekma.  </p> 
<p><A NAME="an_7:11">7:11</A>&nbsp;Lmalayekkat mer&#803;r&#803;a zzin-t-ed i ukersi-nni n lh&#803;ekma, i lecyux akk-d r&#803;eb&#603;a lxuluq-nni ; u&#611;alent &#611;ef wudem zdat ukersi-nni n lh&#803;ekma t&#806;&#603;ebbident Sidi R&#803;ebbi, </p> 
<p><A NAME="an_7:12">7:12</A>&nbsp;qqar&#803;ent : s tidet&#806;, a neh&#803;med, a neckker&#803; Sidi R&#803;ebbi Illu-nne&#611;, i net&#806;t&#806;a l&#603;ad&#803;ima, lekyasa, ccan d lh&#803;ekma si lg&#780;il &#611;er lg&#780;il ! Amin !   </p> 
<p><A NAME="an_7:13">7:13</A>&nbsp;Yiwen si lecyux-nni yent&#803;eq-ed yenna-yi-d : Wid yelsan ijellaben icebh&#803;anen, anwa-ten ? Ansi i d-usan ?  </p> 
<p><A NAME="an_7:14">7:14</A>&nbsp;Rri&#611;-as : D kec&#780;c&#780; i gez&#803;ran a Sidi. Yerra-yi-d : Wigi, d wid yes&#603;eddan leqher&#803; d ameqqran ; ssarden ijellaben-nsen, ssazdgen-ten deg idammen n Izimer.  </p> 
<p><A NAME="an_7:15">7:15</A>&nbsp;Daymi i bedden zdat ukersi n lh&#803;ekma n Sidi R&#803;ebbi, t&#806;&#603;ebbiden-t id&#803; d wass deg wexxam-is. Win yeqqimen &#611;ef wukersi n lh&#803;ekma, a ten-ih&#803;ader ;  </p> 
<p><A NAME="an_7:16">7:16</A>&nbsp; ur t&#806;t&#806;u&#611;alen ad llaz&#803;en,  ur t&#806;t&#806;u&#611;alen ad ffaden,  ur ten-yet&#806;h&#803;az yit&#803;ij ne&#611; l eh&#803;mu .   </p> 
<p><A NAME="an_7:17">7:17</A>&nbsp;Imi Izimer yellan di tlemmast n ukersi n lh&#803;ekma, d net&#806;t&#806;a ara yilin d ameksa-nsen, a ten-yawi &#611;er wanda t&#806;azzalen waman n l&#603;ins&#803;er,  Sidi R&#803;ebbi a sen-yesfed&#803; imet&#803;t&#803;awen seg wallen nsen.  </p> 
<p><A NAME="an_8:1">8:1</A>&nbsp;Mi gcerreg t&#803;t&#803;abe&#603; wis seb&#603;a, ters-ed yiwet tsusmi deg igenni azal wezgen n ssa&#603;a. </p> 
<p><A NAME="an_8:2">8:2</A>&nbsp;Wala&#611; seb&#603;a lmalayekkat beddent zdat Sidi R&#803;ebbi, mkul yiwet deg-sent yet&#806;t&#806;unefk-as yiwen lbuq.  </p> 
<p><A NAME="an_8:3">8:3</A>&nbsp;Yiwen lmelk nnid&#803;en yusa-d, ibedd zdat udekkan n ddheb i deg t&#806;qeddimen iseflawen, yet&#803;t&#803;ef timbexxer&#803;t n ddheb ; efkan-as-d at&#803;as n lg&#780;awi a t-isser&#803;&#611; &#611;ef wudekkan-nni yellan zdat ukersi n lh&#803;ekma iwakken rrih&#803;a-ines at&#806;-t&#806;ali &#611;er Sidi R&#803;ebbi akk-d dde&#603;wat n yimqedsen mer&#803;r&#803;a.  </p> 
<p><A NAME="an_8:4">8:4</A>&nbsp;Dexxan n lebxur&#803;-nni yuli akk-d dde&#603;wat n yimqedsen yes&#803;fan, seg ufus n lmelk ibedden zdat R&#803;ebbi.  </p> 
<p><A NAME="an_8:5">8:5</A>&nbsp;Lmelk-nni yeddem-ed timbexxer&#803;t nni n ddheb, yec&#780;c&#780;ur&#803;-it&#806;-id t&#806;-t&#806;irgin ir&#803;eqqen yellan &#611;ef wudekkan-nni n ddheb, idegger&#803;-it&#806; &#611;er ddunit ; tebr&#803;eq, ter&#603;ed&#803;, sli&#611; i tu&#611;ac, tezlez lqa&#603;a. </p> 
<p><A NAME="an_8:6">8:6</A>&nbsp;Seb&#603;a lmalayekkat-nni yet&#803;t&#803;fen seb&#603;a lbuqat, heggant iman-nsent ad wwtent lbuq.  </p> 
<p><A NAME="an_8:7">8:7</A>&nbsp;Lmelk amezwaru yewwet lbuq, imiren kan ye&#611;li-d &#611;ef lqa&#603;a webruri akk t&#806;-t&#806;mes ixeld&#803;en d idammen, times nni tec&#780;c&#780;a t&#806;elt n lqa&#603;a, t&#806;elt n ttjur&#803;, d kra wayen yellan d leh&#803;cic azegzaw.  </p> 
<p><A NAME="an_8:8">8:8</A>&nbsp;Lmelk wis sin yewwet lbuq. Yiwet n lh&#803;ag&#780;a annect-ilat&#806; am akken d adrar ameqqran i deg tec&#603;el tmes yet&#806;t&#806;ud&#803;egger&#803; &#611;er lebh&#803;er&#803;, t&#806;elt n lebh&#803;er&#803; yu&#611;al am idammen, </p> 
<p><A NAME="an_8:9">8:9</A>&nbsp;t&#806;elt n wayen yet&#806;&#603;icin di lebh&#803;er&#803; yemmut, t&#806;elt da&#611;en n lbabur&#803;at negren.  </p> 
<p><A NAME="an_8:10">8:10</A>&nbsp; Lmelk wis tlata yewwet lbuq. Ye&#611;li-d seg igenni &#611;er lqa&#603;a yiwen yitri d ameqqran i gr&#803;eqqen am uh&#803;eg&#780;g&#780;ag&#780;u n tmes, itri-nni isem-is : Terz&#803;eg ; t&#806;elt n isaffen d le&#603;wanser&#803; n waman u&#611;alen d irz&#803;aganen am ilili, at&#803;as n yemdanen i gemmuten imi swan seg waman-nni rz&#803;agen. </p> 
<p><A NAME="an_8:12">8:12</A>&nbsp;Lmelk wis r&#803;eb&#603;a yewwet lbuq. It&#803;ij, agur d yetran, tenqes&#803; t&#806;elt n tafat-nsen s wakka tenqes&#803; t&#806;elt n tafat n wass d t&#806;elt n tafat n yid&#803; di ddunit.  </p> 
<p><A NAME="an_8:13">8:13</A>&nbsp;Wala&#611; yerna sli&#611; i yiwen lbaz yet&#806;t&#806;afgen di tlemmast n igenni yeqqar&#803; s ta&#611;ect &#603;layen : A tawa&#611;it, a tawa&#611;it, a nnger n imezda&#611; n ddunit, &#611;ef wayen ara yedr&#803;un m'ara wten lbuq tlata n lmalayekkat tineggura !  </p> 
<p><A NAME="an_9:1">9:1</A>&nbsp;Lmelk wis xemsa yewwet lbuq. Wala&#611; yiwen yetri ye&#611;li-d seg igenni &#611;er lqa&#603;a. Tet&#806;t&#806;unefk-as tsarut&#806; n tesraft lqayen. </p> 
<p><A NAME="an_9:2">9:2</A>&nbsp;Yeldi tasraft-nni lqayen, yuli-d seg-s yiwen dexxan d aberkan am win n uh&#803;eg&#780;g&#780;ag&#780;u n tmes, ddunit R&#803;ebbi tu&#611;al akk t&#806;-t&#806;aberkant si dexxan-nni, ula d it&#803;ij ur d-iban ara.  </p> 
<p><A NAME="an_9:3">9:3</A>&nbsp;Si dexxan-nni yeffe&#611;-ed wejr&#803;ad &#611;er ddunit, tet&#806;t&#806;unefk-as tazmert am tezmert s&#603;ant t&#611;erdmiwin n lqa&#603;a. </p> 
<p><A NAME="an_9:4">9:4</A>&nbsp;Yet&#806;t&#806;unefk-asen lamer&#803; ur t&#806;d&#803;ur&#803;r&#803;un ara leh&#803;cic, ttjur&#803; d wayen akk zegzawen di lqa&#603;a, lame&#603;na ad d&#803;ur&#803;r&#803;en imdanen ur nes&#603;i ara t&#803;t&#803;abe&#603; n R&#803;ebbi &#611;ef twenza-nsen.  </p> 
<p><A NAME="an_9:5">9:5</A>&nbsp;Tet&#806;t&#806;unefk-asen tezmert, mac&#780;c&#780;i iwakken a ten-n&#611;en, lame&#603;na iwakken a ten-qehr&#803;en azal n xemsa waguren, leqher&#803; ara d-ye&#611;lin fell-asen, am lqer&#803;h&#803; n wemdan m'ara t-teqqes t&#611;irdemt.  </p> 
<p><A NAME="an_9:6">9:6</A>&nbsp;Deg ussan-nni imdanen ad nadin &#611;ef lmut ur t&#806;-t&#806;afen ara, ad b&#611;un ad mmten lame&#603;na lmut at&#806;-t&#806;erwel fell asen. </p> 
<p><A NAME="an_9:7">9:7</A>&nbsp;Ajr&#803;ad-nni yecba i&#603;ewdiwen iheggan i umen&#611;i, s&#603;an &#611;ef yiqer&#803;r&#803;ay nsen am akken t&#806;-t&#806;i&#603;es&#803;s&#803;abin n ddheb, udmawen-nsen am wid n yemdanen, </p> 
<p><A NAME="an_9:8">9:8</A>&nbsp;acebbub-nsen am win n tilawin, tu&#611;mas-nsen am tid n yizmawen.  </p> 
<p><A NAME="an_9:9">9:9</A>&nbsp;S&#603;an &#611;ef yidmaren-nsen am tseddariyin n wuzzal, zzhir n iferrawen-nsen am zzhir n iker&#803;r&#803;usen zzu&#611;ur&#803;en wat&#803;as n i&#603;ewdiwen m'ara t&#806;t&#806;azzalen &#611;er imen&#611;i.  </p> 
<p><A NAME="an_9:10">9:10</A>&nbsp;S&#603;ant tijeh&#803;nad&#803; t&#806;-t&#806;suqas am tid n t&#611;erdmiwin ; di tjeh&#803;nad&#803;-agi i tella tezmert ara id&#803;ur&#803;r&#803;en imdanen azal n xemsa wagguren. </p> 
<p><A NAME="an_9:11">9:11</A>&nbsp;Agellid-nsen, d lmelk-nni ih&#803;ekkmen &#611;ef tesraft lqayen, yet&#806;t&#806;usemma s t&#603;ibr&#803;anit &#171; Abadun &#187;, ma s tyunanit &#171; Abulyun &#187; ye&#603;ni &#171; win yessexr&#803;aben &#187;. </p> 
<p><A NAME="an_9:12">9:12</A>&nbsp;Tawa&#611;it tamezwarut t&#603;edda. Mazal snat n twa&#611;yin nnid&#803;en t&#806;eddunt-ed deffir-es.  </p> 
<p><A NAME="an_9:13">9:13</A>&nbsp;Lmelk wis set&#806;t&#806;a iwwet lbuq. Sli&#611; i yiwet ta&#611;ect i d-yekkan si r&#803;eb&#603;a wacciwen yellan &#611;ef r&#803;eb&#603;a t&#611;emmar&#803; n udekkan n ddheb i gellan zdat R&#803;ebbi, </p> 
<p><A NAME="an_9:14">9:14</A>&nbsp;ta&#611;ect-agi tenna i lmelk wis set&#806;t&#806;a i get&#803;t&#803;fen lbuq : Efsi-yasen ccedd i r&#803;eb&#603;a lmalayekkat-nni yellan &#611;ef rrif n wasif ameqqran, iwumi qqar&#803;en &#171; Lufrat &#187;. </p> 
<p><A NAME="an_9:15">9:15</A>&nbsp;R&#803;eb&#603;a lmalayekkat-nni i get&#806;t&#806;uheggan i ssa&#603;a-nni, i wass, i wagur d useggas-nni, t&#806;waserh&#803;ent-ed iwakken ad snegrent t&#806;elt n yemdanen.  </p> 
<p><A NAME="an_9:16">9:16</A>&nbsp;Sli&#611; i leh&#803;sab n yemnayen, llan di mitin imelyunen yid-sen.  </p> 
<p><A NAME="an_9:17">9:17</A>&nbsp;Atan wamek i wala&#611; deg uweh&#803;h&#803;i i&#603;ewdiwen d wid i ten-irekben : imnayen-nni lsan tiseddariyin n wuzzal t&#806;-t&#806;izegga&#611;in am tmes, wiyad&#803; t&#806;-t&#806;izegzawin am lebh&#803;er&#803;, kra nnid&#803;en am ukubri. Iqer&#803;r&#803;ay n i&#603;ewdiwen-nni am akken d iqer&#803;r&#803;ay n izmawen ; seg imawen-nsen tet&#806;t&#806;effe&#611;-ed tmes, dexxan akk-d ukubri.  </p> 
<p><A NAME="an_9:18">9:18</A>&nbsp;?elt n yemdanen mmuten s tlata n twa&#611;yin-agi, s tmes, s dexxan akk-d ukubri-nni i d-it&#806;eff&#611;en seg imawen-nsen. </p> 
<p><A NAME="an_9:19">9:19</A>&nbsp;Axat&#803;er tazmert n i&#603;ewdiwen-nni tella deg imawen-nsen akk-d ijeh&#803;nad&#803;-nsen ; tijeh&#803;nad&#803;-agi-nsen cubant izerman ; s&#603;ant iqer&#803;r&#803;ay, yis-sen i t&#806;d&#803;ur&#803;r&#803;un.  </p> 
<p><A NAME="an_9:20">9:20</A>&nbsp;Imdanen nnid&#803;en ur nemmut ara s twa&#611;yin-agi, ur ndimen ara seg yir tikli-nsen ; kemmlen &#603;ebbden leg&#780;nun t&#806;r&#803;uh&#803;un &#611;er ssadat&#806; anda &#603;ebbden lmes&#803;nu&#603;at yet&#806;wanejr&#803;en s ufus n wemdan, s ddheb, s lfet&#803;t&#803;a akk-d nnh&#803;as, s wezr&#803;u akk-d wes&#611;ar&#803;. ?as akken lmes&#803;nu&#603;at-nni ur t&#806;walin, ur sellen, ur leh&#803;h&#803;un, </p> 
<p><A NAME="an_9:21">9:21</A>&nbsp;imdanen-agi ur ndimen ara &#611;ef tmegr&#803;ad&#803; i neqqen, &#611;ef ssh&#803;ur &#611;ef tuker&#803;diwin akk t&#806;ecmatin i xeddmen, lame&#603;na t&#806;kemmilen di lec&#611;al-agi.  </p> 
<p><A NAME="an_10:1">10:1</A>&nbsp;Wala&#611; da&#611;en yiwen lmelk nnid&#803;en ig&#780;ehden, is&#803;ubb-ed seg igenni, tet&#806;t&#806;el-it-id tagut ; tislit n wanz&#803;ar tezzi &#611;ef wuqer&#803;r&#803;uy-is, udem-is yet&#806;feg&#780;g&#780;ig&#780; am yit&#803;ij, id&#803;ar&#803;r&#803;en-is am ih&#803;eg&#780;g&#780;ug&#780;a n tmes. </p> 
<p><A NAME="an_10:2">10:2</A>&nbsp;Yet&#803;t&#803;ef deg ufus-is yiwet tektabt tamect&#803;uh&#803;t yeldin. Yessers ad&#803;ar-is ayeffus &#611;ef lebh&#803;er&#803;, ma d ad&#803;ar azelmad&#803; yessers-it &#611;ef lqa&#603;a, </p> 
<p><A NAME="an_10:3">10:3</A>&nbsp;i&#603;egged&#803; s ta&#611;ect &#603;layen am akken d izem i gesre&#603;re&#603;en. Mi gesre&#603;re&#603; lmelk-nni, nesla i useqseq n tu&#611;ac n seb&#603;a r&#803;r&#803;&#603;udat.  </p> 
<p><A NAME="an_10:4">10:4</A>&nbsp;Mi sli&#611; i tu&#611;ac n seb&#603;a r&#803;&#603;udat nni t&#806;eddu&#611; ad aru&#611; ayen i d-nnan, lame&#603;na sli&#611; i yiwet ta&#611;ect i d-yekkan seg igenni tenna-yi-d : Eg&#780;g&#780; di lbad&#803;na ayen akka i d-nnan seb&#603;a r&#803;&#603;udat-agi, ur tet&#806;t&#806;aru ara.  </p> 
<p><A NAME="an_10:5">10:5</A>&nbsp;Lmelk-nni i wala&#611; ibedd &#611;ef lebh&#803;er&#803; akk-d lqa&#603;a,  yerfed afus-is ayeffus &#611;er igenni, </p> 
<p><A NAME="an_10:6">10:6</A>&nbsp; yeggul s Win yeddren si lg&#780;il &#611;er lg&#780;il , Win i d-ixelqen igenni, lqa&#603;a d lebh&#803;er&#803; d wayen yellan deg-sen, a d-yedr&#803;u kullec mbla le&#603;d&#803;il.  </p> 
<p><A NAME="an_10:7">10:7</A>&nbsp;M'ara d-yawed&#803; wass i deg ara nsel i s&#803;s&#803;ut n lbuq n lmelk wis seb&#603;a, imiren kra wayen yellan di lbad&#803;na n Sidi R&#803;ebbi ad yet&#806;wakemmel akken i t-id yenna i lenbiya.  </p> 
<p><A NAME="an_10:8">10:8</A>&nbsp;Ta&#611;ect-nni i d-yekkan seg igenni, terna tenna-yi-d : R&#803;uh&#803;, eddem-ed taktabt tamect&#803;uh&#803;t yeldin deg ufus n lmelk-nni ibedden &#611;ef lqa&#603;a d lebh&#803;er&#803;.  </p> 
<p><A NAME="an_10:9">10:9</A>&nbsp;R&#803;uh&#803;e&#611; &#611;er lmelk-nni, ssutre&#611;-as a yi-d-yefk taktabt-nni tamect&#803;uh&#803;t. Yenna-yi-d : Eddem-it&#806;, seble&#603;-it&#806; ; deg imi-k at&#806;-t&#806;ili t&#806;-t&#806;az&#803;idant am tammemt, me&#603;na m'ara tawed&#803; &#611;er u&#603;ebbud&#803;-ik, at&#806;-t&#806;u&#611;al t&#806;-t&#806;arz&#803;agant.  </p> 
<p><A NAME="an_10:10">10:10</A>&nbsp; Eddme&#611;-d taktabt-nni tamect&#803;uh&#803;t seg ufus n lmelk iwakken at&#806;-t&#806;ec&#780;c&#780;e&#611;, mi t&#806;-gre&#611; deg imi-w ufi&#611;-t&#806; t&#806;-t&#806;az&#803;idant, lame&#603;na mi tewwed&#803; &#611;er u&#603;ebbud&#803;-iw, c&#780;c&#780;ur&#803;en iz&#803;erman-iw t&#806;-t&#806;er&#803;zeg.  </p> 
<p><A NAME="an_10:11">10:11</A>&nbsp;Nnan-iyi-d : Ilaq at&#806;-t&#806;cired&#803; da&#611;en &#611;ef wayen twalad&#803; i wat&#803;as n yegduden d leg&#780;nas d igelliden n mkul tutlayt.  </p> 
<p><A NAME="an_11:1">11:1</A>&nbsp;Fkan-iyi-d a&#611;anim s wayes t&#806;ektilin, nnan-iyi-d : -- Ekker fell-ak, ektil lg&#780;ame&#603; iqedsen n Sidi R&#803;ebbi, ktil da&#611;en adekkan i deg srusun iseflawen, th&#803;esbed&#803; wid yet&#806;&#603;ebbiden di lg&#780;ame&#603;-agi. </p> 
<p><A NAME="an_11:2">11:2</A>&nbsp;Lame&#603;na afrag n lg&#780;ame&#603; iqedsen, eg&#780;g&#780;-it ur t-t&#806;ektili ara, axat&#803;er yet&#806;t&#806;unefk i leg&#780;nas ur nelli ara n wat Isr&#803;ail, ara ir&#803;ekd&#803;en tamdint n Lquds azal n tnin ur&#803;eb&#603;in wagguren.  </p> 
<p><A NAME="an_11:3">11:3</A>&nbsp;Ad cegg&#603;e&#611; sin inigan-iw ad sburren ticekkar&#803;in, iwakken ad ciren s wawal n R&#803;ebbi azal n tnin ur&#803;eb&#603;in wagguren.  </p> 
<p><A NAME="an_11:4">11:4</A>&nbsp;Sin inigan-agi  d snat n tzemrin akk-d sin n lems&#803;abeh&#803; i gbedden zdat Yillu Bab n lqa&#603;a n ddunit.  </p> 
<p><A NAME="an_11:5">11:5</A>&nbsp;Ma ye&#603;r&#803;ed&#803; yiwen a ten-id&#803;ur&#803;r&#803;, tet&#806;t&#806;effe&#611;-ed tmes seg imawen-nsen tet&#806;t&#806;et&#806; i&#603;dawen-nsen, akka ara yemmet kra win ara i&#603;erd&#803;en a ten-id&#803;ur&#803;r&#803;.  </p> 
<p><A NAME="an_11:6">11:6</A>&nbsp;Sin inigan-agi s&#603;an tazmert ad &#611;elqen tiwwura igenwan iwakken ur d-yekkat ara ugeffur deg ussan i deg ara t&#806;cirin awal n R&#803;ebbi ; s&#603;an da&#611;en tazmert ad rren aman d idammen, ad sexd&#803;en lqa&#603;a s mkul lebla mkul tikkelt i deg ara b&#611;un. </p> 
<p><A NAME="an_11:7">11:7</A>&nbsp;M'ara faken aciri nsen, llaf&#603;a ara d-yalin si tesraft lqayen, at&#806;-t&#806;enna&#611; yid-sen a ten te&#611;leb, yerna a ten-tne&#611;.  </p> 
<p><A NAME="an_11:8">11:8</A>&nbsp;Lg&#780;et&#806;t&#806;at-nsen ad qqiment d&#803;elqent deg ubr&#803;ah&#803; n temdint tameqqrant, i get&#806;t&#806;umetlen s temdint n Sudum t&#806;-t&#806;murt n Mas&#803;er, tamdint anda yet&#806;was&#803;leb Ssid-nsen.  </p> 
<p><A NAME="an_11:9">11:9</A>&nbsp;L&#611;aci n mkul agdud, n mkul lg&#780;ens, n mkul tutlayt, n mkul tamurt, ad t&#806;fer&#803;r&#803;ig&#780;en deg-sen tlata wussan d wezgen, ur qebblen ara ad t&#806;wamed&#803;len.  </p> 
<p><A NAME="an_11:10">11:10</A>&nbsp;Imdanen n ddunit mer&#803;r&#803;a ad ilin di lfer&#803;h&#803; ameqqran imi mmuten. Ad t&#806;emcegga&#603;en tirezfin wway gar-asen, axat&#803;er sin inigan-agi d&#803;ur&#803;r&#803;en-ten at&#803;as.  </p> 
<p><A NAME="an_11:11">11:11</A>&nbsp;Mi &#603;eddan tlata wussan-nni d wezgen, R&#803;r&#803;uh&#803; n R&#803;ebbi yesseh&#803;ya-d lg&#780;et&#806;t&#806;at n lmegtin-nni, bedden &#611;ef yid&#803;ar&#803;r&#803;en-nsen. Kra wid yellan t&#806;fer&#803;r&#803;ig&#780;en deg-sen, tekcem-iten lxel&#603;a t&#806;-t&#806;ameqqrant. </p> 
<p><A NAME="an_11:12">11:12</A>&nbsp;Yiwet n ta&#611;ect &#603;layen i d-yekkan seg igenni tenna i sin inigan-nni : Alit-ed &#611;er dagi ! Ulin deg usigna &#611;er igenni, i&#603;dawen-nsen t&#806;muqulen deg-sen. </p> 
<p><A NAME="an_11:13">11:13</A>&nbsp;Di teswi&#603;t-nni tewwet zzelzla tameqqrant, amur wis &#603;ecr&#803;a n temdint yegrurej, mmuten seb&#603;a alaf yemdanen. Wid i gmen&#603;en si zzelzla-nni tekcem-iten tugdi, imiren set&#603;er&#803;fen s tezmert n Sidi R&#803;ebbi Bab n igenwan, h&#803;emden-t.  </p> 
<p><A NAME="an_11:14">11:14</A>&nbsp;Tawa&#611;it tis snat t&#603;edda, ataya tet&#806;t&#806;eddu-d twa&#611;it tis tlata.  </p> 
<p><A NAME="an_11:15">11:15</A>&nbsp;Lmelk wis seb&#603;a yewwet lbuq. Kra n tu&#611;ac &#603;layen t&#806;&#603;eggid&#803;ent deg igenni qqar&#803;ent-ed : Lh&#803;ekma n ddunit tu&#611;al &#611;er ifassen n Sidi R&#803;ebbi akk-d Lmasih&#803; ines ; ad yeh&#803;kem si lg&#780;il &#611;er lg&#780;il.  </p> 
<p><A NAME="an_11:16">11:16</A>&nbsp;R&#803;eb&#603;a u&#603;ecrin-nni n lecyux yellan zdat Sidi R&#803;ebbi &#611;ef yimukan nsen n lh&#803;ekma, t&#806;seg&#780;g&#780;iden zdat Sidi R&#803;ebbi, t&#806;&#603;ebbiden-t </p> 
<p><A NAME="an_11:17">11:17</A>&nbsp;qqar&#803;en : Nh&#803;emmed-ik a Sidi R&#803;ebbi,  a Bab n tezmert yellan si tazwara, yellan ar ass-a, imi tesxedmed&#803; tazmert-ik tameqqrant yerna tesbedded&#803; lh&#803;ekma-inek.  </p> 
<p><A NAME="an_11:18">11:18</A>&nbsp;Leg&#780;nas llan kkren-d &#611;ur&#803;-ek, lame&#603;na tura d urrif-ik i d-yewd&#803;en, yusa-d lweqt i deg ara th&#803;asbed&#803; lmegtin, ass i deg ara tkafid&#803; iqeddacen-ik lenbiya, wid textar&#803;ed&#803; akk-d wid yet&#806;qadar&#803;en isem-ik, ama d imez&#803;yanen ama d imeqqranen s wayen uklalen ; ma d wid yessexr&#803;aben ddunit a ten-tesnegred&#803;.  </p> 
<p><A NAME="an_11:19">11:19</A>&nbsp;Lg&#780;ame&#603; iqedsen n Sidi R&#803;ebbi yellan deg igenwan yeldi-d, d&#611;a iban-ed zdaxel-is usenduq n le&#603;qed. Tebr&#803;eq, ter&#603;ed&#803;, nesla i tu&#611;ac, tezlez lqa&#603;a, ye&#611;li-d webruri.  </p> 
<p><A NAME="an_12:1">12:1</A>&nbsp;Tban-ed licar&#803;a t&#806;-t&#806;ameqqrant deg igenni : wala&#611; yiwet tmet&#803;t&#803;ut tesburr-ed it&#803;ij am llebsa, aggur seddaw id&#803;ar&#803;r&#803;en-is, tes&#603;a &#611;ef wuqer&#803;r&#803;uy-is ta&#603;es&#803;s&#803;abt n tnac yitran. </p> 
<p><A NAME="an_12:2">12:2</A>&nbsp;Tella s tadist, yewwed&#803;-ed lweqt i deg ara d-tarew, tebda tet&#806;&#603;eggid&#803; seg weqr&#803;ah&#803; n tarrawt.  </p> 
<p><A NAME="an_12:3">12:3</A>&nbsp;Tban-ed licar&#803;a nnid&#803;en deg igenni : wala&#611; yiwet llaf&#603;a tazegga&#611;t am tmes, tes&#603;a seb&#603;a iqer&#803;r&#803;ay akk-d &#603;ecr&#803;a wacciwen, mkul aqer&#803;r&#803;uy ters fell-as t&#603;es&#803;s&#803;abt.  </p> 
<p><A NAME="an_12:4">12:4</A>&nbsp;Ajelkkid&#803;-is yezzu&#611;er&#803;-ed t&#806;elt n yitran n igenni, idegger&#803;-iten-id &#611;er ddunit. Llaf&#603;a-nni tbedd zdat tmet&#803;t&#803;ut-nni ara d-yarwen, iwakken at&#806;-t&#806;esseble&#603; lt&#803;ufan-ines akken kan ara d-ilal.  </p> 
<p><A NAME="an_12:5">12:5</A>&nbsp;Tes&#603;a-d aqcic  ara yeksen leg&#780;nas mer&#803;r&#803;a s t&#603;ekkazt n wuzzal. Aqcic-nni yet&#806;warfed &#611;er Sidi R&#803;ebbi, &#611;er wemkan n lh&#803;ekma-ines.  </p> 
<p><A NAME="an_12:6">12:6</A>&nbsp;Tamet&#803;t&#803;ut-nni terwel &#611;er lexla anda i s-ihegga Sidi R&#803;ebbi amkan iwakken at&#806;-t&#806;ec&#780;c&#780; azal n walef umitin uset&#806;t&#806;in n wussan.  </p> 
<p><A NAME="an_12:7">12:7</A>&nbsp;Yedr&#803;a-d umen&#611;i deg igenni, Mixayel akk-d lmalayekkat-is nnu&#611;en akk-d llaf&#603;a-nni. Llaf&#603;a-nni d lmalayekkat-is nnu&#611;en-ten ula d nutni, </p> 
<p><A NAME="an_12:8">12:8</A>&nbsp;lame&#603;na ur ten-&#611;liben ara, daymi i sen-yet&#806;wakkes wemkan-nsen deg igenni.  </p> 
<p><A NAME="an_12:9">12:9</A>&nbsp;Llaf&#603;a-nni tameqqrant tet&#806;t&#806;ud&#803;egger&#803; &#611;er ddunit net&#806;t&#806;at d lmalayekkat-is, tin akken yellan d azrem-nni n zik yet&#806;t&#806;usemman Iblis, Ccit&#803;an, tin i gxed&#603;en ddunit mer&#803;r&#803;a. </p> 
<p><A NAME="an_12:10">12:10</A>&nbsp;Sli&#611; deg igenni i yiwen s&#803;s&#803;ut &#603;layen yeqqar&#803; : tura yewwed&#803;-ed leslak, Nh&#803;emmed-ik a Sidi R&#803;ebbi, lh&#803;ekma t&#806;-t&#806;ezmert i Sidi R&#803;ebbi Illu-nne&#611;, lh&#803;ekma n ddunit tu&#611;al &#611;er ifassen n Lmasih&#803;-ines, axat&#803;er win i gessed&#803;lamen atmaten-nne&#611;, win yet&#806;cektayen fell-asen id&#803; d wass zdat Sidi R&#803;ebbi Illu-nne&#611;, yet&#806;t&#806;ud&#803;egger&#803; seg igenni.  </p> 
<p><A NAME="an_12:11">12:11</A>&nbsp;?elben-t watmaten-nne&#611; s idammen n Izimer i ten-id-yefdan akk-d cchada-nsen fell-as yerna ur &#603;uzzen ara tudert-nsen lame&#603;na sebblen-t&#806; fell-as.  </p> 
<p><A NAME="an_12:12">12:12</A>&nbsp;?ef wayagi fer&#803;h&#803;et ay igenwan, a wid i gzed&#611;en igenwan ! A nnger-im a lqa&#603;a ! A nnger-ik a lebh&#803;er&#803; ! Imi i d-is&#803;ubb &#611;ur&#803;-wen Ccit&#803;an s wurrif ameqqran, axat&#803;er yez&#803;ra drus n lweqt i s-d-iqqimen.  </p> 
<p><A NAME="an_12:13">12:13</A>&nbsp;Llaf&#603;a-nni, mi twala iman-is tet&#806;wad&#803;egger&#803; &#611;er lqa&#603;a, tetbe&#603; tamet&#803;t&#803;ut nni i d-yes&#603;an aqcic.  </p> 
<p><A NAME="an_12:14">12:14</A>&nbsp;Imiren kan t&#806;t&#806;unefken-as i tmet&#803;t&#803;ut-nni sin wafriwen n lbaz ameqqran iwakken at&#806;-t&#806;afeg &#611;er unezr&#803;uf anda ara t&#603;ic tlata iseggasen d wezgen, meb&#603;id &#611;ef wezrem.  </p> 
<p><A NAME="an_12:15">12:15</A>&nbsp;Azrem-nni yessufe&#611;-ed seg uqemmuc-is aman, feggd&#803;en-d am asif deffir n tmet&#803;t&#803;ut-nni iwakken at&#806;-t&#806;yawi uh&#803;emmal.  </p> 
<p><A NAME="an_12:16">12:16</A>&nbsp;Lame&#603;na lqa&#603;a tsellek tamet&#803;t&#803;ut nni, tesseble&#603; aman-nni i d-ifeggd&#803;en seg uqemmuc n llaf&#603;a-nni.  </p> 
<p><A NAME="an_12:17">12:17</A>&nbsp;Llaf&#603;a terfa &#611;ef tmet&#803;t&#803;ut-nni, tr&#803;uh&#803; at&#806;-t&#806;eskker imen&#611;i akk-d wid i d yeqqimen si dderya-s, wid i gd&#803;u&#603;en lumur&#803; n Sidi R&#803;ebbi yerna t&#803;t&#803;fen di tidet&#806; n Sidna &#400;isa.  </p> 
<p><A NAME="an_12:18">12:18</A>&nbsp;Llaf&#603;a-nni tbedd &#611;ef r&#803;r&#803;mel n lebh&#803;er&#803;.  </p> 
<p><A NAME="an_13:1">13:1</A>&nbsp;Wala&#611; yiwet le&#603;qir&#803;a tuli-d si lebh&#803;er&#803;, tes&#603;a seb&#603;a iqer&#803;r&#803;ay d &#603;ecr&#803;a wacciwen, tes&#603;a &#611;ef wacciwen-is &#603;ecr&#803;a t&#603;es&#803;s&#803;abin, ma &#611;ef yiqer&#803;r&#803;ay-ines uran yismawen n rregmat.  </p> 
<p><A NAME="an_13:2">13:2</A>&nbsp;Le&#603;qir&#803;a i wala&#611; tecba a&#611;ilas, id&#803;ar&#803;r&#803;en-is am wid n wersel, axenfuc is am uxenfuc n yizem. Llaf&#603;a-nni tefka-yas tazmert at&#806;-t&#806;eh&#803;kem deg umkan-is s lh&#803;ekma tameqqrant.  </p> 
<p><A NAME="an_13:3">13:3</A>&nbsp;Wala&#611; yiwen seg iqer&#803;r&#803;ay-ines am akken yet&#806;wamzel, lame&#603;na lg&#780;erh&#803; n tmezliwt-nni yeh&#803;la. Imezda&#611; n ddunit mer&#803;r&#803;a dehcen &#611;ef wannect-agi, d&#611;a teb&#603;en le&#603;qir&#803;a-nni.  </p> 
<p><A NAME="an_13:4">13:4</A>&nbsp;?seg&#780;g&#780;iden-as i llaf&#603;a-nni, axat&#803;er tefka lh&#803;ekma-s i le&#603;qir&#803;a ; t&#806;seg&#780;g&#780;iden da&#611;en zdat le&#603;qir&#803;a qqar&#803;en : anwa yellan am le&#603;qir&#803;a, anwa i gzemren ad yenna&#611; yid-es ?  </p> 
<p><A NAME="an_13:5">13:5</A>&nbsp;Yet&#806;t&#806;unefk-as uxenfuc i seg i d-t&#806;eff&#611;en imeslayen iqebh&#803;en akk-d rregmat &#611;ef Sidi R&#803;ebbi. Tet&#806;t&#806;unefk-as tezmert at&#806;-t&#806;eh&#803;kem azal n tnin ur&#803;eb&#603;in n wagguren. </p> 
<p><A NAME="an_13:6">13:6</A>&nbsp;Teldi axenfuc-is, tet&#806;qabah&#803; Sidi R&#803;ebbi, treggem isem-is d wemkan i deg yet&#806;t&#806;ili akk-d kra wid i gzed&#611;en deg igenni.  </p> 
<p><A NAME="an_13:7">13:7</A>&nbsp; Serrh&#803;en-as at&#806;-t&#806;eskker imen&#611;i akk-d wid yextar&#803; Sidi R&#803;ebbi yerna a ten-te&#611;leb. Tet&#806;t&#806;unefk-as lh&#803;ekma &#611;ef mkul l&#603;er&#803;c, &#611;ef mkul agdud, d mkul lg&#780;ens n mkul tutlayt.  </p> 
<p><A NAME="an_13:8">13:8</A>&nbsp;Kra win ur net&#806;wajerred ara di tektabt n tudert yellan seg wasmi tebda ddunit, di tektabt n Izimer immezlen, ad seg&#780;g&#780;den zdat-es.  </p> 
<p><A NAME="an_13:9">13:9</A>&nbsp;Win yes&#603;an imez&#803;z&#803;u&#611;en isel-ed ! </p> 
<p><A NAME="an_13:10">13:10</A>&nbsp;Win i get&#806;r&#803;ag&#780;u nnfu, ad yet&#806;wanfu ; ma d win yet&#806;r&#803;ag&#780;u ujenwi, ad yemmet s ujenwi. Daymi i glaq i wid yextar&#803; Sidi R&#803;ebbi ad t&#803;t&#803;fen di liman-nsen, ad s&#603;un s&#803;s&#803;ber&#803;.  </p> 
<p><A NAME="an_13:11">13:11</A>&nbsp;Wala&#611; da&#611;en yiwet le&#603;qir&#803;a nnid&#803;en teffe&#611;-ed seddaw n tmurt. Tes&#603;a sin wacciwen am wid n izimer, tet&#806;meslay am llaf&#603;a.  </p> 
<p><A NAME="an_13:12">13:12</A>&nbsp;Tessexdam tazmert n le&#603;qir&#803;a tamezwarut &#611;er tama-ines, tes&#803;s&#803;awed&#803; armi terra imezda&#611; n ddunit mer&#803;r&#803;a t&#806;seg&#780;g&#780;iden zdat le&#603;qir&#803;a-nni tamezwarut i geh&#803;lan si lg&#780;erh&#803;-is. </p> 
<p><A NAME="an_13:13">13:13</A>&nbsp;Txeddem lber&#803;hanat imeqqranen zdat yemdanen, tesse&#611;lay-ed times seg igenni &#611;er lqa&#603;a.  </p> 
<p><A NAME="an_13:14">13:14</A>&nbsp;Tet&#806;&#611;ur&#803;r&#803;u imezda&#611; n ddunit s lber&#803;hanat i s-yet&#806;t&#806;unefken a ten texdem seddaw lh&#803;ekma n le&#603;qir&#803;a-nni tamezwarut, teqqar&#803; asen : sbeddet yiwen lmes&#803;nu&#603; &#611;ef s&#803;s&#803;ifa n le&#603;qir&#803;a-nni yet&#806;t&#806;ewten s ujenwi tu&#611;al teh&#803;la.  </p> 
<p><A NAME="an_13:15">13:15</A>&nbsp;Le&#603;qir&#803;a tis snat, tet&#806;t&#806;unefk-as tezmert a s-tefk r&#803;r&#803;uh&#803; i lmes&#803;nu&#603; n le&#603;qir&#803;a-nni tamezwarut, iwakken lmes&#803;nu&#603;-nni ad yizmir a d-yent&#803;eq, yerna ad ine&#611; mer&#803;r&#803;a wid yugin a t-&#603;ebbden. </p> 
<p><A NAME="an_13:16">13:16</A>&nbsp;Le&#603;qir&#803;a-nni th&#803;et&#806;t&#806;em &#611;ef yemdanen, mez&#803;z&#803;i ne&#611; meqqer&#803;, d igellil ne&#611; d amer&#803;kanti, d akli ne&#611; d ah&#803;er&#803;r&#803;i, ad wwten ticr&#803;ad&#803; deg ufus ayeffus ne&#611; deg unyir-nsen, </p> 
<p><A NAME="an_13:17">13:17</A>&nbsp;yerna ula d yiwen ur izemmer ad ya&#611; ne&#611; ad yezzenz, anagar win yes&#603;an ticr&#803;ad&#803;-agi n yisem n le&#603;qir&#803;a ne&#611; numr&#803;u n yisem-is.  </p> 
<p><A NAME="an_13:18">13:18</A>&nbsp;Win ih&#803;er&#803;cen yes&#603;an tamusni d le&#603;qel, a d-yaf lme&#603;na n numr&#803;u n le&#603;qir&#803;a yellan d isem n yiwen wergaz, numr&#803;u-agi : d set&#806;t&#806;emeyya uset&#806;t&#806;a uset&#806;t&#806;in.  </p> 
<p><A NAME="an_14:1">14:1</A>&nbsp;Wala&#611; Izimer-nni ibedd &#611;ef wedrar n Siyun, llan yid-es meyya ur&#803;eb&#603;a ur&#803;eb&#603;in alef n yemdanen yes&#603;an isem n Izimer-nni akk-d isem n Baba-s t&#806;waketben &#611;ef yinyiren-nsen.  </p> 
<p><A NAME="an_14:2">14:2</A>&nbsp;Sli&#611; i s&#803;s&#803;ut n tu&#611;ac i d-yekkan seg igenni, am akken d s&#803;s&#803;ut n lebh&#803;er&#803; m'ara yekker, am tiyita n r&#803;r&#803;&#603;ud ; s&#803;s&#803;ut n tu&#611;ac-nni, yecba s&#803;s&#803;ut i d-it&#806;eff&#611;en seg wat&#803;as n snitrat.  </p> 
<p><A NAME="an_14:3">14:3</A>&nbsp;?&#611;ennin yiwen ccna ajdid zdat wemkan n lh&#803;ekma, zdat r&#803;eb&#603;a lexluq zdat lecyux-nni. Yiwen ur izmir ad yeh&#803;fed&#803; ccna-nni anagar meyya ur&#803;eb&#603;a ur&#803;eb&#603;in alef-nni i d-yet&#806;t&#806;uselken si ddunit.  </p> 
<p><A NAME="an_14:4">14:4</A>&nbsp;Wigi, d wid ur nezni ara, qqimen s&#803;fan ; anda ir&#803;uh&#803; Izimer ad ddun yid-es. ?t&#806;uselken si ger yemdanen iwakken ad t&#806;t&#806;uqeddmen d imezwura i Sidi R&#803;ebbi akk-d Izimer.  </p> 
<p><A NAME="an_14:5">14:5</A>&nbsp;Ur d-yeffi&#611; lekdeb seg imawen nsen, ur yelli deg-sen wayen ara sen-d yet&#806;wassukksen.  </p> 
<p><A NAME="an_14:6">14:6</A>&nbsp;Wala&#611; yiwen lmelk yet&#806;t&#806;afgen deg igenni ; yewwi-d yid-es yiwen lexbar&#803; n lxir&#803;  yet&#806;dumun i dayem iwakken a t-ibeccer&#803; i imezda&#611; n ddunit, i mkul lg&#780;ens, i mkul tamurt, i mkul agdud n mkul tutlayt. </p> 
<p><A NAME="an_14:7">14:7</A>&nbsp;Yeqqar&#803; ed s ta&#611;ect &#603;layen : Aggadet R&#803;ebbi, h&#803;emmdet-et&#806; axat&#803;er yewwed&#803;-ed wass n lh&#803;isab. Seg&#780;g&#780;det, &#603;ebdet Win i d-ixelqen igenni d lqa&#603;a, lebh&#803;er&#803; akk-d le&#603;wanser&#803; n waman.  </p> 
<p><A NAME="an_14:8">14:8</A>&nbsp;Lmelk wis sin yetbe&#603; amezwaru yeqqar&#803; : Te&#611;li, te&#611;li temdint-nni n Babilun tameqqrant, tin i gesder&#603;en ( yessent&#803;d&#803;en ) i leg&#780;nas mer&#803;r&#803;a leh&#803;r&#803;am ines.  </p> 
<p><A NAME="an_14:9">14:9</A>&nbsp;Lmelk wis tlata, yetbe&#603;-iten yeqqar&#803; s s&#803;s&#803;ut &#603;layen : Win ara iseg&#780;den zdat le&#603;qir&#803;a akk-d lmes&#803;nu&#603;-ines yerna yeqbel ticr&#803;et&#803; &#611;ef wunyir-is ne&#611; &#611;ef wufus-is, </p> 
<p><A NAME="an_14:10">14:10</A>&nbsp;a d-yemmir fell-as wurrif n Sidi R&#803;ebbi, ad isew lemr&#803;ar&#803;, ad in&#603;et&#806;t&#806;ab di tmes d ukubri zdat lmalayekkat iqedsen, zdat Izimer.  </p> 
<p><A NAME="an_14:11">14:11</A>&nbsp;Dexxan n tmes s wayes ara n&#603;et&#806;t&#806;aben ad yeqqim si lg&#780;il &#611;er lg&#780;il ; wid yet&#806;seg&#780;g&#780;iden zdat le&#603;qir&#803;a d lmes&#803;u&#603; ines akk-d kra win iqeblen ticr&#803;et&#803; n isem-is, ur ste&#603;fayen ara id&#803; d wass.  </p> 
<p><A NAME="an_14:12">14:12</A>&nbsp;Deg wannect-agi i d-yet&#806;ban s&#803;s&#803;ber&#803; n wid yextar&#803; Sidi R&#803;ebbi, wid i gd&#803;u&#603;en lumur&#803;-is yerna t&#803;t&#803;fen di liman i s&#603;an di Lmasih&#803;.  </p> 
<p><A NAME="an_14:13">14:13</A>&nbsp;Sli&#611; i yiwet ta&#611;ect i d-yekkan seg igenni teqqar&#803; : Aru ayagi, d ise&#603;diyen si tura wid ara yemten yili nutni umnen s Lmasih&#803; ! R&#803;r&#803;uh&#803; iqedsen yenna : ?-t&#806;idet&#806;, tura zemren ad ste&#603;fun si le&#603;tab-nsen axat&#803;er lec&#611;al-nni yelhan i xedmen a ten-afen.  </p> 
<p><A NAME="an_14:14">14:14</A>&nbsp;Wala&#611; asigna d amellal,  &#611;ef wusigna-nni yeqqim yiwen lxelq it&#806;emcabi i wemdan. Yes&#603;a ta&#603;es&#803;s&#803;abt n ddheb &#611;ef wuqer&#803;r&#803;uy-is, yet&#803;t&#803;ef amger iqed&#803;&#603;en deg ufus-is.  </p> 
<p><A NAME="an_14:15">14:15</A>&nbsp;Yiwen lmelk nnid&#803;en yeffe&#611;-ed si lg&#780;ame&#603; iqedsen, yet&#806;&#603;eggid&#803; s s&#803;s&#803;ut &#603;layen i win yeqqimen &#611;ef wusigna yeqqar&#803;-as : Ssexdem amger-ik tmegred&#803;, axat&#803;er yewwed&#803;-ed lweqt n tmegra, imi ddunit tewjed i tmegra. </p> 
<p><A NAME="an_14:16">14:16</A>&nbsp;Win akken yeqqimen &#611;ef wusigna yes&#603;edda amger-is &#611;ef ddunit d&#611;a ddunit mer&#803;r&#803;a tet&#806;wamger.  </p> 
<p><A NAME="an_14:17">14:17</A>&nbsp;Yeffe&#611;-ed lmelk nnid&#803;en si lg&#780;ame&#603; iqedsen yellan deg igenni ; ula d net&#806;t&#806;a yes&#603;a amger iqed&#803;&#603;en.  </p> 
<p><A NAME="an_14:18">14:18</A>&nbsp;Lmelk nnid&#803;en ih&#803;ekkmen &#611;ef tmes, yeffe&#611;-ed seg wemkan anda yella udekkan n iseflawen, yenna s s&#803;s&#803;ut &#603;layen i lmelk-nni yes&#603;an amger iqed&#803;&#603;en : Ssexdem amger-ik tgezmed&#803; iguza n tfer&#803;r&#803;ant n ddunit, axat&#803;er wwant tz&#803;ur&#803;in.  </p> 
<p><A NAME="an_14:19">14:19</A>&nbsp; Lmelk-nni yes&#603;edda amger-is &#611;ef ddunit, igzem iguza n tfer&#803;r&#803;ant n ddunit, id&#803;egger&#803; tizur&#803;in-nni zdaxel n teh&#803;d&#803;unt n wurrif n Sidi R&#803;ebbi, wwin-t&#806; &#611;er ber&#803;r&#803;a n temdint, iwakken ad r&#803;ekd&#803;en tizur&#803;in-nni, ff&#611;en-d seg-s idammen, ulin lqedd n lmitra d wezgen, uzzlen d leh&#803;mali azal n telt-meyya n kilumitrat.  </p> 
<p><A NAME="an_15:1">15:1</A>&nbsp;Wala&#611; da&#611;en deg igenni licar&#803;a nnid&#803;en tameqqrant yeste&#603;g&#780;iben ; seb&#603;a n lmalayekkat t&#803;t&#803;fent seb&#603;a n lmus&#803;ibat tineggura, axat&#803;er yis-sent ara innekmal wurrif n Sidi R&#803;ebbi.  </p> 
<p><A NAME="an_15:2">15:2</A>&nbsp;Wala&#611; am akken d lebh&#803;er&#803; n djaj ixeld&#803;en akk-d tmes, wid i&#611;elben le&#603;qir&#803;a d lmes&#803;nu&#603;-is akk-d numr&#803;u n isem-is, bedden &#611;ef lebh&#803;er&#803;-nni n djaj. ?t&#803;fen snitrat i sen-d-yefka Sidi R&#803;ebbi, </p> 
<p><A NAME="an_15:3">15:3</A>&nbsp;t&#806;cewwiqen acewwiq n Sidna Musa, aqeddac n Sidi R&#803;ebbi akk-d ucewwiq n Izimer, qqar&#803;en : Lec&#611;al-ik meqqer&#803;-it ste&#603;g&#780;iben a Sidi R&#803;ebbi a Bab n tezmert ! Iberdan-ik, d iberdan n lh&#803;eqq t&#806;-t&#806;idet&#806; ay Agellid n leg&#780;nas.  </p> 
<p><A NAME="an_15:4">15:4</A>&nbsp;Anwa ur net&#806;t&#806;aggad, ur net&#806;h&#803;emmid isem-ik a Sidi R&#803;ebbi ? Axat&#803;er d kec&#780;c&#780; kan i d imqeddes. Leg&#780;nas mer&#803;r&#803;a a d-asen ad seg&#780;g&#780;den zdat-ek, imi th&#803;ekkmed&#803; s lh&#803;eqq a Bab n lh&#803;eqq.  </p> 
<p><A NAME="an_15:5">15:5</A>&nbsp;Deffir wayagi, wala&#611; lg&#780;ame&#603; iqedsen anda yella uqid&#803;un n temlilit yeldi deg igenni.  </p> 
<p><A NAME="an_15:6">15:6</A>&nbsp;Seb&#603;a n lmalayekkat-nni yet&#803;t&#803;fen seb&#603;a n lmus&#803;ibat, ff&#611;ent-ed si lg&#780;ame&#603;-nni s llebsa n leh&#803;rir yes&#803;fan yet&#806;feg&#780;g&#780;ig&#780;en, beggsent-ed s wagusen n ddheb &#611;ef yidmaren-nsent.  </p> 
<p><A NAME="an_15:7">15:7</A>&nbsp;Yiwen si r&#803;eb&#603;a lxuluq-nni, yefka i seb&#603;a-nni n lmalayekkat seb&#603;a n teqbucin n ddheb c&#780;c&#780;ur&#803;ent s wurrif n Sidi R&#803;ebbi yeddren si lg&#780;il &#611;er lg&#780;il.  </p> 
<p><A NAME="an_15:8">15:8</A>&nbsp;L&#603;ad&#803;ima akk-d lh&#803;ekma n Sidi R&#803;ebbi c&#780;c&#780;ur&#803;en lg&#780;ame&#603; iqedsen s dexxan, yiwen ur izmir ad yekcem &#611;er lg&#780;ame&#603;-nni alamma nnekmalent lmus&#803;ibat n seb&#603;a lmalayekkat-nni.  </p> 
<p><A NAME="an_16:1">16:1</A>&nbsp;Sli&#611; i yiwen s&#803;s&#803;ut &#603;layen i d-yekkan si lg&#780;ame&#603; iqedsen yeqqar&#803; i seb&#603;a-nni n lmalayekkat : -- R&#803;uh&#803;emt, smiremt &#611;ef ddunit seb&#603;a teqbucin n wurrif n Sidi R&#803;ebbi !  </p> 
<p><A NAME="an_16:2">16:2</A>&nbsp;Lmelk amezwaru ir&#803;uh&#803;, yesmar taqbuct-is &#611;ef ddunit. Yiwen udeddi iwe&#603;r&#803;en iqerrih&#803;en, yent&#803;ed&#803; imdanen mer&#803;r&#803;a yes&#603;an ticr&#803;et&#803; n le&#603;qir&#803;a yerna t&#806;seg&#780;g&#780;iden zdat lmes&#803;nu&#603;-ines.  </p> 
<p><A NAME="an_16:3">16:3</A>&nbsp;Lmelk wis sin yesmar taqbuct-is &#611;er lebh&#803;er&#803;, yu&#611;al d idammen am idammen n lmegget, imiren kra wayen yet&#806;&#603;icen di lebh&#803;er&#803; yemmut.  </p> 
<p><A NAME="an_16:4">16:4</A>&nbsp;Lmelk wis tlata yesmar taqbuct-is &#611;ef yisaffen d le&#603;wans&#803;er n waman, u&#611;alen mer&#803;r&#803;a d idammen.  </p> 
<p><A NAME="an_16:5">16:5</A>&nbsp;Sli&#611; i lmelk ih&#803;ekkmen &#611;ef waman yeqqar&#803; : Ay Imqeddes, a Bab n lh&#803;eqq, kec&#780;c&#780; yellan si zik, yellan ass-a, th&#803;ekkmed&#803; s lh&#803;eqq. </p> 
<p><A NAME="an_16:6">16:6</A>&nbsp;Axat&#803;er nutni ssazlen idammen n yimqedsen akk-d lenbiya, daymi i sen-tefkid&#803; ula d kec&#780;c&#780; ad swen idammen, axat&#803;er d ayen uklalen.  </p> 
<p><A NAME="an_16:7">16:7</A>&nbsp;Sli&#611; i yiwet ta&#611;ect i d-yekkan seg udekkan n iseflawen teqqar&#803; : An&#603;am a Sidi R&#803;ebbi a Bab n tezmert, lh&#803;ekma-inek t&#806;-t&#806;idet&#806; yerna d lh&#803;eqq.  </p> 
<p><A NAME="an_16:8">16:8</A>&nbsp;Lmelk wis r&#803;eb&#603;a yesmar taqbuct-is &#611;ef yit&#803;ij, yet&#806;t&#806;unefk-as i yit&#803;ij ad yesser&#803;&#611; imdanen, </p> 
<p><A NAME="an_16:9">16:9</A>&nbsp;d&#611;a imdanen mer&#803;r&#803;a r&#803;&#611;an s yit&#803;ij. Reggmen Sidi R&#803;ebbi i gh&#803;ekmen &#611;ef lmus&#803;ibat-agi, ugin ad tuben, ad set&#603;er&#803;fen yis, akken a t-h&#803;emmden.  </p> 
<p><A NAME="an_16:10">16:10</A>&nbsp;Lmelk wis xemsa yesmar taqbuct-is &#611;ef wukersi n lh&#803;ekma n le&#603;qir&#803;a-nni. Ye&#611;li-d t&#803;t&#803;lam &#611;ef tgelda-s ; imdanen t&#806;kerricen ilsawen-nsen seg weqr&#803;ah&#803;, </p> 
<p><A NAME="an_16:11">16:11</A>&nbsp;reggmen Sidi R&#803;ebbi Bab n igenwan &#611;ef lqer&#803;h&#803; d ideddiyen-nsen, ur b&#611;in ara ad tuben seg yir lec&#611;al-nsen.  </p> 
<p><A NAME="an_16:12">16:12</A>&nbsp;Lmelk wis set&#806;t&#806;a yesmar taqbuct is &#611;ef wasif ameqqran n Lufrat. Yes&#611;er&#803; asif-nni iwakken ad iheggi abrid i igelliden i d-it&#806;eddun si ccer&#803;q.  </p> 
<p><A NAME="an_16:13">16:13</A>&nbsp;Wala&#611; ff&#611;en-d seg uxenfuc n llaf&#603;a, seg uxenfuc n le&#603;qir&#803;a, seg yimi n nnbi n lekdeb, tlata ler&#803;wah&#803; i&#603;efnen i gt&#806;emcabin &#611;er imqerqar&#803;.  </p> 
<p><A NAME="an_16:14">16:14</A>&nbsp;Widak-nni, d ler&#803;wah&#803; n leg&#780;nun i gxeddmen licar&#803;at, t&#806;r&#803;uh&#803;un &#611;er igelliden n ddunit mer&#803;r&#803;a, iwakken a ten-id-snejma&#603;en i wumen&#611;i n wass ameqqran n Sidi R&#803;ebbi Bab n tezmert.  </p> 
<p><A NAME="an_16:15">16:15</A>&nbsp;Aql-in a n-ase&#611; am umakar. D ase&#603;di win i&#603;ussen &#611;ef yiman-is ur yekkis ara llebsa-ines, iwakken ur it&#806;eddu ara &#603;eryan, ur it&#806;neh&#803;cam ara m'ara t-id-walin ! </p> 
<p><A NAME="an_16:16">16:16</A>&nbsp;Ler&#803;wah&#803;-nni n leg&#780;nun snejma&#603;en-d igelliden n ddunit deg yiwen wemkan iwumi qqar&#803;en s t&#603;ibr&#803;anit &#171; Harmagidun &#187;.  </p> 
<p><A NAME="an_16:17">16:17</A>&nbsp;Lmelk wis seb&#603;a yesmar taqbuct is ger igenni d lqa&#603;a. Teffe&#611;-ed si lg&#780;ame&#603; iqedsen yiwet ta&#611;ect &#603;layen, i d-yekkan seg ukersi n lh&#803;ekma teqqar&#803; : Dayen kullec yet&#806;wakemmel !  </p> 
<p><A NAME="an_16:18">16:18</A>&nbsp;Tebr&#803;eq, ter&#603;ed&#803;, nesla i tu&#611;ac, tezlez lqa&#603;a, seg wasmi i d-t&#806;waxelqen imdanen &#611;er ddunit ur d-tedr&#803;i zzelzla tameqqrant am tagi. </p> 
<p><A NAME="an_16:19">16:19</A>&nbsp;Tamdint tameqqrant tebd&#803;a &#611;ef tlata. Timdinin n tmura &#611;lint, Sidi R&#803;ebbi yemmekta-d Babilun tameqqrant iwakken a s-yefk at&#806;-t&#806;sew lemr&#803;ar&#803; si teqbuct n wurrif-is ameqqran.  </p> 
<p><A NAME="an_16:20">16:20</A>&nbsp;Tigzirin zedrent mer&#803;r&#803;a, ula d idurar ur d-banen ara.  </p> 
<p><A NAME="an_16:21">16:21</A>&nbsp;Ye&#611;li-d igedrez d ameqqran &#611;ef yemdanen, mkul a&#603;eqqa yewzen azal n r&#803;eb&#603;in kilu ; imdanen regmen Sidi R&#803;ebbi &#611;ef lmus&#803;iba n igedrez-nni, axat&#803;er tegla-d s wat&#803;as n lexs&#803;ar&#803;a.  </p> 
<p><A NAME="an_17:1">17:1</A>&nbsp;Mbe&#603;d ayagi, yiwen si seb&#603;a lmalayekkat-nni yet&#803;t&#803;fen seb&#603;a teqbucin yusa-d yenna-yi-d : -- As-ed a k-d-sne&#603;te&#611; amek ara yet&#806;wah&#803;kem &#611;ef tmen&#603;ult tameqqrant i gebnan &#611;ef yisaffen imeqqranen. </p> 
<p><A NAME="an_17:2">17:2</A>&nbsp;Yid-es i zennun igelliden n ddunit, &#611;ef ddemma-s i ff&#611;en imezda&#611; n ddunit seg ubrid n Sidi R&#803;ebbi.  </p> 
<p><A NAME="an_17:3">17:3</A>&nbsp;Deg uweh&#803;h&#803;i ufi&#611;-ed iman-iw deg unezr&#803;uf. Wala&#611; yiwet tmet&#803;t&#803;ut teqqim &#611;ef yiwen lweh&#803;c, rric-is d azegga&#611;, t&#806;waketben fell-as yismawen n rregmat, yes&#603;a seb&#603;a iqer&#803;r&#803;ay akk-d &#603;ecr&#803;a wacciwen.  </p> 
<p><A NAME="an_17:4">17:4</A>&nbsp;Tamet&#803;t&#803;ut-nni telsa llebsa ifazen t&#806;t&#806;azegga&#611;t, tcebbeh&#803; iman-is s ddheb d yed&#611;a&#611;en &#611;layen akk-d i&#603;eqcan. Tet&#803;t&#803;ef deg ufus-is taqbuct n ddheb yec&#780;c&#780;ur&#803;en t&#806;-t&#806;icmatin, ye&#603;ni ayen ineg&#780;sen d wayen i&#603;efnen n yir lec&#611;al is.  </p> 
<p><A NAME="an_17:5">17:5</A>&nbsp;Yet&#806;wakteb &#611;ef wunyir-is yiwen yisem iwumi yet&#806;waffer lme&#603;na-s : Babilun tucmit&#806; tameqqrant i seg d-kkant tecmatin akk-d leh&#803;r&#803;amat mer&#803;r&#803;a n ddunit.  </p> 
<p><A NAME="an_17:6">17:6</A>&nbsp;Wala&#611; tamet&#803;t&#803;ut-nni tesker&#803; s idammen n wid yextar&#803; Sidi R&#803;ebbi, d idammen n inigan n Lmasih&#803;. Mi t&#806;-wala&#611;, wehme&#611; deg-s. </p> 
<p><A NAME="an_17:7">17:7</A>&nbsp;Yekker lmelk-nni yenna-yi-d : Acu&#611;er&#803; i twehmed&#803; ? Atan a k-d sfehme&#611; lbad&#803;na n tmet&#803;t&#803;ut-agi akk-d lweh&#803;c i t&#806;-yet&#806;bibbin, win akken yes&#603;an seb&#603;a iqer&#803;r&#803;ay d &#603;ecr&#803;a wacciwen.  </p> 
<p><A NAME="an_17:8">17:8</A>&nbsp;Lweh&#803;c-nni twalad&#803;, zik yella yedder, tura ulac-it. A d-yali si tesraft lqayen lame&#603;na iwakken ad ir&#803;uh&#803; &#611;er nnger. Imezda&#611; n ddunit iwumi ur yet&#806;wajerred ara yisem-nsen seg wasmi i d-tebda ddunit di tektabt n tudert, ad t&#603;eg&#780;g&#780;ben m'ara walin lweh&#803;c-nni, axat&#803;er lweh&#803;c-nni yellan zik yu&#611;al ulac-it, it&#806;eddu a d-yu&#611;al.  </p> 
<p><A NAME="an_17:9">17:9</A>&nbsp;Dagi, tlaq tmusni d lefhama iwakken ad t&#806;wafehment lbad&#803;nat-agi : seb&#603;a iqer&#803;r&#803;ay-nni t&#806;mettilen-d seb&#603;a idurar i &#611;ef tesbedd lh&#803;ekma-s tmet&#803;t&#803;ut-nni ; t&#806;mettilen-d da&#611;en seb&#603;a igelliden : </p> 
<p><A NAME="an_17:10">17:10</A>&nbsp;xemsa deg-sen &#611;lin, yiwen mazal-it, wayed&#803; ur&#603;ad ur d-yusi, yerna asm'ara d-yas ad yeh&#803;kem kra n lweqt kan.  </p> 
<p><A NAME="an_17:11">17:11</A>&nbsp;Lweh&#803;c-nni yellan zik yu&#611;al ulac-it, d net&#806;t&#806;a i d agellid wis tmanya, yella da&#611;en d yiwen si seb&#603;a-nni ara ir&#803;uh&#803;en &#611;er nnger.  </p> 
<p><A NAME="an_17:12">17:12</A>&nbsp;&#400;ecr&#803;a wacciwen nni i twalad&#803;, t&#806;mettilen-d &#603;ecr&#803;a igelliden ur&#603;ad nes&#603;i lh&#803;ekma, lame&#603;na a d-yas lweqt i deg ara h&#803;ekmen azal n ssa&#603;a akk-d lweh&#803;c.  </p> 
<p><A NAME="an_17:13">17:13</A>&nbsp;Msefhamen s yiwen r&#803;r&#803;ay, ad &#603;awnen lweh&#803;c s tezmert-nsen akk-d lh&#803;ekma-nsen. </p> 
<p><A NAME="an_17:14">17:14</A>&nbsp;Ad sekkren imen&#611;i akk-d Izimer me&#603;na a ten-ye&#611;leb imi d net&#806;t&#806;a i d Ssid n Ssyadi, i d agellid n igelliden ; wid i gextar&#803; da&#611;en iwumi i d-yessawel, i t-id&#803;u&#603;en a ten-&#611;elben ula d nutni.  </p> 
<p><A NAME="an_17:15">17:15</A>&nbsp;Lmelk yenna-yi-d da&#611;en : Aman-agi n isaffen i twalad&#803; i &#611;ef tesbedd lh&#803;ekma-s tmet&#803;t&#803;ut-nni tucmit&#806;, t&#806;mettilen-d igduden, l&#611;aci d leg&#780;nas n mkul tutlayt.  </p> 
<p><A NAME="an_17:16">17:16</A>&nbsp;&#400;ecr&#803;a wacciwen-nni i twalad&#803; akk-d lweh&#803;c, ad u&#611;alen ad ker&#803;hen tamet&#803;t&#803;ut-nni tucmit&#806;, a t&#806;-&#603;errin ad c&#780;c&#780;en aksum-is, imiren ad sser&#803;&#611;en ayen i d-yeqqimen seg-s. </p> 
<p><A NAME="an_17:17">17:17</A>&nbsp;D Sidi R&#803;ebbi i ten-iwellhen akken ad xedmen leb&#611;i-s, ddukklen &#611;ef yiwen r&#803;r&#803;ay iwakken ad fken lh&#803;ekma i lweh&#803;c alamma yedr&#803;a-d leb&#611;i n Sidi R&#803;ebbi. </p> 
<p><A NAME="an_17:18">17:18</A>&nbsp;Ma t&#806;-t&#806;amet&#803;t&#803;ut-nni tucmit&#806; i twalad&#803;, tet&#806;mettil-ed tamdint tameqqrant i gh&#803;ekmen &#611;ef yigelliden n ddunit.  </p> 
<p><A NAME="an_18:1">18:1</A>&nbsp;Deffir wayagi wala&#611; lmelk nnid&#803;en i d-yusan seg igenni, yes&#603;a lh&#803;ekma tameqqrant, ddunit mer&#803;r&#803;a tfeg&#780;g&#780;eg&#780; s tmanegt-is.  </p> 
<p><A NAME="an_18:2">18:2</A>&nbsp;I&#603;egged&#803; s s&#803;s&#803;ut &#603;layen yenna :  Te&#611;li ! Te&#611;li temdint-nni  tameqqrant n Babilun  !  Tu&#611;al t&#806;-t&#806;amezdu&#611;t n ccwat&#803;en, d amkan anda t&#806;nejma&#603;en ler&#803;wah&#803; ime&#603;fan, anda xeddmen le&#603;cuc-nsen let&#803;yur&#803; i&#603;efnen.   </p> 
<p><A NAME="an_18:3">18:3</A>&nbsp;Axat&#803;er tewwi leg&#780;nas mer&#803;r&#803;a &#611;er leg&#780;hel s yir tikli-ines, igelliden n ddunit jehlen yid-es, wid yet&#806;t&#806;a&#611;en znuzun u&#611;alen d imer&#803;kantiyen s ssel&#603;a ifazen i s-znuzun.  </p> 
<p><A NAME="an_18:4">18:4</A>&nbsp;Sli&#611; i yiwet ta&#611;ect i d-yekkan seg igenni teqqar&#803; :   Eff&#611;et seg-s ay agdud-iw, iwakken ur t&#611;ellim ara di ddnub-is, iwakken ur kkun-id-t&#806;awd&#803;ent ara lmus&#803;ibat ara d-ye&#611;lin fell-as.  </p> 
<p><A NAME="an_18:5">18:5</A>&nbsp;Axat&#803;er ddnubat-is &#603;eddan tilas wwd&#803;en &#611;er igenni, amek ara yet&#806;t&#806;u Sidi R&#803;ebbi lbat&#803;el i texdem. </p> 
<p><A NAME="an_18:6">18:6</A>&nbsp;Xedmet as akken i wen-txeddem, &#603;et&#806;t&#806;bet-et&#806; akter&#803; wayen i kkun-t&#603;et&#806;t&#806;eb, taqbuct nni n lemr&#803;ar&#803; i tessew i wiyad&#803;, &#603;emmr&#803;et-as-t&#806; d lemr&#803;ar&#803; yugaren win tessew net&#806;t&#806;at.  </p> 
<p><A NAME="an_18:7">18:7</A>&nbsp;Akken tefka i yiman-is ccan, t&#603;ac di lerbah&#803;, ara s-tesser&#803;wum le&#603;tab d leh&#803;zen, axat&#803;er teqqar&#803; :  Aql-iyi am ugellid, ur lli&#611; t&#806;-t&#806;ag&#780;g&#780;alt, ur t&#806;issine&#611; leh&#803;zen.  </p> 
<p><A NAME="an_18:8">18:8</A>&nbsp;Daymi, deg yiwen wass ara d-&#611;lint fell-as lmus&#803;ibat : lmut, leh&#803;zen, laz&#803; akk-d tmes ara t&#806;-yec&#780;c&#780;en. Axat&#803;er d Sidi R&#803;ebbi Bab n tezmert i t&#806;-i&#603;uqben.  </p> 
<p><A NAME="an_18:9">18:9</A>&nbsp;Igelliden n ddunit mer&#803;r&#803;a i g&#603;acen deg-s di zzhu d zzna, ad t&#806;run, ad meg&#780;den fell-as, m'ara walin dexxan i get&#806;t&#806;alin si tmes ice&#603;len deg-s. </p> 
<p><A NAME="an_18:10">18:10</A>&nbsp;Imi uggaden a ten-tawed&#803; txes&#803;s&#803;art, bedden meb&#603;id qqar&#803;en : A tawa&#611;it-im, a tawa&#611;it-im a tamdint n Babilun, tamdint tameqqrant yes&#603;an tazmert, deg yiwet n ssa&#603;a kan ye&#611;li-d fell-am l&#603;iqab.  </p> 
<p><A NAME="an_18:11">18:11</A>&nbsp;Wid yet&#806;t&#806;a&#611;en znuzun ad ilin di leh&#803;zen ameqqran ad t&#806;run, axat&#803;er ulac win ara ya&#611;en ssel&#603;a-nsen,  </p> 
<p><A NAME="an_18:12">18:12</A>&nbsp;ssel&#603;a-nni n ddheb d lfet&#803;t&#803;a, id&#611;a&#611;en &#611;layen d i&#603;eqcan, lket&#806;t&#806;an n lfina akk-d lket&#806;t&#806;an azegga&#611; d leh&#803;rir, ssel&#603;a n yal as&#611;ar&#803; i d-yet&#806;t&#806;aken rrih&#803;a taz&#803;id&#803;ant, leh&#803;wayeg&#780; akk ineg&#780;r&#803;en s wacciwen n lfil, s wes&#611;ar&#803; &#611;layen d wayen yet&#806;waxedmen s nnh&#803;as d wuzzal akk-d er&#803;xem ;  </p> 
<p><A NAME="an_18:13">18:13</A>&nbsp;ulac da&#611;en win ara ya&#611;en lqer&#803;fa, le&#603;qaqer&#803;, le&#603;t&#803;er&#803;, lmur&#803;, lebxur&#803;, ccr&#803;ab, zzit, awren er&#803;qiqen akk-d yirden, izgaren, ulli, i&#603;ewdiwen, iker&#803;r&#803;usen n umen&#611;i akk-d yemdanen i rran d aklan.  </p> 
<p><A NAME="an_18:14">18:14</A>&nbsp;A tamdint n Babilun, ayen akken tet&#806;mennid&#803; ir&#803;uh&#803;-am ib&#603;ed fell-am, lerbah&#803;-im d wayen akk muca&#603;en &#611;ur&#803;-em, r&#803;uh&#803;en-am ur tet&#806;t&#806;u&#611;aled&#803; ara a ten-tafed&#803;. </p> 
<p><A NAME="an_18:15">18:15</A>&nbsp;Wid yet&#806;t&#806;a&#611;en znuzun leh&#803;wayeg&#780; di temdint-agi yu&#611;alen d imer&#803;kantiyen, ad qqimen meb&#603;id ad aggaden a ten-tawed&#803; twa&#611;it, ad t&#806;run, ad ilin di leh&#803;zen ; </p> 
<p><A NAME="an_18:16">18:16</A>&nbsp;ad inin : A tawa&#611;it ! A tawa&#611;it ! Tamdint nni yellan am tmet&#803;t&#803;ut yet&#806;lusun lket&#806;t&#806;an er&#803;qiqen d llebsa tazegga&#611;t ifazen, yet&#806;&#603;elliqen i&#603;eqcan &#611;layen, id&#611;a&#611;en n lyaman n mkul s&#803;s&#803;enf akk-d ddheb, </p> 
<p><A NAME="an_18:17">18:17</A>&nbsp;deg yiwet n ssa&#603;a kan, kullec yu&#611;al d i&#611;ed !  Lqebt&#803;anat n lbabur&#803;at d ixeddamen nsen, ibeh&#803;r&#803;iyen akk-d wid yet&#806;safar&#803;en di lebh&#803;ur&#803; &#611;er tmurt-nni qqimen meb&#603;id, </p> 
<p><A NAME="an_18:18">18:18</A>&nbsp;t&#806;&#603;eggid&#803;en mi walan dexxan n tmes yec&#780;c&#780;an tamdint-nni, qqar&#803;en : Anta tamdint yecban tamdint agi ?  </p> 
<p><A NAME="an_18:19">18:19</A>&nbsp; Bdan t&#803;eggir&#803;en a&#611;ebbar&#803; &#611;ef yiqer&#803;r&#803;ay-nsen, t&#806;run t&#806;meg&#780;g&#780;iden, t&#806;&#603;eggid&#803;en qqar&#803;en : A tawa&#611;it-im ! A tawa&#611;it-im a tamdint tameqqrant, isrebh&#803;en wid akk yes&#603;an lbabur&#803;at di lebh&#803;ur, deg yiwet teswi&#603;t kan tnegred&#803; tu&#611;aled&#803; d i&#611;ed.  </p> 
<p><A NAME="an_18:20">18:20</A>&nbsp;A wid yextar&#803; Sidi R&#803;ebbi, a wid i d-icegge&#603; ad beccr&#803;en awal-is, a lenbiya, ay igenwan, ilit di lfer&#803;h&#803; &#611;ef wayen yedr&#803;an yid-es, axat&#803;er Sidi R&#803;ebbi i&#603;uqeb-it&#806; &#611;ef wayen i wen texdem.  </p> 
<p><A NAME="an_18:21">18:21</A>&nbsp;Imiren yiwen lmelk yes&#603;an tazmert tameqqrant, yeddem-ed tablat&#803; annect n u&#611;ar&#803;ef n tsirt, id&#803;egger&#803;-it&#806; &#611;er lebh&#803;er&#803; yenna :  Akka ara tet&#806;t&#806;ud&#803;egger&#803; temdint tameqqrant n Babilun, ur tet&#806;t&#806;u&#611;al a d-tban ;  </p> 
<p><A NAME="an_18:22">18:22</A>&nbsp;ur net&#806;t&#806;u&#611;al a nsel i s&#803;s&#803;ut n wid yekkaten snitra d wid i gcennun akk-d wid yekkaten ajewwaq d lbuq. Ur d-yet&#806;&#611;imi deg-em s&#803;s&#803;ane&#603;, ur net&#806;t&#806;&#611;al a nsel i i&#611;ur&#803;af n tessirt.  </p> 
<p><A NAME="an_18:23">18:23</A>&nbsp;Ur tet&#806;t&#806;u&#611;al a d-tban deg-em tafat, ur net&#806;t&#806;u&#611;al a nsel i ta&#611;ect n yesli t&#806;-t&#806;eslit. At&#806;-t&#806;wa&#603;aqbed&#803; a tamdint n Babilun imi imestujar&#803;-im, d nutni i gellan d imeqqranen di ddunit ; leg&#780;nas mer&#803;r&#803;a t&#806;waxed&#603;en s ssh&#803;ur i txeddmed&#803; ;  </p> 
<p><A NAME="an_18:24">18:24</A>&nbsp;axat&#803;er deg-em i yuzzlen idammen n lenbiya d wid yextar&#803; Sidi R&#803;ebbi akk-d wid mer&#803;r&#803;a yemmezlen di ddunit.  </p> 
<p><A NAME="an_19:1">19:1</A>&nbsp;Imiren sli&#611; i yiwen s&#803;s&#803;ut e&#603;layen deg igenni, d s&#803;s&#803;ut n luluf n yemdanen, qqar&#803;en : Halliluya lh&#803;emd i R&#803;ebbi ! Leslak, tamanegt t&#806;-t&#806;ezmert i Sidi R&#803;ebbi Illu-nne&#611;,  </p> 
<p><A NAME="an_19:2">19:2</A>&nbsp;axat&#803;er yeh&#803;kem s lh&#803;eqq t&#806;-t&#806;idet&#806; &#611;ef tucmit&#806;-nni tameqqrant i g&#611;ur&#803;r&#803;en imezda&#611; n ddunit, yerra-d t&#806;t&#806;ar&#803; n iqeddacen-is yemmezlen.  </p> 
<p><A NAME="an_19:3">19:3</A>&nbsp;Nnan da&#611;en : Halliluya !...  Times yesser&#803;&#611;en tamdint tameqqrant ur txet&#806;t&#806;i ara, at&#806;-t&#806;eqqim i dayem.  </p> 
<p><A NAME="an_19:4">19:4</A>&nbsp;R&#803;eb&#603;a u&#603;ecrin-nni lecyux akk-d r&#803;eb&#603;a lxuluq seg&#780;g&#780;den zdat Sidi R&#803;ebbi i geqqimen &#611;ef wukersi n lh&#803;ekma, t&#806;cekkir&#803;en-t qqar&#803;en : Amin ! Halliluya !  </p> 
<p><A NAME="an_19:5">19:5</A>&nbsp;Yeffe&#611;-ed yiwen s&#803;s&#803;ut seg ukersi nni n lh&#803;ekma, yeqqar&#803;-ed : ?emmdet Sidi R&#803;ebbi Illu-nne&#611;, kunwi mer&#803;r&#803;a yellan d iqeddacen-is, kunwi i t-it&#806;d&#803;u&#603;un am umeqqran am umez&#803;yan.  </p> 
<p><A NAME="an_19:6">19:6</A>&nbsp;Rni&#611; sli&#611; i luluf n yemdanen am akken d s&#803;s&#803;ut n lebh&#803;er&#803; m'ara yekker, am tiyita n r&#803;r&#803;&#603;ud, i geqqar&#803;en : Halliluya ! Sidi R&#803;ebbi Illu-nne&#611; Bab n tezmert yesbedd lh&#803;ekma-s.  </p> 
<p><A NAME="an_19:7">19:7</A>&nbsp;A nezhu, a nefr&#803;eh&#803;, a t-neh&#803;med axat&#803;er tewwed&#803;-ed tme&#611;r&#803;a n Izimer, tislit thegga iman-is,  </p> 
<p><A NAME="an_19:8">19:8</A>&nbsp;yet&#806;t&#806;unefk-as at&#806;-t&#806;els lket&#806;t&#806;an ar&#803;qaq yet&#806;feg&#780;g&#780;ig&#780;en.  Lket&#806;t&#806;an-agi imettel-ed lec&#611;al yelhan n wid yextar&#803; Sidi R&#803;ebbi.  </p> 
<p><A NAME="an_19:9">19:9</A>&nbsp;Lmelk yenna-yi-d : Aru ayagi : d ise&#603;diyen wid i d-yet&#806;wa&#603;erd&#803;en &#611;er imensi n tme&#611;r&#803;a n Izimer. Yenna-yi-d da&#611;en : Imeslayen-agi, d imeslayen n tidet&#806; n Sidi R&#803;ebbi.  </p> 
<p><A NAME="an_19:10">19:10</A>&nbsp;D&#611;a &#611;li&#611; &#611;er id&#803;ar&#803;r&#803;en-is iwakken a t-&#603;ebde&#611;, me&#603;na yenna-yi-d : ?ader a d-seg&#780;g&#780;ded&#803; zdat-i, axat&#803;er nekk d aqeddac n Sidi R&#803;ebbi am kec&#780;c&#780; am atmaten-ik i get&#803;t&#803;fen di lexbar&#803; n lxir&#803;  n &#400;isa Lmasih&#803;, d Sidi R&#803;ebbi kan ara t&#603;ebded&#803;. Tidet&#806;-agi i d-ibeggen &#400;isa Lmasih&#803;, t&#806;-t&#806;in i get&#806;wellihen lenbiya.  </p> 
<p><A NAME="an_19:11">19:11</A>&nbsp;Wala&#611; da&#611;en igenni yeldi, iban-ed yiwen u&#603;ewdiw d amellal. Win i t-irekben isem-is &#171; Ah&#803;eqqi t&#806;-t&#806;idet&#806; &#187;, ih&#803;ekkem s lh&#803;eqq, yet&#806;na&#611; &#611;ef tidet&#806;.  </p> 
<p><A NAME="an_19:12">19:12</A>&nbsp;Allen-is am uh&#803;eg&#780;g&#780;ag&#780;u n tmes ; yes&#603;a at&#803;as n t&#603;es&#803;s&#803;abin &#611;ef wuqer&#803;r&#803;uy-is. Yes&#603;a yiwen yisem yiwen ur t-yessin anagar net&#806;t&#806;a. </p> 
<p><A NAME="an_19:13">19:13</A>&nbsp;Yelsa aber&#803;nus yec&#780;c&#780;ur&#803; d idammen. Ma d net&#806;t&#806;a isem-is : &#171; Awal n R&#803;ebbi &#187; .  </p> 
<p><A NAME="an_19:14">19:14</A>&nbsp;L&#603;esker&#803; n igenwan lsan llebsa tamellalt n lfina yet&#806;feg&#780;g&#780;ig&#780;en yerna ttaba&#603;en-t &#611;ef yi&#603;ewdiwen imellalen.  </p> 
<p><A NAME="an_19:15">19:15</A>&nbsp;Yeffe&#611;-ed seg imi-s yiwen ujenwi qet&#803;t&#803;i&#603;en, iwakken ad yewwet leg&#780;nas ;  ad yeh&#803;kem fell-asen s t&#603;ekkazt n wuzzal. A ten-yer&#803;ked&#803; am akken r&#803;ekkd&#803;en tiz&#803;urin zdaxel n lem&#603;insr&#803;a, akka ara d-ibeggen urrif n Sidi R&#803;ebbi Bab n tezmert.  </p> 
<p><A NAME="an_19:16">19:16</A>&nbsp;Yura &#611;ef wuber&#803;nus-is akk-d umes&#803;s&#803;ad&#803;-is : &#171; Agellid n igelliden, Ssid n Ssyadi. &#187;  </p> 
<p><A NAME="an_19:17">19:17</A>&nbsp;Wala&#611; da&#611;en yiwen lmelk ibedd &#611;ef yit&#803;ij, yessawel s ta&#611;ect e&#603;layen i led&#803;yur&#803; mer&#803;r&#803;a yet&#806;ferfiren deg igenni : Aset-ed, nnejma&#603;et-ed at&#806; t&#806;ec&#780;c&#780;em imensi ameqqran i d-ihegga Sidi R&#803;ebbi,  </p> 
<p><A NAME="an_19:18">19:18</A>&nbsp;iwakken at&#806;-t&#806;ec&#780;c&#780;em aksum n igelliden, aksum n l&#603;esker&#803; d wid ih&#803;ekkmen fell-asen, aksum n i&#603;ewdiwen d wid i ten-irekben, aksum n yemdanen, ama d ih&#803;er&#803;r&#803;iyen ama d aklan, s umeqqran s umez&#803;yan.  </p> 
<p><A NAME="an_19:19">19:19</A>&nbsp;Wala&#611; le&#603;qir&#803;a akk-d igelliden n ddunit snejma&#603;en-d l&#603;esker&#803;-nsen iwakken ad nna&#611;en d Win irekben &#611;ef wu&#603;ewdiw akk-d l&#603;esker&#803;-is.  </p> 
<p><A NAME="an_19:20">19:20</A>&nbsp;Le&#603;qir&#803;a tet&#806;wat&#803;t&#803;ef net&#806;t&#806;at d nnbi nni n lekdeb i gxeddmen lber&#803;hanat seddaw n lh&#803;ekma-s, s wayes ikellex imdanen mer&#803;r&#803;a yet&#806;wad&#803;eb&#603;en s t&#803;t&#803;abe&#603; n le&#603;qir&#803;a yerna t&#806;seg&#780;g&#780;iden zdat lmes&#803;nu&#603; ines. ?wad&#803;eggr&#803;en i sin d imuddiren &#611;er temda tameqqrant n tmes i deg ir&#803;eqq ukubri.  </p> 
<p><A NAME="an_19:21">19:21</A>&nbsp;Wiyad&#803; mmuten s ujenwi-nni i d-yeff&#611;en seg yimi n Win irekben a&#603;ewdiw, led&#803;yur&#803; n igenni c&#780;c&#780;an seg uksum-nsen armi r&#803;wan.  </p> 
<p><A NAME="an_20:1">20:1</A>&nbsp;Wala&#611; da&#611;en yiwen lmelk is&#803;ubb-ed seg igenni, yewwi-d deg ufus-is tasarut&#806; n tesraft lqayen akk-d yiwet ssnesla tameqqrant.  </p> 
<p><A NAME="an_20:2">20:2</A>&nbsp;yet&#803;t&#803;ef-ed llaf&#603;a yellan d azrem nni n zik, yellan d Ccit&#803;an d Iblis, yeqqen-it&#806; s ssnesla iwakken a t yeh&#803;bes alef iseggasen.  </p> 
<p><A NAME="an_20:3">20:3</A>&nbsp;Id&#803;egger&#803;-it &#611;er tesraft-nni lqayen, yerra-yas a&#611;ummu izemmem-it&#806; iwakken ur it&#806;kellix ara leg&#780;nas alamma &#603;eddan walef iseggasen, imiren a d-yet&#806;waserreh&#803; i kra n lweqt.  </p> 
<p><A NAME="an_20:4">20:4</A>&nbsp;Mbe&#603;d ayagi, wala&#611; ikursiyen n lh&#803;ekma, yet&#806;t&#806;unefk i wid yeqqimen fell-asen ad h&#803;asben ; wala&#611; ler&#803;wah&#803; n wid iwumi t&#806;wakksen iqer&#803;r&#803;ay &#611;ef ddemma n tidet&#806; n &#400;isa Lmasih&#803; akk-d wawal n Sidi R&#803;ebbi. Wala&#611; da&#611;en wid ur neqbil ara ad seg&#780;g&#780;den zdat le&#603;qir&#803;a akk-d lmes&#803;nu&#603;-is, wid ur neqbil ara ticr&#803;et&#803;-ines &#611;ef wunyir-nsen ne&#611; &#611;ef yifassen-nsen. U&#611;alen-d &#611;er tudert, ad h&#803;ekmen akk-d Lmasih&#803; alef iseggasen.  </p> 
<p><A NAME="an_20:5">20:5</A>&nbsp;D wagi i d h&#803;eggu amezwaru. Ma d lmegtin nnid&#803;en ur d-t&#806;u&#611;alen ara &#611;er tudert alamma &#603;eddan walef iseggasen.  </p> 
<p><A NAME="an_20:6">20:6</A>&nbsp;Amarezg-nsen wid ara d-ih&#803;yun d imezwura ; lmut tis snat ur sen tzemmer ara, ad ilin d lmuqedmin n Sidi R&#803;ebbi akk-d Lmasih&#803;, ad h&#803;ekmen akk-d Lmasih&#803; alef n iseggasen.  </p> 
<p><A NAME="an_20:7">20:7</A>&nbsp;M'ara &#603;eddin walef iseggasen agi, Ccit&#803;an a d-yet&#806;waserreh&#803; si lh&#803;ebs, </p> 
<p><A NAME="an_20:8">20:8</A>&nbsp;iwakken ad ikellex leg&#780;nas mer&#803;r&#803;a yellan di r&#803;eb&#603;a yixfawen n ddunit, Hag&#780;ug&#780; Mag&#780;ug&#780; ye&#603;ni wid yellan d i&#603;dawen n R&#803;ebbi, a ten-id-ijme&#603; i umen&#611;i t&#806;-t&#806;irebba&#603; ur nezmir a neh&#803;seb, am r&#803;r&#803;mel n lebh&#803;er&#803;.  </p> 
<p><A NAME="an_20:9">20:9</A>&nbsp;Ste&#603;mr&#803;en akk ddunit, zzin i wegdud n Sidi R&#803;ebbi t&#806;-t&#806;emdint i gh&#803;emmel.  Lame&#603;na ye&#611;li-d fell-asen uh&#803;eg&#780;g&#780;ag&#780;u n tmes seg igenni yec&#780;c&#780;a ten.  </p> 
<p><A NAME="an_20:10">20:10</A>&nbsp;Imiren yet&#806;wad&#803;egger&#803; Ccit&#803;an-nni i ten-i&#611;ur&#803;r&#803;en &#611;er daxel n temda-nni n tmes d ukubri anda tella le&#603;qir&#803;a d nnbi n lekdeb, ad t&#806;wa&#603;edben am yid&#803; am wass i dayem.  </p> 
<p><A NAME="an_20:11">20:11</A>&nbsp;Wala&#611; da&#611;en yiwen ukersi n lh&#803;ekma &#603;layen d amellal akk-d Win yeqqimen fell-as, igenni d lqa&#603;a rewlen zdat-es ur sen-d-yeqqim ara wemkan.  </p> 
<p><A NAME="an_20:12">20:12</A>&nbsp;D&#611;a wala&#611; lmegtin bedden zdat ukersi-nni n lh&#803;ekma am umeqqran am umez&#803;yan, ldint tektabin, teldi da&#611;en tektabt nnid&#803;en yellan t&#806;-t&#806;aktabt n tudert. Lmegtin t&#806;t&#806;uh&#803;asben mkul yiwen &#611;ef leh&#803;sab n wayen yexdem d wayen yuran di tektabin-agi.  </p> 
<p><A NAME="an_20:13">20:13</A>&nbsp;Lebh&#803;er&#803; id&#803;egger&#803;-ed akk wid yec&#780;c&#780;a, lmut d laxer&#803;t serrh&#803;ent-ed akk i lmegtin. Mkul yiwen yet&#806;t&#806;uh&#803;aseb akken llan lec&#611;al-is.  </p> 
<p><A NAME="an_20:14">20:14</A>&nbsp;Lmut d laxer&#803;t t&#806;wad&#803;eggr&#803;ent &#611;er temda n tmes, t&#806;amda-agi n tmes i d lmut tis snat.  </p> 
<p><A NAME="an_20:15">20:15</A>&nbsp; Kra n win ur net&#806;wajerred ara di tektabt n tudert yet&#806;wad&#803;egger&#803; &#611;er temda n tmes.  </p> 
<p><A NAME="an_21:1">21:1</A>&nbsp; Wala&#611; igenni d lqa&#603;a ijdiden, igenni aqdim d lqa&#603;a taqdimt xfan, lebh&#803;ur ur d-qqimen ara.  </p> 
<p><A NAME="an_21:2">21:2</A>&nbsp;Wala&#611; tamdint iqedsen ts&#803;ubb-ed seg igenni tekka-d s &#611;ur&#803; Sidi R&#803;ebbi, t&#806;-t&#806;agi i t&#806;-t&#806;amdint n Lquds tajdit&#803;, thegga am teslit icebbh&#803;en iman-is i yesli.  </p> 
<p><A NAME="an_21:3">21:3</A>&nbsp;Sli&#611; i yiwet ta&#611;ect tent&#803;eq-ed s s&#803;s&#803;ut e&#603;layen seg ukersi-nni n lh&#803;ekma tenna-d :  Tura Sidi R&#803;ebbi yezde&#611; ger yemdanen, nutni ad ilin d agdud-is net&#806;t&#806;a s yiman-is ad yili yid-sen. </p> 
<p><A NAME="an_21:4">21:4</A>&nbsp; A sen-yesfed&#803; imet&#803;t&#803;awen, ur tet&#806;t&#806;ili lmut, ur yet&#806;t&#806;ili leh&#803;zen, ur yet&#806;t&#806;ili umeg&#780;g&#780;ed ur yet&#806;t&#806;ili lqer&#803;h&#803; axat&#803;er leh&#803;wayeg&#780; timezwura &#603;eddant ur t&#806;&#603;awadent ara a d-t&#806;u&#611;alent.  </p> 
<p><A NAME="an_21:5">21:5</A>&nbsp;Win akken yeqqimen &#611;ef wukersi n lh&#803;ekma yenna : Tura rri&#611;-ed kullec d ajdid. Yenna da&#611;en : Aru imeslayen-agi, axat&#803;er imeslayen-iw s&#803;eh&#803;h&#803;an yerna deg-sen let&#806;kal.  </p> 
<p><A NAME="an_21:6">21:6</A>&nbsp;Yerna yenna-yi-d : Dayen ! Kullec yet&#806;wakemmel ! D nekk i d alfa d nekk i d umiga ye&#603;ni d nekk i d lh&#803;er&#803;f amezwaru, d nekk i d lh&#803;er&#803;f aneggaru. Lli&#611; si tazwara alamma t&#806;-t&#806;aggara. Win iffuden, a s-d-fke&#611; aman si l&#603;inser&#803; n tudert yerna bat&#803;el.  </p> 
<p><A NAME="an_21:7">21:7</A>&nbsp;Win yet&#803;t&#803;fen deg-i ur ye&#611;li ara a t-kafi&#611; s wayen yuklal ; nekk ad ili&#611; d Illu-ines, net&#806;t&#806;a ad yili d mmi ;  </p> 
<p><A NAME="an_21:8">21:8</A>&nbsp;ma d ixedda&#603;en, wid ur net&#806;t&#806;amen ara, imejhal akk-d wid ineqqen timegr&#803;ad&#803;, wid ixeddmen ticmatin akk d iseh&#803;h&#803;aren, wid i&#603;ebden lmes&#803;nu&#603;at d ssadat&#806;, imeskaddaben, wigi mer&#803;r&#803;a ad yili umur-nsen di temda n tmes ireqqen d ukebri. ?-t&#806;agi i d lmut tis snat.  </p> 
<p><A NAME="an_21:9">21:9</A>&nbsp;Yiwen si seb&#603;a lmalayekkat-nni yet&#803;t&#803;fen seb&#603;a teqbucin yec&#780;c&#780;ur&#803;en d seb&#603;a lmus&#803;ibat tineggura yusa-d yenna-yi-d : Eyya-d a k-d-sekne&#611; tislit, tamet&#803;t&#803;ut n Izimer.  </p> 
<p><A NAME="an_21:10">21:10</A>&nbsp;Imiren irfed-iyi R&#803;r&#803;uh&#803; n Sidi R&#803;ebbi, ufi&#611;-ed iman-iw &#611;ef yiwen wedrar &#603;layen. Isken-iyi-d tamdint n Lquds tet&#806;s&#803;ubbu-d seg igenni s &#611;ur&#803; Sidi R&#803;ebbi.  </p> 
<p><A NAME="an_21:11">21:11</A>&nbsp;Tecce&#603;ce&#603; am lyaman yes&#803;fan yet&#806;r&#803;eqr&#803;iqen am djaj, t&#806;-t&#806;amanegt n Sidi R&#803;ebbi i gersen fell-as.  </p> 
<p><A NAME="an_21:12">21:12</A>&nbsp;Zzin-as-d leswar&#803; &#603;layen yes&#603;an tnac tewwura, mkul yiwet ibedd zdat-es yiwen lmelk, uran &#611;ef tewwura-agi yismawen n tnac le&#603;r&#803;ac n wat Isr&#803;ail.  </p> 
<p><A NAME="an_21:13">21:13</A>&nbsp;Tlata tewwura wehhant &#611;er ccer&#803;q, tlata &#611;er l&#611;er&#803;b, tlata &#611;er usammer, tlata nnid&#803;en &#611;er umalu. </p> 
<p><A NAME="an_21:14">21:14</A>&nbsp;Leswar&#803;-nni ersen &#611;ef tnac lsisan i &#611;ef uran tnac yismawen n r&#803;r&#803;usul n Izimer n R&#803;ebbi. </p> 
<p><A NAME="an_21:15">21:15</A>&nbsp;Win akken i yi-d-it&#806;meslayen yet&#803;t&#803;ef a&#611;anim n ddheb iwakken ad yektil tamdint, tiwwura-ines d leswar&#803;-is.  </p> 
<p><A NAME="an_21:16">21:16</A>&nbsp;Tu&#611;zi t&#806;-t&#806;ehri n leh&#803;yud&#803; n temdint-nni &#603;edlen. Yektal tamdint-nni, yufa lqis n tnac alef n wannaren ama di tu&#611;zi-ines, ama di tehri-ines, ama di le&#603;li-ines. </p> 
<p><A NAME="an_21:17">21:17</A>&nbsp;Lmelk yektal da&#611;en le&#603;li n leswar&#803; n temdint s u&#611;anim-nni, yufa meyya ur&#803;eb&#603;a ur&#803;eb&#603;in alef n i&#611;allen.  </p> 
<p><A NAME="an_21:18">21:18</A>&nbsp;Leswar&#803;-is bnan s lyaman, ma t&#806;-t&#806;amdint tebna s ddheb is&#803;fan yecban djaj yet&#806;r&#803;eqr&#803;iqen. </p> 
<p><A NAME="an_21:19">21:19</A>&nbsp;Lsisan n leswar&#803;-is r&#803;eqqmen s yezr&#803;a &#611;layen n mkul s&#803;s&#803;enf. Amezwaru s Lyaman n Jasb, wis sin n Safir, wis tlata s lyaman n Agat, wis r&#803;eb&#603;a n ?umr&#803;ud, </p> 
<p><A NAME="an_21:20">21:20</A>&nbsp;wis xemsa n Sardwan, wis set&#806;t&#806;a n Kurnalin, wis seb&#603;a n Krizulit, wis tmanya n Biril, wis tes&#603;a n Tubaz, wis &#603;ecr&#803;a n Krisubraz, wis h&#803;dac n Turkwaz, wis tnac n Amitist.  </p> 
<p><A NAME="an_21:21">21:21</A>&nbsp;Tnac n tewwura-nni t&#806;waxedment s t&#603;eqcin, mkul tawwurt t&#806;-t&#806;a&#603;eqquct tameqqrant. Abr&#803;ah&#803; n temdint-nni yessa s ddheb yes&#803;fan am djaj yet&#806;r&#803;eqr&#803;iqen.  </p> 
<p><A NAME="an_21:22">21:22</A>&nbsp;Ur wala&#611; ara lg&#780;ame&#603; di temdint-nni axat&#803;er d Sidi R&#803;ebbi Bab n tezmert s yiman-is akk-d Izimer i d lg&#780;ame&#603;-ines. </p> 
<p><A NAME="an_21:23">21:23</A>&nbsp;Tamdint-agi ur teh&#803;wag&#780; it&#803;ij, ur teh&#803;wag&#780; agur iwakken a s-d-fken tafat axat&#803;er t&#806;-t&#806;amanegt n Sidi R&#803;ebbi i t&#806;-it&#806;newwir&#803;en, yerna d Izimer i d lmes&#803;beh&#803;-ines.  </p> 
<p><A NAME="an_21:24">21:24</A>&nbsp;Leg&#780;nas mer&#803;r&#803;a ad lh&#803;un di tafat-is, igelliden n ddunit a d-asen ad seg&#780;g&#780;den, ad anzen zdat-es.  </p> 
<p><A NAME="an_21:25">21:25</A>&nbsp;Tiwwura-ines ur &#611;elqent ara mad&#803;i axat&#803;er dinna ur d-yet&#806;t&#806;ili ara yid&#803;.  </p> 
<p><A NAME="an_21:26">21:26</A>&nbsp;Leg&#780;nas mer&#803;r&#803;a yes&#603;an ccan a d-asen ad seg&#780;g&#780;den zdat-es. </p> 
<p><A NAME="an_21:27">21:27</A>&nbsp;Ur ikec&#780;c&#780;em &#611;ur&#803;-es wayen ineg&#780;sen, ur ikec&#780;c&#780;em &#611;ur&#803;-es win ixeddmen ccer&#803; ne&#611; win yeskiddiben ; anagar wid yet&#806;t&#806;ujerden di tektabt n tudert n Izimer ara ikecmen &#611;er dinna.  </p> 
<p><A NAME="an_22:1">22:1</A>&nbsp;Lmelk-nni yesken-iyi-d da&#611;en asif anda t&#806;azzalen waman n tudert, yes&#803;fan am djaj yet&#806;r&#803;eqr&#803;iqen, i d-it&#806;feggid&#803;en seg ukersi n lh&#803;ekma n Sidi R&#803;ebbi akk-d Izimer.  </p> 
<p><A NAME="an_22:2">22:2</A>&nbsp;Di tlemmast n ubr&#803;ah&#803; n temdint tella  ttejr&#803;a n tudert iwumi d-yezzi wasif tet&#806;t&#806;ak-ed tnac n l&#611;ellat, mkul agur tet&#806;t&#806;ak-ed lfakya. Iferrawen-is d ddwa yesseh&#803;layen leg&#780;nas.  </p> 
<p><A NAME="an_22:3">22:3</A>&nbsp;Ur tet&#806;t&#806;u&#611;al ara a d-ili de&#603;wessu, akersi n lh&#803;ekma n Sidi R&#803;ebbi d Izimer ad yili di temdint, iqeddacen-is a t-&#603;ebbden, </p> 
<p><A NAME="an_22:4">22:4</A>&nbsp;ad walin udem-is, yerna ad s&#603;un isem-is &#611;ef yinyiren-nsen.  </p> 
<p><A NAME="an_22:5">22:5</A>&nbsp;Ur yet&#806;t&#806;u&#611;al a d-yili t&#803;t&#803;lam ur t&#806;eh&#803;wig&#780;in tafat n teftilt, ur t&#806;eh&#803;wig&#780;in tafat n yit&#803;ij axat&#803;er d Sidi R&#803;ebbi s yiman-is ara ten-inewwr&#803;en s tafat-is,  yerna ad h&#803;ekmen yid-es i dayem.  </p> 
<p><A NAME="an_22:6">22:6</A>&nbsp;Lmelk-nni yenna-yi-d : Imeslayen-agi, d imeslayen is&#803;eh&#803;h&#803;an yerna deg-sen let&#806;kal ; Sidi R&#803;ebbi yet&#806;wellihen lenbiya icegge&#603;-ed lmelk-is iwakken a d-isken i iqeddacen-is ayen ur net&#806;&#603;et&#803;t&#803;il ara a d-yedr&#803;u. </p> 
<p><A NAME="an_22:7">22:7</A>&nbsp;Atan ihi, qr&#803;ib a n-ase&#611; ! Amarezg n win ara ih&#803;erzen imeslayen i d-yet&#806;t&#806;uweh&#803;h&#803;an di tektabt agi.  </p> 
<p><A NAME="an_22:8">22:8</A>&nbsp;D nekk Yuh&#803;enna i geslan yerna wala&#611; ayagi mer&#803;r&#803;a ; mi sli&#611; yerna wala&#611; annect-agi, &#611;li&#611; &#611;er id&#803;ar&#803;r&#803;en n lmelk i yi-ten-id-yesseknen iwakken a t-&#603;ebde&#611; ; </p> 
<p><A NAME="an_22:9">22:9</A>&nbsp;me&#603;na yenna-yi-d : ?ader at&#806;-t&#806;seg&#780;ded&#803; zdat-i axat&#803;er nekk d aqeddac n Sidi R&#803;ebbi am kec&#780;c&#780; am atmaten-ik lenbiya akk-d wid ih&#803;erzen imeslayen n tektabt-agi, d Sidi R&#803;ebbi kan ara t&#603;ebded&#803; !  </p> 
<p><A NAME="an_22:10">22:10</A>&nbsp;Yenna-d da&#611;en : Ur t&#806;effer ara imeslayen i k-d yet&#806;t&#806;uweh&#803;h&#803;an di tektabt-agi, axat&#803;er lweqt i deg ara d-dr&#803;un qr&#803;ib a d-yawed&#803;. </p> 
<p><A NAME="an_22:11">22:11</A>&nbsp;Win ixeddmen lbat&#803;el ad ikemmel di lbat&#803;el-ines, win ineg&#780;sen ad ikemmel di ng&#780;asa-ines, ah&#803;eqqi ad ikemmel ad iteddu s lh&#803;eqq, win iwumi yes&#803;fa wul ad ikemmel tikli-ines s wul yes&#803;fan.  </p> 
<p><A NAME="an_22:12">22:12</A>&nbsp;Atan ihi qr&#803;ib a n-ase&#611;, ad fke&#611; i mkul yiwen akken yuklal. </p> 
<p><A NAME="an_22:13">22:13</A>&nbsp;D nekk i d alfa d nekk i d umiga ye&#603;ni d nekk i d lh&#803;er&#803;f amezwaru, d nekk i d lh&#803;er&#803;f aneggaru, lli&#611; si tazwara alamma t&#806;-t&#806;aggara. </p> 
<p><A NAME="an_22:14">22:14</A>&nbsp;Amarezg n wid yessarden tijellabin-nsen axat&#803;er a sen-yet&#806;t&#806;unefk ad c&#780;c&#780;en si ttejr&#803;a n tudert yerna ad kecmen si tewwura n temdint ; </p> 
<p><A NAME="an_22:15">22:15</A>&nbsp;ma d i&#603;dawen n Sidi R&#803;ebbi, iseh&#803;h&#803;aren, wid ixeddmen ccer&#803;, wid ineqqen timegr&#803;ad&#803;, wid i&#603;ebden lmes&#803;nu&#603;at d ssadat&#806;, wid ixeddmen ticmatin d wid yeskiddiben ama s imeslayen nsen ama s lec&#611;al-nsen, ur kec&#780;c&#780;men ara &#611;er temdint.  </p> 
<p><A NAME="an_22:16">22:16</A>&nbsp;Nekk &#400;isa Lmasih&#803; cegg&#603;e&#611;-ed lmelk-iw iwakken ad ixebber&#803; tijmuya&#603; n imasih&#803;iyen s wayagi mer&#803;r&#803;a. Nekk seg iz&#803;ur&#803;an n ugellid Dawed, d axalaf i d-ikkan si lg&#780;edra-ines, d itri yet&#806;feg&#780;g&#780;ig&#780;en tas&#803;ebh&#803;it.  </p> 
<p><A NAME="an_22:17">22:17</A>&nbsp;R&#803;r&#803;uh&#803; iqedsen t&#806;-t&#806;eslit qqar&#803;en : As-ed ! Kra n win ara yeslen i yimeslayen agi a d-yini : As-ed ! Win yeffuden a d-yas. Win yeb&#611;an aman yessidiren, ad issew bat&#803;el !  </p> 
<p><A NAME="an_22:18">22:18</A>&nbsp;Ad &#603;eggne&#611; i kra win ara d yeslen i yimeslayen i d yet&#806;t&#806;uweh&#803;h&#803;an di tektabt-agi, ma yella win i gzegden imeslayen, Sidi R&#803;ebbi a d-yesse&#611;li fell-as tiwa&#611;yin yuran di tektab-agi.  </p> 
<p><A NAME="an_22:19">22:19</A>&nbsp;Ma yella win i gesneqsen seg wayen i d-yet&#806;t&#806;uweh&#803;h&#803;an di tektabt-agi, Sidi R&#803;ebbi a s-ikkes amur-is si ttejr&#803;a n tudert, ur ikec&#780;c&#780;em ara &#611;er temdint iqedsen i &#611;ef d-t&#806;meslay tektabt-agi.  </p> 
<p><A NAME="an_22:20">22:20</A>&nbsp;Win i d-iweh&#803;h&#803;an annect-agi mer&#803;r&#803;a yenna-d : ?-t&#806;idet&#806; qr&#803;ib a n-ase&#611; ! As-ed a Ssid-nne&#611; &#400;isa ! Amin ! </p> 
<p><A NAME="an_22:21">22:21</A>&nbsp;R&#803;r&#803;eh&#803;ma n Ssid-nne&#611; &#400;isa a d ters &#611;ef mkul yiwen.  </p> </BODY>
</HTML>
