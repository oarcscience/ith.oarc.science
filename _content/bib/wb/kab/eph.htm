<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Ephesians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="gal.htm">Previous</A>&nbsp;
<A HREF="phi.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Ephesians</h3> 
<p><A NAME="an_1:1">1:1</A>&nbsp;Nekk Bulus yellan d amcegge&#603; n &#400;isa Lmasih&#803; s leb&#611;i n Sidi R&#803;ebbi, uri&#611;-ed tabr&#803;at&#806;-agi i watmaten yellan di temdint n Ifasus i gumnen s &#400;isa Lmas&#803;ih&#803;. </p> 
<p><A NAME="an_1:2">1:2</A>&nbsp;R&#803;r&#803;eh&#803;ma d lehna a wen-d t&#806;t&#806;unefkent s &#611;ur&#803; Sidi R&#803;ebbi baba-tne&#611; akk-d Ssid-nne&#611; &#400;isa Lmasih&#803;.  </p> 
<p><A NAME="an_1:3">1:3</A>&nbsp;Ad it&#806;t&#806;ubarek Sidi R&#803;ebbi, baba-s n Ssid-nne&#611; &#400;isa Lmasih&#803;, i &#611;-d-ifkan deg igenwan mkul lbar&#803;akat n R&#803;r&#803;uh&#803; iqedsen, s &#400;isa Lmasih&#803;.  </p> 
<p><A NAME="an_1:4">1:4</A>&nbsp;Yis i &#611;-d-ixtar&#803; Sidi R&#803;ebbi uqbel a d-ixleq ddunit, iwakken a nili zdat-es d izedganen mbla l&#603;ib. </p> 
<p><A NAME="an_1:5">1:5</A>&nbsp;Sidi R&#803;ebbi ih&#803;emmel-a&#611;, daymi i geqsed si zik s leb&#611;i-ines a &#611;-yerr d arraw-is s &#400;isa Lmasih&#803;, </p> 
<p><A NAME="an_1:6">1:6</A>&nbsp;iwakken a t-neh&#803;med a t-ncekker&#803; &#611;ef r&#803;r&#803;eh&#803;ma-s tameqqrant i &#611;-d-ifka s Mmi-s e&#603;zizen.  </p> 
<p><A NAME="an_1:7">1:7</A>&nbsp;S lmut n Sidna &#400;isa i &#611;-d-icufe&#603; Sidi R&#803;ebbi, s idammen-is yuzzlen i &#611;-t&#806;wa&#603;fan ddnubat-nne&#611; ; s wakka isbeggen-a&#611;-d ach&#803;al meqqr&#803;et r&#803;r&#803;eh&#803;ma ines </p> 
<p><A NAME="an_1:8">1:8</A>&nbsp;i d-issers fell-a&#611; s tuget&#806; yerna ifka-ya&#611;-d lefhama t&#806;-t&#806;musni.  </p> 
<p><A NAME="an_1:9">1:9</A>&nbsp;Sidi R&#803;ebbi isbeggen-a&#611;-ed leb&#611;i-s yellan d lbad&#803;na, lemziya-nni i geqsed a t&#806;-ixdem si tazwara s Lmasih&#803;, </p> 
<p><A NAME="an_1:10">1:10</A>&nbsp;ara yessiwed&#803; &#611;er lekmal-is di lweqt i gextar&#803; : ad isdukkel ayen akk yellan ama deg igenwan ama di lqa&#603;a, seddaw lh&#803;ekma n Lmasih&#803;.  </p> 
<p><A NAME="an_1:11">1:11</A>&nbsp;S &#400;isa Lmasih&#803; i &#611;-yerra Sidi R&#803;ebbi d ayla-s, am akken i t-iqsed si tazwara di leb&#611;i-ines, </p> 
<p><A NAME="an_1:12">1:12</A>&nbsp;iwakken nukni yessarmen di Lmasih&#803; d imezwura, a neh&#803;med Sidi R&#803;ebbi &#611;ef tmanegt-is.  </p> 
<p><A NAME="an_1:13">1:13</A>&nbsp;Kunwi da&#611;en mi teslam s lexbar&#803; n lxir&#803; i wen-d-yewwin leslak, tumnem s Lmasih&#803; ; d&#611;a Sidi R&#803;ebbi id&#803;be&#603;-ikkun s t&#803;t&#803;abe&#603;-ines yellan d R&#803;r&#803;uh&#803; iqedsen i gew&#603;ed a wen-t-id yefk.  </p> 
<p><A NAME="an_1:14">1:14</A>&nbsp;R&#803;r&#803;uh&#803; iqedsen d a&#603;er&#803;bun n lwer&#803;t-nne&#611;, alamma yewwed&#803; &#611;er lekmal-is leslak n wid akk yextar&#803; Sidi R&#803;ebbi. A neh&#803;med ihi Sidi R&#803;ebbi &#611;ef tmanegt-agi-ines ( l&#603;ad&#803;ima-s ).  </p> 
<p><A NAME="an_1:15">1:15</A>&nbsp;Daymi mi sli&#611; s liman-nwen yer&#803;san di &#400;isa Lmasih&#803; d wamek i th&#803;emmlem wid akk i gextar&#803; Sidi R&#803;ebbi, </p> 
<p><A NAME="an_1:16">1:16</A>&nbsp;kull ass t&#806;h&#803;emmide&#611; rennu&#611; Sidi R&#803;ebbi &#611;ef ddemma-nwen, t&#806;t&#806;adre&#611;-kkun-id dayem di tz&#803;allit-iw </p> 
<p><A NAME="an_1:17">1:17</A>&nbsp;iwakken Sidi R&#803;ebbi, Illu n Ssid nne&#611; &#400;isa Lmasih&#803; yellan d bab n tmanegt, a wen-d-yefk s R&#803;r&#803;uh&#803; iqedsen tamusni d lefhama s wayes ara t-tissinem akken ilaq ;  </p> 
<p><A NAME="an_1:18">1:18</A>&nbsp;a wen-ildi le&#603;qel iwakken at&#806; t&#806;fehmem d acu n usirem i &#611;er wen-d issawel, d acu n lbar&#803;akat timeqqranin i ghegga i wid yumnen yis ; </p> 
<p><A NAME="an_1:19">1:19</A>&nbsp;at&#806;-t&#806;walim tazmert-is tameqqrant i &#611;-d-ibeggen i nukni s wid yumnen yis. </p> 
<p><A NAME="an_1:20">1:20</A>&nbsp;Tazmert nni i d-ibeggen s &#400;isa Lmasih&#803;, mi t-id-yesseh&#803;ya si ger lmegtin, yerna yes&#611;im-it &#611;er tama-s tayeffust deg igenwan iwakken ad yeh&#803;kem,  </p> 
<p><A NAME="an_1:21">1:21</A>&nbsp;sennig igelliden mer&#803;r&#803;a n ddunit, sennig imdebbr&#803;en t&#806;-t&#806;nezmarin, sennig tgeldiwin akk-d yismawen mer&#803;r&#803;a yellan mac&#780;c&#780;i kan di lg&#780;il-agi me&#603;na ula di lg&#780;il i d-iteddun.  </p> 
<p><A NAME="an_1:22">1:22</A>&nbsp;Sidi R&#803;ebbi yerra kullec seddaw id&#803;ar&#803;r&#803;en n Lmasih&#803;,  yerra-t da&#611;en d aqer&#803;r&#803;uy n tejma&#603;t n imasih&#803;iyen </p> 
<p><A NAME="an_1:23">1:23</A>&nbsp;yellan d lg&#780;et&#806;t&#806;a n Lmasih&#803; ; deg-s i get&#806;t&#806;ili yerna d net&#806;t&#806;a i d kullec di ddunit mer&#803;r&#803;a.  </p> 
<p><A NAME="an_2:1">2:1</A>&nbsp;Zik-nni, tellam am wid yemmuten &#611;ef ddemma n tuccd&#803;a-nwen akk-d ddnubat-nwen ; </p> 
<p><A NAME="an_2:2">2:2</A>&nbsp;tet&#806;&#603;icim di ddnub, tewwi-kkun ddunit, td&#803;efr&#803;em Ccit&#803;an, sselt&#803;an n ddunit-agi i gt&#806;ekellixen ar tura wid ur nd&#803;u&#603; ara Sidi R&#803;ebbi.  </p> 
<p><A NAME="an_2:3">2:3</A>&nbsp;Nukni da&#611;en, zik-nni am nutni i nella ; nettaba&#603; ixemmimen-nne&#611;, ccehwat-nne&#611;, nxeddem leb&#611;i n tnefsit-nne&#611;, nella nuklal urrif n Sidi R&#803;ebbi am wiyad&#803;.  </p> 
<p><A NAME="an_2:4">2:4</A>&nbsp;Lame&#603;na imi i gec&#780;c&#780;ur&#803; Sidi R&#803;ebbi d r&#803;r&#803;eh&#803;ma, yerna leh&#803;mala-ines &#611;ur&#803;-nne&#611; t&#806;-t&#806;ameqqrant, </p> 
<p><A NAME="an_2:5">2:5</A>&nbsp;yerra-ya&#611;-d &#611;er tudert akk-d Lmasih&#803;, nukni yellan am wid yemmuten &#611;ef sebba n ddnubat-nne&#611;. S r&#803;r&#803;eh&#803;ma n Sidi R&#803;ebbi i tet&#806;wasellkem.  </p> 
<p><A NAME="an_2:6">2:6</A>&nbsp;S tdukli-nne&#611; akk-d &#400;isa Lmasih&#803;, Sidi R&#803;ebbi isseh&#803;ya-&#611;-ed akk-d Lmasih&#803; yerna yes&#611;im-a&#611; yid-es deg igenwan, </p> 
<p><A NAME="an_2:7">2:7</A>&nbsp;iwakken di leqr&#803;un i d-iteddun, a d-tban ach&#803;al meqqr&#803;it r&#803;r&#803;eh&#803;ma-ines akk-d leh&#803;nana-s i &#611;-d-isbeggen s &#400;isa Lmasih&#803;.  </p> 
<p><A NAME="an_2:8">2:8</A>&nbsp;S r&#803;r&#803;eh&#803;ma n Sidi R&#803;ebbi kan i tet&#806;wasellkem, mi tumnem. Ayagi mac&#780;c&#780;i d ayen i d-ikan s &#611;ur&#803;-wen lame&#603;na t&#806;-t&#806;ukci n Sidi R&#803;ebbi. </p> 
<p><A NAME="an_2:9">2:9</A>&nbsp;Mac&#780;c&#780;i s lh&#803;asanat-nwen i tet&#806;wasellkem akken yiwen ur it&#806;zuxxu s yiman is ; </p> 
<p><A NAME="an_2:10">2:10</A>&nbsp;axat&#803;er ayen i nella tura s &#611;ur&#803; Sidi R&#803;ebbi i &#611;-d-yekka, ixleq-a&#611;-ed di &#400;isa Lmasih&#803; iwakken a nexdem di tudert-nne&#611; lec&#611;al yelhan i-&#611;-d ihegga si tazwara.  </p> 
<p><A NAME="an_2:11">2:11</A>&nbsp;Kunwi ur nelli ara seg wegdud n wat Isr&#803;ail, iwumi qqar&#803;en wat Isr&#803;ail : &#171; A wid ur ned&#803;hir&#803; &#187; axat&#803;er nutni h&#803;esben iman-nsen d&#803;ehr&#803;en &#611;ef ddemma n t&#803;t&#803;har&#803;a-nni i s&#603;an di l&#603;adda-nsen, </p> 
<p><A NAME="an_2:12">2:12</A>&nbsp;mmektit-ed amek i tellam zik : di lweqt-nni tellam tbe&#603;dem &#611;ef Lmasih&#803;, d iber&#803;r&#803;aniyen ur nelli ara seg ugdud i gextar&#803; Sidi R&#803;ebbi, ur tet&#806;t&#806;ekkam di lem&#603;ahdat i sen-iw&#603;ed, ur tes&#603;im asirem, ur tessinem Sidi R&#803;ebbi.  </p> 
<p><A NAME="an_2:13">2:13</A>&nbsp;Me&#603;na imi tumnem s &#400;isa Lmasih&#803;, kunwi yellan zik tbe&#603;dem fell-as, tura tqer&#803;r&#803;bem-d &#611;ur&#803;-es s idammen-is yuzzlen &#611;ef ddemma-nwen.  </p> 
<p><A NAME="an_2:14">2:14</A>&nbsp;Axat&#803;er d Lmasih&#803; s yiman-is i d lehna-nne&#611;, imi i gesdukkel at Isr&#803;ail d leg&#780;nas nnid&#803;en yerra-ten d yiwen n wegdud. Mi gefka iman-is d asfel, ihudd lh&#803;id&#803;-nni i ten-ifer&#803;qen, i ten-yerran d i&#603;dawen ; </p> 
<p><A NAME="an_2:15">2:15</A>&nbsp;yesse&#611;li tazmert n ccari&#603;a yerna lews&#803;ayat akk-d leqwanen-ines, iwakken a d-issufe&#611; si snat ccetlat-agi, yiwen kan n wegdud ajdid ara yamnen yis ; s wakka i d-issers lehna. </p> 
<p><A NAME="an_2:16">2:16</A>&nbsp;S lmut-is &#611;ef wumidag i ten-issems&#803;aleh&#803; d Sidi R&#803;ebbi, ikkes ti&#603;dawit yellan gar-asen, isdukkel sin leg&#780;nas-agi yerra-ten d yiwen wegdud.  </p> 
<p><A NAME="an_2:17">2:17</A>&nbsp;Yusa-d a wen-ibeccer&#803; lexbar&#803; n lxir&#803; , yewwi-awen-d lehna ama i kunwi yellan tbe&#603;dem &#611;ef R&#803;ebbi, ama i wat Isr&#803;ail iqer&#803;ben &#611;ur&#803;-es ;  </p> 
<p><A NAME="an_2:18">2:18</A>&nbsp;axat&#803;er yis i nezmer am kunwi am nukni, a nqer&#803;r&#803;eb mer&#803;r&#803;a &#611;er Baba R&#803;ebbi, s yiwen n R&#803;r&#803;uh&#803; iqedsen.  </p> 
<p><A NAME="an_2:19">2:19</A>&nbsp;Ihi tura, kunwi ur nelli ara seg wat Isr&#803;ail, ur tellim ara d iber&#803;r&#803;aniyen ne&#611; d imsebriden, me&#603;na tet&#806;t&#806;ekkam di tejma&#603;t n wegdud n Sidi R&#803;ebbi, tu&#611;alem d i&#603;eyyalen n twacult-is.  </p> 
<p><A NAME="an_2:20">2:20</A>&nbsp;Tu&#611;alem d axxam yebnan &#611;ef lsas i ssersen r&#803;r&#803;usul akk-d lenbiya, &#400;isa Lmasih&#803; s yiman-is i d azr&#803;u alemmas yet&#803;t&#803;fen lebni.  </p> 
<p><A NAME="an_2:21">2:21</A>&nbsp;D net&#806;t&#806;a i gessalayen lebni, yesseg&#780;had-it iwakken ad yu&#611;al d lg&#780;ame&#603; iqedsen n Sidi R&#803;ebbi. </p> 
<p><A NAME="an_2:22">2:22</A>&nbsp;S tdukli-nwen akk-d Lmasih&#803;, ula d kunwi tet&#806;t&#806;ekkam di lebni-agi, iwakken at&#806;-t&#806;ilim d axxam anda yezde&#611; Sidi R&#803;ebbi s R&#803;r&#803;uh&#803;-is.  </p> 
<p><A NAME="an_3:1">3:1</A>&nbsp;Daymi nekk Bulus, aql-i d ameh&#803;bus n Lmasih&#803; &#611;ef ddemma nwen kunwi ur nelli ara n wat Isr&#803;ail.  </p> 
<p><A NAME="an_3:2">3:2</A>&nbsp;Ahat teslam s lxedma i yi-d it&#806;t&#806;unefken s r&#803;r&#803;eh&#803;ma n Sidi R&#803;ebbi &#611;ef wayen i kkun-ye&#603;nan. </p> 
<p><A NAME="an_3:3">3:3</A>&nbsp;Sidi R&#803;ebbi ildi-yi-d allen iwakken ad fehme&#611; lbad&#803;na-ines, am akken i t-id-uri&#611; s kra imeslayen ; </p> 
<p><A NAME="an_3:4">3:4</A>&nbsp;m'ara ten-te&#611;r&#803;em, at&#806;-t&#806;ez&#803;rem ayen fehme&#611; &#611;ef lbad&#803;na n Lmasih&#803;.  </p> 
<p><A NAME="an_3:5">3:5</A>&nbsp;Sidi R&#803;ebbi ur d-ibeggen ara lbad&#803;na-agi i lejdud-nne&#611;, lame&#603;na tura ibeggen-it&#806;-id s R&#803;r&#803;uh&#803;-is iqedsen i imcegg&#603;en-ines akk-d lenbiya.  </p> 
<p><A NAME="an_3:6">3:6</A>&nbsp;At&#806;ah lbad&#803;na-agi : imi umnen leg&#780;nas ur nelli ara n wat Isr&#803;ail s lexbar&#803; n lxir&#803;  n Lmasih&#803; i sen-d it&#806;t&#806;ubeccr&#803;en, ad t&#806;ekkin di l&#603;ahed i d-it&#806;t&#806;unefken i wat Isr&#803;ail, ad wer&#803;ten yid-sen lbar&#803;akat yerna ad u&#611;alen mer&#803;r&#803;a d yiwet n lg&#780;et&#806;t&#806;a.  </p> 
<p><A NAME="an_3:7">3:7</A>&nbsp;U&#611;ale&#611; d aqeddac n lexbar&#803;-agi n lxir&#803;  n Lmasih&#803; s r&#803;r&#803;eh&#803;ma n Sidi R&#803;ebbi t&#806;-t&#806;ezmert-is ixeddmen deg-i ; </p> 
<p><A NAME="an_3:8">3:8</A>&nbsp;nekk yellan d ulac ger imasih&#803;iyen mer&#803;r&#803;a, yet&#806;t&#806;unefk-iyi-d s r&#803;r&#803;eh&#803;ma n Sidi R&#803;ebbi ad beccr&#803;e&#611; i wid ur nelli ara n wat Isr&#803;ail, lexbar&#803; n lxir&#803;  ye&#603;nan lbar&#803;akat ur nkeffu yellan di Lmasih&#803; </p> 
<p><A NAME="an_3:9">3:9</A>&nbsp;yerna a d-sfehme&#611; lme&#603;na n lbad&#803;na agi i geffer Sidi R&#803;ebbi si lebda, net&#806;t&#806;a i gxelqen kullec.  </p> 
<p><A NAME="an_3:10">3:10</A>&nbsp;S wakka, lh&#803;ekmat t&#806;-t&#806;nezmarin n igenwan ad issinent tamusni n Sidi R&#803;ebbi di mkul s&#803;s&#803;ifat-ines, s tejma&#603;t n imasih&#803;iyen </p> 
<p><A NAME="an_3:11">3:11</A>&nbsp;akken yella di leqsed n Sidi R&#803;ebbi si lebda ; leqsed-agi yessawed&#803;-it &#611;er lekmal-is s &#400;isa Lmasih&#803; Ssid-nne&#611;.  </p> 
<p><A NAME="an_3:12">3:12</A>&nbsp;S liman-nne&#611; di Sidna &#400;isa i nezmer a nqer&#803;r&#803;eb &#611;er Sidi R&#803;ebbi s let&#806;kal. </p> 
<p><A NAME="an_3:13">3:13</A>&nbsp;Daymi i wen-qqar&#803;e&#611; tura : ur t&#806;t&#806;ag&#780;at ara uguren i d-t&#806;magare&#611; &#611;ef ddemma-nwen a kkun-sfeclen axat&#803;er d ayen ara kkun-iqer&#803;r&#803;ben &#611;er Sidi R&#803;ebbi.  </p> 
<p><A NAME="an_3:14">3:14</A>&nbsp;&#404;ef wayagi i kerfe&#611; tigecrar, seg&#780;g&#780;de&#611; zdat Sidi R&#803;ebbi baba-tne&#611;, </p> 
<p><A NAME="an_3:15">3:15</A>&nbsp;seg i d-tekka yal tawacult yellan ama deg igenwan ama di lqa&#603;a, </p> 
<p><A NAME="an_3:16">3:16</A>&nbsp;t&#803;t&#803;alabe&#611;-as iwakken s l&#603;ad&#803;ima-s tameqqrant, a kkun-isseg&#780;hed s tezmert n R&#803;r&#803;uh&#803;-is iqedsen.  </p> 
<p><A NAME="an_3:17">3:17</A>&nbsp;Ssuture&#611;-as ad izde&#611; Lmasih&#803; deg wulawen-nwen s liman, at&#806;-t&#806;es&#603;um izur&#803;an ara ir&#803;es&#803;s&#803;in di leh&#803;mala, </p> 
<p><A NAME="an_3:18">3:18</A>&nbsp;iwakken kunwi akk-d wid yumnen mer&#803;r&#803;a, at&#806;-t&#806;zemrem at&#806;-t&#806;fehmem ach&#803;al hraw, ach&#803;al &#611;ezzif, ach&#803;al lqay, ach&#803;al &#603;lay leh&#803;mala n Lmasih&#803;, </p> 
<p><A NAME="an_3:19">3:19</A>&nbsp;yerna at&#806;-t&#806;issinem leh&#803;mala-agi yugaren yal tamusni yellan di ddunit, alamma yezde&#611; R&#803;r&#803;uh&#803; n Sidi R&#803;ebbi deg-wen s lekmal.  </p> 
<p><A NAME="an_3:20">3:20</A>&nbsp;Sidi R&#803;ebbi ixeddem deg-nne&#611; s tezmert-is, yet&#806;t&#806;ak-a&#611;-d akter&#803; n wayen akk i s-net&#803;t&#803;alab d wayen akk i net&#806;xemmim ; </p> 
<p><A NAME="an_3:21">3:21</A>&nbsp;ad it&#806;t&#806;ubarek yisem-is si lg&#780;il &#611;er lg&#780;il di tejma&#603;t n imasih&#803;iyen akk-d &#400;isa Lmasih&#803; i dayem, Amin !  </p> 
<p><A NAME="an_4:1">4:1</A>&nbsp;Nekk yellan d aqeddac n Lmasih&#803;, a kkun-nhu&#611; ihi at&#806;-t&#806;eddum akken yeb&#611;a Sidi R&#803;ebbi mi wen-d-issawel. </p> 
<p><A NAME="an_4:2">4:2</A>&nbsp;Ddut s lh&#803;enna d wannuz akk-d s&#803;s&#803;ber&#803;, t&#806;emyawit wway gar-awen s lmah&#803;ibba.  </p> 
<p><A NAME="an_4:3">4:3</A>&nbsp;H&#803;er&#803;set iman-nwen at&#806;-t&#806;et&#803;t&#803;fem di tdukkli n R&#803;r&#803;uh&#803; iqedsen, s lehna wway gar-awen.  </p> 
<p><A NAME="an_4:4">4:4</A>&nbsp;Yiwet n lg&#780;et&#806;t&#806;a kan akk-d yiwen n R&#803;r&#803;uh&#803; iqedsen i gellan, am akken da&#611;en i wen-d-issawel Sidi R&#803;ebbi &#611;er yiwen usirem kan.  </p> 
<p><A NAME="an_4:5">4:5</A>&nbsp;Yiwen kan i d Ssid-nne&#611;, yiwen n liman akk-d yiwen n we&#611;d&#803;as i gellan, </p> 
<p><A NAME="an_4:6">4:6</A>&nbsp;yiwen n R&#803;ebbi kan i gellan, d net&#806;t&#806;a i d baba-tne&#611; mer&#803;r&#803;a ; yella sennig kullec, yella ger yemdanen mer&#803;r&#803;a, yella da&#611;en deg-sen mer&#803;r&#803;a.  </p> 
<p><A NAME="an_4:7">4:7</A>&nbsp;Me&#603;na mkul yiwen deg-nne&#611; tet&#806;t&#806;unefk-as-d r&#803;r&#803;eh&#803;ma n Sidi R&#803;ebbi s wakken yella umur i s-d-yefka Lmasih&#803;. </p> 
<p><A NAME="an_4:8">4:8</A>&nbsp;Akken yura di tira iqedsen+ :  Mi yuli &#611;er igenwan, + yewwi yid-es imeh&#803;bas, ifka-d tikciwin i yemdanen.+ +  </p> 
<p><A NAME="an_4:9">4:9</A>&nbsp;D acu i d lme&#603;na : &#171; Yuli &#611;er igenni ? &#187; Ayagi, ye&#603;ni : uqbel ad yali Lmasih&#803; &#611;er igenni, is&#803;ubb &#611;er imukan lqayen n ddaw tmurt.  </p> 
<p><A NAME="an_4:10">4:10</A>&nbsp;D win akken is&#803;ubben, i gulin da&#611;en &#611;er igenwan iwakken ad ye&#603;mer&#803; ddunit mer&#803;r&#803;a ; </p> 
<p><A NAME="an_4:11">4:11</A>&nbsp;d net&#806;t&#806;a i d-ifer&#803;qen tukciwin i yemdanen : kra yefka-yasen ad ilin d r&#803;r&#803;usul, kra d lenbiya, kra nnid&#803;en ad beccr&#803;en lexbar&#803; n lxir&#803;, wiyad&#803; d imeksawen n tejma&#603;t n imasih&#803;iyen ne&#611; d wid yesselmaden agdud n Sidi R&#803;ebbi.  </p> 
<p><A NAME="an_4:12">4:12</A>&nbsp;S tukciwin-agi, Sidna &#400;isa ad iheggi wid yextar&#803; Sidi R&#803;ebbi, ad s&#603;un tazmert s wayes ara xedmen cc&#611;el i sen-d-ifka iwakken at&#806;-t&#806;egmu tejma&#603;t n watmaten yellan d lg&#780;et&#806;t&#806;a n Lmasih&#803; ; </p> 
<p><A NAME="an_4:13">4:13</A>&nbsp;s wakka a ndukkel deg yiwen n liman akk-d yiwet n tmusni &#611;ef wayen ye&#603;nan Mmi-s n Sidi R&#803;ebbi, alamma nu&#611;al d imeqqranen di liman, imiren s tdukli-nne&#611; a nawed&#803; &#611;er lekmal yellan di Lmasih&#803;. </p> 
<p><A NAME="an_4:14">4:14</A>&nbsp;S wakka ur net&#806;&#611;imi ara d arrac imez&#803;yanen i t&#806;t&#806;awint lemwaji, i gekkat wad&#803;u &#611;er mkul lg&#780;iha, iwumi t&#806;kellixen yemdanen s th&#803;ila-nsen d uselmed-nsen.  </p> 
<p><A NAME="an_4:15">4:15</A>&nbsp;Me&#603;na m'ara d-nini tidet&#806; s lmah&#803;ibba, a nennerni di kullec di tikli-nne&#611; akk-d Lmasih&#803; yellan d aqer&#803;r&#803;uy n tejma&#603;t n watmaten.  </p> 
<p><A NAME="an_4:16">4:16</A>&nbsp;Lg&#780;et&#806;t&#806;a tebna s le&#603;d&#803;am i cuddent lemfas&#803;el yal yiwen deg umkan-is ; s Lmasih&#803; i tet&#806;t&#806;im&#611;ur&#803; tet&#806;nerni di lmah&#803;ibba m'ara xeddmen le&#603;d&#803;am cc&#611;el-nsen akken ilaq.  </p> 
<p><A NAME="an_4:17">4:17</A>&nbsp;Atah ihi wayen i d-nni&#611; d wayen i d-qqar&#803;e&#611; s yisem n Lmasih&#803; : ur t&#806;&#603;icit ara am wid ur nessin ara Sidi R&#803;ebbi, imi nutni ttaba&#603;en ixemmimen-nsen ur nes&#603;i lme&#603;na.  </p> 
<p><A NAME="an_4:18">4:18</A>&nbsp;Lefhama-nsen i&#611;umm-it&#806; t&#803;t&#803;lam, sbe&#603;den iman-nsen &#611;ef tudert i d it&#806;t&#806;ak Sidi R&#803;ebbi axat&#803;er jehlen, qqur&#803;en wulawen-nsen. </p> 
<p><A NAME="an_4:19">4:19</A>&nbsp;Ur t&#806;seth&#803;in ur t&#806;neh&#803;camen, xeddmen anagar le&#603;r&#803;ur&#803; yerna ur s&#603;in ara leqni&#603;a. </p> 
<p><A NAME="an_4:20">4:20</A>&nbsp;Me&#603;na kunwi, mac&#780;c&#780;i d ayagi i tlemdem &#611;ef wayen ye&#603;nan Lmasih&#803;. </p> 
<p><A NAME="an_4:21">4:21</A>&nbsp;Ma yella d s&#803;s&#803;eh&#803; teslam yis yerna slemden awen tidet&#806; ye&#603;nan Lmasih&#803;, </p> 
<p><A NAME="an_4:22">4:22</A>&nbsp;eg&#780;g&#780;et ihi tikli d l&#603;eqliyat-nwen tiqdimin i ssefsadent ccehwat-nni yet&#806;&#611;ur&#803;r&#803;un, </p> 
<p><A NAME="an_4:23">4:23</A>&nbsp;iwakken at&#806;-t&#806;es&#603;um lefhama tajdit&#803; i d-yet&#806;t&#806;ak R&#803;r&#803;uh&#803; iqedsen ; </p> 
<p><A NAME="an_4:24">4:24</A>&nbsp;at&#806;-t&#806;u&#611;alem d imdanen ijdiden akken yella di leb&#611;i n Sidi R&#803;ebbi, iwakken at&#806;-t&#806;eddum deg webrid n lh&#803;eqq akk-d s&#803;s&#803;fa i &#611;er tessufu&#611; tidet&#806;.  </p> 
<p><A NAME="an_4:25">4:25</A>&nbsp;Daymi, xd&#803;ut i lekdeb, ilaq mkul yiwen deg-wen ad immeslay s tidet&#806; i l&#611;ir&#803;-is, axat&#803;er d le&#603;d&#803;am n yiwet n lg&#780;et&#806;t&#806;a i nella.  </p> 
<p><A NAME="an_4:26">4:26</A>&nbsp;Ma yella terfam ur dennbet ara, ilaq a wen-yekkes wurrif uqbel ad ye&#611;li yit&#803;ij ; </p> 
<p><A NAME="an_4:27">4:27</A>&nbsp;ur t&#806;t&#806;ag&#780;at ara abrid i Ccit&#803;an ad ikcem ulawen nwen.  </p> 
<p><A NAME="an_4:28">4:28</A>&nbsp;Win yellan yet&#806;t&#806;akar ilaq ad yeg&#780;g&#780; tukerd&#803;a, ad ixdem s i&#611;allen-is iwakken a d-isewwer&#803; a&#611;r&#803;um-is s leh&#803;lal, s wakka ad izmir ad i&#603;iwen wid yeh&#803;wag&#780;en. </p> 
<p><A NAME="an_4:29">4:29</A>&nbsp;Ur ilaq ara a d-iffe&#611; yir wawal seg imi nwen, me&#603;na init-ed kan imeslayen is&#803;elh&#803;en s wayes ara sfaydin wid ara sen-islen yerna ad nnernin di liman.  </p> 
<p><A NAME="an_4:30">4:30</A>&nbsp;Ur sseh&#803;zanet ara R&#803;r&#803;uh&#803; iqedsen, axat&#803;er yis i kkun-id&#803;be&#603; Sidi R&#803;ebbi i wass i deg ara innekmal leslak-nwen.  </p> 
<p><A NAME="an_4:31">4:31</A>&nbsp;Ekkset si gar-awen : dd&#611;el, ta&#603;dawit, zz&#603;af, urrif, le&#603;yad&#803;, rregmat d wayen akk n diri. </p> 
<p><A NAME="an_4:32">4:32</A>&nbsp;Ilit d ih&#803;ninen msamah&#803;et wway gar-awen, akken i wen-isemmeh&#803; Sidi R&#803;ebbi s Lmasih&#803;.  </p> 
<p><A NAME="an_5:1">5:1</A>&nbsp;Cbut Sidi R&#803;ebbi baba-twen imi tellam d arraw-is e&#603;zizen ; </p> 
<p><A NAME="an_5:2">5:2</A>&nbsp;ddut di tudert-nwen s leh&#803;mala am akken i &#611;-ih&#803;emmel Lmasih&#803; i gefkan iman-is &#611;ef ddemma-nne&#611; d asfel i Sidi R&#803;ebbi, am lwe&#603;da yes&#603;an rrih&#803;a i&#603;eg&#780;ben i Sidi R&#803;ebbi.  </p> 
<p><A NAME="an_5:3">5:3</A>&nbsp;Kunwi s imasih&#803;iyen xd&#803;ut i zzna, i wayen ur nes&#803;fi ara, i t&#803;t&#803;me&#603; ; ayagi mer&#803;r&#803;a ur ilaq ara a d-it&#806;wabdar gar-awen ulamma d abdar ; </p> 
<p><A NAME="an_5:4">5:4</A>&nbsp;ur qebbh&#803;et, ur d-qqar&#803;et imeslayen ur nes&#603;i lme&#603;na, ur stehzayet ara &#611;ef wiyad&#803;, ayagi d ayen n diri ; me&#603;na d imeslayen ara ih&#803;emden Sidi R&#803;ebbi i glaqen a d-ff&#611;en seg imi-nwen ; </p> 
<p><A NAME="an_5:5">5:5</A>&nbsp;axat&#803;er ilaq at&#806;-t&#806;ez&#803;rem belli wid izennun ne&#611; wid ixeddmen ayen ur nes&#803;fi akk-d wid ur nesteqni&#603; ara, imi wid ur nesteqni&#603; ara cban wid i&#603;ebbden lmes&#803;nu&#603;at, widak-agi mer&#803;r&#803;a ur t&#806;ekkayen ara di tgeldit n Lmasih&#803; akk-d Sidi R&#803;ebbi. </p> 
<p><A NAME="an_5:6">5:6</A>&nbsp;H&#803;adret ad yili win ara kkun-ikellxen s lehdur&#803; ur nes&#603;i lme&#603;na ; axat&#803;er &#611;ef wayagi i d-it&#806;rusu wurrif n Sidi R&#803;ebbi &#611;ef wid i t it&#806;&#603;us&#803;un.  </p> 
<p><A NAME="an_5:7">5:7</A>&nbsp;&#404;ur&#803;-wat ad yili wayen ara kkun icerken yid-sen. </p> 
<p><A NAME="an_5:8">5:8</A>&nbsp;T&#806;-t&#806;idet&#806;, zik-nni tellam di t&#803;t&#803;lam, me&#603;na tura s tikli nwen deg ubrid n Lmasih&#803;, teff&#611;em &#611;er tafat. Ddut ihi di tafat imi tellam d arraw n tafat ;  </p> 
<p><A NAME="an_5:9">5:9</A>&nbsp;axat&#803;er tafat tet&#806;t&#806;awi &#611;er wayen yelhan, &#611;er lh&#803;eqq akk-d tidet&#806;.  </p> 
<p><A NAME="an_5:10">5:10</A>&nbsp;Meyyzet at&#806;-t&#806;fehmem ayen i&#603;eg&#780;ben i Sidi R&#803;ebbi ; </p> 
<p><A NAME="an_5:11">5:11</A>&nbsp;ur t&#806;ekkayet ara di lec&#611;al n t&#803;t&#803;lam ur nes&#603;i lfayda, me&#603;na kecfet-ed lec&#611;al-agi &#611;er tafat.  </p> 
<p><A NAME="an_5:12">5:12</A>&nbsp;S tidet&#806; ayen xeddmen imdanen agi s tuffra, d lh&#803;ecma a t-id-nebder ; </p> 
<p><A NAME="an_5:13">5:13</A>&nbsp;lame&#603;na m'ara d-nekcef ayen xeddmen, lec&#611;al-nsen t&#806;banen-d di tafat imi anda tella tafat, kullec yet&#806;ban di tafat.  </p> 
<p><A NAME="an_5:14">5:14</A>&nbsp;Axat&#803;er yura : Ddekwal a kec&#780;c&#780; yet&#803;t&#803;sen, ekker-ed si ger lmegtin, imiren a d-tecr&#803;eq fell-ak tafat n Lmasih&#803;.+  </p> 
<p><A NAME="an_5:15">5:15</A>&nbsp;Ihi h&#803;adret mlih&#803; tikli-nwen, ur leh&#803;h&#803;ut ara am imehbal, me&#603;na am wid it&#603;eqlen ; </p> 
<p><A NAME="an_5:16">5:16</A>&nbsp;far&#803;set lweqt axat&#803;er ussan d ixedda&#603;en.  </p> 
<p><A NAME="an_5:17">5:17</A>&nbsp;Daymi, ur smuhbulet ara, me&#603;na nadit at&#806;-t&#806;issinem leb&#611;i n Sidi R&#803;ebbi.  </p> 
<p><A NAME="an_5:18">5:18</A>&nbsp;Ur sekkr&#803;et ara, axat&#803;er ssekr&#803;an yessufu&#611; i webrid, lame&#603;na g&#780;g&#780;et R&#803;r&#803;uh&#803; iqedsen ad ic&#780;c&#780;ar&#803; ulawen-nwen ; </p> 
<p><A NAME="an_5:19">5:19</A>&nbsp;t&#806;emseg&#780;hadet wway-gar-awen s isefra n Zabur&#803;, cnut &#611;ef Sidi R&#803;ebbi, t&#806;h&#803;emmidet-et&#806; s wulawen-nwen.  </p> 
<p><A NAME="an_5:20">5:20</A>&nbsp;H&#803;emmdet Sidi R&#803;ebbi baba-tne&#611; &#611;ef kullec, di mkul lweqt, s yisem n Sidna &#400;isa Lmasih&#803;.  </p> 
<p><A NAME="an_5:21">5:21</A>&nbsp;T&#806;emqadar&#803;et wway gar-awen i lmend n Lmasih&#803;. </p> 
<p><A NAME="an_5:22">5:22</A>&nbsp;A tilawin, d&#803;u&#603;emt irgazen-nkunt am akken i glaq at&#806; t&#806;d&#803;u&#603;emt Sidi R&#803;ebbi ! </p> 
<p><A NAME="an_5:23">5:23</A>&nbsp;Axat&#803;er argaz d aqer&#803;r&#803;uy &#611;ef tmet&#803;t&#803;ut-is, am akken yella Lmasih&#803; d aqer&#803;r&#803;uy &#611;ef tejma&#603;t n imasih&#803;iyen ; Lmasih&#803; d amsellek n tejma&#603;t-agi yellan d lg&#780;et&#806;t&#806;a-s.  </p> 
<p><A NAME="an_5:24">5:24</A>&nbsp;Am akken i tet&#806;d&#803;u&#603;u tejma&#603;t n imasih&#803;iyen Lmasih&#803;, tilawin da&#611;en ilaq ad d&#803;u&#603;ent irgazen-nsent di kullec.  </p> 
<p><A NAME="an_5:25">5:25</A>&nbsp;Ay irgazen, mkul yiwen deg-wen ilaq ad ih&#803;emmel tamet&#803;t&#803;ut-is akken ih&#803;emmel Lmasih&#803; tajma&#603;t n imasih&#803;iyen yerna isebbel tudert-is fell-as ; </p> 
<p><A NAME="an_5:26">5:26</A>&nbsp;s we&#611;d&#803;as n waman d wawal n Sidi R&#803;ebbi yerra-t&#806; tes&#803;fa iwakken a t&#806;-iqeddem i Sidi R&#803;ebbi ; </p> 
<p><A NAME="an_5:27">5:27</A>&nbsp;yeb&#611;a a d-tban tejma&#603;t-agi n imasih&#803;iyen zdat-es, tes&#803;fa mbla ccwami, mbla akmac, mbla l&#603;ib, at&#806;-t&#806;ili t&#806; t&#806;imqeddest, ulac deg-s ayen ara s-d-nessukkes.  </p> 
<p><A NAME="an_5:28">5:28</A>&nbsp;Akken da&#611;en, irgazen ilaq ad h&#803;emmlen tilawin-nsen am lg&#780;et&#806;t&#806;at-nsen. Win ih&#803;emmlen tamet&#803;t&#803;ut-is d iman-is i gh&#803;emmel.  </p> 
<p><A NAME="an_5:29">5:29</A>&nbsp;Ulac win iker&#803;hen lg&#780;et&#806;t&#806;a-s, lame&#603;na it&#806;&#603;eyyic-it&#806;, it&#806;h&#803;adar-it&#806; am akken i gxeddem Lmasih&#803; i tejma&#603;t n imasih&#803;iyen, </p> 
<p><A NAME="an_5:30">5:30</A>&nbsp;axat&#803;er d le&#603;d&#803;am n lg&#780;et&#806;t&#806;a-s i nella ; am akken yura :  </p> 
<p><A NAME="an_5:31">5:31</A>&nbsp;daymi argaz ilaq ad yeg&#780;g&#780; baba-s d yemma-s iwakken ad i&#603;ic t&#806;-t&#806;met&#803;t&#803;ut-is, d&#611;a di sin yid-sen ad u&#611;alen d yiwen.  </p> 
<p><A NAME="an_5:32">5:32</A>&nbsp;B&#611;i&#611; a wen-d-ini&#611; belli ayagi d lbad&#803;na tameqqrant ye&#603;nan Lmasih&#803; akk-d tejma&#603;t n imasih&#803;iyen. </p> 
<p><A NAME="an_5:33">5:33</A>&nbsp;Ihi, mkul yiwen deg-wen ilaq ad ih&#803;emmel tamet&#803;t&#803;ut-is am yiman-is, ma t&#806;-t&#806;amet&#803;t&#803;ut ilaq at&#806;-t&#806;qader&#803; argaz-is.  </p> 
<p><A NAME="an_6:1">6:1</A>&nbsp;A dderya, d&#803;u&#603;et imawlan-nwen akken yeb&#611;a Sidi R&#803;ebbi, axat&#803;er ayagi d ayen yellan d lh&#803;eqq. </p> 
<p><A NAME="an_6:2">6:2</A>&nbsp;Di ccari&#603;a i d-yefka Sidi R&#803;ebbi i Sidna Musa, d wagi i d lamer&#803; amezwaru yes&#603;an lem&#603;ahda :  </p> 
<p><A NAME="an_6:3">6:3</A>&nbsp;Qader&#803; baba-k d yemma-k iwakken at&#806;-t&#806;&#603;iced&#803; di lehna yerna ad yi&#611;zif le&#603;mer&#803;-ik di ddunit.+  </p> 
<p><A NAME="an_6:4">6:4</A>&nbsp;Ma d kunwi ay imawlan, ur sserfayet ara dderya-nwen, me&#603;na r&#803;ebbit-t&#806;en akken i kkun-id-iwes&#803;s&#803;a Sidi R&#803;ebbi. </p> 
<p><A NAME="an_6:5">6:5</A>&nbsp;Ay aklan, d&#803;u&#603;et im&#603;ellmen n ddunit-agi, s leqder&#803;, s wul yes&#803;fan d neyya am akken d Lmasih&#803; i tet&#806;d&#803;u&#603;um .  </p> 
<p><A NAME="an_6:6">6:6</A>&nbsp;Ayagi ur t-xeddmet ara kan m'ara kkun-t&#806;&#603;assan am akken tet&#806;nadim at&#806;-t&#806;&#603;eg&#780;bem i yemdanen, lame&#603;na ilit am iqeddacen n Lmasih&#803; i gxeddmen leb&#611;i n Sidi R&#803;ebbi seg ul.  </p> 
<p><A NAME="an_6:7">6:7</A>&nbsp;Qedcet fell-asen am akken d Lmasih&#803; s yiman-is i &#611;ef tqeddcem mac&#780;c&#780;i &#611;ef yemdanen. </p> 
<p><A NAME="an_6:8">6:8</A>&nbsp;Tez&#803;ram belli win ixedmen lxir&#803;, ama d akli ne&#611; d ah&#803;er&#803;r&#803;i, a t-yaf &#611;er Sidi R&#803;ebbi.  </p> 
<p><A NAME="an_6:9">6:9</A>&nbsp;Ma d kunwi ay im&#603;ellmen, xedmet da&#611;en i iqeddacen-nwen akken yella di leb&#611;i n Sidi R&#803;ebbi ; ur xeddmet ara deg-sen lbat&#803;el, imi tez&#803;ram belli am&#603;ellem-nsen yellan da&#611;en d am&#603;ellem-nwen, deg igenwan i gella yerna net&#806;t&#806;a ur ixeddem ara lxilaf ger yemdanen.  </p> 
<p><A NAME="an_6:10">6:10</A>&nbsp;Sg&#780;ehdet ihi iman-nwen s tezmert tameqqrant n Sidi R&#803;ebbi.  </p> 
<p><A NAME="an_6:11">6:11</A>&nbsp;Refdet leslah&#803; mer&#803;r&#803;a i d-yet&#806;t&#806;ak Sidi R&#803;ebbi, iwakken ur kkun-i&#611;elleb ara Ccit&#803;an s th&#803;ila-ines ; </p> 
<p><A NAME="an_6:12">6:12</A>&nbsp;axat&#803;er imen&#611;i-nne&#611; mac&#780;c&#780;i akk d yemdanen i gella, lame&#603;na net&#806;na&#611; t&#806;-t&#806;geldiwin akk-d tnezmarin n t&#803;t&#803;lam ih&#803;ekmen di ddunit-agi, akk-d ler&#803;wah&#803; imcumen yellan deg igenwan.  </p> 
<p><A NAME="an_6:13">6:13</A>&nbsp;&#404;ef wayagi, refdet leslah&#803; n Sidi R&#803;ebbi, iwakken at&#806;-t&#806;izmirem at&#806;-t&#806;qablem tiswi&#603;in iwe&#603;r&#803;en, s wakka &#611;er taggara n umenu&#611; a kkun-id-yaf lh&#803;al mazal tbeddem. </p> 
<p><A NAME="an_6:14">6:14</A>&nbsp;Heggit iman-nwen am i&#603;sekr&#803;iwen, beggset tidet&#806;, lset lh&#803;eqq &#611;ef yidmaren-nwen am tidemmar n wuzzal. </p> 
<p><A NAME="an_6:15">6:15</A>&nbsp;S&#603;ut zzwar&#803;a am warkasen deg yidar&#803;r&#803;en-nwen, daymen theggam i ubeccer&#803; n lexbar&#803; n lxir&#803;.  </p> 
<p><A NAME="an_6:16">6:16</A>&nbsp;Di yal taswi&#603;t, s&#603;ut liman am tseddarit s wayes ara tizmirem at&#806;-t&#806;sensem isufa n tmes n Ccit&#803;an ; </p> 
<p><A NAME="an_6:17">6:17</A>&nbsp;cuddet leslak am tcacit n wuzzal &#611;ef wuqer&#803;r&#803;uy-nwen, sxedmet asekkin n R&#803;r&#803;uh&#803; iqedsen yellan d awal n Sidi R&#803;ebbi.  </p> 
<p><A NAME="an_6:18">6:18</A>&nbsp;Di yal taswi&#603;t de&#603;&#603;ut &#611;er Sidi R&#803;ebbi s R&#803;r&#803;uh&#803; iqedsen s yal taz&#803;allit d uh&#803;ellel. &#400;iwzet ihi, kettr&#803;et di tz&#803;allit, de&#603;&#603;ut &#611;er Sidi R&#803;ebbi &#611;ef watmaten mer&#803;r&#803;a ; </p> 
<p><A NAME="an_6:19">6:19</A>&nbsp;de&#603;&#603;ut da&#611;en fell-i iwakken a yi-d-yefk Sidi R&#803;ebbi imeslayen s wayes ara beccr&#803;e&#611; lbad&#803;na n lexbar&#803; n lxir&#803;  mbla tugdi. </p> 
<p><A NAME="an_6:20">6:20</A>&nbsp;T&#806;t&#806;ucegg&#603;e&#611;-d ad beccr&#803;e&#611; lexbar&#803; n lxir&#803;  ; &#611;ef ddemma-s i lli&#611; d ameh&#803;bus ; d&#603;ut ihi iwakken a t-beccr&#803;e&#611; akken ilaq, mbla tugdi.  </p> 
<p><A NAME="an_6:21">6:21</A>&nbsp;B&#611;i&#611; at&#806;-t&#806;ez&#803;rem ula d kunwi ayen i yi-ye&#603;nan d wayen i xeddme&#611;, daymi i n-cegg&#603;e&#611; gma-tne&#611; ame&#603;zuz Tucik iqeddcen seg ul &#611;ef Sidna &#400;isa, d net&#806;t&#806;a ara kkun-is&#603;elmen &#611;ef kullec. </p> 
<p><A NAME="an_6:22">6:22</A>&nbsp;Cegg&#603;e&#611;-t-in iwakken at&#806;-t&#806;ez&#803;rem ayen akk i &#611;-i&#603;nan, yerna ad isseg&#780;hed ulawen-nwen.  </p> 
<p><A NAME="an_6:23">6:23</A>&nbsp;Ay atmaten, lehna, leh&#803;mala akk-d liman a wen-d-t&#806;t&#806;unefken s &#611;ur&#803; Sidi R&#803;ebbi baba-tne&#611; akk-d Sidna &#400;isa Lmasih&#803;.  </p> 
<p><A NAME="an_6:24">6:24</A>&nbsp;R&#803;r&#803;eh&#803;ma n Sidi R&#803;ebbi a d-ters &#611;ef wid akk ih&#803;emmlen Sidna &#400;isa Lmasih&#803; s lmah&#803;ibba ur nfennu !  </p> 
<p><HR>
<CENTER>
<A HREF="phi.htm">Next: Philippians</A></CENTER>
</BODY>
</HTML>
