<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): Galatians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="co2">Previous</A>&nbsp;
<A HREF="eph">Next</A>&nbsp;
</CENTER>
<HR>
</p> <h3 align="center" align="center">Kabyle Bible: Galatians</h3> 
<p><A NAME="an_1:1">1:1</A>&nbsp;Nekk Bulus, yellan d r&#803;r&#803;asul, mac&#780;c&#780;i s ufus ne&#611; s leb&#611;i n yemdanen, lame&#603;na s leb&#611;i n &#400;isa Lmasih&#803; akk-d Baba R&#803;ebbi i t-id isseh&#803;yan si ger lmegtin. </p> 
<p><A NAME="an_1:2">1:2</A>&nbsp;Uri&#611; tabr&#803;at&#806;-agi nekk d watmaten mer&#803;r&#803;a yellan yid-i, i tejmuya&#603; n watmaten n tmurt n Galasya : </p> 
<p><A NAME="an_1:3">1:3</A>&nbsp;r&#803;r&#803;eh&#803;ma d lehna a wen-d-t&#806;t&#806;unefkent s &#611;ur&#803; Baba-tne&#611; R&#803;ebbi akk-d Sidna &#400;isa Lmasih&#803;.  </p> 
<p><A NAME="an_1:4">1:4</A>&nbsp;Lmasih&#803; isebbel iman-is &#611;ef ddnubat-nne&#611;, iwakken a &#611;-isellek si yir lg&#780;il-agi, s leb&#611;i n Baba-tne&#611; R&#803;ebbi. </p> 
<p><A NAME="an_1:5">1:5</A>&nbsp;I net&#806;t&#806;a tamanegt si lg&#780;il &#611;er lg&#780;il ! Amin !  </p> 
<p><A NAME="an_1:6">1:6</A>&nbsp;Wehme&#611; imi twexxr&#803;em s lem&#611;awla &#611;ef win i wen-d-issawlen s r&#803;r&#803;eh&#803;ma n Lmasih&#803;, iwakken at&#806;-t&#806;d&#803;efr&#803;em lexbar&#803; n lxir&#803;  nnid&#803;en. </p> 
<p><A NAME="an_1:7">1:7</A>&nbsp;Ur wen-d-nni&#611; ara akka am akken yella lexbar&#803; n lxir&#803;  nnid&#803;en , lame&#603;na qqar&#803;e&#611;-awen-d akka, axat&#803;er llan kra l&#611;aci i kkun-icewwlen yerna b&#611;an ad s&#603;ewjen lexbar&#803; n lxir&#803;  ye&#603;nan Lmasih&#803;. </p> 
<p><A NAME="an_1:8">1:8</A>&nbsp;?as a lukan d nukni, ne&#611; d lmelk ara d-yasen seg igenni a wen-d ibbeccer&#803; lexbar&#803; n lxir&#803; yemxalafen &#611;ef win i wen-d-nbeccer&#803; si tazwara, atan ad yet&#806;wan&#603;el !  </p> 
<p><A NAME="an_1:9">1:9</A>&nbsp;Nenna-yawen-t-id si zik, a s-d &#603;iwde&#611; tura : yet&#806;wan&#603;el win ara wen-d ibeccr&#803;en lexbar&#803; n lxir&#803;  yemxalafen &#611;ef win i tqeblem !  </p> 
<p><A NAME="an_1:10">1:10</A>&nbsp;Ihi tura, e&#603;ni d lemziya n yemdanen i t&#806;nadi&#611; ? Xat&#803;i ! D lemziya n Sidi R&#803;ebbi i t&#806;nadi&#611;. Ne&#611; e&#603;ni t&#806;nadi&#611; ad &#603;eg&#780;be&#611; i yemdanen ? Lemmer i mazal t&#806;nadi&#611; ad &#603;eg&#780;be&#611; i yemdanen, tili ur t&#806;t&#806;illi&#611; ara d aqeddac n Lmasih&#803;.  </p> 
<p><A NAME="an_1:11">1:11</A>&nbsp;A wen-d-ini&#611; ay atmaten belli lexbar&#803;-agi n lxir&#803;  i wen-d-beccr&#803;e&#611; mac&#780;c&#780;i s &#611;ur&#803; wemdan i d-yekka ; </p> 
<p><A NAME="an_1:12">1:12</A>&nbsp;axat&#803;er, nekk s yiman-iw mac&#780;c&#780;i d amdan i yi-t-id-issawd&#803;en ne&#611; i yi t-islemden, lame&#603;na d Sidna &#400;isa Lmasih&#803; i yi-t-id-iweh&#803;h&#803;an.  </p> 
<p><A NAME="an_1:13">1:13</A>&nbsp;Teslam &#611;ef tikli-inu n zik asmi lli&#611; ttaba&#603;e&#611; ddin n wat Isr&#803;ail ; teslam amek i qehr&#803;e&#611; tajma&#603;t n imasih&#803;iyen d wamek b&#611;i&#611; a ten-snegre&#611;. </p> 
<p><A NAME="an_1:14">1:14</A>&nbsp;Asmi lli&#611; d&#803;efr&#803;e&#611; ddin d le&#603;wayed n wat Isr&#803;ail, ife&#611; akk tizyiwin-iw akk-d wid n las&#803;el-iw, axat&#803;er t&#803;t&#803;fe&#611; di le&#603;wayed n lejdud-iw akken ilaq.  </p> 
<p><A NAME="an_1:15">1:15</A>&nbsp;Lame&#603;na s r&#803;r&#803;eh&#803;ma-s, Sidi R&#803;ebbi ixtar&#803;-iyi-d uqbel a d-lale&#611; yerna yessawel-iyi-d iwakken ad qedce&#611; fell-as.  </p> 
<p><A NAME="an_1:16">1:16</A>&nbsp;Asmi i yi-d-ibeggen Sidi R&#803;ebbi Mmi-s iwakken ad beccr&#803;e&#611; lexbar&#803; n lxir&#803;  i t-i&#603;nan ger wid ur nelli ara n wat Isr&#803;ail, ur cawr&#803;e&#611; ula d yiwen ; </p> 
<p><A NAME="an_1:17">1:17</A>&nbsp;yerna ur uli&#611; ara &#611;er temdint Lquds &#611;er wid yellan d r&#803;r&#803;usul uqbel-iw, lame&#603;na r&#803;uh&#803;e&#611; &#611;er tmurt n wa&#603;r&#803;aben ; syenna u&#611;ale&#611;-ed da&#611;en &#611;er temdint n Dimacq.  </p> 
<p><A NAME="an_1:18">1:18</A>&nbsp;Mi &#603;eddan tlata iseggasen, uli&#611; &#611;er temdint Lquds iwakken ad issine&#611; But&#803;rus, qqime&#611; &#611;ur&#803;-es xemset&#803;t&#803;ac wussan. </p> 
<p><A NAME="an_1:19">1:19</A>&nbsp;Lame&#603;na ur z&#803;ri&#611; ula d yiwen nnid&#803;en si r&#803;r&#803;usul, anagar Ye&#603;qub, gma-s n Ssid-nne&#611;.  </p> 
<p><A NAME="an_1:20">1:20</A>&nbsp;Ayen i wen-d-uri&#611; akka t&#806;-t&#806;idet&#806;, zdat R&#803;ebbi ur skiddibe&#611; ara. </p> 
<p><A NAME="an_1:21">1:21</A>&nbsp;Syenna, r&#803;uh&#803;e&#611; &#611;er tmura n Surya d Silisya ; </p> 
<p><A NAME="an_1:22">1:22</A>&nbsp;kra wayen kki&#611; dinna, imasih&#803;iyen n tejmuya&#603; n tmurt n Yahuda le&#603;mer&#803; z&#803;rin udem-iw. </p> 
<p><A NAME="an_1:23">1:23</A>&nbsp;Slan kan qqar&#803;en fell-i : win akken yellan it&#806;qehhir&#803; deg-nne&#611;, atan tura it&#806;beccir&#803; liman i geb&#611;a zik-nni a t-issenger. </p> 
<p><A NAME="an_1:24">1:24</A>&nbsp;D&#611;a t&#806;h&#803;emmiden R&#803;ebbi &#611;ef ddemma-w.  </p> 
<p><A NAME="an_2:1">2:1</A>&nbsp;Mi &#603;eddan r&#803;be&#603;t&#803;ac iseggasen, &#603;awde&#611; uli&#611; &#611;er temdint n Lquds akk-d Barnabas, wwi&#611; da&#611;en yid-i gma-tne&#611; Tit. </p> 
<p><A NAME="an_2:2">2:2</A>&nbsp;Uli&#611;, axat&#803;er d Sidi R&#803;ebbi i yi-t-id yumr&#803;en deg uweh&#803;h&#803;i. Sfehme&#611;-asen lexbar&#803; n lxir&#803;  i t&#806;beccir&#803;e&#611; ger wid ur nelli ara n wat Isr&#803;ail ; mli&#611;-asen-t weh&#803;h&#803;ed-sen i yimeqqranen n tejma&#603;t iwakken ayen xedme&#611; armi d ass-a ur it&#806;r&#803;uh&#803; ara bat&#803;el.  </p> 
<p><A NAME="an_2:3">2:3</A>&nbsp;Tit, ar&#803;fiq-iw yellan d ayunani, yiwen ur ih&#803;ettem fell-as ad id&#803;her&#803;, </p> 
<p><A NAME="an_2:4">2:4</A>&nbsp;&#611;as akken llan yir watmaten i d-ikecmen gar-ane&#611; s tuffra, b&#611;an a t-h&#803;er&#803;sen ad id&#803;her&#803;. Kecmen-d gar-ane&#611; iwakken ad walin tilelli i nes&#603;a di tikli-nne&#611; akk-d &#400;isa Lmasih&#803;, b&#611;an a &#611;-rren d aklan-nsen.  </p> 
<p><A NAME="an_2:5">2:5</A>&nbsp;Ula d yiwet n tikkelt ur nekni zdat-sen, iwakken tidet&#806; yellan di lexbar&#803; n lxir&#803;  at&#806;-t&#806;eqqim gar-awen.  </p> 
<p><A NAME="an_2:6">2:6</A>&nbsp;Ma d wid yes&#603;an lqima gar-awen, [ ur iyi-tewqi&#603; ara lme&#603;na d acu i llan zik, axat&#803;er Sidi R&#803;ebbi ur ixeddem ara lxilaf ger yemdanen ] ; wid-nni yes&#603;an lqima ur h&#803;et&#806;t&#806;men ara fell-i ad xedme&#611; ayen nnid&#803;en.  </p> 
<p><A NAME="an_2:7">2:7</A>&nbsp;Lame&#603;na walan belli Sidi R&#803;ebbi iwekkel-iyi iwakken ad beccr&#803;e&#611; lexbar&#803; n lxir&#803;  i wid ur nelli ara n wat Isr&#803;ail, am akken i gcegge&#603; But&#803;rus ad ibeccer&#803; lexbar&#803; n lxir&#803;  i wat Isr&#803;ail.  </p> 
<p><A NAME="an_2:8">2:8</A>&nbsp;Axat&#803;er, Sidi R&#803;ebbi i gerran But&#803;rus d r&#803;r&#803;asul n wid yellan n wat Isr&#803;ail, yerra-yi ula d nekk d r&#803;r&#803;asul n wid ur nelli ara n wat Isr&#803;ail.  </p> 
<p><A NAME="an_2:9">2:9</A>&nbsp;Ye&#603;qub, But&#803;rus akk-d Yuh&#803;enna yet&#806;wah&#803;esben d imeqqranen n tejma&#603;t, set&#603;er&#803;fen belli d Sidi R&#803;ebbi i yi-d ifkan cc&#611;el-agi, d&#611;a selmen fell-ane&#611; afus deg ufus iwakken a &#611;-d-beggnen belli qeblen ayagi. Imiren nemsefham : nutni ad r&#803;uh&#803;en ad beccr&#803;en i wat Isr&#803;ail, ma d nekk akk-d Barnabas, a nr&#803;uh&#803; a nbeccer&#803; i wid ur nelli ara n wat Isr&#803;ail ; </p> 
<p><A NAME="an_2:10">2:10</A>&nbsp;acu kan, wes&#803;s&#803;an-a&#611; iwakken ur ntet&#806;t&#806;u ara igellilen n tejmuya&#603;-nsen yellan di temdint n Lquds, ayagi ur stehza&#611; ara deg-s, xedme&#611;-t seg-wul.  </p> 
<p><A NAME="an_2:11">2:11</A>&nbsp;Asmi i d-yusa But&#803;rus &#611;er temdint n Antyuc, quble&#611;-t &#611;er wudem-is zdat l&#611;aci, axat&#803;er ye&#611;led&#803;.  </p> 
<p><A NAME="an_2:12">2:12</A>&nbsp;Uqbel a d-asen kra n yemdanen i d-icegge&#603; Ye&#603;qub, yella itet&#806;t&#806; akk-d watmaten ur nelli ara n wat Isr&#803;ail, lame&#603;na akken kan i d-wwd&#803;en, ih&#803;bes lmakla yid-sen iwexxer&#803; fell-asen, axat&#803;er yuggad wid it&#803;t&#803;fen di l&#603;addat n wat Isr&#803;ail.  </p> 
<p><A NAME="an_2:13">2:13</A>&nbsp;Atmaten nnid&#803;en n wat Isr&#803;ail xedmen am net&#806;t&#806;a, wexxr&#803;en ula d nutni, yu&#611;al armi ula d Barnabas i&#603;uned-iten.  </p> 
<p><A NAME="an_2:14">2:14</A>&nbsp;Mi wala&#611; ur teddun ara akken ilaq am akken i d-yeqqar&#803; lexbar&#803; n lxir&#803; , nni&#611; i But&#803;rus zdat l&#611;aci mer&#803;r&#803;a : ma yella kec&#780;c&#780; yellan seg wat Isr&#803;ail tet&#806;&#603;iced&#803; am wid ur nelli ara n wat Isr&#803;ail, amek ara th&#803;er&#803;s&#803;ed&#803; wid ur nelli ara n wat Isr&#803;ail ad &#603;icen am wat Isr&#803;ail ?  </p> 
<p><A NAME="an_2:15">2:15</A>&nbsp;Nukni ur nelli ara d imednuben am leg&#780;nas nnid&#803;en, las&#803;el-nne&#611; seg wat Isr&#803;ail.  </p> 
<p><A NAME="an_2:16">2:16</A>&nbsp;Lame&#603;na nez&#803;ra belli amdan yet&#806;t&#806;u&#611;al d ah&#803;eqqi zdat Sidi R&#803;ebbi s liman-ines di &#400;isa Lmasih&#803;, mac&#780;c&#780;i imi gxeddem ayen i d-teqqar&#803; ccari&#603;a ; daymi ula d nukni numen s &#400;isa Lmasih&#803;, iwakken a nu&#611;al d ih&#803;eqqiyen zdat Sidi R&#803;ebbi s liman di &#400;isa Lmasih&#803;, mac&#780;c&#780;i imi nxeddem ayen i d-teqqar&#803; ccari&#603;a n Musa. Axat&#803;er ula d yiwen ur izmir ad yu&#611;al d ah&#803;eqqi zdat R&#803;ebbi imi i gettaba&#603; ccari&#603;a n Musa.  </p> 
<p><A NAME="an_2:17">2:17</A>&nbsp;Nukni net&#806;nadi a nu&#611;al d ih&#803;eqqiyen s liman di Lmasih&#803; ; ma nufa iman-nne&#611; d imednuben ula d nukni am leg&#780;nas nnid&#803;en, e&#603;ni d Lmasih&#803; i &#611;-it&#806;t&#806;awin &#611;er ddnub ? Xat&#803;i !  </p> 
<p><A NAME="an_2:18">2:18</A>&nbsp;Axat&#803;er ma u&#611;ale&#611; &#611;er ccari&#603;a nni i g&#780;g&#780;i&#611;, ihi rri&#611; iman-iw d am&#603;as&#803;i ;  </p> 
<p><A NAME="an_2:19">2:19</A>&nbsp;&#611;ef wayen ye&#603;nan ccari&#603;a aql-iyi mmute&#611;, yerna d net&#806;t&#806;at i yi-wwin &#611;er lmut ; ayagi yedr&#803;a-d iwakken ad s&#603;u&#611; tudert di Sidi R&#803;ebbi ; aql-iyi t&#806;wasemmr&#803;e&#611; &#611;ef wumidag akk-d Lmasih&#803;.  </p> 
<p><A NAME="an_2:20">2:20</A>&nbsp;Tura mac&#780;c&#780;i d nekk i get&#806;t&#806;idiren, d Lmasih&#803; i get&#806;t&#806;idiren deg-i ; axat&#803;er tudert-iw di ddunit, t&#806;&#603;ice&#611;-t&#806; s liman di Mmi-s n Sidi R&#803;ebbi i yi-h&#803;emmlen yerna isebbel iman-is fell-i.  </p> 
<p><A NAME="an_2:21">2:21</A>&nbsp;Ur sse&#611;laye&#611; ara lqima n r&#803;r&#803;eh&#803;ma n Sidi R&#803;ebbi, axat&#803;er ma nezmer a nu&#611;al d ih&#803;eqqiyen zdat R&#803;ebbi s ccari&#603;a n Musa, ihi Lmasih&#803; yemmut &#611;ef wulac !  </p> 
<p><A NAME="an_3:1">3:1</A>&nbsp;Ay at Galasya ur nessin les&#803;lah&#803; nsen ! Anwa i kkun-iseh&#803;h&#803;ren kunwi iwumi i d-nessefhem akken ilaq lmut n &#400;isa Lmasih&#803; &#611;ef wumidag ?  </p> 
<p><A NAME="an_3:2">3:2</A>&nbsp;?ef wayagi kan i b&#611;i&#611; a kkun steqsi&#611; : amek i wen-d-it&#806;t&#806;unefk R&#803;r&#803;uh&#803; iqedsen, imi i txeddmem ayen i d-teqqar&#803; ccari&#603;a ne&#611; imi teslam yerna tumnem s lexbar&#803; n lxir&#803;  n Lmasih&#803; ?  </p> 
<p><A NAME="an_3:3">3:3</A>&nbsp;E&#603;ni ixus&#803;s&#803;-ikkun le&#603;qel ? Amek, di tazwara tet&#806;t&#806;eklem &#611;ef R&#803;r&#803;uh&#803; iqedsen, tura teb&#611;am at&#806;-t&#806;et&#806;t&#806;eklem &#611;ef yiman-nwen ? </p> 
<p><A NAME="an_3:4">3:4</A>&nbsp;E&#603;ni ayen akk i ten&#603;et&#806;t&#806;abem ir&#803;uh&#803; bat&#803;el ? Ur h&#803;si&#611; ara ir&#803;uh&#803; bat&#803;el !  </p> 
<p><A NAME="an_3:5">3:5</A>&nbsp;Win i wen-d-ifkan R&#803;r&#803;uh&#803; iqedsen, ixeddmen lber&#803;hanat gar-awen, e&#603;ni ixeddem-iten imi i tettaba&#603;em ccari&#603;a ne&#611; imi tumnem s lexbar&#803; n lxir&#803;  iwumi teslam ?  </p> 
<p><A NAME="an_3:6">3:6</A>&nbsp;Akken yura :  Ibr&#803;ahim yumen s R&#803;ebbi, yet&#806;kel fell-as, daymi i t-ih&#803;seb Sidi R&#803;ebbi d ah&#803;eqqi.  </p> 
<p><A NAME="an_3:7">3:7</A>&nbsp;Ilaq at&#806;-t&#806;fehmem ihi, wid iteddun s liman, d nutni i d arraw n tidet&#806; n Sidna Ibr&#803;ahim.  </p> 
<p><A NAME="an_3:8">3:8</A>&nbsp;Si zik i d-ixebber&#803; Sidi R&#803;ebbi di tira iqedsen belli ad yerr leg&#780;nas ur nelli ara n wat Isr&#803;ail d ih&#803;eqqiyen &#611;ef ddemma n liman nsen, mi genna i Sidna Ibr&#803;ahim lexbar&#803;-agi n lxir&#803;  : Leg&#780;nas mer&#803;r&#803;a n ddunit ad t&#806;t&#806;ubarken yis-ek ;  </p> 
<p><A NAME="an_3:9">3:9</A>&nbsp;ihi kra n win yumnen s R&#803;ebbi akken yumen yis Ibr&#803;ahim, ad it&#806;t&#806;ubarek am net&#806;t&#806;a.  </p> 
<p><A NAME="an_3:10">3:10</A>&nbsp;Axat&#803;er wid yettaba&#603;en ccari&#603;a iwakken ad t&#806;waqeblen &#611;er R&#803;ebbi, de&#603;wessu tezga fell-asen imi yura : ad it&#806;wan&#603;el kra n win yettaba&#603;en ccari&#603;a, ur nxeddem ara ayen akk yuran deg-s.  </p> 
<p><A NAME="an_3:11">3:11</A>&nbsp;Ula d yiwen ur izmir ad yu&#611;al d ah&#803;eqqi zdat R&#803;ebbi s ccari&#603;a, ayagi d ayen ibanen imi yura : Ah&#803;eqqi ad yidir s liman.   </p> 
<p><A NAME="an_3:12">3:12</A>&nbsp;Abrid n ccari&#603;a d webrid n liman mxalafen, imi yura : d win ara ixedmen ayen akk i d-teqqar&#803; ccari&#603;a ara yes&#603;un tudert n dayem.  </p> 
<p><A NAME="an_3:13">3:13</A>&nbsp;Lmasih&#803; icufe&#603;-a&#611;-d si de&#603;wessu n ccari&#603;a, d net&#806;t&#806;a i get&#806;wane&#603;len deg umkan-nne&#611; ; axat&#803;er yura :  it&#806;wan&#603;el kra n win it&#806;wa&#603;elqen &#611;er ttejr&#803;a.  </p> 
<p><A NAME="an_3:14">3:14</A>&nbsp;Ayagi yedr&#803;a-d iwakken s &#400;isa Lmasih&#803;, leg&#780;nas ur nelli ara n wat Isr&#803;ail ad wer&#803;ten lbar&#803;aka i gefka Sidi R&#803;ebbi i Ibr&#803;ahim ; s liman ara &#611;-d it&#806;t&#806;unefk R&#803;r&#803;uh&#803; iqedsen i &#611;-iw&#603;ed Sidi R&#803;ebbi.  </p> 
<p><A NAME="an_3:15">3:15</A>&nbsp;Ay atmaten, a wen-d-fke&#611; lemtel yellan di l&#603;addat-nne&#611; : m'ara yexdem yiwen le&#603;qed akken ilaq, yiwen ur izmir a t-inker&#803; ne&#611; a s-yernu kra.  </p> 
<p><A NAME="an_3:16">3:16</A>&nbsp;Ihi, Sidi R&#803;ebbi yefka lem&#603;ahda i Ibr&#803;ahim akk-d win ara d-ilalen seg-s, ( ur d-yenni ara : i wid ara d-ilalen seg-s am akken at&#803;as i gellan ). Di tira iqedsen yura :  i win ara d-ilalen seg-k ; win i &#611;ef yura wayagi, d Lmasih&#803;.  </p> 
<p><A NAME="an_3:17">3:17</A>&nbsp;Atah wayen b&#611;i&#611; a d-ini&#611; : di tazwara Sidi R&#803;ebbi yesbedd le&#603;qed akken ilaq, ccari&#603;a i d-yusan r&#803;eb&#603;a meyya utlatin iseggasen deffir-es, ur tezmir ara at&#806;-t&#806;emh&#803;u le&#603;qed-agi, ne&#611; m'ulac at&#806;-t&#806;e&#611;li lqima n lem&#603;ahda n Sidi R&#803;ebbi.  </p> 
<p><A NAME="an_3:18">3:18</A>&nbsp;Lemmer si ccari&#603;a ara newr&#803;et leslak, acu&#611;er&#803; lem&#603;ahda ? Axat&#803;er s lem&#603;ahda-agi i d-ibeggen Sidi R&#803;ebbi r&#803;r&#803;eh&#803;ma-s i Ibr&#803;ahim.  </p> 
<p><A NAME="an_3:19">3:19</A>&nbsp;Acu&#611;er&#803; ihi i d-tet&#806;t&#806;unefk ccari&#603;a ? Tet&#806;t&#806;unefk-ed iwakken a d-tesbeggen belli n&#603;us&#803;a lumur&#803; n Sidi R&#803;ebbi, alamma yusa-d win akken ara d ilalen si dderya n Ibr&#803;ahim iwumi d tet&#806;t&#806;unefk lem&#603;ahda. D lmalayekkat i d-yewwin ccari&#603;a &#611;er ufus n Sidna Musa iwakken a t&#806;-id-issiwed&#803; i yemdanen. </p> 
<p><A NAME="an_3:20">3:20</A>&nbsp;Sidi R&#803;ebbi icegge&#603;-ed amdan iwakken a d-yessiwed&#803; ccari&#603;a i wiyad&#803;, me&#603;na ur ih&#803;wag&#780; ara amdan iwakken ad isbedd le&#603;qed yid-sen. </p> 
<p><A NAME="an_3:21">3:21</A>&nbsp;E&#603;ni ccari&#603;a txulef lem&#603;ahdat n Sidi R&#803;ebbi ? Xat&#803;i ! Lemmer ccari&#603;a tezmer a d-tefk tudert i wemdan, tili yezmer wemdan ad yu&#611;al d ah&#803;eqqi zdat R&#803;ebbi s ccari&#603;a.  </p> 
<p><A NAME="an_3:22">3:22</A>&nbsp;Lame&#603;na tira iqedsen nnant-ed : ddunit mer&#803;r&#803;a tella seddaw tezmert n ddnub ; iwacu ? Iwakken lem&#603;ahda n Sidi R&#803;ebbi at&#806;-t&#806;et&#806;t&#806;unefk i yemdanen mer&#803;r&#803;a &#611;ef ddemma n liman-nsen di &#400;isa Lmasih&#803;.  </p> 
<p><A NAME="an_3:23">3:23</A>&nbsp;Uqbel a d-yas lweqt i deg ara namen s Lmasih&#803;, nella seddaw leh&#803;kum n ccari&#603;a, armi d ass i deg i d-yedher&#803; webrid n liman.  </p> 
<p><A NAME="an_3:24">3:24</A>&nbsp;S wakka, net&#806;t&#806;ur&#803;ebba-d s ccari&#603;a armi d asmi d-yusa Lmasih&#803; iwakken a &#611;-yerr d ih&#803;eqqiyen zdat R&#803;ebbi s liman.  </p> 
<p><A NAME="an_3:25">3:25</A>&nbsp;Tura yusa-d lweqt i deg ara namen s Lmasih&#803;, ifuk fell-ane&#611; leh&#803;kum n ccari&#603;a. </p> 
<p><A NAME="an_3:26">3:26</A>&nbsp;Axat&#803;er tu&#611;alem akk d arraw n Sidi R&#803;ebbi s liman di &#400;isa Lmasih&#803;. </p> 
<p><A NAME="an_3:27">3:27</A>&nbsp;Kunwi akk yet&#806;wa&#611;ed&#803;sen s yisem n Lmasih&#803;, tet&#806;&#603;icim tudert tajd&#803;it&#803; yellan di Lmasih&#803;.  </p> 
<p><A NAME="an_3:28">3:28</A>&nbsp;Tura ulac lxilaf ger wat Isr&#803;ail d iyunaniyen, ger waklan d ih&#803;er&#803;r&#803;iyen, ger yergazen t&#806;-t&#806;ilawin, axat&#803;er kunwi akk tu&#611;alem d yiwen di &#400;isa Lmasih&#803;. </p> 
<p><A NAME="an_3:29">3:29</A>&nbsp;Yerna ma tellam d ayla n Lmasih&#803;, aql-ikkun si dderya n Ibr&#803;ahim, wid ara iwer&#803;ten akken i t-id-iw&#603;ed Sidi R&#803;ebbi.  </p> 
<p><A NAME="an_4:1">4:1</A>&nbsp;Atah wayen i b&#611;i&#611; a t-id-ini&#611; : qqar&#803;e&#611;-awen skud win ara iwer&#803;ten mazal-it mez&#803;z&#803;i, ur yemxalaf ara net&#806;t&#806;a d win yellan d akli, &#611;as akken d net&#806;t&#806;a ara yu&#611;alen d bab n kullec ; </p> 
<p><A NAME="an_4:2">4:2</A>&nbsp;lame&#603;na ilaq-as ad ya&#611; awal i wid it&#806;elhayen yid-es, iseddayen lec&#611;al-is, alamma yessawed&#803; le&#603;mer&#803; akken i d-iwes&#803;s&#803;a baba-s.  </p> 
<p><A NAME="an_4:3">4:3</A>&nbsp;Akken da&#611;en ula d nukni asmi nella mez&#803;z&#803;iyit, n&#603;ac seddaw leh&#803;kum n leqwanen n ddunit, </p> 
<p><A NAME="an_4:4">4:4</A>&nbsp;me&#603;na asmi i d-yewwed&#803; lweqt i &#611;-iwe&#603;&#603;ed Sidi R&#803;ebbi, icegge&#603;-ed Mmi-s i d-ilulen si tmet&#803;t&#803;ut, i&#603;ac seddaw leh&#803;kum n ccari&#603;a, </p> 
<p><A NAME="an_4:5">4:5</A>&nbsp;iwakken a d-ifdu wid yellan seddaw leh&#803;kum n ccari&#603;a, iwakken a nu&#611;al d arraw-is.  </p> 
<p><A NAME="an_4:6">4:6</A>&nbsp;Tura imi nu&#611;al d arraw n Sidi R&#803;ebbi, ifka-ya&#611;-d &#611;er wulawen-nne&#611; R&#803;r&#803;uh&#803; n Mmi-s s wayes i nessawal i R&#803;ebbi : &#171; Abba &#187; ! Ye&#603;ni : a Baba !  </p> 
<p><A NAME="an_4:7">4:7</A>&nbsp;S wakka, ikkes fell-awen uzaglu n tkelwa, tu&#611;alem seg warraw-is ; ma tellam seg warraw-is, d kunwi ara iwer&#803;ten ayen i wen-iw&#603;ed Sidi R&#803;ebbi s r&#803;r&#803;eh&#803;ma-ines.  </p> 
<p><A NAME="an_4:8">4:8</A>&nbsp;Zik-nni ur tessinem ara R&#803;ebbi yerna tet&#806;&#603;ebbidem lemqamat d ssadat&#806; deg umkan n R&#803;ebbi. </p> 
<p><A NAME="an_4:9">4:9</A>&nbsp;Lame&#603;na tura mi tessnem R&#803;ebbi, yerna net&#806;t&#806;a ih&#803;seb ikkun d arraw-is, amek armi teb&#611;am at&#806;-t&#806;u&#611;alem &#611;er l&#603;addat n zik ur nes&#603;i lme&#603;na iwakken at&#806;-t&#806;ilim seddaw uzaglu-nsent ?  </p> 
<p><A NAME="an_4:10">4:10</A>&nbsp;Tet&#806;t&#806;akem lqima i le&#603;yudat n kra wussan, kra wagguren, kra lewqat d kra yiseggasen ! </p> 
<p><A NAME="an_4:11">4:11</A>&nbsp;Uggade&#611; ayen i n&#603;et&#806;t&#806;abe&#611; akk fell-awen ir&#803;uh&#803; bat&#803;el. </p> 
<p><A NAME="an_4:12">4:12</A>&nbsp;Ay atmaten di le&#603;naya-nwen, u&#611;alet am nekkini, imi ula d nekk lli&#611; am kunwi. Ur iyi-texdimem acemma n diri.  </p> 
<p><A NAME="an_4:13">4:13</A>&nbsp;Ur tecfim ara belli d lehlak i yi-t&#803;t&#803;fen &#611;ur&#803;-wen mi wen-beccr&#803;e&#611; lexbar&#803; n lxir&#803;  ass amezwaru. </p> 
<p><A NAME="an_4:14">4:14</A>&nbsp;?as akken lehlak-iw ye&#603;fen, ur te&#603;yim deg-i, ur iyi-teh&#803;qir&#803;em, lame&#603;na telham yis-i am akken d lmelk n Sidi R&#803;ebbi ne&#611; d &#400;isa Lmasih&#803; s yiman-is i lli&#611;.  </p> 
<p><A NAME="an_4:15">4:15</A>&nbsp;Anda-t lfer&#803;h&#803;-nni-nwen n zik ? Acu i gedr&#803;an yid-wen ? Zemre&#611; ad cehde&#611; fell-awen belli, lemmer d ayen iwumi tzemrem a t-txedmem, tili tekksem-d allen-nwen iwakken a yi-tent-id-tefkem.  </p> 
<p><A NAME="an_4:16">4:16</A>&nbsp;E&#603;ni u&#611;ale&#611; awen tura d a&#603;daw imi i wen-d qqar&#803;e&#611; tidet&#806; ?  </p> 
<p><A NAME="an_4:17">4:17</A>&nbsp;Imdanen-agi t&#806;begginen-awen-d belli h&#803;emmlen-kkun, lame&#603;na nutni c&#780;c&#780;ur&#803;en t&#806;-t&#806;ih&#803;ila ; b&#611;an kan a kkun sbe&#603;den fell-i iwakken a ten-tetteb&#603;em nutni. </p> 
<p><A NAME="an_4:18">4:18</A>&nbsp;Yelha ma ixeddem yiwen lxir&#803;, mac&#780;c&#780;i kan m'ara ili&#611; gar-awen lame&#603;na di mkul lweqt.  </p> 
<p><A NAME="an_4:19">4:19</A>&nbsp;Ay arraw-iw, aql-i n&#603;et&#806;t&#806;abe&#611; tura da&#611;en &#611;ef ddemma-nwen am tmet&#803;t&#803;ut yet&#803;t&#803;fen addud, alamma iban-ed Lmasih&#803; deg-wen.  </p> 
<p><A NAME="an_4:20">4:20</A>&nbsp;Ach&#803;al menna&#611; ad ili&#611; gar-awen di teswi&#603;t-agi i wakken a wen-d mmeslaye&#611; akken nnid&#803;en, axat&#803;er aql-iyi th&#803;eyyr&#803;e&#611; &#611;ef ddemma-nwen.  </p> 
<p><A NAME="an_4:21">4:21</A>&nbsp;Init-iyi-d, kunwi yeb&#611;an at&#806;-t&#806;ilim seddaw leh&#803;kum n ccari&#603;a, e&#603;ni ur teslim ara i wayen i d-teqqar&#803; ccari&#603;a ?  </p> 
<p><A NAME="an_4:22">4:22</A>&nbsp;Atah wayen i d-teqqar&#803; : Sidna Ibr&#803;ahim yes&#603;a sin warraw-is, yiwen seg Hag&#780;ir&#803;a yellan t&#806;-t&#806;aklit, wayed&#803; seg Sar&#803;a yellan t&#806;-t&#806;ah&#803;er&#803;r&#803;it. </p> 
<p><A NAME="an_4:23">4:23</A>&nbsp;Lame&#603;na mmi-s n taklit-nni, ilul-ed s leb&#611;i n wemdan, ma d mmi-s n th&#803;er&#803;r&#803;it-nni, ilul-ed &#611;ef ddemma n lem&#603;ahda n Sidi R&#803;ebbi.  </p> 
<p><A NAME="an_4:24">4:24</A>&nbsp;Taqsit&#803;-agi tes&#603;a lme&#603;na nnid&#803;en : snat n tilawin-agi t&#806;usemmant d sin le&#603;qud : yiwen n le&#603;qed d win n wedrar n Sinay i d-it&#806;ag&#780;g&#780;an aklan, ye&#603;ni : d Hag&#780;ir&#803;a.  </p> 
<p><A NAME="an_4:25">4:25</A>&nbsp;Hag&#780;ir&#803;a, d adrar n Sinay yellan di tmurt n wa&#603;r&#803;aben, tet&#806;mettil-ed tamdint n Lquds n tura, i gellan t&#806;-t&#806;aklit s net&#806;t&#806;at s warraw-is. </p> 
<p><A NAME="an_4:26">4:26</A>&nbsp;Lame&#603;na tamdint n Lquds yellan deg igenwan t&#806;-t&#806;ah&#803;er&#803;r&#803;it, d net&#806;t&#806;at i d yemma-tne&#611;.  </p> 
<p><A NAME="an_4:27">4:27</A>&nbsp;Axat&#803;er yura :  Efr&#803;eh&#803; kemm a ti&#603;iqer&#803;t  ur net&#806;t&#806;arew ara !    &#400;egged&#803; s lfer&#803;h&#803; kemm  ur nessin lewja&#603; n tarrawt !   Axat&#803;er tamet&#803;t&#803;ut yet&#806;wah&#803;eqr&#803;en, at&#806;-t&#806;es &#603;u  dderya  akter&#803; n tin yes&#603;an argaz-is .  </p> 
<p><A NAME="an_4:28">4:28</A>&nbsp;Ma d kunwi ay atmaten, d arraw n lem&#603;ahda i tellam am Ish&#803;aq.  </p> 
<p><A NAME="an_4:29">4:29</A>&nbsp;Zik-nni, win i d-ilulen s leb&#611;i n wemdan it&#806;qehhir&#803; win i d-ilulen s leb&#611;i n R&#803;r&#803;uh&#803; n R&#803;ebbi, akka i gella lh&#803;al ar ass-a.  </p> 
<p><A NAME="an_4:30">4:30</A>&nbsp;Lame&#603;na d acu yuran di tira iqedsen ?  Enfu taklit d mmi-s ;axat&#803;er mmi-s n taklit ur ilaq ara ad iwr&#803;et akk-d mmi-s n tmet&#803;t&#803;ut tah&#803;er&#803;r&#803;it .  </p> 
<p><A NAME="an_4:31">4:31</A>&nbsp;Akka ay atmaten, ur nelli ara d arraw n taklit lame&#603;na d arraw n tmet&#803;t&#803;ut tah&#803;er&#803;r&#803;it.  </p> 
<p><A NAME="an_5:1">5:1</A>&nbsp;&#400;isa Lmasih&#803; isellek-a&#611; iwakken a nes&#603;u tilleli n tidet&#806;. Ihi h&#803;erzet tilelli-agi, h&#803;adret at&#806;-t&#806;u&#611;alem d aklan ! </p> 
<p><A NAME="an_5:2">5:2</A>&nbsp;?esset-iyi-d ! Nekk Bulus, nni&#611; awen-d : ma yella td&#803;ehr&#803;em, Lmasih&#803; ur kkun-infi&#603; ara.  </p> 
<p><A NAME="an_5:3">5:3</A>&nbsp;Yerna ad &#603;awde&#611; a d-ini&#611; i yal argaz i gd&#803;ehr&#803;en, belli ilzem ad ixdem ayen akk i d-tenna ccari&#603;a.  </p> 
<p><A NAME="an_5:4">5:4</A>&nbsp;Kunwi yet&#806;nadin at&#806;-t&#806;u&#611;alem d ih&#803;eqqiyen zdat R&#803;ebbi s ccari&#603;a, ur d-yeqqim wacemma gar-awen d Lmasih&#803;, tet&#806;wah&#803;er&#803;mem si r&#803;r&#803;eh&#803;ma n Sidi R&#803;ebbi. </p> 
<p><A NAME="an_5:5">5:5</A>&nbsp;Ma d nukni, nessaram a &#611;-yerr Sidi R&#803;ebbi d ih&#803;eqqiyen zdat-es ; ayagi net&#806;r&#803;ag&#780;u-t s R&#803;r&#803;uh&#803; iqedsen akk-d liman.  </p> 
<p><A NAME="an_5:6">5:6</A>&nbsp;Axat&#803;er, di tikli-nne&#611; akk-d &#400;isa Lmasih&#803;, ned&#803;her&#803; ne&#611; ur ned&#803;hir&#803; ara, ayagi ur yes&#603;i ara azal ; ayen yes&#603;an azal, d liman i d-t&#806;begginen lec&#611;al i nxeddem s leh&#803;mala.  </p> 
<p><A NAME="an_5:7">5:7</A>&nbsp;Di tazwara tewwim abrid ilaqen, anwa i kkun-issuf&#611;en i webrid n tidet&#806; ? </p> 
<p><A NAME="an_5:8">5:8</A>&nbsp;R&#803;r&#803;ay-agi ur d-yekki ara s &#611;ur&#803; Sidi R&#803;ebbi i wen-d-issawlen. </p> 
<p><A NAME="an_5:9">5:9</A>&nbsp;Akken qqar&#803;en : &#171; Cit&#803;t&#803;uh&#803; n temtunt ( i&#611;es n temtunt ) yessalay akk arukti.&#187;  </p> 
<p><A NAME="an_5:10">5:10</A>&nbsp;Lame&#603;na Sidi R&#803;ebbi ihedden ul-iw fell-awen, t&#806;ekle&#611; belli ur tet&#806;xemmimem ara akken nnid&#803;en. Lame&#603;na win i kkun-icewwlen, akken ib&#611;u yili, a t-i&#603;aqeb Sidi R&#803;ebbi.  </p> 
<p><A NAME="an_5:11">5:11</A>&nbsp;Lemmer mazal nehhu&#611; ar tura &#611;ef t&#803;t&#803;har&#803;a, iwacu i yi-mazal t&#806;waqehr&#803;e&#611; ? Tili lexbar&#803; i net&#806;beccir&#803; &#611;ef Lmasih&#803; it&#806;wasemmr&#803;en &#611;ef wumidag, ur yet&#806;t&#806;ili d ugur ula i yiwen. </p> 
<p><A NAME="an_5:12">5:12</A>&nbsp;Wid-nni i kkun-icewwlen &#611;ef t&#803;t&#803;har&#803;a ad r&#803;uh&#803;en ihi ad &#603;egben iman-nsen.  </p> 
<p><A NAME="an_5:13">5:13</A>&nbsp;Ay atmaten, Sidi R&#803;ebbi ifka yawen tilelli, ur d-t&#806;afet ara sebba s wayes ara txedmem s tlelli-agi leb&#611;i n tnefsit-nwen ; lame&#603;na beggnet-ed lmah&#803;ibba yellan gar-awen.  </p> 
<p><A NAME="an_5:14">5:14</A>&nbsp;Axat&#803;er lamer&#803; i gesdukklen mer&#803;r&#803;a ccari&#603;a d wagi :  h&#803;emmel l&#611;ir&#803;-ik am yiman-ik .  </p> 
<p><A NAME="an_5:15">5:15</A>&nbsp;Ma yella tet&#806;t&#806;emkerracem am lewh&#803;uc yerna wa itet&#806;t&#806; wa, h&#803;adret iman-nwen ne&#611; m'ulac yiwen ad issenger wayed&#803;.  </p> 
<p><A NAME="an_5:16">5:16</A>&nbsp;Ddut ihi s leb&#611;i n R&#803;r&#803;uh&#803; iqedsen, iwakken ur txeddmem ara leb&#611;i n tnefsit-nwen. </p> 
<p><A NAME="an_5:17">5:17</A>&nbsp;Axat&#803;er leb&#611;i n tnefsit ixulef leb&#611;i n R&#803;r&#803;uh&#803; iqedsen, akken da&#611;en leb&#611;i n R&#803;r&#803;uh&#803; iqedsen ixulef leb&#611;i n tnefsit ; d i&#603;dawen wway gar-asen, daymi ur tezmirem ara at&#806;-t&#806;xedmem akken teb&#611;am.  </p> 
<p><A NAME="an_5:18">5:18</A>&nbsp;Lame&#603;na ma yella tleh&#803;h&#803;um s leb&#611;i n R&#803;r&#803;uh&#803; iqedsen, atan ihi ur tellim ara seddaw leh&#803;kum n ccari&#603;a.  </p> 
<p><A NAME="an_5:19">5:19</A>&nbsp;Axat&#803;er, lef&#603;ayel n tnefsit t&#806;banen : zzna, leh&#803;r&#803;am, lefsad, </p> 
<p><A NAME="an_5:20">5:20</A>&nbsp;zzyar&#803;a n lemqamat, ssh&#803;ur, lker&#803;h, ccwal, tismin, zz&#603;af, wid yeb&#611;an a d-kken sennig wiyad&#803;, assexr&#803;eb, wid ifer&#803;qen t&#806;-t&#806;irebba&#603;, </p> 
<p><A NAME="an_5:21">5:21</A>&nbsp;t&#803;t&#803;me&#603;, ssekr&#803;an, at i&#603;ebbad&#803; ur nes&#603;i lqa&#603; d wayen akk it&#806;emcabin &#611;er wayagi mer&#803;r&#803;a. &#400;eggne&#611;-awen-d am akken i wen-d-nni&#611; yakan : wid i gxeddmen lec&#611;al-agi ur se&#603;&#603;un ara amkan di tgelda n Sidi R&#803;ebbi.  </p> 
<p><A NAME="an_5:22">5:22</A>&nbsp;Lame&#603;na atan wayen i d-itekken si R&#803;r&#803;uh&#803; iqedsen : leh&#803;mala, lfer&#803;h&#803;, lehna, s&#803;s&#803;ber&#803;, lehhu, leh&#803;nana, liman, </p> 
<p><A NAME="an_5:23">5:23</A>&nbsp;ul yes&#803;fan, a&#611;lab n tnefsit ; e&#603;ni ccari&#603;a tugi annect-agi ?  </p> 
<p><A NAME="an_5:24">5:24</A>&nbsp;Wid yellan n &#400;isa Lmasih&#803;, semmr&#803;en &#611;ef wumidag leb&#611;i n tnefsit-nsen, s ccehwat-is d umenni ines. </p> 
<p><A NAME="an_5:25">5:25</A>&nbsp;Imi d R&#803;r&#803;uh&#803; iqedsen i &#611;-d ifkan tudert, ilaq-a&#611; ihi a neddu di leb&#611;i ines.  </p> 
<p><A NAME="an_5:26">5:26</A>&nbsp;Ur ilaq a nessim&#611;ur&#803; iman nne&#611;, ur ilaq a net&#806;na&#611; ne&#611; a net&#806;t&#806;emyasam wway-gar-ane&#611;.  </p> 
<p><A NAME="an_6:1">6:1</A>&nbsp;Ay atmaten, kunwi ileh&#803;h&#803;un s R&#803;r&#803;uh&#803; iqedsen, ma tet&#803;t&#803;fem yiwen ye&#611;led&#803;, erret-t&#806;-id &#611;er webrid s leh&#803;nana ; h&#803;adret &#611;ef yiman-nwen, axat&#803;er tzemrem at&#806;-t&#806;e&#611;lim ula d kunwi deg ujer&#803;r&#803;eb. </p> 
<p><A NAME="an_6:2">6:2</A>&nbsp;?em&#603;awanet deg unerfud n t&#603;ekkmin nwen, s wakka ara td&#803;u&#603;em ayen i d-tenna ccari&#603;a n Lmasih&#803;. </p> 
<p><A NAME="an_6:3">6:3</A>&nbsp;Ma yeh&#803;seb yiwen iman-is yes&#603;a lqima net&#806;t&#806;a ur yeswi kra, &#611;ef yiman-is i get&#806;kellix.  </p> 
<p><A NAME="an_6:4">6:4</A>&nbsp;Ilaq mkul yiwen ad imeyyez tikli-ines, imiren ma yufa ayen s wayes ara izux, ad izux i yiman-is kan mac&#780;c&#780;i alamma imettel iman-is &#611;er wiyad&#803;. </p> 
<p><A NAME="an_6:5">6:5</A>&nbsp;Axat&#803;er mkul yiwen ad yerfed ta&#603;kumt-is weh&#803;d-es.  </p> 
<p><A NAME="an_6:6">6:6</A>&nbsp;Win iwumi sselmaden awal n R&#803;ebbi ilaq ad yeg&#780;g&#780; amur deg wayen akk yes&#603;a i win i t-isselmaden.  </p> 
<p><A NAME="an_6:7">6:7</A>&nbsp;?adret at&#806;-t&#806;&#611;elt&#803;em : yiwen ur yezmir ad istehzi &#611;ef R&#803;ebbi ; ayen yezre&#603; wemdan, a t-id-imger.  </p> 
<p><A NAME="an_6:8">6:8</A>&nbsp;Win yettaba&#603;en leb&#611;i n tnefsit-is, a t-tessiwed&#803; &#611;er lmut ; ma d win iteddun s R&#803;r&#803;uh&#803; iqedsen ad is&#603;u tudert n dayem.  </p> 
<p><A NAME="an_6:9">6:9</A>&nbsp;Ilaq a nxeddem lxir&#803; mbla &#603;eyyu ; axat&#803;er m'ur nefcil ara, a d-nemger m'ara d-yawed&#803; lweqt. </p> 
<p><A NAME="an_6:10">6:10</A>&nbsp;Ihi, skud yella wamek, a nexdem lxir&#803; i yemdanen mer&#803;r&#803;a, abe&#603;da atmaten di liman !  </p> 
<p><A NAME="an_6:11">6:11</A>&nbsp;Walit tira-agi : s ufus-iw i wen tent-id-uri&#611;. </p> 
<p><A NAME="an_6:12">6:12</A>&nbsp;Wid mer&#803;r&#803;a i geb&#611;an ad h&#803;et&#806;t&#806;men fell-awen t&#803;t&#803;har&#803;a, b&#611;an a d-sbeggnen iman-nsen zdat imdanen belli t&#803;t&#803;fen di le&#603;wayed, iwakken ur t&#806;waqehhar&#803;en ara &#611;ef ddemma n umidag n Lmasih&#803;.  </p> 
<p><A NAME="an_6:13">6:13</A>&nbsp;Widak-agi id&#803;ehr&#803;en, nutni s yiman nsen ur ttaba&#603;en ara ccari&#603;a ; lame&#603;na b&#611;an at&#806;-t&#806;d&#803;ehr&#803;em iwakken ad zuxxen imi h&#803;ettmen fell-awen t&#803;t&#803;har&#803;a-agi.  </p> 
<p><A NAME="an_6:14">6:14</A>&nbsp;Ma d nekk ur b&#611;i&#611; ad zuxxe&#611; s wacemma, anagar s lmut n &#400;isa Lmasih&#803; &#611;ef wumidag ; axat&#803;er s lmut n Lmasih&#803; &#611;ef wumidag u&#611;ale&#611; ur h&#803;sibe&#611; ara ddunit-agi, akken da&#611;en ddunit ur iyi-teh&#803;sib ara ula d nekk. </p> 
<p><A NAME="an_6:15">6:15</A>&nbsp;Axat&#803;er ayen yes&#603;an azal, mac&#780;c&#780;i d t&#803;t&#803;har&#803;a, lame&#603;na t&#806;-t&#806;alalit tajd&#803;it&#803; i d-itekken s &#611;ur&#803; Sidi R&#803;ebbi.  </p> 
<p><A NAME="an_6:16">6:16</A>&nbsp;I wid akk iteb&#603;en abrid-agi , a sen-ini&#611;: lehna d r&#803;r&#803;eh&#803;ma n Sidi R&#803;ebbi a wen-d t&#806;t&#806;unefkent i kunwi d wegdud n Sidi R&#803;ebbi mer&#803;r&#803;a !  </p> 
<p><A NAME="an_6:17">6:17</A>&nbsp;Sya &#611;er zdat, ur h&#803;wag&#780;e&#611; yiwen a yi-isseh&#803;zen ; axat&#803;er ccwami yellan di lg&#780;et&#806;t&#806;a-w t&#806;begginent-ed belli d aqeddac n Sidna &#400;isa i lli&#611;.  </p> 
<p><A NAME="an_6:18">6:18</A>&nbsp;Ay atmaten, r&#803;r&#803;eh&#803;ma n Ssid-nne&#611; &#400;isa Lmasih&#803; at&#806;-t&#806;ili yid-wen mer&#803;r&#803;a ! Amin !  </p> 
<p><HR>
<CENTER>
<A HREF="eph">Next: Ephesians</A></CENTER>
</BODY>
</HTML>
