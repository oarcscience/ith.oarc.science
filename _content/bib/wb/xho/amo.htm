<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Amos</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="joe">Previous</A>&nbsp;
<A HREF="oba">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Amos</h3> 
<p><A NAME="an_1:1">1:1</A>&nbsp;Amazwi ka-Amosi, obengowakubo abalusi baseTekowa,  awawabonayo ngokusingisele kwaSirayeli, ngemihla kaUziya ukumkani wakwaYuda, ngemihla kaYarobheham unyana kaYowashe,  ukumkani wakwaSirayeli, iminyaka emibini phambi konyikimo.</p> 
<p><A NAME="an_1:2">1:2</A>&nbsp;Wathi: UYehova uyabharhula eZiyon, akhuphe ilizwi lakhe eYerusalem, amakriwa abalusi enze isijwili, incopho yeKarmele yome.</p> 
<p><A NAME="an_1:3">1:3</A>&nbsp;Utsho uYehova ukuthi, Ngenxa yezikreqo ezithathu zeDamasko,  ngenxa yezine&#151;andiyi kuyibuyisa umva le nto&#151;ngenxa yokuba bambhulayo uGiliyadi ngezibhulo zesinyithi:</p> 
<p><A NAME="an_1:4">1:4</A>&nbsp;ndiya kuphosa umlilo endlwini kaHazayeli, utshise iingxande ezinde zikaBhen-hadade.</p> 
<p><A NAME="an_1:5">1:5</A>&nbsp;Ndowaphula umvalo weDamasko, ndinqumle ummi wasesihlanjeni seAven, nophethe intonga yobukumkani eBhete-eden; bathinjwe abantu bakwa-Aram, baye eKire; utsho uYehova.</p> 
<p><A NAME="an_1:6">1:6</A>&nbsp;Utsho uYehova ukuthi, Ngenxa yezikreqo ezithathu zeGaza,  ngenxa yezine&#151;andiyi kuyibuyisa umva le nto&#151;ngenxa yokuthimba kwabo abathinjwa ngokuzeleyo, ukuze babanikele kuEdom:</p> 
<p><A NAME="an_1:7">1:7</A>&nbsp;ndiya kuthumela umlilo eludongeni lweGaza, utshise iingxande zayo ezinde.</p> 
<p><A NAME="an_1:8">1:8</A>&nbsp;Ndomnqumla omiyo eAshdode, nophethe intonga yobukumkani eAshkelon; ndisibuyisele isandla sam phezu kwe-Ekron,  atshabalale amasalela amaFilisti; itsho iNkosi uYehova.</p> 
<p><A NAME="an_1:9">1:9</A>&nbsp;Utsho uYehova ukuthi, Ngenxa yezikreqo ezithathu zeTire,  ngenxa yezine&#151;andiyi kuyibuyisa umva le nto&#151;ngenxa yokubanikela kwabo abathinjwa bephelele kuEdom, abawukhumbula umnqophiso wobuzalwana:</p> 
<p><A NAME="an_1:10">1:10</A>&nbsp;ndiya kuthumela umlilo eludongeni lweTire, utshise iingxande zayo ezinde.</p> 
<p><A NAME="an_1:11">1:11</A>&nbsp;Utsho uYehova ukuthi, Ngenxa yezikreqo ezithathu zakwaEdom,  ngenxa yezine&#151;andiyi kuyibuyisa umva le nto&#151;ngenxa yokumsukelisa kwakhe umzalwana wakhe ngekrele, eyilahlile imfesane yakhe, umsindo wakhe uhlala uqwenga, emana egcine ukuphuphuma komsindo wakhe:</p> 
<p><A NAME="an_1:12">1:12</A>&nbsp;ndiya kuthumela umlilo kwaTeman, utshise iingxande ezinde zaseBhotsera.</p> 
<p><A NAME="an_1:13">1:13</A>&nbsp;Utsho uYehova ukuthi, Ngenxa yezikreqo ezithathu zoonyana baka-Amon, ngenxa yezine&#151;andiyi kuyibuyisa umva le nto&#151; ngenxa yokuqangqulula kwabo abamithiyo baseGiliyadi, ukuze bandise umda wabo:</p> 
<p><A NAME="an_1:14">1:14</A>&nbsp;ndiya kubasa umlilo eludongeni lweRabha, utshise iingxande zayo ezinde, kuhlatywa umkhosi ngemini yokulwa, kukho umoya ovuthuzayo ngemini yesaqhwithi.</p> 
<p><A NAME="an_1:15">1:15</A>&nbsp;Uya kuthinjwa emke ukumkani wabo, yena nabathetheli bakhe kunye naye; utsho uYehova.</p> 
<p><A NAME="an_2:1">2:1</A>&nbsp;Utsho uYehova ukuthi, Ngenxa yezikreqo ezithathu zakwaMowabhi, ngenxa yezine&#151;andiyi kuyibuyisa umva le nto&#151; ngenxa yokuwatshisa kwakhe amathambo ookumkani bakwaEdom, aba yikalika:</p> 
<p><A NAME="an_2:2">2:2</A>&nbsp;ndiya kuthumela umlilo kwaMowabhi, utshise iingxande ezinde zeKeriyoti, afe uMowabhi, kuphithizelwa, kuhlatywa umkhosi,  kuvuthelwa izigodlo.</p> 
<p><A NAME="an_2:3">2:3</A>&nbsp;Ndomnqumla umgwebi phakathi kwakhe, ndibabulale bonke abathetheli bakhe kunye naye; utsho uYehova.</p> 
<p><A NAME="an_2:4">2:4</A>&nbsp;Utsho uYehova ukuthi, Ngenxa yezikreqo ezithathu zakwaYuda,  ngenxa yezine&#151;andiyi kuyibuyisa umva le nto&#151;ngenxa yokuwucekisa kwabo umyalelo kaYehova, abayigcina imimiselo yakhe; amanga abo, ababelandela wona ooyise, abandwendwisa:</p> 
<p><A NAME="an_2:5">2:5</A>&nbsp;ndiya kuthumela umlilo kwaYuda, utshise iingxande ezinde zeYerusalem.</p> 
<p><A NAME="an_2:6">2:6</A>&nbsp;Utsho uYehova ukuthi, Ngenxa yezikreqo ezithathu zakwaSirayeli, ngenxa yezine&#151;andiyi kuyibuyisa umva le nto &#151;ngenxa yokuba bathengisa ilungisa ngesilivere, bathengisa ihlwempu ngeembadada ezimbini;</p> 
<p><A NAME="an_2:7">2:7</A>&nbsp;bona abo bazondayo ukuba intloko yezisweli ibe nothuli lomhlaba, bayijike indlela yabalulamileyo; umntu noyise baya ntombini-nye, ukuze balihlambele igama lam elingcwele;</p> 
<p><A NAME="an_2:8">2:8</A>&nbsp;banaba phezu kweengubo ezisisibambiso ngasezibingelelweni zonke, basela iwayini yabahlawulisiweyo endlwini yothixo wabo.</p> 
<p><A NAME="an_2:9">2:9</A>&nbsp;Kanti mna ndamtshabalalisa ebusweni babo umAmori, obude bunjengobude bemisedare, obeliqele njengemioki;  ndasitshabalalisa isiqhamo sakhe ngaphezulu, neengcambu zakhe ngaphantsi.</p> 
<p><A NAME="an_2:10">2:10</A>&nbsp;Ke mna ndaninyusa ezweni laseYiputa, ndanikhokela entlango iminyaka emashumi mane, ukuze nilihluthe ilizwe lomAmori.</p> 
<p><A NAME="an_2:11">2:11</A>&nbsp;Ndavelisa koonyana benu abokuba ngabaprofeti, nakumadodana enu abokuba ngabazahlulileyo. Hi, akunjalo na, nyana bakaSirayeli? utsho uYehova.</p> 
<p><A NAME="an_2:12">2:12</A>&nbsp;Ke nisuke nabaseza iwayini abazahlulileyo; abaprofeti nabawisela umthetho wokuthi, Ize ningaprofeti.</p> 
<p><A NAME="an_2:13">2:13</A>&nbsp;Yabonani, ndiya kunixinzelela phantsi, njengokuba ixinzelelwa phantsi inqwelo ezele zizithungu.</p> 
<p><A NAME="an_2:14">2:14</A>&nbsp;Wokhohlwa kukusaba onamendu, owomeleleyo angawaqinisi amandla akhe, igorha lingabusindisi ubomi balo.</p> 
<p><A NAME="an_2:15">2:15</A>&nbsp;Nophethe isaphetha akayi kumisa, nonyawo zinamendu angazisindisi, nokhwele ehasheni angabusindisi ubomi bakhe;</p> 
<p><A NAME="an_2:16">2:16</A>&nbsp;nontliziyo ikhaliphileyo phakathi kwamagorha asabe eze ngaloo mini; utsho uYehova.</p> 
<p><A NAME="an_3:1">3:1</A>&nbsp;Liveni eli lizwi alithethileyo uYehova ngani, nyana bakaSirayeli, ngayo yonke imizalwane endayinyusayo ezweni laseYiputa, lisithi,</p> 
<p><A NAME="an_3:2">3:2</A>&nbsp;Ndaze nina nedwa emizalwaneni yonke yehlabathi; ngenxa yoko ndiya kubuvelela kuni ubugwenxa benu bonke.</p> 
<p><A NAME="an_3:3">3:3</A>&nbsp;Bakha bahambe ndawonye na ababini, bengavani?</p> 
<p><A NAME="an_3:4">3:4</A>&nbsp;Ikha ibharhule na ingonyama ehlathini, ingenanto iyiqwengayo? Ingonyama entsha ikha igqume na emqolombeni wayo,  ingabambanga nto?</p> 
<p><A NAME="an_3:5">3:5</A>&nbsp;Ikha yeyele na intaka esibatheni emhlabeni, kungekho sango liyithiyeleyo? Wojuba na umgibe emhlabeni, ungabambisanga nokubambisa?</p> 
<p><A NAME="an_3:6">3:6</A>&nbsp;Khona khe sivuthelwe na isigodlo phakathi komzi, bangothuki abantu? Khe bubekho na ububi phakathi komzi, engabenzanga uYehova?</p> 
<p><A NAME="an_3:7">3:7</A>&nbsp;Inene, ayikhe yenze into iNkosi uYehova, ingathanga iluhlakaze ucweyo lwayo kubakhonzi bayo abaprofeti.</p> 
<p><A NAME="an_3:8">3:8</A>&nbsp;Ingonyama ibharhule, ngubani na ongoyikiyo? INkosi uYehova ithethile, ngubani na ongayi kuprofeta.</p> 
<p><A NAME="an_3:9">3:9</A>&nbsp;Memezani ezingxandeni ezinde zaseAshdode, nasezingxandeni ezinde zezwe laseYiputa, nithi, Hlanganisani ezintabeni zelakwaSamari, nibone isaqunge esikhulu esiphakathi kwalo,  nabacudisiweyo abasesazulwini salo.</p> 
<p><A NAME="an_3:10">3:10</A>&nbsp;Kuba abakwazi ukwenza okuthe gca, utsho uYehova, abo bafumba ugonyamelo nobhuqo ezingxandeni zabo ezinde.</p> 
<p><A NAME="an_3:11">3:11</A>&nbsp;Ngako oko itsho iNkosi uYehova ukuthi, Umbandezeli uya kuba ngeenxa zonke elizweni; uya kuwathoba amandla akho kuwe,  ziphangwe iingxande zakho ezinde.</p> 
<p><A NAME="an_3:12">3:12</A>&nbsp;Utsho uYehova ukuthi, Njengokuba umalusi ehlangula emlonyeni wengonyama ooxhongo ababini, nokuba sisiqwenga sendlebe, baya kwenjiwa njalo ukuhlangulwa oonyana bakaSirayeli, abahlala kwaSamari phezu kwephundu lesingqengqelo, naphezu kweengubo zomandlalo eziluhlobo lweDamasko.</p> 
<p><A NAME="an_3:13">3:13</A>&nbsp;Yivani, ningqine kwindlu kaYakobi; itsho iNkosi uYehova,  uThixo wemikhosi.</p> 
<p><A NAME="an_3:14">3:14</A>&nbsp;Kuba, mini ndiya kuzivelela izikreqo zendlu kaSirayeli phezu kwayo, ndiya kuzivelela ezibingelelweni zaseBheteli,  zixakaxwe iimpondo zesibingelelo, ziwe emhlabeni.</p> 
<p><A NAME="an_3:15">3:15</A>&nbsp;Ndoyichitha indlu yasebusika, kunye nendlu yasehlotyeni,  zitshabalale izindlu zeempondo zeendlovu, ziphele izindlu ezininzi; utsho uYehova.</p> 
<p><A NAME="an_4:1">4:1</A>&nbsp;Liveni eli lizwi, nina zimazi zaseBhashan, zisezintabeni zakwaSamari, zizicudisayo izisweli, ziwavikivayo amahlwempu,  zithi ezinkosini zazo, Zisani sisele.</p> 
<p><A NAME="an_4:2">4:2</A>&nbsp;INkosi uYehova ifunge ubungcwele bayo, yathi, Yabonani,  nizelwa yimihla eniya kuqweqwediswa ngamagwegwe, nabokugqibela kuni ngamaqerhu okubambisa iintlanzi.</p> 
<p><A NAME="an_4:3">4:3</A>&nbsp;Niya kuphuma ngamathuba okuqhekezwa kodonga, elowo aphume ngelilunge naye, niye kuphoswa eHarmon; utsho uYehova.</p> 
<p><A NAME="an_4:4">4:4</A>&nbsp;Yiyani eBheteli nikreqe; yiyani eGiligali, nandise ukukreqa;  nizise imibingelelo yenu imiso ngemiso, nezishumi zenu kanye ngemihla emithathu;</p> 
<p><A NAME="an_4:5">4:5</A>&nbsp;niqhumisele umbingelelo wemibulelo ngento enegwele, nimemeze imibingelelo yokuqhutywa yintliziyo; memezani, kuba nithanda njalo, nyana bakaSirayeli; itsho iNkosi uYehova.</p> 
<p><A NAME="an_4:6">4:6</A>&nbsp;Kananjalo mna ndininike ubumsulwa bamazinyo emizini yenu yonke, nokusweleka kwesonka ezindaweni zenu zonke; anibuyanga nize kum noko; utsho uYehova.</p> 
<p><A NAME="an_4:7">4:7</A>&nbsp;Kananjalo mna ndayithintela imvula kuni, zisentathu iinyanga zokuba kuvunwe; ndayinisa komnye umzi, andayinisa komnye;  esinye isahlulo somhlaba sanelwa yimvula, esinye isahlulo esinganelwanga satsha;</p> 
<p><A NAME="an_4:8">4:8</A>&nbsp;imizi emibini, emithathu, ibhadulele kumzi omnye, ukuze isele amanzi ingakholwa; anabuya nize kum noko; utsho uYehova.</p> 
<p><A NAME="an_4:9">4:9</A>&nbsp;Ndanibetha ngembabala nangexoshomba; imiyezo yenu nezidiliya zenu, nemikhiwane yenu, neminquma yenu emininzi, yadliwa yinkumbi enqunquthayo; anabuya nize kum noko utsho uYehova.</p> 
<p><A NAME="an_4:10">4:10</A>&nbsp;Ndathumela phakathi kwenu indyikitya yokufa, ngokuya kwaseYiputa, ndawabulala ngekrele amadodana enu, kwanamahashe enu angamaxhoba, ndanyusa ukunuka kweminquba yenu, kweza ezimpumlweni zenu; anabuya nize kum noko; utsho uYehova.</p> 
<p><A NAME="an_4:11">4:11</A>&nbsp;Ndibabhukuqile abanye benu, njengoko wabhukuqa ngako uThixo iSodom neGomora, naba njengesikhuni esinyothulwe emlilweni;  anabuya nize kum noko; utsho uYehova.</p> 
<p><A NAME="an_4:12">4:12</A>&nbsp;Ngako oko ndiya kwenjenje kuwe, Sirayeli; ngokokuba ndiya kwenjenje ke kuwe, zilungiselele ukuhlangabeza uThixo wakho,  Sirayeli.</p> 
<p><A NAME="an_4:13">4:13</A>&nbsp;Ngokuba, yabona, uloyila iintaba, ulodala umoya, uloxelela umntu into okuyiyo ukuthelekelela kwakhe, ulowenza mnyama isifingo, ulonyathela phezu kwemimango yehlabathi: nguYehova uThixo wemikhosi, igama lakhe.</p> 
<p><A NAME="an_5:1">5:1</A>&nbsp;Liveni eli lizwi ndiliphakamisayo ngani, esi simbonono, ndlu kaSirayeli.</p> 
<p><A NAME="an_5:2">5:2</A>&nbsp;Iwile, ayisayi kubuya ivuke intombi enguSirayeli;  ikhahleleke emhlabeni, akukho uyiphakamisayo,</p> 
<p><A NAME="an_5:3">5:3</A>&nbsp;Ngokuba itsho iNkosi uYehova ukuthi, Umzi ophuma unewaka,  uya kusala nekhulu; ophuma unekhulu, uya kusala neshumi kwindlu kaSirayeli.</p> 
<p><A NAME="an_5:4">5:4</A>&nbsp;Ngokuba utsho uYehova kwindlu kaSirayeli, ukuthi, Quqelani kum, niphile;</p> 
<p><A NAME="an_5:5">5:5</A>&nbsp;musani ukuquqela eBheteli, ningangeni eGiligali, ningaweleli niye eBher-shebha; kuba iGiligali, inene, iya kuthinjwa,  neBheteli ibe yinto engeyakonto.</p> 
<p><A NAME="an_5:6">5:6</A>&nbsp;Quqelani kuYehova, naniya kuphila; hleze ayifikele indlu kaYosefu njengomlilo, utshise, kungabikho uwucimela iBheteli,</p> 
<p><A NAME="an_5:7">5:7</A>&nbsp;nina abo bajika okusesikweni kube ngumhlonyane, babukhahlele phantsi ubulungisa emhlabeni.</p> 
<p><A NAME="an_5:8">5:8</A>&nbsp;Quqelani kulowenza isiLimela namaKroza, uloguqula ithunzi lokufa libe ngumso, imini ayenze mnyama, ibe bubusuku; ulobiza amanzi olwandle, awathululele phezu komhlaba: nguYehova igama lakhe.</p> 
<p><A NAME="an_5:9">5:9</A>&nbsp;Ngulotshangazisa imbuqo phezu koliqele, imbuqo iyifikele inqaba.</p> 
<p><A NAME="an_5:10">5:10</A>&nbsp;Bayamthiya owohlwayayo esangweni, bamenze isikizi othetha okugqibeleleyo.</p> 
<p><A NAME="an_5:11">5:11</A>&nbsp;Ngako oko, ngenxa yokusigqusha kwenu isisweli, nithabathe kuso unikelo lwengqolowa, niya kwakha izindlu ngamatye aqingqiweyo, ningahlali kuzo; nityale izidiliya ezinqwenelekayo, ningaseli wayini yazo.</p> 
<p><A NAME="an_5:12">5:12</A>&nbsp;Kuba ndiyazazi izikreqo zenu ukuba zininzi kwazo, nezono zenu ukuba zikhulu kwazo; nibandezela ilungisa, nisamkele isicengo, nisijike isigwebo samahlwempu esangweni.</p> 
<p><A NAME="an_5:13">5:13</A>&nbsp;Ngako oko, onengqiqo uthe cwaka ngeli xesha; kuba lixesha elibi eli.</p> 
<p><A NAME="an_5:14">5:14</A>&nbsp;Funani okulungileyo, ningafuni okubi, ukuze niphile; aze uYehova, uThixo wemikhosi, abe nani, njengoko nitshoyo.</p> 
<p><A NAME="an_5:15">5:15</A>&nbsp;Thiyani okubi, nithande okulungileyo, nimise okusesikweni esangweni; mhlawumbi uYehova, uThixo wemikhosi, wowababala amasalela kaYosefu.</p> 
<p><A NAME="an_5:16">5:16</A>&nbsp;Ngako oko utsho uYehova, uThixo wemikhosi, iNkosi, ukuthi,  Ezindaweni zonke zembutho kukumbambazela; ezitratweni zonke bathi, Yoo! yoo! Babizela umlimi esijwilini, babizela abasaziyo isimema, bathi, Mbambazelani.</p> 
<p><A NAME="an_5:17">5:17</A>&nbsp;Ezidiliyeni zonke kukumbambazela, ngokuba ndicanda esazulwini sakho; utsho uYehova.</p> 
<p><A NAME="an_5:18">5:18</A>&nbsp;Yeba ke, nina banqwenela imini kaYehova! Iyintoni na imini kaYehova kuni? Ibubumnyama, ayikukukhanya.</p> 
<p><A NAME="an_5:19">5:19</A>&nbsp;Injengokuthi umntu abaleke engonyameni, aqubisane nebhere;  angene endlwini, abambelele ngesandla eludongeni, inyoka imlume.</p> 
<p><A NAME="an_5:20">5:20</A>&nbsp;Ayiyi kuba bubumnyama yini na imini kaYehova, ingabi kukukhanya? Ayiyi kuba sisithokothoko, yini na, ingabi nabumhlophe?</p> 
<p><A NAME="an_5:21">5:21</A>&nbsp;Ndiyithiyile, ndiyayicekisa imithendeleko yenu;  andilisezeli ivumba lengqungquthela.</p> 
<p><A NAME="an_5:22">5:22</A>&nbsp;Ngokuba, xa nithe nandinyusela amadini anyukayo, neminikelo yenu yokudla, akakholeki kum; nombingelelo wenu woxolo wamathole atyetyisiweyo andiwubheki.</p> 
<p><A NAME="an_5:23">5:23</A>&nbsp;Yisuse kum ingxokozelo yeengoma zakho, nokubetha kwemirhubhe yakho andikuphulaphuli.</p> 
<p><A NAME="an_5:24">5:24</A>&nbsp;Makugaleleke umgwebo njengamanzi, nobulungisa njengomlambo ongatshiyo.</p> 
<p><A NAME="an_5:25">5:25</A>&nbsp;Imibingelelo neminikelo yokudla naniyizisa kum yini na entlango, iminyaka emashumi mane, ndlu kaSirayeli?</p> 
<p><A NAME="an_5:26">5:26</A>&nbsp;Nasuka nathwala umnquba wokumkani wenu, noseko lwemifanekiso yenu, inkwenkwezi yoothixo benu, enazenzelayo.</p> 
<p><A NAME="an_5:27">5:27</A>&nbsp;Ndiya kuni fudusela kude ke ngaphaya kweDamasko; utsho uYehova; nguThixo wemikhosi igama lakhe.</p> 
<p><A NAME="an_6:1">6:1</A>&nbsp;Yeha ke abatyeshileyo eZiyon, nabakholose ngentaba yakwaSamari; abadumileyo ngamagama kwintlahlela yeentlanga, eza kubo indlu kaSirayeli!</p> 
<p><A NAME="an_6:2">6:2</A>&nbsp;Welelani eKalene, nibone; nisuke khona niye eHamati enkulu,  nihle niye eGati yamaFilisti; ukuba ilungile na loo mizi kunezikumkani; ukuba mikhulu na imida yayo kunemida yenu.</p> 
<p><A NAME="an_6:3">6:3</A>&nbsp;Nina, baba imini yokubi ikude, basondeza isihlalo sogonyamelo;</p> 
<p><A NAME="an_6:4">6:4</A>&nbsp;nina, balele ezingqengqelweni zeempondo zeendlovu, banabe emandlalweni yabo, badle amatakane emhlambini, namathole asesitalini;</p> 
<p><A NAME="an_6:5">6:5</A>&nbsp;nina, baphololoza kukubetha umrhubhe, bazicingela ukwenza izinto zokuvuma njengoDavide;</p> 
<p><A NAME="an_6:6">6:6</A>&nbsp;nina, baseli bewayini ngezitya zokutshiza zemibingelelo,  bazithambise ngentlahlela yeoli, bangahlabeki kukwaphuka kukaYosefu.</p> 
<p><A NAME="an_6:7">6:7</A>&nbsp;Ngako oko baya kuthinjwa bemke ngoku, kwasentloko kubathinjwa, iphele ingxobotshane yabanabileyo.</p> 
<p><A NAME="an_6:8">6:8</A>&nbsp;INkosi uYehova izifungile, utsho uYehova, uThixo wemikhosi;  yathi, Lisikizi kum iqhayiya likaYakobi, ndizithiyile iingxande zakhe ezinde; ngako oko ndowunikela umzi nenzaliseko yawo.</p> 
<p><A NAME="an_6:9">6:9</A>&nbsp;Kuya kuthi, ukuba kuthe kwasala amadoda alishumi ndlwini-nye, afe.</p> 
<p><A NAME="an_6:10">6:10</A>&nbsp;Umntu wophakanyiswa nguyisekazi, umngcwabi wakhe, ukuba awakhuphe amathambo akhe endlwini, athi kosentla endlwini,  Kusekho na okuwe? athi lowo, Akusekho nto; wothi yena, Thwize;  ngokuba alingekhankanywa igama likaYehova.</p> 
<p><A NAME="an_6:11">6:11</A>&nbsp;Ngokuba, uyabona, uYehova uwisa umthetho, bayibethe indlu enkulu ibe ngamavithi, nendlu encinane ibe ziintanda.</p> 
<p><A NAME="an_6:12">6:12</A>&nbsp;Amahashe ayabaleka na phezu kweengxondorha? bayalima na khona ngeenkomo? ukuba nikujike nje okusesikweni kube bubuhlungu, nesiqhamo sobulungisa sibe ngumhlonyane;</p> 
<p><A NAME="an_6:13">6:13</A>&nbsp;nina bavuyela okungelutho; bathi, Sizenzela iimpondo ngawethu amandla.</p> 
<p><A NAME="an_6:14">6:14</A>&nbsp;Ke yabonani, ndinivusela uhlanga, ndlu kaSirayeli; utsho uYehova, uThixo wemikhosi; luya kunixina, luthabathele ekuyiweni eHamati, luse esihlanjeni seArabha.</p> 
<p><A NAME="an_7:1">7:1</A>&nbsp;Yenjenje ukundibonisa iNkosi uYehova: Yabona, idala imiqikela yeenkumbi ekuqalekeni kokuhluma kwesihlabane sotyani;  naso isihlabane eso, emva kokusikelwa kokumkani ingca.</p> 
<p><A NAME="an_7:2">7:2</A>&nbsp;Kwathi, yakugqiba ukuyidla imifuno yelizwe, ndathi mna,  Nkosi Yehova, khawuxolele; wothini na uYakobi ukuma? kuba mncinane yena.</p> 
<p><A NAME="an_7:3">7:3</A>&nbsp;Wazohlwaya uYehova ngenxa yoko: Oko akuyi kubakho; watsho uYehova.</p> 
<p><A NAME="an_7:4">7:4</A>&nbsp;Yenjenje ukundibonisa iNkosi uYehova: Nantso iNkosi uYehova ibiza umlilo, ukuba yohlwaye ngawo; wawagqiba amanzi amaninzi enzonzobila, wasitshisa isahlulo sehlabathi.</p> 
<p><A NAME="an_7:5">7:5</A>&nbsp;Ndathi, Nkosi Yehova, khawuyeke; wothini na uYakobi ukuma?  kuba mncinane yena.</p> 
<p><A NAME="an_7:6">7:6</A>&nbsp;Wazohlwaya uYehova ngenxa yoko: Nako oko akuyi kubakho;  itsho iNkosi uYehova.</p> 
<p><A NAME="an_7:7">7:7</A>&nbsp;Yenjenje ukundibonisa: Nantso iNkosi imi eludongeni olumpuluswa, iphethe ngesandla ilothe yokulungelelanisa.</p> 
<p><A NAME="an_7:8">7:8</A>&nbsp;UYehova wathi kum, Ubona ntoni na, Amosi? Ndathi, Ilothe yokulungelelanisa. Yathi iNkosi, Yabona, ndibeka ilothe esazulwini sabantu bam amaSirayeli; andiyi kubuya ndiphinde ndidlule kubo.</p> 
<p><A NAME="an_7:9">7:9</A>&nbsp;Ziya kuchithwa iziganga zakwaIsake, zibengamanxuwa iingcwele zakwaSirayeli, ndisukele phezulu kwindlu kaYarobheham ngekrele.</p> 
<p><A NAME="an_7:10">7:10</A>&nbsp;UAmatsiya, umbingeleli waseBheteli, wathumela kuYarobheham ukumkani wakwaSirayeli, esithi, Ukucebile uAmosi esazulwini sendlu kaSirayeli; ilizwe alinakuwanyamezela onke amazwi akhe.</p> 
<p><A NAME="an_7:11">7:11</A>&nbsp;Ngokuba uAmosi utsho ukuthi, Uya kufa likrele uYarobheham,  amaSirayeli aya kuthinjwa, afuduswe emke elizweni lawo.</p> 
<p><A NAME="an_7:12">7:12</A>&nbsp;Wathi uAmatsiya kuAmosi, Mboni, hamba, urhole uye ezweni lakwaYuda, udle khona isonka sakho, uprofete khona;</p> 
<p><A NAME="an_7:13">7:13</A>&nbsp;kodwa uze ungabi saphinda uprofete eBheteli, kuba yingcwele yokumkani khona, yindlu yakomkhulu leyo.</p> 
<p><A NAME="an_7:14">7:14</A>&nbsp;Waphendula uAmosi, wathi kuAmatsiya, Andimprofeti,  andinyana wamprofeti; ndingumalusi weenkomo, ndingumbuthi weziqhamo zomthombe.</p> 
<p><A NAME="an_7:15">7:15</A>&nbsp;Kuba uYehova wandithabatha ndisalusa umhlambi, uYehova wathi kum, Yiya uprofete kubantu bam amaSirayeli.</p> 
<p><A NAME="an_7:16">7:16</A>&nbsp;Ngoko ke live ilizwi likaYehova. Uthi wena, Akuyi kuprofeta kumaSirayeli, akuyi kuwisa ntetho kwindlu kaIsake.</p> 
<p><A NAME="an_7:17">7:17</A>&nbsp;Ngako oko, utsho uYehova ukuthi, Umfazi wakho uya kuhenyuza phakathi komzi, bawe likrele oonyana bakho neentombi zakho;  umhlaba wakho wabiwe ngolutya, ke wena ufele emhlabeni oyinqambi; amaSirayeli aya kuthinjwa, afuduswe emke elizweni lawo.</p> 
<p><A NAME="an_8:1">8:1</A>&nbsp;Yenjenje ukundibonisa iNkosi uYehova: Nantso ingobozi ineziqhamo zasehlotyeni.</p> 
<p><A NAME="an_8:2">8:2</A>&nbsp;Yathi kum, Ubona ntoni na, Amosi? Ndathi, Ingobozi,  ineziqhamo zasehlotyeni. Wathi uYehova kum, Isiphelo sibafikele abantu bam amaSirayeli; andiyi kubuya ndiphinde ndidlule kubo.</p> 
<p><A NAME="an_8:3">8:3</A>&nbsp;Ziya kuba kukubhomboloza iingoma zetempile ngaloo mini;  itsho iNkosi uYehova. Zininzi izidumbu; uziqungquluzisile ezindaweni zonke; thwize!</p> 
<p><A NAME="an_8:4">8:4</A>&nbsp;Yivani oku, nina bawazondayo amahlwempu, ukuba nibaphelise abaziintsizana belizwe, nisithi,</p> 
<p><A NAME="an_8:5">8:5</A>&nbsp;Kuya kugqitha nini na ukuthwasa kwenyanga, sithengise ngengqolowa? Iya kugqitha nini na isabatha, sivule izisele zengqolowa, ukuze sinciphise iefa, sikhulise ishekele,  sigqwethe isikali, sibe sesokukhohlisa?</p> 
<p><A NAME="an_8:6">8:6</A>&nbsp;ukuze sizithenge izisweli ngesilivere, namahlwempu ngeembadada ezimbini, sithengise ngomdlungu wengqolowa?</p> 
<p><A NAME="an_8:7">8:7</A>&nbsp;Ulifungile uYehova iqhayiya likaYakobi, esithi, Inyaniso,  andiyi kuzilibala naphakade izenzo zabo zonke.</p> 
<p><A NAME="an_8:8">8:8</A>&nbsp;Aliyi kugungqa na ngenxa yoku ilizwe, benze isijwili bonke abemiyo kulo? aliyi kunyuka na lonke liphela njengoMnayile,  lisuke amadlu, liwuthe njengoMnayile waseYiputa?</p> 
<p><A NAME="an_8:9">8:9</A>&nbsp;Kothi ngaloo mini, itsho iNkosi uYehova, ndilitshonise ilanga emini enkulu, ndenze ubumnyama ehlabathini ngemini elisileyo.</p> 
<p><A NAME="an_8:10">8:10</A>&nbsp;Ndiya kuyijika imithendeleko yenu ibe sisijwili, neengoma zenu zonke zibe sisimbonono; ndinxibe ezimnyama zokuzila ezinqeni zonke; ndichebe zonke iintloko, ndikwenze konke oko,  kube njengesijwili esenzelwa umntwana okuphela kwamzeleyo,  nokuphela kwako kube njengomhla okrakra.</p> 
<p><A NAME="an_8:11">8:11</A>&nbsp;Yabonani, kuza imihla, itsho iNkosi uYehova, endiya kuthumela ukulamba kulo ilizwe, kungabi kuko ukulambela isonka,  kungabi kuko ukunxanela amanzi; kube kukulambela ukuva amazwi kaYehova.</p> 
<p><A NAME="an_8:12">8:12</A>&nbsp;Baya kubhadula bethabathela kolunye ulwandle, base kolunye ulwandle; bethabathela entla, base empumalanga; betyhutyha,  befuna ilizwi likaYehova, bangalifumani.</p> 
<p><A NAME="an_8:13">8:13</A>&nbsp;Ngaloo mini uya kuwa isiduli umthinjana omhle nomlisela,  linxano.</p> 
<p><A NAME="an_8:14">8:14</A>&nbsp;Bona abo bafunga ityala lakwaSamari; bathi, Ehleli nje uThixo wakho, Dan; bathi, Ihleli nje indlela yaseBher-shebha:  bona baya kuwa, bangabi savuka.</p> 
<p><A NAME="an_9:1">9:1</A>&nbsp;Ndayibona iNkosi imi ngasesibingeleweni. Yathi, Zibethe iinqanam, inyikime imigubasi yomnyango, uziqobe ezo zinto, ziwe entlokweni yabo bonke bephela, ndibabulale abokugqibela babo ngekrele. Osabayo kubo akasayi kusinda, angasindi nokuzisindisa kubo.</p> 
<p><A NAME="an_9:2">9:2</A>&nbsp;Ukuba bathe bagqobhozela elabafileyo, sobathabatha nakhona isandla sam; nokuba bathe benyuka baya ezulwini, ndobahlisa nakhona.</p> 
<p><A NAME="an_9:3">9:3</A>&nbsp;Nokuba bathe bazimela encotsheni yeKarmele, ndofuna,  ndibathabathe nalapho; nokuba bathe bazisithelisa phambi kwamehlo am emazantsi olwandle, ndoyiwisela umthetho nalapho inyoka, ibalume.</p> 
<p><A NAME="an_9:4">9:4</A>&nbsp;Nokuba bathe bathinjwa phambi kweentshaba zabo, ndoliwisela umthetho nalapho ikrele, libabulale, ndiwamise kubo amehlo am,  ukuba kube kubi, kungalungi.</p> 
<p><A NAME="an_9:5">9:5</A>&nbsp;INkosi uYehova wemikhosi ngulophatha ilizwe, linyibilike,  benze isijwili bonke abemiyo kulo; linyuke lonke liphela njengoMnayile, libuye liwuthe njengoMnayile waseYiputa;</p> 
<p><A NAME="an_9:6">9:6</A>&nbsp;ngulowakhela emazulwini amagumbi akhe aphezulu, nophahla lwawo alusekele phezu kwehlabathi; ngulobiza amanzi olwandle,  awathululele phezu kwehlabathi: nguYehova igama lakhe.</p> 
<p><A NAME="an_9:7">9:7</A>&nbsp;Aninjengoonyana bamaKushi na kum, nina nyana bakaSirayeli?  utsho uYehova. Andiwanyusanga na amaSirayeli ezweni laseYiputa,  amaFilisti eKafetori, ama-Aram eKire?</p> 
<p><A NAME="an_9:8">9:8</A>&nbsp;Yabonani, amehlo eNkosi uYehova asebukumkanini obonayo,  ndibutshabalalise, bungabikho phezu komhlaba; kodwa andiyi kuyitshabalalisa iphele indlu kaYakobi; utsho uYehova.</p> 
<p><A NAME="an_9:9">9:9</A>&nbsp;Ngokuba, yabonani, ndiwisa umthetho, ndiyihlungule indlu kaSirayeli ezintlangeni zonke, njengoko kuhlungulwa ingqolowa ngesihlungulo, kungawi nokhozo emhlabeni.</p> 
<p><A NAME="an_9:10">9:10</A>&nbsp;Baya kufa ngekrele bonke aboni babantu bam; abo bathi,  Abuyi kusifumana, abuyi kusithintela ububi.</p> 
<p><A NAME="an_9:11">9:11</A>&nbsp;Ngaloo mini ndiya kuwuvusa umnquba kaDavide, lowo uwileyo,  ndizivingce iintanda zawo, ndizivuse iindawo zawo ezigungxulweyo, ndiwakhe ube njengokwemihla yamandulo;</p> 
<p><A NAME="an_9:12">9:12</A>&nbsp;ukuze bawathimbe amasalela akwaEdom, neentlanga zonke,  ezibizwa ngegama lam; utsho uYehova okwenzayo oku.</p> 
<p><A NAME="an_9:13">9:13</A>&nbsp;Yabonani, kuza imihla, utsho uYehova, aya kuthi afumanane umlimi nomvuni, umxovuli weediliya afumanane nomhlwayeli wembewu; iintaba zivuze incindi yeediliya, neenduli zonke zinyibilike.</p> 
<p><A NAME="an_9:14">9:14</A>&nbsp;Ndiya kukubuyisa ukuthinjwa kwabantu bam amaSirayeli,  bayakhe imizi engamanxuwa, bayihlale, batyale izidiliya, basele iwayini yazo, benze imiyezo, badle iziqhamo zayo.</p> 
<p><A NAME="an_9:15">9:15</A>&nbsp;Ndobatyala emhlabeni wabo, bangabi sanyothulwa emhlabeni wabo endabanikayo; utsho uYehova uThixo wakho.</p> 
<p><HR>
<CENTER>
<A HREF="oba">Next: Obadiah</A></CENTER>
</BODY>
</HTML>
