<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 1 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="pe2">Previous</A>&nbsp;
<A HREF="jo2">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 1 John</h3> 
<p><A NAME="an_1:1">1:1</A>&nbsp;Oko kwakukho kwasekuqalekeni, oko sikuvileyo, oko sikubonileyo ngawethu amehlo, oko sakukhangelayo, zakuphatha izandla zethu, okwelizwi labo ubomi</p> 
<p><A NAME="an_1:2">1:2</A>&nbsp;(obu bomi ke babonakaliswa; sibubonile, siyabungqinela,  siyabuxela kuni, ubomi obo bungunaphakade, bona obo bebukuye uYise, baza babonakaliswa kuthi):</p> 
<p><A NAME="an_1:3">1:3</A>&nbsp;oko ke sikubonileyo, sikuvileyo, siyakuxela kuni, ukuze nani nibe nobudlelane nathi. Baye ke ubudlelane bethu bunaye uYise,  bunaye uNyana wakhe uYesu Kristu.</p> 
<p><A NAME="an_1:4">1:4</A>&nbsp;Ezo zinto sinibhalela ukuze uvuyo lwenu luzaliseke.</p> 
<p><A NAME="an_1:5">1:5</A>&nbsp;Lulo olu ke udaba esiluvileyo kuye, esinityela lona, lokuba uThixo ukukukhanya, akukho bumnyama kuye nakanye.</p> 
<p><A NAME="an_1:6">1:6</A>&nbsp;Ukuba sithi sinobudlelane naye, sibe sihamba ebumnyameni,  soba siyaxoka, asiyenzi inyaniso;</p> 
<p><A NAME="an_1:7">1:7</A>&nbsp;ke, ukuba sihamba ekukhanyeni, njengokuba yena esekukhanyeni, soba sinobudlelane omnye nomnye, lithi negazi likaYesu Kristu, uNyana Wakhe, lisihlambulule kuso sonke isono.</p> 
<p><A NAME="an_1:8">1:8</A>&nbsp;Ukuba sithi asinasono, siyazikhohlisa, inyaniso ayikho kuthi.</p> 
<p><A NAME="an_1:9">1:9</A>&nbsp;Ukuba sithi sizivume izono zethu, uthembekile, ulilungisa,  ukuba asixolele izono zethu, asihlambulule kuko konke ukungalungisi.</p> 
<p><A NAME="an_1:10">1:10</A>&nbsp;Ukuba sithi asonanga, simenza ixoki; ilizwi lakhe alikho kuthi.</p> 
<p><A NAME="an_2:1">2:1</A>&nbsp;Bantwanana bam, ndinibhalela ezi zinto, ukuze ningoni. Ukuba kukho othe wona, sinoMthetheleli kuye uYise, uYesu Kristu ilungisa.</p> 
<p><A NAME="an_2:2">2:2</A>&nbsp;Yena usisicamagushelo sezono zethu; engesazethu zodwa, usiso nesehlabathi liphela.</p> 
<p><A NAME="an_2:3">2:3</A>&nbsp;Sazi ngale nto ukuba siyamazi, ngokuthi siyigcine imithetho yakhe.</p> 
<p><A NAME="an_2:4">2:4</A>&nbsp;Lowo uthi, Ndimazile, abe engayigcini imithetho yakhe,  ulixoki, kulowo ayikho inyaniso.</p> 
<p><A NAME="an_2:5">2:5</A>&nbsp;Ke othi aligcine ilizwi lakhe, okwenyaniso uthando lukaThixo lugqibelele kulowo; sazi ngaloo nto ukuba sikuye.</p> 
<p><A NAME="an_2:6">2:6</A>&nbsp;Lowo uthi uhleli kuye, ufanele ukuthi, njengoko wahambayo yena, enjenjalo ukuhamba naye.</p> 
<p><A NAME="an_2:7">2:7</A>&nbsp;Bazalwana, andinibhaleli mthetho mtsha; ngumthetho omdala,  ebeninawo kwasekuqalekeni. Umthetho omdala ke lilizwi enalivayo kwasekuqalekeni.</p> 
<p><A NAME="an_2:8">2:8</A>&nbsp;Ndibuya ndinibhalele umthetho omtsha, okuyinene oko kuye nakuni; ngokuba ubumnyama buyadlula, kwaye ukukhanya okuyinyaniso sekubonakala.</p> 
<p><A NAME="an_2:9">2:9</A>&nbsp;Lowo uthi usekukhanyeni, abe emthiyile umzalwana wakhe,  usebumnyameni unangoku.</p> 
<p><A NAME="an_2:10">2:10</A>&nbsp;Lowo umthandayo umzalwana wakhe uhleli ekukhanyeni,  akanasikhubekiso.</p> 
<p><A NAME="an_2:11">2:11</A>&nbsp;Ke lowo umthiyileyo umzalwana wakhe usebumnyameni, uhamba ebumnyameni. Akazi apho aya khona, ngokuba ubumnyama buwamfamekisile amehlo akhe.</p> 
<p><A NAME="an_2:12">2:12</A>&nbsp;Ndiyanibhalela, bantwanana, ngokuba nizixolelwe izono zenu ngenxa yegama lakhe.</p> 
<p><A NAME="an_2:13">2:13</A>&nbsp;Ndiyanibhalela, boyise, ngokuba nimazile owasekuqalekeni.  Ndiyanibhalela, madodana, ngokuba nimeyisile ongendawo.  Ndiyanibhalela, bantwana, ngokuba nimazile uYise.</p> 
<p><A NAME="an_2:14">2:14</A>&nbsp;Ndanibhalela, boyise, ngokuba nimazile owasekuqalekeni.  Ndanibhalela, madodana, ngokuba nomelele, laye ilizwi likaThixo lihleli kuni, nimoyisile ke ongendawo.</p> 
<p><A NAME="an_2:15">2:15</A>&nbsp;Musani ukulithanda ihlabathi, kwanezinto ezisehlabathini.  Ukuba kukho othi alithande ihlabathi, uthando lukaYise alukho kuye.</p> 
<p><A NAME="an_2:16">2:16</A>&nbsp;Ngokuba konke okusehlabathini, inkanuko yenyama, nenkanuko yamehlo, noqhankqalazo lobu bomi, asikokuphuma kuye uYise,  kokuphuma ehlabathini.</p> 
<p><A NAME="an_2:17">2:17</A>&nbsp;Ihlabathi ke liyadlula, nenkanuko yalo; ke yena owenza ukuthanda kukaThixo uhleli ngonaphakade.</p> 
<p><A NAME="an_2:18">2:18</A>&nbsp;Bantwana, lilixa lokugqibela eli; njengoko nevayo ukuba umchasi-Kristu uyeza, nangoku kuthe kwabakho abachasi-Kristu abaninzi, ekuthe ngoko sazi ukuba lilixa lokugqibela.</p> 
<p><A NAME="an_2:19">2:19</A>&nbsp;Baphuma kuthi, babengengabo abethu; kuba, ukuba babengabethu, ngebahlalayo nathi. Baphuma ukuze babonakale,  ukuba bonke babengengabo abethu.</p> 
<p><A NAME="an_2:20">2:20</A>&nbsp;Nina ninentambiso evela koyiNgcwele, niyazazi ke izinto zonke.</p> 
<p><A NAME="an_2:21">2:21</A>&nbsp;Andinibhalelanga ngakuba ningayazi inyaniso; ndinibhalele ngokuba niyazi, nangokuba kungekho buxoki buphuma enyanisweni.</p> 
<p><A NAME="an_2:22">2:22</A>&nbsp;Ngubani na ixoki, ingenguye okhanyelayo ukuba uYesu unguye uKristu? Lowo ungumchasi-Kristu, omkhanyelayo uYise noNyana.</p> 
<p><A NAME="an_2:23">2:23</A>&nbsp;Bonke abamkhanyelayo uNyana, abanaye noYise.</p> 
<p><A NAME="an_2:24">2:24</A>&nbsp;Nina ngoko, oko nakuvayo kwasekuqalekeni makuhlale kuni.  Ukuba kuthi kuhlale kuni oko nakuvayo kwasekuqalekeni, nani niya kuhlala kuye uNyana, nakuye uYise.</p> 
<p><A NAME="an_2:25">2:25</A>&nbsp;Lilo eli idinga, awalibekayo ngokwakhe kuthi, ubomi obungunaphakade.</p> 
<p><A NAME="an_2:26">2:26</A>&nbsp;Ezo zinto ndinibhalele ngabo banilahlekisayo.</p> 
<p><A NAME="an_2:27">2:27</A>&nbsp;Nina intambiso enayamkelayo kuye ihleli kuni, aniswele kwakuba nifundiswe ngubani; kunjengokuba kwaloo ntambiso inifundisa ngeento zonke, iyinene, ingebuxoki; njengokuba ke yanifundisayo, hlalani kuye.</p> 
<p><A NAME="an_2:28">2:28</A>&nbsp;Ngoku ke, bantwanana, hlalani kuye, ukuze xa athe wabonakalaliswa, sibe nokungafihlisi singadani, simbaleke ekufikeni kwakhe.</p> 
<p><A NAME="an_2:29">2:29</A>&nbsp;Ukuba niyazi ukuba ulilungisa, yazini ukuba bonke abenza ubulungisa bazelwe nguye.</p> 
<p><A NAME="an_3:1">3:1</A>&nbsp;Bonani uthando olungaka asenzele lona uYise, olu lokuba sibizwe ngokuba singabantwana bakaThixo. Ngenxa yoko ihlabathi alisazi thina, ngokuba lingamazanga yena.</p> 
<p><A NAME="an_3:2">3:2</A>&nbsp;Zintanda, ngoku singabantwana bakaThixo. Akukabonakali ke into esiya kuba yiyo; ke siyazi ukuba, xa athe wabonakala,  sofana naye; ngokuba siya kumbona njengoko anjalo.</p> 
<p><A NAME="an_3:3">3:3</A>&nbsp;Bonke abanalo eli themba kuye, bazenza nyulu, njengokuba yena enyulu.</p> 
<p><A NAME="an_3:4">3:4</A>&nbsp;Bonke abasenzayo isono benza okuchasene nomthetho; sona isono sikukuchasana nomthetho.</p> 
<p><A NAME="an_3:5">3:5</A>&nbsp;Niyazi ke ukuba yena wabonakaliswa, ukuze azithwale azisuse izono zethu; kananjalo akukho sono kuye.</p> 
<p><A NAME="an_3:6">3:6</A>&nbsp;Bonke abahlala kuye aboni; bonke abonayo abambonanga,  abamazanga nokumazi.</p> 
<p><A NAME="an_3:7">3:7</A>&nbsp;Bantwanana, makungabikho namnye unikhohlisayo; lowo ubenzayo ubulungisa lilungisa, njengokuba yena elilungisa.</p> 
<p><A NAME="an_3:8">3:8</A>&nbsp;Lowo usenzayo isono ungokaMtyholi; ngokuba uMtyholi wone kwasekuqalekeni. Wabonakaliselwa oku uNyana kaThixo, ukuze ayichithe imisebenzi kaMtyholi.</p> 
<p><A NAME="an_3:9">3:9</A>&nbsp;Bonke abazelwe nguThixo abenzi sono, ngokuba imbewu yakhe ihleli kubo; kananjalo abanakona, ngokuba bezelwe nguThixo.</p> 
<p><A NAME="an_3:10">3:10</A>&nbsp;Babonakala ngaloo nto abantwana bakaThixo, nabantwana bakaMtyholi. Bonke abangenzi bulungisa abangabakaThixo, nalowo ungamthandiyo umzalwana wakhe.</p> 
<p><A NAME="an_3:11">3:11</A>&nbsp;Ngokuba le yintshumayelo enayivayo kwasekuqalekeni, ukuba sithandane;</p> 
<p><A NAME="an_3:12">3:12</A>&nbsp;singabi njengoKayin, obengowongendawo, wambulala umninawa wakhe. Wambulalelani na? Ngokuba imisebenzi yakhe ibingendawo,  ke yona eyomninawa wakhe ibinobulungisa.</p> 
<p><A NAME="an_3:13">3:13</A>&nbsp;Musani ukumangaliswa, bazalwana bam, ukuba ihlabathi linithiyile.</p> 
<p><A NAME="an_3:14">3:14</A>&nbsp;Thina siyazi ukuba sidlule ekufeni, sangena ebomini,  ngokuba sibathanda abazalwana. Lowo ungamthandiyo umzalwana uhleli ekufeni.</p> 
<p><A NAME="an_3:15">3:15</A>&nbsp;Lowo umthiyileyo umzalwana wakhe usisibulala-mntu; niyazi ukuba akukho sibulala-mntu sinobomi bungunaphakade buhleliyo kuso.</p> 
<p><A NAME="an_3:16">3:16</A>&nbsp;Ngale nto silwazile uthando, kuba yena wasincamela ubomi bakhe; nathi ke sifanele ukubancamela abazalwana ubomi bethu.</p> 
<p><A NAME="an_3:17">3:17</A>&nbsp;Osukuba ke enayo impilo yeli hlabathi, aze ambone umzalwana wakhe eswele, azivalele iimfesane zakhe kuye, luthini na ukuhlala uthando lukaThixo ngaphakathi kwakhe?</p> 
<p><A NAME="an_3:18">3:18</A>&nbsp;Bantwanana bam, masingathandi ngazwi nangamlomo; masithande ngezenzo nangenyaniso.</p> 
<p><A NAME="an_3:19">3:19</A>&nbsp;Siyazi ngale nto ke ukuba singabenyaniso; siya kuzileleza iintliziyo zethu phambi kwakhe.</p> 
<p><A NAME="an_3:20">3:20</A>&nbsp;Ngokuba ukuba intliziyo yethu iyasigweba, uThixo mkhulu kunentliziyo yethu, ezazi izinto zonke.</p> 
<p><A NAME="an_3:21">3:21</A>&nbsp;Zintanda, ukuba intliziyo yethu ayisigwebi,  sinokungafihlisi kuye uThixo;</p> 
<p><A NAME="an_3:22">3:22</A>&nbsp;nesithi sikucele siyakwamkela kuye, ngokuba imithetho yakhe siyigcina, sizenze izinto ezikholekileyo emehlweni akhe.</p> 
<p><A NAME="an_3:23">3:23</A>&nbsp;Nguwo lo umthetho wakhe, ukuba sikholwe ligama lonyana wakhe, uYesu Kristu, sithandane njengoko wasiwiselayo umthetho.</p> 
<p><A NAME="an_3:24">3:24</A>&nbsp;Lowo uyigcinayo imithetho yakhe uhleli kuye, naye uhleli kulowo. Sazi ngale nto ke, ukuba uhleli kuthi ngoMoya lo wasinikayo.</p> 
<p><A NAME="an_4:1">4:1</A>&nbsp;Zintanda, musani ukukholwa ngoomoya bonke, bacikideni oomoya ukuba ngabakaThixo na; ngokuba baninzi abaprofeti ababuxoki,  abaphume bangena ehlabathini.</p> 
<p><A NAME="an_4:2">4:2</A>&nbsp;Mazini ngale nto uMoya kaThixo: umoya wonke omvumayo uYesu Kristu eze esenyameni, ungokaThixo;</p> 
<p><A NAME="an_4:3">4:3</A>&nbsp;nomoya wonke ongamvumiyo uYesu Kristu eze esenyameni,  asingokaThixo; lo ngokamchasi-Kristu, lowo niwuvileyo ukuba uyeza; nangoku uselukho ehlabathini.</p> 
<p><A NAME="an_4:4">4:4</A>&nbsp;Nina ningabakaThixo, bantwanana, nibeyisile bona; ngokuba lowo ukuni nguyena mkhulu kunalowo usehlabathini.</p> 
<p><A NAME="an_4:5">4:5</A>&nbsp;Bona ngabehlabathi; ngenxa yoko bathetha okwehlabathi,  ihlabathi liyabeva ke.</p> 
<p><A NAME="an_4:6">4:6</A>&nbsp;Thina singabakaThixo, lowo umaziyo uThixo uyasiva thina;  ongengokaThixo akasiva. Siwazi ngaloo nto umoya wayo inyaniso,  nomoya walo ulahlekiso.</p> 
<p><A NAME="an_4:7">4:7</A>&nbsp;Zintanda, masithandane; ngokuba uthando lwaphuma kuThixo.  Bonke abanothando bazelwe nguThixo, bayamazi uThixo.</p> 
<p><A NAME="an_4:8">4:8</A>&nbsp;Lowo ungenaluthando akazanga amazi uThixo, ngokuba uThixo uluthando.</p> 
<p><A NAME="an_4:9">4:9</A>&nbsp;Kwabonakaliswa ngale nto ukusithanda kukaThixo, ngokuthi uThixo amthume ehlabathini uNyana wakhe, ekuphela kwamzeleyo,  ukuze sidle ubomi naye.</p> 
<p><A NAME="an_4:10">4:10</A>&nbsp;Uthando lulapha, ingekukuba samthandayo uThixo thina,  ikukuba wasithandayo yena, wamthuma uNyana wakhe ukuba abe sisicamagushelo sezono zethu.</p> 
<p><A NAME="an_4:11">4:11</A>&nbsp;Zintanda, ukuba wenjenjalo uThixo ukusithanda, nathi sifanele ukuthandana.</p> 
<p><A NAME="an_4:12">4:12</A>&nbsp;Akukho namnye owakha wambona uThixo; ukuba sithi sithandane, uThixo uhleli kuthi, nothando lwakhe lugqibelele ngaphakathi kwethu.</p> 
<p><A NAME="an_4:13">4:13</A>&nbsp;Sazi ngale nto ukuba sihleli kuye, naye uhleli kuthi;  ngokuba usinike okoMoya wakhe.</p> 
<p><A NAME="an_4:14">4:14</A>&nbsp;Sibonile thina, siyangqina, ukuba uYise umthumile uNyana ukuba nguMsindisi wehlabathi.</p> 
<p><A NAME="an_4:15">4:15</A>&nbsp;Othe wavuma ukuba uYesu unguye uNyana kaThixo, uThixo uhleli kuye, naye uhleli kuye uThixo.</p> 
<p><A NAME="an_4:16">4:16</A>&nbsp;Sikwazile thina, sakholwa kukusithanda kukaThixo. UThixo uluthando; lowo uhleli eluthandweni uhleli kuye uThixo, noThixo uhleli kuye.</p> 
<p><A NAME="an_4:17">4:17</A>&nbsp;Lugqibelele ngale nto uthando olukuthi, ukuze sibe nokungafihlisi ngomhla womgwebo; ngokuba, njengoko anjalo yena,  sinjalo nathi kweli hlabathi.</p> 
<p><A NAME="an_4:18">4:18</A>&nbsp;Akukho loyiko eluthandweni; lusuka uthando olugqibeleleyo luluphose phandle uloyiko; ngokuba uloyiko lunexhala; lowo ke woyikayo akagqibelele eluthandweni.</p> 
<p><A NAME="an_4:19">4:19</A>&nbsp;Thina siyamthanda, ngokuba yena wasithanda kuqala.</p> 
<p><A NAME="an_4:20">4:20</A>&nbsp;Ukuba umntu uthe, Ndiyamthanda uThixo, wamthiya umzalwana wakhe, ulixoki; kuba lowo ungamthandiyo umzalwana wakhe ambonileyo, angathini na ukumthanda uThixo angambonanga?</p> 
<p><A NAME="an_4:21">4:21</A>&nbsp;Nguwo lo umthetho esinawo uvela kuye: ukuba athi lowo umthandayo uThixo, amthande nomzalwana wakhe.</p> 
<p><A NAME="an_5:1">5:1</A>&nbsp;Bonke abakholwayo ukuba uYesu unguye uKristu, bazelwe nguThixo; bonke abamthandayo lowo wazalayo, bayamthanda nalowo uzelweyo nguye.</p> 
<p><A NAME="an_5:2">5:2</A>&nbsp;Sazi ngale nto ukuba siyabathanda abantwana bakaThixo, xa sukuba simthanda uThixo, siyigcina imithetho yakhe.</p> 
<p><A NAME="an_5:3">5:3</A>&nbsp;Kuba ukumthanda uThixo kuko ukuthi, siyigcine imithetho yakhe; ayinzima ke imithetho yakhe.</p> 
<p><A NAME="an_5:4">5:4</A>&nbsp;Ngokuba konke okuzelweyo nguThixo kuyaleyisa ihlabathi; lulo ke olu uloyiso oluleyisayo ihlabathi, ukholo lwethu.</p> 
<p><A NAME="an_5:5">5:5</A>&nbsp;Ngubani na lowo uleyisayo ihlabathi, ingenguye okholwayo ukuba uYesu unguye uNyana kaThixo?</p> 
<p><A NAME="an_5:6">5:6</A>&nbsp;Lowo ngulo wezayo ngamanzi negazi, uYesu Kristu; engenawo amanzi odwa, enawo amanzi, enalo igazi. UMoya ke ungulo ungqinayo, ngokuba uMoya uyiyo inyaniso.</p> 
<p><A NAME="an_5:7">5:7</A>&nbsp;Ngokuba bathathu abo bangqinayo emazulwini: uYise, noLizwi,  noMoya oyiNgcwele; abo bathathu banye.</p> 
<p><A NAME="an_5:8">5:8</A>&nbsp;Bathathu abo bangqinayo emhlabeni : uMoya, namanzi, negazi;  aba bathathu basingise ntweni-nye.</p> 
<p><A NAME="an_5:9">5:9</A>&nbsp;Ukuba ubungqina babantu siyabamkela, ubungqina bukaThixo bungaphezulu; ngokuba bubo obu ubungqina bukaThixo, angqinele uNyana wakhe ngabo.</p> 
<p><A NAME="an_5:10">5:10</A>&nbsp;Lowo ukholwayo kuye uNyana kaThixo unabo ubungqina ngaphakathi kwakhe; lowo ungakholwayo nguye uThixo umenze ixoki, ngokuba engakholwanga bubo ubungqina abungqinele uNyana wakhe uThixo.</p> 
<p><A NAME="an_5:11">5:11</A>&nbsp;Bubo obu ke ubungqina: ukuba uThixo usinike ubomi obungunaphakade; baye obo bomi bukuye uNyana wakhe.</p> 
<p><A NAME="an_5:12">5:12</A>&nbsp;Lowo unaye uNyana, unabo ubomi; lowo ungenaye uNyana kaThixo, akanabo ubomi.</p> 
<p><A NAME="an_5:13">5:13</A>&nbsp;Ndinibhalele ezi zinto, nina nikholwayo kwigama loNyana kaThixo, ukuze nazi ukuba ninobomi obungunaphakade, nokuze nikholwe kwigama loNyana kaThixo.</p> 
<p><A NAME="an_5:14">5:14</A>&nbsp;Kuko oku ukungafihlisi esinako kuye: ukuba sithi sicele into ngokokuthanda kwakhe, uyasiva.</p> 
<p><A NAME="an_5:15">5:15</A>&nbsp;Ukuba siyazi okokuba uyasiva esisukuba sikucela, siyazi ukuba sinazo izinto ezicelwayo, esizicelileyo kuye.</p> 
<p><A NAME="an_5:16">5:16</A>&nbsp;Ukuba umntu uthe wambona umzalwana wakhe esona isono esingasingisi kufeni, wocela, uThixo amnike ubomi, enika abo bonayo ngokungasingisi kufeni. Kukho sona sisingisa ekufeni;  anditsho ukuthi makacelele sona.</p> 
<p><A NAME="an_5:17">5:17</A>&nbsp;Konke ukungalungisi sisono; kukho sono singasingisi khona ekufeni.</p> 
<p><A NAME="an_5:18">5:18</A>&nbsp;Siyazi ukuba bonke abazelwe nguThixo aboni; usuke athi lowo wazalwayo nguThixo azigcine, aze ongendawo angamchukumisi.</p> 
<p><A NAME="an_5:19">5:19</A>&nbsp;Siyazi ukuba singabakaThixo, nokuba ihlabathi liphela lilele kongendawo.</p> 
<p><A NAME="an_5:20">5:20</A>&nbsp;Ke siyazi ukuba uNyana kaThixo ufikile, wasinika ingqondo,  ukuze simazi oyinyaniso. Sikuye ke oyinyaniso, kuye uNyana wakhe uYesu Kristu. Nguye lo uThixo oyinyaniso, nobomi obungunaphakade.</p> 
<p><A NAME="an_5:21">5:21</A>&nbsp;Bantwanana, zigcineni kuzo izithixo. Amen.</p> 
<p><HR>
<CENTER>
<A HREF="jo2">Next: 2 John</A></CENTER>
</BODY>
</HTML>
