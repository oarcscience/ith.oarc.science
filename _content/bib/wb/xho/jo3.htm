<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 3 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo2">Previous</A>&nbsp;
<A HREF="jde">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 3 John</h3> 
<p><A NAME="an_1:1">1:1</A>&nbsp;Indoda enkulu ibhalela uGayo oyintanda, endimthandayo mna ngenyaniso: ithi,</p> 
<p><A NAME="an_1:2">1:2</A>&nbsp;Ntanda, ndinga ungathi ngezinto zonke usikeleleke uphile,  njengokuba usikelelekile umphefumlo wakho.</p> 
<p><A NAME="an_1:3">1:3</A>&nbsp;Kuba ndavuya kunene, bakufika abazalwana, bangqina ngenyaniso ekuwe, njengokuba wena uhamba enyanisweni.</p> 
<p><A NAME="an_1:4">1:4</A>&nbsp;Andinaluvuyo lungaphezu kolu, lokuba ndive ukuba abantwana bam bahamba enyanisweni.</p> 
<p><A NAME="an_1:5">1:5</A>&nbsp;Ntanda, wenza okuthembekileyo, oko sukuba ukwenzela abazalwana nabasemzini,</p> 
<p><A NAME="an_1:6">1:6</A>&nbsp;abalungqineleyo uthando lwakho phambi kwebandla; owothi ukuba ubaxhobisele indlela ngokufanele uThixo, ube uyatyapha;</p> 
<p><A NAME="an_1:7">1:7</A>&nbsp;kuba baphuma ngenxa yegama lakhe, bengathabathanga nto kuzo iintlanga.</p> 
<p><A NAME="an_1:8">1:8</A>&nbsp;Thina ngoko sifanele ukubaxhasa abanjalo, ukuze sibe ngabasebenzisana nabo kuyo inyaniso.</p> 
<p><A NAME="an_1:9">1:9</A>&nbsp;Ndalibhalela ibandla; ke usuke lowo uthanda ukuzenza mkhulu kubo, uDiyotrefe, angasamkeli.</p> 
<p><A NAME="an_1:10">1:10</A>&nbsp;Ngenxa yoko, ukuba ndithe ndafika, ndomkhumbuza imisebenzi yakhe ayenzayo, ephololoza ngathi ngamazwi angendawo; enganeli koko, usuka angabamkeli abazalwana ngokwakhe, abalele abanga bangenjenjalo, abakhuphe ebandleni.</p> 
<p><A NAME="an_1:11">1:11</A>&nbsp;Ntanda, musa ukulandela okubi, landela okulungileyo. Lowo wenza okulungileyo ungokaThixo; ke lowo wenza okubi akambonanga uThixo.</p> 
<p><A NAME="an_1:12">1:12</A>&nbsp;UDemetriyo ungqinelwe ngabo bonke, nayiyo inyaniso; nathi ke siyangqina; niyazi ukuba ubungqina bethu buyinene.</p> 
<p><A NAME="an_1:13">1:13</A>&nbsp;Ndandinezinto ezininzi endingazibhalayo, kodwa andithandanga kuzibhala ngainki nangalusiba;</p> 
<p><A NAME="an_1:14">1:14</A>&nbsp;ndiyathemba ke ukuba ndokubona kwakufuphi nje, sithethe ngomlomo. Uxolo malube kuwe. Ziyakubulisa izihlobo. Zibulise izihlobo ngegama. Amen.</p> 
<p><HR>
<CENTER>
<A HREF="jde">Next: Jude</A></CENTER>
</BODY>
</HTML>
