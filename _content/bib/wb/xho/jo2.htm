<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 2 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo1">Previous</A>&nbsp;
<A HREF="jo3">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 2 John</h3> 
<p><A NAME="an_1:1">1:1</A>&nbsp;Indoda enkulu ibhalela inkosikazi enyuliweyo nabantwana bayo, endibathandayo mna ngenyaniso; ingendim ndedwa, ingabo bonke abayazileyo inyaniso;</p> 
<p><A NAME="an_1:2">1:2</A>&nbsp;ngenxa yenyaniso ehleliyo kuthi, eya kuba nathi ngonaphakade:</p> 
<p><A NAME="an_1:3">1:3</A>&nbsp;ithi, Makubekho kuni ubabalo, nenceba, noxolo oluvela kuThixo uYise, nakwiNkosi yethu uYesu Kristu, uNyana kaYise,  kuni basenyanisweni naseluthandweni.</p> 
<p><A NAME="an_1:4">1:4</A>&nbsp;Ndavuya kunene kuba ndifumene kubantwana bakho kukho abahamba enyanisweni, njengoko samkelayo umthetho kuye uYise.</p> 
<p><A NAME="an_1:5">1:5</A>&nbsp;Nangoku ndiyakucela, nkosikazi, kungengakuba ndikubhalela umthetho omtsha; ndikubhalela lowo sasinawo kwasekuqalekeni:  ukuba sithandane.</p> 
<p><A NAME="an_1:6">1:6</A>&nbsp;Lulo ke olu uthando, ukuba sihambe ngokwemithetho yakhe.  Nguwo lo umthetho, njengokuba nevayo kwasekuqalekeni, ukuba nihambe kuwo.</p> 
<p><A NAME="an_1:7">1:7</A>&nbsp;Ngokuba kungene abalahlekisi abaninzi ehlabathini,  abangamvumiyo uYesu Kristu esiza esenyameni. Lowo ngumkhohlisi nomchasi-Kristu.</p> 
<p><A NAME="an_1:8">1:8</A>&nbsp;Zilumkeleni, ukuba singalahlekani nezinto esizisebenzileyo;  masamkele umvuzo ozalisekileyo.</p> 
<p><A NAME="an_1:9">1:9</A>&nbsp;Bonke abagqithayo, abangahlaliyo emfundisweni kaKristu,  abanaThixo; ohleliyo emfundisweni kaKristu, lowo unaye uYise noNyana.</p> 
<p><A NAME="an_1:10">1:10</A>&nbsp;Ukuba umntu uza kuni, engazisi yona le mfundiso, musani ukumamkela endlwini yenu, ningambulisi nokumbulisa;</p> 
<p><A NAME="an_1:11">1:11</A>&nbsp;kuba lowo umbulisayo unobudlelane naye ngemisebenzi yakhe engendawo.</p> 
<p><A NAME="an_1:12">1:12</A>&nbsp;Ndinezinto ezininzi nje zokunibhalela, andingi ndingazibhala ngaphepha nangainki; ndithembe ukuza kuni,  sithethe ngomlomo, ukuze uvuyo lwethu luzaliseke.</p> 
<p><A NAME="an_1:13">1:13</A>&nbsp;Bayakubulisa abantwana bodade wenu onyuliweyo. Amen.</p> 
<p><HR>
<CENTER>
<A HREF="jo3">Next: 3 John</A></CENTER>
</BODY>
</HTML>
