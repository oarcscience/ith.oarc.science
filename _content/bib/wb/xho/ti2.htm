<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 2 Timothy</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti1.htm">Previous</A>&nbsp;
<A HREF="tit.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 2 Timothy</h3> 
<p><A NAME="an_1:1">1:1</A>&nbsp;UPawulos, umpostile kaYesu Kristu ngokuthanda kukaThixo,  ngokwedinga lobomi obukuKristu Yesu,</p> 
<p><A NAME="an_1:2">1:2</A>&nbsp;ubhalela uTimoti, umntwana wakhe oyintanda; uthi, Makube lubabalo, nenceba, noxolo oluvela kuThixo uYise, noKristu Yesu iNkosi yethu.</p> 
<p><A NAME="an_1:3">1:3</A>&nbsp;Ndinokubulela kuye uThixo, endamkhonzayo kwakoomawokhulu ndinesazela esihlambulukileyo, ndikukhumbula njengokungapheliyo, ekukhungeni kwam ubusuku nemini;</p> 
<p><A NAME="an_1:4">1:4</A>&nbsp;ndilangazelela ukunga ndingakubona, ndizikhumbula nje iinyembezi zakho, ukuze ndizaliswe luvuyo;</p> 
<p><A NAME="an_1:5">1:5</A>&nbsp;ndikhunjuzwa nje ukholo olukuwe olungenakuhanahanisa, lona lwahlalayo kuqala kunyokokhulu uLoyisi, nakunyoko uYunike,  endinyanisileyo ke ukuthi luhleli nakuwe.</p> 
<p><A NAME="an_1:6">1:6</A>&nbsp;Endithi ngenxa yelo thuba ndikukhumbuze, ukuba usikhwezele isipho sokubabalwa kwakho nguThixo, esikhoyo kuwe ngokubekwa kwezandla zam phezu kwakho.</p> 
<p><A NAME="an_1:7">1:7</A>&nbsp;Kuba uThixo akasinikanga moya wabugwala; wasinika owamandla,  nowothando, nowesidima.</p> 
<p><A NAME="an_1:8">1:8</A>&nbsp;Ngoko ke musa ukuba nazintloni ngabo ubungqina beNkosi yethu, nangam, mna mbanjwa wayo; suka uve ububi kunye nam ngenxa yeendaba ezilungileyo, ngokwamandla kaThixo;</p> 
<p><A NAME="an_1:9">1:9</A>&nbsp;owasisindisayo, wasibiza ngobizo olungcwele, engenzi ngokwemisebenzi yethu, esenza ngokweyakhe ingqibo, nobabalo,  esababalwa ngalo ngoKristu Yesu phambi kwamaxesha aphakade;</p> 
<p><A NAME="an_1:10">1:10</A>&nbsp;lwabonakaliswa ke ngoku ngako ukubonakala koMsindisi wethu uYesu Kristu, owakubhangisayo okunene ukufa, kodwa wabukhanyisa ubomi nokungonakali, ngazo iindaba ezilungileyo ezi;</p> 
<p><A NAME="an_1:11">1:11</A>&nbsp;endamiselwa zona mna, ndaba ngumvakalisi nompostile nomfundisi weentlanga;</p> 
<p><A NAME="an_1:12">1:12</A>&nbsp;endithi kananjalo ngenxa yeli thuba ndive obu bunzima. Noko ke andinazintloni; kuba ndiyamazi endikholiweyo nguye; kanjalo ndithi, ndeyisekile ukuba unako ukuyigcina into endimphathisileyo, ese kuloo mini.</p> 
<p><A NAME="an_1:13">1:13</A>&nbsp;Umzekelo wamazwi aphilileyo owawevayo kum, wubambe elukholweni naseluthandweni olukuKristu Yesu.</p> 
<p><A NAME="an_1:14">1:14</A>&nbsp;Loo nto intle uyiphathisiweyo, yigcine ngoMoya oyiNgcwele ohleliyo ngaphakathi kwethu.</p> 
<p><A NAME="an_1:15">1:15</A>&nbsp;Oku uyakwazi, ukuba bandinikele umva bonke abaseAsiya;  abanoFigelo noHermogene.</p> 
<p><A NAME="an_1:16">1:16</A>&nbsp;Yanga iNkosi ingayenzela inceba indlu kaOnesiforo; ngokuba kwaba futhi endiphumza, akaba nazintloni nguwo umxokelelwane wam.</p> 
<p><A NAME="an_1:17">1:17</A>&nbsp;Wathi akuba eseRoma, wandifuna ngokukhuthala okukhulu,  wandifumana.</p> 
<p><A NAME="an_1:18">1:18</A>&nbsp;Yanga iNkosi ingamfumanisa inceba eNkosini ngaloo mini.  Nguwena waziyo kakuhle oko zingako izinto awalungiselela ngazo e-Efese.</p> 
<p><A NAME="an_2:1">2:1</A>&nbsp;Wena ngoko, mntwana wam, yomelela elubabalweni olukuKristu Yesu;</p> 
<p><A NAME="an_2:2">2:2</A>&nbsp;uthi nezinto owazivayo kum ngamangqina amaninzi, ezo uzibeke phambi kwabantu abathembekileyo, bona baya kukulingana ukufundisa nabanye.</p> 
<p><A NAME="an_2:3">2:3</A>&nbsp;Wena ngoko bunyamezele ububi, njengomphumi-mkhosi olungileyo kaKristu Yesu.</p> 
<p><A NAME="an_2:4">2:4</A>&nbsp;Akukho namnye uthi, ephuma umkhosi, azibhijele ngemicimbi yobu bomi; ukuze amkholise lowo umnyulele ukuphuma umkhosi.</p> 
<p><A NAME="an_2:5">2:5</A>&nbsp;Nakuba ke ubani esithi azame emdlalweni, akathweswa sithsaba, ukuba akathanga azame ngokomthetho.</p> 
<p><A NAME="an_2:6">2:6</A>&nbsp;Umlimi lowo ubulalekayo, umelwe kukwamkela kuqala kwiziqhamo.</p> 
<p><A NAME="an_2:7">2:7</A>&nbsp;Ziqiqe izinto endizithethayo; iNkosi yokupha ke ingqondo ezintweni zonke.</p> 
<p><A NAME="an_2:8">2:8</A>&nbsp;Mkhumbule uYesu Kristu, engovukileyo kwabafileyo,  engowembewu kaDavide, ngokweendaba zam ezilungileyo;</p> 
<p><A NAME="an_2:9">2:9</A>&nbsp;endiva ububi ngenxa yazo, kude kuse ezintanjeni, njengomenzi wobubi; ke lona ilizwi likaThixo alibotshiwe.</p> 
<p><A NAME="an_2:10">2:10</A>&nbsp;Ngenxa yoko izinto zonke ndiyazinyamezela ngenxa yabo abanyulwa, ukuze nabo bamkele usindiso olukuKristu Yesu,  ndawonye nozuko olungunaphakade.</p> 
<p><A NAME="an_2:11">2:11</A>&nbsp;Lithembekile ilizwi eli: Kuba xa safa naye, sodla ubomi kwandawonye naye;</p> 
<p><A NAME="an_2:12">2:12</A>&nbsp;ukuba siyanyamezela, solawula kwandawonye naye; ukuba siyamkhanyela, naye wosikhanyela;</p> 
<p><A NAME="an_2:13">2:13</A>&nbsp;ukuba asithembekile, yena uhlala ethembekile; akanako ukuzikhanyeza.</p> 
<p><A NAME="an_2:14">2:14</A>&nbsp;Bakhumbuze ezo zinto, uqononondise emehlweni eNkosi, ukuba kungenziwa mfazwe yamazwi angancedi lutho, kuze kubhukuqeke abaphulaphuli.</p> 
<p><A NAME="an_2:15">2:15</A>&nbsp;Kukhuthalele ukuzimisa phambi koThixo ucikidekile,  ungumsebenzi ongenazintloni, ulungisa ukulahlula ilizwi lenyaniso.</p> 
<p><A NAME="an_2:16">2:16</A>&nbsp;Ke zona iintetho ezingento, ezihlambelayo, zinxweme; kuba ziya kuhambela phambili kokukhona kungahloneli Thixo.</p> 
<p><A NAME="an_2:17">2:17</A>&nbsp;Nelizwi labo liya kudla njengesilonda esiqhenqethayo;  abanoHimenayo noFileto,</p> 
<p><A NAME="an_2:18">2:18</A>&nbsp;abathe bona bayiphosa inyaniso, besithi uvuko seluthe lwakho, kananjalo belubhukuqa ukholo lwenxenye.</p> 
<p><A NAME="an_2:19">2:19</A>&nbsp;Noko ke limi, lithe nkqi, ilitye lesiseko likaThixo,  linambhalo uthi, INkosi iyabazi abangabayo; nothi, Mabasuke kuko ukungalungisi, bonke abalibizayo igama likaKristu.</p> 
<p><A NAME="an_2:20">2:20</A>&nbsp;Ke endlwini enkulu akubikho zitya zagolide nazasilivere zodwa; kubakho nezomthi nezomdongwe. Inxenye ke zezembeko,  inxenye azizambeko.</p> 
<p><A NAME="an_2:21">2:21</A>&nbsp;Ukuba ngoko umntu uthe wazikhuphulula kwezo zinto, woba sisitya sembeko, singcwalisiwe, simlungele kakuhle umninindlu,  silungiselwe wonke umsebenzi olungileyo.</p> 
<p><A NAME="an_2:22">2:22</A>&nbsp;Ke zibaleke iinkanuko zobutsha; phuthuma ke ubulungisa,  ukholo, uthando, uxolo nabo bayinqulayo iNkosi ngokwasentliziyweni ehlambulukileyo.</p> 
<p><A NAME="an_2:23">2:23</A>&nbsp;Yinxweme imibuzwana yobudenge engenangqeqesho, usazi ukuba izala imfazwe.</p> 
<p><A NAME="an_2:24">2:24</A>&nbsp;Ke umkhonzi weNkosi akamele kulwa; umele ukuba nokuthantamisa kubantu bonke, enokufundisa, enyamezela ububi,</p> 
<p><A NAME="an_2:25">2:25</A>&nbsp;ebaqeqesha ngobulali abo baphikayo; ukuba akangethi na kanti uThixo abaphe inguquko esa ekuyazini inyaniso,</p> 
<p><A NAME="an_2:26">2:26</A>&nbsp;babuye baqabuke, baphume esibatheni sakhe uMtyholi,  ababanjiselwe ukuthanda kwakhe nguye.</p> 
<p><A NAME="an_3:1">3:1</A>&nbsp;Ke, kwazi oku, ukuba ngemihla yokugqibela kuya kufika amaxesha anomngcipheko.</p> 
<p><A NAME="an_3:2">3:2</A>&nbsp;Kuba abantu baya kuba ngabazithandayo, abathandi bemali,  abaqhankqalazi, abakratshi, abanyelisi, abangeva bazali,</p> 
<p><A NAME="an_3:3">3:3</A>&nbsp;abangabuleliyo, abangengcwele, abangenabubele,  abangenatarhu, abatyholi, abangenakuzeyisa, izibhoja,  abangenakuthanda kulunga,</p> 
<p><A NAME="an_3:4">3:4</A>&nbsp;abancethezi, izityhuthutyhuthu, abathiwe lwale likratshi,  abathandi beziyolo kunokuba bathande uThixo;</p> 
<p><A NAME="an_3:5">3:5</A>&nbsp;benokumila kokuhlonela uThixo, ukanti bayawakhanyela amandla ako. Kwabo ke khwebuka.</p> 
<p><A NAME="an_3:6">3:6</A>&nbsp;Kuba baphuma kwaba, abo banyebelezela ezindlwini, bathimbe abafazazana abazono ziziimfumba, bephethwe ziinkanuko ngeenkanuko,</p> 
<p><A NAME="an_3:7">3:7</A>&nbsp;behlala befunda, bangaze phofu babe nako ukufika ekuyazini inyaniso.</p> 
<p><A NAME="an_3:8">3:8</A>&nbsp;Kwangolo hlobo ke, bathi ooYanes noYambres bamchasa uMoses,  ngokunjalo nabo aba bayayichasa inyaniso. Bangabantu abonakele iingqiqo, abangenakucikideka ngakulo ukholo.</p> 
<p><A NAME="an_3:9">3:9</A>&nbsp;Abayi kuhambela phambili ngakumbi; kuba ukungabi nangqiqo kwabo kuya kubonakala kubantu bonke, njengokuba kwaba njalo okwabaya.</p> 
<p><A NAME="an_3:10">3:10</A>&nbsp;Ke wena uyilandile eyam imfundiso, ihambo, ingqibo, ukholo,  ukuzeka kade umsindo, uthando, unyamezelo,</p> 
<p><A NAME="an_3:11">3:11</A>&nbsp;iintshutshiso, iintlungu ezinjengezo zandihlelayo kwa-Antiyokwe, eIkoniyo, eListra; ukutshutshiswa okunjengoko ndakuthwalayo, yaza iNkosi yandihlangula kuko konke.</p> 
<p><A NAME="an_3:12">3:12</A>&nbsp;Nabo bonke ke abathanda ukuhlala ngokuhlonela uThixo kuKristu Yesu baya kutshutshiswa.</p> 
<p><A NAME="an_3:13">3:13</A>&nbsp;Ke bona abantu abangendawo noosiyazi, kukhona baya kuhambela phambili ebubini, belahlekisa, belahlekiswa.</p> 
<p><A NAME="an_3:14">3:14</A>&nbsp;Ke wena yima ezintweni owazifundayo, waqiniselwa kuzo,  umazi owazifunda kuye;</p> 
<p><A NAME="an_3:15">3:15</A>&nbsp;nokuba uzaze kwasebuntwaneni izibhalo ezingcwele, ezinako ukukulumkisela elusindisweni ngokukholwa kuKristu Yesu.</p> 
<p><A NAME="an_3:16">3:16</A>&nbsp;Sonke isibhalo, siphefumlelwe nguThixo nje, sikwancedela ukufundisa, ukohlwaya, ukululeka, ukuqeqesha okusebulungiseni,</p> 
<p><A NAME="an_3:17">3:17</A>&nbsp;ukuze umntu kaThixo afaneleke, exhobele wonke umsebenzi olungileyo.</p> 
<p><A NAME="an_4:1">4:1</A>&nbsp;Ndiyaqononondisa mna ngoko emehlweni kaThixo, neNkosi yethu uYesu Kristu, oza kugweba abaphilileyo nabafileyo,  kwanangokubonakala kwakhe nobukumkani bakhe:</p> 
<p><A NAME="an_4:2">4:2</A>&nbsp;livakalise ilizwi; zingisa ukwenjenjalo ngamathuba alungileyo naxakileyo; yohlwaya, khalimela, vuselela, unako konke ukuzeka kade umsindo, nokufundisa.</p> 
<p><A NAME="an_4:3">4:3</A>&nbsp;Kuba kuya kubakho ixesha abangayi kuyinyamezela imfundiso ephilileyo; baya kusuka ngokweenkanuko zabo bazifumbele abafundisi, bebaba iindlebe;</p> 
<p><A NAME="an_4:4">4:4</A>&nbsp;babeya kuzisonga zimke iindlebe kuyo inyaniso, baphambukele ke kuzo iintsomi.</p> 
<p><A NAME="an_4:5">4:5</A>&nbsp;Ke wena yiba yingcathu ezintweni zonke, nyamezela ububi,  umsebenzi womshumayeli weendaba ezilungileyo wenze, buzalise ubulungiseleli bakho.</p> 
<p><A NAME="an_4:6">4:6</A>&nbsp;Kuba mna sendithululwa ngokomnikelo; nalo ixesha lokunduluka kwam likufuphi.</p> 
<p><A NAME="an_4:7">4:7</A>&nbsp;Umzamo omhle ndiwuzamile, ugqatso ndilufezile, ukholo ndilugcinile.</p> 
<p><A NAME="an_4:8">4:8</A>&nbsp;Okokugqibela ndibekelwe isithsaba sobulungisa, eya kundibuyisela ngaso ngaloo mini iNkosi, umgwebi olilungisa;  ingabi ndim ndedwa ke, ibe ngabo bonke abakuthandayo ukubonakala kwayo.</p> 
<p><A NAME="an_4:9">4:9</A>&nbsp;Khawuleza uze kum kamsinya;</p> 
<p><A NAME="an_4:10">4:10</A>&nbsp;kuba uDemasi wandishiya ngokuthanda iphakade langoku, waya eTesalonika; uKreske uye kwelaseGalati; uTito uye kwelaseDalmati.</p> 
<p><A NAME="an_4:11">4:11</A>&nbsp;NguLuka yedwa onam. Thabatha uMarko uze naye; kuba unokundinceda kakuhle kumsebenzi wokulungiselela.</p> 
<p><A NAME="an_4:12">4:12</A>&nbsp;Ke uTikiko ndamthumela e-Efese.</p> 
<p><A NAME="an_4:13">4:13</A>&nbsp;Ingubo endayishiya eTrowa kuKarpo, uze uyiphathe ekuzeni kwakho, neencwadi ezo, ngokukodwa ezezintsu.</p> 
<p><A NAME="an_4:14">4:14</A>&nbsp;UAlesandire, umkhandi wobhedu, wandenza izinto ezininzi ezimbi; iNkosi iya kumbuyekeza ngokwemisebenzi yakhe.</p> 
<p><A NAME="an_4:15">4:15</A>&nbsp;Mlumkele nawe; kuba wawachasa kunene amazwi ethu.</p> 
<p><A NAME="an_4:16">4:16</A>&nbsp;Kokokuqala ukuziphendulela kwam, akubangakho namnye unam,  basuka bonke bandishiya; kwanga akungebalelwe kubo oko.</p> 
<p><A NAME="an_4:17">4:17</A>&nbsp;Noko ke iNkosi yandinceda, yandomeleza; ukuze ngam uvakaliso lweendaba ezilungileyo luzaliseke, neentlanga zonke zive; ndaza ndahlangulwa emlonyeni wengonyama.</p> 
<p><A NAME="an_4:18">4:18</A>&nbsp;Isaya kundihlangula yona iNkosi kuwo wonke umsebenzi ongendawo, indisindisele ebukumkanini bayo obusemazulwini; kuyo makubekho uzuko, kuse emaphakadeni asemaphakadeni. Amen.</p> 
<p><A NAME="an_4:19">4:19</A>&nbsp;Bulisa kuPriska noAkwila, nakwindlu kaOnesiforo.</p> 
<p><A NAME="an_4:20">4:20</A>&nbsp;UErasto wasala eKorinte. Ke uTrofimo ndamshiya eMileto esifa.</p> 
<p><A NAME="an_4:21">4:21</A>&nbsp;Khawuleza uze, kungekabi sebusika. Uya kubulisa uYubhulo,  noPudens, noLino, noKlawudiya, nabo abazalwana bonke.</p> 
<p><A NAME="an_4:22">4:22</A>&nbsp;INkosi uYesu Kristu mayibe nomoya wakho. Ubabalo malube nani. Amen.</p> 
<p><HR>
<CENTER>
<A HREF="tit.htm">Next: Titus</A></CENTER>
</BODY>
</HTML>
