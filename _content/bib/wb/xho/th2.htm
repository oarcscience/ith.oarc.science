<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 2 Thessalonians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="th1">Previous</A>&nbsp;
<A HREF="ti1">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 2 Thessalonians</h3> 
<p><A NAME="an_1:1">1:1</A>&nbsp;UPawulos noSilvano noTimoti babhalela ibandla labaseTesalonika, elikuThixo uBawo wethu, neNkosi yethu uYesu Kristu;</p> 
<p><A NAME="an_1:2">1:2</A>&nbsp;bathi, Makube lubabalo kuni, noxolo oluvela kuThixo uBawo,  neNkosi yethu uYesu Kristu.</p> 
<p><A NAME="an_1:3">1:3</A>&nbsp;Simelwe kukuhlala sibulela kuThixo ngenxa yenu, bazalwana,  njengokuba kufanelekile, ngokuba lukhula ngokugqithiseleyo ukholo lwenu, lusanda uthandano lwenu nonke ngabanye;</p> 
<p><A NAME="an_1:4">1:4</A>&nbsp;ngokokude thina ngokwethu siqhayise ngani emabandleni kaThixo, ngenxa yonyamezelo lwenu, nokholo lwenu,  ezintshutshisweni zenu zonke, nasezimbandezelweni enizinyamezelayo;</p> 
<p><A NAME="an_1:5">1:5</A>&nbsp;umbonakaliso ke lowo womgwebo onobulungisa kaThixo, ukuze nibalelwe ekuthini nibufanele ubukumkani bukaThixo, enithi ngenxa yabo nive nokuva ubunzima;</p> 
<p><A NAME="an_1:6">1:6</A>&nbsp;ukuba kanti yinto ebubulungisa kuThixo ukubabuyekeza ngembandezelo abanibandezelayo;</p> 
<p><A NAME="an_1:7">1:7</A>&nbsp;athi, nina babandezelwayo, anibuyekeze ngokuniphumza kunye nathi, ekutyhilekeni kweNkosi uYesu, ivela emazulwini inezithunywa zamandla ayo;</p> 
<p><A NAME="an_1:8">1:8</A>&nbsp;inomlilo odangazelayo, ibaphindezela abangamaziyo uThixo,  nabangazilulameliyo iindaba ezilungileyo zeNkosi yethu uYesu Kristu;</p> 
<p><A NAME="an_1:9">1:9</A>&nbsp;bona abo baya kuva ukubethwa, intshabalalo engunaphakade ke leyo, bemke ebusweni beNkosi, nasebuqaqawulini bokomelela kwayo;</p> 
<p><A NAME="an_1:10">1:10</A>&nbsp;xa ithe yeza kuzukiswa kubangcwele bayo, imangaliseke kubo bonke abakholwayo (ngokuba nakholwa bubungqina bethu kuni),  ngaloo mini.</p> 
<p><A NAME="an_1:11">1:11</A>&nbsp;Ngoko ke sihlala sithandaza nokuthandaza ngenxa yenu, ukuba uThixo wethu anibalele ekuthini nilufanele ubizo lwenu, azalise ngokunamandla konke ukukholiswa kukulunga, nomsebenzi wokholo;</p> 
<p><A NAME="an_1:12">1:12</A>&nbsp;ukuze lizukiswe igama leNkosi yethu uYesu Kristu kuni, nani nizukiswe kuye, ngokobabalo lukaThixo wethu, neNkosi yethu uYesu Kristu.</p> 
<p><A NAME="an_2:1">2:1</A>&nbsp;Ke kaloku siyanicela, bazalwana, ngenxa yokufika kweNkosi yethu uYesu Kristu, nokuhlanganiselwa kwethu kuyo,</p> 
<p><A NAME="an_2:2">2:2</A>&nbsp;ukuba ningazanyazanyiswa kwakamsinya, nahlukane nengqiqo;  ukuba ningabi navuso ngamoya, ngalizwi, ngancwadi ingathi,  ivela kuthi, ngokungathi iselingene imini leyo kaKristu.</p> 
<p><A NAME="an_2:3">2:3</A>&nbsp;Makungabikho bani unilukuhlayo nangalunye uhlobo; ngokuba ayinakufika yona, lungakhanga lufike ulahlo kuqala, atyhileke umntu wesono, unyana wotshabalalo;</p> 
<p><A NAME="an_2:4">2:4</A>&nbsp;lowo uchasayo, uziphakamisayo ngaphezu kwento yonke ekuthiwa nguThixo, nehlonelwayo, ngokokude azihlalise etempileni kaThixo, ezenza uThixo, ezibonisa ukuba unguThixo.</p> 
<p><A NAME="an_2:5">2:5</A>&nbsp;Anikhumbuli na, ukuba oko bendisekuni ndanixelela ezi zinto?</p> 
<p><A NAME="an_2:6">2:6</A>&nbsp;Nangoku niyakwazi okubambezelayo, ukuze atyhileke ngelakhe ixesha.</p> 
<p><A NAME="an_2:7">2:7</A>&nbsp;Kuba imfihlelo yokuchasana nomthetho iselisebenza; kodwa kulindwe ukuba ade lowo ubambezelayo ngoku asuswe kanye.</p> 
<p><A NAME="an_2:8">2:8</A>&nbsp;Andule ukutyhileka ongenamthetho; lowo iya kumtshisa iNkosi ngomoya womlomo wayo, imbangise ngokubonakala kokufika kwayo:</p> 
<p><A NAME="an_2:9">2:9</A>&nbsp;kwalowo, ukufika kungokokusebenza kukaSathana, ngayo imisebenzi yonke yamandla, nemiqondiso, nezimanga zobuxoki,</p> 
<p><A NAME="an_2:10">2:10</A>&nbsp;nangako ukulukuhla konke kokungalungisi kwabo batshabalalayo; ngenxa enokuba bengakwamkelanga ukuyithanda inyaniso, ukuze basindiswe.</p> 
<p><A NAME="an_2:11">2:11</A>&nbsp;Nangenxa yoko, uThixo uya kubathumela ulahlekiso olusebenza ngamandla, ukuze bakholwe bubuxoki;</p> 
<p><A NAME="an_2:12">2:12</A>&nbsp;ukuze bagwetywe bonke abangakholwanga yiyo inyaniso, basuka bakholiswa kuko ukungalungisi.</p> 
<p><A NAME="an_2:13">2:13</A>&nbsp;Ke thina simelwe kukuhlala sibulela kuye uThixo ngenxa yenu, bazalwana bathandiweyo yiNkosi, ukuba uThixo kwasekuqalekeni waninyulela ukusindiswa, ngokungcwalisa koMoya nokukholwa yinyaniso;</p> 
<p><A NAME="an_2:14">2:14</A>&nbsp;awanibizela kuko oko ngazo iindaba ezilungileyo zethu,  ukuba nizuze uzuko lweNkosi yethu uYesu Kristu.</p> 
<p><A NAME="an_2:15">2:15</A>&nbsp;Ngoko ke, bazalwana, yimani, nizibambe izithethe enazifundiswayo, nokuba kungelizwi, nokuba kungencwadi yethu.</p> 
<p><A NAME="an_2:16">2:16</A>&nbsp;Ke kaloku, iNkosi yethu uYesu Kristu ngokwayo, noThixo uBawo wethu owasithandayo, wasinika intuthuzelo engunaphakade,  nethemba elilungileyo ngobabalo,</p> 
<p><A NAME="an_2:17">2:17</A>&nbsp;wanga angazithuthuzela iintliziyo zenu, anizimase kuwo onke amazwi nemisebenzi elungileyo.</p> 
<p><A NAME="an_3:1">3:1</A>&nbsp;Elokugqiba, sithandazeleni, bazalwana, ukuba ilizwi leNkosi likhawuleze, lizukiswe, njengoko lenjenjalo nakuni;</p> 
<p><A NAME="an_3:2">3:2</A>&nbsp;nokuba sihlangulwe ebantwini abangendawo, abakhohlakeleyo;  kuba ukholo alubantwini bonke.</p> 
<p><A NAME="an_3:3">3:3</A>&nbsp;Ithembekile ke yona iNkosi, eya kunizimasa, inigcine kuyo inkohlakalo.</p> 
<p><A NAME="an_3:4">3:4</A>&nbsp;Sikholose ngani ke ngokwaseNkosini, ukuba izinto esinithethela zona niyazenza, nabe nisaya kuzenza.</p> 
<p><A NAME="an_3:5">3:5</A>&nbsp;Yanga ke iNkosi ingathi iintliziyo zenu izikhokelele eluthandweni lukaThixo, naselunyamezelweni lukaKristu.</p> 
<p><A NAME="an_3:6">3:6</A>&nbsp;Ke kaloku siyanithethela, bazalwana, egameni leNkosi yethu uYesu Kristu, ukuba nikhwebuke kubo bonke abazalwana abahamba ngokunxaxha, bengahambi ngokwesithethe abasamkelayo kuthi.</p> 
<p><A NAME="an_3:7">3:7</A>&nbsp;Kuba niyazi ngokwenu, ukuba nimelwe kukuthini na ukusilinganisa; ngokuba asinxaxhanga phakathi kwenu.</p> 
<p><A NAME="an_3:8">3:8</A>&nbsp;Asidlanga sonka samntu ngesisa; sidle ngokubulaleka nangemigu, sisebenza ubusuku nemini, ukuze singabi bunzima nakubani kuni;</p> 
<p><A NAME="an_3:9">3:9</A>&nbsp;kungengakuba sasingenagunya; senzela ukuze sizinikele sibe ngumfuziselo kuni, nize nina nixelise thina.</p> 
<p><A NAME="an_3:10">3:10</A>&nbsp;Kuba naxenikweni besikuni, sanithethela ngelithi, Ukuba umntu akathandi kusebenza, makangadli nokudla.</p> 
<p><A NAME="an_3:11">3:11</A>&nbsp;Kuba siyeva ukuba inxenye phakathi kwenu ihamba ngokunxaxha, ingasebenzi nento, izifaka kwizinto zabanye.</p> 
<p><A NAME="an_3:12">3:12</A>&nbsp;Abanjalo ke siyabathethela, sibavuselela ngayo iNkosi yethu uYesu Kristu, ukuba bathi, besebenza ngokuzola, badle esisesabo isonka.</p> 
<p><A NAME="an_3:13">3:13</A>&nbsp;Ke nina, bazalwana, musani ukutha amandla ekwenzeni okulungileyo.</p> 
<p><A NAME="an_3:14">3:14</A>&nbsp;Ukuba ke kukho bani ungalilulameliyo ilizwi lethu ngencwadi le, mqondeni lowo, ningazidibanisi naye, ukuze adane.</p> 
<p><A NAME="an_3:15">3:15</A>&nbsp;Noko ke ze ningambaleli ekuthini ulutshaba; manimluleke njengomzalwana.</p> 
<p><A NAME="an_3:16">3:16</A>&nbsp;Yanga ke iNkosi yoxolo ngokwayo inganinika uxolo ngamaxa onke, ngeendlela zonke. INkosi mayibe nani nonke.</p> 
<p><A NAME="an_3:17">3:17</A>&nbsp;Umbuliso ngesam isandla, mna Pawulos. Nguwo lowo umqondiso kuzo zonke iincwadi; ndenjenjalo ukubhala.</p> 
<p><A NAME="an_3:18">3:18</A>&nbsp;Ubabalo lweNkosi yethu uYesu Kristu malube nani nonke.  Amen.</p> 
<p><HR>
<CENTER>
<A HREF="ti1">Next: 1 Timothy</A></CENTER>
</BODY>
</HTML>
