<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Lamentations</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jer.htm">Previous</A>&nbsp;
<A HREF="eze.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Lamentations</h3> 
<p><A NAME="an_1:1">1:1</A>&nbsp;Yoo! Uhleli wodwa, umzi obantu baye bebaninzi; Obe umkhulu ezintlangeni Usuke waba njengomhlolokazi; umthethelikazi emazweni Usuke waba ngofakwa uviko.</p> 
<p><A NAME="an_1:2">1:2</A>&nbsp;Ulila elilile ebusuku, iinyembezi zakhe zisezidleleni zakhe;  Akanamthuthuzeli kuzo zonke izithandane zakhe; Onke amakholwane akhe ammenezelele, Aba lutshaba kuye.</p> 
<p><A NAME="an_1:3">1:3</A>&nbsp;UYuda uye ekuthinjweni, ephuma ezintsizini nasezinkonzweni ezininzi; Yena uhleli ezintlangeni, akafumani kuphumla; Bonke abamsukelayo bamfikele ezingxingongweni.</p> 
<p><A NAME="an_1:4">1:4</A>&nbsp;Iindlela zaseZiyon zenza isijwili, ngokungabikho kwabaya emithendelekweni; Onke amasango ayo akanamntu, ababingeleli bayo bayancwina; Iintombi zayo zinosizi, yona ke kukrakra kuyo.</p> 
<p><A NAME="an_1:5">1:5</A>&nbsp;Ababandezeli bayo basuka bayintloko; iintshaba zayo zinobunqobo; Ngokuba uYehova uyenze yanosizi ngenxa yokreqo lwayo oluninzi; Abantwana bayo bemkile, bathinjiwe, baqhutywa ngumbandezeli.</p> 
<p><A NAME="an_1:6">1:6</A>&nbsp;Buphumile entombini enguZiyon bonke ubungangamsha bayo;  Abathetheli bayo baba njengamaxhama angafumani dlelo, Ahamba engenamandla phambi komsukeli.</p> 
<p><A NAME="an_1:7">1:7</A>&nbsp;IYerusalem iyazikhumbula, ngemini yeentsizi zayo neyokudinga kwayo, Zonke izinto zayo ezinqwenelekayo ebinazo kwakwiimini zamandulo, Ekuweni kwabantu bayo esandleni sombandezeli,  ingenamncedi; Ababandezeli bayo bayibona, bakuhleka ukucinywa kwayo.</p> 
<p><A NAME="an_1:8">1:8</A>&nbsp;IYerusalem asikuko nokuba yonile yona; ngenxa yoko yaba lubhorha; Bonke ababeyizukisa bayayicukuceza, ngokuba babone ubuze bayo; Nayo ngokwayo iyancwina, ibuye umva.</p> 
<p><A NAME="an_1:9">1:9</A>&nbsp;Ubunqambi bayo busezingutyeni zayo ezirhuqayo,  ayilikhumbulelanga ikamva layo; Yehla ke ngokubalulekileyo;  ayinamthuthuzeli; Ithi, Zikhangele, Yehova, iintsizi zam;  ngokuba utshaba luzikhulisile.</p> 
<p><A NAME="an_1:10">1:10</A>&nbsp;Umbandezeli usolule isandla sakhe phezu kwezinto zayo zonke ezinqwenelekayo; Kuba ibona iintlanga zingene engcweleni yayo,  Owawuwise umthetho wena, ukuba zingangeni ebandleni lakho.</p> 
<p><A NAME="an_1:11">1:11</A>&nbsp;Bonke abantu bayo bayancwina, befuna isonka; Barhole izinto zabo ezinqwenelekayo ngenxa yesonka, ukuze bawubuyise umphefumlo; Bona, Yehova, ukhangele, ukuba ndisuke ndacukucezeka.</p> 
<p><A NAME="an_1:12">1:12</A>&nbsp;Akunto na oku kuni nonke, nina nidlula ngendlela? Bhekani nibone, ukuba kukho na umvandedwa onjengomvandedwa wam,  endiwenziweyo, Athe uYehova wandenza lusizi ngemini yokuvutha komsindo wakhe.</p> 
<p><A NAME="an_1:13">1:13</A>&nbsp;Engaphezulu, uthume umlilo emathanjeni am, wawanyathela;  Uzanekele umnatha iinyawo zam, wandibuyisa umva; Undenze inxuwa, yonke imini ndityhafile.</p> 
<p><A NAME="an_1:14">1:14</A>&nbsp;Idyokhwe yezikreqo zam ibotshwe sisandla sakhe;  Zibhijelene, zenyuka zaba semqaleni wam, zawakhubekisa amandla am; INkosi yam indinikele ezandleni zabo ndingenakumisa kubo.</p> 
<p><A NAME="an_1:15">1:15</A>&nbsp;INkosi yam izitshitshisile zonke iimbalasane zam eziphakathi kwam; Indimemele umthendeleko, ukuba yaphule amadodana am. INkosi yam ixovule inkazana enguYuda, ngokungathi kusesixovulweni sewayini.</p> 
<p><A NAME="an_1:16">1:16</A>&nbsp;Ngenxa yezo zinto ndiyalila; iliso lam, iliso lam lihla amanzi, Ngokuba ekude kum umthuthuzeli, umbuyisi womphefumlo wam; Baziimpanza abantwana bam, ngokuba utshaba lwam lundoyisile.</p> 
<p><A NAME="an_1:17">1:17</A>&nbsp;IZiyon iyazolula izandla zayo, ayinamthuthuzeli; UYehova ubawisele umthetho ngoYakobhi, ukuba ababandezeli bakhe bamngqonge: IYerusalem iyinto elubhorha phakathi kwabo.</p> 
<p><A NAME="an_1:18">1:18</A>&nbsp;Ulilungisa uYehova; ngokuba bendiphikise umlomo wakhe.  Khanive, nonke zizwe, niwubone umvandedwa wam; Umthinjana wam namadodana am emke nokuthinjwa.</p> 
<p><A NAME="an_1:19">1:19</A>&nbsp;Ndibize izithandane zam, zandikhohlisa zona; Ababingeleli bam, namadoda amakhulu akwam, aphume umphefumlo phakathi komzi,  Xa abezifunela ukudla, ukuba abuyise imiphefumlo yawo.</p> 
<p><A NAME="an_1:20">1:20</A>&nbsp;Khangela, Yehova, ngokuba ndibandezelekile; izibilini zam ziyabila; Intliziyo yam iphendukile phakathi kwam; ngokuba ndasuka ndaba ziinkani kuphela; Ngaphandle ikrele landihlutha abantwana, ngaphakathi kwakukufa kodwa.</p> 
<p><A NAME="an_1:21">1:21</A>&nbsp;Bandivile ukuba ndiyancwina; ndathi, Andinamthuthuzeli;  Zonke iintshaba zam zibuvile ububi bam; zinemihlali, ngokuba oko kwenziwe nguwe. Uyayizisa imini oyimemileyo, ziya kuba njengam ke.</p> 
<p><A NAME="an_1:22">1:22</A>&nbsp;Mabufike phambi kwakho bonke ububi bazo, Uziphathe njengoko wandiphatha ngako ngenxa yezikreqo zam zonke; Ngokuba kuninzi ukuncwina kwam, nentliziyo yam ityhafile.</p> 
<p><A NAME="an_2:1">2:1</A>&nbsp;Yoo! Itheni na iNkosi yam ukuyisibekela kangaka ngomsindo wayo intombi enguZiyon? Isikhuphile ezulwini, yasikhahlela ehlabathini, isihombo sikaSirayeli, Ayasikhumbula isihlalo seenyawo zayo ngemini yomsindo wayo.</p> 
<p><A NAME="an_2:2">2:2</A>&nbsp;INkosi yam iwaginyile, ayawaconga, onke amakriwa akwaYakobi;  Izigungxule ngokuphuphuma komsindo wayo iinqaba ezinkulu zentombi enguYuda; Yazizisa emhlabeni; Ibungcolisile ubukumkani nabathetheli babo.</p> 
<p><A NAME="an_2:3">2:3</A>&nbsp;Izixakazile ngokuvutha komsindo wayo zonke iimpondo zikaSirayeli; Isibuyise umva isandla sayo sokunene ebusweni botshaba; Yatshisa kwaYakobi njengomlilo olenyayo, odlayo ngeenxa zonke.</p> 
<p><A NAME="an_2:4">2:4</A>&nbsp;Isityedile isaphetha sayo njengotshaba; imise isandla sayo sokunene, saxelisa esombandezeli, Yazibulala zonke izinto ezinqwenelekayo emehlweni; Ententeni yentombi enguZiyon,  ibuphalazile ubushushu bayo njengomlilo.</p> 
<p><A NAME="an_2:5">2:5</A>&nbsp;INkosi yam isuke yaba njengotshaba; imginyile uSirayeli,  Iziginyile zonke iingxande zayo ezinde, izonakalisile iinqaba zayo ezinkulu; Yandisa entombini enguYuda uncwino nokukhala.</p> 
<p><A NAME="an_2:6">2:6</A>&nbsp;Iyichithile indawo yayo ebiyiweyo njengomyezo;  Iyitshabalalisile indawo yayo yentlangano; UYehova wenze walityalwa eZiyon umthendeleko nesabatha; Wabagiba ekubhavumeni komsindo wakhe ukumkani nombingeleli.</p> 
<p><A NAME="an_2:7">2:7</A>&nbsp;INkosi yam isihlambele isibingelelo sayo, ithe nethe kuyo ingcwele yayo, Izivingcelele esandleni sotshaba iindonga zeengxande zayo ezinde; Baxokozela endlwini kaYehova njengemini yomthendeleko.</p> 
<p><A NAME="an_2:8">2:8</A>&nbsp;UYehova ucinge ukonakalisa udonga lwentombi enguZiyon;  Wolule ulutya lokulinganisela, akasibuyisa isandla sakhe ekuginyeni; Wenza ungqameko lomsele lwaba nesijwili,  kwanodonga; zithokombisile kunye ezo zinto.</p> 
<p><A NAME="an_2:9">2:9</A>&nbsp;Amasango ayo atshonile emhlabeni; uyitshabalalisile,  uyaphule imivalo yayo; Ukumkani wayo nabathetheli bayo basezintlangeni, akukho myalelo; Abaprofeti bayo abafumani mbono kuYehova.</p> 
<p><A NAME="an_2:10">2:10</A>&nbsp;Ahleli emhlabeni ethe cwaka amadoda amakhulu entombi enguZiyon; Azigalele ngomhlaba entloko, abhinqe ezirhwexayo;  Uzithobele emhlabeni iintloko zawo umthinjana waseYerusalem.</p> 
<p><A NAME="an_2:11">2:11</A>&nbsp;Amehlo am aphela ziinyembezi, ziyabila izibilini zam,  Isibindi sam siphalalele emhlabeni, ngenxa yokwaphuka kwentombi yabantu bakowethu, Ngokutyhafa kwabantwana, nabasemabeleni,  ezitratweni zomzi.</p> 
<p><A NAME="an_2:12">2:12</A>&nbsp;Bamana ukuthi koonina, Iphi na ingqolowa newayini?  Ekutyhafeni kwabo njengabangxwelerhiweyo ezitratweni zomzi,  Ekuziphalazeni kwemiphefumlo yabo esifubeni sonina.</p> 
<p><A NAME="an_2:13">2:13</A>&nbsp;Ndikungqinele, ngantoni na? Ndikufanekise nantoni na,  ntombi yaseYerusalem? Ndikulinganise nantoni na, ukuze ndikuthuthuzele, ntombindini iyintombi, inguZiyon? Ngokuba kukhulu ngangolwandle ukwaphuka kwakho; ngubani na onokukuphilisa?</p> 
<p><A NAME="an_2:14">2:14</A>&nbsp;Abaprofeti bakho bakubonele imibono yento engento nejavujavu; Ababutyhila ubugwenxa bakho, ukuba kubuyiswe ukuthinjwa kwakho; Bakubonele imibono ezizihlabo ezingezizo,  nezokugxothwa.</p> 
<p><A NAME="an_2:15">2:15</A>&nbsp;Babetha izandla ngawe bonke abadlula ngendlela; Benza umsondlo, bahlunguzele iintloko ngentombi enguYerusalem,  besithi, Ngulo mzi na, lo kuthiwa kuphela kwenzwakazi,  yimihlali yehlabathi lonke?</p> 
<p><A NAME="an_2:16">2:16</A>&nbsp;Zonke iintshaba zakho zikwakhamisela umlomo; Zenza umsondlo, zitshixizela amazinyo; zithi, Siyiginyile; Inene,  yiyo le imini ebe siyithembile; siyifumene, siyibonile.</p> 
<p><A NAME="an_2:17">2:17</A>&nbsp;Ukwenzile uYehova abekunkqangiyele; Ulizalisile ilizwi lakhe, abeliwisele umthetho kususela kwiimini zamandulo;  Ugungxule, akaconga; Wenze lwakuvuyelela utshaba lwakho,  Uphakamise uphondo lwababandezeli bakho.</p> 
<p><A NAME="an_2:18">2:18</A>&nbsp;Intliziyo yabo ikhala eNkosini yam; Ludonga lwentombi enguZiyon, mazihle iinyembezi njengomlambo imini nobusuku; Musa ukuyeka, malungaphezi ukhozo lweliso lakho.</p> 
<p><A NAME="an_2:19">2:19</A>&nbsp;Vuka, uhlahlambe ebusuku, ekuqalekeni kwemilindo; Yiphalaze njengamanzi intliziyo yakho ebusweni beNkosi; Ziphakamisele kuyo izandla zakho, ngenxa yomphefumlo wabantwana bakho,  Abatyhafileyo kukulamba ekujikeni kwezitrato zonke.</p> 
<p><A NAME="an_2:20">2:20</A>&nbsp;Bona, Yehova, ukhangele, ngubani na lo wenjenje ukumphatha kakubi? Abafazi bangadla isiqhamo somzimba wabo na? Badle abantwana ababathantamisayo na? Angabulawelwa engcweleni yeNkosi na umbingeleli nomprofeti?</p> 
<p><A NAME="an_2:21">2:21</A>&nbsp;Balele emhlabeni phandle oyinkwenkwe noyindoda enkulu;  Umthinjana wam namadodana am awile likrele; Ubulele ngemini yomsindo wakho, usikile, akwaconga.</p> 
<p><A NAME="an_2:22">2:22</A>&nbsp;Ukumemile ngokwemini yomthendeleko ukunxunguphala kwam ngeenxa zonke, Akwabakho usindayo, usalayo, ngemini yomsindo kaYehova. Endibathantamisileyo ndabakhulisa, utshaba lwam lubagqibele.</p> 
<p><A NAME="an_3:1">3:1</A>&nbsp;Ndim indoda ebone iintsizi, ngentonga yokuphuphuma komsindo wakhe.</p> 
<p><A NAME="an_3:2">3:2</A>&nbsp;Undikhokele wandihambisa ebumnyameni, akwaba sekukhanyeni.</p> 
<p><A NAME="an_3:3">3:3</A>&nbsp;Ubuye wasiguqulela kum ndedwa isandla sakho imini yonke.</p> 
<p><A NAME="an_3:4">3:4</A>&nbsp;Uyonakalisile inyama yam nolusu lwam; uwaphule amathambo am.</p> 
<p><A NAME="an_3:5">3:5</A>&nbsp;Undakhele wandirhaqa ngenyongo nendiniso.</p> 
<p><A NAME="an_3:6">3:6</A>&nbsp;Undibele ezindaweni ezimnyama, njengabafe ngonaphakade.</p> 
<p><A NAME="an_3:7">3:7</A>&nbsp;Undibiyele ngeenxa zonke, andinakuphuma; uwenze aba nzima amakhamandela am obhedu.</p> 
<p><A NAME="an_3:8">3:8</A>&nbsp;Noko ndikhalayo, ndizibikayo, uyawuvingcela umthandazo wam.</p> 
<p><A NAME="an_3:9">3:9</A>&nbsp;Uzibiyele iindlela zam ngamatye aqingqiweyo, uzenze goso iingqushu zam.</p> 
<p><A NAME="an_3:10">3:10</A>&nbsp;Kum uyibhere elalelayo, uyingonyama esezintsithelweni.</p> 
<p><A NAME="an_3:11">3:11</A>&nbsp;Uzityekisile iindlela zam, wandidlavula; undenze inxuwa.</p> 
<p><A NAME="an_3:12">3:12</A>&nbsp;Usigobile isaphetha sakhe, wandimisa ndaba yitekeni yotolo lwakhe.</p> 
<p><A NAME="an_3:13">3:13</A>&nbsp;Uzise ezintsweni zam iintolo zomphongolo wakhe.</p> 
<p><A NAME="an_3:14">3:14</A>&nbsp;Ndisuke ndayintlekisa kubantu bonke bakowethu; ndiyingoma yabo imini yonke.</p> 
<p><A NAME="an_3:15">3:15</A>&nbsp;Undihluthise ngeento ezikrakra, wandiseza ndahlutha umhlonyane.</p> 
<p><A NAME="an_3:16">3:16</A>&nbsp;Uwaphule ngohlalu amazinyo am; undixinzelele phantsi eluthuthwini.</p> 
<p><A NAME="an_3:17">3:17</A>&nbsp;Uwuhlambile umphefumlo wam, awaba naluxolo; ndiyilibele into elungileyo.</p> 
<p><A NAME="an_3:18">3:18</A>&nbsp;Ndathi, aphelile amandla am, nokulinda kwam kuYehova.</p> 
<p><A NAME="an_3:19">3:19</A>&nbsp;Zikhumbule iintsizi zam, nokutshutshiswa kwam, umhlonyane nenyongo.</p> 
<p><A NAME="an_3:20">3:20</A>&nbsp;Umphefumlo wam uyazikhumbula unangoku ezo zinto,  usibekekile kum.</p> 
<p><A NAME="an_3:21">3:21</A>&nbsp;Oko ndikunyamekele ngentliziyo: ngenxa yoko ndilindile.</p> 
<p><A NAME="an_3:22">3:22</A>&nbsp;Kungeenceba zikaYehova le nto singagqityelwanga, ngokuba azipheli iimfesane zakhe.</p> 
<p><A NAME="an_3:23">3:23</A>&nbsp;Zintsha imiso ngemiso; kukhulu ukuthembeka kwakhe.</p> 
<p><A NAME="an_3:24">3:24</A>&nbsp;Isabelo sam nguYehova, utsho umphefumlo wam; ngenxa yoko ndilindele kuye.</p> 
<p><A NAME="an_3:25">3:25</A>&nbsp;UYehova ulungile kwabathembele kuye, kumphefumlo omquqelayo.</p> 
<p><A NAME="an_3:26">3:26</A>&nbsp;Kulungile ukuba umntu alulindele, ethe cwaka, usindiso lukaYehova.</p> 
<p><A NAME="an_3:27">3:27</A>&nbsp;Kuyilungele indoda ukuba iyithwale idyokhwe kwasebutsheni bayo.</p> 
<p><A NAME="an_3:28">3:28</A>&nbsp;Mayihlale yodwa ithe cwaka, xa iyithwalisiweyo.</p> 
<p><A NAME="an_3:29">3:29</A>&nbsp;Mayiwubeke eluthulini umlomo wayo; kungabakho ithemba mhlawumbi.</p> 
<p><A NAME="an_3:30">3:30</A>&nbsp;Mayisinikele isidlele sayo koyibethayo; mayihluthe yingcikivo.</p> 
<p><A NAME="an_3:31">3:31</A>&nbsp;Ngokuba iNkosi yam ayiyi kumhlamba umntu ngonaphakade,</p> 
<p><A NAME="an_3:32">3:32</A>&nbsp;Ngokuba naxa imhlisele usizi, noko yoba nemfesane ngokobuninzi benceba yayo.</p> 
<p><A NAME="an_3:33">3:33</A>&nbsp;Ngokuba ayibacinezeli ngokuphuma entliziyweni yayo, ibenze babe nosizi oonyana babantu.</p> 
<p><A NAME="an_3:34">3:34</A>&nbsp;Ekutyunyuzweni kwababanjiweyo bonke behlabathi phantsi kweenyawo;</p> 
<p><A NAME="an_3:35">3:35</A>&nbsp;Ekulijikeni ityala lomfo phambi kobuso bOsenyangweni;</p> 
<p><A NAME="an_3:36">3:36</A>&nbsp;Ekuphenulweni komntu ekubambaneni kwakhe nomnye: iNkosi yam ayiboni na?</p> 
<p><A NAME="an_3:37">3:37</A>&nbsp;Ngubani na okhe wathetha, kwenzeka, iNkosi yam ingawisanga mthetho?</p> 
<p><A NAME="an_3:38">3:38</A>&nbsp;Akuphumi okubi nokulungileyo emlonyeni wOsenyangweni na?</p> 
<p><A NAME="an_3:39">3:39</A>&nbsp;Yini na ukuba umntu akhalaze ephilile? Umfo makakhalaze ngenxa yezono zakhe.</p> 
<p><A NAME="an_3:40">3:40</A>&nbsp;Masiziphengulule iindlela zethu, sizigocagoce, sibuyele kuYehova.</p> 
<p><A NAME="an_3:41">3:41</A>&nbsp;Masizinyuse iintliziyo zethu kunye nezandla zethu, sizise kuThixo emazulwini.</p> 
<p><A NAME="an_3:42">3:42</A>&nbsp;Thina sikreqile saba neenkani; wena akuxolelanga.</p> 
<p><A NAME="an_3:43">3:43</A>&nbsp;Uzigqubuthele ngomsindo, wasisukela; ubulele akwaconga.</p> 
<p><A NAME="an_3:44">3:44</A>&nbsp;Uzigqubuthele ngelifu, ukuze ungaphumeli umthandazo wethu.</p> 
<p><A NAME="an_3:45">3:45</A>&nbsp;Usenze inkunkuma, imvuthuluka esazulwini sezizwe.</p> 
<p><A NAME="an_3:46">3:46</A>&nbsp;Zisakhamisele umlomo wazo zonke iintshaba zethu.</p> 
<p><A NAME="an_3:47">3:47</A>&nbsp;Kokwethu ukunkwantya, nomgongxo, nesibatha, nokutshabalala,  nokwaphuka.</p> 
<p><A NAME="an_3:48">3:48</A>&nbsp;Iliso lam lihla imijelo yamanzi, ngenxa yokwaphuka kwentombi yabantu bakowethu.</p> 
<p><A NAME="an_3:49">3:49</A>&nbsp;Iliso lam liyatyityizela, aliyeki, alinqamki,</p> 
<p><A NAME="an_3:50">3:50</A>&nbsp;Ade aqondele abone uYehova, esemazulwini.</p> 
<p><A NAME="an_3:51">3:51</A>&nbsp;Iliso lam liyawubulala umphefumlo wam, ngenxa yeentombi zonke zomzi wakowethu.</p> 
<p><A NAME="an_3:52">3:52</A>&nbsp;Zindizingele zandizingela njengentaka iintshaba zam ngelize.</p> 
<p><A NAME="an_3:53">3:53</A>&nbsp;Zibubhangisile ubomi bam ngokundeyelisela emhadini,  zandigibisela ngamatye.</p> 
<p><A NAME="an_3:54">3:54</A>&nbsp;Amanzi ahambe phezu kwentloko yam, ndathi, Ndinqanyulwe.</p> 
<p><A NAME="an_3:55">3:55</A>&nbsp;Ndinqule igama lakho, Yehova, kongaphantsi umhadi.</p> 
<p><A NAME="an_3:56">3:56</A>&nbsp;Izwi lam waliva; musa ukuyifihla indlebe yakho ekubefuzeni kwam, ekuzibikeni kwam.</p> 
<p><A NAME="an_3:57">3:57</A>&nbsp;Wasondela ngemini yokukunqula kwam, wathi, Musa ukoyika.</p> 
<p><A NAME="an_3:58">3:58</A>&nbsp;Uwathethile amatyala omphefumlo wam, Nkosi yam; ubukhulule ubomi bam ngokubumisela.</p> 
<p><A NAME="an_3:59">3:59</A>&nbsp;Ukubonile, Yehova, ukuphenulwa kwam; ligwebe ityala lam.</p> 
<p><A NAME="an_3:60">3:60</A>&nbsp;Uyibonile yonke impindezelo yabo, uzivile zonke iingcinga zabo ngam.</p> 
<p><A NAME="an_3:61">3:61</A>&nbsp;Ukuvile ukungcikiva kwabo, Yehova, uzivile zonke iingcinga zabo ngam,</p> 
<p><A NAME="an_3:62">3:62</A>&nbsp;Umlomo wabo basukela phezulu kum, nezicamango zabo ngam yonke imini.</p> 
<p><A NAME="an_3:63">3:63</A>&nbsp;Ukuhlala kwabo nokusuka kwabo kubheke; ndiyingoma yabo.</p> 
<p><A NAME="an_3:64">3:64</A>&nbsp;Babuyisele imbuyekezo, Yehova, ngokwezenzo zezandla zabo.</p> 
<p><A NAME="an_3:65">3:65</A>&nbsp;Banike ubumfama bentliziyo; intshwabulo yakho mayibe kubo.</p> 
<p><A NAME="an_3:66">3:66</A>&nbsp;Basukele ngomsindo, ubatshabalalise, bangabikho phantsi kwamazulu kaYehova.</p> 
<p><A NAME="an_4:1">4:1</A>&nbsp;Yoo! Isuke igolide yaba mncumevu; isuke ecikizekileyo,  elungileyo, yaba yeyimbi; Asuke aphalazwa amatye engcwele ekujikeni kwezitrato zonke.</p> 
<p><A NAME="an_4:2">4:2</A>&nbsp;AbeZiyon abanqabileyo, abamelwe yigolide engcwengiweyo, Yoo!  Babalelwa ekubeni yimiphanda yodongwe, umsebenzi wezandla zombumbi.</p> 
<p><A NAME="an_4:3">4:3</A>&nbsp;Kanti neempungutye ziyalirhola ibele, zanyise amathole azo;  Ke yona intombi yabantu bakowethu isuke yaba sisijorha,  njengenciniba entlango.</p> 
<p><A NAME="an_4:4">4:4</A>&nbsp;Ulwimi losebeleni lunamathela ekhuhlangubeni lakhe linxano;  Abantwana bacela isonka, akukho ubaphulelayo.</p> 
<p><A NAME="an_4:5">4:5</A>&nbsp;Ababesidla ubuncwane baphanzile ezitratweni; Ababephathwa ngeengubo ezibomvu bawola amazala.</p> 
<p><A NAME="an_4:6">4:6</A>&nbsp;Bukhulile ubugwenxa bentombi yakowethu ngaphezu kwesono seSodom, Yona yabhukuqwayo ngephanyazo, kungasiwanga sandla kuyo.</p> 
<p><A NAME="an_4:7">4:7</A>&nbsp;Babeqaqambile ababalulekileyo bayo ngaphezu kwekhephu; baye bemhlophe ngaphezu kwamasi; Babeyingqombela imizimba ngaphezu kwekorale, isibili sabo besinjengesafire;</p> 
<p><A NAME="an_4:8">4:8</A>&nbsp;Imbonakalo yabo imnyama ngaphezu kocolothi; Abanakaneki ezitratweni; ulusu lwabo lutshele emathanjeni abo; lomile,  lwanjengokhuni.</p> 
<p><A NAME="an_4:9">4:9</A>&nbsp;Baneyhweba ababulewe ngekrele kunababulewe yindlala, Bona baphelayo ngokubulawa kukungabikho kweziqhamo zamasimi.</p> 
<p><A NAME="an_4:10">4:10</A>&nbsp;Izandla zabafazi abanemfesane zipheke abantwanana babo,  Baba kukudla kwabo ekwaphukeni kwentombi yabantu bakowethu.</p> 
<p><A NAME="an_4:11">4:11</A>&nbsp;Ubuphelelisile ubushushu bakhe uYehova, ukuphalazile ukuvutha komsindo wakhe; Wafaka umlilo eZiyon, wazitshisa iziseko zayo.</p> 
<p><A NAME="an_4:12">4:12</A>&nbsp;Bebengenakukholwa ookumkani behlabathi, nabemi bonke belimiweyo, Ukuba ubengangenayo umbandezeli notshaba emasangweni aseYerusalem.</p> 
<p><A NAME="an_4:13">4:13</A>&nbsp;Kungenxa yezono zabaprofeti bayo, nobugwenxa bababingeleli bayo, Abaphalaze igazi lamalungisa phakathi kwayo.</p> 
<p><A NAME="an_4:14">4:14</A>&nbsp;Baphamzela beziimfama ezitratweni, bedyobhekile ligazi,  Bada abantu ababa nakuchukumisa nezambatho zabo.</p> 
<p><A NAME="an_4:15">4:15</A>&nbsp;Sukani, nantso inqambi! Kwatshiwo ukumenyezwa kubo. Sukani,  sukani, musani ukuphatha! Bakusaba, baphamzela nalapho,  kwathiwa phakathi kweentlanga, Mabangaphindi baphambukele khona.</p> 
<p><A NAME="an_4:16">4:16</A>&nbsp;Ubuso bukaYehova bubachithachithile, akasayi kubabheka;  Ubuso bababingeleli ababubhekanga, amadoda amakhulu abawababalanga.</p> 
<p><A NAME="an_4:17">4:17</A>&nbsp;Thina, amehlo ethu ayaphela, ekhangele uncedo olungamampunge; Ekuboniseleni kwethu sibonisela uhlanga olungayi kusisindisa.</p> 
<p><A NAME="an_4:18">4:18</A>&nbsp;Bazingela amanyathela ethu, ukuze singabi nakuhamba ezitratweni zethu; Kusondele ukuphela kwethu, izalisekile imihla yethu; ewe, kufikile ukuphela kwethu.</p> 
<p><A NAME="an_4:19">4:19</A>&nbsp;Abasisukelayo banamendu ngaphezu kwamaxhalanga asezulwini;  Basisukela ezintabeni ngokushushu, basilalela entlango.</p> 
<p><A NAME="an_4:20">4:20</A>&nbsp;Umoya wamathatha ethu, umthanjiswa kaYehova, ubanjisiwe emihadini yabo: Lowo besisithi, Siya kuhlala phantsi komthunzi wakhe ezintlangeni.</p> 
<p><A NAME="an_4:21">4:21</A>&nbsp;Yiba nemihlali uvuye kambe, ntombi yakwaEdom, ihleliyo ezweni lakwaUtse; Iya kudlulela nakuwe indebe; uya kunxila,  uzihlube.</p> 
<p><A NAME="an_4:22">4:22</A>&nbsp;Bugqityiwe ubugwenxa bakho, ntombi inguZiyon; Akayi kuphinda akufuduse; Uya kubuvelela ubugwenxa bakho, ntombi yakwaEdom. Uya kuzityhila izono zakho.</p> 
<p><A NAME="an_5:1">5:1</A>&nbsp;Kukhumbule, Yehova, okusihleleyo; Bheka, uyibone ingcikivo yethu.</p> 
<p><A NAME="an_5:2">5:2</A>&nbsp;Ilifa lethu lisuke lenziwa elabasemzini, Izindlu zethu zalunga kwabolunye uhlanga.</p> 
<p><A NAME="an_5:3">5:3</A>&nbsp;Siziinkedama, asinabawo; Oma banjengabahlolokazi.</p> 
<p><A NAME="an_5:4">5:4</A>&nbsp;Amanzi ethu siwasela ngesilivere; Iinkuni zethu ziza kuthi ngexabiso.</p> 
<p><A NAME="an_5:5">5:5</A>&nbsp;Intshutshiso iphezu kwentamo yethu; Sidiniwe, asinakuphumla.</p> 
<p><A NAME="an_5:6">5:6</A>&nbsp;Isandla sisinika amaYiputa, Nama-Asiriya, ukuba sihluthe sisonka.</p> 
<p><A NAME="an_5:7">5:7</A>&nbsp;Oobawo bonile, abasekho; Thina sithwele ubugwenxa babo.</p> 
<p><A NAME="an_5:8">5:8</A>&nbsp;Silawulwa ngabakhonzi; Akukho usiqhiwulayo ezandleni zabo.</p> 
<p><A NAME="an_5:9">5:9</A>&nbsp;Isonka sethu sisizuza ngomphefumlo wethu usisichenge. Ngenxa yekrele lasentlango.</p> 
<p><A NAME="an_5:10">5:10</A>&nbsp;Ulusu lwethu luyavutha njengeziko Ngenxa yolophu lwendlala.</p> 
<p><A NAME="an_5:11">5:11</A>&nbsp;Badlwengule abafazi eZiyon, Iintombi emizini yakwaYuda.</p> 
<p><A NAME="an_5:12">5:12</A>&nbsp;Baxhome abathetheli ngezandla; Ubuso bamadoda amakhulu abubekwa.</p> 
<p><A NAME="an_5:13">5:13</A>&nbsp;Amadodana athwala amatye okusila, Amakhwenkwe akhubeka phantsi kweenkuni.</p> 
<p><A NAME="an_5:14">5:14</A>&nbsp;Amadoda amakhulu aphezile ukuya esangweni; Amadodana,  ekubetheni uhadi.</p> 
<p><A NAME="an_5:15">5:15</A>&nbsp;Iphelile imihlali yentliziyo yethu, Ukuqamba kwethu kujike kwaba kukumbambazela.</p> 
<p><A NAME="an_5:16">5:16</A>&nbsp;Siwile isithsaba entlokweni yethu; Yeha ke thina! kuba sonile.</p> 
<p><A NAME="an_5:17">5:17</A>&nbsp;Ngenxa yoko ityhafile intliziyo yethu; Ngenxa yezo zinto amnyama amehlo ethu;</p> 
<p><A NAME="an_5:18">5:18</A>&nbsp;Ngenxa yentaba yaseZiyon, kuba ibharhile, Kuhamba iimpungutye phezu kwayo.</p> 
<p><A NAME="an_5:19">5:19</A>&nbsp;Wena, Yehova, uhleli ngonaphakade; Itrone yakho ikwisizukulwana ngesizukulwana.</p> 
<p><A NAME="an_5:20">5:20</A>&nbsp;Yini na ukuba usilibale ngonaphakade, Usilahle imihla emide?</p> 
<p><A NAME="an_5:21">5:21</A>&nbsp;Sibuyisele kuwe, Yehova; sobuya; Hlaziya imihla yethu njengokwamandulo.</p> 
<p><A NAME="an_5:22">5:22</A>&nbsp;Ungaba usicekise mpela na, Wanoburhalarhume kuthi ngokukhulukazi na?</p> 
<p><HR>
<CENTER>
<A HREF="eze.htm">Next: Ezekiel</A></CENTER>
</BODY>
</HTML>
