<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Zephaniah</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="hab">Previous</A>&nbsp;
<A HREF="hag">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Zephaniah</h3> 
<p><A NAME="an_1:1">1:1</A>&nbsp;Ilizwi likaYehova elafika kuZefaniya unyana kaKushi, unyana kaGedaliya, unyana ka-Amariya, unyana kaHezekiya, ngemihla kaYosiya unyana ka-Amon, ukumkani wakwaYuda.</p> 
<p><A NAME="an_1:2">1:2</A>&nbsp;Ndiya kususa ndiyisuse into yonke ehlabathini; utsho uYehova.</p> 
<p><A NAME="an_1:3">1:3</A>&nbsp;Ndiya kususa abantu neenkomo; ndiya kususa iintaka zezulu,  neentlanzi zolwandle; nezikhubekiso kunye nabangendawo;  ndibanqamle abantu emhlabeni; utsho uYehova.</p> 
<p><A NAME="an_1:4">1:4</A>&nbsp;Ndiya kusolula isandla sam phezu koYuda, naphezu kwabemi bonke baseYerusalem, ndinqamle kuyo le ndawo amasalela akwaBhahali, negama lababingeleli abangengabo, kunye nababingeleli;</p> 
<p><A NAME="an_1:5">1:5</A>&nbsp;nabaqubuda kumkhosi wezulu phezu kwezindlu, nabaqubudi abazinikela kuYehova ngesifungo, bafunge ukumkani wabo;</p> 
<p><A NAME="an_1:6">1:6</A>&nbsp;nababuya umva kuYehova, nabangamfunanga uYehova,  abangamquqelanga.</p> 
<p><A NAME="an_1:7">1:7</A>&nbsp;Yithini tu ebusweni beNkosi uYehova; ngokuba isondele imini kaYehova; kuba uYehova ulungise umbingelelo, ungcwalise abamenywa bakhe.</p> 
<p><A NAME="an_1:8">1:8</A>&nbsp;Kuya kuthi ngemini yombingelelo kaYehova, ndibavelele abathetheli, noonyana bokumkani, nabo bonke abambatha izambatho zolunye uhlanga.</p> 
<p><A NAME="an_1:9">1:9</A>&nbsp;Ndobavelela ngaloo mini bonke abatsiba embundwini womnyango,  abazalisa indlu yenkosi yabo ngogonyamelo nenkohliso.</p> 
<p><A NAME="an_1:10">1:10</A>&nbsp;Kothi ngaloo mini, utsho uYehova, kuvele izwi lokukhala esangweni leentlanzi, kuvele nokubhomboloza kwesesibini isahlulo somzi, kuvele ukuqhekeka okukhulu ezindulini.</p> 
<p><A NAME="an_1:11">1:11</A>&nbsp;Bhombolozani, bemi basemgongxweni, kuba badakile bonke abantu bakwaKanan, banqunyulwe bonke abathwali besilivere.</p> 
<p><A NAME="an_1:12">1:12</A>&nbsp;Kuya kuthi ngelo xesha, ndiyigqutha gquthe iYerusalem ndinezibane, ndiwavelele amadoda agovalele ezintliziyweni zawo;  atshoyo ukuthi ezintliziyweni zawo, UYehova akenzi kulungileyo,  akenzi nakubi.</p> 
<p><A NAME="an_1:13">1:13</A>&nbsp;Ubutyebi bawo buya kudywidwa, nezindlu zawo zibe ngamanxuwa; akhe izindlu, angazihlali; atyale izidiliya,  angayiseli iwayini yazo.</p> 
<p><A NAME="an_1:14">1:14</A>&nbsp;Isondele imini enkulu kaYehova, isondele, ikhawulezile kakhulu. Yivani, imini kaYehova! Liyakhala ngokukrakra khona igorha.</p> 
<p><A NAME="an_1:15">1:15</A>&nbsp;Loo mini yimini yokuphuphuma komsindo, yimini yembandezelo nocutheko, yimini yentshabalala yakwantshabalala, yimini yobumnyama nesithokothoko, yimini yamafu, namafu amnyama;</p> 
<p><A NAME="an_1:16">1:16</A>&nbsp;yimini yesigodlo nokuhlaba umkhosi emizini enqatyisiweyo,  naseluqoqweni olude.</p> 
<p><A NAME="an_1:17">1:17</A>&nbsp;Ndiya kubabandezela abantu, bahambe ngokweemfama, kuba bonile kuYehova; liphalazwe igazi labo njengothuli, nenyama yabo njengobulongo.</p> 
<p><A NAME="an_1:18">1:18</A>&nbsp;Nesilivere yabo negolide yabo ayisayi kuba nako ukubahlangula ngemini yokuphuphuma komsindo kaYehova; lotshiswa lonke ihlabathi ngumlilo wekhwele lakhe. Ngokuba uya kubaphelisa, inene, abenze into ekhwankqisayo bonke abemi behlabathi.</p> 
<p><A NAME="an_2:1">2:1</A>&nbsp;Zihlanganiseni nizihlanganise, luhlangandini lungadaniyo,</p> 
<p><A NAME="an_2:2">2:2</A>&nbsp;ungekazali ummiselo (kuba imini le idlula njengomququ),  kungekanifikeli ukuvutha komsindo kaYehova, ingekanifikeli imini yomsindo kaYehova.</p> 
<p><A NAME="an_2:3">2:3</A>&nbsp;Funani uYehova, nonke balulamileyo belizwe, bakwenzileyo okusesikweni kwakhe; funani ubulungisa, funani ululamo,  mhlawumbi nositheliswa ngemini yomsindo kaYehova.</p> 
<p><A NAME="an_2:4">2:4</A>&nbsp;Ngokuba iGaza iya kuba sisishiywa, neAshkelon ibe linxuwa;  iAshdode iya kugxothwa emini emaqanda, inyothulwe iEkron.</p> 
<p><A NAME="an_2:5">2:5</A>&nbsp;Uha, abemi becandelo laselwandle, uhlanga lwamaKreti! Ilizwi likaYehova lichasene nani, Kanan, lizwe lamaFilisti.  Ndokutshabalalisa ke, kungabikho ukumayo.</p> 
<p><A NAME="an_2:6">2:6</A>&nbsp;Icandelo laselwandle liya kuba ngamakriwa, nemiqolomba yabalusi, libe zizibaya zempahla emfutshane.</p> 
<p><A NAME="an_2:7">2:7</A>&nbsp;Loba licandelo lamasalela endlu yakwaYuda; aya kwalusela kulo, abuthe ezindlwini zaseAshkelon ngokuhlwa; kuba uya kuwavelela uYehova uThixo wawo, akubuyise ukuthinjwa kwawo.</p> 
<p><A NAME="an_2:8">2:8</A>&nbsp;Ndikuvile ukungcikiva kukaMowabhi, nokunyelisa koonyana baka-Amon, ababangcikive ngako abantu bam, bazikhulisa emdeni wabo.</p> 
<p><A NAME="an_2:9">2:9</A>&nbsp;Ngako oko, ndihleli nje, utsho uYehova wemikhosi, uThixo kaSirayeli, inene, elakwaMowabhi liya kuba njengeSodom,  neloonyana baka-Amon libe njengeGomora, libe lilifa lamarhawu,  libe sisigingqi setyuwa, kube senkangala kulo, kude kuse ephakadeni. Amasalela abantu bam aya kubaphanga, amaqongqolo ohlanga lwam abadle ilifa.</p> 
<p><A NAME="an_2:10">2:10</A>&nbsp;Kuya kuba njalo kubo ngenxa yekratshi labo, ngokuba bengcikivile, bazikhulisa kubantu bakaYehova wemikhosi.</p> 
<p><A NAME="an_2:11">2:11</A>&nbsp;Uyoyikeka uYehova kubo; kuba uyabangcungcuthekisa bonke oothixo behlabathi, ziqubude kuye zonke iziqithi zeentlanga,  elowo esendaweni yakhe.</p> 
<p><A NAME="an_2:12">2:12</A>&nbsp;Nani maKushi, ningababuleweyo ngekrele lam.</p> 
<p><A NAME="an_2:13">2:13</A>&nbsp;Uya kusolula isandla sakhe ngakwelisentla, ayitshabalalise iAsiriya, ayenze ibe linxuwa iNineve, ayenze umqwebedu onjengentlango.</p> 
<p><A NAME="an_2:14">2:14</A>&nbsp;Iya kubutha phakathi kwayo imihlambi, izinto eziphilileyo nokuba ziziphi, ziziimfidi; ingcwangube nokhwalimanzi balale emanqanamini; kobakho lizwi leemvumi ezifestileni, amazala emibundwini yeminyango; ngokuba ewuhlubile umsebenzi wabo wemisedare.</p> 
<p><A NAME="an_2:15">2:15</A>&nbsp;Nguwo lowo umzi obudlamkile, obuhleli ukholosile, obusithi entliziyweni yawo, Ndim kwaphela, akukho wumbi. Utheni na ukuba ube linxuwa, ube sisikhundla samarhamncwa! Bonke abadlulayo kuwo benza umsondlo, baphekuze ngesandla sabo.</p> 
<p><A NAME="an_3:1">3:1</A>&nbsp;Yeha, umzi oneenkani, ongcolileyo, oxinzelela phantsi!</p> 
<p><A NAME="an_3:2">3:2</A>&nbsp;Awuphulaphulanga lizwi; awamkelanga ngqeqesho; awukholosanga ngoYehova, awusondelanga kuThixo wawo.</p> 
<p><A NAME="an_3:3">3:3</A>&nbsp;Abathetheli bawo phakathi kwawo baziingonyama ezibharhulayo;  abagwebi bawo baziingcuka zangokuhlwa, ezingabeki nto ukuze ziyigunuze kwakusa.</p> 
<p><A NAME="an_3:4">3:4</A>&nbsp;Abaprofeti bawo bayaxhaphazela, ngamadoda anginizayo:  ababingeleli bawo bayayihlambela ingcwele, bagonyamela umyalelo.</p> 
<p><A NAME="an_3:5">3:5</A>&nbsp;UYehova ulilungisa esazulwini sawo; akenzi ngabugqwetha;  imiso ngemiso ukumisa emhlotsheni okusesikweni kwakhe,  angasileli; ke yena onobugqwetha akakwazi ukudana.</p> 
<p><A NAME="an_3:6">3:6</A>&nbsp;Ndizinqamle iintlanga, zichithakele iingqoqo zezindlu zazo.  Ndizonakalisile izitrato zazo, ukuba kungabikho udlula ngazo;  idilikile imizi yazo, ukuba kungabikho mntu, kungabikho umiyo kuyo.</p> 
<p><A NAME="an_3:7">3:7</A>&nbsp;Ndathi kodwa, Mawundoyike, uyamkele ingqeqesho,  linganqanyulwa ikhaya lakho, njengako konke endakumisela khona;  ke bavuka kusasa, bonakalise ngeentlondi zabo zonke.</p> 
<p><A NAME="an_3:8">3:8</A>&nbsp;Ngako oko yilindeleni kum, utsho uYehova, ide ibe yimini yokuvuka kwam, ndithimbe. Ngokuba kulunge kum ukuhlanganisa iintlanga, ndibuthe izikumkani, ukuze ndiyiphalaze ingqumbo yam phezu kwazo, konke ukuvutha komsindo wam; kuba liya kutshiswa ngumlilo wekhwele lam lonke ihlabathi.</p> 
<p><A NAME="an_3:9">3:9</A>&nbsp;Kuba ngelo xesha ndiya kuziguqulela izizwe intetho enyulu,  ukuze zinqule igama likaYehova zonke ziphela, zimkhonze ngaxhatha linye.</p> 
<p><A NAME="an_3:10">3:10</A>&nbsp;Ziya kuthabathela phesheya kwemilambo yakwaKushi, zibazise abandithandayo, intombi yeentsali zam, bengumnikelo wam wokudla.</p> 
<p><A NAME="an_3:11">3:11</A>&nbsp;Ngaloo mini akuyi kudana ngenxa yeentlondi zakho zonke,  owakreqa ngazo kum; ngokuba ngelo xesha ndiya kubasusa phakathi kwakho abadlamkileyo bakho, benekratshi, ungaphindi uzidle ngokwakho entabeni yam engcwele.</p> 
<p><A NAME="an_3:12">3:12</A>&nbsp;Kanjalo ndiya kusalisa phakathi kwakho abantu abaziintsizana, abazizisweli, abaya kuzimela egameni likaYehova.</p> 
<p><A NAME="an_3:13">3:13</A>&nbsp;Amasalela akwaSirayeli akayi kwenza ngobugqwetha, akayi kuthetha amanga, aluyi kufumaneka emlonyeni wawo ulwimi lwenkohliso; ngokuba wona aya kudla, abuthe, kungabikho uwothusayo.</p> 
<p><A NAME="an_3:14">3:14</A>&nbsp;Memelela, ntombi inguZiyon: duma, Sirayeli; vuya, udlamke ngentliziyo yonke, ntombi inguYerusalem.</p> 
<p><A NAME="an_3:15">3:15</A>&nbsp;UYehova ukususile ukugwetywa kwakho, uzidedisile iintshaba zakho; ukumkani wakwaSirayeli, uYehova, uphakathi kwakho;  akusayi kuba sabona bubi.</p> 
<p><A NAME="an_3:16">3:16</A>&nbsp;Ngaloo mini baya kuthi kwiYerusalem, Musa ukoyika; Ziyon,  mazingawi izandla zakho.</p> 
<p><A NAME="an_3:17">3:17</A>&nbsp;UYehova uThixo wakho uphakathi kwakho, ligorha elisindisayo; unemihlali ngawe, enovuyo; uthe cwaka eluthandweni lwakhe, ugcoba ngawe ememelela.</p> 
<p><A NAME="an_3:18">3:18</A>&nbsp;Ndiya kubahlanganisa abalilela umthendeleko, bengabakuni;  ingcikivo ibaphethe.</p> 
<p><A NAME="an_3:19">3:19</A>&nbsp;Yabona, ndiya kubenza ngendawo bonke abacinezeli bakho ngelo xesha; ndiyisindise into eqhwalelayo, ndiyihlanganise into egxothiweyo; ndibenze indumiso negama emazweni onke abahlaziswa kuwo.</p> 
<p><A NAME="an_3:20">3:20</A>&nbsp;Ngelo xesha ndiya kunizisa, ndinibuthe ngexesha elililo;  ngokuba ndiya kunenza nibe negama, nidunyiswe phakathi kwezizwe zonke zehlabathi, ekukubuyiseni kwam ukuthinjwa kwenu phambi kwamehlo enu; utsho uYehova.</p> 
<p><HR>
<CENTER>
<A HREF="hag">Next: Haggai</A></CENTER>
</BODY>
</HTML>
