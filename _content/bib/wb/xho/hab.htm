<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Habakkuk</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="nah">Previous</A>&nbsp;
<A HREF="zep">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Habakkuk</h3> 
<p><A NAME="an_1:1">1:1</A>&nbsp;Isihlabo awasibonayo uHabhakuki umprofeti.</p> 
<p><A NAME="an_1:2">1:2</A>&nbsp;Kunini na, Yehova, ndizibika, ungeva; ndikhala kuwe ndisithi, Ugonyamelo, ungasindisi?</p> 
<p><A NAME="an_1:3">1:3</A>&nbsp;Yini na ukuba undikhangelise ubutshinga, ukondele okubi?  Yimbuqo nogonyamelo phambi kwam; kukho ubambano, kuphakame ingxabano.</p> 
<p><A NAME="an_1:4">1:4</A>&nbsp;Ngenxa yoko uyekelelwe umyalelo, ukuze kungaveli naphakade okusesikweni; kuba abangendawo bayawarhawula amalungisa; ngenxa yoko okusesikweni kuphuma kujikekile.</p> 
<p><A NAME="an_1:5">1:5</A>&nbsp;Khangelani phakathi kweentlanga, nondele, ningakhulumi nokukhuluma; ngokuba ndiya kusebenza umsebenzi ngemihla yenu,  eningayi kukholwa nguwo, nokuba niyawubaliselwa.</p> 
<p><A NAME="an_1:6">1:6</A>&nbsp;Kuba, yabonani, ndixhoxha amaKaledi, uhlanga olulugcalagcala, oluyintshakavula; oluhamba nobubanzi behlabathi, ukuze luhluthe amakhaya angewalo.</p> 
<p><A NAME="an_1:7">1:7</A>&nbsp;Luyadengisa, luyoyikeka; kuphuma kwakulo okusesikweni kwalo,  nokuphakama kwalo.</p> 
<p><A NAME="an_1:8">1:8</A>&nbsp;Anamendu ngaphezu kwezingwe amahashe alo, aqubula ngaphezu kweengcuka zangokuhlwa. Bayaphalisa abamahashe balo; abamahashe balo beza bevela kude, bee tshwebelele njengexhalanga elikhawulezayo ukuza kudla.</p> 
<p><A NAME="an_1:9">1:9</A>&nbsp;Bonke bephela beza ngokugonyamela; ubuso babo buzamela phambili; bahlanganisa abathinjwa njengentlabathi.</p> 
<p><A NAME="an_1:10">1:10</A>&nbsp;Bona bacukuceza ookumkani, nezidwangube ziyintlekisa kubo;  bona bayazihleka iinqaba zonke; bafumba uthuli, bazithi hlasi.</p> 
<p><A NAME="an_1:11">1:11</A>&nbsp;Baya kwandula bakhukule ngokomoya, badlule, bazeke ityala;  la mandla abe nguthixo wabo.</p> 
<p><A NAME="an_1:12">1:12</A>&nbsp;Wena akunguye na owasusela kwakumandulo, Yehova, Thixo wam,  ungoyiNgcwele wam? Asiyi kufa. Yehova, ubamisele ukuba bagwebe;  Liwa, ubaseke ukuba bohlwaye.</p> 
<p><A NAME="an_1:13">1:13</A>&nbsp;Wena ungomehlo ahlambulukileyo, ukuba angayikhangeli into embi, ukuba ungabi nakukondela okubi; ubondele ngani na ke abanginizi, ukuba uthi cwaka njeongendawo emginya olilungisa kunaye?</p> 
<p><A NAME="an_1:14">1:14</A>&nbsp;Ulwenze ke uluntu lwanjengeentlanzi zaselwandle,  njengezinambuzane ezingenamlawuli.</p> 
<p><A NAME="an_1:15">1:15</A>&nbsp;Bonke bephela babanyusa ngeqherhu labo; babaqweqwedisa ngomnatha wabo, babahlanganise ngomnathakazi wabo; ngenxa yoko bayavuya, bagcobe.</p> 
<p><A NAME="an_1:16">1:16</A>&nbsp;Ngenxa yoko babingelela kumnatha wabo, baqhumisele kumnathakazi wabo; kuba sityebe ngezo zinto isahlulo sabo,  nokudla kwabo kwaba ngamanqatha ngazo.</p> 
<p><A NAME="an_1:17">1:17</A>&nbsp;Baya kuwukhuphela na ngenxa yoko umnatha wabo, bahlale bebulala iintlanga, bangacongi na?</p> 
<p><A NAME="an_2:1">2:1</A>&nbsp;Ndiya kuma emboniselweni yam, ndizibeke phezu kwenqaba,  ndibonisele, ukuba ndiyibone into aya kuyithetha kum, nento endiya kuphendula yona ngenxa yesimangalo sam.</p> 
<p><A NAME="an_2:2">2:2</A>&nbsp;Wandiphendula ke uYehova, wathi, Bhala umbono, uwukrole kakuhle emacwecweni, ukuze abaleke owulesayo.</p> 
<p><A NAME="an_2:3">2:3</A>&nbsp;Kuba umbono usaya kuba ngowexesha elimisiweyo, ukhawulezela ekupheleni, angathethi wona amanga; ukuba uthe wazilazila,  wulinde, kuba uya kuza, awuyi kubuya umva.</p> 
<p><A NAME="an_2:4">2:4</A>&nbsp;Yabona, ugxalathelene, awuthe tye, umphefumlo wakhe phakathi kwakhe; ke lona ilungisa liya kudla ubomi ngokholo lwalo.</p> 
<p><A NAME="an_2:5">2:5</A>&nbsp;Naphezu koko, iwayini ngumtshinizisi, umfo okhukhumeleyo,  akahlali; yena owandisileyo umbilini wakhe njengelabafileyo,  abe enjengokufa, enganeliswa, koko ezihlangani sela kuye iintlanga zonke, azibuthele kuye izizwe zonke.</p> 
<p><A NAME="an_2:6">2:6</A>&nbsp;Aziyi kuwenza umzekeliso ngaye yini na, zonke ezo ziphela,  zimkwekwele, zimntsonkothele, zisithi, Uha, lowo wandisa okungekwakhe! (kunini na?) esenjenjalo ezisindanisa ngezibambiso?</p> 
<p><A NAME="an_2:7">2:7</A>&nbsp;Abakudlayo abayi kusuka beme ngesiquphe yini na, bavuke abakuqungaqungayo, ube ngamaxhoba kubo?</p> 
<p><A NAME="an_2:8">2:8</A>&nbsp;Ekubeni wena ubhunyule iintlanga ezininzi, aya kukubhunyula onke amasalela ezizwe, ngenxa yamagazi oluntu, nangenxa yokuligonyamela kwakho ilizwe, nomzi, nabemi bawo bonke.</p> 
<p><A NAME="an_2:9">2:9</A>&nbsp;Yeha, oyizuzela indlu yakhe inzuzo embi, ukuze ayakhele phezulu indlu yakhe, ukuze azihlangule esandleni sobubi!</p> 
<p><A NAME="an_2:10">2:10</A>&nbsp;Uyicebele ihlazo indlu yakho, ngokunqamla izizwe ezininzi;  wonile kumphefumlo wakho.</p> 
<p><A NAME="an_2:11">2:11</A>&nbsp;Ngokuba ilitye eliseludongeni liya kukhala, nomqadi womthi usabele kulo.</p> 
<p><A NAME="an_2:12">2:12</A>&nbsp;Yeha ke, owakha umzi ngamagazi, oqinisa umzi ngobugqwetha!</p> 
<p><A NAME="an_2:13">2:13</A>&nbsp;Yabona, akuphumi kuYehova wemikhosi na ukuthi izizwe zizixhamlele umlilo, izizwe zizityhafisele okulambathayo?</p> 
<p><A NAME="an_2:14">2:14</A>&nbsp;Kuba ihlabathi liya kuzala kukwazi ubuqaqawuli bukaYehova,  njengamanzi egubungele ulwandle.</p> 
<p><A NAME="an_2:15">2:15</A>&nbsp;Yeha, wena useza ummelwane wakho, usongezelela ubushushu bakho kuye, umnxilisa nokumnxilisa, ukuze ubondele ubuze bakhe!</p> 
<p><A NAME="an_2:16">2:16</A>&nbsp;Uya kuhluthiswa ngocukucezo, kungabi luzuko; sela nawe,  kubonakale ukungaluki kwakho. Iya kujikela kuwe indebe yesokunene isandla sikaYehova, ucukucezo olukhulu lube phezu kozuko lwakho.</p> 
<p><A NAME="an_2:17">2:17</A>&nbsp;Ngokuba ukuyigonyamela kwakho iLebhanon kokugubungela;  nokuchithachitha kwakho iinyamakazi, okwaziqhiphula umbilini;  ngenxa yamagazi oluntu, nangenxa yokuligonyamela kwakho ilizwe,  nomzi, nabemi bawo bonke.</p> 
<p><A NAME="an_2:18">2:18</A>&nbsp;Unceda ntoni na umfanekiso oqingqiweyo, ukuba awuqingqe nje umenzi wawo? Unceda ntoni na otyhidiweyo, nomyali wobuxoki,  ukuba umyili wento ayiyilileyo akholose nje ngayo, ukuze enze izinto ezingento, ezizidenge?</p> 
<p><A NAME="an_2:19">2:19</A>&nbsp;Uha, kothi emthini, Vuka! athi kwilitye elithe cwaka, Suk&#146;  ume! Lingayala na? Nalo, lifakwe egolideni nasesilivereni;  akukho nto ingumoya phakathi kwalo.</p> 
<p><A NAME="an_2:20">2:20</A>&nbsp;UYehova ke yena usetempileni yakhe engcwele; malithi tu ebusweni bakhe lonke ihlabathi.</p> 
<p><A NAME="an_3:1">3:1</A>&nbsp;Umthandazo kaHabhakuki umprofeti, ngeshigayon:</p> 
<p><A NAME="an_3:2">3:2</A>&nbsp;Yehova, ndiluvile udaba lwakho, ndoyika; Yehova, wuphilise umsebenzi wakho phakathi kweminyaka, Wazise phakathi kweminyaka; Ekugugumeni kwakho khumbula inceba.</p> 
<p><A NAME="an_3:3">3:3</A>&nbsp;UThixo uza evela kwaTeman, OyiNgcwele evela ezintabeni zaseParan. (Phakamisani.) Igubungele amazulu indili yakhe,  Ihlabathi lizele yindumiso yakhe.</p> 
<p><A NAME="an_3:4">3:4</A>&nbsp;Ubumhlophe bakhe busuke baba njengokukhanya; Yimithi emacaleni akhe; Kulapho ke ukuzimela kwamandla akhe.</p> 
<p><A NAME="an_3:5">3:5</A>&nbsp;Phambi kwakhe kuhamba indyikitya yokufa, Kulandele icesina ezinyaweni zakhe.</p> 
<p><A NAME="an_3:6">3:6</A>&nbsp;Umi, walishukumisa ihlabathi; Ukhangele, wazishukumisa iintlanga; Zaba nkumenkume iintaba zanini, Zasibekeka iinduli zasephakadeni; Iindlela zakhe yena zisephakadeni.</p> 
<p><A NAME="an_3:7">3:7</A>&nbsp;Ndibone iintente zakwaKushan zisenkathazweni; Amalengalenga elizwe lakwaMidiyan adidizela.</p> 
<p><A NAME="an_3:8">3:8</A>&nbsp;Yabe iyimilambo na, Yehova, Yabe iyimilambo, kusini na,  owavutha ngayo na umsindo wakho? Yabe ilulwandle, kusini na,  Owaphuphumela lona umsindo wakho, Ukuze nje ukhwele emahasheni akho, Ezinqwelweni zakho zokusindisa?</p> 
<p><A NAME="an_3:9">3:9</A>&nbsp;Sizihlubile sazihluba isaphetha sakho; Zifungelwe ilizwi iintonga zokohlwaya. (Phakamisani.) Ihlabathi uligqobhoza imilambo.</p> 
<p><A NAME="an_3:10">3:10</A>&nbsp;Zikubonile, ziyankwantya iintaba, Kudlule isiphango samanzi; Amanzi anzongonzongo akhupha isandi sawo,  Aziphakamisela phezulu izandla zawo.</p> 
<p><A NAME="an_3:11">3:11</A>&nbsp;Latshona ilanga nenyanga ekhayeni lazo, Ngokukhanya kweentolo zakho ezihambayo, Ngobumhlophe bokubengezela kwezikhali zakho.</p> 
<p><A NAME="an_3:12">3:12</A>&nbsp;Ulinyathela ilizwe ubhavuma, Unyhashe iintlanga unomsindo.  Uphuma ukuba usindise abantu bakho.</p> 
<p><A NAME="an_3:13">3:13</A>&nbsp;Ukuba usindise umthanjiswa wakho: Uphaluse intloko endlwini yongendawo, Usihlube isiseko sakhe, ude use entanyeni. (Phakamisani.)</p> 
<p><A NAME="an_3:14">3:14</A>&nbsp;Uyihlaba ngeentonga zakhe intloko yezimpi zakhe,  Ezigalelekayo zisiza kundichitha; Ezikuvuyelela kwazo ngathi ziza kudla olusizana entsithelweni.</p> 
<p><A NAME="an_3:15">3:15</A>&nbsp;Unyathela ulwandle ngamahashe akho, Isiyaluyalu samanzi amaninzi.</p> 
<p><A NAME="an_3:16">3:16</A>&nbsp;Ndithe ndakuva, saxuxuzela isisu sam, Umlomo wam wabebezela seso sithonga; Kwangena impehla emathanjeni am, ndagungqa apho ndimi khona; Ukuba ndilindele imini yembandezelo, Eza ebantwini oya kubangenela.</p> 
<p><A NAME="an_3:17">3:17</A>&nbsp;Nokuba umkhiwane awusayi kutyatyamba, Kungabikho ndyebo emidiliyeni; Nokuba isiqhamo somnquma asiyi kuba siso, Amasimi angabi nakudla, Iphele esibayeni impahla emfutshane, Kungabikho nkomo esitalini:</p> 
<p><A NAME="an_3:18">3:18</A>&nbsp;Mna ke ndiya kudlamka ndikuYehova, Ndigcobe ndikuThixo umsindisi wam.</p> 
<p><A NAME="an_3:19">3:19</A>&nbsp;Ungamandla am uYehova iNkosi; Uzenza iinyawo zam, zibe njengezamaxhamakazi, Andinyathelise emimangweni yam.  Kumongameli owokubethelwa izinto ezineentambo.</p> 
<p><HR>
<CENTER>
<A HREF="zep">Next: Zephaniah</A></CENTER>
</BODY>
</HTML>
