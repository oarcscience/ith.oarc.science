<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Obadiah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="amo.htm">Previous</A>&nbsp;
<A HREF="jon.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Obadiah</h3> 
<p><A NAME="an_1:1">1:1</A>&nbsp;Umbono kaObhadiya. Itshilo iNkosi uYehova ngokusingisele kwelakwaEdom, ukuthi, Sive udaba oluvela kuYehova, kuthunywe isigidimi ezintlangeni sokuthi, Suka nime, sisukele phezulu kulo, silwe nalo.</p> 
<p><A NAME="an_1:2">1:2</A>&nbsp;Yabonani, ndikwenze wamncinane ezintlangeni, udelekile kakhulu.</p> 
<p><A NAME="an_1:3">1:3</A>&nbsp;Ukukhukhumala kwentliziyo yakho kukulukuhlile, wena uhleliyo emfanteni wengxondorha, okhaya liphezulu, othi entliziyweni yakhe, Ngubani na oya kundihlisela ehlabathini?</p> 
<p><A NAME="an_1:4">1:4</A>&nbsp;Ukuba uthe wakhela phezulu njengexhalanga, nokuba ithe indlu yakho yabekwa phakathi kweenkwenkwezi, ndokuhlisa nalapho;  utsho uYehova.</p> 
<p><A NAME="an_1:5">1:5</A>&nbsp;Ukuba amasela ebethe eza kuwe, ukuba amanyangaza ebethe eza ebusuku (hayi, ukunqunyulwa kwakho!), ebengayi kuba anele na?  Ukuba babethe beza kuwe abavuni beediliya, babengayi kushiya okungabhikicwayo na?</p> 
<p><A NAME="an_1:6">1:6</A>&nbsp;Hayi, ukuphengululeka kwezinto zakwaEsawu! Hayi ukukhanukwa kwezinto zakhe eziqhushekiweyo!</p> 
<p><A NAME="an_1:7">1:7</A>&nbsp;Onke amadoda abenqophisene nawe akukhaphile, ada esa emdeni;  akulukuhlile, akweyisile amadoda abexolelene nawe. Isonka sakho asenze inxeba okulalwa ngalo, phantsi kwakho. Akukho kuqonda kuye.</p> 
<p><A NAME="an_1:8">1:8</A>&nbsp;Andiyi kuthi na ngaloo mini, utsho uYehova,  ndizitshabalalise izilumko kwaEdom, neengqondi ezintabeni zakwaEsawu?</p> 
<p><A NAME="an_1:9">1:9</A>&nbsp;Aya kuqhiphuka umbilini amagorha akho, Teman, ukuze banqanyulwe bonke ezintabeni zakwaEsawu ngokubulawa.</p> 
<p><A NAME="an_1:10">1:10</A>&nbsp;Ngenxa yokumgonyamela kwakho umninawa wakho uYakobi, kuya kukugubungela ukudana, unqanyulwe ngonaphakade.</p> 
<p><A NAME="an_1:11">1:11</A>&nbsp;Ngemini owabumi malunga naye, mini abasemzini bathimba ubutyebi bakhe, abolunye uhlanga beza emasangweni akhe,  bayenzela amaqashiso iYerusalem: nawe wawunjengomnye wabo.</p> 
<p><A NAME="an_1:12">1:12</A>&nbsp;Musa ukukhangela kwimini yomninawa wakho ngemini yeshwangusha lakhe, ungabavuyeleli oonyana bakaYuda ngemini yenkxwaleko yabo; ungasineki ngemini yembandezelo.</p> 
<p><A NAME="an_1:13">1:13</A>&nbsp;Musa ukungena esangweni labantu bam ngemini yeshwangusha labo, ungakhangeli nawe ebubini babo ngemini yeshwangusha labo,  ungasi sandla ebutyebini babo ngemini yeshwangusha labo.</p> 
<p><A NAME="an_1:14">1:14</A>&nbsp;Musa ukuma ekwahlukaneni kweendlela, ukuze unqumle abasabayo bakubo; ungabanikeli abaseleyo bakubo ngemini yembandezelo.</p> 
<p><A NAME="an_1:15">1:15</A>&nbsp;Ngokuba isondele imini kaYehova kuzo zonke iintlanga.  Njengoko wenze ngako, kuya kwenjiwa njalo kuwe; okwenzileyo kuya kubuyela entlokweni yakho.</p> 
<p><A NAME="an_1:16">1:16</A>&nbsp;Ngokuba njengoko nisele ngako entabeni yam engcwele, ziya kuhlala zisela ngokunjalo zonke iintlanga, zisele zibizele,  zibe njengabangabangakho.</p> 
<p><A NAME="an_1:17">1:17</A>&nbsp;Ke, entabeni yeZiyon kuya kubakho okusindileyo, kube yingcwele; indlu kaYakobi izihluthe iindawo eyazihluthwayo.</p> 
<p><A NAME="an_1:18">1:18</A>&nbsp;Indlu kaYakobi iya kuba ngumlilo, nendlu kaYosefu ibe lilangatye; indlu kaEsawu ibe ziindiza, batshise phakathi kwabo, babadle, kungabikho usalayo wasendlwini kaEsawu; ngokuba uYehova uthethile.</p> 
<p><A NAME="an_1:19">1:19</A>&nbsp;Abakwelasezantsi bozithimba iintaba zakwaEsawu;  nabasezithabazini bahluthe amaFilisti; bahluthe isisimi sakwaEfrayim, nesisimi sakwaSamari; uBhenjamin ahluthe elaseGiliyadi.</p> 
<p><A NAME="an_1:20">1:20</A>&nbsp;Abathinjwa bakule mpi yonyana bakaSirayeli baya kubahlutha abangamaKanan, bade base eTsarefa, abathinjwa baseYerusalem abaseSefaradi bahluthe imizi yelasezantsi.</p> 
<p><A NAME="an_1:21">1:21</A>&nbsp;Konyuka abasindisi entabeni yeZiyon, ukuze bazigwebe iintaba zakwaEsawu, ubukumkani bube bobu kaYehova.</p> 
<p><HR>
<CENTER>
<A HREF="jon.htm">Next: Jonah</A></CENTER>
</BODY>
</HTML>
