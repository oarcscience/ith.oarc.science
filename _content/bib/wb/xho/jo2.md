[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Xhosa Bible: 2 John

<span id="an_1:1">1:1</span> Indoda enkulu ibhalela inkosikazi
enyuliweyo nabantwana bayo, endibathandayo mna ngenyaniso; ingendim
ndedwa, ingabo bonke abayazileyo inyaniso;

<span id="an_1:2">1:2</span> ngenxa yenyaniso ehleliyo kuthi, eya kuba
nathi ngonaphakade:

<span id="an_1:3">1:3</span> ithi, Makubekho kuni ubabalo, nenceba,
noxolo oluvela kuThixo uYise, nakwiNkosi yethu uYesu Kristu, uNyana
kaYise, kuni basenyanisweni naseluthandweni.

<span id="an_1:4">1:4</span> Ndavuya kunene kuba ndifumene kubantwana
bakho kukho abahamba enyanisweni, njengoko samkelayo umthetho kuye
uYise.

<span id="an_1:5">1:5</span> Nangoku ndiyakucela, nkosikazi,
kungengakuba ndikubhalela umthetho omtsha; ndikubhalela lowo sasinawo
kwasekuqalekeni: ukuba sithandane.

<span id="an_1:6">1:6</span> Lulo ke olu uthando, ukuba sihambe
ngokwemithetho yakhe. Nguwo lo umthetho, njengokuba nevayo
kwasekuqalekeni, ukuba nihambe kuwo.

<span id="an_1:7">1:7</span> Ngokuba kungene abalahlekisi abaninzi
ehlabathini, abangamvumiyo uYesu Kristu esiza esenyameni. Lowo
ngumkhohlisi nomchasi-Kristu.

<span id="an_1:8">1:8</span> Zilumkeleni, ukuba singalahlekani nezinto
esizisebenzileyo; masamkele umvuzo ozalisekileyo.

<span id="an_1:9">1:9</span> Bonke abagqithayo, abangahlaliyo
emfundisweni kaKristu, abanaThixo; ohleliyo emfundisweni kaKristu, lowo
unaye uYise noNyana.

<span id="an_1:10">1:10</span> Ukuba umntu uza kuni, engazisi yona le
mfundiso, musani ukumamkela endlwini yenu, ningambulisi nokumbulisa;

<span id="an_1:11">1:11</span> kuba lowo umbulisayo unobudlelane naye
ngemisebenzi yakhe engendawo.

<span id="an_1:12">1:12</span> Ndinezinto ezininzi nje zokunibhalela,
andingi ndingazibhala ngaphepha nangainki; ndithembe ukuza kuni,
sithethe ngomlomo, ukuze uvuyo lwethu luzaliseke.

<span id="an_1:13">1:13</span> Bayakubulisa abantwana bodade wenu
onyuliweyo. Amen.

------------------------------------------------------------------------

[Next: 3 John](jo3)
