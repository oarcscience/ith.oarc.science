<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Jude</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo3">Previous</A>&nbsp;
<A HREF="rev">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Jude</h3> 
<p><A NAME="an_1:1">1:1</A>&nbsp;UYuda, umkhonzi kaYesu Kristu, umzalwana ke kaYakobi,  ubhalela abangcwalisiweyo bekuThixo uYise, begcinelwe uYesu Kristu, bengababiziweyo:</p> 
<p><A NAME="an_1:2">1:2</A>&nbsp;uthi, Makwandiswe kuni inceba noxolo nothando.</p> 
<p><A NAME="an_1:3">1:3</A>&nbsp;Zintanda, ndikukhuthalele ngenyameko yonke nje ukunibhalela ngalo usindiso esidlelana ngalo, kwafuneka ukuba ndinibhalele,  ndinivuselele, ukuba niluzamele ukholo abalunikelwayo kwakanye abangcwele.</p> 
<p><A NAME="an_1:4">1:4</A>&nbsp;Kuba kuthwethwe bantu bathile; abo babebalulelwe ngenxa engaphambili kolo lugwebo, abangahloneli Thixo, belujikela eburheletyweni ubabalo lukaThixo wethu, bemkhanyela okuphela koMnini-nto-zonke, uThixo wethu, iNkosi yethu uYesu Kristu.</p> 
<p><A NAME="an_1:5">1:5</A>&nbsp;Ndinga ke ndinganikhumbuza, nangona nikwazi oku kakade,  ukuba iNkosi, yakuba ibasindisile abantu emhlabeni waseYiputa,  yathi ngokwesibini yabatshabalalisa abo bangakholwanga.</p> 
<p><A NAME="an_1:6">1:6</A>&nbsp;Kananjalo izithunywa zezulu, ezo zazingalugcinanga ulawulo lwazo, zesuka zalishiya ikhaya lazo, izigcinele umgwebo womhla omkhulu ngemixokelelwane engunaphakade, phantsi kwesithokothoko.</p> 
<p><A NAME="an_1:7">1:7</A>&nbsp;Njengokuba iSodom neGomora, nayo imizi engakuyo, yenza kakhulu umbulo ngohlobo olufana nolwazo ezo, imka ilandela nyama yimbi, ibekwe ekuhleni ukuba ibe ngumqondiso, iviswa ubetho lomlilo ongunaphakade.</p> 
<p><A NAME="an_1:8">1:8</A>&nbsp;Kwangokunjalo nabo aba baphuphayo badyobha inyama,  batshitshise ubukhosi, banyelise izikhakhamela.</p> 
<p><A NAME="an_1:9">1:9</A>&nbsp;Kanti yena uMikayeli, isiphatha-zithunywa zezulu, oko wayebambene naye uMtyholi, bebangisana ngawo umzimba kaMoses,  akabanga nabuganga bakumzisela mgwebo wakunyelisa; wesuka wathi, INkosi mayikukhalimele.</p> 
<p><A NAME="an_1:10">1:10</A>&nbsp;Ke bona aba okunene izinto zonke abangazaziyo bayazinyelisa; kodwa izinto zonke abazaziyo kakuhle ngemvelo,  njengezinto eziphilileyo ezingenangqondo, bayazonakalisa ngazo ezo.</p> 
<p><A NAME="an_1:11">1:11</A>&nbsp;Yeha ke bona! Ngokuba bahamba ngendlela kaKayin;  bakhukuliswa lulahlekiso lukaBhileham ngenxa yomvuzo;  batshabalala ephikeni likaKora.</p> 
<p><A NAME="an_1:12">1:12</A>&nbsp;Aba zizixhobo zamatye aselwandle ezidlweni zenu zothando,  bezingxala ukudla nani, bezidlisa okwabo ngokungenakoyika.  Bangamafu angenamanzi, aqhutywaqhutywa yimimoya; bayimithi evuthulukileyo, engenaziqhamo, efe kabini, enyothulwe iingcambu;</p> 
<p><A NAME="an_1:13">1:13</A>&nbsp;bangamaza alwayo olwandle, elephuza awawo amahlazo;  baziinkwenkwezi eziphalaphalayo, begcinelwe isithokothoko sobumnyama ngonaphakade.</p> 
<p><A NAME="an_1:14">1:14</A>&nbsp;Waprofeta ke nangabo uEnoki, owesixhenxe ukususela kuAdam,  esithi, Yabonani, yeza iNkosi namawakawaka abangcwele bayo,</p> 
<p><A NAME="an_1:15">1:15</A>&nbsp;ukuba ibagwebe bonke, ibohlwaye bonke abangahloneli Thixo kubo, ngenxa yemisebenzi yabo yonke yokungahloneli Thixo,  abayenze bengahloneli Thixo, nangenxa yazo zonke izinto ezilukhuni, ababezithethile ngayo aboni abangahloneli Thixo.</p> 
<p><A NAME="an_1:16">1:16</A>&nbsp;Aba ngabakrokri abasolayo, behamba ngokweenkanuko zabo,  umlomo wabo uthetha iindumbisa zamazwi, bencoma ubuso bomntu ngenxa yenzuzo.</p> 
<p><A NAME="an_1:17">1:17</A>&nbsp;Ke nina, zintanda, wakhumbuleni amazwi abethethwe ngenxa engaphambili ngabo abapostile beNkosi yethu uYesu Kristu.</p> 
<p><A NAME="an_1:18">1:18</A>&nbsp;Ngokuba babesithi kuni, Kuya kubakho abagxeki ngexesha lokugqibela, behamba ngokwezabo iinkanuko zokungahloneli Thixo.</p> 
<p><A NAME="an_1:19">1:19</A>&nbsp;Aba ngabazahlukanisayo, bengabemvelo, uMoya bengenaye.</p> 
<p><A NAME="an_1:20">1:20</A>&nbsp;Ke nina, zintanda, zakheni elukholweni lwenu olungcwele kanye, nithandaza nikuMoya oyiNgcwele.</p> 
<p><A NAME="an_1:21">1:21</A>&nbsp;Hlalani nihleli eluthandweni lukaThixo, niyilinde inceba yeNkosi yethu uYesu Kristu, kuse ebomini obungunaphakade.</p> 
<p><A NAME="an_1:22">1:22</A>&nbsp;Inxenye okunene yenzeleni inceba, nicalula;</p> 
<p><A NAME="an_1:23">1:23</A>&nbsp;kodwa inxenye yisindiseni nizoyikela, nibaphanga emlilweni,  niyithiya nengubo edyojiweyo yinyama.</p> 
<p><A NAME="an_1:24">1:24</A>&nbsp;Kulowo ke unako ukunilondoloza ningabi nakukhubeka,  nokunimisa phambi kobuqaqawuli bakhe ningenabala, nigcoba:</p> 
<p><A NAME="an_1:25">1:25</A>&nbsp;kuThixo olumkileyo yedwa, uMsindisi wethu, makubekho uzuko nobukhulu, amandla negunya, nangoku, kude kuse nasemaphakadeni onke. Amen.</p> 
<p><HR>
<CENTER>
<A HREF="rev">Next: Revelation</A></CENTER>
</BODY>
</HTML>
