<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Philemon</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="tit.htm">Previous</A>&nbsp;
<A HREF="heb.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Philemon</h3> 
<p><A NAME="an_1:1">1:1</A>&nbsp;UPawulos, umbanjwa kaKristu Yesu, noTimoti umzalwana,  babhalela uFilemon oyintanda, osebenzisana nathi,</p> 
<p><A NAME="an_1:2">1:2</A>&nbsp;noApiya isithandanekazi sethu, noArkipo umphumi-mkhosi nathi, nebandla elisendlwini yakho;</p> 
<p><A NAME="an_1:3">1:3</A>&nbsp;bathi, Makube lubabalo kuni, noxolo oluvela kuThixo uBawo,  neNkosi yethu uYesu Kristu.</p> 
<p><A NAME="an_1:4">1:4</A>&nbsp;Ndihlala ndibulela kuye uThixo wam, ndikukhumbula emithandazweni yam,</p> 
<p><A NAME="an_1:5">1:5</A>&nbsp;ndiluva nje olwakho uthando, nokholo onalo kuyo iNkosi uYesu, nakubo bonke abangcwele,</p> 
<p><A NAME="an_1:6">1:6</A>&nbsp;ukuze ubudlelane bokholo lwakho bube nokusebenza ngokwazi konke okulungileyo okukuni, kuse kuKristu Yesu.</p> 
<p><A NAME="an_1:7">1:7</A>&nbsp;Kuba sinovuyo nothuthuzeleko olukhulu ngalo uthando lwakho,  ngokuba izibilini zabangcwele ziphunyuziwe ngawe, mzalwana.</p> 
<p><A NAME="an_1:8">1:8</A>&nbsp;Kungoko endithi, nakuba ndinako ukungafihlisi okukhulu kuKristu, kokuba ndikuthethele okufanelekileyo,</p> 
<p><A NAME="an_1:9">1:9</A>&nbsp;noko ngenxa yothando ndisuka kanye ndikubongoze,  ndingonjengoPawulos ixhego, ngoku ke ndikwangumbanjwa kaYesu Kristu.</p> 
<p><A NAME="an_1:10">1:10</A>&nbsp;Ndikubongoza ngenxa yomntwana wam, uOnesimo, endimzeleyo ndisezintanjeni;</p> 
<p><A NAME="an_1:11">1:11</A>&nbsp;obefudula engeluncedo lwanto kuwe, kodwa ngoku kuwe nakum unoncedo oluhle.</p> 
<p><A NAME="an_1:12">1:12</A>&nbsp;Lowo ndimbuyisele kuwe; wena ke mamkele, oko kukuthi,  yamkela izibilini zam;</p> 
<p><A NAME="an_1:13">1:13</A>&nbsp;ebendinga mna ndingasendihlala naye apha, ukuze athi endaweni yakho andilungiselele, ndisezintanjeni ngenxa yeendaba ezilungileyo ezi;</p> 
<p><A NAME="an_1:14">1:14</A>&nbsp;kodwa andithandanga kwenza nto, ungatshongo wena, ukuze ukulunga kwakho kungangi kokokunyanzelwa, kube kokokuvuma.</p> 
<p><A NAME="an_1:15">1:15</A>&nbsp;Kuba mhlawumbi wahlukaniswa umzuzwana nawe ngenxa yoku,  ukuze umzuze ngokwaphakade;</p> 
<p><A NAME="an_1:16">1:16</A>&nbsp;engasenjengekhoboka, esuke wangaphezu kwekhoboka,  engumzalwana oyintanda, ngokukodwa kum; kubeke phi na ke kuwe,  ngokwenyama nangokweNkosi?</p> 
<p><A NAME="an_1:17">1:17</A>&nbsp;Ngoko ke, ukuba unobudlelane nam, mamkele njengam.</p> 
<p><A NAME="an_1:18">1:18</A>&nbsp;Ukuba wakona, nokuba unetyala kuwe, oko kubalele kum.</p> 
<p><A NAME="an_1:19">1:19</A>&nbsp;Mna Pawulos ndikubhale ngesam isandla ukuthi, mna ndokuhlawula; endingatshoyo kuwe ukuthi, kum unetyala elingaphezulu, elinguwe ngokwakho.</p> 
<p><A NAME="an_1:20">1:20</A>&nbsp;Ewe, mzalwana, mandincedeke ngawe mna ngokwaseNkosini;  ziphumze izibilini zam ngokwaseNkosini.</p> 
<p><A NAME="an_1:21">1:21</A>&nbsp;Ndikubhalele ndeyisekile kukundilulamela kwakho, ndisazi ukuba uya kwenza nangaphezulu koko ndikuthethayo.</p> 
<p><A NAME="an_1:22">1:22</A>&nbsp;Kunye ke noko, ndilungisele indawo yokuhlala; kuba ndithembile ukuba ngayo imithandazo yenu nondiphiwa.</p> 
<p><A NAME="an_1:23">1:23</A>&nbsp;Uyakubulisa uEpafras, umbanjwa ndawonye nam wakwaKristu Yesu,</p> 
<p><A NAME="an_1:24">1:24</A>&nbsp;kwanoMarko, noAristarko, noDemasi, noLuka, abasebenzisana nam.</p> 
<p><A NAME="an_1:25">1:25</A>&nbsp;Ubabalo lweNkosi yethu uYesu Kristu malube nomoya wenu.  Amen.</p> 
<p><HR>
<CENTER>
<A HREF="heb.htm">Next: Hebrews</A></CENTER>
</BODY>
</HTML>
