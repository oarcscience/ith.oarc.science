<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Malachi</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="zac.htm">Previous</A>&nbsp;
<A HREF="mat.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Malachi</h3> 
<p><A NAME="an_1:1">1:1</A>&nbsp;Isihlabo selizwi likaYehova, esisingisele kuSirayeli,  ngoMalaki.</p> 
<p><A NAME="an_1:2">1:2</A>&nbsp;Uthi uYehova, Ndinithandile; ke nina nithi, Usithande ngokuthini na? UEsawu asingumkhuluwa kaYakobi na? utsho uYehova; ukanti ndathanda ke uYakobi;</p> 
<p><A NAME="an_1:3">1:3</A>&nbsp;ndamthiya uEsawu; iintaba zakhe ndazenza kwaba senkangala,  nelifa lakhe laba leleempungutye entlango.</p> 
<p><A NAME="an_1:4">1:4</A>&nbsp;Ekubeni ke uEdom esithi, Sivikivekile, siya kubuya siwakhe amanxuwa; utsho uYehova wemikhosi ukuthi, Baya kwakha bona,  kodwa mna ndiya kugungxula; kothiwa, Bangumda wokungendawo,  ngabantu ababhavumelayo uYehova kude kuse ephakadeni.</p> 
<p><A NAME="an_1:5">1:5</A>&nbsp;Amehlo enu aya kubona, nithi ke nina, Mkhulu uYehova phezu komda wakwaSirayeli.</p> 
<p><A NAME="an_1:6">1:6</A>&nbsp;Unyana uyambeka uyise, umkhonzi uyayihlonela inkosi yakhe;  ukuba ndinguyihlo, kuphi na ke ukubekwa kwam? ukuba ndiyinkosi,  kuphi na ukoyikwa kwam? utsho uYehova wemikhosi kuni,  babingeleli, nina balidelileyo igama lam. Nibe ke nisithi,  Silidele ngokuthini na igama lakho?</p> 
<p><A NAME="an_1:7">1:7</A>&nbsp;Nina nizisa esibingelelweni sam isonka esingcolileyo, nibe ke nisithi, Sikungcolise ngokuthini na? Ngokuthi oku kwenu,  Isithebe sikaYehova sidelekile sona.</p> 
<p><A NAME="an_1:8">1:8</A>&nbsp;Ukuba nizisa into eyimfama ukuba ibingelelwe, akunto imbi oko? Ukuba nizisa into esisiqhwala nento efayo, akunto imbi oko? Khawuyisondeze loo nto kwinkosi yakho, ukuba yokholiswa na nguwe; yokunonelela na? utsho uYehova wemikhosi.</p> 
<p><A NAME="an_1:9">1:9</A>&nbsp;Kaloku ke, khanimbongoze uThixo, ukuba asibabale; kuvele esandleni senu oku; womnonelela ke umntu ngenxa yenu na? utsho uYehova wemikhosi.</p> 
<p><A NAME="an_1:10">1:10</A>&nbsp;Akwaba bekukho umntu kuni ozivalileyo iingcango,  anasibanekela ilize isibingelelo sam! Andininanze nganto, utsho uYehova wemikhosi, andikholiswa nangumnikelo ophuma esandleni senu.</p> 
<p><A NAME="an_1:11">1:11</A>&nbsp;Ngokuba kuthabathela ekuphumeni kwelanga, kude kuse ekutshoneni kwalo, likhulu igama lam phakathi kweentlanga;  nasezindaweni zonke kuqhunyiselwa, kunikelwe igama lam umnikelo ohlambulukileyo; ngokuba likhulu igama lam phakathi kweentlanga; utsho uYehova wemikhosi.</p> 
<p><A NAME="an_1:12">1:12</A>&nbsp;Ke nina niyalihlambela ngokuthi oku kwenu, Isithebe sikaYehova singcolile, neziveliso zaso, ukutya kwaso kudelekile.</p> 
<p><A NAME="an_1:13">1:13</A>&nbsp;Nabuya nathi ke, Yabonani, yindinisa yani na le!  nasivuthela; utsho uYehova wemikhosi; nazisa izinto eziphangiweyo, neziziqhwala, nezifayo; nenjenje ukuzisa umnikelo ke; ndikholiswe na ke zezo zinto ziphuma esandleni senu? utsho uYehova.</p> 
<p><A NAME="an_1:14">1:14</A>&nbsp;Uqalekisiwe ke oqhathaniselayo, ukanti kukho emhlambini wakhe iduna; nobhambathisa, abingelele eNkosini into eyonakeleyo; ngokuba ndingukumkani omkhulu, utsho uYehova wemikhosi, negama lam liyoyikeka phakathi kweentlanga.</p> 
<p><A NAME="an_2:1">2:1</A>&nbsp;Ngoku ke lo mthetho ubhekiswa kuni, babingeleli.</p> 
<p><A NAME="an_2:2">2:2</A>&nbsp;Ukuba anithanga niphulaphule, ukuba anithanga nikunyamekele ngentliziyo ukulizukisa igama lam, utsho uYehova wemikhosi ndonithumela isiqalekiso, ndiziqalekise iintsikelelo zenu; ewe,  sendiziqalekisile, kuba ningakunyamekeli ngentliziyo,</p> 
<p><A NAME="an_2:3">2:3</A>&nbsp;Yabonani, ndiyayikhalimela ingalo yenu, nditshize ngomswane ebusweni benu, umswane wemithendeleko yenu, banithwale banisuse nawo;</p> 
<p><A NAME="an_2:4">2:4</A>&nbsp;nazi ukuba ndinithumele lo mthetho, ukuba ube ngumnqophiso wam noLevi; utsho uYehova wemikhosi.</p> 
<p><A NAME="an_2:5">2:5</A>&nbsp;Umnqophiso wam ubunaye uLevi, ububomi noxolo; ndamnika ezo zinto ukuba oyike. Wandoyika ke, waqhiphuka umbilini ngenxa yegama lam.</p> 
<p><A NAME="an_2:6">2:6</A>&nbsp;Umyalelo wenyaniso waba semlonyeni wakhe, akwafumaneka bugqwetha emilebeni yomlomo wakhe; wahamba nam exolile, ethe tye, wabuyisa abaninzi ebugwenxeni.</p> 
<p><A NAME="an_2:7">2:7</A>&nbsp;Kuba umlomo wombingeleli ngowokugcina ukwazi, umyalelo bawufune emlonyeni wakhe; ngokuba ungumthunywa kaYehova wemikhosi.</p> 
<p><A NAME="an_2:8">2:8</A>&nbsp;Ke nina nimkile endleleni, nabakhubekisa abaninzi kuwo umyalelo, nawonakalisa umnqophiso kaLevi; utsho uYehova wemikhosi.</p> 
<p><A NAME="an_2:9">2:9</A>&nbsp;Nam ndinenza abadelekileyo nabathobekileyo ebantwini bonke,  ngokokuba ningazigcinanga iindlela zam, nesuka nanonelela umntu emyalelweni.</p> 
<p><A NAME="an_2:10">2:10</A>&nbsp;Akamnye na ubawo wethu sonke siphela? Asidalwe Thixo mnye na? Yini na ukuba singinizelane, siwuhlambele umnqophiso woobawo bethu?</p> 
<p><A NAME="an_2:11">2:11</A>&nbsp;Unginizile uYuda, kwenzeka amasikizi kwaSirayeli naseYerusalem; ngokuba uYuda uyihlambele ingcwele kaYehova ayithandayo, wazeka intombi yothixo wolunye uhlanga.</p> 
<p><A NAME="an_2:12">2:12</A>&nbsp;Akwaba uYehova angamnqamla, kwindoda ekwenzayo oko, lowo ulindayo nalo usabelayo ezintenteni zakwaYakobi, nozisa iminikelo kuYehova wemikhosi.</p> 
<p><A NAME="an_2:13">2:13</A>&nbsp;Oku ke nikwenza okwesibini: ukugubungela isibingelelo sikaYehova ngeenyembezi, ngokulila, nangokuncwina, ade angabi sawubheka umnikelo, angabi samkela nto ikholekayo ezandleni zenu.</p> 
<p><A NAME="an_2:14">2:14</A>&nbsp;Nithi ke, Ngani na? Ngenxa yokuba uYehova ebelingqina phakathi kwakho nomfazi wobutsha bakho, lowo umnginizeleyo wena; kanti ke lidlelane lakho, ngumfazi womnqophiso wakho.</p> 
<p><A NAME="an_2:15">2:15</A>&nbsp;Akubangakho namnye ukwenzayo oku, obenamasalela omoya. Ke wenza ntoni na omnye lowo? Wafuna imbewu yakwaThixo. Wugcineni ngoko umoya wenu, ungamnginizeli umfazi wobutsha bakho;</p> 
<p><A NAME="an_2:16">2:16</A>&nbsp;kuba ndikuthiyile ukwala, utsho uYehova, uThixo kaSirayeli;  ndimthiyile nogubungela ingubo yakhe ngogonyamelo, utsho uYehova wemikhosi; wugcineni ke umoya wenu, ninganginizi.</p> 
<p><A NAME="an_2:17">2:17</A>&nbsp;Nimdinisile uYehova ngamazwi enu. Nithi ke, Simdinise ngokuthini na? Ngokuthi oku kwenu, Bonke abenza okubi balungile emehlweni kaYehova, ubananzile yena; okanye nithi, Uphi na uThixo wokugweba?</p> 
<p><A NAME="an_3:1">3:1</A>&nbsp;Yabona, ndiya kuthuma umthunywa wam, agece indlela phambi kwam. Iya kuza ke ngesiquphe etempileni yayo iNkosi leyo niyifunayo; kwaumthunywa womnqophiso enimlangazelelayo, yabona,  uyeza; utsho uYehova wemikhosi.</p> 
<p><A NAME="an_3:2">3:2</A>&nbsp;Ngubani na ke onokuyinyamezela imini yakuza kwakhe? Ngubani na ke onokuma ekubonakaleni kwakhe? Ngokuba unjengomlilo womnyibilikisi, unjengesoda yabaxovuli beengubo.</p> 
<p><A NAME="an_3:3">3:3</A>&nbsp;Uya kuhlala ke engumnyibilikisi, engumcoci wesilivere,  abacoce oonyana bakaLevi, abahluze njengegolide,  nanjengesilivere; babe ngabazisa umnikelo kaYehova benobulungisa.</p> 
<p><A NAME="an_3:4">3:4</A>&nbsp;Woba mnandi ke kuYehova umnikelo wakwaYuda nowaseYerusalem,  ngokweemini zasephakadeni, ngokweminyaka yamandulo.</p> 
<p><A NAME="an_3:5">3:5</A>&nbsp;Ndiya kusondela kuni ukuba ndigwebe, ndibe lingqina elikhawulezayo kubakhafuli, nakubakrexezi, nakubafungi bobuxoki; nakwabacudisa umqeshwa ekumvuzeni, nomhlolokazi,  nenkedama; nakwabathoba owasemzini, bangandoyiki mna; utsho uYehova wemikhosi.</p> 
<p><A NAME="an_3:6">3:6</A>&nbsp;Ngokuba mna, Yehova, andiguquguquki; ukuze ningagqitywa nje niphele, nina nyana bakaYakobi.</p> 
<p><A NAME="an_3:7">3:7</A>&nbsp;Kususela kwimihla yoyihlo, nimkile emimiselweni yam,  anayigcina. Buyelani kum, ndibuyele kuni; utsho uYehova wemikhosi. Nithi ke, Sibuye ngokuthini na?</p> 
<p><A NAME="an_3:8">3:8</A>&nbsp;Umntu angamqhatha na uThixo, ukuba nindiqhathe nje? Nithi ke, Sitheni na ukukuqhatha? Kwizishumi nemirhumo.</p> 
<p><A NAME="an_3:9">3:9</A>&nbsp;Niqalekisiwe ngesiqalekiso; noko ke niphikele ukundiqhatha,  nina luhlangandini nonke niphelu.</p> 
<p><A NAME="an_3:10">3:10</A>&nbsp;Ziziseni zonke izishumi endlwini yobuncwane bam, ize ke kubekho ukudla endlwini yam; ngoku nindicikide ngale nto, utsho uYehova wemikhosi, ukuba andisayi kunivulela na iingcango zezulu, ndinithululele iintsikelelo, kude kungasweleki lutho.</p> 
<p><A NAME="an_3:11">3:11</A>&nbsp;Ndoyikhalimela inkumbi edlayo ngenxa yenu, ingazonakalisi iziqhamo zomhlaba wenu, ungaphunzi umdiliya wenu entsimini;  utsho uYehova wemikhosi.</p> 
<p><A NAME="an_3:12">3:12</A>&nbsp;Zonke iintlanga ziya kuthi ninoyolo, ngokuba niya kuba lilizwe elinanziweyo; utsho uYehova wemikhosi.</p> 
<p><A NAME="an_3:13">3:13</A>&nbsp;Amazwi enu andigixile, utsho uYehova. Nithi ke, Sithethe ntoni na ngawe?</p> 
<p><A NAME="an_3:14">3:14</A>&nbsp;Nithi, Akunto yanto ukumkhonza uThixo; sizuze ntoni na ngakuba sigcine isigxina sakhe, sahamba ngezimnyama zokuzila ngenxa kaYehova wemikhosi?</p> 
<p><A NAME="an_3:15">3:15</A>&nbsp;Kaloku ke sithi banoyolo abakhukhumeleyo; abaneli kwakheka abenzi bokungendawo; basuka bamcikide uThixo, basinde.</p> 
<p><A NAME="an_3:16">3:16</A>&nbsp;Ke kaloku abamoyikayo uYehova bathetha elowo nowabo;  uYehova wazibaza iindlebe, weva; incwadi yokukhumbuza phambi kwakhe yabhalelwa abamoyikayo uYehova, abacinga ngegama akhe.</p> 
<p><A NAME="an_3:17">3:17</A>&nbsp;Uthi ke uYehova wemikhosi, Baya kuba yinqobo kum ngemini endenza oku, ndibaconge, njengomntu oconga unyana wakhe omkhonzayo.</p> 
<p><A NAME="an_3:18">3:18</A>&nbsp;Nobuya ke niwubone umahluko phakathi kwelungisa nongendawo,  phakathi komkhonzayo uThixo nongamkhonziyo.</p> 
<p><A NAME="an_4:1">4:1</A>&nbsp;Ngokuba, yabonani, iyeza imini evutha njengeziko; baya kuba ziindiza bonke abakhukhumali, nabenzi bonke bokungendawo,  ibalenye loo mini izayo, utsho uYehova wemikhosi, ingabashiyeli ngcambu nasebe.</p> 
<p><A NAME="an_4:2">4:2</A>&nbsp;Ke kuni, nina baloyikayo igama lam, ilanga lobulungisa liya kuphuma, linophiliso emaphikweni alo. Niya kuphuma nidlobe,  njengamankonyana asesitalini, nibaxovule abangendawo;</p> 
<p><A NAME="an_4:3">4:3</A>&nbsp;ngokuba baya kuba luthuthu phantsi kweentende zeenyawo zenu ngemini endikwenzayo oku; utsho uYehova wemikhosi.</p> 
<p><A NAME="an_4:4">4:4</A>&nbsp;Khumbulani umyalelo kaMoses, umkhonzi wam, endamwiselayo eHorebhe, ngokusingisele kumaSirayeli onke, imimiselo namasiko.</p> 
<p><A NAME="an_4:5">4:5</A>&nbsp;Yabonani, ndiya kuthumela kuni uEliya umprofeti, ingekafiki imini enkulu eyoyikekayo kaYehova.</p> 
<p><A NAME="an_4:6">4:6</A>&nbsp;Wobuyisela iintliziyo zooyise kubantwana, neentliziyo zabantwana kooyise, hleze ndize ndilichithe ilizwe ngokuliphanzisa.</p> 
<p><HR>
<CENTER>
<A HREF="mat.htm">Next: Matthew</A></CENTER>
</BODY>
</HTML>
