<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Galatians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="co2.htm">Previous</A>&nbsp;
<A HREF="eph.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Galatians</h3> 
<p><A NAME="an_1:1">1:1</A>&nbsp;Pavao, apostol - ne od ljudi ni po kojem &#269;ovjeku, nego po Isusu  Kristu i Bogu Ocu koji ga uskrisi od mrtvih - </p> 
<p><A NAME="an_1:2">1:2</A>&nbsp;i sva bra&#263;a  koja su sa mnom: Crkvama u Galaciji. </p> 
<p><A NAME="an_1:3">1:3</A>&nbsp;Milost vam i mir od Boga, Oca na&#353;ega, i Gospodina Isusa Krista, </p> 
<p><A NAME="an_1:4">1:4</A>&nbsp;koji sam sebe dade  za grijehe na&#353;e da nas istrgne iz sada&#353;njega svijeta opakoga  kao &#353;to je volja Boga i Oca na&#353;ega, </p> 
<p><A NAME="an_1:5">1:5</A>&nbsp;komu slava u vijeke vjekova!  Amen. </p> 
<p><A NAME="an_1:6">1:6</A>&nbsp;&#268;udim se da od Onoga koji vas pozva na milost Kristovu  tako brzo prelazite na neko drugo evan&#273;elje, </p> 
<p><A NAME="an_1:7">1:7</A>&nbsp;koje uostalom  i ne postoji. Postoje samo neki koji vas zbunjuju i ho&#263;e prevratiti  evan&#273;elje Kristovo. </p> 
<p><A NAME="an_1:8">1:8</A>&nbsp;Ali kad bismo vam mi, ili kad bi vam an&#273;eo  s neba navje&#353;&#263;ivao neko evan&#273;elje mimo onoga koje vam mi navijestismo, neka je proklet! </p> 
<p><A NAME="an_1:9">1:9</A>&nbsp;&#352;to smo ve&#263; rekli, to sad i ponavljam: navje&#353;&#263;uje  li vam tko neko evan&#273;elje mimo onoga koje primiste, neka je proklet.</p> 
<p><A NAME="an_1:10">1:10</A>&nbsp;Doista, nastojim li ovo pridobiti ljude ili Boga? Ili  idem li za tim da ljudima ugodim? Kad bih sveudilj nastojao ljudima  uga&#273;ati, ne bih bio Kristov sluga.</p> 
<p><A NAME="an_1:11">1:11</A>&nbsp;Obznanjujem vam, bra&#263;o: evan&#273;elje koje sam navje&#353;&#263;ivao  nije od ljudi, </p> 
<p><A NAME="an_1:12">1:12</A>&nbsp;niti ga ja od kojeg &#269;ovjeka primih ili nau&#269;ih, nego objavom Isusa Krista.</p> 
<p><A NAME="an_1:13">1:13</A>&nbsp;Ta &#269;uli ste za moje negda&#353;nje pona&#353;anje u &#382;idovstvu:  preko svake sam mjere progonio i pusto&#353;io Crkvu Bo&#382;ju </p> 
<p><A NAME="an_1:14">1:14</A>&nbsp;te  sam u &#382;idovstvu, prerevno odan ota&#269;kim predajama, nadma&#353;io mnoge  vr&#353;njake u svojem narodu.</p> 
<p><A NAME="an_1:15">1:15</A>&nbsp;Ali kad se Onomu koji me odvoji ve&#263; od maj&#269;ine utrobe  i pozva milo&#353;&#263;u svojom, svidjelo </p> 
<p><A NAME="an_1:16">1:16</A>&nbsp;otkriti mi Sina svoga  da ga navje&#353;&#263;ujem me&#273;u poganima, odmah, ne posavjetovah se s  tijelom i krvlju </p> 
<p><A NAME="an_1:17">1:17</A>&nbsp;i ne uzi&#273;oh u Jeruzalem k onima koji bijahu  apostoli prije mene, nego odoh u Arabiju pa se opet vratih u  Damask. </p> 
<p><A NAME="an_1:18">1:18</A>&nbsp;Onda nakon tri godine uzi&#273;oh u Jeruzalem potra&#382;iti Kefu  i ostadoh kod njega petnaest dana. </p> 
<p><A NAME="an_1:19">1:19</A>&nbsp;Od apostola ne vidjeh  nikoga drugog osim Jakova, brata Gospodinova. </p> 
<p><A NAME="an_1:20">1:20</A>&nbsp;&#352;to vam pi&#353;em, Bog mi je svjedok, ne la&#382;em. </p> 
<p><A NAME="an_1:21">1:21</A>&nbsp;Zatim do&#273;oh u krajeve sirijske  i cilicijske. </p> 
<p><A NAME="an_1:22">1:22</A>&nbsp;Osobno pak bijah nepoznat Kristovim crkvama  u Judeji. </p> 
<p><A NAME="an_1:23">1:23</A>&nbsp;One su samo &#269;ule: "Negda&#353;nji na&#353; progonitelj sada  navje&#353;&#263;uje vjeru koju je neko&#263; pusto&#353;io" </p> 
<p><A NAME="an_1:24">1:24</A>&nbsp;i slavile su Boga  zbog mene.</p> 
<p><A NAME="an_2:1">2:1</A>&nbsp;Zatim nakon &#269;etrnaest godina opet uzi&#273;oh u Jeruzalem s Barnabom, a povedoh sa sobom i Tita. </p> 
<p><A NAME="an_2:2">2:2</A>&nbsp;Uzi&#273;oh po objavi i izlo&#382;ih im  - napose uglednijima - evan&#273;elje koje propovijedam me&#273;u poganima  da ne bih mo&#382;da, ili da nisam, tr&#269;ao uzalud.</p> 
<p><A NAME="an_2:3">2:3</A>&nbsp;&#268;ak ni Tit, pratilac moj, premda Grk, nije bio prisiljen  obrezati se, </p> 
<p><A NAME="an_2:4">2:4</A>&nbsp;i to radi uljeza, la&#382;ne bra&#263;e, koja se u&#353;ulja&#353;e  da vrebaju slobodu koju imamo u Kristu Isusu, ne bi li nas u&#269;inili  robovima. </p> 
<p><A NAME="an_2:5">2:5</A>&nbsp;Ne, ni na&#269;as im nismo popustili, nismo se podlo&#382;ili:  da istina evan&#273;elja ostane kod vas!</p> 
<p><A NAME="an_2:6">2:6</A>&nbsp;A oni koji &#353;togod zna&#269;e - bili oni &#353;to bili, nije mi do  toga, Bog ne gleda tko je tko - ti uglednici, uistinu, ni&#353;ta  nisu pridometnuli. </p> 
<p><A NAME="an_2:7">2:7</A>&nbsp;Nego naprotiv, vidjev&#353;i da mi je povjereno  evan&#273;elje za neobrezane, kao Petru za obrezane - </p> 
<p><A NAME="an_2:8">2:8</A>&nbsp;jer Onaj  koji je bio na djelu po Petrovu apostolstvu me&#273;u obrezanima,  bio je na djelu i po meni me&#273;u poganima - </p> 
<p><A NAME="an_2:9">2:9</A>&nbsp;i spoznav&#353;i milost  koja mi je dana, Jakov, Kefa i Ivan, smatrani stupovima, pru&#382;i&#353;e  meni i Barnabi desnice zajedni&#353;tva: mi &#263;emo me&#273;u pogane, a oni  me&#273;u obrezane! </p> 
<p><A NAME="an_2:10">2:10</A>&nbsp;Samo neka se sje&#263;amo siromaha, &#353;to sam revno  i &#269;inio.</p> 
<p><A NAME="an_2:11">2:11</A>&nbsp;A kad Kefa sti&#382;e u Antiohiju, u lice mu se usprotivih  jer je zavrijedio osudu: </p> 
<p><A NAME="an_2:12">2:12</A>&nbsp;doista, prije nego stigo&#353;e neki  od Jakova, blagovao je zajedno s poganima; a kad oni do&#273;o&#353;e,  po&#269;eo se povla&#269;iti i odvajati boje&#263;i se onih iz obrezanja. </p> 
<p><A NAME="an_2:13">2:13</A>&nbsp;Za  njim se povedo&#353;e i ostali &#381;idovi te je i Barnaba zaveden tom  prijetvorno&#353;&#263;u. </p> 
<p><A NAME="an_2:14">2:14</A>&nbsp;Ali kad vidjeh da ne hode ravno, po istini evan&#273;elja, rekoh Kefi pred svima: "Ako ti, &#381;idov, poganski &#382;ivi&#353;, a ne  &#382;idovski, kako mo&#382;e&#353; siliti pogane da se po&#382;idove?"</p> 
<p><A NAME="an_2:15">2:15</A>&nbsp;Mi smo podrijetlom &#381;idovi, a ne "gre&#353;nici iz poganstva". </p> 
<p><A NAME="an_2:16">2:16</A>&nbsp;Ali znamo: &#269;ovjek se ne opravdava po djelima Zakona, nego  vjerom u Isusa Krista. Zato i mi u Krista Isusa povjerovasmo  da se opravdamo po vjeri u Krista, a ne po djelima Zakona jer  se po djelima Zakona nitko ne&#263;e opravdati.</p> 
<p><A NAME="an_2:17">2:17</A>&nbsp;Ako se pak po tome &#353;to zaiskasmo opravdati se u Kristu  o&#269;itovalo da smo i mi gre&#353;nici, nije li onda Krist u slu&#382;bi grijeha?  Nipo&#353;to! </p> 
<p><A NAME="an_2:18">2:18</A>&nbsp;Doista, ako ponovno gradim &#353;to sam bio sru&#353;io, pokazujem  da sam prijestupnik. </p> 
<p><A NAME="an_2:19">2:19</A>&nbsp;Ta po Zakonu ja Zakonu umrijeh da Bogu  &#382;ivim. S Kristom sam razapet. </p> 
<p><A NAME="an_2:20">2:20</A>&nbsp;&#381;ivim, ali ne vi&#353;e ja, nego  &#382;ivi u meni Krist. A &#353;to sada &#382;ivim u tijelu, u vjeri &#382;ivim u  Sina Bo&#382;jega koji me ljubio i predao samoga sebe za mene. </p> 
<p><A NAME="an_2:21">2:21</A>&nbsp;Ne  dokidam milosti Bo&#382;je! Doista, ako je opravdanje po Zakonu, onda  je Krist uzalud umro.</p> 
<p><A NAME="an_3:1">3:1</A>&nbsp;O bezumni Gala&#263;ani, tko li vas op&#269;ara? A pred o&#269;ima vam je  Isus Krist bio ocrtan kao Raspeti. </p> 
<p><A NAME="an_3:2">3:2</A>&nbsp;Ovo bih samo htio doznati  od vas: jeste li primili Duha po djelima Zakona ili po vjeri  u Poruku? </p> 
<p><A NAME="an_3:3">3:3</A>&nbsp;Tako li ste bezumni? Zapo&#269;eli ste u Duhu pa da sada  u tijelu dovr&#353;ite? </p> 
<p><A NAME="an_3:4">3:4</A>&nbsp;Zar ste toliko toga uzalud do&#382;ivjeli? A  kad bi doista bilo uzalud! </p> 
<p><A NAME="an_3:5">3:5</A>&nbsp;Onaj dakle koji vam daje Duha i  &#269;ini me&#273;u vama silna djela, &#269;ini li to zbog djela Zakona ili  zbog vjere u Poruku? </p> 
<p><A NAME="an_3:6">3:6</A>&nbsp;Tako Abraham povjerova Bogu i ura&#269;una  mu se u pravednost.</p> 
<p><A NAME="an_3:7">3:7</A>&nbsp;Shvatite dakle: oni od vjere, to su sinovi Abrahamovi. </p> 
<p><A NAME="an_3:8">3:8</A>&nbsp;A Pismo, predvidjev&#353;i da Bog po vjeri opravdava pogane, unaprijed  navijesti Abrahamu: U tebi &#263;e blagoslovljeni biti svi narodi. </p> 
<p><A NAME="an_3:9">3:9</A>&nbsp;Tako: oni od vjere blagoslivlju se s vjernikom Abrahamom.</p> 
<p><A NAME="an_3:10">3:10</A>&nbsp;Doista, koji su god od djela Zakona, pod prokletstvom  su. Ta pisano je: Proklet tko se god ne dr&#382;i i tko ne vr&#353;i  svega &#353;to je napisano u Knjizi Zakona. </p> 
<p><A NAME="an_3:11">3:11</A>&nbsp;A da se pred Bogom  nitko ne opravdava Zakonom, o&#269;ito je jer: Pravednik &#263;e od  vjere &#382;ivjeti. </p> 
<p><A NAME="an_3:12">3:12</A>&nbsp;Zakon pak nije od vjere, nego veli:  Tko ga vr&#353;i, u njemu &#263;e na&#263;i &#382;ivot.</p> 
<p><A NAME="an_3:13">3:13</A>&nbsp;Krist nas otkupi od prokletstva Zakona, postav&#353;i za nas  prokletstvom - jer pisano je: Proklet je tko god visi na drvetu  - </p> 
<p><A NAME="an_3:14">3:14</A>&nbsp;da u Kristu Isusu na pogane do&#273;e blagoslov Abrahamov: da  Obe&#263;anje, Duha, primimo po vjeri.</p> 
<p><A NAME="an_3:15">3:15</A>&nbsp;Bra&#263;o, po ljudsku govorim: ve&#263; i ljudski valjan savez  nitko ne poni&#353;tava niti mu &#353;to dodaje. </p> 
<p><A NAME="an_3:16">3:16</A>&nbsp;A ova su obe&#263;anja  dana Abrahamu i potomstvu njegovu. Ne veli se: "i potomcima"  kao o mnogima, nego kao o jednomu: I potomstvu tvojem,  to jest Kristu. </p> 
<p><A NAME="an_3:17">3:17</A>&nbsp;Ovo ho&#263;u kazati: Saveza koji je Bog valjano  sklopio ne obeskrepljuje Zakon, koji je nastao &#269;etiri stotine  i trideset godina poslije, i ne dokida obe&#263;anja. </p> 
<p><A NAME="an_3:18">3:18</A>&nbsp;Doista,  ako se ba&#353;tina zadobiva po Zakonu, ne zadobiva se po obe&#263;anju.  A Abrahama je Bog po obe&#263;anju obdario.</p> 
<p><A NAME="an_3:19">3:19</A>&nbsp;&#268;emu onda Zakon? Dometnut je poradi prekr&#353;aja dok ne  do&#273;e potomstvo komu je namijenjeno obe&#263;anje; sastavljen je po  an&#273;elima preko posrednika. </p> 
<p><A NAME="an_3:20">3:20</A>&nbsp;Posrednika pak nema gdje je samo  jedan. A Bog je jedan.</p> 
<p><A NAME="an_3:21">3:21</A>&nbsp;Zar je dakle Zakon protiv obe&#263;anja Bo&#382;jih? Nipo&#353;to! Jer  da je dan Zakon koji bi mogao o&#382;ivljavati, pravednost bi doista  proizlazila iz Zakona. </p> 
<p><A NAME="an_3:22">3:22</A>&nbsp;Ali je Pismo sve zatvorilo pod grijeh  da se, po vjeri u Isusa Krista, obe&#263;ano dade onima koji vjeruju.</p> 
<p><A NAME="an_3:23">3:23</A>&nbsp;Prije dolaska vjere, pod Zakonom zatvoreni, bili smo  &#269;uvani za vjeru koja se imala objaviti. </p> 
<p><A NAME="an_3:24">3:24</A>&nbsp;Tako nam je Zakon  bio nadzirateljem sve do Krista da se po vjeri opravdamo. </p> 
<p><A NAME="an_3:25">3:25</A>&nbsp;A  otkako je nado&#353;la vjera, nismo vi&#353;e pod nadzirateljem.</p> 
<p><A NAME="an_3:26">3:26</A>&nbsp;Uistinu, svi ste sinovi Bo&#382;ji, po vjeri u Kristu Isusu. </p> 
<p><A NAME="an_3:27">3:27</A>&nbsp;Doista, koji ste god u Krista kr&#353;teni, Kristom se zaodjenuste. </p> 
<p><A NAME="an_3:28">3:28</A>&nbsp;Nema vi&#353;e: &#381;idov - Grk! Nema vi&#353;e: rob - slobodnjak! Nema  vi&#353;e: mu&#353;ko - &#382;ensko! Svi ste vi Jedan u Kristu Isusu! </p> 
<p><A NAME="an_3:29">3:29</A>&nbsp;Ako  li ste Kristovi, onda ste Abrahamovo potomstvo, ba&#353;tinici po  obe&#263;anju. </p> 
<p><A NAME="an_4:1">4:1</A>&nbsp;Ho&#263;u re&#263;i: sve dok je ba&#353;tinik maloljetan, ni&#353;ta se ne razlikuje  od roba premda je gospodar svega: </p> 
<p><A NAME="an_4:2">4:2</A>&nbsp;pod skrbnicima je i upraviteljima  sve do dana koji je odredio otac. </p> 
<p><A NAME="an_4:3">4:3</A>&nbsp;Tako i mi: dok bijasmo maloljetni, robovasmo po&#269;elima svijeta.</p> 
<p><A NAME="an_4:4">4:4</A>&nbsp;A kada do&#273;e punina vremena, odasla Bog Sina svoga: od &#382;ene bi ro&#273;en, Zakonu podlo&#382;an</p> 
<p><A NAME="an_4:5">4:5</A>&nbsp;da podlo&#382;nike Zakona otkupi te primimo posinstvo.</p> 
<p><A NAME="an_4:6">4:6</A>&nbsp;A budu&#263;i da ste sinovi, odasla Bog u srca va&#353;a Duha Sina svoga koji kli&#269;e: "Abba! O&#269;e!"</p> 
<p><A NAME="an_4:7">4:7</A>&nbsp;Tako vi&#353;e nisi rob nego sin; ako pak sin, onda i ba&#353;tinik po Bogu.</p> 
<p><A NAME="an_4:8">4:8</A>&nbsp;Onda dok jo&#353; niste poznavali Boga, slu&#382;ili ste bogovima  koji po naravi to nisu. </p> 
<p><A NAME="an_4:9">4:9</A>&nbsp;Ali sada kad ste spoznali Boga - zapravo, kad je Bog spoznao vas - kako se sad opet vra&#263;ate k nemo&#263;nim  i bijednim po&#269;elima i opet im, ponovno, ho&#263;ete robovati? </p> 
<p><A NAME="an_4:10">4:10</A>&nbsp;Dane  pomno opslu&#382;ujete, i mjesece, i vremena, i godine! </p> 
<p><A NAME="an_4:11">4:11</A>&nbsp;Sve se  bojim za vas! Da se mo&#382;da nisam uzalud trudio oko vas!</p> 
<p><A NAME="an_4:12">4:12</A>&nbsp;Postanite, bra&#263;o, molim vas, kao ja jer i ja postadoh  kao vi. Ni&#269;im me niste povrijedili. </p> 
<p><A NAME="an_4:13">4:13</A>&nbsp;Znate: prvi sam vam put  za bolesti navje&#353;&#263;ivao evan&#273;elje. </p> 
<p><A NAME="an_4:14">4:14</A>&nbsp;Svoju ku&#353;nju, moje tijelo, niste ni prezreli ni odbacili, nego ste me primili kao an&#273;ela  Bo&#382;jega, kao Krista Isusa. </p> 
<p><A NAME="an_4:15">4:15</A>&nbsp;Gdje je sada ono va&#353;e bla&#382;enstvo?  Svjedo&#269;im vam doista: kad bi bilo mogu&#263;e, o&#269;i biste svoje bili  iskopali i dali mi ih. </p> 
<p><A NAME="an_4:16">4:16</A>&nbsp;Tako? Postadoh li vam neprijateljem  propovijedaju&#263;i vam istinu?</p> 
<p><A NAME="an_4:17">4:17</A>&nbsp;Oni revnuju za vas, ne &#269;asno, nego - odvojiti vas ho&#263;e  da onda vi za njih revnujete. </p> 
<p><A NAME="an_4:18">4:18</A>&nbsp;Dobro je da se za vas revnuje  u dobru uvijek, a ne samo kad sam nazo&#269;an kod vas, </p> 
<p><A NAME="an_4:19">4:19</A>&nbsp;dje&#269;ice  moja, koju ponovno u trudovima ra&#273;am dok se Krist ne oblikuje  u vama. </p> 
<p><A NAME="an_4:20">4:20</A>&nbsp;Htio bih sada biti kod vas, pa i jezik promijeniti, jer ne znam &#353;to bih s vama.</p> 
<p><A NAME="an_4:21">4:21</A>&nbsp;Recite mi vi, koji &#382;elite biti pod Zakonom, zar ne &#269;ujete  Zakona? </p> 
<p><A NAME="an_4:22">4:22</A>&nbsp;Ta pisano je da je Abraham imao dva sina, jednoga  od ropkinje i jednoga od slobodne. </p> 
<p><A NAME="an_4:23">4:23</A>&nbsp;Ali onaj od ropkinje ro&#273;en  je po tijelu, a onaj od slobodne snagom obe&#263;anja. </p> 
<p><A NAME="an_4:24">4:24</A>&nbsp;To je slika.  Doista, te &#382;ene dva su Saveza: jedan s brda Sinaja, koji ra&#273;a  za ropstvo - to je Hagara. </p> 
<p><A NAME="an_4:25">4:25</A>&nbsp;Jer Hagara zna&#269;i brdo Sinaj u  Arabiji i odgovara sada&#353;njem Jeruzalemu jer robuje zajedno sa  svojom djecom. </p> 
<p><A NAME="an_4:26">4:26</A>&nbsp;Onaj pak Jeruzalem gore slobodan je; on je  majka na&#353;a. </p> 
<p><A NAME="an_4:27">4:27</A>&nbsp;Pisano je doista: Kli&#269;i, nerotkinjo, koja ne ra&#273;a&#353;, podvikuj od radosti, ti &#353;to ne zna&#353; za trudove! Jer osamljena vi&#353;e djece ima negoli udana.</p> 
<p><A NAME="an_4:28">4:28</A>&nbsp;Vi ste, bra&#263;o, kao Izak, djeca obe&#263;anja. </p> 
<p><A NAME="an_4:29">4:29</A>&nbsp;I kao &#353;to  je onda onaj po tijelu ro&#273;eni progonio onoga po duhu ro&#273;enoga, tako je i sada. </p> 
<p><A NAME="an_4:30">4:30</A>&nbsp;Nego, &#353;to veli Pismo? Otjeraj slu&#353;kinju  i sina njezina jer sin slu&#353;kinje ne smije biti ba&#353;tinik sa sinom  slobodne. </p> 
<p><A NAME="an_4:31">4:31</A>&nbsp;Zato, bra&#263;o, nismo djeca ropkinje nego slobodne.</p> 
<p><A NAME="an_5:1">5:1</A>&nbsp;Za slobodu nas Krist oslobodi! Dr&#382;ite se dakle i ne dajte se  ponovno u jaram ropstva!</p> 
<p><A NAME="an_5:2">5:2</A>&nbsp;Evo ja, Pavao, velim vam: ako se obre&#382;ete, Krist vam ni&#353;ta  ne&#263;e koristiti. </p> 
<p><A NAME="an_5:3">5:3</A>&nbsp;I ponovno jam&#269;im svakom &#269;ovjeku koji se obre&#382;e:  du&#382;an je opslu&#382;ivati sav Zakon. </p> 
<p><A NAME="an_5:4">5:4</A>&nbsp;Prekinuli ste s Kristom vi  koji se u Zakonu mislite opravdati; iz milosti ste ispali. </p> 
<p><A NAME="an_5:5">5:5</A>&nbsp;Jer  mi po Duhu iz vjere o&#269;ekujemo pravednost, nadu svoju. </p> 
<p><A NAME="an_5:6">5:6</A>&nbsp;Uistinu, u Kristu Isusu ni&#353;ta ne vrijedi ni obrezanje ni neobrezanje, nego - vjera ljubavlju djelotvorna.</p> 
<p><A NAME="an_5:7">5:7</A>&nbsp;Dobro ste tr&#269;ali; tko li vas je samo sprije&#269;io da se vi&#353;e  ne pokoravate istini? </p> 
<p><A NAME="an_5:8">5:8</A>&nbsp;Ta pobuda nije od Onoga koji vas zove! </p> 
<p><A NAME="an_5:9">5:9</A>&nbsp;Malo kvasca cijelo tijesto ukvasa. </p> 
<p><A NAME="an_5:10">5:10</A>&nbsp;Ja se uzdam u vas u  Gospodinu: vi ne&#263;ete druk&#269;ije misliti. A tko vas zbunjuje, snosit  &#263;e osudu, tko god bio.</p> 
<p><A NAME="an_5:11">5:11</A>&nbsp;A ja, bra&#263;o, ako sveudilj propovijedam obrezanje, za&#353;to  me sveudilj progone? Onda je obeskrijepljena sablazan kri&#382;a! </p> 
<p><A NAME="an_5:12">5:12</A>&nbsp;U&#353;kopili se oni koji vas podbunjuju!</p> 
<p><A NAME="an_5:13">5:13</A>&nbsp;Doista vi ste, bra&#263;o, na slobodu pozvani! Samo neka ta  sloboda ne bude izlikom tijelu, nego - ljubavlju slu&#382;ite jedni  drugima. </p> 
<p><A NAME="an_5:14">5:14</A>&nbsp;Ta sav je Zakon ispunjen u jednoj jedinoj rije&#269;i, u ovoj: Ljubi bli&#382;njega svoga kao sebe samoga! </p> 
<p><A NAME="an_5:15">5:15</A>&nbsp;Ako  li pak jedni druge grizete i glo&#273;ete, pazite da jedni druge ne  pro&#382;drete. </p> 
<p><A NAME="an_5:16">5:16</A>&nbsp;Ho&#263;u re&#263;i: po Duhu &#382;ivite pa ne&#263;ete uga&#273;ati po&#382;udi tijela! </p> 
<p><A NAME="an_5:17">5:17</A>&nbsp;Jer tijelo &#382;udi protiv Duha, a Duh protiv tijela. Doista, to se jedno drugomu protivi da ne &#269;inite &#353;to ho&#263;ete. </p> 
<p><A NAME="an_5:18">5:18</A>&nbsp;Ali  ako vas Duh vodi, niste pod Zakonom. </p> 
<p><A NAME="an_5:19">5:19</A>&nbsp;A o&#269;ita su djela tijela.  To su: bludnost, ne&#269;isto&#263;a, razvratnost, </p> 
<p><A NAME="an_5:20">5:20</A>&nbsp;idolopoklonstvo, vra&#269;anje, neprijateljstva, sva&#273;a, ljubomor, srd&#382;be, spletkarenja, razdori, stran&#269;arenja, </p> 
<p><A NAME="an_5:21">5:21</A>&nbsp;zavisti, pijan&#269;evanja, pijanke i  tome sli&#269;no. Unaprijed vam ka&#382;em, kao &#353;to vam ve&#263; rekoh: koji  takvo &#353;to &#269;ine, kraljevstva Bo&#382;jega ne&#263;e ba&#353;tiniti. </p> 
<p><A NAME="an_5:22">5:22</A>&nbsp;Plod  je pak Duha: ljubav, radost, mir, velikodu&#353;nost, uslu&#382;nost, dobrota, vjernost, </p> 
<p><A NAME="an_5:23">5:23</A>&nbsp;blagost, uzdr&#382;ljivost. Protiv tih nema zakona.</p> 
<p><A NAME="an_5:24">5:24</A>&nbsp;Koji su Kristovi, razape&#353;e tijelo sa strastima i po&#382;udama.</p> 
<p><A NAME="an_5:25">5:25</A>&nbsp;Ako &#382;ivimo po Duhu, po Duhu se i ravnajmo! </p> 
<p><A NAME="an_5:26">5:26</A>&nbsp;Ne hlepimo  za ta&#353;tom slavom! Ne izazivajmo jedni druge, ne zavi&#273;ajmo jedni  drugima! </p> 
<p><A NAME="an_6:1">6:1</A>&nbsp;Bra&#263;o, ako se tko i zatekne u kakvu prijestupu, vi, duhovni, takva ispravljajte u duhu blagosti. A pazi na samoga sebe da  i ti ne podlegne&#353; napasti. </p> 
<p><A NAME="an_6:2">6:2</A>&nbsp;Nosite jedni bremena drugih i tako  &#263;ete ispuniti zakon Kristov! </p> 
<p><A NAME="an_6:3">6:3</A>&nbsp;Jer misli li tko da jest &#353;togod, a nije ni&#353;ta, sam sebe vara. </p> 
<p><A NAME="an_6:4">6:4</A>&nbsp;Svatko neka ispita sam svoje  djelo pa &#263;e onda u samom sebi imati &#269;ime se di&#269;iti, a ne u usporedbi  s drugim. </p> 
<p><A NAME="an_6:5">6:5</A>&nbsp;Ta svatko &#263;e nositi svoj teret. </p> 
<p><A NAME="an_6:6">6:6</A>&nbsp;Koji se u&#269;i Rije&#269;i, neka sva dobra dijeli sa svojim u&#269;iteljem.</p> 
<p><A NAME="an_6:7">6:7</A>&nbsp;Ne varajte se: Bog se ne da izrugivati! &#352;to tko sije,  to &#263;e i &#382;eti! </p> 
<p><A NAME="an_6:8">6:8</A>&nbsp;Doista, tko sije u tijelo svoje, iz tijela &#263;e  &#382;eti raspadljivost, a tko sije u duh, iz duha &#263;e &#382;eti &#382;ivot vje&#269;ni.</p> 
<p><A NAME="an_6:9">6:9</A>&nbsp;Neka nam ne dozlogrdi &#269;initi dobro: ako ne sustanemo,  u svoje &#263;emo vrijeme &#382;eti! </p> 
<p><A NAME="an_6:10">6:10</A>&nbsp;Dakle, dok imamo vremena, &#269;inimo  dobro svima, ponajpa&#269;e doma&#263;ima u vjeri.</p> 
<p><A NAME="an_6:11">6:11</A>&nbsp;Gledajte kolikim vam slovima pi&#353;em svojom rukom. </p> 
<p><A NAME="an_6:12">6:12</A>&nbsp;Svi  koji se ho&#263;e praviti va&#382;ni tijelom, sile vas na obrezanje, samo  da zbog kri&#382;a Kristova ne bi trpjeli progonstvo. </p> 
<p><A NAME="an_6:13">6:13</A>&nbsp;Ta ni sami  obrezani ne opslu&#382;uju Zakona, ali ho&#263;e da se vi obre&#382;ete da bi  se mogli ponositi va&#353;im tijelom. </p> 
<p><A NAME="an_6:14">6:14</A>&nbsp;A ja, Bo&#382;e sa&#269;uvaj da bih  se i&#269;im ponosio osim kri&#382;em Gospodina na&#353;ega Isusa Krista po  kojem je meni svijet raspet i ja svijetu. </p> 
<p><A NAME="an_6:15">6:15</A>&nbsp;Uistinu, niti je  &#353;to obrezanje niti neobrezanje, nego - novo stvorenje. </p> 
<p><A NAME="an_6:16">6:16</A>&nbsp;A  na sve koji se ovoga pravila budu dr&#382;ali, i na sveg Izraela Bo&#382;jega  - mir i milosr&#273;e!</p> 
<p><A NAME="an_6:17">6:17</A>&nbsp;Ubudu&#263;e neka mi nitko ne dodijava jer ja na svom tijelu  nosim biljege Isusove!</p> 
<p><A NAME="an_6:18">6:18</A>&nbsp;Milost Gospodina na&#353;ega Isusa Krista s duhom va&#353;im, bra&#263;o!  Amen </p> 
<p><HR>
<CENTER>
<A HREF="eph.htm">Next: Ephesians</A></CENTER>
</BODY>
</HTML>
