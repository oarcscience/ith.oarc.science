<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: 1 Thessalonians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="col.htm">Previous</A>&nbsp;
<A HREF="th2.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: 1 Thessalonians</h3> 
<p><A NAME="an_1:1">1:1</A>&nbsp;Pavao, Silvan i Timotej Crkvi Solunjana u Bogu Ocu i Gospodinu  Isusu Kristu. Milost vam i mir!</p> 
<p><A NAME="an_1:2">1:2</A>&nbsp;Zahvaljujemo uvijek Bogu za sve vas i bez prestanka vas  se sje&#263;amo u svojim molitvama </p> 
<p><A NAME="an_1:3">1:3</A>&nbsp;spominju&#263;i se va&#353;e djelotvorne  vjere, zauzete ljubavi i postojane nade u Gospodinu na&#353;em Isusu  Kristu, pred Bogom i Ocem na&#353;im. </p> 
<p><A NAME="an_1:4">1:4</A>&nbsp;Svjesni smo, bra&#263;o od Boga  ljubljena, va&#353;eg izabranja </p> 
<p><A NAME="an_1:5">1:5</A>&nbsp;jer evan&#273;elje na&#353;e nije k vama  do&#353;lo samo u rije&#269;i nego i u snazi, u Duhu Svetome i mnogostrukoj  punini. Takvi smo, kao &#353;to znate, poradi vas me&#273;u vama bili. </p> 
<p><A NAME="an_1:6">1:6</A>&nbsp;I vi postadoste nasljedovatelji na&#353;i i Gospodinovi: sve u  nevolji mnogoj prigrliste Rije&#269; s rado&#353;&#263;u Duha Svetoga </p> 
<p><A NAME="an_1:7">1:7</A>&nbsp;tako  da postadoste uzorom svim vjernicima u Makedoniji i Ahaji. </p> 
<p><A NAME="an_1:8">1:8</A>&nbsp;Od  vas je doista ne samo rije&#269; Gospodnja odjeknula po Makedoniji  i Ahaji, nego se i va&#353;a vjera u Boga posvuda tako pro&#353;irila te  nije potrebno da o tome govorimo. </p> 
<p><A NAME="an_1:9">1:9</A>&nbsp;Oni sami o nama pripovijedaju:  kako do&#273;osmo k vama, kako se od idola obratiste k Bogu da biste  slu&#382;ili Bogu &#382;ivomu i istinskomu </p> 
<p><A NAME="an_1:10">1:10</A>&nbsp;i i&#353;&#269;ekivali s nebesa Sina  njegova koga uskrisi od mrtvih, Isusa koji nas izbavlja od gnjeva  &#353;to dolazi.</p> 
<p><A NAME="an_2:1">2:1</A>&nbsp;Sami doista znate, bra&#263;o: na&#353; dolazak k vama nije bio uzaludan. </p> 
<p><A NAME="an_2:2">2:2</A>&nbsp;Naprotiv, i po&#353;to smo, kako znate, u Filipima trpjeli i bili  pogr&#273;eni, odva&#382;ismo se u Bogu na&#353;emu iznijeti vam, uz te&#353;ku borbu, evan&#273;elje Bo&#382;je. </p> 
<p><A NAME="an_2:3">2:3</A>&nbsp;Uistinu, na&#353;e poticanje ne proistje&#269;e iz  zablude, ni ne&#269;isto&#263;e, ni prijevare, </p> 
<p><A NAME="an_2:4">2:4</A>&nbsp;nego kako je Bog prosudio  povjeriti nam evan&#273;elje, tako ga i navje&#353;&#263;ujemo - ne kao da &#382;elimo  ugoditi ljudima, nego Bogu koji prosu&#273;uje srca na&#353;a. </p> 
<p><A NAME="an_2:5">2:5</A>&nbsp;Nikada  se zaista kako znate, ne poslu&#382;ismo ni laskavom rije&#269;ju ni -  Bog nam je svjedok - prikrivenom pohlepom. </p> 
<p><A NAME="an_2:6">2:6</A>&nbsp;Niti smo od ljudi  iskali slavu - ni od vas, ni od drugih - </p> 
<p><A NAME="an_2:7">2:7</A>&nbsp;premda smo se mogli  nametnuti kao Kristovi apostoli. Ali bili smo me&#273;u vama nje&#382;ni  kao majka &#353;to hrani i njeguje svoju djecu. </p> 
<p><A NAME="an_2:8">2:8</A>&nbsp;Tako, puni ljubavi  prema vama, htjedosmo vam predati ne samo evan&#273;elje Bo&#382;je nego  i na&#353;e du&#353;e jer ste nam omiljeli. </p> 
<p><A NAME="an_2:9">2:9</A>&nbsp;Sje&#263;ate se doista, bra&#263;o, na&#353;ega truda i napora. Propovijedali smo vam evan&#273;elje Bo&#382;je  i radili no&#263;u i danju da ne bismo opteretili koga od vas. </p> 
<p><A NAME="an_2:10">2:10</A>&nbsp;Svjedoci  ste vi i Bog kako smo se sveto, pravedno i besprijekorno vladali  prema vama, vjernicima. </p> 
<p><A NAME="an_2:11">2:11</A>&nbsp;Kao &#353;to znate, svakoga smo od vas  kao otac svoju djecu, </p> 
<p><A NAME="an_2:12">2:12</A>&nbsp;poticali, sokolili i zaklinjali da  &#382;ivite dostojno Boga koji vas pozva u svoje kraljevstvo i slavu.</p> 
<p><A NAME="an_2:13">2:13</A>&nbsp;Zato, eto, i mi bez prestanka zahvaljujemo Bogu &#353;to ste, kad od nas primiste rije&#269; poruke Bo&#382;je, primili ne rije&#269; ljudsku, nego kakva uistinu jest, rije&#269; Bo&#382;ju koja i djeluje u vama,  vjernicima. </p> 
<p><A NAME="an_2:14">2:14</A>&nbsp;Doista, vi ste, bra&#263;o, postali nasljedovatelji crkava  Bo&#382;jih koje su u Judeji u Kristu Isusu: i vi isto trpite od svojih  suplemenika &#353;to i oni od &#381;idova, </p> 
<p><A NAME="an_2:15">2:15</A>&nbsp;koji su i Gospodina Isusa  i proroke ubili, i nas progonili, te Bogu ne uga&#273;aju i svim se  ljudima protive </p> 
<p><A NAME="an_2:16">2:16</A>&nbsp;kad nam prije&#269;e propovijedati poganima da  se spase, da bi tako u svako vrijeme navr&#353;ili mjeru zlodjela  svojih. Ali sru&#269;io se na njih kona&#269;ni gnjev.</p> 
<p><A NAME="an_2:17">2:17</A>&nbsp;A mi, bra&#263;o, po&#353;to smo za kratko vrijeme ostali bez vas  - licem, ne srcem - br&#382;e se bolje, u silnoj &#269;e&#382;nji, po&#382;urismo  ugledati va&#353;e lice. </p> 
<p><A NAME="an_2:18">2:18</A>&nbsp;Zaista, htjedosmo k vama - ja, Pavao, i jednom i dvaput - ali nas je sprije&#269;io Sotona. </p> 
<p><A NAME="an_2:19">2:19</A>&nbsp;Ta tko  li &#263;e biti na&#353;a nada, radost ili vijenac di&#269;ni - zar mo&#382;da ne  i vi? - pred Gospodinom na&#353;im Isusom o njegovu Dolasku? </p> 
<p><A NAME="an_2:20">2:20</A>&nbsp;Vi  ste doista slava na&#353;a i radost!</p> 
<p><A NAME="an_3:1">3:1</A>&nbsp;Zato kad vi&#353;e ne mogosmo izdr&#382;ati, pristadosmo ostati u Ateni  sami </p> 
<p><A NAME="an_3:2">3:2</A>&nbsp;te poslasmo Timoteja, brata na&#353;ega i suradnika Bo&#382;jega  u Kristovu evan&#273;elju, da vas u&#269;vrsti i ohrabri u vjeri </p> 
<p><A NAME="an_3:3">3:3</A>&nbsp;da  se nitko ne pokoleba u tim nevoljama. Ta i sami znate da smo  za to odre&#273;eni: </p> 
<p><A NAME="an_3:4">3:4</A>&nbsp;doista, kad smo bili kod vas, pretkazivali  smo kako nas imaju zadesiti nevolje, &#353;to se, kako znate, i dogodilo. </p> 
<p><A NAME="an_3:5">3:5</A>&nbsp;Zbog toga i ja, ne mogav&#353;i vi&#353;e izdr&#382;ati, poslah da saznam  o va&#353;oj vjeri, da vas mo&#382;da Zavodnik nije zaveo te je na&#353; trud  postao uzaludan.</p> 
<p><A NAME="an_3:6">3:6</A>&nbsp;A sada kad se Timotej od vas k nama vratio i donio nam  radosnu vijest o va&#353;oj vjeri i ljubavi, i da nas se sveudilj  ugodno sje&#263;ate i &#269;eznete vidjeti nas, kao i mi vas - </p> 
<p><A NAME="an_3:7">3:7</A>&nbsp;zbog  toga smo, bra&#263;o, nad vama, va&#353;om vjerom, bili utje&#353;eni uza svu  svoju tjeskobu i nevolju. </p> 
<p><A NAME="an_3:8">3:8</A>&nbsp;Da, sada &#382;ivimo kada ste vi postojani  u Gospodinu! </p> 
<p><A NAME="an_3:9">3:9</A>&nbsp;I kojom bismo zahvalom mogli Bogu uzvratiti za  vas, za svu radost kojom se zbog vas radujemo pred Bogom svojim,</p> 
<p><A NAME="an_3:10">3:10</A>&nbsp;dok no&#263;u i danju najusrdnije molimo da vidimo va&#353;e lice  i nadoknadimo manjkavosti va&#353;e vjere?</p> 
<p><A NAME="an_3:11">3:11</A>&nbsp;A sam Bog i Otac na&#353; i Gospodin na&#353; Isus upravio na&#353;  put prema vama! </p> 
<p><A NAME="an_3:12">3:12</A>&nbsp;Vama pak Gospodin dao te jedni prema drugima  i prema svima rasli i obilovali ljubavlju kakva je i na&#353;a prema  vama. </p> 
<p><A NAME="an_3:13">3:13</A>&nbsp;U&#269;vrstio vam srca da budu besprijekorno sveta pred  Bogom i Ocem na&#353;im o Dolasku Gospodina na&#353;ega Isusa i svih  svetih njegovih s njime.</p> 
<p><A NAME="an_4:1">4:1</A>&nbsp;Uostalom, bra&#263;o, molimo vas i zaklinjemo u Gospodinu Isusu:  primili ste od nas kako treba da &#382;ivite da biste ugodili Bogu.  Vi tako i &#382;ivite pa sve vi&#353;e napredujete! </p> 
<p><A NAME="an_4:2">4:2</A>&nbsp;Ta znate koje smo  vam zapovijedi dali u Gospodinu Isusu. </p> 
<p><A NAME="an_4:3">4:3</A>&nbsp;Doista, ovo je volja  Bo&#382;ja: va&#353;e posve&#263;enje - da se uzdr&#382;avate od bludnosti, </p> 
<p><A NAME="an_4:4">4:4</A>&nbsp;da  svatko od vas zna svoje tijelo posjedovati u svetosti i po&#353;tovanju,</p> 
<p><A NAME="an_4:5">4:5</A>&nbsp;a ne u pohotnoj strasti kao pogani koji ne poznaju Boga,  </p> 
<p><A NAME="an_4:6">4:6</A>&nbsp;pa time ne prikra&#263;ivati i varati svoga brata. Jer Gospodin  je osvetnik za sve to, kao &#353;to vam ve&#263; rekosmo i posvjedo&#269;ismo. </p> 
<p><A NAME="an_4:7">4:7</A>&nbsp;Bog nas, doista, nije pozvao na ne&#269;isto&#263;u, nego na svetost. </p> 
<p><A NAME="an_4:8">4:8</A>&nbsp;Prema tome, tko to odbacuje, ne odbacuje &#269;ovjeka nego Boga  koji svoga Duha Svetoga udahnjuje u vas.</p> 
<p><A NAME="an_4:9">4:9</A>&nbsp;A o bratoljublju vam nije potrebno pisati. Ta i sami ste  od Boga nau&#269;ili ljubiti jedni druge, </p> 
<p><A NAME="an_4:10">4:10</A>&nbsp;a to doista i &#269;inite  prema svoj bra&#263;i u cijeloj Makedoniji. Samo vas, bra&#263;o, poti&#269;emo  da u tom jo&#353; vi&#353;e uznapredujete </p> 
<p><A NAME="an_4:11">4:11</A>&nbsp;pa da se trsite mirno &#382;ivjeti, svoje &#269;initi i raditi svojim rukama, kako smo vam zapovijedili,</p> 
<p><A NAME="an_4:12">4:12</A>&nbsp;te tako &#269;asno &#382;ivite prema onima vani i nikoga ne trebate.</p> 
<p><A NAME="an_4:13">4:13</A>&nbsp;Ne&#263;emo da budete u neznanju, bra&#263;o, o onima koji su usnuli, da ne tugujete kao drugi koji nemaju nade. </p> 
<p><A NAME="an_4:14">4:14</A>&nbsp;Doista, ako vjerujemo  da je Isus umro i uskrsnuo, onda &#263;e Bog i one koji usnu&#353;e u Isusu, privesti zajedno s njime. </p> 
<p><A NAME="an_4:15">4:15</A>&nbsp;Ovo vam uistinu velimo po rije&#269;i  Gospodnjoj: mi &#382;ivi, preostali za Dolazak Gospodnji, ne&#263;emo prete&#263;i  onih koji su usnuli. </p> 
<p><A NAME="an_4:16">4:16</A>&nbsp;Jer sam &#263;e Gospodin - na zapovijed,  na glas arkan&#273;elov, na zov trublje Bo&#382;je - si&#263;i s neba. I najprije  &#263;e uskrsnuti mrtvi u Kristu, </p> 
<p><A NAME="an_4:17">4:17</A>&nbsp;a zatim &#263;emo mi &#382;ivi, preostali, zajedno s njima biti poneseni na oblacima u susret Gospodinu, u zrak. I tako &#263;emo uvijek biti s Gospodinom. </p> 
<p><A NAME="an_4:18">4:18</A>&nbsp;Tje&#353;ite se  dakle uzajamno ovim rije&#269;ima!</p> 
<p><A NAME="an_5:1">5:1</A>&nbsp;A o vremenima i trenucima nije, bra&#263;o, potrebno pisati vam. </p> 
<p><A NAME="an_5:2">5:2</A>&nbsp;Ta i sami dobro znate da Dan Gospodnji dolazi ba&#353; kao kradljivac  u no&#263;i. </p> 
<p><A NAME="an_5:3">5:3</A>&nbsp;Dok jo&#353; budu govorili: "Mir i sigurnost", zadesit  &#263;e ih iznenadna propast kao trudovi trudnicu i ne&#263;e uma&#263;i.</p> 
<p><A NAME="an_5:4">5:4</A>&nbsp;Ali vi, bra&#263;o, niste u tami, da bi vas Dan mogao zasko&#269;iti  kao kradljivac: </p> 
<p><A NAME="an_5:5">5:5</A>&nbsp;ta svi ste vi sinovi svjetlosti i sinovi dana.  Nismo doista od no&#263;i ni od tame. </p> 
<p><A NAME="an_5:6">5:6</A>&nbsp;Onda i ne spavajmo kao ostali, nego bdijmo i trijezni budimo. </p> 
<p><A NAME="an_5:7">5:7</A>&nbsp;Jer koji spavaju, no&#263;u spavaju;  i koji se opijaju, no&#263;u se opijaju. </p> 
<p><A NAME="an_5:8">5:8</A>&nbsp;A mi koji smo od dana, budimo trijezni, obucimo oklop vjere i ljubavi i stavimo  kacigu, nadu spasenja! </p> 
<p><A NAME="an_5:9">5:9</A>&nbsp;Ta Bog nas nije odredio  za gnjev, nego da imamo spasenje po Gospodinu na&#353;em Isusu Kristu,</p> 
<p><A NAME="an_5:10">5:10</A>&nbsp;koji je za nas umro da - bdjeli ili spavali - zajedno s  njime &#382;ivimo. </p> 
<p><A NAME="an_5:11">5:11</A>&nbsp;Zato, tje&#353;ite se uzajamno i izgra&#273;ujte jedan  drugoga, kako i &#269;inite.</p> 
<p><A NAME="an_5:12">5:12</A>&nbsp;Molimo vas, bra&#263;o: priznajte one koji se trude me&#273;u vama, koji su vam predstojnici u Gospodinu i opominju vas; </p> 
<p><A NAME="an_5:13">5:13</A>&nbsp;s ljubavlju  ih nadasve cijenite poradi njihova djela! Gajite mir me&#273;u sobom! </p> 
<p><A NAME="an_5:14">5:14</A>&nbsp;Poti&#269;emo vas, bra&#263;o: opominjite  neuredne, sokolite malodu&#353;ne, podr&#382;avajte slabe, budite velikodu&#353;ni  prema svima! </p> 
<p><A NAME="an_5:15">5:15</A>&nbsp;Pazite da tko komu zlo zlom ne uzvrati, nego  uvijek promi&#269;ite dobro jedni prema drugima i prema svima.</p> 
<p><A NAME="an_5:16">5:16</A>&nbsp;Uvijek se radujte! </p> 
<p><A NAME="an_5:17">5:17</A>&nbsp;Bez prestanka se molite! </p> 
<p><A NAME="an_5:18">5:18</A>&nbsp;U  svemu zahvaljujte! Jer to je za vas volja Bo&#382;ja u Kristu Isusu.</p> 
<p><A NAME="an_5:19">5:19</A>&nbsp;Duha ne trnite, </p> 
<p><A NAME="an_5:20">5:20</A>&nbsp;proro&#353;tava ne prezirite! </p> 
<p><A NAME="an_5:21">5:21</A>&nbsp;Sve  provjeravajte: dobro zadr&#382;ite, </p> 
<p><A NAME="an_5:22">5:22</A>&nbsp;svake se sjene zla  klonite! </p> 
<p><A NAME="an_5:23">5:23</A>&nbsp;A sam Bog mira neka vas posvema posveti i cijelo va&#353;e  bi&#263;e - duh va&#353; i du&#353;a i tijelo - neka se besprijekornim, savr&#353;enim  sa&#269;uva za Dolazak Gospodina na&#353;ega Isusa Krista. </p> 
<p><A NAME="an_5:24">5:24</A>&nbsp;Vjeran je  Onaj tko vas poziva: on &#263;e to i u&#269;initi.</p> 
<p><A NAME="an_5:25">5:25</A>&nbsp;Bra&#263;o, molite i za nas!</p> 
<p><A NAME="an_5:26">5:26</A>&nbsp;Pozdravite svu bra&#263;u cjelovom svetim.</p> 
<p><A NAME="an_5:27">5:27</A>&nbsp;Zaklinjem vas u Gospodinu: neka se ova poslanica pro&#269;ita  svoj bra&#263;i.</p> 
<p><A NAME="an_5:28">5:28</A>&nbsp;Milost Gospodina na&#353;ega Isusa Krista s vama!</p> 
<p><HR>
<CENTER>
<A HREF="th2.htm">Next: 2 Thessalonians</A></CENTER>
</BODY>
</HTML>
