<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: 2 Peter</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="pe1">Previous</A>&nbsp;
<A HREF="jo1">Next</A>&nbsp;
</CENTER>
<HR>
</p> <h3 align="center" align="center">Croatian Bible: 2 Peter</h3> 
<p><A NAME="an_1:1">1:1</A>&nbsp;&#352;imun Petar, sluga i apostol Isusa Krista, onima koje pravedno&#353;&#263;u  Boga na&#353;ega i Spasitelja Isusa Krista zapade ista dragocjena  vjera kao i nas.</p> 
<p><A NAME="an_1:2">1:2</A>&nbsp;Punina vam milosti i mira po spoznaji Boga i Isusa, Gospodina  na&#353;ega! </p> 
<p><A NAME="an_1:3">1:3</A>&nbsp;Doista, po spoznaji njega, koji nas pozva slavom svojom  i krepo&#353;&#263;u, bo&#382;anska nas je snaga njegova obdarila svime za &#382;ivot  i pobo&#382;nost. </p> 
<p><A NAME="an_1:4">1:4</A>&nbsp;Time smo obdareni dragocjenim, najve&#263;im obe&#263;anjima  da po njima postanete zajedni&#269;ari bo&#382;anske naravi umakav&#353;i pokvarenosti  koja je u svijetu zbog po&#382;ude.</p> 
<p><A NAME="an_1:5">1:5</A>&nbsp;Zbog toga svim marom prionite: vjerom osigurajte krepost, krepo&#353;&#263;u spoznaje, </p> 
<p><A NAME="an_1:6">1:6</A>&nbsp;spoznanjem uzdr&#382;ljivost, uzdr&#382;ljivo&#353;&#263;u  postojanost, postojano&#353;&#263;u pobo&#382;nost, </p> 
<p><A NAME="an_1:7">1:7</A>&nbsp;pobo&#382;no&#353;&#263;u bratoljublje, bratoljubljem ljubav. </p> 
<p><A NAME="an_1:8">1:8</A>&nbsp;Jer ako to imate i u tom napredujete, ne&#263;ete biti besposleni i neplodni za spoznanje Isusa Krista. </p> 
<p><A NAME="an_1:9">1:9</A>&nbsp;A tko toga nema, slijep je, kratkovidan; zaboravio je da je  o&#269;i&#353;&#263;en od svojih prija&#353;njih grijeha. </p> 
<p><A NAME="an_1:10">1:10</A>&nbsp;Zato, bra&#263;o, to revnije  uznastojte u&#269;vrstiti svoj poziv i izabranje: to &#269;ine&#263;i - ne,  ne&#263;ete posrnuti nikada! </p> 
<p><A NAME="an_1:11">1:11</A>&nbsp;Tako &#263;e vam se bogato osigurati ulazak  u vje&#269;no kraljevstvo Gospodina na&#353;ega i Spasitelja Isusa Krista.</p> 
<p><A NAME="an_1:12">1:12</A>&nbsp;Zato &#263;u vas uvijek na to podsje&#263;ati premda to znate i  utvr&#273;eni ste u primljenoj istini. </p> 
<p><A NAME="an_1:13">1:13</A>&nbsp;Pravo je, mislim, da vas  dok sam u ovom &#353;atoru, budim opomenom, </p> 
<p><A NAME="an_1:14">1:14</A>&nbsp;svjestan da &#263;u brzo  napustiti svoj &#353;ator, kako mi i Gospodin na&#353; Isus Krist o&#269;itova. </p> 
<p><A NAME="an_1:15">1:15</A>&nbsp;A pobrinut &#263;u se da se i nakon mojeg izlaska uvijek toga  sje&#263;ate. </p> 
<p><A NAME="an_1:16">1:16</A>&nbsp;Ta nismo vam navijestili snagu i Dolazak Gospodina na&#353;ega  Isusa Krista slijede&#263;i izmudrene pri&#269;e, nego kao o&#269;evici njegova  veli&#269;anstva. </p> 
<p><A NAME="an_1:17">1:17</A>&nbsp;Od Oca je doista primio &#269;ast i slavu kad mu  ono od uzvi&#353;ene Slave doprije ovaj glas: Ovo je Sin moj, Ljubljeni  moj, u njemu mi sva milina! </p> 
<p><A NAME="an_1:18">1:18</A>&nbsp;Taj glas, koji s neba dopira&#353;e, &#269;usmo mi koji bijasmo s njime na Svetoj gori.</p> 
<p><A NAME="an_1:19">1:19</A>&nbsp;Tako nam je potvr&#273;ena proro&#269;ka rije&#269; te dobro &#269;inite  &#353;to uza nju prianjate kao uza svjetiljku &#353;to svijetli na mrklu  mjestu - dok Dan ne osvane i Danica se ne pomoli u srcima va&#353;im. </p> 
<p><A NAME="an_1:20">1:20</A>&nbsp;Ponajprije znajte ovo: nijedno se proro&#353;tvo Pisma ne mo&#382;e  tuma&#269;iti samovoljno </p> 
<p><A NAME="an_1:21">1:21</A>&nbsp;jer nikada proro&#353;tvo ne bi ljudskom voljom  doneseno, nego su Duhom Svetim poneseni ljudi od Boga govorili.</p> 
<p><A NAME="an_2:1">2:1</A>&nbsp;Bilo je u narodu i la&#382;nih proroka, kao &#353;to &#263;e i me&#273;u vama biti  la&#382;nih u&#269;itelja, onih koji &#263;e prokrijum&#269;ariti pogubna krivovjerja, zanijekati Gospodina koji ih otkupi, i navu&#263;i na se brzu propast. </p> 
<p><A NAME="an_2:2">2:2</A>&nbsp;I mnogi &#263;e se povesti za njihovim razvratnostima. Zbog njih  &#263;e se kuditi put istine. </p> 
<p><A NAME="an_2:3">2:3</A>&nbsp;U svojoj &#263;e vas lakomosti kupovati  izmi&#353;ljotinama. Njihova osuda ve&#263; odavna nije dokona i propast  im ne drijema.</p> 
<p><A NAME="an_2:4">2:4</A>&nbsp;Doista, ako Bog an&#273;ela koji sagrije&#353;i&#353;e nije po&#353;tedio  nego ih je sunovratio u Tartar i predao mra&#269;nom bezdanu da budu  &#269;uvani za sud; </p> 
<p><A NAME="an_2:5">2:5</A>&nbsp;ako staroga svijeta ne po&#353;tedje, nego sa&#269;uva  - osmoga - Nou, glasnika pravednosti, sru&#269;iv&#353;i potop na svijet  bezbo&#382;ni; </p> 
<p><A NAME="an_2:6">2:6</A>&nbsp;ako gradove Sodomu i Gomoru u pepeo pretvori, osudi  i za primjer budu&#263;im bezbo&#382;nicima postavi; </p> 
<p><A NAME="an_2:7">2:7</A>&nbsp;ako pravednog Lota, premorena razvratnim &#382;ivljenjem onih razularenika, oslobodi  - </p> 
<p><A NAME="an_2:8">2:8</A>&nbsp;pravedniku se doista dan za danom du&#353;a razdirala dok je  gledao i slu&#353;ao bezakoni&#269;ka djela onih me&#273;u kojima je boravio  - </p> 
<p><A NAME="an_2:9">2:9</A>&nbsp;umije Gospod i pobo&#382;nike iz napasti izbaviti, a nepravednike  za kaznu na Dan sudnji sa&#269;uvati, </p> 
<p><A NAME="an_2:10">2:10</A>&nbsp;ponajpa&#269;e one koji u prljavoj  po&#382;udi idu za puti i preziru Veli&#269;anstvo. Preuzetnici, drznici i ne trepnu pogr&#273;uju&#263;i Slave, </p> 
<p><A NAME="an_2:11">2:11</A>&nbsp;dok  an&#273;eli, iako jako&#353;&#263;u i snagom od njih ve&#263;i, ne izri&#269;u protiv  njih pred Gospodinom pogrdna suda. </p> 
<p><A NAME="an_2:12">2:12</A>&nbsp;Oni pak kao nerazumne  &#382;ivotinje, po naravi ro&#273;ene za lov i istrebljenje, pogr&#273;uju &#353;to  ne poznaju. Istim &#263;e istrebljenjem i oni biti istrebljeni; </p> 
<p><A NAME="an_2:13">2:13</A>&nbsp;zadesit  &#263;e ih nepravda, pla&#263;a nepravednosti. U&#382;itkom smatraju razvratnost  u pol bijela dana. Ljage i sramote! Nasla&#273;uju se prijevarama  svojim dok se s vama goste. </p> 
<p><A NAME="an_2:14">2:14</A>&nbsp;O&#269;i su im pune preljubnice, nikako  da se nasite grijeha; mame du&#353;e nepostojane, srce im je uvje&#382;bano  u lakomstvu, prokleti sinovi! </p> 
<p><A NAME="an_2:15">2:15</A>&nbsp;Zabludi&#353;e, napustiv&#353;i ravan  put, te po&#273;o&#353;e putom Bosorova sina Bileama, koji prigrli pla&#263;u  nepravednosti, </p> 
<p><A NAME="an_2:16">2:16</A>&nbsp;ali primi i ukor za svoje nedjelo: nijemo  &#382;ivin&#269;e ljudskim glasom prozbori i sprije&#269;i prorokovo bezumlje.</p> 
<p><A NAME="an_2:17">2:17</A>&nbsp;Oni su izvori bezvodni, oblaci vjetrom gonjeni; za njih  se &#269;uva mrkla tmina. </p> 
<p><A NAME="an_2:18">2:18</A>&nbsp;Naklapaju&#263;i naduvene ispraznosti, po&#382;udama  putenim, razvratnostima mame one &#353;to netom odbjego&#353;e od onih  koji &#382;ive u zabludi. </p> 
<p><A NAME="an_2:19">2:19</A>&nbsp;Obe&#263;avaju im slobodu, a sami su robovi  pokvarenosti. Jer svatko robuje onomu tko ga svlada. </p> 
<p><A NAME="an_2:20">2:20</A>&nbsp;Doista, po&#353;to su po spoznaji Gospodina na&#353;ega i Spasitelja Isusa Krista  odbjegli od prljav&#353;tina svijeta, ako se opet u njih uple&#263;u i  daju se svladati, ovo im je potonje gore od onoga prvoga. </p> 
<p><A NAME="an_2:21">2:21</A>&nbsp;Bilo  bi im doista bolje da nisu spoznali puta pravednosti, negoli, po&#353;to ga spozna&#353;e, okrenuti le&#273;a svetoj zapovijedi koja im je  predana. </p> 
<p><A NAME="an_2:22">2:22</A>&nbsp;Dogodilo im se &#353;to veli istinita izreka: "Pas  se vra&#263;a svojoj bljuvotini i okupana svinja valjanju u blatu."</p> 
<p><A NAME="an_3:1">3:1</A>&nbsp;Ljubljeni, pi&#353;em evo ve&#263; drugu poslanicu. U objema opomenom  budim va&#353; zdrav razbor </p> 
<p><A NAME="an_3:2">3:2</A>&nbsp;da se sjetite rije&#269;i &#353;to ih proreko&#353;e  sveti proroci i zapovijedi apostola va&#353;ih, zapovijedi Gospodinove  i Spasiteljeve.</p> 
<p><A NAME="an_3:3">3:3</A>&nbsp;Znajte ponajprije ovo: u posljednje &#263;e se dane pojaviti  podrugljivi izrugiva&#269;i; povoditi &#263;e se za svojim po&#382;udama </p> 
<p><A NAME="an_3:4">3:4</A>&nbsp;i  pitati: "&#352;to je s obe&#263;anjem njegova Dolaska? Jer i otkad Oci  pomrije&#353;e, sve ostaje kao &#353;to bija&#353;e od po&#269;etka stvorenja." </p> 
<p><A NAME="an_3:5">3:5</A>&nbsp;Ta  oni naumice zaboravljaju da nebesa bijahu odavna i da zemlja  na Bo&#382;ju rije&#269; posta iz vode i po vodi. </p> 
<p><A NAME="an_3:6">3:6</A>&nbsp;Na isti na&#269;in onda&#353;nji  svijet propade vodom potopljen. </p> 
<p><A NAME="an_3:7">3:7</A>&nbsp;A sada&#353;nja nebesa i zemlja  istom su rije&#269;ju pohranjena za oganj i &#269;uvaju se za Dan suda  i propasti bezbo&#382;nih ljudi.</p> 
<p><A NAME="an_3:8">3:8</A>&nbsp;Jedno, ljubljeni, ne smetnite s uma: jedan je dan kod  Gospodina kao tisu&#263;u godina, a tisu&#263;u godina kao jedan  dan. </p> 
<p><A NAME="an_3:9">3:9</A>&nbsp;Ne kasni Gospodin ispuniti obe&#263;anje, kako ga neki  sporim smatraju, nego je strpljiv prema vama jer ne&#263;e da tko  propadne, nego ho&#263;e da svi prispiju k obra&#263;enju. </p> 
<p><A NAME="an_3:10">3:10</A>&nbsp;Kao tat  &#263;e do&#263;i Dan Gospodnji u koji &#263;e nebesa trijeskom uminuti, po&#269;ela  se, u&#382;arena, raspasti, a zemlja i djela na njoj razotkriti.</p> 
<p><A NAME="an_3:11">3:11</A>&nbsp;Kad se sve tako ima raspasti, kako li treba da se svi  vi isti&#269;ete u svetu &#382;ivljenju i pobo&#382;nosti </p> 
<p><A NAME="an_3:12">3:12</A>&nbsp;i&#353;&#269;ekuju&#263;i i pospje&#353;uju&#263;i  dolazak Dana Bo&#382;jega u koji &#263;e se nebesa, zapaljena, raspasti  i po&#269;ela, u&#382;arena, rastaliti. </p> 
<p><A NAME="an_3:13">3:13</A>&nbsp;Ta po obe&#263;anju njegovu i&#353;&#269;ekujemo  nova nebesa i zemlju novu, gdje pravednost prebiva.</p> 
<p><A NAME="an_3:14">3:14</A>&nbsp;Zato, ljubljeni, dok to i&#353;&#269;ekujete, uznastojte da mu  budete neokaljani i besprijekorni, u miru. </p> 
<p><A NAME="an_3:15">3:15</A>&nbsp;A strpljivost  Gospodina na&#353;ega spasenjem smatrajte, kako vam i ljubljeni brat  na&#353; Pavao napisa po mudrosti koja mu je dana. </p> 
<p><A NAME="an_3:16">3:16</A>&nbsp;Tako u svim  poslanicama gdje o tome govori. U njima ima pone&#353;to nerazumljivo, &#353;to neupu&#263;eni i nepostojani iskrivljuju, kao i ostala Pisma  - sebi na propast.</p> 
<p><A NAME="an_3:17">3:17</A>&nbsp;Vi dakle, ljubljeni po&#353;to ste upozoreni, &#269;uvajte se da  ne biste, zavedeni bludnjom razularenika, otpali od svoje postojanosti. </p> 
<p><A NAME="an_3:18">3:18</A>&nbsp;A rastite u milosti i spoznanju Gospodina na&#353;ega i Spasitelja  Isusa Krista! Njemu slava i sada i do u dan vje&#269;nosti! Amen!</p> 
<p><HR>
<CENTER>
<A HREF="jo1">Next: 1 John</A></CENTER>
</BODY>
</HTML>
