[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit)  [Next](heb) 

------------------------------------------------------------------------

### Croatian Bible: Philemon

<span id="an_1:1">1:1</span> Pavao, sužanj Isusa Krista, i brat Timotej:
ljubljenom Filemonu, suradniku našemu,

<span id="an_1:2">1:2</span> i sestri Apiji, i Arhipu, suborcu našem, i
Crkvi u tvojoj kući.

<span id="an_1:3">1:3</span> Milost vam i mir od Boga, Oca našega, i
Gospodina Isusa Krista!

<span id="an_1:4">1:4</span> Zahvaljujem svagda Bogu svojemu spominjući
te se u svojim molitvama

<span id="an_1:5">1:5</span> jer čujem za tvoju ljubav i vjeru koju imaš
prema Gospodinu Isusu Kristu i prema svima svetima.

<span id="an_1:6">1:6</span> Nek zajedništvo tvoje vjere bude
djelotvorno u spoznanju svakoga mogućeg dobra među vama poradi Krista!

<span id="an_1:7">1:7</span> Uvelike si me doista obradovao i utješio
svojom ljubavlju jer si, brate, okrijepio srca svetih.

<span id="an_1:8">1:8</span> Stoga, premda imam punu slobodu u Kristu da
ti zapovjedim što ti je činiti,

<span id="an_1:9">1:9</span> poradi ljubavi radije molim, kakav već
jesam, Pavao, starac, a sada i sužanj Krista Isusa.

<span id="an_1:10">1:10</span> Molim te za svoje dijete koje rodih u
okovima, za Onezima,

<span id="an_1:11">1:11</span> negda tebi nekorisna, a sada i tebi i
meni veoma korisna.

<span id="an_1:12">1:12</span> Šaljem ti ga - njega, srce svoje.

<span id="an_1:13">1:13</span> Htjedoh ga zadržati kod sebe da mi mjesto
tebe posluži u okovima evanđelja.

<span id="an_1:14">1:14</span> Ali ne htjedoh preko tvoje volje da ne bi
tvoja dobrota bila od nevolje, nego od dobre volje.

<span id="an_1:15">1:15</span> Možda baš zato bi za čas odijeljen da ga
dobiješ zauvijek -

<span id="an_1:16">1:16</span> ne kao roba, nego više od roba, kao brata
ljubljenoga, osobito meni, a koliko više tebi, i po tijelu i po
Gospodinu.

<span id="an_1:17">1:17</span> Smatraš li me dakle drugom, primi ga kao
mene.

<span id="an_1:18">1:18</span> Ako ti je u čemu skrivio ili ti je što
dužan, to meni upiši.

<span id="an_1:19">1:19</span> Ja, Pavao, potpisujem svojom rukom: ja ću
platiti. Da ti ne reknem da mi i samoga sebe duguješ!

<span id="an_1:20">1:20</span> Hajde, brate, da se tobom okoristim u
Gospodinu: okrijepi srce moje u Kristu!

<span id="an_1:21">1:21</span> Uzdajući se u tvoju poslušnost, napisah
ti uvjeren da ćeš još više učiniti, nego te molim.

<span id="an_1:22">1:22</span> K tome, pripravi mi obitavalište jer se
nadam da ću vam po vašim molitvama biti darovan.

<span id="an_1:23">1:23</span> Pozdravlja te Epafra, moj suuznik u
Kristu Isusu, Marko, Aristarh, Dema i Luka, moji suradnici.

<span id="an_1:24">1:24</span> Milost Gospodina našega Isusa Krista s
duhom vašim!

------------------------------------------------------------------------

[Next: Hebrews](heb)
