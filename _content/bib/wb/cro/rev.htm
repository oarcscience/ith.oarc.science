<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Revelation</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jde">Previous</A>&nbsp;
<A HREF="tob">Next</A>&nbsp;
</CENTER>
<HR>
</p> <h3 align="center" align="center">Croatian Bible: Revelation</h3> 
<p><A NAME="an_1:1">1:1</A>&nbsp;Otkrivenje Isusa Krista: njemu ga dade Bog da on poka&#382;e slugama  svojim ono &#353;to se ima dogoditi ubrzo. I on to ozna&#269;i poslav&#353;i  svog an&#273;ela sluzi svomu Ivanu </p> 
<p><A NAME="an_1:2">1:2</A>&nbsp;koji posvjedo&#269;i za rije&#269; Bo&#382;ju  i za svjedo&#269;anstvo Isusa Krista - za sve &#353;to vidje.</p> 
<p><A NAME="an_1:3">1:3</A>&nbsp;Blago onomu koji &#269;ita i onima &#353;to slu&#353;aju rije&#269;i ovog  proro&#353;tva te &#269;uvaju &#353;to je u njem napisano. Jer vrijeme je blizu!</p> 
<p><A NAME="an_1:4">1:4</A>&nbsp;Ivan sedmerim crkvama u Aziji. Milost vam i mir od Onoga  koji jest i koji bija&#353;e i koji dolazi i od sedam duhova &#353;to  su pred Prijestoljem njegovim </p> 
<p><A NAME="an_1:5">1:5</A>&nbsp;i od Isusa Krista, Svjedoka  vjernoga, Prvoro&#273;enca od mrtvih, Vladara nad kraljevima zemaljskim.  Njemu koji nas ljubi, koji nas krvlju svojom otkupi od na&#353;ih  grijeha </p> 
<p><A NAME="an_1:6">1:6</A>&nbsp;te nas u&#269;ini kraljevstvom, sve&#263;enicima Bogu  i Ocu svojemu: Njemu slava i vlast u vijeke vjekova! Amen! </p> 
<p><A NAME="an_1:7">1:7</A>&nbsp;Gle, dolazi s oblacima i gledat &#263;e ga svako oko, svi koji su ga proboli, i naricat &#263;e nad njim sva plemena  zemaljska. Da! Amen.</p> 
<p><A NAME="an_1:8">1:8</A>&nbsp;Ja sam Alfa i Omega, govori Gospodin Bog - Onaj koji  jest i koji bija&#353;e i koji dolazi, Svevladar.</p> 
<p><A NAME="an_1:9">1:9</A>&nbsp;Ja, Ivan, brat va&#353; i suzajedni&#269;ar u nevolji, kraljevstvu  i postojanosti, u Isusu: bijah na otoku zvanu Patmos radi rije&#269;i  Bo&#382;je i svjedo&#269;anstva Isusova. </p> 
<p><A NAME="an_1:10">1:10</A>&nbsp;Zanijeh se u duhu u dan Gospodnji  i za&#269;uh iza sebe jak glas, kao glas trublje. </p> 
<p><A NAME="an_1:11">1:11</A>&nbsp;Govora&#353;e: "&#352;to  vidi&#353;, napi&#353;i u knjigu i po&#353;alji sedmerim crkvama: U Efez, Smirnu, Pergam, Tijatiru, Sard, Filadelfiju, Laodiceju." </p> 
<p><A NAME="an_1:12">1:12</A>&nbsp;Okrenuh  se da vidim glas koji govora&#353;e sa mnom. I okrenuv&#353;i se, vidjeh  sedam zlatnih svije&#263;njaka, </p> 
<p><A NAME="an_1:13">1:13</A>&nbsp;a posred svije&#263;njaka netko  kao Sin &#268;ovje&#269;ji, odjeven u dugu haljinu, oko prsiju opasan  zlatnim pojasom; </p> 
<p><A NAME="an_1:14">1:14</A>&nbsp;glava mu i vlasi bijele poput  bijele vune, poput snijega, a o&#269;i mu kao plamen ognjeni; </p> 
<p><A NAME="an_1:15">1:15</A>&nbsp;noge mu nalik mjedi ugla&#273;enoj, kao u pe&#263;i u&#382;arenoj, a  glas mu kao &#353;um voda mnogih; </p> 
<p><A NAME="an_1:16">1:16</A>&nbsp;u desnici mu sedam zvijezda, iz usta mu izlazi ma&#269; dvosje&#269;an, o&#353;tar, a lice mu kao kad sunce  sjaji u svoj svojoj snazi.</p> 
<p><A NAME="an_1:17">1:17</A>&nbsp;Kad ga vidjeh, padoh mu k nogama kao mrtav. A on stavi  na me desnicu govore&#263;i: "Ne boj se! Ja sam Prvi i Posljednji,  </p> 
<p><A NAME="an_1:18">1:18</A>&nbsp;i &#381;ivi! Mrtav bijah, a evo &#382;ivim u vijeke vjekova te  imam klju&#269;e Smrti, i Podzemlja. </p> 
<p><A NAME="an_1:19">1:19</A>&nbsp;Napi&#353;i dakle &#353;to si vidio:  ono &#353;to jest i &#353;to se ima dogoditi poslije. </p> 
<p><A NAME="an_1:20">1:20</A>&nbsp;Glede  tajne onih sedam zvijezda koje vidje u mojoj desnici i sedam  zlatnih svije&#263;njaka: sedam zvijezda an&#273;eli su sedam crkava, sedam  svije&#263;njaka sedam je crkava."</p> 
<p><A NAME="an_2:1">2:1</A>&nbsp;An&#273;elu Crkve u Efezu napi&#353;i: "Ovo govori Onaj koji dr&#382;i sedam  zvijezda u desnici, Onaj koji stupa posred sedam zlatnih svije&#263;njaka: </p> 
<p><A NAME="an_2:2">2:2</A>&nbsp;Znam tvoja djela, tvoj trud i postojanost tvoju i da ne mo&#382;e&#353;  podnijeti opakih. Isku&#353;ao si one koji se prave apostolima, a  nisu, i otkrio si da su la&#382;ljivci. </p> 
<p><A NAME="an_2:3">2:3</A>&nbsp;Postojan si, podnio si  za ime moje i nisi smalaksao. </p> 
<p><A NAME="an_2:4">2:4</A>&nbsp;Ali imam protiv tebe: prvu si  ljubav svoju ostavio. </p> 
<p><A NAME="an_2:5">2:5</A>&nbsp;Spomeni se dakle odakle si pao, obrati  se i &#269;ini prva djela. Ina&#269;e dolazim k tebi i - uklonit &#263;u tvoj  svije&#263;njak s mjesta njegova ako se ne obrati&#353;. </p> 
<p><A NAME="an_2:6">2:6</A>&nbsp;Ali ovo ima&#353;:  mrzi&#353; nikolaitska djela koja i ja mrzim."</p> 
<p><A NAME="an_2:7">2:7</A>&nbsp;"Tko ima uho, nek poslu&#353;a &#353;to Duh govori crkvama! Pobjedniku  &#263;u dati jesti od stabla &#382;ivota koje je u raju Bo&#382;jem."</p> 
<p><A NAME="an_2:8">2:8</A>&nbsp;I an&#273;elu Crkve u Smirni napi&#353;i: "Ovo govori Prvi i  Posljednji, Onaj koji bija&#353;e mrtav i o&#382;ivje: </p> 
<p><A NAME="an_2:9">2:9</A>&nbsp;Znam tvoju  nevolju i siroma&#353;tvo - ali ti si bogat! - i pogrde od onih koji  se nazivaju &#381;idovima, a nisu, nego su sinagoga Sotonina. </p> 
<p><A NAME="an_2:10">2:10</A>&nbsp;Ne  boj se onoga &#353;to ti je trpjeti! Evo, Sotona, &#263;e neke od vas baciti  u tamnicu da budete isku&#353;ani. Bit &#263;ete u nevolji deset  dana. Budi vjeran do smrti i dat &#263;u ti vijenac &#382;ivota."</p> 
<p><A NAME="an_2:11">2:11</A>&nbsp;"Tko ima uho, nek poslu&#353;a &#353;to Duh govori crkvama! Pobjedniku  ne&#263;e nauditi druga smrt."</p> 
<p><A NAME="an_2:12">2:12</A>&nbsp;I an&#273;elu Crkve u Pergamu napi&#353;i: "Ovo govori Onaj u koga  je ma&#269; dvosjek, o&#353;tar: </p> 
<p><A NAME="an_2:13">2:13</A>&nbsp;Znam gdje prebiva&#353; - ondje gdje je  Sotonino prijestolje - a &#269;vrsto se dr&#382;i&#353; moga imena te nisi zanijekao  moje vjere ni u one dane kad je Antipa, moj svjedok, vjerni moj, ubijen kod vas - gdje Sotona prebiva. </p> 
<p><A NAME="an_2:14">2:14</A>&nbsp;Ali imam ne&#353;to malo  protiv tebe: ima&#353; ondje nekih &#353;to dr&#382;e nauk Bileama &#353;to pou&#269;i  Balaka da stupicu stavi sinovima Izraelovim te blaguju od mesa  &#382;rtvovana idolima i bludu se podadu. </p> 
<p><A NAME="an_2:15">2:15</A>&nbsp;Tako i ti ima&#353; takvih  koji dr&#382;e nauk nikolaitski. </p> 
<p><A NAME="an_2:16">2:16</A>&nbsp;Obrati se dakle! Ina&#269;e dolazim  ubrzo k tebi da ratujem s njima ma&#269;em usta svojih."</p> 
<p><A NAME="an_2:17">2:17</A>&nbsp;"Tko ima uho, nek poslu&#353;a &#353;to Duh govori crkvama! Pobjedniku  &#263;u dati mane sakrivene i bijel &#263;u mu kamen dati, a na kamenu  napisano ime novo koje nitko ne zna doli onaj koji ga  prima." </p> 
<p><A NAME="an_2:18">2:18</A>&nbsp;I an&#273;elu Crkve u Tijatiri napi&#353;i: "Ovo govori Sin Bo&#382;ji, Onaj u koga su o&#269;i kao plamen ognjeni, a noge mu nalik  na mjed ugla&#273;enu: </p> 
<p><A NAME="an_2:19">2:19</A>&nbsp;Znam tvoja djela: tvoju ljubav, i vjeru, i slu&#382;enje, i postojanost - i tvoja posljednja djela obilatija  od prva&#353;njih. </p> 
<p><A NAME="an_2:20">2:20</A>&nbsp;Ali imam protiv tebe: pu&#353;ta&#353; &#382;enu Jezabelu, koja se pravi proro&#269;icom, da u&#269;i i zavodi moje sluge te se bludu  podaju i blaguju od mesa &#382;rtvovana idolima. </p> 
<p><A NAME="an_2:21">2:21</A>&nbsp;Dadoh joj vremena  za obra&#263;enje, ali ona ne&#263;e da se obrati od bludnosti svoje. </p> 
<p><A NAME="an_2:22">2:22</A>&nbsp;Evo, bacam je na postelju, a bludne drugare njene u veliku nevolju  ako se ne odvrate od njezinih djela; </p> 
<p><A NAME="an_2:23">2:23</A>&nbsp;i djecu &#263;u joj smr&#263;u  pobiti. I znat &#263;e sve crkve: Ja sam Onaj koji istra&#382;uje bubrege  i srca - i dat &#263;u vam svakomu po djelima. </p> 
<p><A NAME="an_2:24">2:24</A>&nbsp;Vama  pak velim - vama drugim u Tijatiri koji ne dr&#382;e ovog nauka te  ne upozna&#353;e takozvanih dubina sotonskih: Ne stavljam na vas drugoga  bremena </p> 
<p><A NAME="an_2:25">2:25</A>&nbsp;nego - &#353;to imate, &#269;vrsto dr&#382;ite dok ne do&#273;em."</p> 
<p><A NAME="an_2:26">2:26</A>&nbsp;"Pobjedniku, onomu &#353;to do kraja bude vr&#353;io moja djela, dat &#263;u vlast nad narodima </p> 
<p><A NAME="an_2:27">2:27</A>&nbsp;i vladat &#263;e njima  palicom gvozdenom, kao posu&#273;e glineno satirati ih - </p> 
<p><A NAME="an_2:28">2:28</A>&nbsp;kao  &#353;to i ja to primih od Oca svoga. I dat &#263;u mu zvijezdu Danicu. </p> 
<p><A NAME="an_2:29">2:29</A>&nbsp;Tko ima uho, nek poslu&#353;a &#353;to Duh govori crkvama!"</p> 
<p><A NAME="an_3:1">3:1</A>&nbsp;I an&#273;elu Crkve u Sardu napi&#353;i: "Ovo govori Onaj koji ima sedam  duhova Bo&#382;jih i sedam zvijezda: Znam tvoja djela: ima&#353; ime da  &#382;ivi&#353;, a mrtav si. </p> 
<p><A NAME="an_3:2">3:2</A>&nbsp;Budan budi i utvrdi ostatak koji tek &#353;to  ne umre. Doista, ne na&#273;oh da su ti djela pred Bogom mojim savr&#353;ena. </p> 
<p><A NAME="an_3:3">3:3</A>&nbsp;Spomeni se dakle: kako si primio Rije&#269; i poslu&#353;ao, tako je  i &#269;uvaj - i obrati se. Ne bude&#353; li dakle budan, do&#263;i &#263;u kao tat, a ne&#263;e&#353; znati u koji &#263;u &#269;as do&#263;i na te. </p> 
<p><A NAME="an_3:4">3:4</A>&nbsp;Ali ima&#353; u Sardu  nekolicinu imena &#353;to ne okalja&#353;e svojih haljina; oni &#263;e hoditi  sa mnom u bjelini jer su dostojni."</p> 
<p><A NAME="an_3:5">3:5</A>&nbsp;"Tako &#263;e pobjednik biti odjeven u bijele haljine i ne&#263;u  izbrisati imena njegova iz knjige &#382;ivota i priznat &#263;u ime njegovo  pred Ocem svojim i an&#273;elima njegovim."</p> 
<p><A NAME="an_3:6">3:6</A>&nbsp;"Tko ima uho, nek poslu&#353;a &#353;to Duh govori crkvama!"</p> 
<p><A NAME="an_3:7">3:7</A>&nbsp;I an&#273;elu Crkve u Filadelfiji napi&#353;i: "Ovo govori Sveti, Istiniti, Onaj koji ima klju&#269; Davidov i kad otvori, nitko ne&#263;e zatvoriti; kad zatvori, nitko ne&#263;e otvoriti: </p> 
<p><A NAME="an_3:8">3:8</A>&nbsp;Znam tvoja djela. Evo, otvorio sam pred tobom vrata kojih  nitko zatvoriti ne mo&#382;e. Doista, malena je tvoja snaga, a o&#269;uvao  si moju rije&#269; i nisi zatajio mog imena. </p> 
<p><A NAME="an_3:9">3:9</A>&nbsp;Evo, dovest &#263;u neke  iz sinagoge Sotonine - koji sebe zovu &#381;idovi, a nisu, nego la&#382;u  - evo, prisilit &#263;u ih da do&#273;u da ti se do nogu poklone te upoznaju  da te ja ljubim. </p> 
<p><A NAME="an_3:10">3:10</A>&nbsp;Budu&#263;i da si o&#269;uvao moju rije&#269; o  postojanosti, i ja &#263;u o&#269;uvati tebe od &#269;asa ku&#353;nje koji ima do&#263;i  na sav svijet da se isku&#353;aju svi pozemljari. </p> 
<p><A NAME="an_3:11">3:11</A>&nbsp;Dolazim ubrzo.  &#268;vrsto dr&#382;i &#353;to ima&#353; da ti nitko ne ugrabi vijenca."</p> 
<p><A NAME="an_3:12">3:12</A>&nbsp;"Pobjednika &#263;u postaviti stupom u hramu Boga moga i odande  on vi&#353;e ne&#263;e izi&#263;i i napisat &#263;u na njemu ime Boga svoga i ime  grada Boga svoga, novog Jeruzalema koji si&#273;e s neba od Boga mojega, i ime moje novo."</p> 
<p><A NAME="an_3:13">3:13</A>&nbsp;"Tko ima uho, nek poslu&#353;a &#353;to Duh govori crkvama!"</p> 
<p><A NAME="an_3:14">3:14</A>&nbsp;I an&#273;elu Crkve u Laodiceji napi&#353;i: "Ovo govori Amen, Svjedok vjerni i istiniti, Po&#269;etak Bo&#382;jeg stvorenja: </p> 
<p><A NAME="an_3:15">3:15</A>&nbsp;Znam  tvoja djela: nisi ni studen ni vru&#263;. O da si studen ili vru&#263;! </p> 
<p><A NAME="an_3:16">3:16</A>&nbsp;Ali jer si mlak, ni vru&#263; ni studen, povratit &#263;u te iz usta. </p> 
<p><A NAME="an_3:17">3:17</A>&nbsp;Govori&#353;: 'Bogat sam, obogatih se, ni&#353;ta mi ne treba!' A ne  zna&#353; da si nevolja i bijeda, i ubog, i slijep, i gol. </p> 
<p><A NAME="an_3:18">3:18</A>&nbsp;Savjetujem  ti: kupi od mene zlata u vatri &#382;e&#382;ena da se obogati&#353; i bijele  haljine da se odjene&#353; da se ne vidi tvoja sramotna golotinja;  i pomasti da o&#269;i poma&#382;e&#353; i vidi&#353;. </p> 
<p><A NAME="an_3:19">3:19</A>&nbsp;Ja korim i odgajam one  koje ljubim. Revan budi i obrati se! </p> 
<p><A NAME="an_3:20">3:20</A>&nbsp;Evo, na vratima stojim  i kucam; poslu&#353;a li tko glas moj i otvori mi vrata, uni&#263;i &#263;u  k njemu i ve&#269;erati s njim i on sa mnom."</p> 
<p><A NAME="an_3:21">3:21</A>&nbsp;"Pobjednika &#263;u posjesti sa sobom na prijestolje svoje, kao &#353;to i ja, pobijediv&#353;i, sjedoh s Ocem svojim na prijestolje  njegovo." </p> 
<p><A NAME="an_3:22">3:22</A>&nbsp;"Tko ima uho, nek poslu&#353;a &#353;to Duh govori crkvama!"</p> 
<p><A NAME="an_4:1">4:1</A>&nbsp;Nakon toga vidjeh: gle, vrata otvorena na nebu! A onaj prija&#353;nji  glas, &#353;to ga ono za&#269;uh kao glas trublje &#353;to govora&#353;e sa mnom, re&#269;e: "Uzi&#273;i ovamo i pokazat &#263;u ti &#353;to se ima dogoditi  nakon ovoga!" </p> 
<p><A NAME="an_4:2">4:2</A>&nbsp;I odmah se u duhu zanijeh kad gle: prijestolje  staja&#353;e na nebu i na prijestolje Netko sjede. </p> 
<p><A NAME="an_4:3">4:3</A>&nbsp;Taj &#353;to sjede  bija&#353;e nalik na jaspis i sard. A uokolo prijestolja duga sli&#269;na  smaragdu. </p> 
<p><A NAME="an_4:4">4:4</A>&nbsp;Uokolo prijestolja dvadeset i &#269;etiri prijestolja, a na prijestolja sjedo&#353;e dvadeset i &#269;etiri starje&#353;ine, obu&#269;ene  u bijele haljine, sa zlatnim vijencima na glavi. </p> 
<p><A NAME="an_4:5">4:5</A>&nbsp;Od prijestolja  izlaze munje, i glasovi, i gromovi; pred prijestoljem gori sedam  ognjenih zubalja, to jest sedam duhova Bo&#382;jih, </p> 
<p><A NAME="an_4:6">4:6</A>&nbsp;a pred prijestoljem  kao neko stakleno more, nalik na prozirac. U sredini prijestolja, oko prijestolja, &#269;etiri bi&#263;a, sprijeda i straga puna  o&#269;iju: </p> 
<p><A NAME="an_4:7">4:7</A>&nbsp;prvo bi&#263;e sli&#269;no lavu, drugo bi&#263;e sli&#269;no  juncu, tre&#263;e bi&#263;e s licem kao &#269;ovje&#269;jim, &#269;etvrto  bi&#263;e sli&#269;no lete&#263;em orlu. </p> 
<p><A NAME="an_4:8">4:8</A>&nbsp;Ta su &#269;etiri bi&#263;a - u svakoga  po &#353;est krila - sve naokolo i iznutra puna o&#269;iju.  Bez predaha dan i no&#263; govore: "Svet! Svet! Svet Gospodin, Bog Svevladar, Onaj koji bija&#353;e i koji jest i koji dolazi!"</p> 
<p><A NAME="an_4:9">4:9</A>&nbsp;I kad god bi&#263;a dadu slavu i &#269;ast pohvalnicu Onomu koji  sjedi na prijestolju, &#381;ivomu u vijeke vjekova, </p> 
<p><A NAME="an_4:10">4:10</A>&nbsp;dvadeset  i &#269;etiri starje&#353;ine padnu ni&#269;ice pred Onim koji sjedi na prijestolju  i poklone se njemu - &#381;ivomu u vijeke vjekova. I stavljaju  svoje vijence pred prijestolje govore&#263;i:</p> 
<p><A NAME="an_4:11">4:11</A>&nbsp;"Dostojan si, Gospodine, Bo&#382;e na&#353;, primiti slavu i &#269;ast i mo&#263;! Jer ti si sve stvorio, i tvojom voljom sve postade i bi stvoreno!"</p> 
<p><A NAME="an_5:1">5:1</A>&nbsp;I vidjeh: na desnici Onoga koji sjedi na prijestolju - knjiga, iznutra i izvana ispisana, zape&#269;a&#263;ena sa sedam pe&#269;ata! </p> 
<p><A NAME="an_5:2">5:2</A>&nbsp;I vidjeh sna&#382;na an&#273;ela gdje iza glasa progla&#353;uje: "Tko je  dostojan otvoriti knjigu i otpe&#269;atiti pe&#269;ate njezine?" </p> 
<p><A NAME="an_5:3">5:3</A>&nbsp;I nitko  - ni na nebu, ni na zemlji, ni pod zemljom - nije mogao otvoriti  knjige i pogledati u nju. </p> 
<p><A NAME="an_5:4">5:4</A>&nbsp;Briznem u pla&#269; jer se nitko ne na&#273;e  dostojan otvoriti knjigu i pogledati u nju. </p> 
<p><A NAME="an_5:5">5:5</A>&nbsp;A jedan od starje&#353;ina  re&#269;e: "Ne pla&#269;i! Evo, pobijedi Lav iz plemena Judina, Korijen Davidov, on &#263;e otvoriti knjigu i sedam pe&#269;ata njezinih.</p> 
<p><A NAME="an_5:6">5:6</A>&nbsp;I vidjeh: posred prijestolja i &#269;etiriju bi&#263;a i posred  starje&#353;ina stoji, kao zaklan, Jaganjac sa sedam rogova  i sedam o&#269;iju, to jest sedam duhova Bo&#382;jih, po svoj zemlji  poslanih. </p> 
<p><A NAME="an_5:7">5:7</A>&nbsp;On pristupi te iz desnice Onoga koji sjedi na prijestolju  uzme knjigu. </p> 
<p><A NAME="an_5:8">5:8</A>&nbsp;A kad on uze knjigu, &#269;etiri bi&#263;a i dvadeset i  &#269;etiri starje&#353;ine pado&#353;e ni&#269;ice pred Jaganjca. U svakoga bijahu  citre i zlatne posudice pune kada, to jest molitava sveta&#269;kih. </p> 
<p><A NAME="an_5:9">5:9</A>&nbsp;Pjevaju oni pjesmu novu: "Dostojan si uzeti knjigu i otvoriti pe&#269;ate njezine jer si bio zaklan i otkupio, krvlju svojom, za Boga ljude iz svakoga plemena i jezika, puka i naroda;</p> 
<p><A NAME="an_5:10">5:10</A>&nbsp;u&#269;inio si ih Bogu na&#353;emu kraljevstvom i sve&#263;enicima i kraljevat &#263;e na zemlji."</p> 
<p><A NAME="an_5:11">5:11</A>&nbsp;I vidjeh, i za&#269;uh glas an&#273;ela mnogih uokolo prijestolja, i bi&#263;a i starje&#353;ina. Bija&#353;e ih na mirijade mirijada i tisu&#263;e  tisu&#263;a. </p> 
<p><A NAME="an_5:12">5:12</A>&nbsp;Klicahu iza glasa: "Dostojan je zaklani Jaganjac primiti mo&#263;, i bogatstvo, i mudrost, i snagu, i &#269;ast, i slavu, i blagoslov!"</p> 
<p><A NAME="an_5:13">5:13</A>&nbsp;I za&#269;ujem: sve stvorenje, i na nebu, i na zemlji, i pod  zemljom, i u moru - sve na njima i u njima govori: "Onomu koji sjedi na prijestolju i Jaganjcu blagoslov i &#269;ast, i slava i vlast u vijeke vjekova!"</p> 
<p><A NAME="an_5:14">5:14</A>&nbsp;I &#269;etiri bi&#263;a ponavljahu: "Amen!" A starje&#353;ine padnu  ni&#269;ice i poklone se.</p> 
<p><A NAME="an_6:1">6:1</A>&nbsp;I vidjeh: kad Jaganjac otvori prvi od sedam pe&#269;ata, za&#269;ujem  gdje prvo od &#269;etiri bi&#263;a govori glasom kao gromovnim: "Do&#273;i!" </p> 
<p><A NAME="an_6:2">6:2</A>&nbsp;Pogledam, a ono konj bijelac i u njegova konjanika  luk. I dan mu je vijenac te kao pobjednik po&#273;e da pobijedi. </p> 
<p><A NAME="an_6:3">6:3</A>&nbsp;Kad  Jaganjac otvori drugi pe&#269;at, za&#269;ujem drugo bi&#263;e gdje govori:  "Do&#273;i!" </p> 
<p><A NAME="an_6:4">6:4</A>&nbsp;I izi&#273;e drugi konj, ri&#273;an. I njegovu je konjaniku  dano dignuti mir sa zemlje da se ljudi me&#273;u sobom pokolju. I  dan mu je ma&#269; velik. </p> 
<p><A NAME="an_6:5">6:5</A>&nbsp;Kad Jaganjac otvori tre&#263;i pe&#269;at, za&#269;ujem  tre&#263;e bi&#263;e gdje govori: "Do&#273;i!" Pogledam, a ono konj vranac  i njegovu konjaniku u ruci tezulja. </p> 
<p><A NAME="an_6:6">6:6</A>&nbsp;Tada za&#269;ujem kao neki  glas isred &#269;etiriju bi&#263;a gdje govori: "Mjera p&#353;enice za denar!  Tri mjere je&#269;ma za denar! A ulju i vinu ne udi!" </p> 
<p><A NAME="an_6:7">6:7</A>&nbsp;Kad Jaganjac  otvori &#269;etvrti pe&#269;at, za&#269;ujem glas &#269;etvrtoga bi&#263;a gdje govori:  "Do&#273;i!" </p> 
<p><A NAME="an_6:8">6:8</A>&nbsp;Pogledam, a ono konj sivac; konjaniku njegovu ime  je "Smrt" i prati ga Podzemlje. Dana im je vlast nad &#269;etvrtinom  zemlje: ubijati ma&#269;em i gla&#273;u i smr&#263;u i zvijerima zemaljskim.</p> 
<p><A NAME="an_6:9">6:9</A>&nbsp;Kad Jaganjac otvori peti pe&#269;at, vidjeh pod &#382;rtvenikom  du&#353;e zaklanih zbog rije&#269;i Bo&#382;je i zbog svjedo&#269;anstva &#353;to ga imahu. </p> 
<p><A NAME="an_6:10">6:10</A>&nbsp;Vikahu iza glasa: "Ta dokle, Gospodaru sveti i istiniti!  Zar ne&#263;e&#353; suditi i osvetiti krv na&#353;u na pozemljarima?" </p> 
<p><A NAME="an_6:11">6:11</A>&nbsp;I  svakome je od njih dana bijela haljina i re&#269;eno im je neka se  strpe jo&#353; malo vremena dok se ne ispuni broj njihovih sudrugova  u slu&#382;bi i bra&#263;e njihove koja imaju biti pobijena kao i oni.</p> 
<p><A NAME="an_6:12">6:12</A>&nbsp;I vidjeh: kad Jaganjac otvori &#353;esti pe&#269;at, potres velik  nasta. I sunce pocrnje kao dlakava kostrijet, sav mjesec posta  kao krv. </p> 
<p><A NAME="an_6:13">6:13</A>&nbsp;I zvijezde pado&#353;e s neba na zemlju kao &#353;to  smokva smokvice stresa kad je potrese &#382;estok vjetar. </p> 
<p><A NAME="an_6:14">6:14</A>&nbsp;Nebo  i&#353;&#269;eznu kao savijena knjiga, a sve se planine i otoci  pokrenu&#353;e s mjesta. </p> 
<p><A NAME="an_6:15">6:15</A>&nbsp;Kraljevi zemaljski, i velika&#353;i,  i vojvode, i bogata&#353;i, i mogu&#263;nici, rob i slobodnjak - svi se  sakri&#353;e u spilje i pe&#263;ine gorske </p> 
<p><A NAME="an_6:16">6:16</A>&nbsp;govore&#263;i gorama  i pe&#263;inama: "Padnite na nas i sakrijte nas od lica Onoga  koji sjedi na prijestolju i od srd&#382;be Jaganj&#269;eve. </p> 
<p><A NAME="an_6:17">6:17</A>&nbsp;Jer do&#273;e  Dan onaj veliki srd&#382;be njihove i tko &#263;e opstati!"</p> 
<p><A NAME="an_7:1">7:1</A>&nbsp;Nakon toga vidjeh: &#269;etiri an&#273;ela stoje na &#269;etiri kraja zemlje  zadr&#382;avaju&#263;i &#269;etiri vjetra zemaljska da nikakav vjetar ne pu&#353;e  ni zemljom ni morem nit ikojim drve&#263;em. </p> 
<p><A NAME="an_7:2">7:2</A>&nbsp;I vidjeh drugoga jednog  an&#273;ela gdje uzlazi od istoka sun&#269;eva s pe&#269;atom Boga &#382;ivoga. On  povika iza glasa onoj &#269;etvorici an&#273;ela kojima bi dano nauditi  zemlji i moru: </p> 
<p><A NAME="an_7:3">7:3</A>&nbsp;"Ne udite ni zemlji ni moru ni drve&#263;u dok ne  ope&#269;atimo sluge Boga na&#353;ega na &#269;elima!" </p> 
<p><A NAME="an_7:4">7:4</A>&nbsp;I za&#269;ujem broj ope&#269;a&#263;enih  - sto &#269;etrdeset i &#269;etiri tisu&#263;e ope&#269;a&#263;enih iz svih plemena sinova  Izraelovih: </p> 
<p><A NAME="an_7:5">7:5</A>&nbsp;iz plemena Judina dvanaest tisu&#263;a ope&#269;a&#263;enih, iz plemena Rubenova dvanaest tisu&#263;a, iz plemena Gadova dvanaest tisu&#263;a,</p> 
<p><A NAME="an_7:6">7:6</A>&nbsp;iz plemena A&#353;erova dvanaest tisu&#263;a, iz plemena Naftalijeva dvanest tisu&#263;a, iz plemena Mana&#353;eova dvanaest tisu&#263;a,</p> 
<p><A NAME="an_7:7">7:7</A>&nbsp;iz plemena &#352;imunova dvanaest tisu&#263;a, iz plemena Levijeva dvanaest tisu&#263;a, iz plemena Jisakarova dvanaest tisu&#263;a,</p> 
<p><A NAME="an_7:8">7:8</A>&nbsp;iz plemena Zebulunova dvanaest tisu&#263;a, iz plemena Josipova dvanaest tisu&#263;a, iz plemena Benjaminova dvanaest tisu&#263;a ope&#269;a&#263;enih.</p> 
<p><A NAME="an_7:9">7:9</A>&nbsp;Nakon toga vidjeh: eno velikoga mno&#353;tva, &#353;to ga nitko  ne moga&#353;e izbrojiti, iz svakoga naroda, i plemena, i puka, i  jezika! Stoje pred prijestoljem i pred Jaganjcem odjeveni u bijele  haljine; palme im u rukama. </p> 
<p><A NAME="an_7:10">7:10</A>&nbsp;Vi&#269;u iz glasa: "Spasenje Bogu na&#353;emu koji sjedi na prijestolju i Jaganjcu!"</p> 
<p><A NAME="an_7:11">7:11</A>&nbsp;I svi an&#273;eli, &#353;to stajahu uokolo prijestolja i starje&#353;ina  i &#269;etiriju bi&#263;a, pado&#353;e pred prijestoljem ni&#269;ice, na svoja lica,</p> 
<p><A NAME="an_7:12">7:12</A>&nbsp;i pokloni&#353;e se Bogu govore&#263;i: "Amen! Blagoslov i slava, i mudrost, i zahvalnica, i &#269;ast, i mo&#263; i snaga Bogu na&#353;emu u vijeke vjekova. Amen."</p> 
<p><A NAME="an_7:13">7:13</A>&nbsp;I jedan me od starje&#353;ina upita: "Ovi odjeveni u bijele  haljine, tko su i odakle do&#273;o&#353;e?" </p> 
<p><A NAME="an_7:14">7:14</A>&nbsp;Odgovorih mu: "Gospodine  moj, ti to zna&#353;." A on &#263;e mi: "Oni do&#273;o&#353;e iz nevolje velike i  oprali su haljine svoje i ubijelili ih u krvi Jaganj&#269;evoj. </p> 
<p><A NAME="an_7:15">7:15</A>&nbsp;Zato  su pred prijestoljem Bo&#382;jim i slu&#382;e mu dan i no&#263; u hramu njegovu, i Onaj koji sjedi na prijestolju razapet &#263;e &#352;ator svoj nad njima. </p> 
<p><A NAME="an_7:16">7:16</A>&nbsp;Ne&#263;e vi&#353;e gladovati ni &#382;e&#273;ati, ne&#263;e ih vi&#353;e paliti sunce  nit ikakva &#382;ega </p> 
<p><A NAME="an_7:17">7:17</A>&nbsp;jer - Jaganjac koji je posred prijestolja  bit &#263;e pastir njihov i vodit &#263;e ih na izvore voda &#382;ivota.  I otrt &#263;e Bog svaku suzu s o&#269;iju njihovih."</p> 
<p><A NAME="an_8:1">8:1</A>&nbsp;Kad Jaganjac otvori sedmi pe&#269;at, nasta muk na nebu oko pola  sata. </p> 
<p><A NAME="an_8:2">8:2</A>&nbsp;I vidjeh: sedmorici an&#273;ela &#353;to stoje pred Bogom dano je  sedam trubalja. </p> 
<p><A NAME="an_8:3">8:3</A>&nbsp;I drugi jedan an&#273;eo pristupi i sa zlatnom  kadionicom stane na &#382;rtvenik. I dano mu je mnogo kada da ga s  molitvama svih svetih prinese na zlatni &#382;rtvenik pred prijestoljem. </p> 
<p><A NAME="an_8:4">8:4</A>&nbsp;I vinu se dim kadni s molitvama svetih iz ruke an&#273;elove pred  lice Bo&#382;je. </p> 
<p><A NAME="an_8:5">8:5</A>&nbsp;An&#273;eo uze kadionicu, napuni je vatrom sa &#382;rtvenika  i prosu na zemlju. I udari&#353;e gromovi, i glasovi, i munje, i potres.</p> 
<p><A NAME="an_8:6">8:6</A>&nbsp;A sedam an&#273;ela sa sedam trubalja pripremi&#353;e se da zatrube.</p> 
<p><A NAME="an_8:7">8:7</A>&nbsp;Prvi zatrubi. I nastado&#353;e tu&#269;a i oganj, pomije&#353;ani s krvlju, i budu ba&#269;eni na zemlju. I tre&#263;ina zemlje izgorje, i tre&#263;ina  stabala izgorje, i sva zelena trava izgorje. </p> 
<p><A NAME="an_8:8">8:8</A>&nbsp;Drugi an&#273;eo zatrubi.  I ne&#353;to kao gora velika, ognjem zapaljena, ba&#269;eno bi u more.  I tre&#263;ina se mora pretvori u krv </p> 
<p><A NAME="an_8:9">8:9</A>&nbsp;te izginu tre&#263;ina stvorenja  &#353;to u moru &#382;ive i tre&#263;ina la&#273;a propade.</p> 
<p><A NAME="an_8:10">8:10</A>&nbsp;Tre&#263;i an&#273;eo zatrubi. I pade s neba zvijezda velika -  gorjela je kao zublja - pade na tre&#263;inu rijeka i na izvore voda. </p> 
<p><A NAME="an_8:11">8:11</A>&nbsp;Zvijezdi je ime Pelin. I tre&#263;ina se voda pretvori u pelin  te mno&#353;tvo ljudi poginu od zagor&#269;enih voda. </p> 
<p><A NAME="an_8:12">8:12</A>&nbsp;&#268;etvrti an&#273;eo  zatrubi. I bi udarena tre&#263;ina sunca i tre&#263;ina mjeseca i tre&#263;ina  zvijezda te pomr&#269;a&#353;e za tre&#263;inu. I dan izgubi tre&#263;inu svoga sjaja, a tako i no&#263;.</p> 
<p><A NAME="an_8:13">8:13</A>&nbsp;I vidjeh i za&#269;uh orla: letio posred neba i vikao iza  glasa: "Jao! Jao! Jao pozemljarima od novih glasova trubalja  preostale trojice an&#273;ela koji &#263;e sad-na zatrubiti!"</p> 
<p><A NAME="an_9:1">9:1</A>&nbsp;Peti an&#273;eo zatrubi. I vidjeh: zvijezda je s neba na zemlju  pala i dani su joj klju&#269;i zjala Bezdanova. </p> 
<p><A NAME="an_9:2">9:2</A>&nbsp;Ona otvori zjalo  Bezdanovo i vinu se iz zjala dim kao dim iz pe&#263;i  goleme te pomr&#269;a sunce i zrak od dima iz zjala. </p> 
<p><A NAME="an_9:3">9:3</A>&nbsp;Iz dima pak  izi&#273;o&#353;e na zemlju skakavci i dana im je mo&#263; kakvu imaju &#353;tipavci  zemaljski. </p> 
<p><A NAME="an_9:4">9:4</A>&nbsp;I zapovje&#273;eno im je da ne ude travi zemaljskoj  nit ikojem zelenilu nit ikojem stablu, nego samo ljudima koji  nemaju pe&#269;ata Bo&#382;jega na &#269;elu. </p> 
<p><A NAME="an_9:5">9:5</A>&nbsp;I dano im je ne da ih ubijaju, nego samo da ih mu&#269;e pet mjeseci, a muka njihova da bude kao  muka od uboda &#353;tipavaca. </p> 
<p><A NAME="an_9:6">9:6</A>&nbsp;U one &#263;e dane ljudi iskati smrt,  ali je ne&#263;e na&#263;i; po&#382;eljet &#263;e umrijeti, ali smrt &#263;e bje&#382;ati od  njih. </p> 
<p><A NAME="an_9:7">9:7</A>&nbsp;Skakavci bijahu izgledom nalik na konje za boj spremne.  Na glavama im kao neki zlatni vijenci, lica im kao u ljudi, </p> 
<p><A NAME="an_9:8">9:8</A>&nbsp;kose  kao u &#382;ena, a zubi kao u lavova. </p> 
<p><A NAME="an_9:9">9:9</A>&nbsp;Imahu oklope kao od  &#382;eljeza, a &#353;um krila njihovih kao &#353;tropot bojnih kola  s mnogo konja &#353;to u boj jure. </p> 
<p><A NAME="an_9:10">9:10</A>&nbsp;Repovi im kao u &#353;tipavaca,  sa &#382;alcima, a u repovima im mo&#263; da ude ljudima pet mjeseci. </p> 
<p><A NAME="an_9:11">9:11</A>&nbsp;Nad  njima je kralj, an&#273;eo Bezdana, hebrejski mu ime Abadon, gr&#269;ki  Apolion - Upropastitelj. </p> 
<p><A NAME="an_9:12">9:12</A>&nbsp;Prvi Jao pro&#273;e. Evo, za njim dolaze  jo&#353; dva druga Jao.</p> 
<p><A NAME="an_9:13">9:13</A>&nbsp;&#352;esti an&#273;eo zatrubi. I za&#269;ujem neki glas iz rogova zlatnoga  &#382;rtvenika pred Bogom. </p> 
<p><A NAME="an_9:14">9:14</A>&nbsp;Govora&#353;e &#353;estom an&#273;elu koji je dr&#382;ao  trublju: "Odrije&#353;i ona &#269;etiri an&#273;ela svezana na Rijeci velikoj, Eufratu." </p> 
<p><A NAME="an_9:15">9:15</A>&nbsp;I odrije&#353;ena bijahu &#269;etiri an&#273;ela, spremna za  taj &#269;as i dan i mjesec i godinu, da pobiju tre&#263;inu ljudi. </p> 
<p><A NAME="an_9:16">9:16</A>&nbsp;A  broj &#269;eta konjani&#269;kih, kako sam &#269;uo, bija&#353;e dvije mirijade  mirijada. </p> 
<p><A NAME="an_9:17">9:17</A>&nbsp;Ovako u vi&#273;enju vidjeh konje i njihove jaha&#269;e:  imahu oklope ognjene, plavetne i sumporne boje; glave im kao  u lavova, iz usta im sukljao oganj, dim i sumpor. </p> 
<p><A NAME="an_9:18">9:18</A>&nbsp;Od ovih  triju zala poginu tre&#263;ina ljudi - od ognja, dima i sumpora &#353;to  sukljahu konjima iz usta. </p> 
<p><A NAME="an_9:19">9:19</A>&nbsp;Doista, snaga je ovim konjima u  ustima i repovima: repovi im kao u zmija, s glavama kojima ude.</p> 
<p><A NAME="an_9:20">9:20</A>&nbsp;Ipak, preostali ljudi, &#353;to ne poginu&#353;e od tih zala, ne  obrati&#353;e se od djela ruku svojih, da se vi&#353;e ne klanjaju  zlodusima i kumirima - ni zlatnima, ni srebrnima, ni mjedenima, ni kamenima ni drvenima koji niti vide niti &#269;uju nit hodaju  - </p> 
<p><A NAME="an_9:21">9:21</A>&nbsp;i ne obrati&#353;e se od svojih ubojstava ni od svojih &#269;aranja  ni od svoga bluda niti od svojih kra&#273;a.</p> 
<p><A NAME="an_10:1">10:1</A>&nbsp;I vidjeh drugoga jednog, sna&#382;nog an&#273;ela: silazio s neba ogrnut  oblakom, na glavi mu duga, lice mu kao sunce, a noge kao ognjeno  stupovlje; </p> 
<p><A NAME="an_10:2">10:2</A>&nbsp;u ruci dr&#382;i otvorenu knji&#382;icu. I zakora&#269;i desnom  nogom na more, lijevom na zemlju pa povika iza glasa kao kad  lav ri&#269;e. </p> 
<p><A NAME="an_10:3">10:3</A>&nbsp;I kad povika, oglasi se sedam gromova tutnjavom. </p> 
<p><A NAME="an_10:4">10:4</A>&nbsp;A kad se oglasi sedam gromova, htjedoh pisati, ali za&#269;ujem  glas s neba: "Zape&#269;ati to &#353;to prozbori sedam gromova! Toga ne  pi&#353;i!" </p> 
<p><A NAME="an_10:5">10:5</A>&nbsp;I onaj an&#273;eo &#353;to ga vidjeh gdje stoji na moru i zemlji, podi&#382;e k nebu desnicu </p> 
<p><A NAME="an_10:6">10:6</A>&nbsp;i zakle se &#381;ivim u vijeke vjekova, koji stvori nebo i sve &#353;to je na njemu, zemlju i sve  &#353;to je na njoj, more i sve &#353;to je u njemu: "Ne&#263;e vi&#353;e biti  vremena! </p> 
<p><A NAME="an_10:7">10:7</A>&nbsp;Nego - u dane kad se oglasi sedmi an&#273;eo, &#269;im zatrubi, dovr&#353;it &#263;e se otajstvo Bo&#382;je kao &#353;to on to navijesti slugama  svojim prorocima."</p> 
<p><A NAME="an_10:8">10:8</A>&nbsp;I glas &#353;to ga za&#269;uh s neba opet prozbori sa mnom: "Idi, uzmi otvorenu knjigu iz ruke an&#273;ela &#353;to stoji na moru i na zemlji!" </p> 
<p><A NAME="an_10:9">10:9</A>&nbsp;Pristupim k an&#273;elu i zamolim ga da mi dade knji&#382;icu. A on  &#263;e mi: "Uzmi je i progutaj! Zagor&#269;it &#263;e ti utrobu,  ali &#263;e ti u ustima biti slatka kao med." </p> 
<p><A NAME="an_10:10">10:10</A>&nbsp;Uzeh  knji&#382;icu iz ruke an&#273;elove i progutah je. I bija&#353;e mi u ustima  kao med slatka, ali kad je progutah, zagor&#269;i mi utrobu. </p> 
<p><A NAME="an_10:11">10:11</A>&nbsp;I  re&#269;eno mi je: "Treba da ponovno prorokuje&#353; proti pucima i narodima  i kraljevima mnogim!"</p> 
<p><A NAME="an_11:1">11:1</A>&nbsp;I dana mi je trska sli&#269;na palici i re&#269;eno mi je: "Ustani i  izmjeri hram Bo&#382;ji i &#382;rtvenik i poklonike u njemu! </p> 
<p><A NAME="an_11:2">11:2</A>&nbsp;Vanjsko  dvori&#353;te hrama mimoi&#273;i, ne mjeri ga jer je dano poganima: gazit  &#263;e svetim gradom &#269;etrdeset i dva mjeseca. </p> 
<p><A NAME="an_11:3">11:3</A>&nbsp;I ja &#263;u poslati  dva svoja svjedoka da, obu&#269;eni u kostrijet, prorokuju tisu&#263;u  dvjesta i &#353;ezdeset dana. </p> 
<p><A NAME="an_11:4">11:4</A>&nbsp;Oni su dvije masline i dva  svije&#263;njaka &#353;to stoje pred Gospodarom zemlje. </p> 
<p><A NAME="an_11:5">11:5</A>&nbsp;Ako im  tko ho&#263;e nauditi, oganj su&#269;e iz usta njihovih i pro&#382;dire njihove  neprijatelje. Doista, htjedne li im tko nauditi, tako treba da  pogine. </p> 
<p><A NAME="an_11:6">11:6</A>&nbsp;Oni imaju vlast zaklju&#269;ati nebo da ne pada ki&#353;a dok  prorokuju; imaju vlast pretvoriti vode u krv i udariti zemlju  kojim god zlom kad god htjednu.</p> 
<p><A NAME="an_11:7">11:7</A>&nbsp;A kada dovr&#353;e svoje svjedo&#269;anstvo, Zvijer koja izlazi  iz Bezdana zaratit &#263;e s njima, pobijediti ih i ubiti. </p> 
<p><A NAME="an_11:8">11:8</A>&nbsp;I njihova &#263;e trupla le&#382;ati na trgu grada velikoga koji se  duhovno zove Sodoma i Egipat, gdje je i Gospodin njihov raspet. </p> 
<p><A NAME="an_11:9">11:9</A>&nbsp;Ljudi iz svih puka i plemena i jezika i naroda gledat &#263;e njihova  trupla tri i pol dana i ne&#263;e dopustiti da im se trupla u grob  polo&#382;e. </p> 
<p><A NAME="an_11:10">11:10</A>&nbsp;Pozemljari &#263;e se radovati i veseliti zbog njihove  nesre&#263;e i darivati jedan drugoga jer su ta dva proroka zadavala  muku pozemljarima. </p> 
<p><A NAME="an_11:11">11:11</A>&nbsp;Ali nakon tri i pol dana duh &#382;ivotni  od Boga u&#273;e u njih i stado&#353;e na noge te strah velik obuze  one koji ih promatrahu. </p> 
<p><A NAME="an_11:12">11:12</A>&nbsp;I za&#269;u&#353;e glas s neba silan: "Uzi&#273;ite  ovamo!" I uzi&#273;o&#353;e na oblaku u nebo na o&#269;igled svojih neprijatelja. </p> 
<p><A NAME="an_11:13">11:13</A>&nbsp;U taj &#269;as nasta velik potres: pade desetina grada, a u potresu  poginu sedam tisu&#263;a ljudi. Pre&#382;ivjele spopade strah te proslavi&#353;e  Boga nebeskoga.</p> 
<p><A NAME="an_11:14">11:14</A>&nbsp;Drugi Jao pro&#273;e. Evo, tre&#263;i Jao dolazi ubrzo!</p> 
<p><A NAME="an_11:15">11:15</A>&nbsp;I sedmi an&#273;eo zatrubi. I na nebu odjeknu&#353;e silni glasovi: "Uspostavljeno je nad svijetom kraljevstvo Gospodara na&#353;ega i Pomazanika njegova i kraljevat &#263;e u vijeke vjekova!"</p> 
<p><A NAME="an_11:16">11:16</A>&nbsp;Tada dvadeset i &#269;etiri starje&#353;ine, &#353;to pred Bogom sjedo&#353;e  na prijestolja, </p> 
<p><A NAME="an_11:17">11:17</A>&nbsp;pado&#353;e ni&#269;ice i pokloni&#353;e se Bogu govore&#263;i. "Zahvaljujemo ti, Gospodaru, Bo&#382;e, Svevladaru, koji jesi i koji bija&#353;e, zato &#353;to uze u ruke mo&#263; svoju veliku i zakralji se!</p> 
<p><A NAME="an_11:18">11:18</A>&nbsp;Gnjevili se narodi, ali do&#273;e srd&#382;ba tvoja i &#269;as da se sudi mrtvima i naplata dade slugama tvojim prorocima i svetima i svima koji se boje imena tvojega, malima i velikima; i da se uni&#353;te oni koji kvare zemlju."</p> 
<p><A NAME="an_11:19">11:19</A>&nbsp;I otvori se hram Bo&#382;ji na nebu i pokaza se Kov&#269;eg saveza  njegova u hramu njegovu te udare munje i glasovi i gromovi i  potres i tu&#269;a velika.</p> 
<p><A NAME="an_12:1">12:1</A>&nbsp;I znamenje veliko pokaza se na nebu: &#381;ena odjevena suncem, mjesec joj pod nogama, a na glavi vijenac od dvanaest zvijezda. </p> 
<p><A NAME="an_12:2">12:2</A>&nbsp;Trudna vi&#269;e u poro&#273;ajnim bolima i mukama ra&#273;anja. </p> 
<p><A NAME="an_12:3">12:3</A>&nbsp;I pokaza se drugo znamenje na nebu: gle, Zmaj velik, ognjen, sa sedam glava i deset rogova; na glavama mu sedam kruna, </p> 
<p><A NAME="an_12:4">12:4</A>&nbsp;a  rep mu povla&#269;i tre&#263;inu zvijezda nebeskih - i obori ih na zemlju.  Zmaj stade pred &#381;enu koja ima&#353;e roditi da joj, &#269;im rodi, pro&#382;dre  Dijete. </p> 
<p><A NAME="an_12:5">12:5</A>&nbsp;I ona porodi sina, mu&#353;ki&#263;a, koji &#263;e vladati  svim narodima palicom gvozdenom. I Dijete njeno bi uzeto  k Bogu i prijestolju njegovu. </p> 
<p><A NAME="an_12:6">12:6</A>&nbsp;A &#381;ena pobje&#382;e u pustinju gdje  joj Bog pripravi skloni&#353;te da se ondje hrani tisu&#263;u dvjesta i  &#353;ezdeset dana. </p> 
<p><A NAME="an_12:7">12:7</A>&nbsp;I nasta rat na nebu: Mihael i njegovi an&#273;eli  zarate se sa Zmajem. Zmaj u&#273;e u rat i an&#273;eli njegovi, </p> 
<p><A NAME="an_12:8">12:8</A>&nbsp;ali  ne nadvlada. I ne bija&#353;e im vi&#353;e mjesta na nebu. </p> 
<p><A NAME="an_12:9">12:9</A>&nbsp;Zba&#269;en je  Zmaj veliki, Stara zmija - imenom &#208;avao, Sotona, zavodnik svega  svijeta. Ba&#269;en je na zemlju, a s njime su ba&#269;eni i an&#273;eli njegovi.</p> 
<p><A NAME="an_12:10">12:10</A>&nbsp;I za&#269;ujem glas na nebu silan: "Sada nasta spasenje i  snaga i kraljevstvo Boga na&#353;ega i vlast Pomazanika njegova! Jer  zba&#269;en je tu&#382;itelj bra&#263;e na&#353;e koji ih je dan i no&#263; optu&#382;ivao  pred Bogom na&#353;im. </p> 
<p><A NAME="an_12:11">12:11</A>&nbsp;Ali oni ga pobijedi&#353;e krvlju Jaganj&#269;evom  i rije&#269;ju svojega svjedo&#269;anstva: nisu ljubili &#382;ivota svoga -  sve do smrti. </p> 
<p><A NAME="an_12:12">12:12</A>&nbsp;Zato veselite se, nebesa i svi nebesnici! A  jao vama, zemljo i more, jer &#208;avao si&#273;e k vama, gnjevan veoma, znaju&#263;i da ima malo vremena!"</p> 
<p><A NAME="an_12:13">12:13</A>&nbsp;Kad Zmaj vidje da je zba&#269;en na zemlju, stade progoniti  &#381;enu koja rodi mu&#353;ki&#263;a. </p> 
<p><A NAME="an_12:14">12:14</A>&nbsp;No &#381;eni bijahu dana dva velika krila  orlujska da odleti u pustinju, u svoje skloni&#353;te gdje se, sklonjena  od Zmije, hrani jedno vrijeme i dva vremena i polovicu vremena. </p> 
<p><A NAME="an_12:15">12:15</A>&nbsp;I Zmija iz usta pusti za &#381;enom vodu poput rijeke da je rijeka  odnese. </p> 
<p><A NAME="an_12:16">12:16</A>&nbsp;Ali zemlja prite&#269;e u pomo&#263; &#381;eni: otvori usta i popi  rijeku &#353;to je Zmaj pusti iz usta. </p> 
<p><A NAME="an_12:17">12:17</A>&nbsp;I razgnjevi se Zmaj na  &#381;enu pa ode i zarati se s ostatkom njezina potomstva, s onima  &#353;to &#269;uvaju Bo&#382;je zapovijedi i dr&#382;e svjedo&#269;anstvo Isusovo.</p> 
<p><A NAME="an_12:18">12:18</A>&nbsp;I stade na morski &#382;al.</p> 
<p><A NAME="an_13:1">13:1</A>&nbsp;I vidjeh: iz mora Zvijer izlazi sa deset rogova i sedam  glava; na rogovima joj deset kruna, na glavama bogohulna imena. </p> 
<p><A NAME="an_13:2">13:2</A>&nbsp;Ta Zvijer &#353;to je vidjeh bija&#353;e nalik na leoparda, noge  joj kao medvje&#273;e, usta kao usta lavlja. Zmaj joj  dade svoju silu i prijestolje i vlast veliku. </p> 
<p><A NAME="an_13:3">13:3</A>&nbsp;Jedna joj glava  bija&#353;e kao na smrt zaklana, ali joj se smrtna rana zalije&#269;ila.  Sva se zemlja, za&#269;u&#273;ena, zanijela za Zvijeri </p> 
<p><A NAME="an_13:4">13:4</A>&nbsp;i svi se pokloni&#353;e  Zmaju koji dade takvu vlast Zvijeri. Pokloni&#353;e se i Zvijeri govore&#263;i:  "Tko je kao Zvijer! Tko bi smio ratovati s njom?" </p> 
<p><A NAME="an_13:5">13:5</A>&nbsp;I dana su  joj usta da govori drskosti i hule i dana joj je vlast  da to &#269;ini &#269;etrdeset i dva mjeseca. </p> 
<p><A NAME="an_13:6">13:6</A>&nbsp;I ona otvori usta da huli  Boga, da huli ime njegovo, njegov &#352;ator i nebesnike. </p> 
<p><A NAME="an_13:7">13:7</A>&nbsp;I dano  joj je da se zarati sa svecima i da ih pobijedi. Dana joj  je vlast nad svakim plemenom i pukom i jezikom i narodom: </p> 
<p><A NAME="an_13:8">13:8</A>&nbsp;da joj se poklone svi pozemljari, oni kojima ime nije zapisano  u knjizi &#382;ivota zaklanog Jaganjca, od postanka svijeta.</p> 
<p><A NAME="an_13:9">13:9</A>&nbsp;Tko ima uho, nek poslu&#353;a! </p> 
<p><A NAME="an_13:10">13:10</A>&nbsp;Je li tko za progonstvo, u progonstvo &#263;e i&#263;i! Je li tko za ma&#269;, da bude pogubljen, ma&#269;em &#263;e biti pogubljen! U tom je postojanost i vjera  svetih. </p> 
<p><A NAME="an_13:11">13:11</A>&nbsp;I vidjeh: druga jedna Zvijer uzlazi iz zemlje, ima dva  roga poput jaganjca, a govori kao Zmaj. </p> 
<p><A NAME="an_13:12">13:12</A>&nbsp;Vr&#353;i svu vlast one  prve Zvijeri, u njenoj nazo&#269;nosti. Prisiljava zemlju i sve pozemljare  da se poklone prvoj Zvijeri kojoj ono zacijeli smrtna rana. </p> 
<p><A NAME="an_13:13">13:13</A>&nbsp;&#268;ini  znamenja velika: i oganj spu&#353;ta s neba na zemlju nao&#269;igled ljudi. </p> 
<p><A NAME="an_13:14">13:14</A>&nbsp;Tako zavodi pozemljare znamenjima koja joj je dano &#269;initi  u nazo&#269;nosti Zvijeri: svjetuje pozemljarima da na&#269;ine kip Zvijeri  koja bija&#353;e udarena ma&#269;em, ali pre&#382;ivje. </p> 
<p><A NAME="an_13:15">13:15</A>&nbsp;I dano joj je udahnuti  &#382;ivot kipu Zvijeri te kip Zvijeri progovori i poubija sve koji  se god ne klanjaju kipu Zvijeri. </p> 
<p><A NAME="an_13:16">13:16</A>&nbsp;Ona posti&#382;e da se svima  - malima i velikima, bogatima i ubogima, slobodnjacima i robovima  - udari &#382;ig na desnicu ili na &#269;elo, </p> 
<p><A NAME="an_13:17">13:17</A>&nbsp;i da nitko ne mogne kupovati  ili prodavati osim onog koji nosi &#382;ig s imenom Zvijeri ili s  brojem imena njezina.</p> 
<p><A NAME="an_13:18">13:18</A>&nbsp;U ovome je mudrost: u koga je uma, nek odgoneta broj  Zvijeri. Broj je to jednog &#269;ovjeka, a broj mu je &#353;est stotina  &#353;ezdeset i &#353;est.</p> 
<p><A NAME="an_14:1">14:1</A>&nbsp;I vidjeh: gle, Jaganjac stoji na gori Sionu, a s njime sto  &#269;etrdeset i &#269;etiri tisu&#263;e - na &#269;elima im napisano ime njegovo  i ime Oca njegova! </p> 
<p><A NAME="an_14:2">14:2</A>&nbsp;I za&#269;ujem s neba glas, kao &#353;um voda  mnogih i tutnjavu silna groma; glas taj koji za&#269;uh bija&#353;e  kao glas citra&#353;a &#353;to sviraju na citrama. </p> 
<p><A NAME="an_14:3">14:3</A>&nbsp;Pjevali su pjesmu  novu pred prijestoljem i pred &#269;etiri bi&#263;a i pred starje&#353;inama.  Nitko ne moga&#353;e nau&#269;iti te pjesme doli one sto &#269;etrdeset i &#269;etiri  tisu&#263;e - otkupljeni sa zemlje. </p> 
<p><A NAME="an_14:4">14:4</A>&nbsp;Ti se ne okalja&#353;e sa &#382;enama, djevci su! Oni prate Jaganjca kamo god po&#273;e. Otkupljeni su od  ljudi kao prvine Bogu i Jaganjcu; </p> 
<p><A NAME="an_14:5">14:5</A>&nbsp;na ustima se njihovim  la&#382; ne na&#273;e, neporo&#269;ni su.</p> 
<p><A NAME="an_14:6">14:6</A>&nbsp;I vidjeh: drugi jedan an&#273;eo leti posred neba s evan&#273;eljem  vje&#269;nim da ga proglasi svim pozemljarima, svakom narodu i plemenu  i jeziku i puku. </p> 
<p><A NAME="an_14:7">14:7</A>&nbsp;Vi&#269;e iza glasa: "Bojte se Boga i dajte mu  slavu jer do&#273;e &#269;as suda njegova! I poklonite se njemu koji  stvori nebo i zemlju i more i izvore voda!"</p> 
<p><A NAME="an_14:8">14:8</A>&nbsp;Za njim eto drugog an&#273;ela koji govori: "Pade, pade  Babilon, veliki koji vinom gnjeva i bluda svojega  opi sve narode!" </p> 
<p><A NAME="an_14:9">14:9</A>&nbsp;Za njima eto i tre&#263;eg an&#273;ela koji  vika&#353;e iza glasa: "Tko god se klanja Zvijeri i kipu njezinu te  primi &#382;ig na &#269;elo ili ruku, </p> 
<p><A NAME="an_14:10">14:10</A>&nbsp;pit &#263;e vino gnjeva Bo&#382;jega, nerazvodnjeno, nato&#269;eno ve&#263; u &#269;a&#353;i srd&#382;be njegove! I bit  &#263;e udaren na muke u ognju i sumporu svetim an&#273;elima nao&#269;igled  i nao&#269;igled Jaganjcu. </p> 
<p><A NAME="an_14:11">14:11</A>&nbsp;Dim muke njihove suklja u  vijeke vjekova. Ni danju ni no&#263;u nemaju po&#269;inka oni koji  se klanjaju Zvijeri i kipu njezinu i tko god primi &#382;ig s imenom  njezinim." </p> 
<p><A NAME="an_14:12">14:12</A>&nbsp;U tom je postojanost svetih - onih &#353;to &#269;uvaju  zapovijedi Bo&#382;je i vjeru Isusovu.</p> 
<p><A NAME="an_14:13">14:13</A>&nbsp;I za&#269;ujem glas s neba: "Pi&#353;i! Od sada bla&#382;eni mrtvi koji  umiru u Gospodinu! Da, govori Duh, neka otpo&#269;inu od svojih trudova!  Jer prate ih djela njihova!"</p> 
<p><A NAME="an_14:14">14:14</A>&nbsp;I vidjeh: gle, bijel oblak, a na oblak sjede Netko kao  Sin &#268;ovje&#269;ji; na glavi mu zlatan vijenac, u ruci o&#353;tar srp. </p> 
<p><A NAME="an_14:15">14:15</A>&nbsp;I drugi jedan an&#273;eo izi&#273;e iz hrama vi&#269;u&#263;i iza glasa onomu  &#353;to sjedi na oblaku: "Mahni srpom i &#382;anji jer do&#273;e &#269;as &#382;etvi, zrela je &#382;etva zemaljska!" </p> 
<p><A NAME="an_14:16">14:16</A>&nbsp;I onaj &#353;to sjedi na oblaku baci  srp na zemlju i zemlja bi po&#382;njevena.</p> 
<p><A NAME="an_14:17">14:17</A>&nbsp;I drugi jedan an&#273;eo izi&#273;e iz hrama nebeskoga. I on ima&#353;e  o&#353;tar srp. </p> 
<p><A NAME="an_14:18">14:18</A>&nbsp;I od &#382;rtvenika izi&#273;e drugi an&#273;eo - onaj koji ima  vlast nad ognjem - pa povika iza glasa onomu, s o&#353;trim srpom:  "Mahni o&#353;trim srpom i poberi grozdove u vinogradu zemaljskom  jer sazri gro&#382;&#273;e!" </p> 
<p><A NAME="an_14:19">14:19</A>&nbsp;I an&#273;eo baci srp na zemlju i obra vinograd  zemaljski, a obrano baci u veliku kacu gnjeva Bo&#382;jega. </p> 
<p><A NAME="an_14:20">14:20</A>&nbsp;Gazila  se kaca izvan grada te pote&#269;e krv iz kace konjima do uzda, tisu&#263;u  i &#353;est stotina stadija uokolo.</p> 
<p><A NAME="an_15:1">15:1</A>&nbsp;I vidjeh drugo znamenje na nebu, veliko i &#269;udesno: sedam an&#273;ela  sa sedam zala posljednjih - s njima se navr&#353;uje gnjev Bo&#382;ji. </p> 
<p><A NAME="an_15:2">15:2</A>&nbsp;I vidjeh kao neko more od prozirca pomije&#353;ano s ognjem. Oni  koji pobijedi&#353;e Zvijer i kip njezin i broj imena njezina stoje  u moru od prozirca s citrama Bo&#382;jim u ruci. </p> 
<p><A NAME="an_15:3">15:3</A>&nbsp;Pjevaju pjesmu  Mojsija, sluge Bo&#382;jega, i pjesmu Jaganj&#269;evu: "Velika su i &#269;udesna djela tvoja, Gospodine, Bo&#382;e, Svevladaru! Pravedni su i istiniti putovi tvoji, Kralju naroda!</p> 
<p><A NAME="an_15:4">15:4</A>&nbsp;Tko da te se ne boji, Gospodine, tko da ne slavi ime tvoje! Ti si jedini svet! I zato svi &#263;e narodi do&#263;i i klanjati se pred tobom jer se o&#269;itovahu pravedna djela tvoja!"</p> 
<p><A NAME="an_15:5">15:5</A>&nbsp;Nakon toga vidjeh: otvori se hram &#352;atora svjedo&#269;anstva  na nebu! </p> 
<p><A NAME="an_15:6">15:6</A>&nbsp;Izi&#273;e sedam an&#273;ela sa sedam zala iz hrama; odjeveni  bijahu u blistav bijeli lan, oko prsiju opasani zlatnim pojasom. </p> 
<p><A NAME="an_15:7">15:7</A>&nbsp;Jedno od &#269;etiri bi&#263;a dade sedmorici an&#273;ela sedam zlatnih &#269;a&#353;a, punih gnjeva Boga koji &#382;ivi u vijeke vjekova. </p> 
<p><A NAME="an_15:8">15:8</A>&nbsp;I hram se  napuni dimom od Slave Bo&#382;je i od njegove snage te nitko ne  moga&#353;e u&#263;i u hram dok se ne navr&#353;i sedam zala sedmorice an&#273;ela.</p> 
<p><A NAME="an_16:1">16:1</A>&nbsp;I za&#269;ujem iz hrama jak glas koji viknu sedmorici an&#273;ela: "Hajdete, izlijte sedam &#269;a&#353;a gnjeva Bo&#382;jega na zemlju!"</p> 
<p><A NAME="an_16:2">16:2</A>&nbsp;Ode prvi i izli svoju &#269;a&#353;u na zemlju. I pojavi se &#269;ir, koban i bolan, na ljudima &#353;to nose &#382;ig Zvijerin i klanjaju se  kipu njezinu.</p> 
<p><A NAME="an_16:3">16:3</A>&nbsp;Drugi izli svoju &#269;a&#353;u na more. I ono posta krv kao krv  mrtva&#269;eva te izginu sve &#382;ivo u moru.</p> 
<p><A NAME="an_16:4">16:4</A>&nbsp;Tre&#263;i izli svoju &#269;a&#353;u na rijeke i izvore voda. I postado&#353;e  krv. </p> 
<p><A NAME="an_16:5">16:5</A>&nbsp;I za&#269;ujem an&#273;ela voda gdje govori: "Pravedan si, Ti  koji jesi i koji bija&#353;e, Sveti, &#353;to si tako dosudio! </p> 
<p><A NAME="an_16:6">16:6</A>&nbsp;Oni  su prolili krv svetih i proroka i stoga ih krvlju napaja&#353;! Zavrijedili  su!" </p> 
<p><A NAME="an_16:7">16:7</A>&nbsp;I za&#269;ujem &#382;rtvenik kako govori: "Da, Gospode, Bo&#382;e, Svevladaru!  Istiniti su i pravedni sudovi tvoji!"</p> 
<p><A NAME="an_16:8">16:8</A>&nbsp;&#268;etvrti izli svoju &#269;a&#353;u na sunce. I suncu je dano da pali  ljude ognjem. </p> 
<p><A NAME="an_16:9">16:9</A>&nbsp;I silna je &#382;ega palila ljude te su hulili ime  Boga koji ima vlast nad tim zlima, ali se ne obrati&#353;e da mu slavu  dadu. </p> 
<p><A NAME="an_16:10">16:10</A>&nbsp;Peti izli svoju &#269;a&#353;u na prijestolje Zvijeri. I kraljevstvo  joj prekri&#353;e tmine. Ljudi su grizli jezike od muke </p> 
<p><A NAME="an_16:11">16:11</A>&nbsp;i hulili  Boga nebeskoga zbog muka i &#269;ireva, ali se ne obrati&#353;e od djela  svojih. </p> 
<p><A NAME="an_16:12">16:12</A>&nbsp;&#352;esti izli svoju &#269;a&#353;u na Eufrat, rijeku veliku. I presahnu  voda te na&#269;ini prolaz kraljima s istoka sun&#269;eva. </p> 
<p><A NAME="an_16:13">16:13</A>&nbsp;I vidjeh:  iz usta Zmajevih i iz usta Zvijerinih i iz usta La&#382;noga proroka  izlaze tri duha ne&#269;ista, kao &#382;abe. </p> 
<p><A NAME="an_16:14">16:14</A>&nbsp;To su dusi zloduha &#353;to  &#269;ine znamenja, a po&#273;o&#353;e sabrati kraljeve svega svijeta na rat  za Dan veliki Boga Svevladara.</p> 
<p><A NAME="an_16:15">16:15</A>&nbsp;Evo dolazim kao tat! Bla&#382;en onaj koji bdije i &#269;uva haljine  svoje da ne ide gol te mu se ne vidi sramota!</p> 
<p><A NAME="an_16:16">16:16</A>&nbsp;I skupi&#353;e ih na mjesto koje se hebrejski zove Harmagedon.</p> 
<p><A NAME="an_16:17">16:17</A>&nbsp;I sedmi izli svoju &#269;a&#353;u na zrak. Uto iz hrama, s prijestolja, izi&#273;e jak glas i viknu: "Svr&#353;eno je!" </p> 
<p><A NAME="an_16:18">16:18</A>&nbsp;I udari&#353;e munje i  glasovi i gromovi i nasta potres velik, kakva ne bija&#353;e otkako  je ljudi - tako bija&#353;e silan potres taj.</p> 
<p><A NAME="an_16:19">16:19</A>&nbsp;I prasnu natroje grad veliki i gradovi naroda pado&#353;e.  Spomenu se Bog Babilona velikoga da mu dade piti iz &#269;a&#353;e vina  gnjevne srd&#382;be Bo&#382;je.</p> 
<p><A NAME="an_16:20">16:20</A>&nbsp;I pobjego&#353;e svi otoci, i&#353;&#269;ezo&#353;e gore, </p> 
<p><A NAME="an_16:21">16:21</A>&nbsp;a iz neba se  spusti na ljude tu&#269;a velika, poput talenta. Ljudi su hulili Boga  zbog zla tu&#269;e jer zlo njezino bija&#353;e silno veliko.</p> 
<p><A NAME="an_17:1">17:1</A>&nbsp;I do&#273;e jedan od sedam an&#273;ela &#353;to nose sedam &#269;a&#353;a i prozbori  mi: "Do&#273;i pokazat &#263;u ti sud nad Bludnicom velikom &#353;to sjedi  nad vodama velikim, </p> 
<p><A NAME="an_17:2">17:2</A>&nbsp;s kojom su bludni&#269;ili kraljevi zemlje  i pozemljari se opi&#353;e vinom bluda njezina." </p> 
<p><A NAME="an_17:3">17:3</A>&nbsp;I odnese  me u duhu u pustinju. Tu vidjeh &#381;enu koja sjede na skrletnu Zvijer, punu bogohulnih imena, sa sedam glava i deset rogova. </p> 
<p><A NAME="an_17:4">17:4</A>&nbsp;&#381;ena  bija&#353;e odjevena u grimiz i skrlet, sva u zlatu, dragom kamenju  i biserju. U ruci joj zlatna &#269;a&#353;a puna gnusobe i ne&#269;isti bluda  njezina. </p> 
<p><A NAME="an_17:5">17:5</A>&nbsp;Na &#269;elo joj napisano ime - tajna: "Babilon veliki, mati bludnica i gnusoba zemljinih." </p> 
<p><A NAME="an_17:6">17:6</A>&nbsp;I vidjeh: &#381;ena je pijana  od krvi svetih i od krvi svjedoka Isusovih. Kad je vidjeh, &#269;udom  se silnim za&#269;udih. </p> 
<p><A NAME="an_17:7">17:7</A>&nbsp;Nato &#263;e mi an&#273;eo: "&#352;to se &#269;udi&#353;? Ja &#263;u  ti kazati tajnu te &#382;ene i Zvijeri koja je nosi, Zvijeri sa sedam  glava i deset rogova."</p> 
<p><A NAME="an_17:8">17:8</A>&nbsp;"Zvijer koju vidje bija&#353;e i vi&#353;e nije; zamalo izlazi iz  Bezdana i ide u propast. I zapanjit &#263;e se pozemljari - oni kojima  ime, od postanka svijeta, nije zapisano u knjigu &#382;ivota - kad  vide da Zvijer bija&#353;e i vi&#353;e nije, a opet je tu.</p> 
<p><A NAME="an_17:9">17:9</A>&nbsp;Tu se ho&#263;e mudre pameti! Sedam glava sedam je bregova  na kojima &#382;ena sjedi. A i sedam kraljeva: </p> 
<p><A NAME="an_17:10">17:10</A>&nbsp;pet ih ve&#263; pade, jedan jest, a jedan jo&#353; ne do&#273;e: kada do&#273;e, ostati mu je zamalo. </p> 
<p><A NAME="an_17:11">17:11</A>&nbsp;I Zvijer koja bija&#353;e i vi&#353;e nije, osma je, a iz broja je  njih sedmero, i ide u propast. </p> 
<p><A NAME="an_17:12">17:12</A>&nbsp;Deset rogova &#353;to ih  vidje deset je kraljeva; oni jo&#353; ne primi&#353;e kraljevstva, ali &#263;e - samo za jedan sat - primiti vlast kao kraljevi zajedno  sa Zvijeri. </p> 
<p><A NAME="an_17:13">17:13</A>&nbsp;Jedne su misli: svu svoju silu i vlast predati  Zvijeri. </p> 
<p><A NAME="an_17:14">17:14</A>&nbsp;Ratovat &#263;e protiv Jaganjca, ali &#263;e ih pobijediti  Jaganjac - i njegovi pozvanici, izabranici, vjernici - jer on  je Gospodar gospodara i Kralj kraljeva." </p> 
<p><A NAME="an_17:15">17:15</A>&nbsp;I  re&#269;e mi an&#273;eo: "Vode &#353;to ih vidje, na kojima Bludnica sjedi,  to su puci i mno&#353;tva i narodi i jezici. </p> 
<p><A NAME="an_17:16">17:16</A>&nbsp;I onih deset rogova  &#353;to ih vidje i Zvijer - oni &#263;e zamrziti Bludnicu, opusto&#353;iti  je i ogoliti, najesti se mesa njezina i ognjem je spaliti. </p> 
<p><A NAME="an_17:17">17:17</A>&nbsp;Jer  Bog im u srce stavi izvr&#353;iti naum njegov: da jednodu&#353;no predadu  kraljevstvo svoje Zvijeri dok se ne ispune rije&#269;i Bo&#382;je. </p> 
<p><A NAME="an_17:18">17:18</A>&nbsp;&#381;ena  koju vidje grad je veliki &#353;to kraljuje nad kraljevima zemaljskim."</p> 
<p><A NAME="an_18:1">18:1</A>&nbsp;Nakon toga vidjeh: jedan drugi an&#273;eo silazi s neba s mo&#263;i  velikom! Sva se zemlja zasvijetlila od njegova sjaja. </p> 
<p><A NAME="an_18:2">18:2</A>&nbsp;On povika  iza glasa: "Pade, pade Babilon veliki - Bludnica - i postade  prebivali&#353;tem zloduha, nastambom svih duhova ne&#269;istih, nastambom  svih ptica ne&#269;istih mrskih </p> 
<p><A NAME="an_18:3">18:3</A>&nbsp;jer se gnjevnim vinom bluda njezina  opi&#353;e narodi; s njom su bludni&#269;ili svi kraljevi zemaljski, a  trgovci se zemaljski obogati&#353;e od silna rasko&#353;ja njezina."</p> 
<p><A NAME="an_18:4">18:4</A>&nbsp;Za&#269;ujem i drugi glas s neba: "Izi&#273;ite iz nje, narode moj, da vas ne zadese zla njezina te ne budete suzajedni&#269;ari grijeha  njezinih! </p> 
<p><A NAME="an_18:5">18:5</A>&nbsp;Jer njezini grijesi do neba doprije&#353;e i spomenu  se Bog zlo&#269;ina njezinih. </p> 
<p><A NAME="an_18:6">18:6</A>&nbsp;Vratite joj milo za drago, naplatite joj dvostruko  po djelima! U &#269;a&#353;u u koju je ona natakala nato&#269;ite dvostruko! </p> 
<p><A NAME="an_18:7">18:7</A>&nbsp;Koliko se razmetala sjajem i rasko&#353;i, toliko joj zadajte muka  i jada! Jer u srcu je svome govorila: 'Na prijestolju sjedim  kao kraljica i nikad ne&#263;u obudovjeti, jad me nikada zadesiti  ne&#263;e!' </p> 
<p><A NAME="an_18:8">18:8</A>&nbsp;Stoga u isti &#263;e je dan zla zadesiti: smrt i  jad i glad te &#263;e sva u ognju biti spaljena. Jer silan je Gospod, Bog, Sudac njezin!"</p> 
<p><A NAME="an_18:9">18:9</A>&nbsp;I plakat &#263;e i naricati za njom kraljevi zemlje &#353;to su  s njome bludni&#269;ili i rasko&#353;no &#382;ivjeli kad gledali budu dim po&#382;ara  njezina. </p> 
<p><A NAME="an_18:10">18:10</A>&nbsp;Prestra&#353;eni mukama njezinim, izadaleka &#263;e stajati  i naricati: "Jao, jao, grade veliki, Babilone, grade silni! Kako  li te u tren oka sti&#382;e osuda!"</p> 
<p><A NAME="an_18:11">18:11</A>&nbsp;I trgovci zemaljski pla&#269;u nad njom i tuguju jer im trga  nitko vi&#353;e ne kupuje: </p> 
<p><A NAME="an_18:12">18:12</A>&nbsp;ni zlata, ni srebra, ni dragoga kamenja, ni biserja, ni tanana lana, ni grimiza, ni svile, ni skrleta:  nit ikakva mirisava drveta, nit ikakva predmeta od slonove kosti, nit ikakva predmeta od skupocjena drveta, nit od mjedi, nit  od &#382;eljeza, nit od mramora; </p> 
<p><A NAME="an_18:13">18:13</A>&nbsp;ni cimeta, ni balzama, ni miomirisa, ni pomasti, ni tamjana, ni vina, ni ulja, ni bijeloga bra&#353;na, ni p&#353;enice; ni goveda, ni ovaca, ni konja, ni ko&#269;ija, ni roblja  nit ikoje &#382;ive du&#353;e.</p> 
<p><A NAME="an_18:14">18:14</A>&nbsp;"Vo&#263;e za kojim ti du&#353;a &#382;udjela pobje&#382;e od tebe, sav rasko&#353;  i sjaj propade ti - ne, nema ga vi&#353;e!"</p> 
<p><A NAME="an_18:15">18:15</A>&nbsp;Trgovci &#353;to svim tim trgovahu, &#353;to ih ona obogati, izdaleka  &#263;e stajati, prestra&#353;eni mukama njezinim, plakat &#263;e i tugovati: </p> 
<p><A NAME="an_18:16">18:16</A>&nbsp;"Jao, jao, grade veliki, odjeveni neko&#263; u lan tanan i grimiz  i skrlet, naki&#263;eni zlatom i dragim kamenjem i biserjem! </p> 
<p><A NAME="an_18:17">18:17</A>&nbsp;U  tren oka opustje toliko bogatstvo!" I svi kormilari i putnici, svi mornari i moreplovci izdaleka  stoje </p> 
<p><A NAME="an_18:18">18:18</A>&nbsp;i, gledaju&#263;i dim njezina po&#382;ara, zapoma&#382;u: "Koji li  je grad sli&#269;an gradu ovom velikom?" </p> 
<p><A NAME="an_18:19">18:19</A>&nbsp;I posu&#353;e glavu pepelom  te pla&#269;u&#263;i i tuguju&#263;i viknu&#353;e: "Jao, jao, grada li velikoga!  Dragocjenostima se njegovim obogati&#353;e svi posjednici morskih  brodova, a evo - u tren oka opustje!"</p> 
<p><A NAME="an_18:20">18:20</A>&nbsp;Veseli se nad njom, nebo, i svi sveti i apostoli i proroci  jer Bog osudiv&#353;i nju, vama pravo dosudi!</p> 
<p><A NAME="an_18:21">18:21</A>&nbsp;I jedan sna&#382;an an&#273;eo uze kamen, velik poput mlinskoga  kamena, i baci ga u more govore&#263;i: "Tako &#263;e silovito biti strovaljen  Babilon, grad veliki, i nikada ga vi&#353;e biti ne&#263;e!"</p> 
<p><A NAME="an_18:22">18:22</A>&nbsp;"Glas citra&#353;a i pjeva&#269;a i svira&#269;a i trublja&#269;a u tebi se vi&#353;e ne&#263;e &#269;uti! Obrtnik vje&#353;t kojem god umije&#263;u u tebi se vi&#353;e ne&#263;e na&#263;i! Klopot &#382;rvnja u tebi se vi&#353;e ne&#263;e &#269;uti!</p> 
<p><A NAME="an_18:23">18:23</A>&nbsp;Svjetlost svjetiljke u tebi vi&#353;e ne&#263;e sjati! Glas zaru&#269;nika i zaru&#269;nice u tebi se vi&#353;e ne&#263;e &#269;uti! Jer trgovci tvoji bijahu velika&#353;i zemlje i &#269;aranja tvoja zavedo&#353;e sve narode;</p> 
<p><A NAME="an_18:24">18:24</A>&nbsp;i u tebi se na&#353;la krv proroka i svetaca i svih zaklanih na zemlji."</p> 
<p><A NAME="an_19:1">19:1</A>&nbsp;Nakon toga za&#269;ujem kao jak glas silnoga mno&#353;tva na nebu: "Aleluja! Spasenje i slava i mo&#263; Bogu na&#353;emu!</p> 
<p><A NAME="an_19:2">19:2</A>&nbsp;Doista, istiniti su i pravedni sudovi njegovi jer osudi veliku Bludnicu, &#353;to pokvari zemlju bludom svojim, i osveti na njoj krv slugu svojih!"</p> 
<p><A NAME="an_19:3">19:3</A>&nbsp;I ponove: "Aleluja! Dim njezin suklja u vijeke vjekova!"</p> 
<p><A NAME="an_19:4">19:4</A>&nbsp;Nato starje&#353;ine, njih dvadeset&#269;etvorica, i ona &#269;etiri  bi&#263;a pado&#353;e ni&#269;ice i p        okloni&#353;e se Bogu, koji sjedi na  prijestolju, govore&#263;i: "Amen! Aleluja!" </p> 
<p><A NAME="an_19:5">19:5</A>&nbsp;I s         prijestolja  izi&#273;e glas: "Hvalite Boga na&#353;ega, sve sluge njegove, svi koji se njega bojite, i mali i veliki!"</p> 
<p><A NAME="an_19:6">19:6</A>&nbsp;I za&#269;uh kao glas silna mno&#353;tva i kao &#353;um voda mnogih  i kao prasak gromova silnih: "Aleluja! Zakraljeva Gospod, Bog na&#353; Svevladar!</p> 
<p><A NAME="an_19:7">19:7</A>&nbsp;Radujmo se i kli&#269;imo i slavu mu dajmo jer do&#273;e svadba Jaganj&#269;eva, opremila se Zaru&#269;nica njegova!</p> 
<p><A NAME="an_19:8">19:8</A>&nbsp;Dano joj je odjenuti se u lan tanan, blistav i &#269;ist!" A lan - pravedna su djela svetih.</p> 
<p><A NAME="an_19:9">19:9</A>&nbsp;I re&#269;e mi: "Pi&#353;i! Blago onima koji su pozvani na svadbenu  gozbu Jaganj&#269;evu!" I re&#269;e mi: "Ove su rije&#269;i istinite, Bo&#382;je." </p> 
<p><A NAME="an_19:10">19:10</A>&nbsp;Padoh mu pred noge da mu se poklonim. A on &#263;e mi: "Nipo&#353;to!  Sluga sam kao i ti i bra&#263;a tvoja koja imaju svjedo&#269;anstvo Isusovo.  Bogu se pokloni!" Jer svjedo&#269;anstvo Isusovo duh je proro&#269;ki.</p> 
<p><A NAME="an_19:11">19:11</A>&nbsp;I vidjeh: nebo otvoreno - i gle, konj bijelac,  a na nj sjeo On, zvani Vjerni i Istiniti, a sudi i vojuje  po pravdi; </p> 
<p><A NAME="an_19:12">19:12</A>&nbsp;o&#269;i mu plamen ognjeni, na glavi mu mnoge  krune; nosi napisano ime kojeg nitko ne zna doli on sam; </p> 
<p><A NAME="an_19:13">19:13</A>&nbsp;ogrnut  je ogrta&#269;em krvlju natopljenim; ime mu: Rije&#269; Bo&#382;ja. </p> 
<p><A NAME="an_19:14">19:14</A>&nbsp;Prate  ga na bijelcima Vojske nebeske, odjevene u lan tanan, bijel i  &#269;ist. </p> 
<p><A NAME="an_19:15">19:15</A>&nbsp;Iz usta mu izlazi o&#353;tar ma&#269; kojim &#263;e posje&#263;i narode.  Vladat &#263;e njima palicom gvozdenom. On gazi u kaci  gnjevne srd&#382;be Boga Svevladara. </p> 
<p><A NAME="an_19:16">19:16</A>&nbsp;Na ogrta&#269;, o boku, napisano  mu ime: "Kralj kraljeva i Gospodar gospodara."</p> 
<p><A NAME="an_19:17">19:17</A>&nbsp;I vidjeh jednog an&#273;ela: staja&#353;e na suncu vi&#269;u&#263;i iza glasa  svim pticama &#353;to nebom lete: "Ovamo! Skupite se na  veliku gozbu Bo&#382;ju </p> 
<p><A NAME="an_19:18">19:18</A>&nbsp;da se najedete mesa kraljeva, i mesa  vojvoda, i mesa mogu&#263;nika, i mesa konja i konjanika njihovih, i mesa svih mogu&#263;ih ljudi, slobodnjaka i robova, malih i velikih!" </p> 
<p><A NAME="an_19:19">19:19</A>&nbsp;I vidjeh: Zvijer i kraljevi zemlje i vojske njihove skupi&#353;e  se u boj da se zarate s Onim &#353;to sjedi na konju i s vojskom njegovom. </p> 
<p><A NAME="an_19:20">19:20</A>&nbsp;I Zvijer bi uhva&#263;ena, a s njom i La&#382;ni prorok koji je u njenoj  nazo&#269;nosti &#269;inio znamenja i njima zavodio one &#353;to su primili  &#382;ig Zvijeri i klanjali se njezinu kipu. &#381;ivi su oboje ba&#269;eni  u ognjeno jezero &#353;to gori sumporom. </p> 
<p><A NAME="an_19:21">19:21</A>&nbsp;A drugi su posje&#269;eni  ma&#269;em &#353;to izi&#273;e iz usta Onoga koji sjedi na konju i sve se ptice  nasiti&#353;e mesa njihova.</p> 
<p><A NAME="an_20:1">20:1</A>&nbsp;I vidjeh an&#273;ela: si&#273;e s neba s klju&#269;ima Bezdana i s velikim  okovima u ruci. </p> 
<p><A NAME="an_20:2">20:2</A>&nbsp;Zgrabi Zmaja, Staru zmiju, to jest &#208;avla,  Sotonu, i okova ga za tisu&#263;u godina. </p> 
<p><A NAME="an_20:3">20:3</A>&nbsp;Baci ga u Bezdan koji  nad njim zatvori i zape&#269;ati da vi&#353;e ne zavodi narode dok se ne  navr&#353;i tisu&#263;u godina. Nakon toga ima biti odrije&#353;en za malo vremena.</p> 
<p><A NAME="an_20:4">20:4</A>&nbsp;I vidjeh prijestolja - onima &#353;to sjedo&#353;e na njih dano  je suditi - i du&#353;e pogubljenih zbog svjedo&#269;anstva Isusova i zbog  Rije&#269;i Bo&#382;je i sve koji se ne pokloni&#353;e Zvijeri ni kipu njezinu  te ne primi&#353;e &#382;iga na &#269;ela svoja ni na ruke. Oni o&#382;ivje&#353;e i zakraljeva&#353;e  s Kristom tisu&#263;u godina. </p> 
<p><A NAME="an_20:5">20:5</A>&nbsp;Drugi mrtvi ne o&#382;ivje&#353;e dok se ne  navr&#353;i tisu&#263;u godina. To je ono prvo uskrsnu&#263;e. </p> 
<p><A NAME="an_20:6">20:6</A>&nbsp;Bla&#382;en i svet  onaj tko je dionik toga prvog uskrsnu&#263;a! Nad njim druga smrt  nema vlasti: oni &#263;e biti sve&#263;enici Bo&#382;ji i Kristovi i s njime  &#263;e kraljevati tisu&#263;u godina.</p> 
<p><A NAME="an_20:7">20:7</A>&nbsp;A kad se navr&#353;i tisu&#263;u godina, Sotona &#263;e iz svoga zatvora  biti pu&#353;ten: </p> 
<p><A NAME="an_20:8">20:8</A>&nbsp;izi&#263;i &#263;e zavesti narode sa &#269;etiri kraja zemlje, Goga i Magoga, i skupiti ih u boj. Bit &#263;e ih kao pijeska  morskoga. </p> 
<p><A NAME="an_20:9">20:9</A>&nbsp;Skupi&#353;e se na prostrano polje zemlje i opkoli&#353;e  tabor svetih i ljubljeni grad. Ali oganj si&#273;e s neba te ih proguta. </p> 
<p><A NAME="an_20:10">20:10</A>&nbsp;A njihov zavodnik, &#208;avao, ba&#269;en bi u jezero ognjeno i sumporno, gdje se nalaze i Zvijer i La&#382;ni prorok: ondje &#263;e se mu&#269;iti danju  i no&#263;u u vijeke vjekova.</p> 
<p><A NAME="an_20:11">20:11</A>&nbsp;I vidjeh veliko bijelo prijestolje i Onoga &#353;to sjede  na nj: pred licem njegovim pobje&#382;e zemlja i nebo; ni mjesta im  se vi&#353;e ne na&#273;e. </p> 
<p><A NAME="an_20:12">20:12</A>&nbsp;I vidjeh mrtve, velike i male: stoje pred  prijestoljem, a knjige se otvori&#353;e. I otvori se jedna druga knjiga, knjiga &#382;ivota. I mrtvi bijahu su&#273;eni po onome &#353;to stoji napisano  u knjigama, po djelima svojim. </p> 
<p><A NAME="an_20:13">20:13</A>&nbsp;More predade svoje  mrtvace, a Smrt i Podzemlje svoje: i svaki bi su&#273;en po djelima  svojim. </p> 
<p><A NAME="an_20:14">20:14</A>&nbsp;A Smrt i Podzemlje bili su ba&#269;eni u jezero ognjeno.  Jezero ognjeno - to je druga smrt: </p> 
<p><A NAME="an_20:15">20:15</A>&nbsp;tko se god ne na&#273;e zapisan  u knjizi &#382;ivota, bio je ba&#269;en u jezero ognjeno.</p> 
<p><A NAME="an_21:1">21:1</A>&nbsp;I vidjeh novo nebo i novu zemlju jer - prvo nebo i  prva zemlja uminu; ni mora vi&#353;e nema. </p> 
<p><A NAME="an_21:2">21:2</A>&nbsp;I Sveti grad,  novi Jeruzalem, vidjeh: silazi s neba od Boga, opremljen kao  zaru&#269;nica naki&#263;ena za svoga mu&#382;a. </p> 
<p><A NAME="an_21:3">21:3</A>&nbsp;I za&#269;ujem jak glas s prijestolja: "Evo &#352;atora Bo&#382;jeg s ljudima! On &#263;e prebivati s njima: oni &#263;e biti narod njegov, a on &#263;e biti Bog s njima. </p> 
<p><A NAME="an_21:4">21:4</A>&nbsp;I otrt &#263;e im svaku suzu s o&#269;iju te smrti vi&#353;e ne&#263;e biti, ni tuge, ni jauka, ni boli vi&#353;e ne&#263;e biti jer - prija&#353;nje uminu."</p> 
<p><A NAME="an_21:5">21:5</A>&nbsp;Tada Onaj &#353;to sjedi na prijestolju re&#269;e: "Evo, sve &#269;inim novo!" I doda: "Napi&#353;i: Ove su rije&#269;i vjerne i istinite." </p> 
<p><A NAME="an_21:6">21:6</A>&nbsp;I jo&#353; mi re&#269;e: "Svr&#353;eno je! Ja sam Alfa i Omega, Po&#269;etak i Svr&#353;etak! Ja &#263;u &#382;ednomu dati s izvora vode &#382;ivota zabadava.</p> 
<p><A NAME="an_21:7">21:7</A>&nbsp;To &#263;e biti ba&#353;tina pobjednikova. I ja &#263;u njemu biti Bog, a on meni sin.</p> 
<p><A NAME="an_21:8">21:8</A>&nbsp;Kukavicama pak, nevjernima i okaljanima, ubojicama, bludnicima, vra&#269;arima i idolopoklonicima i svim la&#382;ljivcima udio je u jezeru &#353;to gori ognjem i sumporom. To je druga smrt."</p> 
<p><A NAME="an_21:9">21:9</A>&nbsp;I do&#273;e jedan od sedam an&#273;ela &#353;to imaju sedam &#269;a&#353;a punih  zala kona&#269;nih te progovori sa mnom: "Do&#273;i, pokazat &#263;u ti Zaru&#269;nicu, &#381;enu Jaganj&#269;evu!" </p> 
<p><A NAME="an_21:10">21:10</A>&nbsp;I prenese me u duhu na goru veliku, visoku  i pokaza mi sveti grad Jeruzalem: silazi s neba od Boga, </p> 
<p><A NAME="an_21:11">21:11</A>&nbsp;sav  u slavi Bo&#382;joj, blistav poput dragoga kamena, kamena sli&#269;na kristalnom  jaspisu; </p> 
<p><A NAME="an_21:12">21:12</A>&nbsp;okru&#382;en zidinama velikim i visokim, sa dvanaest  vrata: na vratima dvanaest an&#273;ela i napisana imena dvanaest  plemena Izraelovih. </p> 
<p><A NAME="an_21:13">21:13</A>&nbsp;Od istoka vrata troja, od sjevera vrata  troja, od juga vrata troja, od zapada vrata troja. </p> 
<p><A NAME="an_21:14">21:14</A>&nbsp;Gradske  su zidine imale dvanaest temelja, a na njima dvanaest imena dvanaestorice  apostola Jaganj&#269;evih.</p> 
<p><A NAME="an_21:15">21:15</A>&nbsp;Moj subesjednik ima&#353;e mjeru, zlatnu trsku, da  izmjeri grad, vrata njegova i zidine. </p> 
<p><A NAME="an_21:16">21:16</A>&nbsp;Grad se stere  u &#269;etvorini: du&#382;ina mu jednaka &#353;irini. On izmjeri trskom grad:  dvanaest tisu&#263;a stadija - du&#382;ina mu i &#353;irina i visina jednaka. </p> 
<p><A NAME="an_21:17">21:17</A>&nbsp;Izmjeri i njegove zidine: sto &#269;etrdeset i &#269;etiri lakta po  &#269;ovjekovoj mjeri kojom je mjerio an&#273;eo. </p> 
<p><A NAME="an_21:18">21:18</A>&nbsp;Zidine su gradske  sagra&#273;ene od jaspisa, a sam grad od &#269;istoga zlata, sli&#269;na &#269;istu  staklu. </p> 
<p><A NAME="an_21:19">21:19</A>&nbsp;Temelji su gradskih zidina ure&#353;eni svakovrsnim dragim  kamenjem: prvi je temelj od jaspisa, drugi od safira, tre&#263;i od  kalcedona, &#269;etvrti od smaragda, </p> 
<p><A NAME="an_21:20">21:20</A>&nbsp;peti od sardoniksa, &#353;esti  od sarda, sedmi od krizolita, osmi od berila, deveti od topaza, deseti od krizopraza, jedanaesti od hijacinta, dvanaesti od  ametista. </p> 
<p><A NAME="an_21:21">21:21</A>&nbsp;Dvanaest vrata - dvanaest bisera: svaka od svoga  bisera. A gradski trg - &#269;isto zlato, kao prozirno staklo.</p> 
<p><A NAME="an_21:22">21:22</A>&nbsp;Hrama u gradu ne vidjeh. Ta Gospod, Bog, Svevladar, hram  je njegov - i Jaganjac! </p> 
<p><A NAME="an_21:23">21:23</A>&nbsp;I gradu ne treba ni sunca ni mjeseca  da mu svijetle. Ta Slava ga Bo&#382;ja obasjala i svjetiljka mu Jaganjac! </p> 
<p><A NAME="an_21:24">21:24</A>&nbsp;Narodi &#263;e hoditi u svjetlosti njegovoj, a kraljevi  zemaljski u nj donositi slavu svoju. </p> 
<p><A NAME="an_21:25">21:25</A>&nbsp;Vrata mu se ne zatvaraju  obdan, a no&#263;i ondje i nema. </p> 
<p><A NAME="an_21:26">21:26</A>&nbsp;U nj &#263;e se donijeti slava i &#269;ast  naroda. </p> 
<p><A NAME="an_21:27">21:27</A>&nbsp;Ali u nj ne&#263;e uni&#263;i ni&#353;ta ne&#269;isto i nijedan tko &#269;ini  gadost i la&#382;, nego samo oni koji su zapisani u Jaganj&#269;evoj knjizi  &#382;ivota. </p> 
<p><A NAME="an_22:1">22:1</A>&nbsp;I pokaza mi rijeku vode &#382;ivota, bistru kao prozirac: izvire  iz prijestolja Bo&#382;jeg i Jaganj&#269;eva. </p> 
<p><A NAME="an_22:2">22:2</A>&nbsp;Posred gradskoga  trga, s obje strane rijeke, stablo &#382;ivota &#353;to rodi dvanaest  puta, svakog mjeseca svoj rod. A li&#353;&#263;e stabla za zdravlje  je narodima. </p> 
<p><A NAME="an_22:3">22:3</A>&nbsp;I ne&#263;e vi&#353;e biti nikakva prokletstva.  I prijestolje &#263;e Bo&#382;je i Jaganj&#269;evo biti u gradu i sluge &#263;e mu  se njegove klanjati </p> 
<p><A NAME="an_22:4">22:4</A>&nbsp;i gledati lice njegovo, a ime &#263;e im njegovo  biti na &#269;elima. </p> 
<p><A NAME="an_22:5">22:5</A>&nbsp;No&#263;i vi&#353;e biti ne&#263;e i ne&#263;e trebati svjetla  od svjetiljke ni svjetla sun&#269;eva: obasjavat &#263;e ih Gospod Bog  i oni &#263;e kraljevati u vijeke vjekova.</p> 
<p><A NAME="an_22:6">22:6</A>&nbsp;I re&#269;e mi: "Ove su rije&#269;i vjerne i istinite jer Gospod  Bog, nadahnitelj proroka, posla svoga an&#273;ela da on poka&#382;e slugama  njegovim &#353;to se ima dogoditi ubrzo. </p> 
<p><A NAME="an_22:7">22:7</A>&nbsp;I evo, dolazim ubrzo!  Blago onomu koji &#269;uva rije&#269;i proro&#353;tva ove knjige!"</p> 
<p><A NAME="an_22:8">22:8</A>&nbsp;Ja, Ivan, &#269;uo sam i vidio sve ovo. I kad sam to vidio  i &#269;uo, padoh pred noge an&#273;elu koji mi to pokaza da mu se poklonim. </p> 
<p><A NAME="an_22:9">22:9</A>&nbsp;A on &#263;e mi: "Nipo&#353;to! Sluga sam kao i ti i bra&#263;a tvoja proroci  i svi koji &#269;uvaju rije&#269;i ove knjige. Bogu se pokloni!"</p> 
<p><A NAME="an_22:10">22:10</A>&nbsp;A zatim &#263;e mi: "Ne zape&#269;ati rije&#269;i proro&#353;tva ove knjige  jer - vrijeme je blizu! </p> 
<p><A NAME="an_22:11">22:11</A>&nbsp;Nepravednik neka samo i dalje &#269;ini  nepravdu! Okaljan neka se i dalje kalja! Pravednik neka i dalje  &#382;ivi pravedno! Svet neka se i dalje posve&#263;uje!"</p> 
<p><A NAME="an_22:12">22:12</A>&nbsp;"Evo, dolazim ubrzo i pla&#263;a moja sa mnom: naplatit &#263;u  svakom po njegovu djelu!"</p> 
<p><A NAME="an_22:13">22:13</A>&nbsp;"Ja sam Alfa i Omega, Prvi i Posljednji, Po&#269;etak  i Svr&#353;etak! </p> 
<p><A NAME="an_22:14">22:14</A>&nbsp;Blago onima koji peru svoje haljine: imat &#263;e  pravo na stablo &#382;ivota i na vrata &#263;e smjeti u grad! </p> 
<p><A NAME="an_22:15">22:15</A>&nbsp;Vani  pak ostaju psi i vra&#269;ari, bludnice, ubojice i idolopoklonici  i tko god ljubi i &#269;ini la&#382;."</p> 
<p><A NAME="an_22:16">22:16</A>&nbsp;"Ja, Isus, poslah an&#273;ela svoga posvjedo&#269;iti ovo po crkvama.  Ja sam korijen i izdanak Davidov, sjajna zvijezda Danica."</p> 
<p><A NAME="an_22:17">22:17</A>&nbsp;I Duh i Zaru&#269;nica govore: "Do&#273;i!" I tko ovo &#269;uje, neka  rekne: "Do&#273;i!" Tko je &#382;edan, neka do&#273;e; tko ho&#263;e, neka zahvati vode &#382;ivota  zabadava! </p> 
<p><A NAME="an_22:18">22:18</A>&nbsp;Ja svjedo&#269;im svakomu tko slu&#353;a rije&#269;i proro&#353;tva u ovoj  knjizi: Tko ovomu &#353;to doda, Bog &#263;e njemu dodati zla napisana  u ovoj knjizi. </p> 
<p><A NAME="an_22:19">22:19</A>&nbsp;I tko oduzme od rije&#269;i proro&#353;tva u ovoj knjizi, Bog &#263;e mu oduzeti udio na stablu &#382;ivota i na svetom gradu -  na svemu &#353;to je napisano u ovoj knjizi.</p> 
<p><A NAME="an_22:20">22:20</A>&nbsp;Svjedok za sve ovo govori: "Da, dolazim ubrzo!" Amen! Do&#273;i, Gospodine Isuse!</p> 
<p><A NAME="an_22:21">22:21</A>&nbsp;Milost Gospodina Isusa sa svima!</p> 
<p><HR>
<CENTER>
<A HREF="tob">Next: Tobias</A></CENTER>
</BODY>
</HTML>
