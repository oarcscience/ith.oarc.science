<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Ecclesiastes</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="pro">Previous</A>&nbsp;
<A HREF="sol">Next</A>&nbsp;
</CENTER>
<HR>
</p> <h3 align="center" align="center">Croatian Bible: Ecclesiastes</h3> 
<p><A NAME="an_1:1">1:1</A>&nbsp;Misli Propovjednika, Davidova sina, kralja u Jeruzalemu.</p> 
<p><A NAME="an_1:2">1:2</A>&nbsp;Ispraznost nad isprazno&#353;&#263;u, veli Propovjednik, ispraznost  nad isprazno&#353;&#263;u, sve je ispraznost!</p> 
<p><A NAME="an_1:3">1:3</A>&nbsp;Kakva je korist &#269;ovjeku od svega truda njegova kojim se  trudi pod suncem?</p> 
<p><A NAME="an_1:4">1:4</A>&nbsp;Jedan nara&#353;taj odlazi, drugi dolazi, a zemlja uvijek ostaje.</p> 
<p><A NAME="an_1:5">1:5</A>&nbsp;Sunce izlazi, sunce zalazi i onda hiti svojem mjestu odakle  izlazi. </p> 
<p><A NAME="an_1:6">1:6</A>&nbsp;Vjetar pu&#353;e na jug i okre&#263;e se na sjever, kovitla sad  ovamo sad onamo i vra&#263;a se u novom vrtlogu.</p> 
<p><A NAME="an_1:7">1:7</A>&nbsp;Sve rijeke teku u more i more se ne prepunja; odakle teku  rijeke, onamo se vra&#263;aju da ponovo po&#269;nu svoj tok.</p> 
<p><A NAME="an_1:8">1:8</A>&nbsp;Sve je mu&#269;no. Nitko ne mo&#382;e re&#263;i da se o&#269;i nisu do sita  nagledale i u&#353;i dovoljno naslu&#353;ale.</p> 
<p><A NAME="an_1:9">1:9</A>&nbsp;&#352;to je bilo, opet &#263;e biti, i &#353;to se &#269;inilo, opet &#263;e se  &#269;initi, i nema ni&#353;ta novo pod suncem.</p> 
<p><A NAME="an_1:10">1:10</A>&nbsp;Ima li i&#353;ta o &#269;emu bi se moglo re&#263;i: "Gle, ovo je novo!"  Sve je ve&#263; davno prije nas postojalo.</p> 
<p><A NAME="an_1:11">1:11</A>&nbsp;Samo, od pro&#353;losti ne ostade ni spomena, kao &#353;to ni u  budu&#263;nosti ne&#263;e biti sje&#263;anja na ono &#353;to &#263;e poslije do&#263;i.</p> 
<p><A NAME="an_1:12">1:12</A>&nbsp;Ja, Propovjednik, bijah kralj nad Izraelom u Jeruzalemu.</p> 
<p><A NAME="an_1:13">1:13</A>&nbsp;I trudih se da mudro&#353;&#263;u istra&#382;im i doku&#269;im sve &#353;to biva  pod nebom; o, kako mu&#269;nu zada&#263;u zadade Bog sinovima ljudskim.</p> 
<p><A NAME="an_1:14">1:14</A>&nbsp;Vidjeh sve &#353;to se &#269;ini pod suncem: kakve li ispraznosti  i puste tlapnje!</p> 
<p><A NAME="an_1:15">1:15</A>&nbsp;&#352;to je krivo, ne mo&#382;e se ispraviti; &#269;ega nema, izbrojiti se ne mo&#382;e.</p> 
<p><A NAME="an_1:16">1:16</A>&nbsp;Rekoh onda sam sebi: "Gle, stekao sam ve&#263;u mudrost nego  bilo tko od mojih prethodnika u Jeruzalemu. Duh moj sabrao je  golemu mudrost i znanje." </p> 
<p><A NAME="an_1:17">1:17</A>&nbsp;Mudrost pomnjivo prou&#269;ih, a tako  i glupost i ludost, ali sam spoznao da je to pusta tlapnja.</p> 
<p><A NAME="an_1:18">1:18</A>&nbsp;Mnogo mudrosti - mnogo jada; &#353;to vi&#353;e znanja, to vi&#353;e boli.</p> 
<p><A NAME="an_2:1">2:1</A>&nbsp;Tad rekoh u srcu svom: "Daj da oku&#353;am u&#382;itak i vidim &#353;to naslada  pru&#382;a" - ali gle: i to je ispraznost!</p> 
<p><A NAME="an_2:2">2:2</A>&nbsp;O smijehu rekoh: "Ludost je"; o u&#382;itku: "&#268;emu valja?"</p> 
<p><A NAME="an_2:3">2:3</A>&nbsp;Odlu&#269;ih tijelo krijepiti vinom, a srce posvetiti mudrosti;  po&#382;eljeh prigrliti i ludost, kako bih spoznao usre&#263;ava li ljude  ono &#353;to pod nebesima &#269;ine za izbrojenih dana svojega &#382;ivota.</p> 
<p><A NAME="an_2:4">2:4</A>&nbsp;U&#269;inih velika djela: sazidah sebi pala&#269;e, zasadih vinograde; </p> 
<p><A NAME="an_2:5">2:5</A>&nbsp;uredih perivoje i vo&#263;njake, nasadih u njima vo&#263;ke svakojake. </p> 
<p><A NAME="an_2:6">2:6</A>&nbsp;Na&#269;inih jezera da plodna sadi&#353;ta natapam.</p> 
<p><A NAME="an_2:7">2:7</A>&nbsp;Nakupovah robova i robinja, imadoh i sluge doma&#263;e, a tako  i stada krupne i sitne stoke vi&#353;e no itko prije mene u Jeruzalemu.</p> 
<p><A NAME="an_2:8">2:8</A>&nbsp;Nagomilah srebro i zlato i blago kraljeva i pokrajina, nabavih pjeva&#269;e i pjeva&#269;ice i svakoga rasko&#353;ja ljudskog, sve  &#353;krinju na &#353;krinji.</p> 
<p><A NAME="an_2:9">2:9</A>&nbsp;I postadoh tako velik, ve&#263;i no bilo tko prije mene u Jeruzalemu;  a nije me ni mudrost moja ostavila.</p> 
<p><A NAME="an_2:10">2:10</A>&nbsp;I &#353;to god su mi o&#269;i po&#382;eljele, nisam im uskratio, niti  branih srcu svojemu kakva veselja, ve&#263; se srce moje veselilo  svakom trudu mojem, i takva bi nagrada svakom mojem naporu.</p> 
<p><A NAME="an_2:11">2:11</A>&nbsp;A onda razmotrih sva svoja djela, sve napore &#353;to ulo&#382;ih  da do njih do&#273;em - i gle, sve je to opet ispraznost i pusta tlapnja!  I ni&#353;ta nema valjano pod suncem.</p> 
<p><A NAME="an_2:12">2:12</A>&nbsp;Okrenuh zatim misao svoju mudrosti, gluposti i ludosti.  &#352;to, na priliku, &#269;ini kraljev nasljednik? Ono &#353;to je ve&#263; u&#269;injeno.</p> 
<p><A NAME="an_2:13">2:13</A>&nbsp;I spoznadoh da je bolja mudrost od ludosti, kao &#353;to je  svjetlost bolja od tame.</p> 
<p><A NAME="an_2:14">2:14</A>&nbsp;Mudracu su o&#269;i u glavi, a bezumnik luta u tami. Ali tako&#273;er znam da obojicu sti&#382;e ista kob.</p> 
<p><A NAME="an_2:15">2:15</A>&nbsp;Zato rekoh u sebi: "Kakva je sudbina lu&#273;aku, takva je  i meni. &#268;emu onda &#382;udjeti za mudro&#353;&#263;u?" I rekoh u srcu: "I to  je ispraznost!"</p> 
<p><A NAME="an_2:16">2:16</A>&nbsp;Jer trajna spomena nema ni mudru ni bezumniku: obojicu  &#263;e poslije nekog vremena prekriti zaborav! I, jao, mudrac mora  umrijeti kao i bezumnik.</p> 
<p><A NAME="an_2:17">2:17</A>&nbsp;Omrznuh &#382;ivot, jer mi se u&#269;ini mu&#269;nim sve &#353;to se zbiva  pod suncem: sve je ispraznost i pusta tlapnja.</p> 
<p><A NAME="an_2:18">2:18</A>&nbsp;Zamrzih sve za &#353;to sam se pod suncem trudio i &#353;to sad  ostavljam svome nasljedniku.</p> 
<p><A NAME="an_2:19">2:19</A>&nbsp;Tko zna ho&#263;e li on biti mudar ili lud? Pa ipak on &#263;e  biti gospodar sve moje muke u koju ulo&#382;ih sav svoj napor i mudrost  pod suncem. I to je ispraznost.</p> 
<p><A NAME="an_2:20">2:20</A>&nbsp;I stao sam srcem o&#269;ajavati zbog velikog napora kojim  sam se trudio pod suncem.</p> 
<p><A NAME="an_2:21">2:21</A>&nbsp;Jer &#269;ovjek se trudi mudro i umje&#353;no i uspje&#353;no, pa sve  to mora ostaviti u ba&#353;tinu drugomu koji se oko toga nije uop&#263;e  trudio. I to je ispraznost i velika nevolja.</p> 
<p><A NAME="an_2:22">2:22</A>&nbsp;Jer &#353;to on dobiva za sav svoj napor i trud koji je pod  suncem podnio?</p> 
<p><A NAME="an_2:23">2:23</A>&nbsp;Jer svi su njegovi dani doista mukotrpni, poslovi mu  puni brige; &#269;ak ni no&#263;u ne miruje srce njegovo. I to je ispraznost.</p> 
<p><A NAME="an_2:24">2:24</A>&nbsp;Nema &#269;ovjeku druge sre&#263;e ve&#263; jesti i piti i biti zadovoljan  svojim poslom. I to je, vidim, dar Bo&#382;je ruke.</p> 
<p><A NAME="an_2:25">2:25</A>&nbsp;Jer tko bi mogao jesti, tko li nezadovoljan biti, osim  po njemu. </p> 
<p><A NAME="an_2:26">2:26</A>&nbsp;Mudrost, spoznaju, radost on daruje onom tko mu  je po volji, a gre&#353;niku name&#263;e zada&#263;u da sabira i skuplja za  onoga tko je po volji Bogu. I to je ispraznost i pusta tlapnja.</p> 
<p><A NAME="an_3:1">3:1</A>&nbsp;Sve ima svoje doba i svaki posao pod nebom svoje vrijeme.</p> 
<p><A NAME="an_3:2">3:2</A>&nbsp;Vrijeme ra&#273;anja i vrijeme umiranja; vrijeme sa&#273;enja i vrijeme &#269;upanja posa&#273;enog.</p> 
<p><A NAME="an_3:3">3:3</A>&nbsp;Vrijeme ubijanja i vrijeme lije&#269;enja; vrijeme ru&#353;enja i vrijeme gra&#273;enja.</p> 
<p><A NAME="an_3:4">3:4</A>&nbsp;Vrijeme pla&#269;a i vrijeme smijeha; vrijeme tugovanja i vrijeme plesanja.</p> 
<p><A NAME="an_3:5">3:5</A>&nbsp;Vrijeme bacanja kamenja i vrijeme sabiranja kamenja; vrijeme grljenja i vrijeme kad se ostavlja grljenje.</p> 
<p><A NAME="an_3:6">3:6</A>&nbsp;Vrijeme tra&#382;enja i vrijeme gubljenja; vrijeme &#269;uvanja i vrijeme odbacivanja.</p> 
<p><A NAME="an_3:7">3:7</A>&nbsp;Vrijeme deranja i vrijeme &#353;&#167;ijenja; vrijeme &#353;utnje i vrijeme govorenja.</p> 
<p><A NAME="an_3:8">3:8</A>&nbsp;Vrijeme ljubljenja i vrijeme mr&#382;nje; vrijeme rata i vrijeme mira.</p> 
<p><A NAME="an_3:9">3:9</A>&nbsp;Koja je posleniku korist od njegovih napora?</p> 
<p><A NAME="an_3:10">3:10</A>&nbsp;Razmi&#353;ljam o mu&#269;noj zada&#263;i &#353;to je Bog zadade sinovima  ljudskim. </p> 
<p><A NAME="an_3:11">3:11</A>&nbsp;Sve &#353;to on &#269;ini prikladno je u svoje vrijeme; ali iako  je dopustio &#269;ovjeku uvid u vjekove, &#269;ovjek ne mo&#382;e doku&#269;iti djela  koja Boga &#269;ini od po&#269;etka do kraja.</p> 
<p><A NAME="an_3:12">3:12</A>&nbsp;Znam da nije druge sre&#263;e &#269;ovjeku osim da se veseli i  &#269;ini dobro za svojega &#382;ivota.</p> 
<p><A NAME="an_3:13">3:13</A>&nbsp;I kad &#269;ovjek jede i pije i u&#382;iva u svojem radu, i to  je Bo&#382;ji dar.</p> 
<p><A NAME="an_3:14">3:14</A>&nbsp;I znam da sve &#353;to Bog &#269;ini, &#269;ini za stalno. Tome se ni&#353;ta  dodati ne mo&#382;e niti mu se mo&#382;e oduzeti; a Bog &#269;ini tako da ga  se boje.</p> 
<p><A NAME="an_3:15">3:15</A>&nbsp;&#352;to biva, ve&#263; bija&#353;e, i &#353;to &#263;e biti, ve&#263; je bilo; a Bog  obnavlja &#353;to je prohujalo.</p> 
<p><A NAME="an_3:16">3:16</A>&nbsp;Jo&#353; vidim kako pod suncem umjesto pravice vlada nepravda  i umjesto pravednika zlo&#269;inac.</p> 
<p><A NAME="an_3:17">3:17</A>&nbsp;Zato rekoh u sebi: "Bog &#263;e suditi i pravedniku i zlo&#269;incu, jer ovdje ima vrijeme za svaku namjeru i &#269;in."</p> 
<p><A NAME="an_3:18">3:18</A>&nbsp;Jo&#353; rekoh u sebi: "Ljudi se pona&#353;aju tako da Bog mo&#382;e  pokazati kakvi su uistinu, da su jedni drugima poput zvijeri."</p> 
<p><A NAME="an_3:19">3:19</A>&nbsp;Jer zaista, kob ljudi i zvijeri jedna je te ista. Kako  ginu oni, tako ginu i one; i di&#353;u jednakim dahom, i &#269;ovjek ni&#269;im  ne nadma&#353;uje zvijer, jer sve je ispraznost.</p> 
<p><A NAME="an_3:20">3:20</A>&nbsp;I jedni i drugi odlaze na isto mjesto; svi su postali  od praha i u prah se vra&#263;aju.</p> 
<p><A NAME="an_3:21">3:21</A>&nbsp;Tko zna da li dah ljudski uzlazi gore, a dah zvijeri  silazi dolje k zemlji?</p> 
<p><A NAME="an_3:22">3:22</A>&nbsp;Uvi&#273;am da &#269;ovjeku druge sre&#263;e nema osim radosti u svome  djelu, jer to je ljudska sudbina. A tko &#263;e ga dovesti do toga  da dozna &#353;to &#263;e biti poslije njega?</p> 
<p><A NAME="an_4:1">4:1</A>&nbsp;Opet stadoh promatrati sva nasilja koja se &#269;ine pod suncem, i gle, suze potla&#269;enih, i nikog nema da ih utre; i nasilje iz  tla&#269;iteljske ruke, a za&#353;titnika niotkuda.</p> 
<p><A NAME="an_4:2">4:2</A>&nbsp;Zato sretnima smatram mrtve koji su ve&#263; pomrli; sretniji  su od &#382;ivih &#353;to jo&#353; &#382;ive. </p> 
<p><A NAME="an_4:3">4:3</A>&nbsp;A od obojih je sretniji onaj koji  jo&#353; nije postao, koji nije vidio zlih djela &#353;to se &#269;ine pod suncem.</p> 
<p><A NAME="an_4:4">4:4</A>&nbsp;Nadalje iskusih da svaki napor i svaki uspjeh pribavlja  &#269;ovjeku zavist njegova bli&#382;njeg. I to je ispraznost i pusta tlapnja.</p> 
<p><A NAME="an_4:5">4:5</A>&nbsp;Bezumnik prekri&#382;i ruke i izjeda sebe.</p> 
<p><A NAME="an_4:6">4:6</A>&nbsp;Bolja je puna &#353;aka u miru nego obje pregr&#353;ti mu&#269;na rada i puste tlapnje.</p> 
<p><A NAME="an_4:7">4:7</A>&nbsp;I jo&#353; jednu opazih ispraznost pod suncem:</p> 
<p><A NAME="an_4:8">4:8</A>&nbsp;&#268;ovjek potpun samac - bez sina, bez brata, i opet nema  kraja njegovu trudu; o&#269;i mu se ne mogu nasititi blaga; a ne misli:  za koga se mu&#269;im i uskra&#263;ujem dobro sebi? I to je ispraznost  i zla briga.</p> 
<p><A NAME="an_4:9">4:9</A>&nbsp;Bolje je dvojici nego jednome, jer imaju bolju pla&#263;u za  svoj trud.</p> 
<p><A NAME="an_4:10">4:10</A>&nbsp;Padne li jedan, drugi &#263;e ga podi&#263;i; a te&#353;ko jednomu!  Ako padne, nema nikoga da ga podigne.</p> 
<p><A NAME="an_4:11">4:11</A>&nbsp;Pa ako se i spava udvoje, toplije je; a kako &#263;e se samac  zagrijati? </p> 
<p><A NAME="an_4:12">4:12</A>&nbsp;I ako tko udari na jednoga, dvojica &#263;e mu se oprijeti;  i trostruko se u&#382;e ne kida brzo.</p> 
<p><A NAME="an_4:13">4:13</A>&nbsp;Bolji je mladi&#263; siroma&#353;an a mudar nego kralj star a lud, koji vi&#353;e ne zna za savjet.</p> 
<p><A NAME="an_4:14">4:14</A>&nbsp;Jer mladi&#263; mo&#382;e izi&#263;i iz tamnice i postati kraljem, iako  se rodio kao prosjak u svom kraljevstvu.</p> 
<p><A NAME="an_4:15">4:15</A>&nbsp;Opazih kako svi koji &#382;ive i hode pod suncem pristaju  uz mladi&#263;a, uz nastupnika koji ga naslijedi.</p> 
<p><A NAME="an_4:16">4:16</A>&nbsp;On stupa na &#269;elo bezbrojnih podanika i kasniji se nara&#353;taji  ne mogahu zbog njega radovati. I to je zacijelo ispraznost i  pusta tlapnja.</p> 
<p><A NAME="an_4:17">4:17</A>&nbsp;Kad odlazi&#353; u Bo&#382;ji dom, pazi na korake svoje. Pri&#273;i  da mogne&#353; &#269;uti - &#382;rtva je valjanija nego prinos lu&#273;aka, jer oni  i ne znaju da &#269;ine zlo.</p> 
<p><A NAME="an_5:1">5:1</A>&nbsp;Ne nagli ustima svojim i ne &#382;uri se s rije&#269;ima pred Bogom,  jer je Bog na nebu, a ti si na zemlji; zato &#353;tedi svoje rije&#269;i.</p> 
<p><A NAME="an_5:2">5:2</A>&nbsp;San dolazi od mnogih briga, a lud govor od mno&#353;tva rije&#269;i.</p> 
<p><A NAME="an_5:3">5:3</A>&nbsp;Kad zavjetuje&#353; &#353;togod Bogu, odmah to izvr&#353;i, jer njemu  nisu mili bezumnici. Zato ispuni svaki svoj zavjet.</p> 
<p><A NAME="an_5:4">5:4</A>&nbsp;Bolje je ne zavjetovati, nego zavjetovati a ne izvr&#353;iti  zavjeta. </p> 
<p><A NAME="an_5:5">5:5</A>&nbsp;Ne daj ustima svojim da te navode na grijeh i ne reci  kasnije pred an&#273;elom da je bilo nehotice. Za&#353;to pru&#382;ati Bogu  priliku da se srdi na rije&#269; tvoju i uni&#353;ti djelo tvojih ruku?</p> 
<p><A NAME="an_5:6">5:6</A>&nbsp;Koliko sanja, toliko i ispraznosti; mnogo rije&#269;i - isprazna tlapnja. Zato boj se Boga.</p> 
<p><A NAME="an_5:7">5:7</A>&nbsp;Ako vidi&#353; gdje tla&#269;e siromaha i gaze pravo i pravicu u  zemlji, ne &#269;udi se tomu, jer nad visokim stra&#382;i vi&#353;i, a nad njim  najvi&#353;i. </p> 
<p><A NAME="an_5:8">5:8</A>&nbsp;Korist zemlje je nada sve; i kralj ovisi o zemlji&#353;tu.</p> 
<p><A NAME="an_5:9">5:9</A>&nbsp;Tko novce ljubi, nikad ih dosta nema; tko bogatstvo ljubi, nikad mu dosta probitka. I to je ispraznost.</p> 
<p><A NAME="an_5:10">5:10</A>&nbsp;Gdje je mnogo bogatstva, mnogo je i gotovana, pa kakva je korist od toga gospodaru, osim &#353;to ga o&#269;ima gleda?</p> 
<p><A NAME="an_5:11">5:11</A>&nbsp;Sladak je dan radi&#353;i, jeo malo ili mnogo, dok bogatstvo  ne da bogata&#353;u zaspati.</p> 
<p><A NAME="an_5:12">5:12</A>&nbsp;I vidjeh te&#353;ko zlo pod suncem: skupljeno blago &#353;to je  na propast svojemu vlasniku.</p> 
<p><A NAME="an_5:13">5:13</A>&nbsp;Jer zlom nezgodom propadne takvo bogatstvo te sinu &#353;to  mu se rodi ne ostane ni&#353;ta.</p> 
<p><A NAME="an_5:14">5:14</A>&nbsp;Gol je iza&#353;ao iz utrobe majke svoje i tako &#263;e gol i oti&#263;i  kakav je i do&#353;ao; ni&#353;ta nema od svega svojeg truda da ponese.</p> 
<p><A NAME="an_5:15">5:15</A>&nbsp;I to je te&#353;ko zlo &#353;to tako odlazi kako je i do&#353;ao; pa  kakva mu je korist &#353;to se u vjetar mu&#269;io.</p> 
<p><A NAME="an_5:16">5:16</A>&nbsp;Sve svoje dane &#382;ivi u tami, nevolji, brizi, bolesti i  srd&#382;bi. </p> 
<p><A NAME="an_5:17">5:17</A>&nbsp;Ovo, stoga, zaklju&#269;ujem: prava je sre&#263;a &#269;ovjeku jesti  i piti i biti zadovoljan sa svim svojim trudom kojim se mu&#269;i  pod suncem za kratka vijeka koji mu je dao Bog, jer takva mu  je sudbina dosu&#273;ena.</p> 
<p><A NAME="an_5:18">5:18</A>&nbsp;Pa ako je &#269;ovjeku Bog dao bogatstvo i imanje da ih u&#382;iva  i bude zadovoljan svojim djelom - i to je dar od Boga.</p> 
<p><A NAME="an_5:19">5:19</A>&nbsp;Jer tada barem ne misli mnogo na dane svog &#382;ivota, kad  mu Bog daje da mu se srce veseli.</p> 
<p><A NAME="an_6:1">6:1</A>&nbsp;I vidjeh: ima jo&#353; jedno zlo pod suncem i te&#353;ko ti&#353;ti ljude.</p> 
<p><A NAME="an_6:2">6:2</A>&nbsp;Nekomu Bog udijeli bogatstvo i blago i po&#269;asti te ima  sve &#353;to mu du&#353;a po&#382;eli, ali mu ne udijeli da to i u&#382;iva, nego  u&#382;iva tu&#273;inac. To je ispraznost i grdna nevolja.</p> 
<p><A NAME="an_6:3">6:3</A>&nbsp;I velim: bolje je nedono&#353;&#269;e od onoga koji bi rodio stotinu  djece i &#382;ivio mnogo godina, a sam se ne bi nau&#382;io dobra niti  bi imao pogreba;</p> 
<p><A NAME="an_6:4">6:4</A>&nbsp;jer je nedono&#353;&#269;e uzalud do&#353;lo i u tamu oti&#353;lo i ime mu je tamom pokriveno;</p> 
<p><A NAME="an_6:5">6:5</A>&nbsp;sunca &#269;ak ne vidje niti spozna - a spokojnije je od onoga.</p> 
<p><A NAME="an_6:6">6:6</A>&nbsp;Pa kad bi takav &#382;ivio i dvije tisu&#263;e godina, a svojeg  dobra ne bi u&#382;ivao, zar ne odlaze obojica jednako na isto mjesto?</p> 
<p><A NAME="an_6:7">6:7</A>&nbsp;&#268;ovjek se trudi samo da bi jeo, a &#382;eludac njegov nikad da se nasiti.</p> 
<p><A NAME="an_6:8">6:8</A>&nbsp;Jer po &#269;emu je mudrac bolji od lu&#273;aka i &#353;to re&#263;i o siromahu  koji se umije dr&#382;ati pred ljudima?</p> 
<p><A NAME="an_6:9">6:9</A>&nbsp;Bolje je o&#269;ima vidjeti nego duhom lutati. I to je ispraznost  i pusta tlapnja.</p> 
<p><A NAME="an_6:10">6:10</A>&nbsp;&#352;to je ve&#263; bilo, ime ima; i zna se &#353;to je &#269;ovjek; i on  se ne mo&#382;e parbiti s ja&#269;im od sebe.</p> 
<p><A NAME="an_6:11">6:11</A>&nbsp;&#352;to vi&#353;e rije&#269;i, to ve&#263;a ispraznost svega, i koja je  od toga korist &#269;ovjeku?</p> 
<p><A NAME="an_6:12">6:12</A>&nbsp;Tko zna &#353;to je dobro &#269;ovjeku u &#382;ivotu njegovu, za ono  malo dana koje tako isprazno &#382;ivi, koji mu prolaze kao sjena?  Tko &#263;e kazati &#269;ovjeku &#353;to &#263;e biti poslije njega pod suncem?</p> 
<p><A NAME="an_7:1">7:1</A>&nbsp;Bolji je dobar glas nego skupocjeno ulje, i smrtni dan nego dan ro&#273;enja.</p> 
<p><A NAME="an_7:2">7:2</A>&nbsp;Bolje je i&#263;i u ku&#263;u gdje je &#382;alost nego u ku&#263;u gdje je gozba, jer ondje je kraj svakoga &#269;ovjeka, i tko je &#382;iv, nek' primi k srcu!</p> 
<p><A NAME="an_7:3">7:3</A>&nbsp;Bolji je jad nego smijeh, jer pod &#382;alosnim licem srce je radosno.</p> 
<p><A NAME="an_7:4">7:4</A>&nbsp;Srce je mudrih ljudi u ku&#263;i &#382;alosti, a srce bezumnih u ku&#263;i veselja.</p> 
<p><A NAME="an_7:5">7:5</A>&nbsp;Bolje je poslu&#353;ati ukor mudra &#269;ovjeka negoli slu&#353;ati hvalospjev lu&#273;aka.</p> 
<p><A NAME="an_7:6">7:6</A>&nbsp;Jer kao prasak trnja ispod kotla, takav je smijeh lu&#273;aka, i to je ispraznost.</p> 
<p><A NAME="an_7:7">7:7</A>&nbsp;Jer smijeh od mudraca &#269;ini lu&#273;aka i veselje kvari srce.</p> 
<p><A NAME="an_7:8">7:8</A>&nbsp;Bolji je svr&#353;etak stvari nego njezin po&#269;etak i bolja je strpljivost od oholosti.</p> 
<p><A NAME="an_7:9">7:9</A>&nbsp;Ne nagli u srd&#382;bu, jer srd&#382;ba po&#269;iva u srcu lu&#273;aka.</p> 
<p><A NAME="an_7:10">7:10</A>&nbsp;Ne pitaj za&#353;to su negda&#353;nja vremena bila bolja od ovih, jer to nije mudro pitanje.</p> 
<p><A NAME="an_7:11">7:11</A>&nbsp;Mudrost je dragocjena ba&#353;tina i probitak onima na koje  sunce sja.</p> 
<p><A NAME="an_7:12">7:12</A>&nbsp;Jer kao &#353;to je novac za&#353;tita, tako je i mudrost; a prednost  je mudrosti u tome &#353;to izbavlja onoga tko je ima.</p> 
<p><A NAME="an_7:13">7:13</A>&nbsp;Pogledaj djela Bo&#382;ja; tko mo&#382;e ispraviti &#353;to je on iskrivio?</p> 
<p><A NAME="an_7:14">7:14</A>&nbsp;U sretan dan u&#382;ivaj sre&#263;u, a u zao dan razmi&#353;ljaj: Bog  je stvorio jedno kao i drugo - da &#269;ovjek ne otkrije ni&#353;ta od  svoje budu&#263;nosti.</p> 
<p><A NAME="an_7:15">7:15</A>&nbsp;Sva&#353;ta vidjeh u svojemu ni&#353;tavnom &#382;ivotu: pravednik propada  unato&#269; svojoj pravednosti, a bezbo&#382;nik i dalje &#382;ivi unato&#269; svojoj  bezbo&#382;nosti. </p> 
<p><A NAME="an_7:16">7:16</A>&nbsp;Ne budi prepravedan i ne budi premudar; za&#353;to da se uni&#353;tava&#353;?</p> 
<p><A NAME="an_7:17">7:17</A>&nbsp;Ne budi preopak i ne budi lud; za&#353;to bi umro prije vremena?</p> 
<p><A NAME="an_7:18">7:18</A>&nbsp;Dobro je da dr&#382;i&#353; jedno, ali ni drugo ne pu&#353;taj iz ruke, jer tko se boji Boga, izbavlja se od svega.</p> 
<p><A NAME="an_7:19">7:19</A>&nbsp;Mudrost mudraca ve&#263;u mo&#263; daje gradu nego deset mogu&#263;nika.</p> 
<p><A NAME="an_7:20">7:20</A>&nbsp;Na zemlji nema pravednika koji, &#269;ine&#263;i dobro, ne bi nikad  sagrije&#353;io. </p> 
<p><A NAME="an_7:21">7:21</A>&nbsp;I jo&#353; jedno: nemoj se obazirati na govorkanje; &#269;ut &#263;e&#353;  mo&#382;da da te sluga tvoj proklinjao; </p> 
<p><A NAME="an_7:22">7:22</A>&nbsp;a zna tvoje srce kako  si i ti &#269;esto druge proklinjao.</p> 
<p><A NAME="an_7:23">7:23</A>&nbsp;Sve sam to mudro&#353;&#263;u isku&#353;ao. Mislio sam da sam mudar, ali mi je mudrost bila nedoku&#269;iva.</p> 
<p><A NAME="an_7:24">7:24</A>&nbsp;Ono &#353;to jest, daleko je i duboko, tako duboko - tko da  i prona&#273;e?</p> 
<p><A NAME="an_7:25">7:25</A>&nbsp;I jo&#353; jednom poku&#353;ah istra&#382;iti i shvatiti mudrost i smisao, da spoznam opa&#269;inu kao ludost, a ludost kao bezumlje.</p> 
<p><A NAME="an_7:26">7:26</A>&nbsp;Otkrih da ima ne&#353;to gor&#269;e od smrti - &#382;ena, ona je zamka, srce joj je mre&#382;a, a ruke okovi; tko je Bogu drag, izmi&#269;e joj, a gre&#353;nik je njezin su&#382;anj.</p> 
<p><A NAME="an_7:27">7:27</A>&nbsp;Eto, to sam sve u svemu otkrio, veli Propovjednik.</p> 
<p><A NAME="an_7:28">7:28</A>&nbsp;I jo&#353; sam tra&#382;io, ali bez uspjeha. Na&#273;oh &#269;ovjeka - jednog od tisu&#263;u, a &#382;ene ne na&#273;oh me&#273;u svima nijedne.</p> 
<p><A NAME="an_7:29">7:29</A>&nbsp;Otkrih ovo: Bog stvori &#269;ovjeka jednostavnim, a on snuje  nebrojene spletke.</p> 
<p><A NAME="an_8:1">8:1</A>&nbsp;Tko je kao mudrac? Tko jo&#353; umije tuma&#269;iti stvari? Mudrost &#269;ovjeku razvedruje lice i mijenja njegov namr&#353;teni lik.</p> 
<p><A NAME="an_8:2">8:2</A>&nbsp;Zato velim: slu&#353;aj kraljevu zapovijed zbog Bo&#382;je zakletve.</p> 
<p><A NAME="an_8:3">8:3</A>&nbsp;Ne nagli da je prekr&#353;i&#353;: ne budi tvrdoglav kad razlog  nije dobar, jer on &#269;ini kako mu odgovara.</p> 
<p><A NAME="an_8:4">8:4</A>&nbsp;Jer kraljeva je rije&#269; najja&#269;a, i tko ga smije pitati:  "&#352;to &#269;ini&#353;?"</p> 
<p><A NAME="an_8:5">8:5</A>&nbsp;Tko se dr&#382;i zapovijedi, ne poznaje nevolju, i mudrac zna  za vrijeme i sud.</p> 
<p><A NAME="an_8:6">8:6</A>&nbsp;Jer postoji vrijeme i sud za sve, i &#269;ovjeka veoma tereti  nedjelo njegovo</p> 
<p><A NAME="an_8:7">8:7</A>&nbsp;jer on ne zna &#353;to &#263;e biti; a tko mu mo&#382;e kazati kad &#263;e  &#353;to biti?</p> 
<p><A NAME="an_8:8">8:8</A>&nbsp;Vjetar nitko ne mo&#382;e svladati, niti gospodariti nad danom  smrtnim, niti ima odgode u ratu; niti opa&#269;ina izbavlja onoga  koji je &#269;ini.</p> 
<p><A NAME="an_8:9">8:9</A>&nbsp;Sve ovo vidjeh paze&#263;i na sve &#353;to se &#269;ini pod suncem, kad  &#269;ovjek vlada nad &#269;ovjekom na njegovu nesre&#263;u.</p> 
<p><A NAME="an_8:10">8:10</A>&nbsp;Dalje vidjeh kako opake nose na groblje, i ljudi iz svetog  mjesta izlaze da ih slave zbog toga &#353;to su tako &#269;inili. I to  je ispraznost.</p> 
<p><A NAME="an_8:11">8:11</A>&nbsp;Kad nema brze osude za zlo djelo, ljudsko je srce sklono  &#269;initi zlo.</p> 
<p><A NAME="an_8:12">8:12</A>&nbsp;I gre&#353;nik koji &#269;ini zlo i sto puta, dugo &#382;ivi. Ja ipak  znam da &#263;e biti sretni oni koji se boje Boga jer ga se boje.</p> 
<p><A NAME="an_8:13">8:13</A>&nbsp;Ali opak &#269;ovjek ne&#263;e biti sretan i ne&#263;e produljivati  svoje dane ni kao sjena jer se ne boji Boga.</p> 
<p><A NAME="an_8:14">8:14</A>&nbsp;Ali je na zemlji ispraznost te pravednike sti&#382;e sudbina  opakih, a opake sudbina pravednika. Velim: i to je ispraznost.</p> 
<p><A NAME="an_8:15">8:15</A>&nbsp;Zato slavim veselje, jer nema &#269;ovjeku sre&#263;e pod suncem  nego u jelu, pilu i nasladi. I to neka ga prati u njegovoj muci  za &#382;ivota koji mu Bog dade pod suncem.</p> 
<p><A NAME="an_8:16">8:16</A>&nbsp;Poslije svih napora da doku&#269;im mudrost, poku&#353;ah spoznati  &#353;to se radi na zemlji. Uistinu, &#269;ovjek ne nalazi spokojstva ni  danju ni no&#263;u.</p> 
<p><A NAME="an_8:17">8:17</A>&nbsp;Promatram cjelokupno djelo Bo&#382;je: i odista - nitko ne  mo&#382;e doku&#269;iti ono &#353;to se zbiva pod suncem. Jer ma koliko se &#269;ovjek  trudio da otkrije, nikad ne mo&#382;e otkriti. Pa ni mudrac to ne  mo&#382;e otkriti, iako misli da zna.</p> 
<p><A NAME="an_9:1">9:1</A>&nbsp;Razmi&#353;ljah o svemu tome i shvatih kako su i pravednici i mudraci, sa djelima svojim, u Bo&#382;joj ruci; i &#269;ovjek ne razumije ni ljubavi  ni mr&#382;nje, i njemu su obje ispraznost.</p> 
<p><A NAME="an_9:2">9:2</A>&nbsp;Svima je ista kob, pravednomu kao i opakom, &#269;istomu i  ne&#269;istomu, onomu koji &#382;rtvuje kao i onomu koji ne &#382;rtvuje; jednako  dobru kao i gre&#353;niku, onomu koji se zaklinje kao i onomu koji  se boji zakletve.</p> 
<p><A NAME="an_9:3">9:3</A>&nbsp;Najgore je od svega &#353;to biva pod suncem ovo: ista je kob  svima, ljudsko je srce puno zla, ludost je u srcima ljudi dok  &#382;ive, a potom se pridru&#382;uju mrtvima.</p> 
<p><A NAME="an_9:4">9:4</A>&nbsp;Jer onaj tko je me&#273;u &#382;ivima, ima nade: i &#382;iv pas vi&#353;e  vrijedi nego mrtav lav.</p> 
<p><A NAME="an_9:5">9:5</A>&nbsp;&#381;ivi barem znaju da &#263;e umrijeti, a mrtvi ne znaju ni&#353;ta  niti imaju vi&#353;e nagrade, jer se zaboravlja i spomen na njih.</p> 
<p><A NAME="an_9:6">9:6</A>&nbsp;Davno je nestalo i njihove ljubavi, i mr&#382;nje, i zavisti, i vi&#353;e nemaju udjela ni u &#269;em &#353;to biva pod suncem.</p> 
<p><A NAME="an_9:7">9:7</A>&nbsp;Zato s rado&#353;&#263;u jedi svoj kruh i vesela srca pij svoje vino, jer se Bogu ve&#263; prije svidjelo tvoje djelo.</p> 
<p><A NAME="an_9:8">9:8</A>&nbsp;U svako doba nosi haljine bijele i ulja nek' ne ponestane na tvojoj glavi.</p> 
<p><A NAME="an_9:9">9:9</A>&nbsp;U&#382;ivaj &#382;ivot sa &#382;enom koju ljubi&#353; u sve dane svojega ispraznog  vijeka koji ti Bog daje pod suncem, jer to je tvoj udio u &#382;ivotu  i u trudu kojim se trudi&#353; pod suncem.</p> 
<p><A NAME="an_9:10">9:10</A>&nbsp;I &#353;to god nakani&#353; u&#269;initi, u&#269;ini dok mo&#382;e&#353;, jer nema  ni djela, ni umovanja, ni spoznaje, ni mudrosti u Podzemlju u  koje ide&#353;.</p> 
<p><A NAME="an_9:11">9:11</A>&nbsp;Osim toga, vidjeh pod suncem: ne dobivaju trku hitri, ni boj hrabri; nema kruha za mudraca, ni bogatstva za razumne, ni milosti za u&#269;ene, jer vrijeme i kob sve ih dosti&#382;e.</p> 
<p><A NAME="an_9:12">9:12</A>&nbsp;&#268;ovjek ne zna svoga &#269;asa: kao ribe ulovljene u podmukloj  mre&#382;i, i kao ptice u zamku uhva&#263;ene, tako se hvataju sinovi ljudski  u vrijeme nevolje koja ih iznenada spopada.</p> 
<p><A NAME="an_9:13">9:13</A>&nbsp;Jo&#353; vidjeh pod suncem i ovu "mudrost" koja mi se u&#269;ini  velikom: </p> 
<p><A NAME="an_9:14">9:14</A>&nbsp;Bi jedan malen grad i u njem malo ljudi, a na nj udari  velik kralj, opkoli ga i podi&#382;e oko njega velike opsadne tornjeve.</p> 
<p><A NAME="an_9:15">9:15</A>&nbsp;Ali se u njemu na&#273;e &#269;ovjek siromah mudar koji spasi grad  svojom mudro&#353;&#263;u, a poslije se nitko nije sje&#263;ao toga &#269;ovjeka.</p> 
<p><A NAME="an_9:16">9:16</A>&nbsp;Ipak ja velim: bolja je mudrost nego jakost, ali se ne  cijeni mudrost siromaha i ne slu&#353;aju njegove rije&#269;i.</p> 
<p><A NAME="an_9:17">9:17</A>&nbsp;Blage se rije&#269;i mudraca bolje &#269;uju nego vika zapovjednika  nad lu&#273;acima.</p> 
<p><A NAME="an_9:18">9:18</A>&nbsp;Mudrost vi&#353;e vrijedi nego bojno oru&#382;je, ali jedan jedini  gre&#353;nik pokvari mnogo dobra.</p> 
<p><A NAME="an_10:1">10:1</A>&nbsp;Uginula muha usmrdi mirisno ulje, a i malo ludosti ja&#269;e je  od mudrosti i &#269;asti.</p> 
<p><A NAME="an_10:2">10:2</A>&nbsp;Mudrac kro&#269;i pravim putem, a lu&#273;ak krivim.</p> 
<p><A NAME="an_10:3">10:3</A>&nbsp;Dovoljno je da lu&#273;ak po&#273;e putem: kako razbora nema, svakomu  pokazuje da je lud.</p> 
<p><A NAME="an_10:4">10:4</A>&nbsp;Ako se na te digne vladao&#269;ev gnjev, ne ostavljaj svoga  mjesta, jer blagost spre&#269;ava velike grijehe.</p> 
<p><A NAME="an_10:5">10:5</A>&nbsp;Ima zlo &#353;to ga vidjeh pod suncem kao prestupak koji dolazi  od vladaoca:</p> 
<p><A NAME="an_10:6">10:6</A>&nbsp;ludost se podi&#382;e na najvi&#353;a mjesta, a veliki zauzimaju  niske polo&#382;aje.</p> 
<p><A NAME="an_10:7">10:7</A>&nbsp;Vidjeh sluge na konjima, a knezove gdje idu pje&#353;ice kao  sluge. </p> 
<p><A NAME="an_10:8">10:8</A>&nbsp;Tko jamu kopa, u nju pada; i tko ru&#353;i zid, ujeda ga zmija.</p> 
<p><A NAME="an_10:9">10:9</A>&nbsp;Tko lomi kamenje, ono ga ranjava; tko cijepa drva, mo&#382;e nastradati.</p> 
<p><A NAME="an_10:10">10:10</A>&nbsp;Kad zatupi &#382;eljezo i o&#353;trica mu nije nabru&#353;ena, tada  treba vi&#353;e snage; a nagrada mudrosti je uspjeh.</p> 
<p><A NAME="an_10:11">10:11</A>&nbsp;Ako zmija ujede prije &#269;aranja, ni&#353;ta onda op&#269;aratelj  ne koristi.</p> 
<p><A NAME="an_10:12">10:12</A>&nbsp;Pune su miline rije&#269;i iz usta mudraca, a bezumnika upropa&#353;&#263;uju njegove usne.</p> 
<p><A NAME="an_10:13">10:13</A>&nbsp;On po&#269;inje svoje besjede ludo&#353;&#263;u i svr&#353;ava ih potpunim  bezumljem. </p> 
<p><A NAME="an_10:14">10:14</A>&nbsp;Lu&#273;ak previ&#353;e govori: &#269;ovjek ne poznaje budu&#263;nost, i  tko mu mo&#382;e kazati &#353;to &#263;e poslije njega biti?</p> 
<p><A NAME="an_10:15">10:15</A>&nbsp;Lu&#273;ake mori njihov trud; tko ne zna puta, ne mo&#382;e u grad.</p> 
<p><A NAME="an_10:16">10:16</A>&nbsp;Jao tebi, zemljo, kad ti je kralj premlad i knezovi se  ve&#263; ujutro goste.</p> 
<p><A NAME="an_10:17">10:17</A>&nbsp;Blago tebi, zemljo, kad ti je kralj plemenit i knezovi  ti u svoje vrijeme blaguju da se okrijepe, a ne da se opiju.</p> 
<p><A NAME="an_10:18">10:18</A>&nbsp;S lijenosti se ugiblju grede, zbog nebrige proki&#353;njava ku&#263;a.</p> 
<p><A NAME="an_10:19">10:19</A>&nbsp;Ali su gozbe radi zabave i vino uveseljava &#382;ivot, a novci  pribavljaju sve.</p> 
<p><A NAME="an_10:20">10:20</A>&nbsp;Ni u svojoj misli ne kuni kralja, ni u svojoj lo&#382;nici ne kuni bogata&#353;a, jer &#263;e ptice odnijeti glas i kleveta lako okrilati.</p> 
<p><A NAME="an_11:1">11:1</A>&nbsp;Baci kruh svoj na vodu i na&#263;i &#263;e&#353; ga poslije mnogo vremena.</p> 
<p><A NAME="an_11:2">11:2</A>&nbsp;Podijeli sedmorici ili osmorici, jer ne zna&#353; kakvo &#263;e  zlo zadesiti zemlju.</p> 
<p><A NAME="an_11:3">11:3</A>&nbsp;Kad se oblaci napune ki&#353;om, prosiplju je na zemlju, a  padne li drvo na jug ili na sjever, svejedno: gdje padne, ondje  i ostaje.</p> 
<p><A NAME="an_11:4">11:4</A>&nbsp;Tko pazi na vjetar, ne sije, i tko gleda na oblake, ne &#382;anje.</p> 
<p><A NAME="an_11:5">11:5</A>&nbsp;Kao &#353;to ne zna&#353; koji je put vjetru ni kako postaju kosti  u utrobi trudne &#382;ene, tako ne zna&#353; ni djela Boga koji sve tvori.</p> 
<p><A NAME="an_11:6">11:6</A>&nbsp;Ujutro sij svoje sjeme, a nave&#269;er nek' ti ruka ne po&#269;iva. Jer ne zna&#353; da li &#263;e biti bolje ovo ili ono, ili &#263;e oboje biti  jednako dobro.</p> 
<p><A NAME="an_11:7">11:7</A>&nbsp;Ljupka je svjetlost i ugodno je o&#269;ima vidjeti sunce.</p> 
<p><A NAME="an_11:8">11:8</A>&nbsp;Ali ako &#269;ovjek &#382;ivi i mnogo godina, neka se uvijek veseli, a neka se sjeti da &#263;e tamnih dana biti mnogo. Ispraznost je  sve &#353;to &#263;e do&#263;i.</p> 
<p><A NAME="an_11:9">11:9</A>&nbsp;Zato se raduj, mladi&#263;u, za svoje mladosti, i veseli se u danima svoga mladena&#353;tva; idi putovima svoga srca i slijedi &#382;elje svojih o&#269;iju; ali znaj da &#263;e ti za sve to suditi Bog.</p> 
<p><A NAME="an_11:10">11:10</A>&nbsp;Ukloni dakle jad iz svoga srca i udalji bol od svojega tijela. Ali je isprazna i mladost i doba tamnih kosa.</p> 
<p><A NAME="an_12:1">12:1</A>&nbsp;I sje&#263;aj se svoga Stvoritelja u danima svoje mladosti prije  nego do&#273;u zli dani i prispiju godine kad &#263;e&#353; re&#263;i: "Ne mile mi  se." </p> 
<p><A NAME="an_12:2">12:2</A>&nbsp;Prije nego potamni sunce i svjetlost, mjesec i zvijezde, i vrate se oblaci iza ki&#353;e.</p> 
<p><A NAME="an_12:3">12:3</A>&nbsp;U dan kad zadrhte &#269;uvari ku&#263;e i pognu se junaci, i dosa&#273;uju se mlinarice jer ih je premalo, i potamne oni koji gledaju kroz prozore;</p> 
<p><A NAME="an_12:4">12:4</A>&nbsp;kad se zatvore uli&#269;na vrata, oslabi &#353;um mlina, kad utihne pjev ptice i zamru zvuci pjesme.</p> 
<p><A NAME="an_12:5">12:5</A>&nbsp;Kad je put uzbrdo muka i svaki izlazak prijetnja; a badem je u cvatu, i skakavac ne ska&#269;e vi&#353;e, i koprov plot puca, jer &#269;ovjek ide u svoj vje&#269;ni dom! A narika&#269;e ve&#263; se kre&#263;u ulicama.</p> 
<p><A NAME="an_12:6">12:6</A>&nbsp;Prije nego se prekine srebrna vrpca i zlatna se svjetiljka razbije i razlupa se vr&#269; na izvoru i slomi to&#269;ak na bunaru;</p> 
<p><A NAME="an_12:7">12:7</A>&nbsp;i vrati se prah u zemlju kao &#353;to je iz nje i do&#353;ao, a duh  se vrati Bogu koji ga je dao.</p> 
<p><A NAME="an_12:8">12:8</A>&nbsp;Ispraznost nad ispraznostima, veli Propovjednik, sve je  ispraznost. </p> 
<p><A NAME="an_12:9">12:9</A>&nbsp;A osim toga &#353;to je sam Propovjednik bio mudar, on je i  narod u&#269;io mudrosti te je odmjerio, ispitao i sastavio mnogo  mudrih izreka. </p> 
<p><A NAME="an_12:10">12:10</A>&nbsp;Ujedno se Propovjednik trudio prona&#263;i prikladne  rije&#269;i i izravno izraziti istinu.</p> 
<p><A NAME="an_12:11">12:11</A>&nbsp;Besjede su mudrih ljudi kao ostani i kao pobodeni kolci:  pastir se njima slu&#382;i na dobro svojega stada.</p> 
<p><A NAME="an_12:12">12:12</A>&nbsp;I na kraju, sine moj, znaj da je neizmjerno mnogo truda  potrebno da se napi&#353;e knjiga i da mnogo u&#269;enje umara tijelo.</p> 
<p><A NAME="an_12:13">12:13</A>&nbsp;&#268;ujmo svemu zavr&#353;nu rije&#269;: "Boj se Boga, izvr&#353;uj njegove  zapovijedi, jer - to je sav &#269;ovjek." </p> 
<p><A NAME="an_12:14">12:14</A>&nbsp;Jer sva &#263;e skrivena  djela, bila dobra ili zla, Bog izvesti na sud.</p> 
<p><HR>
<CENTER>
<A HREF="sol">Next: Song of Solomon</A></CENTER>
</BODY>
</HTML>
