<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Psalms</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="job.htm">Previous</A>&nbsp;
<A HREF="pro.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Psalms</h3> 
<p><A NAME="an_1:1">1:1</A>&nbsp;Blago &#269;ovjeku koji ne slijedi savjeta opakih, ne staje na putu gre&#353;ni&#269;kom i ne sjeda u zbor podrugljivaca,</p> 
<p><A NAME="an_1:2">1:2</A>&nbsp;ve&#263; u&#382;iva u Zakonu Jahvinu, o Zakonu njegovu misli dan i no&#263;.</p> 
<p><A NAME="an_1:3">1:3</A>&nbsp;On je k'o stablo zasa&#273;eno pokraj voda teku&#263;ica &#353;to u svoje vrijeme plod donosi; li&#353;&#263;e mu nikad ne vene, sve &#353;to radi dobrim urodi.</p> 
<p><A NAME="an_1:4">1:4</A>&nbsp;Nisu takvi opaki, ne, nisu takvi! Oni su k'o pljeva &#353;to je vjetar raznosi.</p> 
<p><A NAME="an_1:5">1:5</A>&nbsp;Stoga se opaki ne&#263;e odr&#382;ati na sudu, ni gre&#353;nici u zajednici pravednih.</p> 
<p><A NAME="an_1:6">1:6</A>&nbsp;Jer Jahve zna put pravednih, a propast &#263;e put opakih.</p> 
<p><A NAME="an_2:1">2:1</A>&nbsp;Za&#353;to se bune narodi, za&#353;to puci ludosti snuju?</p> 
<p><A NAME="an_2:2">2:2</A>&nbsp;Ustaju kraljevi zemaljski, knezovi se rot&#196;e protiv Jahve i Pomazanika njegova:</p> 
<p><A NAME="an_2:3">2:3</A>&nbsp;"Skr&#353;imo okove njihove i jaram njihov zbacimo!"</p> 
<p><A NAME="an_2:4">2:4</A>&nbsp;Smije se onaj &#353;to na nebu stoluje, Gospod im se podruguje.</p> 
<p><A NAME="an_2:5">2:5</A>&nbsp;Tad im veli u svom gnjevu, &#382;estinom ih on zbunjuje:</p> 
<p><A NAME="an_2:6">2:6</A>&nbsp;"T&#211;a ja kralja svog postavih nad Sionom, svojom svetom gorom."</p> 
<p><A NAME="an_2:7">2:7</A>&nbsp;Obznanjujem odluku Jahvinu: Gospodin mi re&#269;e: "Ti si sin moj, danas te rodih.</p> 
<p><A NAME="an_2:8">2:8</A>&nbsp;Zatra&#382;i samo, i dat &#263;u ti puke u ba&#353;tinu, i u posjed krajeve zemaljske.</p> 
<p><A NAME="an_2:9">2:9</A>&nbsp;Vladat &#263;e&#353; njima palicom gvozden&#196;om i razbit ih kao sud lon&#269;arski."</p> 
<p><A NAME="an_2:10">2:10</A>&nbsp;Opametite se sada, vi kraljevi, Urazumite se, suci zemaljski.</p> 
<p><A NAME="an_2:11">2:11</A>&nbsp;Slu&#382;ite Jahvi sa strahom, s trepetom se pokorite njemu,</p> 
<p><A NAME="an_2:12">2:12</A>&nbsp;da se ne razgnjevi te ne propadnete na putu, kad uskoro plane srd&#382;ba njegova. Blago svima koji se njemu utje&#269;u!</p> 
<p><A NAME="an_3:1">3:1</A>&nbsp;Psalam. Davidov. Kad je David bje&#382;ao pred sinom Ab&#353;alomom.</p> 
<p><A NAME="an_3:2">3:2</A>&nbsp;Jahve, koliko je tla&#269;itelja mojih, koliki se podi&#382;u na me!</p> 
<p><A NAME="an_3:3">3:3</A>&nbsp;Mnogi su &#353;to o meni zbore: "Nema mu spasenja u Bogu!"</p> 
<p><A NAME="an_3:4">3:4</A>&nbsp;Ti si ipak &#353;tit moj, Jahve; slavo moja, ti mi glavu podi&#382;e&#353;.</p> 
<p><A NAME="an_3:5">3:5</A>&nbsp;Iza sveg glasa Jahvi zavapih, i on me usli&#353;a sa svete gore svoje.</p> 
<p><A NAME="an_3:6">3:6</A>&nbsp;Sad mogu le&#263;' i usnuti, i onda ustat' jer me Jahve dr&#382;i.</p> 
<p><A NAME="an_3:7">3:7</A>&nbsp;Ne bojim se tisu&#263;a ljudi &#353;to me opsjedaju du&#353;manski.</p> 
<p><A NAME="an_3:8">3:8</A>&nbsp;Ustani, o Jahve! Spasi me, o Bo&#382;e moj! Ti udara&#353; po obrazu sve neprijatelje moje, opakima zube razbija&#353;.</p> 
<p><A NAME="an_3:9">3:9</A>&nbsp;U Jahve je spasenje: na tvom narodu tvoj je blagoslov!</p> 
<p><A NAME="an_4:1">4:1</A>&nbsp;Zborovo&#273;i. Uz &#382;i&#269;ana glazbala. Psalam. Davidov.</p> 
<p><A NAME="an_4:2">4:2</A>&nbsp;Kad zazovem, usli&#353;i me, Bo&#382;e, pravdo moja, ti &#353;to me u tjeskobi izbav&#196;i: smiluj mi se, usli&#353;i moju molitvu!</p> 
<p><A NAME="an_4:3">4:3</A>&nbsp;Sinovi &#269;ovje&#269;ji, dokle &#263;e vam srca ostati tvrda? Za&#353;to ispraznost ljubite, opsjenu slijedite?</p> 
<p><A NAME="an_4:4">4:4</A>&nbsp;Znajte: Jahve &#269;udesno uzvisuje prijatelja svoga; Gospodin &#263;e me usli&#353;iti kad ga zazovem.</p> 
<p><A NAME="an_4:5">4:5</A>&nbsp;Promislite u srcima i ne grije&#353;ite, dr&#353;&#263;ite na svojim le&#382;ajima i zanijemite.</p> 
<p><A NAME="an_4:6">4:6</A>&nbsp;Prinesite &#382;rtve pravedne, u Jahvu se uzdajte!</p> 
<p><A NAME="an_4:7">4:7</A>&nbsp;Mnogi govore: "Tko &#263;e nam pokazati sre&#263;u?" Obasjaj nas, Jahve, svjetlom svoga lica!</p> 
<p><A NAME="an_4:8">4:8</A>&nbsp;Vi&#353;e si u srce moje ulio radosti nego kad obilno rode p&#353;enica i vino.</p> 
<p><A NAME="an_4:9">4:9</A>&nbsp;&#268;im legnem, odmah u miru i usnem, jer mi samo ti, o Jahve, daje&#353; miran po&#269;inak.</p> 
<p><A NAME="an_5:1">5:1</A>&nbsp;Zborovo&#273;i. Uz frule. Psalam. Davidov.</p> 
<p><A NAME="an_5:2">5:2</A>&nbsp;&#268;uj, o Jahve, rije&#269;i moje, jecaje moje razaberi!</p> 
<p><A NAME="an_5:3">5:3</A>&nbsp;Osvrni se na glas mog prizivanja, o Kralju moj i Bo&#382;e moj, jer tebe vru&#263;e zazivam!</p> 
<p><A NAME="an_5:4">5:4</A>&nbsp;Jahve, zorom glas mi ve&#263; &#269;uje&#353;, zorom ti ve&#263; lijem molitve u nadi &#269;ekaju&#263;'.</p> 
<p><A NAME="an_5:5">5:5</A>&nbsp;Jer ti nisi Bog kom je nepravda mila: zlobniku nema boravka s tobom,</p> 
<p><A NAME="an_5:6">5:6</A>&nbsp;opaki ne mogu opstati pred tvojim pogledom. Mrzi&#353; sve &#353;to &#269;ine bezakonje</p> 
<p><A NAME="an_5:7">5:7</A>&nbsp;i uni&#353;tava&#353; la&#382;ljivce. Varalica i krvopija Jahvi se gadi.</p> 
<p><A NAME="an_5:8">5:8</A>&nbsp;Po velikoj dobroti tvojoj uni&#263;i &#263;u u Dom tvoj; past &#263;u ni&#269;ice pred svetim Domom tvojim, Jahve, prepun po&#353;tovanja.</p> 
<p><A NAME="an_5:9">5:9</A>&nbsp;U svojoj me pravdi vodi poradi mojih du&#353;mana, svoj put mi poravnaj pred o&#269;ima.</p> 
<p><A NAME="an_5:10">5:10</A>&nbsp;U njihovim ustima iskrenosti nema, srce im je puno zlo&#263;e; grlo im je grob otvoren, a jezikom laskaju.</p> 
<p><A NAME="an_5:11">5:11</A>&nbsp;Kazni ih, o Bo&#382;e! Nek' propadnu oni i osnove njine, otjeraj ih zbog mnogih nedjela njihovih; t&#211;a oni se digo&#353;e na tebe.</p> 
<p><A NAME="an_5:12">5:12</A>&nbsp;Nek' se raduju svi &#353;to se utje&#269;u tebi, neka kli&#269;u sve dovijeka! &#352;titi ih i nek se vesele u tebi koji ljube ime tvoje,</p> 
<p><A NAME="an_5:13">5:13</A>&nbsp;jer pravednika, Jahve, ti blagoslivlja&#353;, dobrotom ga svojom k'o &#353;titom zaklanja&#353;.</p> 
<p><A NAME="an_6:1">6:1</A>&nbsp;Zborovo&#273;i. Uz &#382;i&#269;ano glazbalo. U oktavi. Psalam. Davidov.</p> 
<p><A NAME="an_6:2">6:2</A>&nbsp;Jahve, nemoj me karati u srd&#382;bi svojoj, ne ka&#382;njavaj me u svojoj jarosti!</p> 
<p><A NAME="an_6:3">6:3</A>&nbsp;Smiluj mi se, Jahve, jer sam iznemog'o, Jahve, ozdravi me jer dr&#353;&#263;u kosti moje.</p> 
<p><A NAME="an_6:4">6:4</A>&nbsp;Duboko mi je du&#353;a potresena, a ti, o Jahve - dokle &#263;e&#353;?</p> 
<p><A NAME="an_6:5">6:5</A>&nbsp;Vrati se, Jahve, du&#353;u mi izbavi, spasi me rad svoje dobrote:</p> 
<p><A NAME="an_6:6">6:6</A>&nbsp;jer me&#273;u mrtvima tko te se sje&#263;a, u Podzemlju tko ti hvale pjeva?</p> 
<p><A NAME="an_6:7">6:7</A>&nbsp;Iznemogoh od pusta jecanja, u no&#263;i postelju pla&#269;em zalijevam, suzama le&#382;aj natapam.</p> 
<p><A NAME="an_6:8">6:8</A>&nbsp;Od &#382;alosti oko mi gasne i slabi, jer su mnogi neprijatelji moji.</p> 
<p><A NAME="an_6:9">6:9</A>&nbsp;Odstupite od mene, svi opaki, jer je Jahve pla&#269; moj &#269;uo.</p> 
<p><A NAME="an_6:10">6:10</A>&nbsp;&#268;uo je Jahve molbu moju, Jahve je primio moju molitvu.</p> 
<p><A NAME="an_6:11">6:11</A>&nbsp;Neka se postide i u&#382;asno zbune svi moji du&#353;mani, i puni srama neka smjesta odstupe.</p> 
<p><A NAME="an_7:1">7:1</A>&nbsp;Tu&#382;aljka. Davidova. Ispjeva je Jahvi zbog Ku&#353;a Benjaminovca.</p> 
<p><A NAME="an_7:2">7:2</A>&nbsp;O Jahve, Bo&#382;e moj, tebi se utje&#269;em, od svih progonitelja spasi me, oslobodi,</p> 
<p><A NAME="an_7:3">7:3</A>&nbsp;da mi du&#353;u ne zgrabe kao lav &#353;to razdire, a nema tko da izbavi.</p> 
<p><A NAME="an_7:4">7:4</A>&nbsp;Jahve, Bo&#382;e moj, ako to u&#269;inih, ako je nepravda na rukama mojim,</p> 
<p><A NAME="an_7:5">7:5</A>&nbsp;ako zlom uzvratih prijatelju, ili oplijenih nepravedna tu&#382;itelja:</p> 
<p><A NAME="an_7:6">7:6</A>&nbsp;neka mi du&#353;manin progoni du&#353;u i zgrabi je, neka mi &#382;ivot u zemlju satre i jetru u pra&#353;inu baci.</p> 
<p><A NAME="an_7:7">7:7</A>&nbsp;Ustani, Jahve, u svom gnjevu, digni se na bijes tla&#269;itelja mojih. Probudi se! Sud mi sazovi!</p> 
<p><A NAME="an_7:8">7:8</A>&nbsp;Neka te okru&#382;i skup&#353;tina narodna, nad njom sjedni visoko!</p> 
<p><A NAME="an_7:9">7:9</A>&nbsp;O Jahve, dosudi mi pravo po pravosti mojoj i po nevinosti koja je u meni.</p> 
<p><A NAME="an_7:10">7:10</A>&nbsp;Dokraj&#269;i bezakonje zlotvora, pravedna podigni, pravedni Bo&#382;e koji proni&#269;e&#353; srca i bubrege.</p> 
<p><A NAME="an_7:11">7:11</A>&nbsp;Meni je &#353;tit Bog koji spasava &#269;estita srca.</p> 
<p><A NAME="an_7:12">7:12</A>&nbsp;Bog je pravedan sudac, on povazdan prijeti:</p> 
<p><A NAME="an_7:13">7:13</A>&nbsp;ako se ne obrate, ma&#269; &#263;e nao&#353;triti, luk &#263;e svoj zapet' i pravo smjerit'.</p> 
<p><A NAME="an_7:14">7:14</A>&nbsp;Spremit &#263;e za njih smrtonosno oru&#382;je, strijele &#263;e svoje u&#382;ariti.</p> 
<p><A NAME="an_7:15">7:15</A>&nbsp;Eto, zlotvor za&#269;e nepravdu, otrudnje pako&#353;&#263;u i podlost rodi.</p> 
<p><A NAME="an_7:16">7:16</A>&nbsp;Iskopa jamu i prodube; sam u jamu svoju pade!</p> 
<p><A NAME="an_7:17">7:17</A>&nbsp;Pakost &#263;e njegova pasti njemu na glavu, njemu na tjeme okrenut se nasilje njegovo.</p> 
<p><A NAME="an_7:18">7:18</A>&nbsp;A ja &#263;u hvaliti Jahvu zbog pravde njegove i pjevat &#263;u imenu Jahve vi&#353;njega.</p> 
<p><A NAME="an_8:1">8:1</A>&nbsp;Zborovo&#273;i. Po napjevu "Tijesci". Psalam. Davidov.</p> 
<p><A NAME="an_8:2">8:2</A>&nbsp;Jahve, Gospode na&#353;, divno je ime tvoje po svoj zemlji, veli&#269;anstvom nebo natkriljuje&#353;!</p> 
<p><A NAME="an_8:3">8:3</A>&nbsp;U ustima djece i dojen&#269;adi hvalu si spremio protiv neprijatelja, da postidi&#353; mrzitelja, zlotvora.</p> 
<p><A NAME="an_8:4">8:4</A>&nbsp;Gledam ti nebesa, djelo prstiju tvojih, mjesec i zvijezde &#353;to ih u&#269;vrsti -</p> 
<p><A NAME="an_8:5">8:5</A>&nbsp;pa &#353;to je &#269;ovjek da ga se spominje&#353;, sin &#269;ovje&#269;ji te ga pohodi&#353;?</p> 
<p><A NAME="an_8:6">8:6</A>&nbsp;Ti ga u&#269;ini malo manjim od Boga, slavom i sjajem njega okruni.</p> 
<p><A NAME="an_8:7">8:7</A>&nbsp;Vlast mu dade nad djelima ruku svojih, njemu pod noge sve podlo&#382;i:</p> 
<p><A NAME="an_8:8">8:8</A>&nbsp;ovce i svakolika goveda, i zvijeri poljske k tome,</p> 
<p><A NAME="an_8:9">8:9</A>&nbsp;ptice nebeske i ribe morske, i &#353;to god prolazi stazama morskim.</p> 
<p><A NAME="an_8:10">8:10</A>&nbsp;Jahve, Gospode na&#353;, divno je ime tvoje po svoj zemlji!</p> 
<p><A NAME="an_9:1">9:1</A>&nbsp;Zborovo&#273;i. Po napjevu "Umri za sina". Psalam. Davidov.</p> 
<p><A NAME="an_9:2">9:2</A>&nbsp;<small>ALEF Slavim te, Jahve, svim srcem svojim, ispovijedam sva &#269;udesna djela tvoja.</p> 
<p><A NAME="an_9:3">9:3</A>&nbsp;Radujem se i kli&#269;em tebi, pjevam imenu tvome, Svevi&#353;nji!</p> 
<p><A NAME="an_9:4">9:4</A>&nbsp;<small>BET Du&#353;mani moji natrag krenu&#353;e, pado&#353;e i pred licem tvojim pogibo&#353;e.</p> 
<p><A NAME="an_9:5">9:5</A>&nbsp;Jer ti se zauze za moje pravo i parbu moju, ti sjede na prijesto - sudac pravedan:</p> 
<p><A NAME="an_9:6">9:6</A>&nbsp;<small>GIMEL ti pokara pogane, pogubi bezbo&#353;ca, ime im izbrisa dovijeka.</p> 
<p><A NAME="an_9:7">9:7</A>&nbsp;Du&#353;mani klonu&#353;e, smrvljeni zauvijek, ti im gradove razori - nesta im spomena.</p> 
<p><A NAME="an_9:8">9:8</A>&nbsp;<small>HE Ali Jahve dovijeka stoluje, postavi prijesto svoj da sudi:</p> 
<p><A NAME="an_9:9">9:9</A>&nbsp;sam po pravdi sudi krug zemaljski, izre&#269;e pucima osudu pravednu.</p> 
<p><A NAME="an_9:10">9:10</A>&nbsp;<small>VAU Jahve je tvr&#273;ava tla&#269;enom, tvr&#273;ava spasa u danima tjeskobe.</p> 
<p><A NAME="an_9:11">9:11</A>&nbsp;Nek' se uzdaju u te koji znaju ime tvoje, jer ne ostavlja&#353; onih &#353;to ljube tebe, o Jahve.</p> 
<p><A NAME="an_9:12">9:12</A>&nbsp;<small>ZAJIN Pjevajte Jahvi koji prebiva na Sionu, razgla&#353;ujte me&#273;u pucima djela njegova,</p> 
<p><A NAME="an_9:13">9:13</A>&nbsp;jer ih se spomenu kao osvetnik krvi i siroma&#353;kog jauka ne zaboravi.</p> 
<p><A NAME="an_9:14">9:14</A>&nbsp;<small>HET Smiluj mi se, Jahve: pogledaj nevolju u koju me vrgo&#353;e neprijatelji moji, od vrata smrti izbavi me</p> 
<p><A NAME="an_9:15">9:15</A>&nbsp;da navije&#353;tam sve hvale tvoje na vratima k&#263;eri Sionske, da radostan kli&#269;em zbog spasenja tvoga.</p> 
<p><A NAME="an_9:16">9:16</A>&nbsp;<small>TET Pogani pado&#353;e u jamu koju sami iskopa&#353;e, zamka koju potajno stavi&#353;e uhvati nogu njihovu.</p> 
<p><A NAME="an_9:17">9:17</A>&nbsp;Jahve se iskaza i sud odr&#382;a; gre&#353;nik se spleo u djela svoja.</p> 
<p><A NAME="an_9:18">9:18</A>&nbsp;<small>JOD Nek' gre&#353;nici odu u Podzemlje, svi pogani &#353;to zaboravi&#353;e Boga.</p> 
<p><A NAME="an_9:19">9:19</A>&nbsp;<small>KAF Jer siromah ne&#263;e pasti u zaborav zauvijek, ufanje ubogih ne&#263;e biti zaludu dovijeka.</p> 
<p><A NAME="an_9:20">9:20</A>&nbsp;Ustani, Jahve, da se ne osili &#269;ovjek, nek' pogani budu osu&#273;eni pred tobom!</p> 
<p><A NAME="an_9:21">9:21</A>&nbsp;Strah im, o Jahve, utjeraj, nek' spoznaju pogani da su smrtnici!</p> 
<p><A NAME="an_10:1">10:1</A>&nbsp;<small>LAMED Za&#353;to, Jahve, stoji&#353; daleko, za&#353;to se skriva&#353; u dane tjeskobe?</p> 
<p><A NAME="an_10:2">10:2</A>&nbsp;Obijesni bezbo&#382;nik jadnika goni, u zamke ga hvata koje mu postavi.</p> 
<p><A NAME="an_10:3">10:3</A>&nbsp;Bezbo&#382;nik se pohlepom hvali, <small>NUN lakomac psuje i Jahvu prezire.</p> 
<p><A NAME="an_10:4">10:4</A>&nbsp;Bezbo&#382;nik zbori u obijesti svojoj: "Ne, istrage nema! T&#211;a ni Boga nema!" I u tome sva mu je misao.</p> 
<p><A NAME="an_10:5">10:5</A>&nbsp;Puti su mu svagda uspje&#353;ni, na sudove tvoje on i ne misli, sve protivnike svoje prezire.</p> 
<p><A NAME="an_10:6">10:6</A>&nbsp;U srcu veli: "Ne&#263;u posrnuti! Ni u kojem koljenu ne&#263;u biti nesretan."</p> 
<p><A NAME="an_10:7">10:7</A>&nbsp;<small>PE Usta mu puna kletve, lukavstva i prijevare, pod jezikom njegovim muka i nesre&#263;a.</p> 
<p><A NAME="an_10:8">10:8</A>&nbsp;U zasjedi &#269;u&#269;i pokraj ograda, potajno ubija nevina, <small>AJIN o&#269;ima siromaha vreba.</p> 
<p><A NAME="an_10:9">10:9</A>&nbsp;U zaklonu sjedi k'o lav u pe&#263;ini, vreba da oplja&#269;ka jadnika i da ga povu&#269;e u mre&#382;u.</p> 
<p><A NAME="an_10:10">10:10</A>&nbsp;Pritajen &#269;u&#269;i na zemlji, od nasilja mu siromasi padaju.</p> 
<p><A NAME="an_10:11">10:11</A>&nbsp;U srcu svome veli: "Z&#211;aboravi Gospod, odvrati lice i nikoga ne vidi!"</p> 
<p><A NAME="an_10:12">10:12</A>&nbsp;<small>KOF Ustani, Gospode Bo&#382;e, podigni ruku, ne zaboravi siromaha.</p> 
<p><A NAME="an_10:13">10:13</A>&nbsp;Za&#353;to da bezbo&#382;nik prezire Boga, za&#353;to da ka&#382;e u srcu: "Ne&#263;e kazniti!"</p> 
<p><A NAME="an_10:14">10:14</A>&nbsp;<small>RE&#352; Jer ti vidi&#353;, gleda&#353; jad i nevolju, u ruci je mjeri&#353;. Siromah se tebi predaje, ubogu ti si pomo&#263;!</p> 
<p><A NAME="an_10:15">10:15</A>&nbsp;<small>&#352;IN Pakosnu gre&#353;niku satri mi&#353;icu, kazni mu pakost da je vi&#353;e ne bude!</p> 
<p><A NAME="an_10:16">10:16</A>&nbsp;Jahve je kralj u vijeke vjekova, iz zemlje njegove nestat &#263;e pogana.</p> 
<p><A NAME="an_10:17">10:17</A>&nbsp;<small>TAU Po&#269;uj, o Jahve, &#269;e&#382;nju siroma&#353;nih, okrijepi im srce, uho prikloni:</p> 
<p><A NAME="an_10:18">10:18</A>&nbsp;da za&#353;titi&#353; pravo ubogih i tla&#269;enih, da straha vi&#353;e ne zadaje &#269;ovjek zemljan&#196;i.</p> 
<p><A NAME="an_11:1">11:1</A>&nbsp;Zborovo&#273;i.  Psalam. Davidov. Jahvi se utje&#269;em! Za&#353;to dakle govorite du&#353;i mojoj: "Odleti u goru kao ptica!</p> 
<p><A NAME="an_11:2">11:2</A>&nbsp;Gle, bezbo&#382;nici ve&#263; luk nape&#353;e, za tetivu strijelu zape&#353;e da iz potaje ustrijele pravednika.</p> 
<p><A NAME="an_11:3">11:3</A>&nbsp;Kad su temelji uzljuljani, &#353;to da u&#269;ini pravednik?"</p> 
<p><A NAME="an_11:4">11:4</A>&nbsp;Jahve je u svom svetom Hramu, na nebeskom sjedi prijestolju. O&#269;i njegove motre, vje&#273;ama proni&#269;e sinove ljudske.</p> 
<p><A NAME="an_11:5">11:5</A>&nbsp;Jahve proni&#269;e pravedna i nepravedna, iz dna du&#353;e mrzi silnika.</p> 
<p><A NAME="an_11:6">11:6</A>&nbsp;Na gre&#353;nike &#263;e izlit' &#382;eravu i sumpor, vjetar ognjeni bit &#263;e dio njine sudbine.</p> 
<p><A NAME="an_11:7">11:7</A>&nbsp;Pravedan je Jahve i pravednost ljubi, &#269;estiti &#263;e gledat' lice njegovo.</p> 
<p><A NAME="an_12:1">12:1</A>&nbsp;Zborovo&#273;i. U oktavi. Psalam. Davidov.</p> 
<p><A NAME="an_12:2">12:2</A>&nbsp;U pomo&#263;, Jahve, jer nestaje pobo&#382;nih, vjernosti nema vi&#353;e me&#273;u ljudima!</p> 
<p><A NAME="an_12:3">12:3</A>&nbsp;Svatko la&#382;e svome bli&#382;njemu, govori usnama la&#382;ljivim i srcem dvoli&#269;nim.</p> 
<p><A NAME="an_12:4">12:4</A>&nbsp;Istrijebi, Jahve, sve usne la&#382;ljive i jezik hvastavi;</p> 
<p><A NAME="an_12:5">12:5</A>&nbsp;one &#353;to zbore: "Jezik je na&#353;a snaga, na&#353;e su usne za nas: tko nam &#353;to mo&#382;e?"</p> 
<p><A NAME="an_12:6">12:6</A>&nbsp;"Zbog nevolje tla&#269;enih i jauka ubogih sada &#263;u ustati - govori Jahve - spasenje donijet' onom tko ga &#382;eli."</p> 
<p><A NAME="an_12:7">12:7</A>&nbsp;Rije&#269;i su Jahvine rije&#269;i iskrene, srebro proku&#353;ano, od zemlje odvojeno, sedam puta o&#269;i&#353;&#263;eno.</p> 
<p><A NAME="an_12:8">12:8</A>&nbsp;O Jahve, ti &#263;e&#353; bdjeti nad nama, od nara&#353;taja ovog &#269;uvat' nas svagda,</p> 
<p><A NAME="an_12:9">12:9</A>&nbsp;pa nek' se okolo vrzu zlotvori, nek' se izdi&#382;u ljudi najgori.</p> 
<p><A NAME="an_13:1">13:1</A>&nbsp;Zborovo&#273;i.  Psalam. Davidov.</p> 
<p><A NAME="an_13:2">13:2</A>&nbsp;T&#211;a dokle, Jahve, dokle &#263;e&#353; me zaboravljati? Dokle &#263;e&#353; skrivati lice od mene?</p> 
<p><A NAME="an_13:3">13:3</A>&nbsp;Dokle &#263;u nositi bol u du&#353;i; tugu u srcu obdan i obno&#263;? Dokle &#263;e se du&#353;manin dizat' na me?</p> 
<p><A NAME="an_13:4">13:4</A>&nbsp;Pogledaj, usli&#353;i, Jahve, Bo&#382;e moj! Prosvijetli mi o&#269;i da ne zaspim nasmrt,</p> 
<p><A NAME="an_13:5">13:5</A>&nbsp;nek' ne ka&#382;e du&#353;manin: "Nadja&#269;ah njega!" Nek' ne kli&#269;u protivnici ako posrnem!</p> 
<p><A NAME="an_13:6">13:6</A>&nbsp;Ja se u tvoju dobrotu uzdam, nek' mi se srce raduje spasenju tvome! Pjevat &#263;u Jahvi koji mi u&#269;ini dobro, pjevat &#263;u imenu Jahve Svevi&#353;njeg!</p> 
<p><A NAME="an_14:1">14:1</A>&nbsp;Zborovo&#273;i.  Davidov.  Bezumnik re&#269;e u srcu: "Nema Boga." Pokvareni rade gadosti; nitko da &#269;ini dobro.</p> 
<p><A NAME="an_14:2">14:2</A>&nbsp;Jahve s nebesa gleda na sinove ljudske da vidi ima li tko razuman Boga da tra&#382;i.</p> 
<p><A NAME="an_14:3">14:3</A>&nbsp;No, svi skrenu&#353;e zajedno, svi se pokvari&#353;e: nitko da &#269;ini dobro - nikoga nema.</p> 
<p><A NAME="an_14:4">14:4</A>&nbsp;Ne&#263;e li se urazumiti svi &#353;to bezakonje &#269;ine, koji pro&#382;diru narod moj kao da jedu kruha? Ne zazivlju ime Jahvino:</p> 
<p><A NAME="an_14:5">14:5</A>&nbsp;jednom &#263;e drhtati od straha, jer je Bog s rodom pravednim.</p> 
<p><A NAME="an_14:6">14:6</A>&nbsp;&#381;elite razbiti nakane ubogog: Jahve je uto&#269;i&#353;te njegovo.</p> 
<p><A NAME="an_14:7">14:7</A>&nbsp;O neka do&#273;e sa Siona spas Izraelu! Kad Jahve promijeni udes naroda svoga, klicat &#263;e Jakov, radovat se Izrael.</p> 
<p><A NAME="an_15:1">15:1</A>&nbsp;Psalam.  Davidov.  Jahve, tko smije prebivati u &#353;atoru tvome, tko li stanovati na svetoj gori tvojoj?</p> 
<p><A NAME="an_15:2">15:2</A>&nbsp;Onaj samo tko &#382;ivi &#269;estito, koji &#269;ini pravicu, i istinu iz srca zbori,</p> 
<p><A NAME="an_15:3">15:3</A>&nbsp;i ne kleve&#263;e jezikom; koji bli&#382;njem zla ne nanosi i ne sramoti susjeda svoga;</p> 
<p><A NAME="an_15:4">15:4</A>&nbsp;koji zlikovca prezire, a po&#353;tuje one &#353;to se Jahve boje;</p> 
<p><A NAME="an_15:5">15:5</A>&nbsp;koji se zaklinje prijatelju, a ne kr&#353;i prisege, i ne daje novca na lihvu, i ne prima mita protiv nedu&#382;na. Tko tako &#269;ini, pokolebat' se ne&#263;e dovijeka.</p> 
<p><A NAME="an_16:1">16:1</A>&nbsp;Miktam.  Davidov.  &#268;uvaj me, Bo&#382;e, jer se tebi utje&#269;em.</p> 
<p><A NAME="an_16:2">16:2</A>&nbsp;Jahvi rekoh: "Ti si moj gospodar, nema mi bla&#382;enstva bez tebe!"</p> 
<p><A NAME="an_16:3">16:3</A>&nbsp;Za svetima &#353;to su u zemlji sav plamtim od &#269;e&#382;nje!</p> 
<p><A NAME="an_16:4">16:4</A>&nbsp;Gomilaju patnje moje koji slijede bogove tu&#273;e. Ja im ljevanica nalijevat' ne&#263;u, ime im spominjat' ne&#263;u usnama.</p> 
<p><A NAME="an_16:5">16:5</A>&nbsp;Jahve mi je ba&#353;tina i kale&#382;: Ti u ruci dr&#382;i&#353; moju sudbinu.</p> 
<p><A NAME="an_16:6">16:6</A>&nbsp;Na divnu zemlju pado&#353;e mi konopi, vrlo mi je mila moja ba&#353;tina.</p> 
<p><A NAME="an_16:7">16:7</A>&nbsp;Blagoslivljam Jahvu koji me svjetuje te me i no&#263;u srce opominje.</p> 
<p><A NAME="an_16:8">16:8</A>&nbsp;Jahve mi je svagda pred o&#269;ima; jer mi je zdesna, ne&#263;u posrnuti.</p> 
<p><A NAME="an_16:9">16:9</A>&nbsp;Stog' mi se raduje srce i kli&#269;e du&#353;a, i tijelo mi spokojno po&#269;iva.</p> 
<p><A NAME="an_16:10">16:10</A>&nbsp;Jer mi ne&#263;e&#353; ostavit' du&#353;u u Podzemlju ni dati da pravednik tvoj trule&#382;i ugleda.</p> 
<p><A NAME="an_16:11">16:11</A>&nbsp;Pokazat &#263;e&#353; mi stazu u &#382;ivot, puninu radosti pred licem svojim, sebi zdesna bla&#382;enstvo vje&#269;no.</p> 
<p><A NAME="an_17:1">17:1</A>&nbsp;Molitva.  Davidova.  Po&#269;uj, Jahve pravedni, i vapaj mi poslu&#353;aj, usli&#353;i molitvu iz usta iskrenih!</p> 
<p><A NAME="an_17:2">17:2</A>&nbsp;Od tebe nek' mi do&#273;e presuda, tvoje o&#269;i vide &#353;to je pravo.</p> 
<p><A NAME="an_17:3">17:3</A>&nbsp;Istra&#382;i mi srce, pohodi no&#263;u, ognjem me isku&#353;aj, al' u meni ne&#263;e&#353; na&#263;' bezakonja. Ne zgrije&#353;i&#353;e usta moja</p> 
<p><A NAME="an_17:4">17:4</A>&nbsp;kao &#353;to grije&#353;e ljudi: po rije&#269;ima usta tvojih &#269;uvah putove Zakona.</p> 
<p><A NAME="an_17:5">17:5</A>&nbsp;Korak mi &#269;vrsto prionu za tvoje staze, ne zasta mi noga na putima tvojim.</p> 
<p><A NAME="an_17:6">17:6</A>&nbsp;Zazivam te, Bo&#382;e, ti &#263;e&#353; me usli&#353;it': prikloni mi uho i &#269;uj rije&#269;i moje.</p> 
<p><A NAME="an_17:7">17:7</A>&nbsp;Proslavi na meni dobrotu svoju, ti koji od du&#353;mana izbavlja&#353; one &#353;to se utje&#269;u desnici tvojoj.</p> 
<p><A NAME="an_17:8">17:8</A>&nbsp;&#268;uvaj me k'o zjenicu oka, sakrij me u sjenu krila svojih</p> 
<p><A NAME="an_17:9">17:9</A>&nbsp;od zlotvora &#353;to na me nasr&#263;u. Du&#353;mani me bijesni opkoljuju,</p> 
<p><A NAME="an_17:10">17:10</A>&nbsp;be&#353;&#263;utno srce zatvaraju i ustima zbore naduto,</p> 
<p><A NAME="an_17:11">17:11</A>&nbsp;Koraci njini sad me okru&#382;uju, smjeraju da me na zemlju obore;</p> 
<p><A NAME="an_17:12">17:12</A>&nbsp;sli&#269;ni lavu dok se, zinuv, na plijen obara i lavi&#263;u &#353;to vreba u potaji.</p> 
<p><A NAME="an_17:13">17:13</A>&nbsp;Ustani, Jahve, presretni ga i obori, od gre&#353;nika mi &#382;ivot ma&#269;em spasi,</p> 
<p><A NAME="an_17:14">17:14</A>&nbsp;a rukom od ljudi, Gospodine: od ljudi kojih je dio ovaj &#382;ivot, kojima &#382;eludac puni&#353; dobrima; kojih su sinovi siti, a djeci daju &#353;to im pretekne.</p> 
<p><A NAME="an_17:15">17:15</A>&nbsp;A ja &#263;u u pravdi gledati lice tvoje, i jednom kad se probudim, sit &#263;u ga se nagledati.</p> 
<p><A NAME="an_18:1">18:1</A>&nbsp;U&#269;itelju zbora. Od Jahvina sluge Davida koji Jahvi ispjeva  ovu pjesmu u onaj dan kad ga Jahve oslobodi iz ruku neprijatelja </p> 
<p><A NAME="an_18:2">18:2</A>&nbsp;Ljubim te, Jahve, kreposti moja!</p> 
<p><A NAME="an_18:3">18:3</A>&nbsp;Jahve, hridino moja, utvrdo moja spase moj; Bo&#382;e moj, pe&#263;ino moja kojoj se utje&#269;em, &#353;tite moj, snago spasenja moga, tvr&#273;avo moja!</p> 
<p><A NAME="an_18:4">18:4</A>&nbsp;Zazvat &#263;u Jahvu, hvale predostojna, i od du&#353;mana bit &#263;u izbavljen.</p> 
<p><A NAME="an_18:5">18:5</A>&nbsp;Valovi smrti okru&#382;i&#353;e mene, prestravi&#353;e me bujice pogubne.</p> 
<p><A NAME="an_18:6">18:6</A>&nbsp;U&#382;ad Podzemlja sputi&#353;e me, smrtonosne zamke pado&#353;e na me:</p> 
<p><A NAME="an_18:7">18:7</A>&nbsp;u nevolji zazvah Jahvu i Bogu svome zavapih. Iz svog Hrama zov mi za&#269;u, i vapaj moj mu do u&#353;iju doprije.</p> 
<p><A NAME="an_18:8">18:8</A>&nbsp;I zemlja se potrese i uzdrhta, uzdrma&#353;e se temelji gora, pokrenu&#353;e se, jer On gnjevom planu.</p> 
<p><A NAME="an_18:9">18:9</A>&nbsp;Iz nosnica mu dim se di&#382;e, iz usta mu oganj liznu, ugljevlje &#382;ivo od njega plamsa.</p> 
<p><A NAME="an_18:10">18:10</A>&nbsp;On nagnu nebesa i si&#273;e, pod nogama oblaci mu mra&#269;ni.</p> 
<p><A NAME="an_18:11">18:11</A>&nbsp;Na keruba stade i poletje; na krilima vjetra zaplovi.</p> 
<p><A NAME="an_18:12">18:12</A>&nbsp;Ogrnu se mrakom kao koprenom, prekri se tamnim vodama i oblacima tmastim,</p> 
<p><A NAME="an_18:13">18:13</A>&nbsp;od blijeska pred licem njegovim u&#382;ga se ugljevlje plameno.</p> 
<p><A NAME="an_18:14">18:14</A>&nbsp;Jahve s neba zagrmje, Svevi&#353;njega glas se ori.</p> 
<p><A NAME="an_18:15">18:15</A>&nbsp;Odape strijele i du&#353;mane rasu, izbaci munje i na zemlju ih obori.</p> 
<p><A NAME="an_18:16">18:16</A>&nbsp;Morska se dna pokaza&#353;e, i temelji svijeta posta&#353;e goli od stra&#353;ne prijetnje Jahvine, od olujna daha gnjeva njegova.</p> 
<p><A NAME="an_18:17">18:17</A>&nbsp;On pru&#382;i s neba ruku i mene prihvati, iz silnih voda on me izbavi.</p> 
<p><A NAME="an_18:18">18:18</A>&nbsp;Od protivnika mo&#263;nog mene oslobodi, od du&#353;mana mojih ja&#269;ih od mene.</p> 
<p><A NAME="an_18:19">18:19</A>&nbsp;Navali&#353;e na me u dan zlosretni, ali me Jahve za&#353;titi,</p> 
<p><A NAME="an_18:20">18:20</A>&nbsp;na polje prostrano izvede me, spasi me jer sam mu mio.</p> 
<p><A NAME="an_18:21">18:21</A>&nbsp;Po pravednosti mojoj Jahve mi uzvrati, po &#269;isto&#263;i ruku mojih on me nagradi,</p> 
<p><A NAME="an_18:22">18:22</A>&nbsp;jer &#269;uvah putove Jahvine, od Boga se svoga ne udaljih.</p> 
<p><A NAME="an_18:23">18:23</A>&nbsp;Odredbe njegove sve su mi pred o&#269;ima, zapovijedi njegove nisam odbacio,</p> 
<p><A NAME="an_18:24">18:24</A>&nbsp;do sr&#382;i odan njemu sam bio, &#269;uvam se grijeha svakoga.</p> 
<p><A NAME="an_18:25">18:25</A>&nbsp;Jahve mi po pravdi mojoj vrati, &#269;isto&#263;u ruku mojih vidje.</p> 
<p><A NAME="an_18:26">18:26</A>&nbsp;S prijateljem ti si prijatelj, po&#353;tenu po&#353;tenjem uzvra&#263;a&#353;.</p> 
<p><A NAME="an_18:27">18:27</A>&nbsp;S &#269;ovjekom &#269;istim ti si &#269;ist, a lukavca izigrava&#353;,</p> 
<p><A NAME="an_18:28">18:28</A>&nbsp;jer narodu poni&#382;enu spasenje donosi&#353;, a poni&#382;ava&#353; o&#269;i ohole.</p> 
<p><A NAME="an_18:29">18:29</A>&nbsp;Jahve, ti moju svjetiljku u&#382;i&#382;e&#353;, Bo&#382;e, tminu moju obasjava&#353;:</p> 
<p><A NAME="an_18:30">18:30</A>&nbsp;s tobom udaram na &#269;ete du&#353;manske, s Bogom svojim preska&#269;em zidine.</p> 
<p><A NAME="an_18:31">18:31</A>&nbsp;Savr&#353;eni su puti Gospodnji, i rije&#269; je Bo&#382;ja ognjem ku&#353;ana. On, samo on, &#353;tit je svima koji se k njemu utje&#269;u.</p> 
<p><A NAME="an_18:32">18:32</A>&nbsp;Jer tko je Bog osim Jahve? Tko li je hridina osim Boga na&#353;ega?</p> 
<p><A NAME="an_18:33">18:33</A>&nbsp;Taj Bog me snagom opasuje, stere mi put besprijekoran,</p> 
<p><A NAME="an_18:34">18:34</A>&nbsp;noge mi dade brze k'o u ko&#353;ute i postavi me na visine &#269;vrste,</p> 
<p><A NAME="an_18:35">18:35</A>&nbsp;ruke mi za borbu uvje&#382;ba i mi&#353;ice da luk mjedeni napinju.</p> 
<p><A NAME="an_18:36">18:36</A>&nbsp;Daje&#353; mi &#353;tit svoj koji spasava, tvoja me desnica dr&#382;i, tvoja me bri&#382;ljivost uzvisi.</p> 
<p><A NAME="an_18:37">18:37</A>&nbsp;Pouzdanje daje&#353; mom koraku, i noge mi vi&#353;e ne posr&#263;u.</p> 
<p><A NAME="an_18:38">18:38</A>&nbsp;Pognah svoje du&#353;mane i dostigoh, i ne vratih se dok ih ne uni&#353;tih.</p> 
<p><A NAME="an_18:39">18:39</A>&nbsp;Obaram ih, ne mogu se di&#263;i, padaju, pod nogama mi le&#382;e.</p> 
<p><A NAME="an_18:40">18:40</A>&nbsp;Ti me opasa snagom za borbu, a protivnike moje meni podlo&#382;i.</p> 
<p><A NAME="an_18:41">18:41</A>&nbsp;Ti du&#353;mane moje u bijeg natjera, i raspr&#353;ih one koji su me mrzili.</p> 
<p><A NAME="an_18:42">18:42</A>&nbsp;Vapiju u pomo&#263; - nikog da pomogne; vapiju Jahvi - ne odaziva se.</p> 
<p><A NAME="an_18:43">18:43</A>&nbsp;Smrvih ih kao prah na vjetru, zgazih ih k'o blato na putu.</p> 
<p><A NAME="an_18:44">18:44</A>&nbsp;Ti me izbavi od bune u mom narodu, postavi me glavarom pogana, puk koji ne poznavah slu&#382;i mi.</p> 
<p><A NAME="an_18:45">18:45</A>&nbsp;Svaki moj &#353;apat pokorno on slu&#353;a, sinovi tu&#273;inci meni laskaju;</p> 
<p><A NAME="an_18:46">18:46</A>&nbsp;sinovi tu&#273;inski gube sr&#269;anost, izlaze dr&#353;&#263;u&#263;' iz svojih utvrda.</p> 
<p><A NAME="an_18:47">18:47</A>&nbsp;&#381;ivio Jahve! Blagoslovljena hridina moja! Neka se uzvisi Bog, spasenje moje!</p> 
<p><A NAME="an_18:48">18:48</A>&nbsp;Bog koji mi daje osvetu i narode meni pokorava.</p> 
<p><A NAME="an_18:49">18:49</A>&nbsp;Od du&#353;mana me mojih izbavlja&#353; i nad protivnike me moje izdi&#382;e&#353;, ti mene od &#269;ovjeka silnika spasava&#353;.</p> 
<p><A NAME="an_18:50">18:50</A>&nbsp;Zato te slavim, Jahve, me&#273;u pucima i psalam pjevam tvome Imenu:</p> 
<p><A NAME="an_18:51">18:51</A>&nbsp;umno&#382;io si pobjede kralju svojemu, pomazaniku svome milost si iskazao, Davidu i potomstvu njegovu navijeke.</p> 
<p><A NAME="an_19:1">19:1</A>&nbsp;Zborovo&#273;i.  Psalam. Davidov.</p> 
<p><A NAME="an_19:2">19:2</A>&nbsp;Nebesa slavu Bo&#382;ju kazuju, navije&#353;ta svod nebeski djelo ruku njegovih.</p> 
<p><A NAME="an_19:3">19:3</A>&nbsp;Dan danu to objavljuje, a no&#263; no&#263;i glas predaje.</p> 
<p><A NAME="an_19:4">19:4</A>&nbsp;Nije to rije&#269;, a ni govor nije, nije ni glas &#353;to se mo&#382;e &#269;uti,</p> 
<p><A NAME="an_19:5">19:5</A>&nbsp;al' po zemlji razlije&#382;e se jeka, rije&#269;i sve do nakraj svijeta se&#382;u. Ondje suncu razape &#353;ator,</p> 
<p><A NAME="an_19:6">19:6</A>&nbsp;te ono k'o &#382;enik iz lo&#382;nice ide, k'o div kli&#269;e kad prelije&#263;e stazu.</p> 
<p><A NAME="an_19:7">19:7</A>&nbsp;Izlazi ono od nebeskog kraja, i put mu se opet s krajem spaja, ne skriva se ni&#353;ta &#382;aru njegovu.</p> 
<p><A NAME="an_19:8">19:8</A>&nbsp;Savr&#353;en je Zakon Jahvin - du&#353;u krijepi; pouzdano je Svjedo&#269;anstvo Jahvino - neuka u&#269;i;</p> 
<p><A NAME="an_19:9">19:9</A>&nbsp;pr&#211;ava je naredba Jahvina - srce sladi; &#269;ista je zapovijed Jahvina - o&#269;i prosvjetljuje;</p> 
<p><A NAME="an_19:10">19:10</A>&nbsp;neokaljan strah Jahvin - ostaje svagda; istiniti sudovi Jahvini - svi jednako pravedni,</p> 
<p><A NAME="an_19:11">19:11</A>&nbsp;dragocjeniji od zlata, od zlata &#269;istoga, sla&#273;i od meda, meda samotoka.</p> 
<p><A NAME="an_19:12">19:12</A>&nbsp;Sluga tvoj pomno na njih pazi, vrlo bri&#382;no on ih &#269;uva.</p> 
<p><A NAME="an_19:13">19:13</A>&nbsp;Ali tko propuste svoje da zapazi? Od potajnih grijeha o&#269;isti me!</p> 
<p><A NAME="an_19:14">19:14</A>&nbsp;Od oholosti &#269;uvaj slugu svoga da mnome ne zavlada. Tad &#263;u biti neokaljan, &#269;ist od grijeha velikoga.</p> 
<p><A NAME="an_19:15">19:15</A>&nbsp;Moje ti rije&#269;i omiljele i razmi&#353;ljanje srca moga pred licem tvojim. Jahve, hridi moja, otkupitelju moj!</p> 
<p><A NAME="an_20:1">20:1</A>&nbsp;Zborovo&#273;i.  Psalam. Davidov.</p> 
<p><A NAME="an_20:2">20:2</A>&nbsp;Usli&#353;io te Jahve u dan nevolje, &#353;titilo te ime Boga Jakovljeva!</p> 
<p><A NAME="an_20:3">20:3</A>&nbsp;Poslao ti pomo&#263; iz Sveti&#353;ta, branio te sa Siona!</p> 
<p><A NAME="an_20:4">20:4</A>&nbsp;Spomenuo se svih ti prinosnica, bila mu mila paljenica tvoja!</p> 
<p><A NAME="an_20:5">20:5</A>&nbsp;Udijelio ti &#353;to ti srce &#382;eli, ispunio sve namisli tvoje!</p> 
<p><A NAME="an_20:6">20:6</A>&nbsp;Radovali se tvojoj pobjedi, u ime Boga svoga dizali stjegove! Ispunio Jahve svaku molbu tvoju!</p> 
<p><A NAME="an_20:7">20:7</A>&nbsp;Znam evo: Jahve &#263;e pobjedu dati svom pomazaniku, usli&#353;it ga iz svetih nebesa snagom pobjedne desnice svoje.</p> 
<p><A NAME="an_20:8">20:8</A>&nbsp;Jedni se hvale kolima bojnim, drugi konjima, mi imenom Jahve, Boga na&#353;ega!</p> 
<p><A NAME="an_20:9">20:9</A>&nbsp;Oni posr&#263;u i padaju, mi se dr&#382;imo i stojimo.</p> 
<p><A NAME="an_20:10">20:10</A>&nbsp;Jahve, daruj pobjedu kralju, usli&#353;i nas u dan kad te zazovemo!</p> 
<p><A NAME="an_21:1">21:1</A>&nbsp;Zborovo&#273;i.  Psalam. Davidov.</p> 
<p><A NAME="an_21:2">21:2</A>&nbsp;Jahve, zbog tvoje se mo&#263;i kralj veseli, zbog pomo&#263;i tvoje radosno kli&#269;e.</p> 
<p><A NAME="an_21:3">21:3</A>&nbsp;Ti mu ispuni &#382;elju srca, ne odbi molitve usana njegovih.</p> 
<p><A NAME="an_21:4">21:4</A>&nbsp;Ti ga predusrete blagoslovima sretnim, na glavu mu krunu stavi od suhoga zlata.</p> 
<p><A NAME="an_21:5">21:5</A>&nbsp;Za &#382;ivot te molio, i ti mu dade premnoge dane - za vijeke vjekova.</p> 
<p><A NAME="an_21:6">21:6</A>&nbsp;Pomo&#263;u tvojom slava je njegova velika, uresio si ga veli&#269;anstvom i sjajem.</p> 
<p><A NAME="an_21:7">21:7</A>&nbsp;Ti ga u&#269;ini blagoslovom za vjekove, veseli&#353; ga rado&#353;&#263;u lica svojega.</p> 
<p><A NAME="an_21:8">21:8</A>&nbsp;Doista, kralj se uzda u Jahvu i po dobroti Svevi&#353;njega ne&#263;e se pokolebati.</p> 
<p><A NAME="an_21:9">21:9</A>&nbsp;Tvoja ruka nek' prona&#273;e sve du&#353;mane tvoje, desnica tvoja neka stigne one koji te mrze!</p> 
<p><A NAME="an_21:10">21:10</A>&nbsp;Nek' budu kao u pe&#263;i ognjenoj kad se uka&#382;e lice tvoje! Nek' ih Jahve gnjevom uni&#353;ti, neka ih proguta oganj!</p> 
<p><A NAME="an_21:11">21:11</A>&nbsp;Njihovo potomstvo satri sa zemlje i rod im iz sinova ljudskih.</p> 
<p><A NAME="an_21:12">21:12</A>&nbsp;Ako li stanu zlo kovati protiv tebe, ako spremaju spletke, ne&#263;e uspjeti.</p> 
<p><A NAME="an_21:13">21:13</A>&nbsp;Ti &#263;e&#353; ih natjerati u bijeg, svoj luk &#263;e&#353; usmjeriti na njih.</p> 
<p><A NAME="an_21:14">21:14</A>&nbsp;Ustani, Jahve, u sili svojoj! Daj nam da pjesmama slavimo snagu tvoju!</p> 
<p><A NAME="an_22:1">22:1</A>&nbsp;Zborovo&#273;i. Po napjevu "Ko&#353;uta u zoru". Psalam. Davidov.</p> 
<p><A NAME="an_22:2">22:2</A>&nbsp;Bo&#382;e moj, Bo&#382;e moj, za&#353;to si me ostavio? Daleko si od ridanja moga.</p> 
<p><A NAME="an_22:3">22:3</A>&nbsp;Bo&#382;e moj, vi&#269;em danju, al'ne odvra&#263;a&#353;; no&#263;u vapijem i nema mi po&#269;inka.</p> 
<p><A NAME="an_22:4">22:4</A>&nbsp;A ipak, ti u Sveti&#353;tu prebiva&#353;, Nado Izraelova!</p> 
<p><A NAME="an_22:5">22:5</A>&nbsp;U tebe se o&#269;evi na&#353;i uzda&#353;e, uzda&#353;e se, i ti ih izbavi;</p> 
<p><A NAME="an_22:6">22:6</A>&nbsp;k tebi su vikali i spasavali se, u tebe se uzdali, i postidjeli se nisu.</p> 
<p><A NAME="an_22:7">22:7</A>&nbsp;A ja, crv sam, a ne &#269;ovjek, ruglo ljudi i naroda prezir.</p> 
<p><A NAME="an_22:8">22:8</A>&nbsp;Koji me vode, podruguju se meni, razvla&#269;e usne, ma&#353;u glavom:</p> 
<p><A NAME="an_22:9">22:9</A>&nbsp;"U Jahvu se on uzda, neka ga sad izbavi, neka ga spasi ako mu omilje!"</p> 
<p><A NAME="an_22:10">22:10</A>&nbsp;Iz krila maj&#269;ina ti si me izveo, mir mi dao na grudima majke.</p> 
<p><A NAME="an_22:11">22:11</A>&nbsp;Tebi sam predan iz materine utrobe, od krila maj&#269;ina ti si Bog moj.</p> 
<p><A NAME="an_22:12">22:12</A>&nbsp;Ne udaljuj se od mene, blizu je nevolja, a nikog nema da mi pomogne.</p> 
<p><A NAME="an_22:13">22:13</A>&nbsp;Opkoli&#353;e me junci mnogobrojni, ba&#353;anski bikovi okru&#382;i&#353;e mene.</p> 
<p><A NAME="an_22:14">22:14</A>&nbsp;&#381;drijela svoja razvaljuju na me k'o lav koji plijen kida i ri&#269;e.</p> 
<p><A NAME="an_22:15">22:15</A>&nbsp;Kao voda razlih se, sve mi se kosti rasu&#353;e; srce mi posta poput voska, topi se u grudima mojim.</p> 
<p><A NAME="an_22:16">22:16</A>&nbsp;Grlo je moje kao crijep suho, i moj se jezik uz nepce slijepi: u prah smrtni bacio si mene.</p> 
<p><A NAME="an_22:17">22:17</A>&nbsp;Opkolio me &#269;opor pasa, rulje me zlo&#269;ina&#269;ke okru&#382;ile. Probodo&#353;e mi ruke i noge,</p> 
<p><A NAME="an_22:18">22:18</A>&nbsp;sve kosti svoje prebrojiti mogu, a oni me gledaju i zure na me.</p> 
<p><A NAME="an_22:19">22:19</A>&nbsp;Haljine moje dijele me&#273;u sobom i kocku bacaju za odje&#263;u moju.</p> 
<p><A NAME="an_22:20">22:20</A>&nbsp;Ali ti, o Jahve, daleko mi ne budi; snago moja, pohiti mi u pomo&#263;!</p> 
<p><A NAME="an_22:21">22:21</A>&nbsp;Du&#353;u moju istrgni ma&#269;u, iz &#353;apa pasjih &#382;ivot moj.</p> 
<p><A NAME="an_22:22">22:22</A>&nbsp;Spasi me iz ralja lavljih i jadnu mi du&#353;u od rogova bivoljih!</p> 
<p><A NAME="an_22:23">22:23</A>&nbsp;A sada, bra&#263;i &#263;u svojoj navije&#353;tat' ime tvoje, hvalit &#263;u te usred zbora.</p> 
<p><A NAME="an_22:24">22:24</A>&nbsp;"Koji se bojite Jahve, hvalite njega! Svi od roda Jakovljeva, slavite njega! Svi potomci Izraelovi, njega se bojte!</p> 
<p><A NAME="an_22:25">22:25</A>&nbsp;Jer nije prezreo ni zaboravio muku jadnika, i nije sakrio lice svoje od njega; kad ga je zazvao, on ga je &#269;uo."</p> 
<p><A NAME="an_22:26">22:26</A>&nbsp;Zato &#263;u te hvaliti u zboru veliku, pred vjernicima tvojim izvr&#353;it' zavjete.</p> 
<p><A NAME="an_22:27">22:27</A>&nbsp;Siromasi &#263;e jesti i nasitit &#263;e se, hvalit &#263;e Jahvu koji tra&#382;e njega: nek' &#382;ivi srce va&#353;e dovijeka!</p> 
<p><A NAME="an_22:28">22:28</A>&nbsp;Spomenut &#263;e se i Jahvi se vratit' svi krajevi zemlje; pred njim &#263;e n&#167;ic&#196;e pasti sve obitelji pogana.</p> 
<p><A NAME="an_22:29">22:29</A>&nbsp;Jer Jahvino je kraljevstvo, on je vladar pucima.</p> 
<p><A NAME="an_22:30">22:30</A>&nbsp;Njemu &#263;e se jedinom klanjati svi koji snivaju u zemlji, pred njim se sagnuti svi koji u prah silaze. I moja &#263;e du&#353;a za njega &#382;ivjeti,</p> 
<p><A NAME="an_22:31">22:31</A>&nbsp;njemu &#263;e slu&#382;iti potomstvo moje. O Gospodu &#263;e se pripovijedat' </p> 
<p><A NAME="an_22:32">22:32</A>&nbsp;slijede&#263;em koljenu, o njegovoj pravdi navije&#353;tati narodu budu&#263;em: "Ovo u&#269;ini Jahve!"</p> 
<p><A NAME="an_23:1">23:1</A>&nbsp;Psalam.  Davidov.  Jahve je pastir moj: ni u &#269;em ja ne oskudijevam;</p> 
<p><A NAME="an_23:2">23:2</A>&nbsp;na poljanama zelenim on mi daje odmora. Na vrutke me tihane vodi</p> 
<p><A NAME="an_23:3">23:3</A>&nbsp;i krijepi du&#353;u moju. Stazama pravim on me upravlja radi imena svojega.</p> 
<p><A NAME="an_23:4">23:4</A>&nbsp;Pa da mi je i dolinom smrti pro&#263;i, zla se ne bojim, jer si ti sa mnom. Tvoj &#353;tap i palica tvoja utjeha su meni.</p> 
<p><A NAME="an_23:5">23:5</A>&nbsp;Trpezu preda mnom prostire&#353; na o&#269;i du&#353;manima mojim. Uljem mi glavu ma&#382;e&#353;, &#269;a&#353;a se moja prelijeva.</p> 
<p><A NAME="an_23:6">23:6</A>&nbsp;Dobrota i milost pratit &#263;e mene sve dane &#382;ivota moga. U Jahvinu &#263;u domu prebivati kroz dane mnoge.</p> 
<p><A NAME="an_24:1">24:1</A>&nbsp;Psalam.  Davidov.  Jahvina je zemlja i sve na njoj, svijet i svi koji na njemu &#382;ive.</p> 
<p><A NAME="an_24:2">24:2</A>&nbsp;On ga na morima utemelji i na rijekama u&#269;vrsti.</p> 
<p><A NAME="an_24:3">24:3</A>&nbsp;Tko &#263;e uzi&#263;i na Goru Jahvinu, tko &#263;e stajati na svetom mjestu njegovu?</p> 
<p><A NAME="an_24:4">24:4</A>&nbsp;Onaj u koga su ruke &#269;iste i srce nedu&#382;no: du&#353;a mu se ne predaje ispraznosti, i ne kune se varavo.</p> 
<p><A NAME="an_24:5">24:5</A>&nbsp;On blagoslov prima od Jahve i nagradu od Boga, Spasitelja svoga.</p> 
<p><A NAME="an_24:6">24:6</A>&nbsp;Takav je nara&#353;taj onih koji tra&#382;e njega, koji tra&#382;e lice Boga Jakovljeva.</p> 
<p><A NAME="an_24:7">24:7</A>&nbsp;"Podignite, vrata, nadvratnike svoje, di&#382;ite se, dveri vje&#269;ne, da uni&#273;e Kralj slave!"</p> 
<p><A NAME="an_24:8">24:8</A>&nbsp;"Tko je taj Kralj slave?" "Jahve silan i juna&#269;an, Jahve silan u boju!"</p> 
<p><A NAME="an_24:9">24:9</A>&nbsp;"Podignite, vrata, nadvratnike svoje di&#382;ite se, dveri vje&#269;ne, da uni&#273;e Kralj slave!"</p> 
<p><A NAME="an_24:10">24:10</A>&nbsp;"Tko je taj Kralj slave?" "Jahve nad Vojskama - on je Kralj slave!"</p> 
<p><A NAME="an_25:1">25:1</A>&nbsp;Davidov.  <small>ALEF K tebi, Jahve, uzdi&#382;em du&#353;u svoju,</p> 
<p><A NAME="an_25:2">25:2</A>&nbsp;<small>BET     u tebe se uzdam, Bo&#382;e moj: ne daj da se postidim, da se ne vesele nada mnom du&#353;mani!</p> 
<p><A NAME="an_25:3">25:3</A>&nbsp;<small>GIMEL Koji se u tebe uzdaju, postidjet se ne&#263;e: postidjet &#263;e se koji se lako iznevjere.</p> 
<p><A NAME="an_25:4">25:4</A>&nbsp;<small>DALET Poka&#382;i mi, Jahve, svoje putove, nau&#269;i me svojim stazama!</p> 
<p><A NAME="an_25:5">25:5</A>&nbsp;<small>HE Istinom me svojom vodi i pou&#269;i me, jer ti si Bog, moj Spasitelj: <small>VAU u tebe se pouzdajem svagda.</p> 
<p><A NAME="an_25:6">25:6</A>&nbsp;<small>ZAJIN Spomeni se, Jahve, svoje nje&#382;nosti i ljubavi svoje dovijeka.</p> 
<p><A NAME="an_25:7">25:7</A>&nbsp;<small>HET Ne spominji se grijeha moje mladosti ni prijestupa, spomeni me se po svojoj ljubavi - radi dobrote svoje, o Jahve!</p> 
<p><A NAME="an_25:8">25:8</A>&nbsp;<small>TET Jahve je sama dobrota i pravednost: gre&#353;nike on na put privodi.</p> 
<p><A NAME="an_25:9">25:9</A>&nbsp;<small>JOD On ponizne u pravdi vodi i u&#269;i malene putu svome.</p> 
<p><A NAME="an_25:10">25:10</A>&nbsp;<small>KAF Sve su staze Jahvine istina i ljubav za onog koji &#269;uva Savez njegov i propise.</p> 
<p><A NAME="an_25:11">25:11</A>&nbsp;<small>LAMED Jahve, radi svojeg imena grijeh moj mi oprosti, jer je velik.</p> 
<p><A NAME="an_25:12">25:12</A>&nbsp;<small>MEM Ima li koga da se boji Jahve? On &#263;e ga pou&#269;iti kojim &#263;e putem krenuti.</p> 
<p><A NAME="an_25:13">25:13</A>&nbsp;<small>NUN Du&#353;a &#263;e mu u sre&#263;i po&#269;ivati, a potomci &#263;e njegovi zaposjesti zemlju.</p> 
<p><A NAME="an_25:14">25:14</A>&nbsp;<small>SAMEK Prisan je Jahve s onima koji ga se boje i Savez svoj objavljuje njima.</p> 
<p><A NAME="an_25:15">25:15</A>&nbsp;<small>AJIN K Jahvi su svagda o&#269;i moje upravljene, jer mi nogu izvla&#269;i iz zamke.</p> 
<p><A NAME="an_25:16">25:16</A>&nbsp;<small>PE Pogledaj na me i smiluj se meni, jer osamljen sam i nevoljan.</p> 
<p><A NAME="an_25:17">25:17</A>&nbsp;<small>SADE Odagnaj tjeskobe srca moga, iz bojazni mojih izbavi me!</p> 
<p><A NAME="an_25:18">25:18</A>&nbsp;Vidi nevolju moju i muku i oprosti sve grijehe moje!</p> 
<p><A NAME="an_25:19">25:19</A>&nbsp;<small>RE&#352; Pogledaj du&#353;mane moje: kako ih je mnogo i kakvom me mr&#382;njom &#382;estokom mrze.</p> 
<p><A NAME="an_25:20">25:20</A>&nbsp;<small>&#352;IN &#268;uvaj du&#353;u moju, izbavi me: ne&#263;u se postidjeti, jer se tebi utekoh.</p> 
<p><A NAME="an_25:21">25:21</A>&nbsp;<small>TAU Nedu&#382;nost i &#269;estitost nek' me &#353;tite, jer u tebe se uzdam, o Jahve.</p> 
<p><A NAME="an_25:22">25:22</A>&nbsp;Izbavi, Bo&#382;e, Izraela iz sviju tjeskoba njegovih.</p> 
<p><A NAME="an_26:1">26:1</A>&nbsp;Davidov.  Dosudi mi pravo, Jahve, jer hodih u nedu&#382;nosti, i uzdaju&#263;' se u Jahvu ja se ne pokolebah.</p> 
<p><A NAME="an_26:2">26:2</A>&nbsp;Ispitaj me, Jahve, isku&#353;aj me, istra&#382;i mi bubrege i srce.</p> 
<p><A NAME="an_26:3">26:3</A>&nbsp;Jer tvoja je dobrota pred o&#269;ima mojim, u istini tvojoj ja hodim.</p> 
<p><A NAME="an_26:4">26:4</A>&nbsp;S ljudima opakim ja ne sjedim i ne svra&#263;am podlima.</p> 
<p><A NAME="an_26:5">26:5</A>&nbsp;Mrsko mi je dru&#353;tvo zlotvora, i s bezbo&#353;cima sjesti ne &#382;elim.</p> 
<p><A NAME="an_26:6">26:6</A>&nbsp;U nedu&#382;nosti ruke svoje perem i obilazim &#382;rtvenik tvoj, Jahve,</p> 
<p><A NAME="an_26:7">26:7</A>&nbsp;da tvoju hvalu javno razglasim i pripovijedam sva divna djela tvoja.</p> 
<p><A NAME="an_26:8">26:8</A>&nbsp;O Jahve, ljubim dom u kojem prebiva&#353; i mjesto gdje slava tvoja stoluje.</p> 
<p><A NAME="an_26:9">26:9</A>&nbsp;Ne pogubi mi du&#353;u s gre&#353;nicima ni &#382;ivot moj s krvolocima;</p> 
<p><A NAME="an_26:10">26:10</A>&nbsp;na rukama je njihovim zlo&#269;in, a desnica im puna mita.</p> 
<p><A NAME="an_26:11">26:11</A>&nbsp;A ja u nedu&#382;nosti svojoj hodim: izbavi me, milostiv mi budi.</p> 
<p><A NAME="an_26:12">26:12</A>&nbsp;Noga mi stoji na pravu putu: u zborovima blagoslivljat &#263;u Jahvu.</p> 
<p><A NAME="an_27:1">27:1</A>&nbsp;Davidov.  Jahve mi je svjetlost i spasenje: koga da se bojim? Jahve je &#353;tit &#382;ivota moga: pred kime da strepim?</p> 
<p><A NAME="an_27:2">27:2</A>&nbsp;Kad navale na me zlotvori da mi tijelo &#382;deru, protivnici moji i du&#353;mani, oni posr&#263;u i padaju.</p> 
<p><A NAME="an_27:3">27:3</A>&nbsp;Nek' se vojska protiv mene utabori, srce se moje ne boji; nek' i rat plane protiv mene, i tada pun sam pouzdanja.</p> 
<p><A NAME="an_27:4">27:4</A>&nbsp;Za jedno molim Jahvu, samo to ja tra&#382;im: da &#382;ivim u Domu Jahvinu sve dane &#382;ivota svoga, da u&#382;ivam milinu Jahvinu i Dom njegov gledam.</p> 
<p><A NAME="an_27:5">27:5</A>&nbsp;U sjenici svojoj on me zaklanja u dan kobni; skriva me u skrovi&#353;tu &#352;atora svoga, na hridinu on me uzdi&#382;e.</p> 
<p><A NAME="an_27:6">27:6</A>&nbsp;I sada izdi&#382;em glavu iznad du&#353;mana oko sebe. U njegovu &#263;u &#352;atoru prinositi &#382;rtve radosne, Jahvi &#263;u pjevat' i klicati.</p> 
<p><A NAME="an_27:7">27:7</A>&nbsp;Slu&#353;aj, o Jahve, glas moga vapaja, milostiv mi budi, usli&#353;i me!</p> 
<p><A NAME="an_27:8">27:8</A>&nbsp;Moje mi srce govori: "Tra&#382;i lice njegovo!" Da, lice tvoje, o Jahve, ja tra&#382;im.</p> 
<p><A NAME="an_27:9">27:9</A>&nbsp;Ne skrivaj lica svoga od mene. Ne odbij u gnjevu slugu svoga! Ti, Pomo&#263;i moja, nemoj me odbaciti! I ne ostavi me, Bo&#382;e, Spasitelju moj!</p> 
<p><A NAME="an_27:10">27:10</A>&nbsp;Ako me otac i mati ostave, Jahve &#263;e me primiti.</p> 
<p><A NAME="an_27:11">27:11</A>&nbsp;Nau&#269;i me, Jahve, putu svojemu, ravnom me stazom povedi poradi protivnika mojih.</p> 
<p><A NAME="an_27:12">27:12</A>&nbsp;Bijesu du&#353;mana mojih ne predaj me, jer ustado&#353;e na mene svjedoci la&#382;ni koji da&#353;&#263;u nasiljem.</p> 
<p><A NAME="an_27:13">27:13</A>&nbsp;Vjerujem da &#263;u u&#382;ivati dobra Jahvina u zemlji &#382;ivih.</p> 
<p><A NAME="an_27:14">27:14</A>&nbsp;U Jahvu se uzdaj, ojuna&#269;i se, &#269;vrsto nek' bude srce tvoje: u Jahvu se uzdaj!</p> 
<p><A NAME="an_28:1">28:1</A>&nbsp;Davidov.  K tebi, o Jahve, vapijem, hridino moja, ne oglu&#353;i se na me: da neusli&#353;an ne postanem kao oni koji u grob silaze.</p> 
<p><A NAME="an_28:2">28:2</A>&nbsp;&#268;uj moje zazivanje dok tebi vapijem, dok ruke uzdi&#382;em svetomu Hramu tvojem.</p> 
<p><A NAME="an_28:3">28:3</A>&nbsp;Ne uzmi me s bezbo&#382;nicima i s onima koji &#269;ine bezakonje, koji govore slatko s bli&#382;njima a u srcu im je pakost.</p> 
<p><A NAME="an_28:4">28:4</A>&nbsp;Daj im po djelima njihovim i po zlo&#263;i njihovih nedjela! Po djelu ruku njihovih plati im, uzvrati im po njihovoj zasluzi!</p> 
<p><A NAME="an_28:5">28:5</A>&nbsp;Jer ne mare za &#269;ine Jahvine ni za djelo ruku njegovih: nek' ih obori i vi&#353;e ne podigne!</p> 
<p><A NAME="an_28:6">28:6</A>&nbsp;Blagoslovljen Jahve &#353;to usli&#353;a zazivanje moje! Jahve mi je zaklon, on &#353;tit je moj.</p> 
<p><A NAME="an_28:7">28:7</A>&nbsp;U njega se srce moje pouzdalo i pomo&#263; mi do&#273;e; zato mi kli&#269;e srce i pjesmom njega slavim.</p> 
<p><A NAME="an_28:8">28:8</A>&nbsp;Jahve je jakost narodu svome, tvr&#273;ava spasa svom pomazaniku.</p> 
<p><A NAME="an_28:9">28:9</A>&nbsp;Spasi narod svoj i blagoslovi svoju ba&#353;tinu, pasi ih i nosi ih dovijeka!</p> 
<p><A NAME="an_29:1">29:1</A>&nbsp;Psalam.  Davidov.  Prinesite Jahvi, o sinovi Bo&#382;ji, prinesite Jahvi slavu i mo&#263;!</p> 
<p><A NAME="an_29:2">29:2</A>&nbsp;Prinesite Jahvi slavu njegova imena, poklonite se Jahvi u sveti&#353;tu njegovu!</p> 
<p><A NAME="an_29:3">29:3</A>&nbsp;&#268;uj! Jahve nad vodama, Jahve nad vodama silnim!</p> 
<p><A NAME="an_29:4">29:4</A>&nbsp;&#268;uj! Jahve u sili, Jahve u veli&#269;anstvu!</p> 
<p><A NAME="an_29:5">29:5</A>&nbsp;&#268;uj! Jahve lomi cedre, Jahve lomi cedre libanske,</p> 
<p><A NAME="an_29:6">29:6</A>&nbsp;i Liban skaku&#263;e poput teleta, a Sirion kao mlado bivol&#269;e!</p> 
<p><A NAME="an_29:7">29:7</A>&nbsp;&#268;uj! Jahve sipa munje, Jahve sipa munje ognjene!</p> 
<p><A NAME="an_29:8">29:8</A>&nbsp;&#268;uj! Jahve potresa pustinjom, Jahve potresa pustinjom kade&#353;kom!</p> 
<p><A NAME="an_29:9">29:9</A>&nbsp;&#268;uj! Od straha se mlad&#196;e ko&#353;ute, prerano se mlad&#196;e ko&#353;ute &#353;umske. [3b] &#268;uj! Bog veli&#269;anstveni zagrmje, [9a] a u Hramu njegovu svi kliknu&#353;e: Slava!</p> 
<p><A NAME="an_29:10">29:10</A>&nbsp;Jahve nad valima stoluje, stoluje Jahve - kralj dovijeka!</p> 
<p><A NAME="an_29:11">29:11</A>&nbsp;Jahve narodu svom daje jakost, Jahve narod svoj mirom blagoslivlje.</p> 
<p><A NAME="an_30:1">30:1</A>&nbsp;Psalam. Pjesma za posve&#263;enje Doma. Davidov. </p> 
<p><A NAME="an_30:2">30:2</A>&nbsp;Veli&#269;am te, Jahve, jer si me izbavio i nisi dao da se raduju nada mnom du&#353;mani.</p> 
<p><A NAME="an_30:3">30:3</A>&nbsp;Jahve, Bo&#382;e moj, zazvah te, i ti si me ozdravio;</p> 
<p><A NAME="an_30:4">30:4</A>&nbsp;Jahve, izveo si mi du&#353;u iz Podzemlja, na rubu groba ti si me o&#382;ivio.</p> 
<p><A NAME="an_30:5">30:5</A>&nbsp;Pjevajte Jahvi, vjernici njegovi, zahvaljujte svetom imenu njegovu!</p> 
<p><A NAME="an_30:6">30:6</A>&nbsp;Jer samo za tren traje srd&#382;ba njegova, a &#269;itav &#382;ivot dobrota njegova. Ve&#269;er donese suze, a jutro klicanje.</p> 
<p><A NAME="an_30:7">30:7</A>&nbsp;U svojoj sre&#263;i rekoh: "Ne&#263;u se pokolebati nikada!"</p> 
<p><A NAME="an_30:8">30:8</A>&nbsp;Dobrotom si me, o Jahve, na goru nade postavio, ali &#269;im lice sakrije&#353;, sav se upla&#353;im.</p> 
<p><A NAME="an_30:9">30:9</A>&nbsp;Tada, Jahve, zavapih k tebi i zazvah milosr&#273;e Boga svojega:</p> 
<p><A NAME="an_30:10">30:10</A>&nbsp;"Kakva je korist od krvi moje, kakva korist da u grob si&#273;em? Zar &#263;e te pra&#353;ina slaviti, zar &#263;e navije&#353;tati vjernost tvoju?"</p> 
<p><A NAME="an_30:11">30:11</A>&nbsp;Slu&#353;aj, o Jahve, i smiluj se meni; Jahve, budi mi na pomo&#263;!</p> 
<p><A NAME="an_30:12">30:12</A>&nbsp;Okrenuo si moj pla&#269; u igranje, skinuo kostrijet s mene i opasao me rado&#353;&#263;u.</p> 
<p><A NAME="an_30:13">30:13</A>&nbsp;Zato ti pjeva du&#353;a moja i ne&#263;e zamuknuti: Jahve, Bo&#382;e moj, dovijeka &#263;u te hvaliti!</p> 
<p><A NAME="an_31:1">31:1</A>&nbsp;Zborovo&#273;i.  Psalam. Davidov.</p> 
<p><A NAME="an_31:2">31:2</A>&nbsp;Tebi se, Jahve, utje&#269;em, o, da se ne postidim nikada: u svojoj me pravdi izbavi!</p> 
<p><A NAME="an_31:3">31:3</A>&nbsp;Prikloni k meni uho svoje, pohiti da me oslobodi&#353;! Budi mi hrid za&#353;tite, tvr&#273;ava spasenja.</p> 
<p><A NAME="an_31:4">31:4</A>&nbsp;Jer ti si hrid moja, tv&#273;ava moja, radi svoga imena vodi me i ravnaj.</p> 
<p><A NAME="an_31:5">31:5</A>&nbsp;Izvuci me iz mre&#382;e koju mi zape&#353;e, jer ti si moje uto&#269;i&#353;te.</p> 
<p><A NAME="an_31:6">31:6</A>&nbsp;U tvoje ruke duh svoj predajem: otkupi me, Jahve, Bo&#382;e vjerni.</p> 
<p><A NAME="an_31:7">31:7</A>&nbsp;Ti mrzi&#353; one koji &#353;tuju ni&#353;tavne kumire, a ja se u Jahvu uzdam.</p> 
<p><A NAME="an_31:8">31:8</A>&nbsp;Radosno &#263;u klicat' tvojoj milosti, jer si na moju bijedu pogledao, pomogao u tjeskobi du&#353;i mojoj.</p> 
<p><A NAME="an_31:9">31:9</A>&nbsp;Nisi me predao u ruke du&#353;mana, noge si mi na prostran put izveo.</p> 
<p><A NAME="an_31:10">31:10</A>&nbsp;Smiluj mi se, Jahve, jer sam u tjeskobi, od jada slabi mi oko, du&#353;a i tijelo.</p> 
<p><A NAME="an_31:11">31:11</A>&nbsp;&#381;ivot mi se tro&#353;i u gor&#269;ini, ljeta moja u jecanju. U muci mi se iscrpila snaga i kosti su moje klonule.</p> 
<p><A NAME="an_31:12">31:12</A>&nbsp;Du&#353;manima svojim postao sam ruglo, susjedima podsmijeh, a znancima stra&#353;ilo; koji me vide vani, bje&#382;e od mene.</p> 
<p><A NAME="an_31:13">31:13</A>&nbsp;Nestalo me k'o mrtvaca iz sje&#263;anja ljudi, postadoh k'o razbijena posuda.</p> 
<p><A NAME="an_31:14">31:14</A>&nbsp;&#268;ujem &#353;aputanje mnogih, u&#382;as odasvud: sastaju se protiv mene i smi&#353;ljaju kako da mi &#382;ivot oduzmu.</p> 
<p><A NAME="an_31:15">31:15</A>&nbsp;A ja se, Jahve, u tebe uzdam; govorim: Ti si Bog moj!</p> 
<p><A NAME="an_31:16">31:16</A>&nbsp;U tvojoj je ruci sudbina moja: istrgni me iz ruke du&#353;mana i onih koji me progone!</p> 
<p><A NAME="an_31:17">31:17</A>&nbsp;Rasvijetli lice nad slugom svojim, po svojoj me dobroti spasi.</p> 
<p><A NAME="an_31:18">31:18</A>&nbsp;Jahve, ne bilo me stid &#353;to tebe zazvah! Neka se postide zlotvori, nek' u Podzemlju zamuknu.</p> 
<p><A NAME="an_31:19">31:19</A>&nbsp;Nek' zanijeme usne la&#382;ljive koje protiv pravednika govore drsko, oholo i prezirno.</p> 
<p><A NAME="an_31:20">31:20</A>&nbsp;O, kako je velika, Jahve, tvoja dobrota, koju &#269;uva&#353; za one koji te se boje, koju iskazuje&#353; onima &#353;to se tebi utje&#269;u nao&#269;igled sinovima &#269;ovje&#269;jim.</p> 
<p><A NAME="an_31:21">31:21</A>&nbsp;Zaklanja&#353; ih &#353;titom lica svoga od zavjera ljudskih; u &#353;atoru svom ih skriva&#353; od jezika svadljivih.</p> 
<p><A NAME="an_31:22">31:22</A>&nbsp;Blagoslovljen Jahve jer me obasu &#269;udesnom dobrotom u gradu tvrdom.</p> 
<p><A NAME="an_31:23">31:23</A>&nbsp;U tjeskobi svojoj ve&#263; mi&#353;ljah: "Odba&#269;en sam od pogleda tvoga." Ali ti si &#269;uo glas mog zaziva dok sam tebi vapio.</p> 
<p><A NAME="an_31:24">31:24</A>&nbsp;Ljubite Jahvu, svi sveti njegovi: &#269;uva Jahve svoje vjernike, a po zasluzi vra&#263;a onima koji postupaju oholo.</p> 
<p><A NAME="an_31:25">31:25</A>&nbsp;Budite hrabri i jaka srca, svi koji se u Jahvu uzdate!</p> 
<p><A NAME="an_32:1">32:1</A>&nbsp;Davidov.  Pou&#269;na pjesma. Bla&#382;en onaj kome je grijeh otpu&#353;ten, kome je zlo&#269;in pokriven!</p> 
<p><A NAME="an_32:2">32:2</A>&nbsp;Blago &#269;ovjeku kome Jahve ne ubraja krivnju i u &#269;ijemu duhu nema prijevare!</p> 
<p><A NAME="an_32:3">32:3</A>&nbsp;Pre&#353;utjet' sam htio, al' kosti mi klonu&#353;e od neprestana jecanja.</p> 
<p><A NAME="an_32:4">32:4</A>&nbsp;Danju i no&#263;u ruka me tvoja ti&#353;tala, snaga mi se tro&#353;ila k'o za ljetnih &#382;ega.</p> 
<p><A NAME="an_32:5">32:5</A>&nbsp;Tad grijeh svoj tebi priznah i krivnju svoju vi&#353;e ne skrivah. Rekoh: "Priznat &#263;u Jahvi prijestup svoj", i ti si mi krivnju grijeha oprostio.</p> 
<p><A NAME="an_32:6">32:6</A>&nbsp;Zato nek' ti se moli pobo&#382;nik svaki u &#269;asu nevolje. Kad bujice silne navale, njega ne&#263;e sti&#263;i.</p> 
<p><A NAME="an_32:7">32:7</A>&nbsp;Uto&#269;i&#353;te ti si moje, od tjeskobe ti &#263;e&#353; me sa&#269;uvat', odjenut' me rado&#353;&#263;u spasenja.</p> 
<p><A NAME="an_32:8">32:8</A>&nbsp;U&#269;it &#263;u te, put ti kazat' kojim ti je i&#263;i, svjetovat &#263;u te, oko &#263;e moje bdjeti nad tobom.</p> 
<p><A NAME="an_32:9">32:9</A>&nbsp;Ne budite kao konj ili mazga bez razuma: divljinu im kroti&#353; vo&#273;icama i uzdom, ina&#269;e im se ne primi&#269;i!</p> 
<p><A NAME="an_32:10">32:10</A>&nbsp;Bezbo&#382;nika taru mnoge nevolje, a tko se uzda u Jahvu, njega okru&#382;uje milost.</p> 
<p><A NAME="an_32:11">32:11</A>&nbsp;Radujte se Jahvi i kli&#269;ite, pravedni, kli&#269;ite svi koji ste srca &#269;estita!</p> 
<p><A NAME="an_33:1">33:1</A>&nbsp;Pravednici, Jahvi kli&#269;ite! Hvaliti ga pristoji se &#269;estitima.</p> 
<p><A NAME="an_33:2">33:2</A>&nbsp;Slavite Jahvu na harfi, na liri od deset &#382;ica veli&#269;ajte njega!</p> 
<p><A NAME="an_33:3">33:3</A>&nbsp;Pjesmu novu zapjevajte njemu i glazbala skladna popratite poklicima.</p> 
<p><A NAME="an_33:4">33:4</A>&nbsp;Jer pr&#211;ava je rije&#269; Jahvina i vjernost su sva djela njegova.</p> 
<p><A NAME="an_33:5">33:5</A>&nbsp;On ljubi pravdu i pravo: puna je zemlja dobrote Jahvine.</p> 
<p><A NAME="an_33:6">33:6</A>&nbsp;Jahvinom su rije&#269;ju nebesa sazdana i dahom usta njegovih sva vojska njihova.</p> 
<p><A NAME="an_33:7">33:7</A>&nbsp;Vodu morsku on sabire kao u mje&#353;inu i bezdane stavlja u spremi&#353;ta.</p> 
<p><A NAME="an_33:8">33:8</A>&nbsp;Zemlja sva neka pred Jahvom strepi, neka ga se boje svi stanovnici svijeta!</p> 
<p><A NAME="an_33:9">33:9</A>&nbsp;Jer on re&#269;e - i sve postade, naredi - i sve se stvori.</p> 
<p><A NAME="an_33:10">33:10</A>&nbsp;Jahve razbija nakane pucima, mrsi namjere narodima.</p> 
<p><A NAME="an_33:11">33:11</A>&nbsp;Naum Jahvin dovijeka ostaje i misli srca njegova od koljena do koljena.</p> 
<p><A NAME="an_33:12">33:12</A>&nbsp;Blago narodu kojemu je Jahve Bog, Narodu koji on odabra sebi za ba&#353;tinu!</p> 
<p><A NAME="an_33:13">33:13</A>&nbsp;Gospodin motri s nebesa i gleda sve sinove &#269;ovje&#269;je.</p> 
<p><A NAME="an_33:14">33:14</A>&nbsp;Iz svoga prebivali&#353;ta motri sve stanovnike zemaljske:</p> 
<p><A NAME="an_33:15">33:15</A>&nbsp;on je svima srca stvorio i pazi na sva djela njihova.</p> 
<p><A NAME="an_33:16">33:16</A>&nbsp;Ne spasava kralja vojska mnogobrojna, ne spasava velika sila junaka.</p> 
<p><A NAME="an_33:17">33:17</A>&nbsp;Isprazno se od konja nadati spasenju, ja&#269;ina njegova ne izbavlja.</p> 
<p><A NAME="an_33:18">33:18</A>&nbsp;Oko je Jahvino nad onima koji ga se boje, nad onima koji se uzdaju u milost njegovu:</p> 
<p><A NAME="an_33:19">33:19</A>&nbsp;da im od smrti &#382;ivot spasi, da ih hrani u danima gladi.</p> 
<p><A NAME="an_33:20">33:20</A>&nbsp;Na&#353;a se du&#353;a Jahvi nada, on je pomo&#263; i za&#353;tita na&#353;a.</p> 
<p><A NAME="an_33:21">33:21</A>&nbsp;Srce nam se u njemu raduje, u njegovo sveto ime mi se uzdamo.</p> 
<p><A NAME="an_33:22">33:22</A>&nbsp;Neka dobrota tvoja, o Jahve, bude nad nama, kao &#353;to se mi u tebe uzdamo!</p> 
<p><A NAME="an_34:1">34:1</A>&nbsp;Davidov. Kada se David pravio ludim pred Abimelekom, a on </p> 
<p><A NAME="an_34:2">34:2</A>&nbsp;<small>ALEF Blagoslivljat &#263;u Jahvu u svako doba, njegova &#263;e mi hvala biti svagda na ustima!</p> 
<p><A NAME="an_34:3">34:3</A>&nbsp;<small>BET Nek' se Jahvom du&#353;a moja hvali: nek' &#269;uju ponizni i nek' se raduju!</p> 
<p><A NAME="an_34:4">34:4</A>&nbsp;<small>GIMEL Veli&#269;ajte sa mnom Jahvu, uzvisujmo ime njegovo zajedno!</p> 
<p><A NAME="an_34:5">34:5</A>&nbsp;<small>DALETTra&#382;io sam Jahvu, i on me usli&#353;a, izbavi me od straha svakoga.</p> 
<p><A NAME="an_34:6">34:6</A>&nbsp;<small>HE U njega gledajte i razveselite se, da se ne postide lica va&#353;a.</p> 
<p><A NAME="an_34:7">34:7</A>&nbsp;<small>ZAJIN Eto, jadnik vapi, a Jahve ga &#269;uje, izbavlja ga iz svih tjeskoba.</p> 
<p><A NAME="an_34:8">34:8</A>&nbsp;<small>HET An&#273;eo Jahvin tabor podi&#382;e oko njegovih &#353;tovalaca da ih spasi.</p> 
<p><A NAME="an_34:9">34:9</A>&nbsp;<small>TET Ku&#353;ajte i vidite kako dobar je Jahve: blago &#269;ovjeku koji se njemu utje&#269;e!</p> 
<p><A NAME="an_34:10">34:10</A>&nbsp;<small>JOD Bojte se Jahve, vi sveti njegovi: ne trpe oskudice koji ga se boje.</p> 
<p><A NAME="an_34:11">34:11</A>&nbsp;<small>KAF Osiroma&#353;i&#353;e mogu&#263;nici i gladuju, a koji tra&#382;e Jahvu ne trpe oskudice.</p> 
<p><A NAME="an_34:12">34:12</A>&nbsp;<small>LAMED Do&#273;ite, djeco, i poslu&#353;ajte me, u&#269;it &#263;u vas strahu Gospodnjem.</p> 
<p><A NAME="an_34:13">34:13</A>&nbsp;<small>MEM O &#269;ovje&#269;e, ljubi&#353; li &#382;ivot? &#381;eli&#353; li dane mnoge u&#382;ivati dobra?</p> 
<p><A NAME="an_34:14">34:14</A>&nbsp;<small>NUN Jezik svoj oda zla suspre&#382;i i usne od rije&#269;i prijevarnih!</p> 
<p><A NAME="an_34:15">34:15</A>&nbsp;<small>SAMEK Zla se kloni, a &#269;ini dobro, tra&#382;i mir i za njim idi!</p> 
<p><A NAME="an_34:16">34:16</A>&nbsp;<small>PE O&#269;i Jahvine gledaju pravedne, u&#353;i mu slu&#353;aju vapaje njihove.</p> 
<p><A NAME="an_34:17">34:17</A>&nbsp;<small>AJIN Lice se Jahvino okre&#263;e protiv zlo&#269;inaca da im spomen zatre na zemlji.</p> 
<p><A NAME="an_34:18">34:18</A>&nbsp;<small>SADE Pravednici zazivaju, i Jahve ih &#269;uje, izbavlja ih iz svih tjeskoba.</p> 
<p><A NAME="an_34:19">34:19</A>&nbsp;<small>KOF Blizu je Jahve onima koji su skr&#353;ena srca, a klonule du&#353;e spasava.</p> 
<p><A NAME="an_34:20">34:20</A>&nbsp;<small>RE&#352; Mnoge nevolje ima pravednik, ali ga Jahve od svih izbavlja.</p> 
<p><A NAME="an_34:21">34:21</A>&nbsp;<small>&#352;IN On &#269;uva sve kosti njegove: ni jedna mu se ne&#263;e slomiti.</p> 
<p><A NAME="an_34:22">34:22</A>&nbsp;<small>TAU Opakost bezbo&#353;ca ubija, platit &#263;e koji mrze pravednika.</p> 
<p><A NAME="an_34:23">34:23</A>&nbsp;Jahve izbavlja du&#353;e slugu svojih, i ne&#263;e platiti tko god se njemu utje&#269;e.</p> 
<p><A NAME="an_35:1">35:1</A>&nbsp;Davidov.  Optu&#382;i, Jahve, tu&#382;itelje moje i napadni one koji mene napadaju!</p> 
<p><A NAME="an_35:2">35:2</A>&nbsp;Stavi oklop, uzmi &#353;tit svoj i ustani meni u pomo&#263;!</p> 
<p><A NAME="an_35:3">35:3</A>&nbsp;Zavitlaj kopljem i presretni progonitelje moje, reci mojoj du&#353;i: "Ja sam tvoje spasenje."</p> 
<p><A NAME="an_35:4">35:4</A>&nbsp;Nek' se smetu i postide koji &#382;ivot moj tra&#382;e, nek' uzmaknu i nek' se posrame koji mi propast snuju!</p> 
<p><A NAME="an_35:5">35:5</A>&nbsp;Nek' budu k'o pljeva na vjetru kad ih An&#273;eo Jahvin potjera!</p> 
<p><A NAME="an_35:6">35:6</A>&nbsp;Mra&#269;ni i skliski bili im putovi kad ih An&#273;eo Jahvin bude gonio!</p> 
<p><A NAME="an_35:7">35:7</A>&nbsp;Bez razloga nape&#353;e mi mre&#382;u, bez razloga grob du&#353;i mojoj iskopa&#353;e.</p> 
<p><A NAME="an_35:8">35:8</A>&nbsp;Propast &#263;e ih sti&#263;i iznenada, u mre&#382;u koju nape&#353;e sami &#263;e se uhvatiti, past &#263;e u jamu &#353;to je iskopa&#353;e!</p> 
<p><A NAME="an_35:9">35:9</A>&nbsp;A moja &#263;e du&#353;e klicati u Jahvi, radovat &#263;e se u spasenju njegovu.</p> 
<p><A NAME="an_35:10">35:10</A>&nbsp;Sve &#263;e kosti moje govoriti: Tko je, Jahve, poput tebe koji ubogog spasava&#353; od silnika, jadnika i siromaha od plja&#269;ka&#353;a?</p> 
<p><A NAME="an_35:11">35:11</A>&nbsp;Ustado&#353;e svjedoci opaki: pitaju me za ono &#353;to ne znam.</p> 
<p><A NAME="an_35:12">35:12</A>&nbsp;Vra&#263;aju mi zlo za dobro, du&#353;a moja zapada u osamu.</p> 
<p><A NAME="an_35:13">35:13</A>&nbsp;U bolesti njihovoj nosio sam kostrijet, du&#353;u svoju postom morio, i molitva mi se u krilo vra&#263;ala.</p> 
<p><A NAME="an_35:14">35:14</A>&nbsp;Kao za prijateljem, za bratom - obila&#382;ah tu&#382;an; od &#382;alosti se pogurih kao onaj &#353;to za majkom &#382;ali.</p> 
<p><A NAME="an_35:15">35:15</A>&nbsp;A sada kad posrnuh ja, oni se raduju, skupi&#353;e se protiv mene da udare iznenada, i bez prestanka oni me razdiru.</p> 
<p><A NAME="an_35:16">35:16</A>&nbsp;Ruglom na ruglo isku&#353;avaju me i zubima &#353;kripaju na mene.</p> 
<p><A NAME="an_35:17">35:17</A>&nbsp;O Jahve, dokle &#263;e&#353; gledati? Istrgni mi du&#353;u nasrtajima njihovim, otmi lavovima jedino dobro moje!</p> 
<p><A NAME="an_35:18">35:18</A>&nbsp;Zahvalit &#263;u ti u velikom zboru, slavit &#263;u te me&#273;u pukom brojnim.</p> 
<p><A NAME="an_35:19">35:19</A>&nbsp;Nek' se ne raduju nada mnom du&#353;mani nepravedni, nek' ne namiguju o&#269;ima oni koji me niza&#353;to mrze!</p> 
<p><A NAME="an_35:20">35:20</A>&nbsp;Jer oni ne misle o miru, ve&#263; spletke snuju protiv mirnih u zemlji.</p> 
<p><A NAME="an_35:21">35:21</A>&nbsp;Razvaljuju svoja usta na me i govore: "Ha, ha, vidjesmo o&#269;ima svojim!"</p> 
<p><A NAME="an_35:22">35:22</A>&nbsp;Ti sve vidi&#353;, o Jahve! Nemoj &#353;utjeti! Gospode, od mene se ne udaljuj!</p> 
<p><A NAME="an_35:23">35:23</A>&nbsp;Preni se, ustani da me obrani&#353;, Bo&#382;e moj, Gospode, vodi parnicu moju!</p> 
<p><A NAME="an_35:24">35:24</A>&nbsp;Po svojoj me pravdi sudi, Jahve, Bo&#382;e moj, nek' se ne raduju nada mnom!</p> 
<p><A NAME="an_35:25">35:25</A>&nbsp;Nek' ne misle u srcu: "Ispunila nam se &#382;elja!" Nek' ne reknu: "Progutali smo ga!"</p> 
<p><A NAME="an_35:26">35:26</A>&nbsp;Nek' se postide i posrame svi zajedno koji se nesre&#263;i mojoj raduju! Nek' se odjenu stidom i sramotom oni koji se podi&#382;u na me!</p> 
<p><A NAME="an_35:27">35:27</A>&nbsp;Nek' radosno kli&#269;u kojima je pravo moje na srcu i nek' svagda govore: "Velik je Jahve! Milo mu je spasenje sluge njegova!"</p> 
<p><A NAME="an_35:28">35:28</A>&nbsp;A moj &#263;e jezik kazivati pravdu tvoju i hvalu tebi navijeke.</p> 
<p><A NAME="an_36:1">36:1</A>&nbsp;Zborovo&#273;i.  Od sluge Jahvina Davida.</p> 
<p><A NAME="an_36:2">36:2</A>&nbsp;Gre&#353;an je naum u srcu zlotvora, straha Bo&#382;jega nema on pred o&#269;ima.</p> 
<p><A NAME="an_36:3">36:3</A>&nbsp;Sam sebi on laska suvi&#353;e, grijeha svog ne vidi i ne mrzi.</p> 
<p><A NAME="an_36:4">36:4</A>&nbsp;Rije&#269;i usta njegovih prijevara su i zlodjelo, za razumnost i dobro on vi&#353;e ne mari.</p> 
<p><A NAME="an_36:5">36:5</A>&nbsp;Bezakonje smi&#353;lja na postelji svojoj, na opaku ostaje putu, od zla ne odustaje.</p> 
<p><A NAME="an_36:6">36:6</A>&nbsp;Do neba je, Jahve, dobrota tvoja, do oblaka vjernost tvoja.</p> 
<p><A NAME="an_36:7">36:7</A>&nbsp;Pravednost je tvoja k'o Bo&#382;ji vrhunci, a sudovi tvoji k'o duboko more: ljude i stoku ti, Jahve, spasava&#353;.</p> 
<p><A NAME="an_36:8">36:8</A>&nbsp;Kako li je dragocjena, Bo&#382;e, dobrota tvoja, pod sjenu krila tvojih ljudi se sklanjaju;</p> 
<p><A NAME="an_36:9">36:9</A>&nbsp;site se pretilinom Doma tvojega, potocima svojih slasti ti ih napaja&#353;.</p> 
<p><A NAME="an_36:10">36:10</A>&nbsp;U tebi je izvor &#382;ivotni, tvojom svjetlo&#353;&#263;u mi svjetlost vidimo.</p> 
<p><A NAME="an_36:11">36:11</A>&nbsp;Zakrili dobrotom sve koji te &#353;tuju i pravedno&#353;&#263;u svojom sve koji su srca &#269;estita.</p> 
<p><A NAME="an_36:12">36:12</A>&nbsp;Neka me ne zgazi noga ohola, i ruka gre&#353;nika neka me ne goni.</p> 
<p><A NAME="an_36:13">36:13</A>&nbsp;Gle, pado&#353;e koji &#269;ine bezakonje: oboreni su da vi&#353;e ne ustanu.</p> 
<p><A NAME="an_37:1">37:1</A>&nbsp;Davidov.  <small>ALEF Nemoj se &#382;estiti na opake, zavidjet nemoj pakosnicima:</p> 
<p><A NAME="an_37:2">37:2</A>&nbsp;kao trava brzo se osu&#353;e, k'o mlada zelen brzo uvenu.</p> 
<p><A NAME="an_37:3">37:3</A>&nbsp;<small>BET U Jahvu se uzdaj i &#269;ini dobro, da smije&#353; stanovati u zemlji i &#382;ivjeti u miru.</p> 
<p><A NAME="an_37:4">37:4</A>&nbsp;Sva radost tvoja neka bude Jahve: on &#263;e ispuniti &#382;elje tvoga srca!</p> 
<p><A NAME="an_37:5">37:5</A>&nbsp;<small>GIMEL Prepusti Jahvi putove svoje, u njega se uzdaj i on &#263;e sve voditi.</p> 
<p><A NAME="an_37:6">37:6</A>&nbsp;Pravda &#263;e tvoja zasjati k'o svjetlost i tvoje pravo k'o sunce podnevno.</p> 
<p><A NAME="an_37:7">37:7</A>&nbsp;<small>DALET Smiri se pred Jahvom i njemu se nadaj, ne &#382;esti se na onog koji ima sre&#263;e, na &#269;ovjeka koji spletke kuje.</p> 
<p><A NAME="an_37:8">37:8</A>&nbsp;<small>HE Sti&#353;aj svoj gnjev i ostavi se srd&#382;be, ne &#382;esti se da zlo ne u&#269;ini&#353;.</p> 
<p><A NAME="an_37:9">37:9</A>&nbsp;Jer &#263;e biti satrti zlikovci, a koji se u Jahvu uzdaju, ba&#353;tinit &#263;e zemlju.</p> 
<p><A NAME="an_37:10">37:10</A>&nbsp;<small>VAU Jo&#353; malo i nestat &#263;e bezbo&#382;nika: mjesto &#263;e&#353; njegovo tra&#382;iti, a njega vi&#353;e nema.</p> 
<p><A NAME="an_37:11">37:11</A>&nbsp;Zemlju &#263;e posjedovati krotki, obilje mira oni &#263;e u&#382;ivat'.</p> 
<p><A NAME="an_37:12">37:12</A>&nbsp;<small>ZAJIN Bezbo&#382;nik smi&#353;lja zlo pravedniku i zubima &#353;krgu&#263;e na njega.</p> 
<p><A NAME="an_37:13">37:13</A>&nbsp;A Gospod se njemu smije jer vidi da dan njegov dolazi.</p> 
<p><A NAME="an_37:14">37:14</A>&nbsp;<small>HET Ma&#269; pote&#382;u bezbo&#353;ci i zapinju lukove da obore jadnika i siromaha, da pokolju one koji hode pravim putem.</p> 
<p><A NAME="an_37:15">37:15</A>&nbsp;Ma&#269;em &#263;e vlastito srce probiti, slomit &#263;e se njihovi lukovi.</p> 
<p><A NAME="an_37:16">37:16</A>&nbsp;<small>TET Bolje je i malo u pravednika no golemo blago u zlotvora:</p> 
<p><A NAME="an_37:17">37:17</A>&nbsp;jer &#263;e se ruke zlotvora slomiti, a Jahve je oslon pravedniku.</p> 
<p><A NAME="an_37:18">37:18</A>&nbsp;<small>JOD Jahve se brine za &#382;ivot &#269;estitih, dovijeka &#263;e trajati ba&#353;tina njihova.</p> 
<p><A NAME="an_37:19">37:19</A>&nbsp;Ne&#263;e se postidjeti u vrijeme nevolje, bit &#263;e siti u danima gladi.</p> 
<p><A NAME="an_37:20">37:20</A>&nbsp;<small>KAF A bezbo&#382;nici &#263;e propasti, du&#353;mani Jahvini povenut &#263;e k'o ures livada, poput dima se rasplinuti.</p> 
<p><A NAME="an_37:21">37:21</A>&nbsp;<small>LAMED Bezbo&#382;nik zaima, ali ne vra&#263;a, pravednik se sa&#382;aljeva i daje.</p> 
<p><A NAME="an_37:22">37:22</A>&nbsp;Oni koje Jahve blagoslovi ba&#353;tinit &#263;e zemlju, a koje prokune bit &#263;e zatrti.</p> 
<p><A NAME="an_37:23">37:23</A>&nbsp;<small>MEM Jahve vodi i u&#269;vr&#353;&#263;uje korake &#269;ovjeku i mio mu je put njegov.</p> 
<p><A NAME="an_37:24">37:24</A>&nbsp;Ako i posrne, ne pada jer ga Jahve dr&#382;i za ruku.</p> 
<p><A NAME="an_37:25">37:25</A>&nbsp;<small>NUN Mlad bijah i ostarjeh, al' ne vidjeh pravednika napu&#353;tena ili da mu djeca kruha prose.</p> 
<p><A NAME="an_37:26">37:26</A>&nbsp;Uvijek je milosrdan i u zajam daje, na njegovu je potomstvu blagoslov.</p> 
<p><A NAME="an_37:27">37:27</A>&nbsp;<small>SAMEK Zla se kloni i &#269;ini dobro, i ostat &#263;e&#353; dovijeka.</p> 
<p><A NAME="an_37:28">37:28</A>&nbsp;Jer Jahve ljubi pravdu i pobo&#382;nika svojih ne ostavlja. <small>AJIN Zauvijek &#263;e biti zatrti zlikovci, istrijebit &#263;e se potomstvo bezbo&#382;nika.</p> 
<p><A NAME="an_37:29">37:29</A>&nbsp;Zemlju &#263;e posjedovati pravednici i &#382;ivjet &#263;e na njoj dovijeka.</p> 
<p><A NAME="an_37:30">37:30</A>&nbsp;<small>PE Pravednikova usta mudrost kazuju, a jezik njegov govori pravo.</p> 
<p><A NAME="an_37:31">37:31</A>&nbsp;Zakon mu je Bo&#382;ji u srcu, ne kolebaju se koraci njegovi.</p> 
<p><A NAME="an_37:32">37:32</A>&nbsp;<small>SADE Bezbo&#382;nik vreba pravednoga i smi&#353;lja da ga usmrti.</p> 
<p><A NAME="an_37:33">37:33</A>&nbsp;Jahve ga ne&#263;e ostaviti u njegovoj vlasti i ne&#263;e dopustiti da ga na sudu osude.</p> 
<p><A NAME="an_37:34">37:34</A>&nbsp;<small>KOF U Jahvu se uzdaj i dr&#382;i se puta njegova: on &#263;e te uzvisit' i ba&#353;tinit &#263;e&#353; zemlju; radostan &#263;e&#353; gledati propast bezbo&#382;nih.</p> 
<p><A NAME="an_37:35">37:35</A>&nbsp;<small>RE&#352; Vidjeh obijesna zlotvora gdje se k'o cedar kro&#353;njat &#353;iri.</p> 
<p><A NAME="an_37:36">37:36</A>&nbsp;Pro&#273;oh, i gle - nema ga vi&#353;e; potra&#382;ih ga i ne na&#273;oh.</p> 
<p><A NAME="an_37:37">37:37</A>&nbsp;<small>&#352;IN Promatraj &#269;estita i gledaj neporo&#269;na: mirotvorac ima potomstvo.</p> 
<p><A NAME="an_37:38">37:38</A>&nbsp;A gre&#353;nici bit &#263;e svi iskorijenjeni, istrijebit &#263;e se zlikova&#269;ko sjeme.</p> 
<p><A NAME="an_37:39">37:39</A>&nbsp;<small>TAU Od Jahve dolazi spas pravednicima, on im je zaklon u vrijeme nevolje.</p> 
<p><A NAME="an_37:40">37:40</A>&nbsp;Jahve im poma&#382;e, on ih izbavlja: on &#263;e ih izbaviti od zlotvora i spasiti, jer u njemu tra&#382;e okrilje.</p> 
<p><A NAME="an_38:1">38:1</A>&nbsp;Psalam. Davidov. Za spomen.</p> 
<p><A NAME="an_38:2">38:2</A>&nbsp;Jahve, u srd&#382;bi svojoj nemoj ne karati, i nemoj me kazniti u svojemu gnjevu.</p> 
<p><A NAME="an_38:3">38:3</A>&nbsp;Strijele se tvoje u me zabodo&#353;e, ruka me tvoja te&#353;ko pritisnu:</p> 
<p><A NAME="an_38:4">38:4</A>&nbsp;na tijelu mi ni&#353;ta zdravo nema zbog gnjeva tvog, od grijeha mojih mira mi nema kostima.</p> 
<p><A NAME="an_38:5">38:5</A>&nbsp;Zlo&#263;e moje glavu su mi nadi&#353;le, kao prete&#353;ko breme ti&#353;te me.</p> 
<p><A NAME="an_38:6">38:6</A>&nbsp;Rane moje zaudaraju i gnjiju zbog bezumnosti moje.</p> 
<p><A NAME="an_38:7">38:7</A>&nbsp;Pogurih se sav i zgr&#269;ih, povazdan lutam &#382;alostan.</p> 
<p><A NAME="an_38:8">38:8</A>&nbsp;Moji bokovi puni su ognjice, na tijelu mi ni&#353;ta zdravo nema.</p> 
<p><A NAME="an_38:9">38:9</A>&nbsp;Iscrpljen sam i satrven posve, stenjem od jecanja srca svojega.</p> 
<p><A NAME="an_38:10">38:10</A>&nbsp;O Gospode, sve su mi &#382;elje pred tobom, i vapaji moji nisu ti skriveni.</p> 
<p><A NAME="an_38:11">38:11</A>&nbsp;Srce mi udara silno, snaga me ostavlja i svjetlost vida o&#269;injeg gasi se.</p> 
<p><A NAME="an_38:12">38:12</A>&nbsp;Prijatelji i drugovi od rana mojih uzmako&#353;e, i moji najbli&#382;i stoje daleko.</p> 
<p><A NAME="an_38:13">38:13</A>&nbsp;Namje&#353;taju mi zamke oni koji mi &#382;ivot vrebaju, koji mi &#382;ele nesre&#263;u, propa&#353;&#263;u mi prijete i uvijek smi&#353;ljaju prijevare.</p> 
<p><A NAME="an_38:14">38:14</A>&nbsp;A ja sam kao gluh i ni&#353;ta ne &#269;ujem i, kao nijem, usta ne otvaram.</p> 
<p><A NAME="an_38:15">38:15</A>&nbsp;Postadoh k'o &#269;ovjek koji ne &#269;uje i koji u ustima nema odgovora.</p> 
<p><A NAME="an_38:16">38:16</A>&nbsp;Jer u tebe se, o Jahve, uzdam, ti &#263;e&#353; me usli&#353;ati, Jahve, Bo&#382;e moj!</p> 
<p><A NAME="an_38:17">38:17</A>&nbsp;Rekoh: "Nek' se ne raduju nada mnom; kad mi noga posrne, nek' se ne uzdi&#382;u nada mnom!"</p> 
<p><A NAME="an_38:18">38:18</A>&nbsp;Jer umalo ne propadoh, i moja je bol svagda preda mnom.</p> 
<p><A NAME="an_38:19">38:19</A>&nbsp;Bezakonje svoje ja priznajem i pun sam &#382;alosti zbog grijeha svojega.</p> 
<p><A NAME="an_38:20">38:20</A>&nbsp;A koji su bez razloga protiv mene, mo&#263;ni su, i mnogi su koji me mrze nepravedno.</p> 
<p><A NAME="an_38:21">38:21</A>&nbsp;Za dobro zlom mi uzvra&#263;aju, protive mi se &#353;to tra&#382;im dobro.</p> 
<p><A NAME="an_38:22">38:22</A>&nbsp;O Jahve, ne ostavljaj me! Bo&#382;e moj, ne udaljuj se od mene!</p> 
<p><A NAME="an_38:23">38:23</A>&nbsp;Po&#382;uri se meni u pomo&#263;, Gospode, spase moj!</p> 
<p><A NAME="an_39:1">39:1</A>&nbsp;Zborovo&#273;i. Jedutunu. Psalam. Davidov.</p> 
<p><A NAME="an_39:2">39:2</A>&nbsp;Odlu&#269;io sam: "&#268;uvat &#263;u put svoj da ne zgrije&#353;im jezikom; usta &#263;u svoja zauzdati dokle god preda mnom bude bezbo&#382;nik."</p> 
<p><A NAME="an_39:3">39:3</A>&nbsp;Zamukoh, zanijemjeh, glasa ne pu&#353;tah, ali uzalud - bol mi postade gor&#269;a.</p> 
<p><A NAME="an_39:4">39:4</A>&nbsp;U meni srce je gorjelo, na samu pomisao buknuo bi oganj; tad progovorih svojim jezikom:</p> 
<p><A NAME="an_39:5">39:5</A>&nbsp;"Objavi mi, Jahve, moj svr&#353;etak i kolika je mjera mojih dana, da znam kako sam ni&#353;tavan.</p> 
<p><A NAME="an_39:6">39:6</A>&nbsp;Evo, pedljem si mi dane izmjerio, &#382;ivot moj je kao ni&#353;ta pred tobom: tek da&#353;ak je svaki &#269;ovjek.</p> 
<p><A NAME="an_39:7">39:7</A>&nbsp;Poput sjene &#269;ovjek prolazi tek da&#353;ak je sve bogatstvo njegovo: zgr&#263;e, a ne zna tko &#263;e ga pokupiti."</p> 
<p><A NAME="an_39:8">39:8</A>&nbsp;A sada, &#269;emu da se nadam, Gospode? Sva je nada moja u tebi!</p> 
<p><A NAME="an_39:9">39:9</A>&nbsp;Izbavi me svih mojih bezakonja, ne daj da ruglo budem lu&#273;aku!</p> 
<p><A NAME="an_39:10">39:10</A>&nbsp;&#352;utim i usta ne otvaram, jer tako si ti u&#269;inio.</p> 
<p><A NAME="an_39:11">39:11</A>&nbsp;Bi&#269; svoj otkloni od mene, jer izdi&#353;em pod te&#382;inom ruke tvoje.</p> 
<p><A NAME="an_39:12">39:12</A>&nbsp;Ti kaznama popravlja&#353; &#269;ovjeka i sve mu najdra&#382;e kao moljac rasta&#269;e&#353;: tek da&#353;ak je svaki &#269;ovjek.</p> 
<p><A NAME="an_39:13">39:13</A>&nbsp;&#268;uj, o Jahve, molitvu moju, vapaje mi poslu&#353;aj, na suze se moje ne oglu&#353;i! Jer u tebe ja sam do&#353;ljak, prido&#353;lica kao svi oci moji.</p> 
<p><A NAME="an_39:14">39:14</A>&nbsp;Odvrati pogled od mene, da odahnem prije nego odem i vi&#353;e ne budem!</p> 
<p><A NAME="an_40:1">40:1</A>&nbsp;Zborovo&#273;i.  Psalam. Davidov.</p> 
<p><A NAME="an_40:2">40:2</A>&nbsp;Uzdah se u Jahvu uzdanjem silnim, i on se k meni prignu i usli&#353;a vapaj moj.</p> 
<p><A NAME="an_40:3">40:3</A>&nbsp;Izvu&#269;e me iz jame propasti, iz blata kalnoga; noge mi stavi na hridinu, korake moje ukrijepi.</p> 
<p><A NAME="an_40:4">40:4</A>&nbsp;U usta mi stavi pjesmu novu, slavopoj Bogu na&#353;emu. Vidjet &#263;e mnogi i strah &#263;e ih obuzeti: uzdanje &#263;e svoje staviti u Jahvu.</p> 
<p><A NAME="an_40:5">40:5</A>&nbsp;Blago &#269;ovjeku koji se u Jahvu uzda, koji ne ide za &#353;tovateljima la&#382;nih bogova, za onima koji se predaju prijevari.</p> 
<p><A NAME="an_40:6">40:6</A>&nbsp;&#268;udesa mnoga tvori&#353;, o Jahve, Bo&#382;e moj, i namisli &#269;udesne - ravna ti nema! Kazivat' ih i objavljivati &#382;elim, al' odve&#263; ih je da bi se nabrojit' mogli.</p> 
<p><A NAME="an_40:7">40:7</A>&nbsp;Nisu ti mile ni &#382;rtve ni prinosi, nego si mi u&#353;i otvorio: paljenice ni okajnice ne tra&#382;i&#353;.</p> 
<p><A NAME="an_40:8">40:8</A>&nbsp;Tada rekoh: "Evo dolazim! U svitku knjige pi&#353;e za mene:</p> 
<p><A NAME="an_40:9">40:9</A>&nbsp;Milje mi je, Bo&#382;e moj, vr&#353;it volju tvoju, Zakon tvoj duboko u srcu ja nosim."</p> 
<p><A NAME="an_40:10">40:10</A>&nbsp;Tvoju &#263;u pravdu navije&#353;tat' u velikom zboru, i usta svojih zatvoriti ne&#263;u, o Jahve, sve ti je znano.</p> 
<p><A NAME="an_40:11">40:11</A>&nbsp;Tvoju pravdu ne&#263;u kriti u srcu, kazivat &#263;u vjernost tvoju i tvoj spas. Tajit ne&#263;u dobrote tvoje, ni tvoje vjernosti velikoj skup&#353;tini.</p> 
<p><A NAME="an_40:12">40:12</A>&nbsp;A ti, o Jahve, milosr&#273;a mi svog ne krati, dobrota tvoja i vjernost neka me svagda &#269;uvaju.</p> 
<p><A NAME="an_40:13">40:13</A>&nbsp;Jer me okru&#382;i&#353;e nesre&#263;e nebrojene, krivice me moje sustigo&#353;e da gledat' ne mogu: vi&#353;e ih je no vlasi na glavi, i srce mi je stoga klonulo.</p> 
<p><A NAME="an_40:14">40:14</A>&nbsp;Bilo ti milo, o Jahve, da me izbavi&#353;; Gospodine, u pomo&#263; mi pohitaj!</p> 
<p><A NAME="an_40:15">40:15</A>&nbsp;Neka se postide i smetu svi koji mi o glavi rade. Nek' uzmaknu i neka se posrame koji se nesre&#263;i mojoj raduju!</p> 
<p><A NAME="an_40:16">40:16</A>&nbsp;Neka se skamene u sramoti svojoj koji zlurado na me groho&#263;u!</p> 
<p><A NAME="an_40:17">40:17</A>&nbsp;Neka kli&#269;u i nek' se vesele u tebi svi koji te tra&#382;e! Neka govore svagda: "Velik je Jahve!" svi koji spasenje tvoje ljube.</p> 
<p><A NAME="an_40:18">40:18</A>&nbsp;Bijedan sam ja i nevoljan, al' Jahve se brine za me. Ti si pomo&#263; moja i moj spasitelj; o Bo&#382;e moj, ne kasni!</p> 
<p><A NAME="an_41:1">41:1</A>&nbsp;Zborovo&#273;i.  Psalam. Davidov.</p> 
<p><A NAME="an_41:2">41:2</A>&nbsp;Blago onome koji misli na uboga i slaba: u dan nevolje Jahve &#263;e ga spasiti!</p> 
<p><A NAME="an_41:3">41:3</A>&nbsp;Jahve &#263;e ga &#353;tititi i &#382;iva sa&#269;uvati, sre&#263;u mu dati na zemlji i ne&#263;e ga predati na volju du&#353;manima.</p> 
<p><A NAME="an_41:4">41:4</A>&nbsp;Jahve &#263;e ga ukrijepiti na postelji boli, bolest mu okrenuti u snagu.</p> 
<p><A NAME="an_41:5">41:5</A>&nbsp;Zavapih: "Jahve, smiluj mi se, iscijeli mi du&#353;u jer tebi sagrije&#353;ih!"</p> 
<p><A NAME="an_41:6">41:6</A>&nbsp;Neprijatelji zlo govore o meni: "Kad &#263;e umrijeti i kad &#263;e mu nestati imena?"</p> 
<p><A NAME="an_41:7">41:7</A>&nbsp;I do&#273;e li tko da me posjeti, himbeno govori, u srcu pakosti skuplja i vani opada.</p> 
<p><A NAME="an_41:8">41:8</A>&nbsp;Mrzitelji moji svi slo&#382;no &#353;apu&#263;u o meni; zlo mi dosu&#273;uju:</p> 
<p><A NAME="an_41:9">41:9</A>&nbsp;"Pogubna se po&#353;ast na nj oborila." Ili: "Tko jednom le&#382;e, vi&#353;e ne ustaje."</p> 
<p><A NAME="an_41:10">41:10</A>&nbsp;Pa i prijatelj moj u koga se uzdah, koji blagova&#353;e kruh moj, petu na me podi&#382;e.</p> 
<p><A NAME="an_41:11">41:11</A>&nbsp;A ti, Jahve, smiluj se meni i podigni me da im mogu uzvratiti.</p> 
<p><A NAME="an_41:12">41:12</A>&nbsp;Po tome &#263;u znati da sam mio tebi: &#353;to se du&#353;manin moj ne&#263;e veseliti nada mnom.</p> 
<p><A NAME="an_41:13">41:13</A>&nbsp;A mene &#263;e&#353; zdrava uzdr&#382;ati i pred svoje me lice staviti dovijeka.</p> 
<p><A NAME="an_41:14">41:14</A>&nbsp;Blagoslovljen Jahve, Bog Izraelov, od vijeka do vijeka! Tako neka bude! Amen!</p> 
<p><A NAME="an_42:1">42:1</A>&nbsp;Zborovo&#273;i.  Pou&#269;na pjesma. Sinova Korahovih.</p> 
<p><A NAME="an_42:2">42:2</A>&nbsp;Kao &#353;to ko&#353;uta &#382;udi za izvor-vodom, tako du&#353;a moja &#269;ezne, Bo&#382;e, za tobom.</p> 
<p><A NAME="an_42:3">42:3</A>&nbsp;&#381;edna mi je du&#353;a Boga, Boga &#382;ivoga: o, kada &#263;u do&#263;i i lice Bo&#382;je gledati?</p> 
<p><A NAME="an_42:4">42:4</A>&nbsp;Suze su kruh moj danju i no&#263;u, dok me svednevice pitaju: "Gdje ti je Bog tvoj?"</p> 
<p><A NAME="an_42:5">42:5</A>&nbsp;Du&#353;a moja gine kada se spomenem kako kora&#269;ah u mno&#353;tvu predvode&#263;' ih k Domu Bo&#382;jem uz radosno klicanje i hvalopojke u povorci sve&#269;anoj.</p> 
<p><A NAME="an_42:6">42:6</A>&nbsp;&#352;to si mi, du&#353;o, klonula i &#353;to jeca&#353; u meni? U Boga se uzdaj, jer opet &#263;u ga slaviti, spasenje svoje, Boga svog!</p> 
<p><A NAME="an_42:7">42:7</A>&nbsp;Tuguje du&#353;a u meni, stoga se tebe spominjem iz zemlje Jordana i Hermona, s brda Misara.</p> 
<p><A NAME="an_42:8">42:8</A>&nbsp;Bezdan doziva bezdan bukom slapova tvojih: sve vode tvoje i vali preko mene prije&#273;o&#353;e.</p> 
<p><A NAME="an_42:9">42:9</A>&nbsp;Nek' mi danju Jahve naklonost udijeli, a no&#263;u pjesmom &#263;u hvalit' Boga &#382;ivota svog.</p> 
<p><A NAME="an_42:10">42:10</A>&nbsp;Re&#263;i &#263;u Bogu: "Hridino moja, za&#353;to me zaboravlja&#353;? Za&#353;to obilazim &#382;alostan, pritisnut du&#353;manima?"</p> 
<p><A NAME="an_42:11">42:11</A>&nbsp;Kosti mi se lome od poruge neprijatelja dok me svednevice pitaju: "Gdje ti je Bog tvoj?"</p> 
<p><A NAME="an_42:12">42:12</A>&nbsp;&#352;to si mi, du&#353;o, klonula i &#353;to jeca&#353; u meni? U Boga se uzdaj, jer opet &#263;u ga slaviti, spasenje svoje, Boga svog!</p> 
<p><A NAME="an_43:1">43:1</A>&nbsp;Dosudi mi pravo, Bo&#382;e, i povedi parbu moju protiv &#269;eljadi bezbo&#382;ne, izbavi me od &#269;ovjeka zlobna i opaka!</p> 
<p><A NAME="an_43:2">43:2</A>&nbsp;Jer ti si, Bo&#382;e, zaklon moj: za&#353;to me odbacuje&#353;? Za&#353;to obilazim &#382;alostan, pritisnut du&#353;manima?</p> 
<p><A NAME="an_43:3">43:3</A>&nbsp;Po&#353;lji svjetlost svoju i vjernost: nek' me vode, nek' me dovedu na tvoju svetu goru, u &#353;atore tvoje!</p> 
<p><A NAME="an_43:4">43:4</A>&nbsp;I pristupit &#263;u Bo&#382;jem &#382;rtveniku, Bogu, radosti svojoj. Harfom &#263;u slaviti tebe, Bo&#382;e, o Bo&#382;e moj!</p> 
<p><A NAME="an_43:5">43:5</A>&nbsp;&#352;to si mi, du&#353;o, klonula i &#353;to jeca&#353; u meni? U Boga se uzdaj, jer opet &#263;u ga slaviti, spasenje svoje, Boga svog!</p> 
<p><A NAME="an_44:1">44:1</A>&nbsp;Zborovo&#273;i.  Sinova Korahovih. Pou&#269;na pjesma.</p> 
<p><A NAME="an_44:2">44:2</A>&nbsp;Bo&#382;e, u&#353;ima svojim slu&#353;asmo, o&#269;evi nam pripovijedahu na&#353;i, o djelu koje si izveo u danima njihovim - u danima davnim.</p> 
<p><A NAME="an_44:3">44:3</A>&nbsp;Rukom si svojom izagnao pogane, a njih posadio, iskorijenio narode, a njih ra&#353;irio.</p> 
<p><A NAME="an_44:4">44:4</A>&nbsp;Ma&#269;em svojim oni zemlju ne zauze&#353;e niti im mi&#353;ica njihova donese pobjedu, ve&#263; desnica tvoja i tvoja mi&#353;ica i lice tvoje milosno jer si ih ljubio.</p> 
<p><A NAME="an_44:5">44:5</A>&nbsp;Ti, o moj Kralju i Bo&#382;e moj, ti si dao pobjede Jakovu.</p> 
<p><A NAME="an_44:6">44:6</A>&nbsp;Po tebi du&#353;mane svoje odbismo, u tvome imenu zgazismo one koji se na nas digo&#353;e.</p> 
<p><A NAME="an_44:7">44:7</A>&nbsp;U svoj se luk nisam pouzdavao, nit' me ma&#269; moj spasavao.</p> 
<p><A NAME="an_44:8">44:8</A>&nbsp;Nego ti, ti si nas spasio od du&#353;mana, ti si postidio one koji nas mrze.</p> 
<p><A NAME="an_44:9">44:9</A>&nbsp;Di&#269;ili smo se Bogom u svako doba i tvoje ime slavili svagda.</p> 
<p><A NAME="an_44:10">44:10</A>&nbsp;A sad si nas odbacio i posramio nas i vi&#353;e ne izlazi&#353;, Bo&#382;e, sa &#269;etama na&#353;im.</p> 
<p><A NAME="an_44:11">44:11</A>&nbsp;Pustio si da pred du&#353;manima uzmaknemo, i oplja&#269;ka&#353;e nas mrzitelji na&#353;i.</p> 
<p><A NAME="an_44:12">44:12</A>&nbsp;Dao si nas k'o ovce na klanje i rasuo nas me&#273;u neznabo&#353;ce.</p> 
<p><A NAME="an_44:13">44:13</A>&nbsp;U bescjenje si puk svoj prodao i obogatio se nisi prodajom.</p> 
<p><A NAME="an_44:14">44:14</A>&nbsp;U&#269;inio si nas ruglom susjedima na&#353;im, na podsmijeh i igra&#269;ku onima oko nas.</p> 
<p><A NAME="an_44:15">44:15</A>&nbsp;Na porugu smo neznabo&#353;cima, narodi kimaju glavom nad nama.</p> 
<p><A NAME="an_44:16">44:16</A>&nbsp;Svagda mi je sramota moja pred o&#269;ima i stid mi lice pokriva</p> 
<p><A NAME="an_44:17">44:17</A>&nbsp;zbog pogrdne graje podrugljivaca, zbog osvetljiva du&#353;manina.</p> 
<p><A NAME="an_44:18">44:18</A>&nbsp;Sve nas to sna&#273;e iako te nismo zaboravili niti povrijedili Saveza tvoga,</p> 
<p><A NAME="an_44:19">44:19</A>&nbsp;niti nam se srce odmetnulo od tebe, niti nam je noga s tvoje skrenula staze,</p> 
<p><A NAME="an_44:20">44:20</A>&nbsp;kad si nas smrvio u boravi&#353;tu &#353;akalskom i smrtnim nas zavio mrakom.</p> 
<p><A NAME="an_44:21">44:21</A>&nbsp;Da smo i zaboravili ime Boga na&#353;ega, da smo ruke k tu&#273;em bogu podigli:</p> 
<p><A NAME="an_44:22">44:22</A>&nbsp;zar Bog toga ne bi saznao? T&#211;a on poznaje tajne srdaca!</p> 
<p><A NAME="an_44:23">44:23</A>&nbsp;Ali zbog tebe ubijaju nas dan za danom, i mi smo im k'o ovce za klanje.</p> 
<p><A NAME="an_44:24">44:24</A>&nbsp;Preni se! &#352;to spava&#353;, Gospode? Probudi se! Ne odbacuj nas dovijeka!</p> 
<p><A NAME="an_44:25">44:25</A>&nbsp;Za&#353;to lice svoje sakriva&#353;, zaboravlja&#353; bijedu i nevolju na&#353;u?</p> 
<p><A NAME="an_44:26">44:26</A>&nbsp;Jer du&#353;a nam se u prah raspala, trbuh nam se uza zemlju prilijepio.</p> 
<p><A NAME="an_44:27">44:27</A>&nbsp;Ustani, u pomo&#263; nam priteci, izbavi nas radi ljubavi svoje!</p> 
<p><A NAME="an_45:1">45:1</A>&nbsp;Zborovo&#273;i. Po napjevu "Ljiljani". Sinova Korahovih. Pou&#269;na pjesma. Svadbena pjesma.</p> 
<p><A NAME="an_45:2">45:2</A>&nbsp;Iz srca mi naviru rije&#269;i divne: pjesmu svoju ja kralju pjevam, jezik mi je k'o pisaljka hitra pisara.</p> 
<p><A NAME="an_45:3">45:3</A>&nbsp;Lijep si, najljep&#353;i od ljudskih sinova, po usnama ti se milina prosula, stoga te Bog blagoslovio dovijeka.</p> 
<p><A NAME="an_45:4">45:4</A>&nbsp;Pripa&#353;i ma&#269; uz bedra, juna&#269;e, ogrni se sjajem i veli&#269;anstvom!</p> 
<p><A NAME="an_45:5">45:5</A>&nbsp;Zaja&#353;i i kreni za istinu, za vjernost i pravdu, zapni luk i desnicu svoju proslavi!</p> 
<p><A NAME="an_45:6">45:6</A>&nbsp;O&#353;tre su strelice tvoje, narodi padaju pred tobom i kraljeve du&#353;mane ostavlja hrabrost.</p> 
<p><A NAME="an_45:7">45:7</A>&nbsp;Prijestolje je tvoje, Bo&#382;e, u vijeke vjekova, i pravedno &#382;ezlo - &#382;ezlo je tvog kraljevstva!</p> 
<p><A NAME="an_45:8">45:8</A>&nbsp;Ti ljubi&#353; pravednost, a mrzi&#353; bezakonje, stoga Jahve, Bog tvoj, tebe pomaza uljem radosti kao nikog od tvojih drugova.</p> 
<p><A NAME="an_45:9">45:9</A>&nbsp;Smirnom, alojem i kasijom miri&#353;u ti haljine, iz dvorova bjelokosnih harfe te vesele.</p> 
<p><A NAME="an_45:10">45:10</A>&nbsp;Kraljevske ti k&#263;eri idu u susret, zdesna ti je kraljica u zlatu ofirskom.</p> 
<p><A NAME="an_45:11">45:11</A>&nbsp;"Slu&#353;aj, k&#263;eri, pogledaj, prisluhni: zaboravi svoj narod i dom oca svog!</p> 
<p><A NAME="an_45:12">45:12</A>&nbsp;Za&#382;eli li kralj ljepotu tvoju, smjerno se pokloni njemu jer je on gospodar tvoj.</p> 
<p><A NAME="an_45:13">45:13</A>&nbsp;Narod tirski dolazi s darovima, naklonost tvoju tra&#382;e prvaci naroda."</p> 
<p><A NAME="an_45:14">45:14</A>&nbsp;Sva lijepa kora&#269;a k&#263;i kraljeva u haljinama zlatom vezenim.</p> 
<p><A NAME="an_45:15">45:15</A>&nbsp;U haljini od veza &#353;arena kralju je dovode, pratnja su joj djevice, druge njezine.</p> 
<p><A NAME="an_45:16">45:16</A>&nbsp;S veseljem ih vode i s klicanjem u kraljeve dvore ulaze.</p> 
<p><A NAME="an_45:17">45:17</A>&nbsp;Oce tvoje naslijedit &#263;e tvoji sinovi, postavit &#263;e&#353; ih knezovima na svoj zemlji.</p> 
<p><A NAME="an_45:18">45:18</A>&nbsp;Iz koljena u koljeno navije&#353;tat &#263;e ime tvoje, hvalit &#263;e te narodi u vijeke vjekova.</p> 
<p><A NAME="an_46:1">46:1</A>&nbsp;Zborovo&#273;i. Sinova Korahovih. Po napjevu "Djevice". Pjesma.</p> 
<p><A NAME="an_46:2">46:2</A>&nbsp;Bog nam je zaklon i utvrda, pomo&#263;nik spreman u nevolji.</p> 
<p><A NAME="an_46:3">46:3</A>&nbsp;Stoga, ne bojmo se kad se ljulja zemlja, kad se bregovi ru&#353;e u more.</p> 
<p><A NAME="an_46:4">46:4</A>&nbsp;Nek' bu&#269;e i bjesne valovi morski, nek' bregovi dr&#353;&#263;u od &#382;estine njihove: s nama je Jahve nad Vojskama, na&#353;a je utvrda Bog Jakovljev!</p> 
<p><A NAME="an_46:5">46:5</A>&nbsp;Rijeka i rukavci njezini vesele Grad Bo&#382;ji, presveti &#353;ator Vi&#353;njega.</p> 
<p><A NAME="an_46:6">46:6</A>&nbsp;Bog je sred njega, poljuljat se ne&#263;e, od rane zore Bog mu poma&#382;e.</p> 
<p><A NAME="an_46:7">46:7</A>&nbsp;Ma bje&#353;njeli puci, ru&#353;ila se carstva, kad glas njegov zagrmi, zemlja se rastopi:</p> 
<p><A NAME="an_46:8">46:8</A>&nbsp;s nama je Jahve nad Vojskama, na&#353;a je utvrda Bog Jakovljev!</p> 
<p><A NAME="an_46:9">46:9</A>&nbsp;Do&#273;ite, gledajte djela Jahvina, strahote koje on na zemlji u&#269;ini.</p> 
<p><A NAME="an_46:10">46:10</A>&nbsp;Do nakraj zemlje on ratove prekida, lukove kr&#353;i i lomi koplja, &#353;titove ognjem sa&#382;i&#382;e.</p> 
<p><A NAME="an_46:11">46:11</A>&nbsp;Prestanite i znajte da sam ja Bog, uzvi&#353;en nad pucima, nad svom zemljom uzvi&#353;en!</p> 
<p><A NAME="an_46:12">46:12</A>&nbsp;S nama je Jahve nad Vojskama, na&#353;a je utvrda Bog Jakovljev!</p> 
<p><A NAME="an_47:1">47:1</A>&nbsp;Zborovo&#273;i.  Sinova Korahovih. Psalam.</p> 
<p><A NAME="an_47:2">47:2</A>&nbsp;Narodi svi, plje&#353;&#263;ite rukama, kli&#269;ite Bogu glasom radosnim.</p> 
<p><A NAME="an_47:3">47:3</A>&nbsp;Jer Jahve je to - svevi&#353;nji, stra&#353;an, kralj velik nad zemljom svom.</p> 
<p><A NAME="an_47:4">47:4</A>&nbsp;Narode je nama podlo&#382;io, pogane stavio pod noge na&#353;e,</p> 
<p><A NAME="an_47:5">47:5</A>&nbsp;ba&#353;tinu nam odabrao - ponos Jakova, svoga ljubimca.</p> 
<p><A NAME="an_47:6">47:6</A>&nbsp;Uzlazi Bog uz klicanje, Jahve uza zvuke trublje.</p> 
<p><A NAME="an_47:7">47:7</A>&nbsp;Pjevajte Bogu, pjevajte, pjevajte kralju na&#353;emu, pjevajte!</p> 
<p><A NAME="an_47:8">47:8</A>&nbsp;Jer on je kralj nad zemljom svom, pjevajte Bogu, pjeva&#269;i vrsni!</p> 
<p><A NAME="an_47:9">47:9</A>&nbsp;Bog kraljuje nad narodima, stoluje Bog na svetom prijestolju.</p> 
<p><A NAME="an_47:10">47:10</A>&nbsp;Prvaci se pribiru poganski k narodu Boga Abrahamova. Bo&#382;ji su svi vlastodr&#353;ci zemlje, nad svima on je uzvi&#353;en.</p> 
<p><A NAME="an_48:1">48:1</A>&nbsp;Pjesma. Psalam. Sinova Korahovih.</p> 
<p><A NAME="an_48:2">48:2</A>&nbsp;Velik je Jahve, hvale predostojan u gradu Boga na&#353;ega.</p> 
<p><A NAME="an_48:3">48:3</A>&nbsp;Sveto brdo njegovo, brijeg veli&#269;anstven, radost je zemlji svoj. Gora Sion, na krajnjem sjeveru, grad je Kralja velikog.</p> 
<p><A NAME="an_48:4">48:4</A>&nbsp;Bog u kulama njegovim jakom se pokaza utvrdom.</p> 
<p><A NAME="an_48:5">48:5</A>&nbsp;Jer gle, slo&#382;i&#353;e se kraljevi, navali&#353;e zajedno.</p> 
<p><A NAME="an_48:6">48:6</A>&nbsp;&#268;im vidje&#353;e, zapanji&#353;e se i zbunjeni u bijeg nagnu&#353;e.</p> 
<p><A NAME="an_48:7">48:7</A>&nbsp;Ondje ih trepet obuze kao muka porodilje,</p> 
<p><A NAME="an_48:8">48:8</A>&nbsp;kao kad vjetar isto&#269;ni razbija brodove tar&#353;i&#353;ke.</p> 
<p><A NAME="an_48:9">48:9</A>&nbsp;&#352;to smo &#269;uli, sada vidimo: grad Jahve nad Vojskama, grad Boga na&#353;ega - Bog ga utvrdi dovijeka.</p> 
<p><A NAME="an_48:10">48:10</A>&nbsp;Spominjemo se, Bo&#382;e, tvoje dobrote usred Hrama tvojega.</p> 
<p><A NAME="an_48:11">48:11</A>&nbsp;Kao ime tvoje, Bo&#382;e, tako i slava tvoja do nakraj zemlje dose&#382;e. Puna je pravde desnica tvoja; neka se raduje brdo sionsko!</p> 
<p><A NAME="an_48:12">48:12</A>&nbsp;Neka kli&#269;u gradovi Judini zbog tvojih sudova!</p> 
<p><A NAME="an_48:13">48:13</A>&nbsp;Obi&#273;ite Sion i pro&#273;ite njime, prebrojite kule njegove!</p> 
<p><A NAME="an_48:14">48:14</A>&nbsp;Pogledajte dobro bedeme njegove, promotrite mu potanko dvorove: da biste kazivali budu&#263;em koljenu:</p> 
<p><A NAME="an_48:15">48:15</A>&nbsp;"Takav je Bog, Bog na&#353; zasvagda i dovijeka! On neka nas vodi!"</p> 
<p><A NAME="an_49:1">49:1</A>&nbsp;Zborovo&#273;i.  Sinova Korahovih. Psalam.</p> 
<p><A NAME="an_49:2">49:2</A>&nbsp;Poslu&#353;ajte ovo, svi narodi, &#269;ujte, svi stanovnici zemlje,</p> 
<p><A NAME="an_49:3">49:3</A>&nbsp;vi, djeco puka, i vi, odli&#269;nici, bogati i siroma&#353;ni zajedno!</p> 
<p><A NAME="an_49:4">49:4</A>&nbsp;Moja &#263;e usta zboriti mudrost, i moje srce misli razumne.</p> 
<p><A NAME="an_49:5">49:5</A>&nbsp;K pou&#269;noj izreci priklonit &#263;u uho, uz harfu &#263;u izlo&#382;it' svoju zagonetku.</p> 
<p><A NAME="an_49:6">49:6</A>&nbsp;&#352;to da se bojim u danima nesre&#263;e kad me opkoli zloba izdajica</p> 
<p><A NAME="an_49:7">49:7</A>&nbsp;koji se u blago svoje uzdaju i silnim se hvale bogatstvom?</p> 
<p><A NAME="an_49:8">49:8</A>&nbsp;T&#211;a nitko sebe ne mo&#382;e otkupit' ni za se dati Bogu otkupninu:</p> 
<p><A NAME="an_49:9">49:9</A>&nbsp;&#382;ivotu je cijena previsoka, i nikada je ne&#263;e platiti</p> 
<p><A NAME="an_49:10">49:10</A>&nbsp;tko &#382;eli &#382;ivjeti dovijeka i ne vidjeti jamu grobnu.</p> 
<p><A NAME="an_49:11">49:11</A>&nbsp;Jer, i mudri umiru, pogiba i lu&#273;ak i bezumnik: bogatstvo svoje ostavlja drugima.</p> 
<p><A NAME="an_49:12">49:12</A>&nbsp;Grobovi im ku&#263;e zasvagda, stanovi njihovi od koljena do koljena, sve ako se zemlje nazivale imenima njihovim.</p> 
<p><A NAME="an_49:13">49:13</A>&nbsp;&#268;ovjek koji nerazumno &#382;ivi sli&#269;an je stoci koja ugiba.</p> 
<p><A NAME="an_49:14">49:14</A>&nbsp;Takav je put onih koji se ludo uzdaju, to je konac onih koji u&#382;ivaju u sre&#263;i:</p> 
<p><A NAME="an_49:15">49:15</A>&nbsp;Poput stada redaju se u Podzemlju, smrt im je pastir, a dobri njima vladaju. Njihova &#263;e lika brzo nestati, Podzemlje &#263;e im biti postojbina.</p> 
<p><A NAME="an_49:16">49:16</A>&nbsp;A moju &#263;e du&#353;u Bog ugrabiti Podzemlju iz pand&#382;a i milostivo me primiti.</p> 
<p><A NAME="an_49:17">49:17</A>&nbsp;Ne boj se ako se tko obogati i ako se pove&#263;a blago doma njegova:</p> 
<p><A NAME="an_49:18">49:18</A>&nbsp;kad umre, ni&#353;ta ne&#263;e ponijeti sa sobom, i blago njegovo ne&#263;e s njime si&#263;i.</p> 
<p><A NAME="an_49:19">49:19</A>&nbsp;Ako se u &#382;ivotu dr&#382;ao sretnim - "Govorit &#263;e se da ti je dobro bilo!" -</p> 
<p><A NAME="an_49:20">49:20</A>&nbsp;i on &#263;e do&#263;i u skup otaca svojih, gdje svjetlosti vi&#353;e vidjeti ne&#263;e.</p> 
<p><A NAME="an_49:21">49:21</A>&nbsp;&#268;ovjek koji nerazumno &#382;ivi sli&#269;an je stoci koja ugiba.</p> 
<p><A NAME="an_50:1">50:1</A>&nbsp;Psalam.  Asafov.  Bog nad bogovima, Jahve, govori i zove zemlju od izlaza sun&#269;eva do zalaza.</p> 
<p><A NAME="an_50:2">50:2</A>&nbsp;Sa Siona predivnog Bog zablista:</p> 
<p><A NAME="an_50:3">50:3</A>&nbsp;Bog na&#353; dolazi i ne &#353;uti. Pred njim ide oganj &#353;to pro&#382;dire, oko njega silna bjesni oluja.</p> 
<p><A NAME="an_50:4">50:4</A>&nbsp;On zove nebesa odozgo i zemlju da sudi narodu svojemu:</p> 
<p><A NAME="an_50:5">50:5</A>&nbsp;"Saberite mi sve pobo&#382;nike koji &#382;rtvom Savez sa mnom sklopi&#353;e!"</p> 
<p><A NAME="an_50:6">50:6</A>&nbsp;Nebesa objavljuju pravednost njegovu: on je Bog sudac!</p> 
<p><A NAME="an_50:7">50:7</A>&nbsp;"Slu&#353;aj, narode moj, ja &#263;u govoriti, o Izraele, svjedo&#269;it &#263;u protiv tebe: ja, Bog - Bog tvoj!</p> 
<p><A NAME="an_50:8">50:8</A>&nbsp;Ne korim te zbog &#382;rtava tvojih - paljenice su tvoje svagda preda mnom.</p> 
<p><A NAME="an_50:9">50:9</A>&nbsp;Ne&#263;u od doma tvog' uzet junca, ni jaraca iz tvojih torova:</p> 
<p><A NAME="an_50:10">50:10</A>&nbsp;t&#211;a moje su sve &#382;ivotinje &#353;umske, tisu&#263;e zvjeradi u gorama mojim.</p> 
<p><A NAME="an_50:11">50:11</A>&nbsp;Znam sve ptice nebeske, moje je sve &#353;to se mi&#269;e u poljima.</p> 
<p><A NAME="an_50:12">50:12</A>&nbsp;Kad bih ogladnio, ne bih ti rekao, jer moja je zemlja i sve &#353;to je ispunja.</p> 
<p><A NAME="an_50:13">50:13</A>&nbsp;Zar da ja jedem meso bikova ili da pijem krv jaraca?</p> 
<p><A NAME="an_50:14">50:14</A>&nbsp;Prinesi Bogu &#382;rtvu zahvalnu, ispuni Vi&#353;njemu zavjete svoje!</p> 
<p><A NAME="an_50:15">50:15</A>&nbsp;I zazovi me u dan tjeskobe: oslobodit &#263;u te, a ti &#263;e&#353; me slaviti."</p> 
<p><A NAME="an_50:16">50:16</A>&nbsp;A gre&#353;niku Bog progovara: "&#352;to tuma&#269;i&#353; naredbe moje, &#353;to me&#263;e&#353; u usta Savez moj?</p> 
<p><A NAME="an_50:17">50:17</A>&nbsp;Ti, komu stega ne prija, te rije&#269;i moje iza le&#273;a baca&#353;?</p> 
<p><A NAME="an_50:18">50:18</A>&nbsp;Kad tata vidi&#353;, s njime se bratimi&#353; i dru&#382;i&#353; se s preljubnicima.</p> 
<p><A NAME="an_50:19">50:19</A>&nbsp;Svoja si usta predao pakosti, a jezik ti plete prijevare.</p> 
<p><A NAME="an_50:20">50:20</A>&nbsp;U dru&#353;tvu na brata govori&#353; i kalja&#353; sina matere svoje.</p> 
<p><A NAME="an_50:21">50:21</A>&nbsp;Sve si to &#269;inio, a ja da &#353;utim? Zar misli&#353; da sam ja tebi sli&#269;an? Pokarat &#263;u te i stavit &#263;u ti sve to pred o&#269;i."</p> 
<p><A NAME="an_50:22">50:22</A>&nbsp;Shvatite ovo svi vi koji Boga zaboraviste, da vas ne pograbim i nitko vas spasiti ne&#263;e.</p> 
<p><A NAME="an_50:23">50:23</A>&nbsp;Pravo me &#353;tuje onaj koji prinosi &#382;rtvu zahvalnu: i onomu koji hodi stazama pravim - njemu &#263;u pokazati spasenje svoje.</p> 
<p><A NAME="an_51:1">51:1</A>&nbsp;Zborovo&#273;i. Psalam. Davidov. Kad je k Davidu do&#353;ao prorok Natan poslije njegova grijeha </p> 
<p><A NAME="an_51:2">51:2</A>&nbsp;Smiluj mi se, Bo&#382;e, po milosr&#273;u svome, po velikom smilovanju izbri&#353;i moje bezakonje!</p> 
<p><A NAME="an_51:3">51:3</A>&nbsp;Operi me svega od moje krivice, od grijeha me mojeg o&#269;isti!</p> 
<p><A NAME="an_51:4">51:4</A>&nbsp;Bezakonje svoje priznajem, grijeh je moj svagda preda mnom.</p> 
<p><A NAME="an_51:5">51:5</A>&nbsp;Tebi, samom tebi ja sam zgrije&#353;io i u&#269;inio &#353;to je zlo pred tobom: pravedan &#263;e&#353; biti kad progovori&#353;, bez prijekora kada presudi&#353;.</p> 
<p><A NAME="an_51:6">51:6</A>&nbsp;Evo, gre&#353;an sam ve&#263; ro&#273;en, u grijehu me za&#269;e majka moja.</p> 
<p><A NAME="an_51:7">51:7</A>&nbsp;Evo, ti ljubi&#353; srce iskreno, u dubini du&#353;e u&#269;i&#353; me mudrosti.</p> 
<p><A NAME="an_51:8">51:8</A>&nbsp;Po&#353;kropi me izopom da se o&#269;istim, operi me, i bit &#263;u bjelji od snijega!</p> 
<p><A NAME="an_51:9">51:9</A>&nbsp;Objavi mi radost i veselje, nek' se obraduju kosti satrvene!</p> 
<p><A NAME="an_51:10">51:10</A>&nbsp;Odvrati lice od grijeha mojih, izbri&#353;i svu moju krivicu!</p> 
<p><A NAME="an_51:11">51:11</A>&nbsp;&#268;isto srce stvori mi, Bo&#382;e, i duh postojan obnovi u meni!</p> 
<p><A NAME="an_51:12">51:12</A>&nbsp;Ne odbaci me od lica svojega i svoga svetog duha ne uzmi od mene!</p> 
<p><A NAME="an_51:13">51:13</A>&nbsp;Vrati mi radost svoga spasenja i u&#269;vrsti me duhom spremnim!</p> 
<p><A NAME="an_51:14">51:14</A>&nbsp;U&#269;it &#263;u bezakonike tvojim stazama, i gre&#353;nici tebi &#263;e se obra&#263;ati.</p> 
<p><A NAME="an_51:15">51:15</A>&nbsp;Oslobodi me od krvi prolivene, Bo&#382;e, Bo&#382;e spasitelju moj! Nek' mi jezik kli&#269;e pravednosti tvojoj!</p> 
<p><A NAME="an_51:16">51:16</A>&nbsp;Otvori, Gospodine, usne moje, i usta &#263;e moja navije&#353;tati hvalu tvoju.</p> 
<p><A NAME="an_51:17">51:17</A>&nbsp;&#381;rtve ti se ne mile, kad bih dao paljenicu, ti je ne bi primio.</p> 
<p><A NAME="an_51:18">51:18</A>&nbsp;&#381;rtva Bogu duh je raskajan, srce raskajano, ponizno, Bo&#382;e, ne&#263;e&#353; prezreti.</p> 
<p><A NAME="an_51:19">51:19</A>&nbsp;U svojoj dobroti milostiv budi Sionu i opet sagradi jeruzalemske zidine!</p> 
<p><A NAME="an_51:20">51:20</A>&nbsp;Tada &#263;e ti biti mile &#382;rtve pravedne i tad &#263;e se prinosit' teoci na &#382;rtveniku tvojemu.</p> 
<p><A NAME="an_52:1">52:1</A>&nbsp;Zborovo&#273;i.  Pou&#269;na pjesma. Davidova. Kad je Edomac Doeg &#352;aulu javio: "David je u&#353;ao u ku&#263;u Abimelekovu.</p> 
<p><A NAME="an_52:2">52:2</A>&nbsp;&#352;to se to hvali&#353; pako&#353;&#263;u, silni&#269;e nesmiljeni?</p> 
<p><A NAME="an_52:3">52:3</A>&nbsp;Neprestano snuje&#353; o propasti, jezik ti je britva nabru&#353;ena, spletkaru!</p> 
<p><A NAME="an_52:4">52:4</A>&nbsp;Zlo voli&#353; vi&#353;e nego dobro, i la&#382; vi&#353;e nego pravednost!</p> 
<p><A NAME="an_52:5">52:5</A>&nbsp;Mili su ti pogubni govori, la&#382;ljivi jezi&#269;e!</p> 
<p><A NAME="an_52:6">52:6</A>&nbsp;Bog &#263;e te zato satrti, zauvijek te ukloniti; i&#353;&#269;upat &#263;e te iz tvog &#353;atora, iskorijeniti iz zemlje &#382;ivih.</p> 
<p><A NAME="an_52:7">52:7</A>&nbsp;Pravednici &#263;e gledati s u&#382;asom i njemu se smijati:</p> 
<p><A NAME="an_52:8">52:8</A>&nbsp;"Gle &#269;ovjeka koji ne uze Boga za svoju za&#353;titu, ve&#263; se uzdao u veliko bogatstvo i osilio u svojim zlo&#269;inima!"</p> 
<p><A NAME="an_52:9">52:9</A>&nbsp;A ja, k'o zelena maslina u Domu Bo&#382;jem, uzdam se u Bo&#382;ju dobrotu dovijeka.</p> 
<p><A NAME="an_52:10">52:10</A>&nbsp;Hvalit &#263;u te svagda &#353;to si to u&#269;inio i slavit &#263;u tvoje ime, jer je dobrostivo, pred licem tvojih pobo&#382;nika.</p> 
<p><A NAME="an_53:1">53:1</A>&nbsp;Zborovo&#273;i. Prema napjevu "Bolest". Pou&#269;na pjesma. Davidova.</p> 
<p><A NAME="an_53:2">53:2</A>&nbsp;Bezumnik re&#269;e u srcu: "Nema Boga!" Pokvareni rade gadosti; nitko da &#269;ini dobro.</p> 
<p><A NAME="an_53:3">53:3</A>&nbsp;Bog s nebesa gleda na sinove ljudske da vidi ima li tko razuman Boga da tra&#382;i.</p> 
<p><A NAME="an_53:4">53:4</A>&nbsp;No svi skrenu&#353;e zajedno, svi se pokvari&#353;e: nitko da &#269;ini dobro - nikoga nema.</p> 
<p><A NAME="an_53:5">53:5</A>&nbsp;Ne&#263;e li se urazumiti svi &#353;to &#269;ine bezakonje, koji pro&#382;diru narod moj kao da jedu kruh? Boga oni ne zazivlju:</p> 
<p><A NAME="an_53:6">53:6</A>&nbsp;od straha &#263;e drhtat' gdje straha i nema jer Bog &#263;e rasuti kosti onih koji tebe opsjedaju, bit &#263;e posramljeni jer &#263;e ih Bog odbaciti.</p> 
<p><A NAME="an_53:7">53:7</A>&nbsp;O, neka do&#273;e sa Siona spas Izraelu! Kad Bog promijeni udes naroda svoga, klicat &#263;e Jakov, radovat' se Izrael.</p> 
<p><A NAME="an_54:1">54:1</A>&nbsp;Zborovo&#273;i. Uza &#382;i&#269;ana glazbala. Pou&#269;na pjesma. Davidova. Kad su Zifijci do&#353;li k &#352;aulu govore&#263;i: "David se kod nas </p> 
<p><A NAME="an_54:2">54:2</A>&nbsp;Spasi me, Bo&#382;e, svojim imenom i jako&#353;&#263;u svojom izbori mi pravdu!</p> 
<p><A NAME="an_54:3">54:3</A>&nbsp;Poslu&#353;aj, Bo&#382;e, moju molitvu i usli&#353;i rije&#269;i usta mojih!</p> 
<p><A NAME="an_54:4">54:4</A>&nbsp;Oholice ustado&#353;e na me i moj &#382;ivot tra&#382;e silnici: na Boga se ne osvr&#263;u.</p> 
<p><A NAME="an_54:5">54:5</A>&nbsp;Evo, Bog mi poma&#382;e, Gospodin krijepi &#382;ivot moj.</p> 
<p><A NAME="an_54:6">54:6</A>&nbsp;Okreni nesre&#263;u na du&#353;mane moje, zatri ih u vjernosti svojoj.</p> 
<p><A NAME="an_54:7">54:7</A>&nbsp;Od srca rado &#263;u ti &#382;rtvovati, slavit &#263;u ti ime, Jahve, jer je dobrostivo,</p> 
<p><A NAME="an_54:8">54:8</A>&nbsp;jer ti me izbavi iz svake nevolje, i oko moje vidje posti&#273;ene moje du&#353;mane.</p> 
<p><A NAME="an_55:1">55:1</A>&nbsp;Zborovo&#273;i. Uza &#382;i&#269;ana glazbala. Pou&#269;na pjesma. Davidova.</p> 
<p><A NAME="an_55:2">55:2</A>&nbsp;Po&#269;uj mi, Bo&#382;e, molitvu, ne krij se molbi mojoj:</p> 
<p><A NAME="an_55:3">55:3</A>&nbsp;obazri se na me i usli&#353;i me! Mu&#269;im se u svojoj tjeskobi,</p> 
<p><A NAME="an_55:4">55:4</A>&nbsp;zbuni me vika du&#353;manska i tla&#269;enje gre&#353;ni&#269;ko. Navali&#353;e na me nesre&#263;om, bijesno me progone.</p> 
<p><A NAME="an_55:5">55:5</A>&nbsp;Srce mi je ustreptalo i strah me samrtni spopade.</p> 
<p><A NAME="an_55:6">55:6</A>&nbsp;U&#382;as me i trepet hvata, groza me obuze.</p> 
<p><A NAME="an_55:7">55:7</A>&nbsp;Zavapih: "O, da su mi krila golubinja, odletio bih da otpo&#269;inem!</p> 
<p><A NAME="an_55:8">55:8</A>&nbsp;Daleko, daleko bih letio, u pustinji se nastanio;</p> 
<p><A NAME="an_55:9">55:9</A>&nbsp;brzo bih si potra&#382;io skloni&#353;te od bijesne oluje i vihora."</p> 
<p><A NAME="an_55:10">55:10</A>&nbsp;Smeti ih, Gospode, podvoji im jezike, jer nasilje i sva&#273;u vidim u gradu;</p> 
<p><A NAME="an_55:11">55:11</A>&nbsp;danju i no&#263;u zidinama kru&#382;e; bezakonja su i nevolje u njemu.</p> 
<p><A NAME="an_55:12">55:12</A>&nbsp;Usred njega zasjede, s ulica mu nepravda i podlost ne odlaze.</p> 
<p><A NAME="an_55:13">55:13</A>&nbsp;Da me pogrdio du&#353;manin, bio bih podnio; da se digao na me koji me mrzi, pred njim bih se sakrio.</p> 
<p><A NAME="an_55:14">55:14</A>&nbsp;Ali ti, ti si to bio, meni jednak, prijatelj moj, moj pouzdanik</p> 
<p><A NAME="an_55:15">55:15</A>&nbsp;s kojim sam slatko drugovao i slo&#382;no hodismo u Domu Bo&#382;jemu.</p> 
<p><A NAME="an_55:16">55:16</A>&nbsp;Smrt neka ih zasko&#269;i, &#382;ivi nek' si&#273;u u Podzemlje jer im je pakost u stanu i srcu.</p> 
<p><A NAME="an_55:17">55:17</A>&nbsp;A ja &#263;u Boga prizvati, i Jahve &#263;e me spasiti.</p> 
<p><A NAME="an_55:18">55:18</A>&nbsp;Ve&#269;erom, jutrom i o podne tu&#382;an &#263;u jecati, i on &#263;e &#269;uti vapaj moj.</p> 
<p><A NAME="an_55:19">55:19</A>&nbsp;Dat &#263;e mi mira od onih koji me progone: jer mnogi su protiv mene.</p> 
<p><A NAME="an_55:20">55:20</A>&nbsp;Bog &#263;e &#269;uti i njih poniziti, Onaj koji kraljuje odvijeka, jer se ne popravljaju, Boga se ne boje.</p> 
<p><A NAME="an_55:21">55:21</A>&nbsp;Podi&#382;u ruke na prijatelje, savez svoj oskvrnjuju.</p> 
<p><A NAME="an_55:22">55:22</A>&nbsp;Usta su im gla&#273;a od maslaca, a srce ratoborno; rije&#269;i bla&#382;e od ulja, a oni - isukani ma&#269;evi.</p> 
<p><A NAME="an_55:23">55:23</A>&nbsp;Povjeri Jahvi svu svoju brigu, i on &#263;e te pokrijepiti: ne&#263;e dati da ikada posrne pravednik.</p> 
<p><A NAME="an_55:24">55:24</A>&nbsp;A njih ti, o Bo&#382;e, strmoglavi u jamu grobnu! Krvoloci i varalice ni polovicu dana ne&#263;e do&#382;ivjeti! A ja se u tebe uzdam!</p> 
<p><A NAME="an_56:1">56:1</A>&nbsp;Zborovo&#273;i. Prema napjevu "Golubica nijema u daljini". Davidov. Miktam. Kad su ga u Gatu uhitili Filistejci.</p> 
<p><A NAME="an_56:2">56:2</A>&nbsp;Smiluj mi se, moj Bo&#382;e, jer me du&#353;manin ho&#263;e zgaziti, napada&#269; me moj neprestano tla&#269;i.</p> 
<p><A NAME="an_56:3">56:3</A>&nbsp;Du&#353;mani moji nasr&#263;u na me povazdan, mnogo ih je koji se na me obaraju. Svevi&#353;nji, </p> 
<p><A NAME="an_56:4">56:4</A>&nbsp;kad me strah spopadne, u te &#263;u se uzdati.</p> 
<p><A NAME="an_56:5">56:5</A>&nbsp;Bo&#382;je obe&#263;anje slavim, u Boga ja se uzdam i ne&#263;u se bojati: &#353;to mi mo&#382;e u&#269;initi smrtnik?</p> 
<p><A NAME="an_56:6">56:6</A>&nbsp;Od jutra do ve&#269;eri obru&#382;uju me, svi naumi njihovi meni su na zlo.</p> 
<p><A NAME="an_56:7">56:7</A>&nbsp;Sastaju se i vrebaju, paze mi na korake, o glavi mi rade.</p> 
<p><A NAME="an_56:8">56:8</A>&nbsp;Plati im prema bezakonju, u gnjevu, o Bo&#382;e, obori pogane!</p> 
<p><A NAME="an_56:9">56:9</A>&nbsp;Ti izbroji dane mog progonstva, sabrao si suze moje u mijehu svom. Nije li sve zapisano u knjizi tvojoj?</p> 
<p><A NAME="an_56:10">56:10</A>&nbsp;Moji &#263;e du&#353;mani uzmaknuti &#269;im te zazovem. Ovo sigurno znam: Bog je za mene!</p> 
<p><A NAME="an_56:11">56:11</A>&nbsp;Bo&#382;je obe&#263;anje slavim,</p> 
<p><A NAME="an_56:12">56:12</A>&nbsp;u Jahvu se uzdam i ne&#263;u se bojati: &#353;to mi mo&#382;e u&#269;initi &#269;ovjek?</p> 
<p><A NAME="an_56:13">56:13</A>&nbsp;Ve&#382;u me zavjeti koje u&#269;inih tebi, o Bo&#382;e: prinijet &#263;u ti &#382;rtve zahvalne</p> 
<p><A NAME="an_56:14">56:14</A>&nbsp;jer si mi du&#353;u od smrti spasio. Ti si o&#269;uvao noge moje od pada, da pred Bogom hodim u svjetlosti &#382;ivih.</p> 
<p><A NAME="an_57:1">57:1</A>&nbsp;Zborovo&#273;i. Po napjevu "Ne pogubi!" Davidov. Miktam. Kad je ispred &#352;aula pobjegao u pe&#263;inu.</p> 
<p><A NAME="an_57:2">57:2</A>&nbsp;Smiluj mi se, Bo&#382;e, o smiluj se meni jer mi se du&#353;a utje&#269;e tebi! U sjenu tvojih krila zaklanjam se dok pogibao ne mine.</p> 
<p><A NAME="an_57:3">57:3</A>&nbsp;Vapijem Bogu vi&#353;njemu, Bogu koji mi &#269;ini dobro.</p> 
<p><A NAME="an_57:4">57:4</A>&nbsp;Nek' po&#353;alje s nebesa i spasi me, nek' postidi one &#353;to me progone: neka Bog po&#353;alje dobrotu svoju i vjernost!</p> 
<p><A NAME="an_57:5">57:5</A>&nbsp;Le&#382;im usred lavova koji pro&#382;diru ljudske sinove. Zubi su im koplja i strijele, a jezik im ma&#269; je nao&#353;tren.</p> 
<p><A NAME="an_57:6">57:6</A>&nbsp;Uzvisi se, Bo&#382;e, nad nebesa, slava tvoja nek' je nad svom zemljom!</p> 
<p><A NAME="an_57:7">57:7</A>&nbsp;Mre&#382;u namjesti&#353;e stopama mojim, stisnu&#353;e du&#353;u moju; iskopa&#353;e preda mnom jamu: sami nek' u nju padnu!</p> 
<p><A NAME="an_57:8">57:8</A>&nbsp;Postojano je srce moje, Bo&#382;e, postojano je srce moje; pjevat &#263;u i svirati.</p> 
<p><A NAME="an_57:9">57:9</A>&nbsp;Probudi se, du&#353;o moja! Probudi se, harfo i citaro! Probudit &#263;u zoru jutarnju.</p> 
<p><A NAME="an_57:10">57:10</A>&nbsp;Hvalit &#263;u te, Gospode, me&#273;u narodima, me&#273;u pucima pjevat &#263;u tebi:</p> 
<p><A NAME="an_57:11">57:11</A>&nbsp;jer do neba je dobrota tvoja, do oblaka vjernost tvoja.</p> 
<p><A NAME="an_57:12">57:12</A>&nbsp;Uzvisi se, Bo&#382;e, nad nebesa, slava tvoja nek' je nad svom zemljom!</p> 
<p><A NAME="an_58:1">58:1</A>&nbsp;Zborovo&#273;i. Po napjevu "Ne pogubi!" Davidov. Miktam.</p> 
<p><A NAME="an_58:2">58:2</A>&nbsp;Zar doista krojite pravdu, vi mo&#263;ni, zar sudite pravo, sinovi ljudski?</p> 
<p><A NAME="an_58:3">58:3</A>&nbsp;Ne, ve&#263; bezakonje smi&#353;ljeno &#269;inite, po zemlji vam ruke dijele nepravde.</p> 
<p><A NAME="an_58:4">58:4</A>&nbsp;Na krivu su putu bezbo&#353;ci od krila maj&#269;ina, na krivu su putu la&#353;ci od utrobe.</p> 
<p><A NAME="an_58:5">58:5</A>&nbsp;U njima je otrov kao u zmije, kao u ljutice &#353;to u&#353;i za&#269;epljuje</p> 
<p><A NAME="an_58:6">58:6</A>&nbsp;da glas &#269;arobnjakov ne &#269;uje ni glas baja&#269;a vje&#353;ta bajanju.</p> 
<p><A NAME="an_58:7">58:7</A>&nbsp;O Bo&#382;e, polomi im zube u ustima; razbij, o Jahve, &#269;eljusti lavi&#263;ima!</p> 
<p><A NAME="an_58:8">58:8</A>&nbsp;K'o vode &#353;to hitro otje&#269;u neka se razliju, k'o zga&#382;ena trava neka se osu&#353;e.</p> 
<p><A NAME="an_58:9">58:9</A>&nbsp;Nek' budu k'o pu&#382; koji se pu&#382;u&#263;' rasto&#269;i, k'o pometnut plot nek' sunca ne vide.</p> 
<p><A NAME="an_58:10">58:10</A>&nbsp;Prije nego vam kotlovi trnje osjete, dok je zeleno, neka ga vihor odnese.</p> 
<p><A NAME="an_58:11">58:11</A>&nbsp;Radostan &#263;e biti pravednik kad ugleda odmazdu, noge &#263;e prati u krvi zlotvora.</p> 
<p><A NAME="an_58:12">58:12</A>&nbsp;I re&#263;i &#263;e ljudi: "Pravednik plod svoj ima! Jo&#353; ima Boga da sudi na zemlji!"</p> 
<p><A NAME="an_59:1">59:1</A>&nbsp;Zborovo&#273;i. Po napjevu "Ne pogubi!" Davidov. Miktam. Kad je &#352;aul opkolio ku&#263;u da ubije Davida.</p> 
<p><A NAME="an_59:2">59:2</A>&nbsp;Izbavi me od du&#353;mana, Bo&#382;e moj, za&#353;titi me od mojih protivnika!</p> 
<p><A NAME="an_59:3">59:3</A>&nbsp;Izbavi me od bezakonika, od krvoloka spasi me!</p> 
<p><A NAME="an_59:4">59:4</A>&nbsp;Jer evo: du&#353;u moju vrebaju, na me ustado&#353;e silnici. Nema na meni krivnje, o Jahve, ni grijeha:</p> 
<p><A NAME="an_59:5">59:5</A>&nbsp;bez moje krivnje na me nasr&#263;u. Probudi se! Do&#273;i mi u pomo&#263; i pogledaj,</p> 
<p><A NAME="an_59:6">59:6</A>&nbsp;Jahve, Bo&#382;e nad Vojskama, Bo&#382;e Izraelov! Preni se, kazni sve pogane, podlacima nemoj se smilovati!</p> 
<p><A NAME="an_59:7">59:7</A>&nbsp;Uve&#269;er se vra&#263;aju, re&#382;e poput pasa i tr&#269;e po gradu.</p> 
<p><A NAME="an_59:8">59:8</A>&nbsp;Gle, kako bljuju ustima; kletve su im na usnama i govore: "Tko nas &#269;uje?"</p> 
<p><A NAME="an_59:9">59:9</A>&nbsp;No, ti im se smije&#353;, o Jahve, i ruga&#353; se poganima svima.</p> 
<p><A NAME="an_59:10">59:10</A>&nbsp;Jakosti moja, gledat &#263;u na te, jer ti si, Bo&#382;e, za&#353;tita moja, Bog moj, milosr&#273;e moje.</p> 
<p><A NAME="an_59:11">59:11</A>&nbsp;Bog neka mi pohiti u susret, nek' me razveseli nad du&#353;manima mojim!</p> 
<p><A NAME="an_59:12">59:12</A>&nbsp;Pobij ih, Bo&#382;e, da mi narod ne zavode, zbuni i obori ih jako&#353;&#263;u svojom, &#353;tite na&#353;, Gospodine.</p> 
<p><A NAME="an_59:13">59:13</A>&nbsp;Grijeh je svaka rije&#269; usta njihovih: nek se uhvate u svoju oholost, u kletve i la&#382;i &#353;to ih govore!</p> 
<p><A NAME="an_59:14">59:14</A>&nbsp;Istrijebi ih u gnjevu, istrijebi da nestanu, nek' se zna da Bog vlada u Jakovu i do nakraj zemlje!</p> 
<p><A NAME="an_59:15">59:15</A>&nbsp;Uve&#269;er se vra&#263;aju, re&#382;e poput pasa i tr&#269;e po gradu.</p> 
<p><A NAME="an_59:16">59:16</A>&nbsp;Nek' lutaju okolo tra&#382;e&#263;i hranu; i kad se nasite, neka zavijaju.</p> 
<p><A NAME="an_59:17">59:17</A>&nbsp;A ja &#263;u opjevati silu tvoju i klicat &#263;u jutrom milosr&#273;u tvome, jer mi ti postade uto&#269;i&#353;te i skloni&#353;te u dan nevolje.</p> 
<p><A NAME="an_59:18">59:18</A>&nbsp;Jakosti moja, tebi &#263;u pjevati, jer ti si, Bo&#382;e, za&#353;tita moja, Bog moj, milosr&#273;e moje.</p> 
<p><A NAME="an_60:1">60:1</A>&nbsp;Zborovo&#273;i. Po napjevu "Ljiljan svjedo&#269;anstva". Miktam. Davidov. Kad je David izi&#353;ao protiv Aram Naharajima i protiv Aram  Sobe i kad je Joab na povratku potukao dvanaest tisu&#263;a Edomaca </p> 
<p><A NAME="an_60:2">60:2</A>&nbsp;Bo&#382;e, ti nas &#211;odb&#196;aci i bojne nam redove pr&#211;obi, razjari se, a sad nas opet vrati!</p> 
<p><A NAME="an_60:3">60:3</A>&nbsp;Potrese zemlju, rasje&#269;e je, zatvori joj usjeline jer se poljuljala.</p> 
<p><A NAME="an_60:4">60:4</A>&nbsp;Zlu si kob na svoj narod navalio, napio nas vinom omamnim.</p> 
<p><A NAME="an_60:5">60:5</A>&nbsp;Al' si i stijeg dao vjernicima svojim da umaknu luku du&#353;manskom.</p> 
<p><A NAME="an_60:6">60:6</A>&nbsp;Da ti se ljubimci izbave, desnicom pomozi, usli&#353;i nas!</p> 
<p><A NAME="an_60:7">60:7</A>&nbsp;Bog re&#269;e u svom Sveti&#353;tu: "&#352;ekem &#263;u razdijelit' kli&#269;u&#263;i, dolinu Sukot izmjeriti.</p> 
<p><A NAME="an_60:8">60:8</A>&nbsp;Moj je Gilead, moj Mana&#353;e, Efrajim mi kaciga, Judeja &#382;ezlo moje!</p> 
<p><A NAME="an_60:9">60:9</A>&nbsp;Moab je sud iz kojeg se umivam, na Edom &#263;u baciti obu&#263;u, nad Filistejcem slavit' pobjedu!"</p> 
<p><A NAME="an_60:10">60:10</A>&nbsp;Tko &#263;e me dovesti do utvr&#273;ena grada, tko &#263;e me dovesti do Edoma?</p> 
<p><A NAME="an_60:11">60:11</A>&nbsp;Zar ne&#263;e&#353; ti, o Bo&#382;e, &#353;to nas odbaci? Zar vi&#353;e ne&#263;e&#353;, Bo&#382;e, s &#269;etama na&#353;im?</p> 
<p><A NAME="an_60:12">60:12</A>&nbsp;Pomozi nam protiv du&#353;mana, jer ljudska je pomo&#263; ni&#353;tavna!</p> 
<p><A NAME="an_60:13">60:13</A>&nbsp;S pomo&#263;u Bo&#382;jom hrabro &#263;emo se boriti, a on &#263;e zgaziti na&#353;e du&#353;mane.</p> 
<p><A NAME="an_61:1">61:1</A>&nbsp;Zborovo&#273;i. Uza &#382;i&#269;ana glazbala. Davidov. </p> 
<p><A NAME="an_61:2">61:2</A>&nbsp;O Bo&#382;e, vapaj mi poslu&#353;aj, budi pomnjiv na molitvu moju!</p> 
<p><A NAME="an_61:3">61:3</A>&nbsp;S kraja zemlje vapijem k tebi jer mi srce klonu. Dignut &#263;e&#353; me na liticu i pokoj mi dati,</p> 
<p><A NAME="an_61:4">61:4</A>&nbsp;jer ti si moje skloni&#353;te, utvrda &#269;vrsta protiv du&#353;mana.</p> 
<p><A NAME="an_61:5">61:5</A>&nbsp;O, da mi je stanovati uvijek u tvom &#353;atoru, da se sklanjat' mogu pod okrilje tvoje!</p> 
<p><A NAME="an_61:6">61:6</A>&nbsp;Jer ti, Bo&#382;e, usli&#353;i molbe moje, dade mi ba&#353;tinu onih &#353;to ime ti &#353;tuju.</p> 
<p><A NAME="an_61:7">61:7</A>&nbsp;Kraljevim danima pridometni dan&#196;a, kroz koljena mnoga nek' mu ljeta traju,</p> 
<p><A NAME="an_61:8">61:8</A>&nbsp;nek' pred Bogom uvijek vlada; dobrotu i vjernost po&#353;alji da ga &#269;uvaju!</p> 
<p><A NAME="an_61:9">61:9</A>&nbsp;Ovako &#263;u pjevat svagda tvom imenu, dan za danom vr&#353;it' zavjete svoje.</p> 
<p><A NAME="an_62:1">62:1</A>&nbsp;Zborovo&#273;i. Po Jedutunu. Psalam. Davidov.</p> 
<p><A NAME="an_62:2">62:2</A>&nbsp;Samo je u Bogu mir, du&#353;o moja, samo je u njemu spasenje.</p> 
<p><A NAME="an_62:3">62:3</A>&nbsp;Samo on je moja hrid i spasenje, utvrda moja: ne&#263;u se pokolebati.</p> 
<p><A NAME="an_62:4">62:4</A>&nbsp;Dokle &#263;ete na bijednika nasrtati, obarat' ga svi zajedno, k'o zid ru&#353;evan il' ogradu nagnutu?</p> 
<p><A NAME="an_62:5">62:5</A>&nbsp;Uroti&#353;e se da me s visa mog obore, u la&#382;i u&#382;ivaju; ustima blagoslivlju, a u srcu proklinju.</p> 
<p><A NAME="an_62:6">62:6</A>&nbsp;Samo je u Bogu mir, du&#353;o moja, samo je u njemu nada moja.</p> 
<p><A NAME="an_62:7">62:7</A>&nbsp;Samo on je moja hrid i spasenje, utvrda moja: ne&#263;u se pokolebati.</p> 
<p><A NAME="an_62:8">62:8</A>&nbsp;U Boga je spasenje moje i slava; Bog mi je hridina silna, uto&#269;i&#353;te.</p> 
<p><A NAME="an_62:9">62:9</A>&nbsp;U nj se, narode, uzdaj u svako doba; pred njim srca izlijevajte: Bog je na&#353;e uto&#269;i&#353;te!</p> 
<p><A NAME="an_62:10">62:10</A>&nbsp;Sinovi su ljudski samo da&#353;ak, la&#382; su djeca &#269;ovje&#269;ja: svi da stanu na tezulju, od daha bi lak&#353;i bili.</p> 
<p><A NAME="an_62:11">62:11</A>&nbsp;U grabe&#382; se ne uzdajte nit' se otetim ta&#353;to hvalite; umno&#382;i l' se blago, nek' vam srce za nj ne prione.</p> 
<p><A NAME="an_62:12">62:12</A>&nbsp;Bog rekao jedno, a ja dvoje &#269;uo:</p> 
<p><A NAME="an_62:13">62:13</A>&nbsp;"U Boga je snaga! U tebe je, Gospode, dobrota! Ti uzvra&#263;a&#353; svakom po djelima."</p> 
<p><A NAME="an_63:1">63:1</A>&nbsp;Psalam. Davidov. Dok David bija&#353;e u Judejskoj pustinji.</p> 
<p><A NAME="an_63:2">63:2</A>&nbsp;O Bo&#382;e, ti si Bog moj: gorljivo tebe tra&#382;im; tebe &#382;e&#273;a du&#353;a moja, tebe &#382;eli tijelo moje, kao zemlja suha, &#382;edna, bezvodna.</p> 
<p><A NAME="an_63:3">63:3</A>&nbsp;U Sveti&#353;tu sam tebe motrio gledaju&#263;' ti mo&#263; i slavu.</p> 
<p><A NAME="an_63:4">63:4</A>&nbsp;Ljubav je tvoja bolja od &#382;ivota, moje &#263;e te usne slavit'.</p> 
<p><A NAME="an_63:5">63:5</A>&nbsp;Tako &#263;u te slavit' za &#382;ivota, u tvoje &#263;u ime ruke dizati.</p> 
<p><A NAME="an_63:6">63:6</A>&nbsp;Du&#353;a &#263;e mi biti kao sala i mrsa sita, hvalit &#263;u te kliktavim ustima.</p> 
<p><A NAME="an_63:7">63:7</A>&nbsp;Na postelji se tebe spominjem, u bdjenjima no&#263;nim mislim na tebe.</p> 
<p><A NAME="an_63:8">63:8</A>&nbsp;Ti postade meni pomo&#263;, kli&#269;em u sjeni krila tvojih.</p> 
<p><A NAME="an_63:9">63:9</A>&nbsp;Du&#353;a se moja k tebi privija, desnica me tvoja dr&#382;i.</p> 
<p><A NAME="an_63:10">63:10</A>&nbsp;Oni &#353;to du&#353;u u propast guraju neka si&#273;u u dubinu zemlje,</p> 
<p><A NAME="an_63:11">63:11</A>&nbsp;nek' vlasti ma&#269;a predani budu, nek' postanu plijen &#353;akalima.</p> 
<p><A NAME="an_63:12">63:12</A>&nbsp;A kralj &#263;e se radovat' u Bogu, slavit &#263;e se tko se kune njime, jer &#263;e la&#353;cima biti za&#269;epljena usta.</p> 
<p><A NAME="an_64:1">64:1</A>&nbsp;Zborovo&#273;i.  Psalam. Davidov.</p> 
<p><A NAME="an_64:2">64:2</A>&nbsp;Poslu&#353;aj, Bo&#382;e, moje &#382;albe glas; od stra&#353;na du&#353;manina &#382;ivot mi &#269;uvaj!</p> 
<p><A NAME="an_64:3">64:3</A>&nbsp;&#352;titi me od mno&#353;tva opakih, sakrij od bjesnila zlotvora</p> 
<p><A NAME="an_64:4">64:4</A>&nbsp;koji bruse jezike k'o ma&#269;eve, otrovne rije&#269;i izbacuju kao strijele,</p> 
<p><A NAME="an_64:5">64:5</A>&nbsp;da iz potaje rane nedu&#382;na, da ga rane iznenada ne boje&#263;' se ni&#269;ega.</p> 
<p><A NAME="an_64:6">64:6</A>&nbsp;Spremni su na djelo pakosno, snuju kako &#263;e kradom zamke staviti i govore: "Tko &#263;e nas vidjeti?"</p> 
<p><A NAME="an_64:7">64:7</A>&nbsp;Snuju zlodjela, smi&#353;ljene osnove kriju: pamet i srce &#269;ovje&#269;je bezdan su duboki.</p> 
<p><A NAME="an_64:8">64:8</A>&nbsp;No Bog ih ranjava strijelom, odjednom ih rane prekriju.</p> 
<p><A NAME="an_64:9">64:9</A>&nbsp;Vlastiti jezik propast im donosi, kimaju glavom oni &#353;to ih vide:</p> 
<p><A NAME="an_64:10">64:10</A>&nbsp;svi se boje, Bo&#382;je djelo slave i misle o onom &#353;to on u&#269;ini.</p> 
<p><A NAME="an_64:11">64:11</A>&nbsp;Pravednik se raduje u Jahvi, njemu se utje&#269;e, i kli&#269;u svim srcem &#269;estiti.</p> 
<p><A NAME="an_65:1">65:1</A>&nbsp;Zborovo&#273;i.  Psalam. Davidov. Pjesma.</p> 
<p><A NAME="an_65:2">65:2</A>&nbsp;Bo&#382;e, tebi dolikuje hvalospjev sa Sionu, tebi se ispunja zavjet -</p> 
<p><A NAME="an_65:3">65:3</A>&nbsp;ti molitve usli&#353;uje&#353;. Svaka p&#211;ut dolazi k tebi</p> 
<p><A NAME="an_65:4">65:4</A>&nbsp;pod teretom grijeha. Na&#353;i nas prijestupi taru, ti ih pomiruje&#353;.</p> 
<p><A NAME="an_65:5">65:5</A>&nbsp;Bla&#382;en kog izabra i k sebi uze: on boravi u dvorima tvojim. Daj da se nasitimo dobrima Doma tvoga i sveto&#353;&#263;u tvoga Hrama.</p> 
<p><A NAME="an_65:6">65:6</A>&nbsp;&#268;udesno nas usli&#353;uje&#353; u pravednosti svojoj, o Bo&#382;e, spasenje na&#353;e, nado svih krajeva svijeta i mora dalekih.</p> 
<p><A NAME="an_65:7">65:7</A>&nbsp;U&#269;vr&#353;&#263;uje&#353; bregove jako&#353;&#263;u svojom silom opas&#196;an.</p> 
<p><A NAME="an_65:8">65:8</A>&nbsp;Kroti&#353; huku mora, huku valova i buku naroda.</p> 
<p><A NAME="an_65:9">65:9</A>&nbsp;Oni &#353;to &#382;ive nakraj svijeta boje se znamenja tvojih; dveri jutra i ve&#269;eri rado&#353;&#263;u napunja&#353;.</p> 
<p><A NAME="an_65:10">65:10</A>&nbsp;Ti p&#211;ohod&#196;i zemlju i ti je n&#211;atop&#196;i, &#211;obogat&#196;i nju veoma. Bo&#382;ja se rijeka vodom napuni, ti pripravi ljudima &#382;ito. Ovako pripremi zemlju:</p> 
<p><A NAME="an_65:11">65:11</A>&nbsp;brazde joj natopi, grude joj poravna; ki&#353;om je omek&#353;a, usjeve joj blagoslovi.</p> 
<p><A NAME="an_65:12">65:12</A>&nbsp;Ti okruni godinu dobrotom svojom, plodnost ni&#269;e za stopama tvojim.</p> 
<p><A NAME="an_65:13">65:13</A>&nbsp;Pustinjski pa&#353;njaci kaplju od obilja, bre&#382;uljci se pa&#353;u rado&#353;&#263;u.</p> 
<p><A NAME="an_65:14">65:14</A>&nbsp;Njive se kite stadima, doline se pokrivaju &#382;itom: svagdje klicanje, pjesma.</p> 
<p><A NAME="an_66:1">66:1</A>&nbsp;Zborovo&#273;i.  Pjesma. Psalam.</p> 
<p><A NAME="an_66:2">66:2</A>&nbsp;Kli&#269;i Bogu, zemljo sva, opjevaj slavu imena njegova, podaj mu hvalu dostojnu.</p> 
<p><A NAME="an_66:3">66:3</A>&nbsp;Recite Bogu: "Kako su potresna djela tvoja! Zbog velike sile tvoje du&#353;mani ti laskaju.</p> 
<p><A NAME="an_66:4">66:4</A>&nbsp;Sva zemlja nek' ti se klanja i nek' ti pjeva, neka pjeva tvom imenu!"</p> 
<p><A NAME="an_66:5">66:5</A>&nbsp;Do&#273;ite i gledajte djela Bo&#382;ja: &#269;uda u&#269;ini me&#273;u sinovima ljudskim.</p> 
<p><A NAME="an_66:6">66:6</A>&nbsp;On pretvori more u zemlju suhu te rijeku pregazi&#353;e. Stog' se njemu radujmo!</p> 
<p><A NAME="an_66:7">66:7</A>&nbsp;Dovijeka vlada jako&#353;&#263;u svojom, o&#269;i mu paze na narode da se ne izdignu ljudi buntovni.</p> 
<p><A NAME="an_66:8">66:8</A>&nbsp;Blagoslivljajte, narodi, Boga na&#353;ega, razgla&#353;ujte hvalu njegovu!</p> 
<p><A NAME="an_66:9">66:9</A>&nbsp;Na&#353;oj je du&#353;i darovao &#382;ivot i ne dade da nam posrne noga.</p> 
<p><A NAME="an_66:10">66:10</A>&nbsp;Isku&#353;avao si nas te&#353;ko, Bo&#382;e, isku&#353;avao ognjem kao srebro.</p> 
<p><A NAME="an_66:11">66:11</A>&nbsp;Pustio si da u zamku padnemo, stisnuo lancima bokove na&#353;e.</p> 
<p><A NAME="an_66:12">66:12</A>&nbsp;Pustio si da nam zaja&#353;u za vrat: pro&#353;li smo kroz oganj i vodu, onda si pustio da odahnemo.</p> 
<p><A NAME="an_66:13">66:13</A>&nbsp;S paljenicama &#263;u u Dom tvoj u&#263;i, zavjete ispuniti pred tobom</p> 
<p><A NAME="an_66:14">66:14</A>&nbsp;&#353;to ih obe&#263;a&#353;e usne moje, &#353;to ih usta moja u tjeskobi obreko&#353;e.</p> 
<p><A NAME="an_66:15">66:15</A>&nbsp;Prinijet &#263;u ti paljenice s kadom ovnova, &#382;rtvovati volove i jarad.</p> 
<p><A NAME="an_66:16">66:16</A>&nbsp;Do&#273;ite, po&#269;ujte, koji se Boga bojite, pripovjedit &#263;u &#353;to u&#269;ini du&#353;i mojoj!</p> 
<p><A NAME="an_66:17">66:17</A>&nbsp;Na svoja sam usta njega zvao, jezikom ga hvalio.</p> 
<p><A NAME="an_66:18">66:18</A>&nbsp;Da sam u srcu na zlo mislio, ne bi usli&#353;io Gospod.</p> 
<p><A NAME="an_66:19">66:19</A>&nbsp;No Bog me usli&#353;io: obazro se na glas molitve moje.</p> 
<p><A NAME="an_66:20">66:20</A>&nbsp;Blagoslovljen Bog koji mi molitvu ne odbi, naklonosti ne odvrati od mene!</p> 
<p><A NAME="an_67:1">67:1</A>&nbsp;Zborovo&#273;i. Uza &#382;i&#269;ana glazbala. Psalam. Pjesma.</p> 
<p><A NAME="an_67:2">67:2</A>&nbsp;Smilovao nam se Bog i blagoslovio nas, obasjao nas licem svojim,</p> 
<p><A NAME="an_67:3">67:3</A>&nbsp;da bi sva zemlja upoznala putove tvoje, svi puci tvoje spasenje!</p> 
<p><A NAME="an_67:4">67:4</A>&nbsp;Neka te slave narodi, Bo&#382;e, svi narodi neka te slave!</p> 
<p><A NAME="an_67:5">67:5</A>&nbsp;Nek' se vesele i kli&#269;u narodi, jer sudi&#353; pucima pravedno i narode vodi&#353; na zemlji.</p> 
<p><A NAME="an_67:6">67:6</A>&nbsp;Neka te slave narodi, Bo&#382;e, svi narodi neka te slave!</p> 
<p><A NAME="an_67:7">67:7</A>&nbsp;Zemlja plodom urodila! Bog nas blagoslovio, Bog na&#353;!</p> 
<p><A NAME="an_67:8">67:8</A>&nbsp;Bog nas blagoslovio! Neka ga &#353;tuju svi krajevi svjetski!</p> 
<p><A NAME="an_68:1">68:1</A>&nbsp;Zborovo&#273;i.  Davidov. Psalam. Pjesma.</p> 
<p><A NAME="an_68:2">68:2</A>&nbsp;Bog nek' ustane! Razbje&#382;ali se du&#353;mani njegovi! Svi mrzitelji njegovi pobjegli pred njim!</p> 
<p><A NAME="an_68:3">68:3</A>&nbsp;Kao &#353;to dim i&#353;&#269;ezava, i njih neka nestane! Kako se vosak topi na ognju, nek' nestane gre&#353;nika pred licem Bo&#382;jim!</p> 
<p><A NAME="an_68:4">68:4</A>&nbsp;Pravedni neka se raduju, neka klik&#263;u pred Bogom, neka kli&#269;u od radosti.</p> 
<p><A NAME="an_68:5">68:5</A>&nbsp;Pjevajte Bogu, slavite mu ime! Poravnajte put onome koji ide pustinjom - kojemu je ime Jahve - i kli&#269;ite pred njim!</p> 
<p><A NAME="an_68:6">68:6</A>&nbsp;Otac sirota, branitelj udovica, Bog je u svom svetom &#353;atoru.</p> 
<p><A NAME="an_68:7">68:7</A>&nbsp;Napu&#353;tene oku&#263;it &#263;e Jahve, su&#382;njima pru&#382;it' sretnu slobodu: buntovnici samo osta&#353;e u sa&#382;ganoj pustinji.</p> 
<p><A NAME="an_68:8">68:8</A>&nbsp;Kad si stupao, Bo&#382;e, pred narodom svojim, dok si prolazio pustinjom,</p> 
<p><A NAME="an_68:9">68:9</A>&nbsp;tresla se zemlja, nebo se rosilo pred Bogom, Sinaj drhtao pred Bogom, Bogom Izraela.</p> 
<p><A NAME="an_68:10">68:10</A>&nbsp;Blagoslovljen da&#382;d pustio si, Bo&#382;e, na ba&#353;tinu svoju, okrijepio je umornu.</p> 
<p><A NAME="an_68:11">68:11</A>&nbsp;Stado se tvoje nastani u njoj, u dobroti, Bo&#382;e, ti je spremi siromahu.</p> 
<p><A NAME="an_68:12">68:12</A>&nbsp;Jahve rije&#269; zadaje, veliko je mno&#353;tvo radosnih vjesnika:</p> 
<p><A NAME="an_68:13">68:13</A>&nbsp;kraljevi vojska bje&#382;e te bje&#382;e, doma&#263;ice plijen dijele.</p> 
<p><A NAME="an_68:14">68:14</A>&nbsp;Dok vi po&#269;ivaste me&#273;u stadima, krila golubice zablista&#353;e srebrom, a njeno perje &#382;u&#263;kastim zlatom:</p> 
<p><A NAME="an_68:15">68:15</A>&nbsp;ondje Svemogu&#263;i razbija&#353;e kraljeve, a ona poput snijega zablista na Salmonu.</p> 
<p><A NAME="an_68:16">68:16</A>&nbsp;Bo&#382;anska je gora gora ba&#353;anska vrletna.</p> 
<p><A NAME="an_68:17">68:17</A>&nbsp;Za&#353;to vi, gore vrletne, zavidno gledate na goru gdje se svidje Bogu prebivati? Jahve &#263;e na njoj boraviti svagda!</p> 
<p><A NAME="an_68:18">68:18</A>&nbsp;Bo&#382;ja su kola bezbrojna, tisu&#263;u tisu&#263;a: Jahve sa Sinaja u Sveti&#353;te dolazi!</p> 
<p><A NAME="an_68:19">68:19</A>&nbsp;Na visinu uza&#273;e vode&#263;i su&#382;nje, na dar si ljude primio, pa i one &#353;to ne &#382;ele prebivati kod Boga.</p> 
<p><A NAME="an_68:20">68:20</A>&nbsp;Blagoslovljen Jahve dan za danom, nosi nas Bog, na&#353; Spasitelj.</p> 
<p><A NAME="an_68:21">68:21</A>&nbsp;Bog na&#353; jest Bog koji spasava, Jahve od smrti izbavlja.</p> 
<p><A NAME="an_68:22">68:22</A>&nbsp;Zaista, Bog &#263;e satrti glave du&#353;mana svojih, ku&#353;travo tjeme onog &#353;to hodi u grijesima.</p> 
<p><A NAME="an_68:23">68:23</A>&nbsp;Re&#269;e Gospodin: "Iz Ba&#353;ana &#263;u ih dovesti, dovest &#263;u ih iz dubine mora,</p> 
<p><A NAME="an_68:24">68:24</A>&nbsp;da okupa&#353; nogu u krvi, da jezici tvojih pasa imadnu dio od du&#353;mana."</p> 
<p><A NAME="an_68:25">68:25</A>&nbsp;Ulazak ti, Bo&#382;e, gledaju, ulazak moga Boga i Kralja u Sveti&#353;te:</p> 
<p><A NAME="an_68:26">68:26</A>&nbsp;sprijeda pjeva&#269;i, za njima svira&#269;i, u sredini djevojke s bubnji&#263;ima.</p> 
<p><A NAME="an_68:27">68:27</A>&nbsp;"U sve&#269;anim zborovima slavite Boga, slavite Jahvu, sinovi Izraelovi!"</p> 
<p><A NAME="an_68:28">68:28</A>&nbsp;Predvodi ih najmla&#273;i, Benjamin, koji ide pred njima, ondje su knezovi Judini sa &#269;etama svojim, knezovi Zebulunovi i knezovi Naftalijevi.</p> 
<p><A NAME="an_68:29">68:29</A>&nbsp;Poka&#382;i, Bo&#382;e, silu svoju, silu kojom se, Bo&#382;e, bori&#353; za nas</p> 
<p><A NAME="an_68:30">68:30</A>&nbsp;iz Hrama svojega u Jeruzalemu! Nek' ti kraljevi darove donose!</p> 
<p><A NAME="an_68:31">68:31</A>&nbsp;Ukroti neman u trsci, stado bikova s teladi naroda! Neka se prostru pred tobom sa srebrnim &#382;ezlima: raspr&#353;i narode koji se ratu vesele!</p> 
<p><A NAME="an_68:32">68:32</A>&nbsp;Nek' do&#273;u velikani iz Egipta, Etiopija nek' pru&#382;i ruke Bogu!</p> 
<p><A NAME="an_68:33">68:33</A>&nbsp;Sva kraljevstva svijeta, pjevajte Bogu, slavite Jahvu,</p> 
<p><A NAME="an_68:34">68:34</A>&nbsp;koji se vozi po nebu, po nebu iskonskom! &#268;uj, glasom grmi, glasom svojim silnim:</p> 
<p><A NAME="an_68:35">68:35</A>&nbsp;"Priznajte silu Bo&#382;ju!" Nad Izraelom veli&#269;anstvo njegovo, u oblacima sila njegova!</p> 
<p><A NAME="an_68:36">68:36</A>&nbsp;Stra&#353;an je Bog iz svojega Sveti&#353;ta. Bog Izraelov daje mo&#263; i silu narodu svojemu. Blagoslovljen Bog!</p> 
<p><A NAME="an_69:1">69:1</A>&nbsp;Zborovo&#273;i. Po napjevu "Ljiljani". Davidov. </p> 
<p><A NAME="an_69:2">69:2</A>&nbsp;Spasi me, Bo&#382;e: vode mi do&#273;o&#353;e do grla!</p> 
<p><A NAME="an_69:3">69:3</A>&nbsp;U duboko blato zapadoh i nemam kamo nogu staviti; u duboku tonem vodu, pokrivaju me valovi.</p> 
<p><A NAME="an_69:4">69:4</A>&nbsp;Iznemogoh od vikanja, grlo mi je promuklo, o&#269;i mi klonu&#353;e Boga mog &#269;ekaju&#263;'.</p> 
<p><A NAME="an_69:5">69:5</A>&nbsp;Brojniji su od vlasi na glavi mojoj oni koji me mrze niza&#353;to. Tvr&#273;i su od kostiju mojih oni &#353;to mi se nepravedno protive: zar mogu vratiti &#353;to nisam oteo?</p> 
<p><A NAME="an_69:6">69:6</A>&nbsp;Bo&#382;e, ti znade&#353; bezumnost moju, moji ti grijesi nisu sakriti.</p> 
<p><A NAME="an_69:7">69:7</A>&nbsp;Nek' se ne postide zbog mene koji se u te uzdaju, Gospode, Jahve nad Vojskama! Neka se ne posrame zbog mene koji tra&#382;e tebe, Bo&#382;e Izraelov!</p> 
<p><A NAME="an_69:8">69:8</A>&nbsp;Jer zbog tebe podnesoh pogrdu, i stid mi pokri lice.</p> 
<p><A NAME="an_69:9">69:9</A>&nbsp;Tu&#273;inac postadoh bra&#263;i i stranac djeci majke svoje.</p> 
<p><A NAME="an_69:10">69:10</A>&nbsp;Jer me izjela revnost za Dom tvoj i poruge onih koji se rugaju tebi pado&#353;e na me.</p> 
<p><A NAME="an_69:11">69:11</A>&nbsp;Du&#353;u sam postom mu&#269;io, okrenulo mi se u ruglo.</p> 
<p><A NAME="an_69:12">69:12</A>&nbsp;Uzeh kostrijet za haljinu, i postah im igra&#269;ka.</p> 
<p><A NAME="an_69:13">69:13</A>&nbsp;Koji sjede na vratima protiv mene govore, vinopije mi rugalice poju.</p> 
<p><A NAME="an_69:14">69:14</A>&nbsp;No tebi se molim, Jahve, u vrijeme milosti, Bo&#382;e; po velikoj dobroti svojoj ti me usli&#353;i po svojoj vjernoj pomo&#263;i!</p> 
<p><A NAME="an_69:15">69:15</A>&nbsp;Izvuci me iz blata da ne potonem, od onih koji me mrze izbavi me - iz voda dubokih.</p> 
<p><A NAME="an_69:16">69:16</A>&nbsp;Nek' me ne pokriju valovi, nek' me ne proguta dubina, nek' bezdan ne zatvori usta nada mnom!</p> 
<p><A NAME="an_69:17">69:17</A>&nbsp;Usli&#353;i me, Jahve, jer je dobrostiva milost tvoja, po velikom milosr&#273;u pogledaj na me!</p> 
<p><A NAME="an_69:18">69:18</A>&nbsp;Ne sakrivaj lica pred slugom svojim; jer sam u stisci, usli&#353;i me brzo!</p> 
<p><A NAME="an_69:19">69:19</A>&nbsp;Pribli&#382;i se du&#353;i mojoj i spasi je; zbog du&#353;mana mojih oslobodi me!</p> 
<p><A NAME="an_69:20">69:20</A>&nbsp;Ti mi znade&#353; porugu, stid i sramotu, pred tvojim su o&#269;ima svi koji me mu&#269;e.</p> 
<p><A NAME="an_69:21">69:21</A>&nbsp;Ruganje mi slomilo srce i klonuh; &#269;ekao sam da se tko sa&#382;ali nada mnom, ali ga ne bi; i da me tko utje&#353;i, ali ga ne na&#273;oh.</p> 
<p><A NAME="an_69:22">69:22</A>&nbsp;U jelo mi &#382;u&#269;i umije&#353;a&#353;e, u mojoj me &#382;e&#273;i octom napoji&#353;e.</p> 
<p><A NAME="an_69:23">69:23</A>&nbsp;Nek' im stol bude zamka, a &#382;rtvene gozbe stupica!</p> 
<p><A NAME="an_69:24">69:24</A>&nbsp;Nek' im potamne o&#269;i da ne vide, nek' im bokovi zasvagda oslabe!</p> 
<p><A NAME="an_69:25">69:25</A>&nbsp;Izlij na njih ljutinu, &#382;ar tvoga gnjeva nek' ih zahvati!</p> 
<p><A NAME="an_69:26">69:26</A>&nbsp;Njihova ku&#263;a nek' opusti, u njihovu &#353;atoru nek' nitko ne stanuje!</p> 
<p><A NAME="an_69:27">69:27</A>&nbsp;Jer su progonili koga ti pokara, bol pove&#263;a&#353;e onomu koga ti rani.</p> 
<p><A NAME="an_69:28">69:28</A>&nbsp;Na njihovu krivnju krivnju jo&#353; dodaj, ne opravdali se pred tobom!</p> 
<p><A NAME="an_69:29">69:29</A>&nbsp;Nek' budu izbrisani iz knjige &#382;ivih, me&#273;u pravednike neka se ne broje!</p> 
<p><A NAME="an_69:30">69:30</A>&nbsp;A ja sam jadnik i bolnik - nek' me &#353;titi tvoja pomo&#263;, o Bo&#382;e!</p> 
<p><A NAME="an_69:31">69:31</A>&nbsp;Bo&#382;je &#263;u ime hvaliti popijevkom, hvalit &#263;u ga zahvalnicom.</p> 
<p><A NAME="an_69:32">69:32</A>&nbsp;Bit &#263;e to milije Jahvi no bik &#382;rtveni, milije nego junac s papcima i rozima.</p> 
<p><A NAME="an_69:33">69:33</A>&nbsp;Gledajte, ubogi, i radujte se, nek' vam o&#382;ivi srce, svima koji Boga tra&#382;ite.</p> 
<p><A NAME="an_69:34">69:34</A>&nbsp;Jer siromahe Jahve &#269;uje, on ne prezire su&#382;anja svojih.</p> 
<p><A NAME="an_69:35">69:35</A>&nbsp;Neka ga hvale nebesa i zemlja, mora i sve &#353;to se u njima mi&#269;e.</p> 
<p><A NAME="an_69:36">69:36</A>&nbsp;Jer Bog &#263;e spasiti Sion - on &#263;e sagradit' gradove Judine - tu &#263;e oni stanovat', imati ba&#353;tinu.</p> 
<p><A NAME="an_69:37">69:37</A>&nbsp;Ba&#353;tinit &#263;e ga potomci slugu njegovih; prebivat &#263;e u njemu oni &#353;to ljube ime Bo&#382;je.</p> 
<p><A NAME="an_70:1">70:1</A>&nbsp;Zborovo&#273;i.  Davidov. Za spomen.</p> 
<p><A NAME="an_70:2">70:2</A>&nbsp;O Bo&#382;e, spasi me, Jahve, u pomo&#263; mi pohitaj!</p> 
<p><A NAME="an_70:3">70:3</A>&nbsp;Nek' se postide i smetu svi koji mi o glavi rade! Nek' odstupe i nek' se posrame koji se nesre&#263;i mojoj raduju!</p> 
<p><A NAME="an_70:4">70:4</A>&nbsp;Nek' uzmaknu u sramoti svojoj koji zlurado na me groho&#263;u!</p> 
<p><A NAME="an_70:5">70:5</A>&nbsp;Neka kli&#269;u i nek' se vesele u tebi svi koji tebe tra&#382;e! Neka govore svagda: "Velik je Bog!" svi koji spasenje tvoje ljube!</p> 
<p><A NAME="an_70:6">70:6</A>&nbsp;A bijedan sam ja i nevoljan, o Bo&#382;e, u pomo&#263; mi pohitaj! Ti si pomo&#263; moja i spasitelj; Jahve, ne kasni!</p> 
<p><A NAME="an_71:1">71:1</A>&nbsp;Tebi si, Jahve, utje&#269;em, ne daj da se ikada postidim!</p> 
<p><A NAME="an_71:2">71:2</A>&nbsp;U pravdi me svojoj spasi i izbavi, prikloni uho k meni i spasi me!</p> 
<p><A NAME="an_71:3">71:3</A>&nbsp;Budi mi hrid uto&#269;i&#353;ta i &#269;vrsta utvrda spasenja: jer ti si stijena i utvrda moja.</p> 
<p><A NAME="an_71:4">71:4</A>&nbsp;Bo&#382;e moj, istrgni me iz ruke zlotvora, iz &#353;ake silnika i tla&#269;itelja:</p> 
<p><A NAME="an_71:5">71:5</A>&nbsp;jer ti si, o Gospode, ufanje moje, Jahve, uzdanje od moje mladosti!</p> 
<p><A NAME="an_71:6">71:6</A>&nbsp;Na te se oslanjam od utrobe; ti si mi za&#353;titnik od maj&#269;ina krila: u te se svagda uzdam.</p> 
<p><A NAME="an_71:7">71:7</A>&nbsp;Mnogima postadoh &#269;udo, jer ti si mi bio silna pomo&#263;.</p> 
<p><A NAME="an_71:8">71:8</A>&nbsp;Usta mi bijahu puna tvoje hvale, slavi&#353;e te svaki dan!</p> 
<p><A NAME="an_71:9">71:9</A>&nbsp;Ne zabaci me u starosti: kad mi malak&#353;u sile, ne zapusti me!</p> 
<p><A NAME="an_71:10">71:10</A>&nbsp;Jer govore o meni moji du&#353;mani, i koji me vrebaju slo&#382;no se svjetuju:</p> 
<p><A NAME="an_71:11">71:11</A>&nbsp;"Bog ga je napustio; progonite ga i uhvatite jer nema tko da ga spasi!"</p> 
<p><A NAME="an_71:12">71:12</A>&nbsp;O Bo&#382;e, ne stoj daleko od mene, Bo&#382;e moj, pohitaj mi u pomo&#263;!</p> 
<p><A NAME="an_71:13">71:13</A>&nbsp;Neka se postide i propadnu koji tra&#382;e moj &#382;ivot; nek' se sramotom i stidom pokriju koji mi &#382;ele nesre&#263;u!</p> 
<p><A NAME="an_71:14">71:14</A>&nbsp;A ja &#263;u se uvijek uzdati, iz dana u dan hvale&#263;' te sve vi&#353;e.</p> 
<p><A NAME="an_71:15">71:15</A>&nbsp;Ustima &#263;u navije&#353;tati pravednost tvoju, povazdan pomo&#263; tvoju: jer im ne znam broja.</p> 
<p><A NAME="an_71:16">71:16</A>&nbsp;Kazivat &#263;u silu Jahvinu, Gospode, slavit &#263;u samo tvoju pravednost.</p> 
<p><A NAME="an_71:17">71:17</A>&nbsp;Bo&#382;e, ti mi bija&#353;e u&#269;itelj od mladosti moje, i sve do sada navije&#353;tam &#269;udesa tvoja.</p> 
<p><A NAME="an_71:18">71:18</A>&nbsp;Ni u starosti, kad posijedim, Bo&#382;e, ne zapusti me, da kazujem mi&#353;icu tvoju nara&#353;taju novom i svima budu&#263;ima silu tvoju,</p> 
<p><A NAME="an_71:19">71:19</A>&nbsp;i pravednost tvoju, Bo&#382;e, koja se&#382;e do neba, kojom u&#269;ini velika djela. Bo&#382;e, tko je kao ti!</p> 
<p><A NAME="an_71:20">71:20</A>&nbsp;Trpljenja mnoga i velika bacio si na me: ali ti &#263;e&#353; me opet o&#382;iviti i opet me podi&#263;i iz dubine zemlje.</p> 
<p><A NAME="an_71:21">71:21</A>&nbsp;Pove&#263;aj dostojanstvo moje i opet me utje&#353;i:</p> 
<p><A NAME="an_71:22">71:22</A>&nbsp;A ja &#263;u uz harfu slaviti tvoju vjernost, o Bo&#382;e, svirat &#263;u ti u citaru, Sve&#269;e Izraelov!</p> 
<p><A NAME="an_71:23">71:23</A>&nbsp;Moje &#263;e usne klicati pjevaju&#263;' tebi i moja du&#353;a koju si spasio.</p> 
<p><A NAME="an_71:24">71:24</A>&nbsp;I moj &#263;e jezik svagda slaviti pravdu tvoju, jer su posti&#273;eni i posramljeni oni &#353;to tra&#382;e moju nesre&#263;u.</p> 
<p><A NAME="an_72:1">72:1</A>&nbsp;Salomonov.  Bo&#382;e, sud svoj daj kralju i svoju pravdu sinu kraljevu.</p> 
<p><A NAME="an_72:2">72:2</A>&nbsp;Nek' puku tvojem sudi pravedno, siromasima po pravici!</p> 
<p><A NAME="an_72:3">72:3</A>&nbsp;Nek' bregovi narodu urode mirom, a bre&#382;uljci pravdom.</p> 
<p><A NAME="an_72:4">72:4</A>&nbsp;Sudit &#263;e pravo ubogim pu&#269;anima, djeci siromaha donijet &#263;e spasenje, a tla&#269;itelja on &#263;e smrviti.</p> 
<p><A NAME="an_72:5">72:5</A>&nbsp;I &#382;ivjet &#263;e dugo kao sunce i kao mjesec u sva pokoljenja.</p> 
<p><A NAME="an_72:6">72:6</A>&nbsp;Si&#263;i &#263;e kao rosa na travu, kao ki&#353;a &#353;to natapa zemlju!</p> 
<p><A NAME="an_72:7">72:7</A>&nbsp;U danima njegovim cvjetat &#263;e pravda i mir velik - sve dok bude mjeseca.</p> 
<p><A NAME="an_72:8">72:8</A>&nbsp;I vladat &#263;e od mora do mora i od Rijeke do granica svijeta.</p> 
<p><A NAME="an_72:9">72:9</A>&nbsp;Du&#353;mani &#263;e njegovi preda nj kleknuti i protivnici lizati pra&#353;inu.</p> 
<p><A NAME="an_72:10">72:10</A>&nbsp;Kraljevi Tar&#353;i&#353;a i otoka nosit &#263;e dare, vladari od Arabije i Sabe danak donositi.</p> 
<p><A NAME="an_72:11">72:11</A>&nbsp;Klanjat &#263;e mu se svi vladari, svi &#263;e mu narodi slu&#382;iti.</p> 
<p><A NAME="an_72:12">72:12</A>&nbsp;On &#263;e spasiti siromaha koji uzdi&#353;e, nevoljnika koji pomo&#263;nika nema;</p> 
<p><A NAME="an_72:13">72:13</A>&nbsp;smilovat &#263;e se ubogu i siromahu i spasit &#263;e &#382;ivot nevoljniku:</p> 
<p><A NAME="an_72:14">72:14</A>&nbsp;oslobodit &#263;e ih nepravde i nasilja, jer je dragocjena u njegovim o&#269;ima krv njihova.</p> 
<p><A NAME="an_72:15">72:15</A>&nbsp;Stog' neka &#382;ivi! Neka ga daruju zlatom iz Arabije, nek' mole za njega svagda i neka ga blagoslivljaju!</p> 
<p><A NAME="an_72:16">72:16</A>&nbsp;Nek' bude izobila &#382;ita u zemlji, po vrhuncima klasje neka &#353;u&#353;ti k'o Libanon! I cvjetali stanovnici gradova kao trava na livadi.</p> 
<p><A NAME="an_72:17">72:17</A>&nbsp;Bilo ime njegovo blagoslovljeno dovijeka! Dok je sunca, &#382;ivjelo mu ime! Njim se blagoslivljala sva plemena zemlje, svi narodi nazivali bla&#382;enima!</p> 
<p><A NAME="an_72:18">72:18</A>&nbsp;Blagoslovljen Jahve, Bog Izraelov, koji jedini tvori &#269;udesa!</p> 
<p><A NAME="an_72:19">72:19</A>&nbsp;I blagoslovljeno slavno mu ime dovijeka! Sva se zemlja napunila slave njegove! Tako neka bude. Amen!</p> 
<p><A NAME="an_72:20">72:20</A>&nbsp;Time se zavr&#353;avaju molitve Ji&#353;ajeva sina Davida.</p> 
<p><A NAME="an_73:1">73:1</A>&nbsp;Psalam.  Asafov  Kako je dobar Bog &#269;estitima, Bog onima koji su &#269;ista srca!</p> 
<p><A NAME="an_73:2">73:2</A>&nbsp;A meni umalo noge ne posrnu&#353;e, zamalo koraci ne okliznu&#353;e,</p> 
<p><A NAME="an_73:3">73:3</A>&nbsp;jer zlo&#269;incima zavidjeh motre&#263;i sre&#263;u gre&#353;nika.</p> 
<p><A NAME="an_73:4">73:4</A>&nbsp;Nikakvu patnju ne snose, pretilo je tijelo njihovo.</p> 
<p><A NAME="an_73:5">73:5</A>&nbsp;Ne &#382;ive u mukama smrtnika, ljudske ih nevolje ne biju.</p> 
<p><A NAME="an_73:6">73:6</A>&nbsp;Stoga je oholost ogrlica vratu njihovu, a nasilje haljina koja ih pokriva.</p> 
<p><A NAME="an_73:7">73:7</A>&nbsp;Iz pretila srca izlazi opakost njihova, srca im se prelijevaju ispraznim tlapnjama.</p> 
<p><A NAME="an_73:8">73:8</A>&nbsp;Podsmjehuju se i zlobno govore, nasiljem prijete odozgo.</p> 
<p><A NAME="an_73:9">73:9</A>&nbsp;Ustima na nebo nasr&#263;u, a jezik se njihov obara na zemlju.</p> 
<p><A NAME="an_73:10">73:10</A>&nbsp;Zato moj narod za njima leti i sr&#269;e obilne vode</p> 
<p><A NAME="an_73:11">73:11</A>&nbsp;pa veli: "Kako da dozna Bog? Spoznaje li Svevi&#353;nji?"</p> 
<p><A NAME="an_73:12">73:12</A>&nbsp;Eto, takvi su gre&#353;nici: uvijek spokojni, bogatstvo zgr&#263;u.</p> 
<p><A NAME="an_73:13">73:13</A>&nbsp;Jesam li, dakle, samo ja uzalud &#269;uvao srce &#269;isto i u nedu&#382;nosti prao ruke</p> 
<p><A NAME="an_73:14">73:14</A>&nbsp;kad sam primao udarce svaki dan i kaznu jutro za jutrom?</p> 
<p><A NAME="an_73:15">73:15</A>&nbsp;Da sam kazao: "Govorit &#263;u kao i oni", izdao bih rod sinova tvojih.</p> 
<p><A NAME="an_73:16">73:16</A>&nbsp;Promi&#353;ljah tada da bih spoznao: al' mi se u&#269;ini mu&#269;no u o&#269;ima mojim</p> 
<p><A NAME="an_73:17">73:17</A>&nbsp;sve dok ne na&#273;oh ulaz u Bo&#382;je svetinje pa prozreh kakav im je svr&#353;etak.</p> 
<p><A NAME="an_73:18">73:18</A>&nbsp;Zaista, na klizavu stazu ti ih postavlja&#353;, u propast ih obara&#353;.</p> 
<p><A NAME="an_73:19">73:19</A>&nbsp;Kako u&#269;as propado&#353;e, nesta&#353;e, u&#382;as ih izjede!</p> 
<p><A NAME="an_73:20">73:20</A>&nbsp;Kao &#353;to &#269;ovjek prezire san kad se probudi, tako &#263;e&#353;, Gospode, prezreti lik im kada ustane&#353;.</p> 
<p><A NAME="an_73:21">73:21</A>&nbsp;Kad mi du&#353;a bija&#353;e oja&#273;ena, a bubrezi probodeni,</p> 
<p><A NAME="an_73:22">73:22</A>&nbsp;bezumnik bijah bez razbora, k'o &#382;ivin&#269;e pred tobom.</p> 
<p><A NAME="an_73:23">73:23</A>&nbsp;Al' &#263;u odsad uvijek biti s tobom, jer ti prihvati desnicu moju:</p> 
<p><A NAME="an_73:24">73:24</A>&nbsp;vodit &#263;e&#353; me po naumu svojem da me zatim uzme&#353; u slavu svoju.</p> 
<p><A NAME="an_73:25">73:25</A>&nbsp;Koga ja imam u nebu osim tebe? Kad sam s tobom, ne veselim se zemlji.</p> 
<p><A NAME="an_73:26">73:26</A>&nbsp;Malaksalo mi tijelo i srce: okrilje srca moga, i ba&#353;tino moja, o Bo&#382;e, dovijeka!</p> 
<p><A NAME="an_73:27">73:27</A>&nbsp;Doista, propast &#263;e oni koji se udaljuju od tebe, istrebljuje&#353; svakog tko ti se iznevjeri.</p> 
<p><A NAME="an_73:28">73:28</A>&nbsp;A meni je milina biti u Bo&#382;joj blizini, imati skloni&#353;te svoje u Jahvi. Pripovijedat &#263;u sva tvoja djela na vratima K&#263;eri sionske.</p> 
<p><A NAME="an_74:1">74:1</A>&nbsp;Pou&#269;na pjesma. Asafova.  Za&#353;to si, Bo&#382;e, posve zabacio, za&#353;to kipti&#353; gnjevom na ovce pa&#353;e svoje?</p> 
<p><A NAME="an_74:2">74:2</A>&nbsp;Sjeti se zajednice koju si davno stekao, pl&#211;emena koje nama&#269;e kao svoju ba&#353;tinu i brda Siona gdje si &#352;ator svoj udario!</p> 
<p><A NAME="an_74:3">74:3</A>&nbsp;Korakni k ru&#353;evinama vje&#269;nim - sve je u Sveti&#353;tu razorio neprijatelj.</p> 
<p><A NAME="an_74:4">74:4</A>&nbsp;Protivnici tvoji vikahu posred skup&#353;tine tvoje, znakove svoje postavi&#353;e k'o pobjedne znakove.</p> 
<p><A NAME="an_74:5">74:5</A>&nbsp;Bijahu kao oni koji ma&#353;u sjekirom po gu&#353;tari,</p> 
<p><A NAME="an_74:6">74:6</A>&nbsp;sjekirom i maljem vrata mu razbijali.</p> 
<p><A NAME="an_74:7">74:7</A>&nbsp;Ognju predado&#353;e Sveti&#353;te tvoje, do zemlje oskvrnu&#353;e Prebivali&#353;te tvoga imena.</p> 
<p><A NAME="an_74:8">74:8</A>&nbsp;Reko&#353;e u srcu: "Istrijebimo ih zajedno; spalite sva sveti&#353;ta Bo&#382;ja na zemlji!"</p> 
<p><A NAME="an_74:9">74:9</A>&nbsp;Ne vidimo znakova svojih, proroka vi&#353;e nema, i nitko me&#273;u nama ne zna dokle ...</p> 
<p><A NAME="an_74:10">74:10</A>&nbsp;Dokle &#263;e se jo&#353;, o Bo&#382;e, du&#353;manin rugati? Ho&#263;e li protivnik dovijeka prezirati ime tvoje?</p> 
<p><A NAME="an_74:11">74:11</A>&nbsp;Za&#353;to povla&#269;i&#353; ruku, za&#353;to u krilu sakriva&#353; desnicu svoju?</p> 
<p><A NAME="an_74:12">74:12</A>&nbsp;No Bog je moj kralj od davnine, on koji posred zemlje spasava!</p> 
<p><A NAME="an_74:13">74:13</A>&nbsp;Ti svojom silom rasje&#269;e more, smrska glave nakazama u vodi.</p> 
<p><A NAME="an_74:14">74:14</A>&nbsp;Ti si Levijatanu glave zdrobio, dao ga za hranu nemanima morskim.</p> 
<p><A NAME="an_74:15">74:15</A>&nbsp;Ti si dao da provre izvor i bujica, ti si presu&#353;io rijeke nepresu&#353;ne.</p> 
<p><A NAME="an_74:16">74:16</A>&nbsp;Tvoj je dan i no&#263; je tvoja, ti u&#269;vrsti mjesec i sunce;</p> 
<p><A NAME="an_74:17">74:17</A>&nbsp;ti sazda sve granice zemlji, ti stvori ljeto i zimu.</p> 
<p><A NAME="an_74:18">74:18</A>&nbsp;Spomeni se ovoga: du&#353;manin ti se ruga&#353;e, Jahve, i bezumni narod pogrdi ime tvoje.</p> 
<p><A NAME="an_74:19">74:19</A>&nbsp;Ne predaj jastrebu &#382;ivot grlice svoje, i &#382;ivot svojih siromaha ne zaboravi zauvijek!</p> 
<p><A NAME="an_74:20">74:20</A>&nbsp;Pogledaj na Savez svoj, jer svi su zakuci zemlje puni tmina i nasilja.</p> 
<p><A NAME="an_74:21">74:21</A>&nbsp;Ne daj da jadnik oti&#273;e posti&#273;en: neka siromah i ubog hvale ime tvoje!</p> 
<p><A NAME="an_74:22">74:22</A>&nbsp;Ustani, Bo&#382;e, zauzmi se za svoju parnicu, spomeni se pogrde koju ti bezumnik svaki dan nanosi.</p> 
<p><A NAME="an_74:23">74:23</A>&nbsp;Ne zaboravi vike neprijatelja svojih: buka buntovnika jo&#353; se di&#382;e k tebi!</p> 
<p><A NAME="an_75:1">75:1</A>&nbsp;Zborovo&#273;i. Po napjevu "Ne razori!" Psalam. Asafov. Pjesma.</p> 
<p><A NAME="an_75:2">75:2</A>&nbsp;Slavimo te, Bo&#382;e, slavimo i zazivamo ime tvoje, pripovijedamo &#269;udesa tvoja.</p> 
<p><A NAME="an_75:3">75:3</A>&nbsp;"Kad odredim vrijeme, sudit &#263;u po pravu.</p> 
<p><A NAME="an_75:4">75:4</A>&nbsp;Pa neka se strese zemlja sa stanovnicima svojim, ja sam u&#269;vrstio stupove njezine."</p> 
<p><A NAME="an_75:5">75:5</A>&nbsp;Drznike opominjem: "Ne budite drski!" bezbo&#382;nike: "Ne budite tako rogati!"</p> 
<p><A NAME="an_75:6">75:6</A>&nbsp;Ne di&#382;ite roga svog protiv Neba, nemojte govoriti drsko na Boga!</p> 
<p><A NAME="an_75:7">75:7</A>&nbsp;Jer niti sa istoka niti sa zapada, niti iz pustinje niti sa bregova ...</p> 
<p><A NAME="an_75:8">75:8</A>&nbsp;Bog je koji sudi: ovoga snizuje, onog uzvisuje!</p> 
<p><A NAME="an_75:9">75:9</A>&nbsp;Jer je u Jahvinoj ruci pehar pun vina pjenu&#353;ava, za&#269;injena mirisnim travama; iz njega on napaja, do taloga &#263;e ga iskapiti i ispiti svi zlotvori svijeta.</p> 
<p><A NAME="an_75:10">75:10</A>&nbsp;A ja &#263;u klicati dovijeka, pjevat &#263;u Bogu Jakovljevu.</p> 
<p><A NAME="an_75:11">75:11</A>&nbsp;Rogove &#263;u polomiti bezbo&#382;niku, a pravednik &#263;e podi&#263;i glavu.</p> 
<p><A NAME="an_76:1">76:1</A>&nbsp;Zborovo&#273;i. Uza &#382;i&#269;ana glazbala. Psalam. Asafov. Pjesma.</p> 
<p><A NAME="an_76:2">76:2</A>&nbsp;Na glasu je Bog u Judeji, u Izraelu veliko je ime njegovo!</p> 
<p><A NAME="an_76:3">76:3</A>&nbsp;U &#352;alemu je &#352;ator njegov, na Sionu boravi&#353;te.</p> 
<p><A NAME="an_76:4">76:4</A>&nbsp;Tu polomi strijele lukovima, &#353;titove, ma&#269;eve, sve oru&#382;je.</p> 
<p><A NAME="an_76:5">76:5</A>&nbsp;Blistav si od svjetla, veli&#269;anstveniji od bregova drevnih.</p> 
<p><A NAME="an_76:6">76:6</A>&nbsp;Oplja&#269;kani su oni koji bijahu jaki srcem, i san svoj snivaju - klonu&#353;e ruke svim hrabrima.</p> 
<p><A NAME="an_76:7">76:7</A>&nbsp;Od prijetnje tvoje, Bo&#382;e Jakovljev, skameni&#353;e se kola i konji.</p> 
<p><A NAME="an_76:8">76:8</A>&nbsp;Stra&#353;an si ti, i tko da opstane kraj &#382;estine gnjeva tvojega.</p> 
<p><A NAME="an_76:9">76:9</A>&nbsp;S neba re&#269;e presudu - od straha zemlja zadrhta i zanijemje</p> 
<p><A NAME="an_76:10">76:10</A>&nbsp;kad se di&#382;e Bog da sudi, da spasi uboge na zemlji.</p> 
<p><A NAME="an_76:11">76:11</A>&nbsp;Jer &#263;e te i bijes Edoma slaviti, i pre&#382;ivjeli iz Hamata &#353;tovat &#263;e te.</p> 
<p><A NAME="an_76:12">76:12</A>&nbsp;Zavjetujte i izvr&#353;ite zavjete Jahvi, Bogu svojemu, svi oko njega neka donose darove Stra&#353;nome</p> 
<p><A NAME="an_76:13">76:13</A>&nbsp;koji obuzdava oholost knezova, koji je stra&#353;an kraljevima zemlje.</p> 
<p><A NAME="an_77:1">77:1</A>&nbsp;Zborovo&#273;i. Po Jedutunu. Asafov. Psalam.</p> 
<p><A NAME="an_77:2">77:2</A>&nbsp;Glasom svojim Bogu vapijem, glas mi se Bogu di&#382;e i on me &#269;uje.</p> 
<p><A NAME="an_77:3">77:3</A>&nbsp;U dan nevolje tra&#382;im Gospodina, no&#263;u mi se ruka neumorno pru&#382;a k njemu, ne mo&#382;e se utje&#353;it' du&#353;a moja.</p> 
<p><A NAME="an_77:4">77:4</A>&nbsp;Spominjem se Boga i uzdi&#353;em; kad razmi&#353;ljam, daha mi nestane.</p> 
<p><A NAME="an_77:5">77:5</A>&nbsp;Vje&#273;e moje dr&#382;i&#353;, potresen sam, ne mogu govoriti.</p> 
<p><A NAME="an_77:6">77:6</A>&nbsp;Mislim na drevne dane i sje&#263;am se davnih godina;</p> 
<p><A NAME="an_77:7">77:7</A>&nbsp;razmi&#353;ljam no&#263;u u srcu, mislim, i duh moj ispituje:</p> 
<p><A NAME="an_77:8">77:8</A>&nbsp;"Ho&#263;e li Gospodin odbaciti zauvijek i ho&#263;e li ikad jo&#353; biti milostiv?</p> 
<p><A NAME="an_77:9">77:9</A>&nbsp;Je li njegova dobrota minula zauvijek, njegovo obe&#263;anje propalo za sva pokoljenja?</p> 
<p><A NAME="an_77:10">77:10</A>&nbsp;Zar Bog je zaboravio da se smiluje, ili je gnjevan zatvorio smilovanje svoje?"</p> 
<p><A NAME="an_77:11">77:11</A>&nbsp;I govorim: "Ovo je bol moja: promijenila se desnica Vi&#353;njega."</p> 
<p><A NAME="an_77:12">77:12</A>&nbsp;Spominjem se djela Jahvinih, sje&#263;am se tvojih pradavnih &#269;udesa.</p> 
<p><A NAME="an_77:13">77:13</A>&nbsp;Promatram sva djela tvoja, razmatram ono &#353;to si u&#269;inio.</p> 
<p><A NAME="an_77:14">77:14</A>&nbsp;Svet je tvoj put, o Bo&#382;e: koji je bog tako velik kao Bog na&#353;?</p> 
<p><A NAME="an_77:15">77:15</A>&nbsp;Ti si Bog koji &#269;udesa stvara&#353;, na pucima si pokazao silu svoju.</p> 
<p><A NAME="an_77:16">77:16</A>&nbsp;Mi&#353;icom si izbavio narod svoj, sinove Jakovljeve i Josipove.</p> 
<p><A NAME="an_77:17">77:17</A>&nbsp;Vode te ugleda&#353;e, Bo&#382;e, ugleda&#353;e te vode i ustuknu&#353;e, bezdani se uzburka&#353;e.</p> 
<p><A NAME="an_77:18">77:18</A>&nbsp;Oblaci prosu&#353;e vode, oblaci zatutnji&#353;e gromom i tvoje strijele poletje&#353;e.</p> 
<p><A NAME="an_77:19">77:19</A>&nbsp;Grmljavina tvoja u vihoru zaori, munje rasvijetli&#353;e krug zemaljski, zemlja se zatrese i zadrhta.</p> 
<p><A NAME="an_77:20">77:20</A>&nbsp;Kroz more put se otvori tebi i tvoja staza kroz vode goleme, a tragova tvojih nitko ne vidje.</p> 
<p><A NAME="an_77:21">77:21</A>&nbsp;Ti si svoj narod vodio kao stado rukama Mojsija i Arona.</p> 
<p><A NAME="an_78:1">78:1</A>&nbsp;Pou&#269;na pjesma. Asafova.  Poslu&#353;aj, narode moj, moju nauku, prikloni uho rije&#269;ima usta mojih!</p> 
<p><A NAME="an_78:2">78:2</A>&nbsp;Otvorit &#263;u svoja usta na pouku, iznijet &#263;u tajne iz vremena davnih.</p> 
<p><A NAME="an_78:3">78:3</A>&nbsp;Ono &#353;to &#269;usmo i saznasmo, &#353;to nam kazivahu oci,</p> 
<p><A NAME="an_78:4">78:4</A>&nbsp;ne&#263;emo kriti djeci njihovoj, predat &#263;emo budu&#263;em koljenu: slavu Jahvinu i silu njegovu i djela &#269;udesna &#353;to ih u&#269;ini.</p> 
<p><A NAME="an_78:5">78:5</A>&nbsp;Svjedo&#269;anstvo podi&#382;e on u Jakovu, Zakon postavi u Izraelu, da ono &#353;to naredi ocima na&#353;im oni djeci svojoj objave,</p> 
<p><A NAME="an_78:6">78:6</A>&nbsp;da sazna budu&#263;i nara&#353;taj, i sinovi koji &#263;e se roditi da djeci svojoj kazuju</p> 
<p><A NAME="an_78:7">78:7</A>&nbsp;da u Boga ufanje svoje stave i ne zaborave djela Bo&#382;jih, ve&#263; da vr&#353;e zapovijedi njegove,</p> 
<p><A NAME="an_78:8">78:8</A>&nbsp;kako ne bi bili, kao oci njihovi, nara&#353;taj buntovan, prkosan - nara&#353;taj srcem nestalan i duhom Bogu nevjeran.</p> 
<p><A NAME="an_78:9">78:9</A>&nbsp;Sinovi Efrajimovi, ratnici s lukom, u dan bitke okrenu&#353;e le&#273;a.</p> 
<p><A NAME="an_78:10">78:10</A>&nbsp;Saveza s Bogom ne odr&#382;a&#353;e i ne htjedo&#353;e hoditi po Zakonu njegovu.</p> 
<p><A NAME="an_78:11">78:11</A>&nbsp;Zaboravi&#353;e na djela njegova, na &#269;udesa koja im pokaza.</p> 
<p><A NAME="an_78:12">78:12</A>&nbsp;Pred njihovim ocima &#269;inio je znakove u Egiptu, u Soanskom polju.</p> 
<p><A NAME="an_78:13">78:13</A>&nbsp;On more razdijeli i njih prevede, vode kao nasip uzdi&#382;e.</p> 
<p><A NAME="an_78:14">78:14</A>&nbsp;Danju ih vodio oblakom, a svu no&#263; ognjem blistavim.</p> 
<p><A NAME="an_78:15">78:15</A>&nbsp;U pustinji hrid prolomi i napoji ih obilno kao iz bezdana.</p> 
<p><A NAME="an_78:16">78:16</A>&nbsp;Iz stijene izbi potoke te izvede vode k'o velike rijeke.</p> 
<p><A NAME="an_78:17">78:17</A>&nbsp;A oni jednako grije&#353;i&#353;e, prkosi&#353;e Vi&#353;njem u pustinji.</p> 
<p><A NAME="an_78:18">78:18</A>&nbsp;Boga su ku&#353;ali u srcima svojim i&#353;tu&#263;' jela svojoj pohlepnosti.</p> 
<p><A NAME="an_78:19">78:19</A>&nbsp;Prigovarali su Bogu i pitali: "Mo&#382;e li Gospod stol u pustinji prostrti?</p> 
<p><A NAME="an_78:20">78:20</A>&nbsp;Eno, udari u hrid, i voda pote&#269;e i provre&#353;e potoci: a mo&#382;e li dati i kruha, i mesa pru&#382;iti svome narodu?"</p> 
<p><A NAME="an_78:21">78:21</A>&nbsp;Kad to za&#269;u Jahve, gnjevom usplamtje: oganj se raspali protiv Jakova, srd&#382;ba se razjari protiv Izraela,</p> 
<p><A NAME="an_78:22">78:22</A>&nbsp;jer ne vjerova&#353;e Bogu niti se u njegovu pomo&#263; uzda&#353;e.</p> 
<p><A NAME="an_78:23">78:23</A>&nbsp;Pa ozgo naredi oblaku i otvori brane nebeske,</p> 
<p><A NAME="an_78:24">78:24</A>&nbsp;k'o ki&#353;u prosu na njih m&#211;anu da jedu i nahrani ih kruhom nebeskim.</p> 
<p><A NAME="an_78:25">78:25</A>&nbsp;&#268;ovjek blagova&#353;e kruh Jakih; on im dade hrane do sitosti.</p> 
<p><A NAME="an_78:26">78:26</A>&nbsp;Probudi na nebu vjetar isto&#269;ni i svojom silom ju&#382;njak dovede.</p> 
<p><A NAME="an_78:27">78:27</A>&nbsp;Prosu na njih mesa k'o pra&#353;ine i ptice krilatice k'o pijeska morskoga.</p> 
<p><A NAME="an_78:28">78:28</A>&nbsp;Pado&#353;e usred njihova tabora i oko &#353;atora njihovih.</p> 
<p><A NAME="an_78:29">78:29</A>&nbsp;Jeli su i nasitili se, &#382;elju njihovu on im ispuni.</p> 
<p><A NAME="an_78:30">78:30</A>&nbsp;Jo&#353; nisu svoju uta&#382;ili pohlepu i jelo im jo&#353; bje&#353;e u ustima,</p> 
<p><A NAME="an_78:31">78:31</A>&nbsp;kad se srd&#382;ba Bo&#382;ja na njih raspali: pokosi smr&#263;u prvake njihove i mladi&#263;e pobi Izraelove.</p> 
<p><A NAME="an_78:32">78:32</A>&nbsp;Uza sve to grije&#353;i&#353;e dalje i ne vjerova&#353;e u &#269;udesna djela njegova.</p> 
<p><A NAME="an_78:33">78:33</A>&nbsp;I skon&#269;a im dane jednim dahom i njihova ljeta naglim svr&#353;etkom.</p> 
<p><A NAME="an_78:34">78:34</A>&nbsp;Kad ih ubija&#353;e, tra&#382;i&#353;e ga i opet pitahu za Boga;</p> 
<p><A NAME="an_78:35">78:35</A>&nbsp;spominjahu se da je Bog hridina njihova i Svevi&#353;nji njihov otkupitelj.</p> 
<p><A NAME="an_78:36">78:36</A>&nbsp;Ali ga opet ustima svojim varahu i jezikom svojim lagahu njemu.</p> 
<p><A NAME="an_78:37">78:37</A>&nbsp;Njihovo srce s njime ne bija&#353;e, nit' bijahu vjerni Savezu njegovu.</p> 
<p><A NAME="an_78:38">78:38</A>&nbsp;A on im milosrdno grijeh pra&#353;tao i nije ih posmicao; &#269;esto je gnjev svoj susprezao da ne plane svom jaro&#353;&#263;u.</p> 
<p><A NAME="an_78:39">78:39</A>&nbsp;Spominjao se da su p&#211;ut i dah koji odlazi i ne vra&#263;a se vi&#353;e.</p> 
<p><A NAME="an_78:40">78:40</A>&nbsp;Koliko mu prkosi&#353;e u pustinji i &#382;alosti&#353;e ga u samotnom kraju!</p> 
<p><A NAME="an_78:41">78:41</A>&nbsp;Sve nanovo isku&#353;avahu Boga i vrije&#273;ahu Sveca Izraelova</p> 
<p><A NAME="an_78:42">78:42</A>&nbsp;ne spominju&#263;' se ruke njegove ni dana kad ih od du&#353;mana izbavi,</p> 
<p><A NAME="an_78:43">78:43</A>&nbsp;ni znakova njegovih u Egiptu, ni &#269;udesnih djela u polju Soanskom.</p> 
<p><A NAME="an_78:44">78:44</A>&nbsp;U krv im pretvori rijeke i potoke, da ne piju.</p> 
<p><A NAME="an_78:45">78:45</A>&nbsp;Posla na njih obade da ih &#382;deru i &#382;abe da ih more.</p> 
<p><A NAME="an_78:46">78:46</A>&nbsp;I predade skakavcu &#382;etvu njihovu, i plod muke njihove &#382;dera&#269;u.</p> 
<p><A NAME="an_78:47">78:47</A>&nbsp;Vinograde im tu&#269;om udari, a mrazom smokvike njihove.</p> 
<p><A NAME="an_78:48">78:48</A>&nbsp;I predade gr&#211;adu njihova goveda i munjama stada njihova.</p> 
<p><A NAME="an_78:49">78:49</A>&nbsp;Obori na njih svu &#382;estinu gnjeva svog, jarost, bijes i nevolju: posla na njih an&#273;ele nesre&#263;e.</p> 
<p><A NAME="an_78:50">78:50</A>&nbsp;I put gnjevu svojem otvori: ne po&#353;tedje im &#382;ivot od smrti, &#382;ivotinje im izru&#269;i po&#353;asti.</p> 
<p><A NAME="an_78:51">78:51</A>&nbsp;Pobi u Egiptu sve prvoro&#273;eno, prvence u &#353;atorju Hamovu.</p> 
<p><A NAME="an_78:52">78:52</A>&nbsp;I povede narod svoj kao ovce i vo&#273;a&#353;e ih kao stado kroz pustinju.</p> 
<p><A NAME="an_78:53">78:53</A>&nbsp;Pouzdano ih je vodio te se nisu bojali, a more je prekrilo du&#353;mane njihove.</p> 
<p><A NAME="an_78:54">78:54</A>&nbsp;U Svetu zemlju svoju on ih odvede, na bregove &#353;to mu ih osvoji desnica.</p> 
<p><A NAME="an_78:55">78:55</A>&nbsp;Pred njima istjera pogane, konopom im podijeli ba&#353;tinu, pod &#353;atorjem njihovim naseli plemena izraelska.</p> 
<p><A NAME="an_78:56">78:56</A>&nbsp;A oni isku&#353;avali i gnjevili Boga Vi&#353;njega i nisu dr&#382;ali zapovijedi njegovih.</p> 
<p><A NAME="an_78:57">78:57</A>&nbsp;Otpado&#353;e, iznevjeri&#353;e se k'o oci njihovi, k'o luk nepouzdan oni zataji&#353;e.</p> 
<p><A NAME="an_78:58">78:58</A>&nbsp;Na gnjev ga nagna&#353;e svojim uzvi&#353;icama, na ljubomor navedo&#353;e kumirima svojim.</p> 
<p><A NAME="an_78:59">78:59</A>&nbsp;Bog vidje i gnjevom planu, odbaci posve Izraela.</p> 
<p><A NAME="an_78:60">78:60</A>&nbsp;I napusti boravi&#353;te svoje u &#352;ilu, &#352;ator u kojem prebiva&#353;e s ljudima.</p> 
<p><A NAME="an_78:61">78:61</A>&nbsp;Preda u ropstvo snagu svoju i svoju diku u ruke du&#353;manske.</p> 
<p><A NAME="an_78:62">78:62</A>&nbsp;Narod svoj prepusti ma&#269;u, raspali se na svoju ba&#353;tinu.</p> 
<p><A NAME="an_78:63">78:63</A>&nbsp;Mladi&#263;e njihove oganj proguta, ne uda&#353;e se djevice njihove.</p> 
<p><A NAME="an_78:64">78:64</A>&nbsp;Sve&#263;enici njihovi pado&#353;e od ma&#269;a, ne zaplaka&#353;e &#211;udove njihove.</p> 
<p><A NAME="an_78:65">78:65</A>&nbsp;Tad se k'o oda sna trgnu Gospodin, k'o ratnik vinom savladan.</p> 
<p><A NAME="an_78:66">78:66</A>&nbsp;Udari otraga du&#353;mane svoje, sramotu im vje&#269;itu zadade.</p> 
<p><A NAME="an_78:67">78:67</A>&nbsp;On odbaci &#353;ator Josipov i Efrajimovo pleme ne odabra,</p> 
<p><A NAME="an_78:68">78:68</A>&nbsp;ve&#263; odabra pleme Judino i goru Sion koja mu omilje.</p> 
<p><A NAME="an_78:69">78:69</A>&nbsp;Sagradi Sveti&#353;te k'o nebo visoko, k'o zemlju utemelji ga dovijeka.</p> 
<p><A NAME="an_78:70">78:70</A>&nbsp;Izabra Davida, slugu svojega, uze ga od torova ov&#269;jih;</p> 
<p><A NAME="an_78:71">78:71</A>&nbsp;odvede ga od ovaca dojilica da pase Jakova, narod njegov, Izraela, ba&#353;tinu njegovu.</p> 
<p><A NAME="an_78:72">78:72</A>&nbsp;I pasao ih je srcem &#269;estitim i bri&#382;ljivim rukama vodio.</p> 
<p><A NAME="an_79:1">79:1</A>&nbsp;Psalam.  Asafov.  Bo&#382;e, pogani, evo, provali&#353;e u ba&#353;tinu tvoju, tvoj sveti Hram oskvrnu&#353;e, pretvori&#353;e Jeruzalem u ru&#353;evine.</p> 
<p><A NAME="an_79:2">79:2</A>&nbsp;Trupla tvojih slugu dado&#353;e za hranu pticama nebeskim, meso tvojih pobo&#382;nika zvijerima zemaljskim.</p> 
<p><A NAME="an_79:3">79:3</A>&nbsp;Krv im k'o vodu prolijevahu oko Jeruzalema i ne bija&#353;e nikoga da ih pokopa.</p> 
<p><A NAME="an_79:4">79:4</A>&nbsp;Postadosmo sramota susjedima svojim, podsmijeh i ruglo svima oko nas.</p> 
<p><A NAME="an_79:5">79:5</A>&nbsp;Dokle jo&#353;, Jahve? Zar &#263;e&#353; se svagda srditi? Zar &#263;e ljubomora tvoja poput ognja gorjeti?</p> 
<p><A NAME="an_79:6">79:6</A>&nbsp;Izlij gnjev na pogane koji te ne priznaju i na kraljevstva &#353;to ne zazivlju ime tvoje!</p> 
<p><A NAME="an_79:7">79:7</A>&nbsp;Jer izjedo&#353;e Jakova i opusto&#353;i&#353;e boravi&#353;te njegovo.</p> 
<p><A NAME="an_79:8">79:8</A>&nbsp;Ne spominji se, protiv nas, grijeha otaca; neka nas pretekne smilovanje tvoje jer smo jadni i nevoljni.</p> 
<p><A NAME="an_79:9">79:9</A>&nbsp;Pomozi nam, Bo&#382;e, pomo&#263;i na&#353;a, zbog slave imena svojega, oslobodi nas i otpusti nam grijehe zbog imena svoga!</p> 
<p><A NAME="an_79:10">79:10</A>&nbsp;Za&#353;to da pogani govore: "T&#211;a gdje je njihov Bog?" Nek' se na poganima poka&#382;e, pred o&#269;ima na&#353;im, kako osve&#263;uje&#353; prolivenu krv slugu svojih!</p> 
<p><A NAME="an_79:11">79:11</A>&nbsp;Nek' do tebe dopru uzdasi su&#382;anja, snagom svoje mi&#353;ice po&#353;tedi predane smrti!</p> 
<p><A NAME="an_79:12">79:12</A>&nbsp;A na&#353;im susjedima vrati sedmerostruko u krilo pogrdu koju nanije&#353;e tebi, o Jahve!</p> 
<p><A NAME="an_79:13">79:13</A>&nbsp;A mi, tvoj puk i ovce pa&#353;e tvoje, slavit &#263;emo te dovijeka, kazivat &#263;emo od koljena do koljena hvalu tvoju!</p> 
<p><A NAME="an_80:1">80:1</A>&nbsp;Zborovo&#273;i. Po napjevu "Ljiljan svjedo&#269;anstva". Asafov. Psalam.</p> 
<p><A NAME="an_80:2">80:2</A>&nbsp;Pastiru Izraelov, po&#269;uj, ti &#353;to vodi&#353; Josipa k'o stado ovaca! Ti &#353;to sjedi&#353; nad kerubima, zablistaj</p> 
<p><A NAME="an_80:3">80:3</A>&nbsp;pred Efrajimom, Benjaminom, Mana&#353;eom: probudi silu svoju, priteci nam u pomo&#263;!</p> 
<p><A NAME="an_80:4">80:4</A>&nbsp;Bo&#382;e, obnovi nas, razvedri lice svoje i spasi nas!</p> 
<p><A NAME="an_80:5">80:5</A>&nbsp;Jahve, Bo&#382;e nad Vojskama, dokle &#263;e&#353; plamtjeti, premda se moli narod tvoj?</p> 
<p><A NAME="an_80:6">80:6</A>&nbsp;Dokle &#263;e&#353; nas hraniti kruhom suza i obilno pojiti suzama?</p> 
<p><A NAME="an_80:7">80:7</A>&nbsp;Dokle &#263;e se oko nas sva&#273;at' susjedi i rugat' nam se na&#353;i du&#353;mani?</p> 
<p><A NAME="an_80:8">80:8</A>&nbsp;Bo&#382;e nad Vojskama, obnovi nas, razvedri lice svoje i spasi nas!</p> 
<p><A NAME="an_80:9">80:9</A>&nbsp;Ti prenese &#269;okot iz Egipta, pogane istjera, a njega zasadi.</p> 
<p><A NAME="an_80:10">80:10</A>&nbsp;Ti mu tlo pripravi, i on pusti korijenje i napuni zemlju.</p> 
<p><A NAME="an_80:11">80:11</A>&nbsp;Sjena mu prekri bregove, lozje mu k'o Bo&#382;ji cedrovi.</p> 
<p><A NAME="an_80:12">80:12</A>&nbsp;Mladice svoje ispru&#382;i do mora i svoje ogranke do Rijeke.</p> 
<p><A NAME="an_80:13">80:13</A>&nbsp;Za&#353;to si mu sru&#353;io ogradu da ga beru svi &#353;to putem prolaze,</p> 
<p><A NAME="an_80:14">80:14</A>&nbsp;da ga pusto&#353;i vepar iz &#353;ume, da ga pasu poljske zvijeri?</p> 
<p><A NAME="an_80:15">80:15</A>&nbsp;Vrati se, Bo&#382;e nad Vojskama, pogledaj s neba i vidi, obi&#273;i ovaj vinograd:</p> 
<p><A NAME="an_80:16">80:16</A>&nbsp;zakrili &#353;to zasadi desnica tvoja, sina kog za se odgoji!</p> 
<p><A NAME="an_80:17">80:17</A>&nbsp;Oni koji ga spali&#353;e i posjeko&#353;e nek' izginu od prijetnje lica tvojega!</p> 
<p><A NAME="an_80:18">80:18</A>&nbsp;Tvoja ruka nek' bude nad &#269;ovjekom desnice tvoje, nad sinom &#269;ovje&#269;jim kog za se odgoji!</p> 
<p><A NAME="an_80:19">80:19</A>&nbsp;Ne&#263;emo se vi&#353;e odmetnuti od tebe; po&#382;ivi nas, a mi &#263;emo zazivati ime tvoje.</p> 
<p><A NAME="an_80:20">80:20</A>&nbsp;Jahve, Bo&#382;e nad Vojskama, obnovi nas, razvedri lice svoje i spasi nas!</p> 
<p><A NAME="an_81:1">81:1</A>&nbsp;Zborovo&#273;i. Po napjevu "Tijesci". Asafov. </p> 
<p><A NAME="an_81:2">81:2</A>&nbsp;Kliknite Bogu, na&#353;oj jakosti, kli&#269;ite Bogu Jakovljevu!</p> 
<p><A NAME="an_81:3">81:3</A>&nbsp;Nek' zazvu&#269;e &#382;ice, nek' se &#269;uje bubanj, svirajte u milozvu&#269;nu harfu s citarom!</p> 
<p><A NAME="an_81:4">81:4</A>&nbsp;Zatrubite u rog za mla&#273;aka, za u&#353;tapa, na svetkovinu na&#353;u!</p> 
<p><A NAME="an_81:5">81:5</A>&nbsp;Jer to je propis Izraelu, zapovijed Boga Jakovljeva.</p> 
<p><A NAME="an_81:6">81:6</A>&nbsp;Takav je zakon dao Josipu kad je izlazio iz zemlje Egipta.</p> 
<p><A NAME="an_81:7">81:7</A>&nbsp;&#352;apat tajnovit &#269;uh: "Oslobodih od tereta rame njegovo, ruke su mu slobodne od ko&#353;are.</p> 
<p><A NAME="an_81:8">81:8</A>&nbsp;U tjeskobi si zavapio i ja te izbavih; iz gromovna oblaka odgovorih tebi, isku&#353;ah te kod voda meripskih.</p> 
<p><A NAME="an_81:9">81:9</A>&nbsp;Slu&#353;aj, pu&#269;e moj, i ja &#263;u te opomenuti: o, da me poslu&#353;a&#353;, Izraele!</p> 
<p><A NAME="an_81:10">81:10</A>&nbsp;Nek' ne bude u tebe drugog boga i ne klanjaj se bogu tu&#273;em!</p> 
<p><A NAME="an_81:11">81:11</A>&nbsp;Ja sam Jahve, Bog tvoj koji te izvedoh iz Egipta: otvori svoja usta da ih napunim!"</p> 
<p><A NAME="an_81:12">81:12</A>&nbsp;"Ali moj narod ne slu&#353;a&#353;e glasa moga, Izrael me ne poslu&#353;a.</p> 
<p><A NAME="an_81:13">81:13</A>&nbsp;Zato ga pustih okorjelom srcu njegovu: neka hodi kako mu se ho&#263;e!</p> 
<p><A NAME="an_81:14">81:14</A>&nbsp;O, kad bi me narod moj slu&#353;ao, kad bi Izrael putovima mojim hodio,</p> 
<p><A NAME="an_81:15">81:15</A>&nbsp;brzo bih pokorio du&#353;mane njegove, ruku bih svoju okrenuo na protivnike njegove.</p> 
<p><A NAME="an_81:16">81:16</A>&nbsp;Oni &#353;to ga sada mrze dodvarali bi mu se i njihov bi udes bio zape&#269;a&#263;en zauvijek.</p> 
<p><A NAME="an_81:17">81:17</A>&nbsp;A svoj narod hranio bih p&#353;enicom najboljom i sitio ga medom iz pe&#263;ine.</p> 
<p><A NAME="an_82:1">82:1</A>&nbsp;Psalam.  Asafov.  Bog ustaje u skup&#353;tini "bogova", usred "bogova" sud odr&#382;ava.</p> 
<p><A NAME="an_82:2">82:2</A>&nbsp;"Dokle &#263;ete sudit' krivo, i&#263;' na ruku bezbo&#382;nima?</p> 
<p><A NAME="an_82:3">82:3</A>&nbsp;&#352;titite slaba i sirotu, vratite pravicu jadniku i siromahu!</p> 
<p><A NAME="an_82:4">82:4</A>&nbsp;Izbavite potla&#269;enog i ubogog: istrgnite ga iz ruku bezbo&#382;nih!"</p> 
<p><A NAME="an_82:5">82:5</A>&nbsp;Ne shva&#263;aju nit' razumiju, po mraku hodaju: poljuljani su svi temelji zemlje.</p> 
<p><A NAME="an_82:6">82:6</A>&nbsp;Rekoh dodu&#353;e: "Vi ste bogovi i svi ste sinovi Vi&#353;njega!</p> 
<p><A NAME="an_82:7">82:7</A>&nbsp;Ali &#263;ete k'o svi ljudi umrijeti, past &#263;ete kao svatko od velikih!"</p> 
<p><A NAME="an_82:8">82:8</A>&nbsp;Ustani, Bo&#382;e, i sudi zemlju, jer si s pravom gospodar svih naroda.</p> 
<p><A NAME="an_83:1">83:1</A>&nbsp;Pjesma.  Psalam. Asafov.</p> 
<p><A NAME="an_83:2">83:2</A>&nbsp;Ne &#353;uti, Jahve, ne budi nijem i nemoj mirovati, Bo&#382;e!</p> 
<p><A NAME="an_83:3">83:3</A>&nbsp;Jer evo: du&#353;mani tvoji bu&#269;e, i mrzitelji tvoji glave podi&#382;u.</p> 
<p><A NAME="an_83:4">83:4</A>&nbsp;Protiv naroda se tvoga rote i svjetuju se protiv &#353;ti&#263;enika tvojih.</p> 
<p><A NAME="an_83:5">83:5</A>&nbsp;Govore: "Do&#273;ite, zatrimo ih da ne budu narod, nek' se ime Izrael vi&#353;e ne spominje!"</p> 
<p><A NAME="an_83:6">83:6</A>&nbsp;Zaista, jednodu&#353;no se svjetuju i protiv tebe savez sklopi&#353;e:</p> 
<p><A NAME="an_83:7">83:7</A>&nbsp;&#353;atori edomski i Ji&#353;maelci, Moapci i Hagrijci,</p> 
<p><A NAME="an_83:8">83:8</A>&nbsp;Gebal i Amon i Amalek, Filisteja sa stanovnicima Tira.</p> 
<p><A NAME="an_83:9">83:9</A>&nbsp;I Asirci se s njima udru&#382;i&#353;e, pru&#382;i&#353;e ruke potomcima Lotovim.</p> 
<p><A NAME="an_83:10">83:10</A>&nbsp;U&#269;ini njima k'o Midjancima, k'o Siseri i Jabinu na potoku Ki&#353;onu:</p> 
<p><A NAME="an_83:11">83:11</A>&nbsp;koji pado&#353;e blizu En-Dora i posta&#353;e gnojivo njivi.</p> 
<p><A NAME="an_83:12">83:12</A>&nbsp;K'o Oreb i Zeb neka budu knezovi njihovi, kao Zebah i Salmuna nek' budu sve vo&#273;e njihove</p> 
<p><A NAME="an_83:13">83:13</A>&nbsp;koji jednodu&#353;no vikahu: "Osvojimo krajeve Bo&#382;je!"</p> 
<p><A NAME="an_83:14">83:14</A>&nbsp;Daj, o Bo&#382;e, da budu kao kovitlac, kao pljeva koju nosi vjetar.</p> 
<p><A NAME="an_83:15">83:15</A>&nbsp;Kao &#353;to oganj pro&#382;dire &#353;umu, kao &#353;to plamen sa&#382;i&#382;e bregove,</p> 
<p><A NAME="an_83:16">83:16</A>&nbsp;tako ih goni olujom svojom, prestravi ih svojom &#382;estinom!</p> 
<p><A NAME="an_83:17">83:17</A>&nbsp;Pokrij im lice sramotom, da tra&#382;e tvoje ime, Jahve!</p> 
<p><A NAME="an_83:18">83:18</A>&nbsp;Neka se stide i pla&#353;e navijek, neka se posrame i neka izginu!</p> 
<p><A NAME="an_83:19">83:19</A>&nbsp;Nek' znaju: ti si komu je ime Jahve, jedini Vi&#353;nji nada svom zemljom.</p> 
<p><A NAME="an_84:1">84:1</A>&nbsp;Zborovo&#273;i. Po napjevu "Tijesci". Sinova Korahovih.</p> 
<p><A NAME="an_84:2">84:2</A>&nbsp;Kako su mili stanovi tvoji, Jahve nad Vojskama!</p> 
<p><A NAME="an_84:3">84:3</A>&nbsp;Du&#353;a mi gine i &#269;ezne za dvorima Jahvinim. Srce moje i moje tijelo kli&#269;u Bogu &#382;ivomu.</p> 
<p><A NAME="an_84:4">84:4</A>&nbsp;I vrabac sebi log nalazi, i lastavica gnjezda&#353;ce gdje &#263;e polo&#382;iti mlade svoje:</p> 
<p><A NAME="an_84:5">84:5</A>&nbsp;a ja &#382;rtvenike tvoje, Jahve nad Vojskama, Kralju moj i Bo&#382;e moj! Bla&#382;eni koji prebivaju u Domu tvome slave&#263;' te bez prestanka!</p> 
<p><A NAME="an_84:6">84:6</A>&nbsp;Bla&#382;en komu je pomo&#263; u tebi dok se sprema na svete putove!</p> 
<p><A NAME="an_84:7">84:7</A>&nbsp;Prolaze li suhom dolinom, u izvor je vode prome&#263;u i prva je ki&#353;a u blagoslov odijeva.</p> 
<p><A NAME="an_84:8">84:8</A>&nbsp;Snaga im raste od &#269;asa do &#269;asa: dok ne ugledaju Boga na Sionu.</p> 
<p><A NAME="an_84:9">84:9</A>&nbsp;Jahve, Bo&#382;e nad Vojskama, &#269;uj molitvu moju, poslu&#353;aj, Bo&#382;e Jakovljev!</p> 
<p><A NAME="an_84:10">84:10</A>&nbsp;Pogledaj, &#353;tite na&#353;, Bo&#382;e, pogledaj lice pomazanika svoga!</p> 
<p><A NAME="an_84:11">84:11</A>&nbsp;Zaista, jedan je dan u dvorima tvojim bolji od tisu&#263;u drugih. Volim biti na pragu Doma Boga svoga nego boraviti u &#353;atorima gre&#353;nika.</p> 
<p><A NAME="an_84:12">84:12</A>&nbsp;Jahve, Bog, sunce je i &#353;tit: on daje milost i slavu. Ne uskra&#263;uje Jahve dobara onima koji idu u nedu&#382;nosti.</p> 
<p><A NAME="an_84:13">84:13</A>&nbsp;Jahve nad Vojskama, blago onom tko se u te uzda.</p> 
<p><A NAME="an_85:1">85:1</A>&nbsp;Zborovo&#273;i.  Sinova Korahovih. Psalam.</p> 
<p><A NAME="an_85:2">85:2</A>&nbsp;Zavolje opet, Jahve, zemlju svoju, na dobro okrenu udes Jakovljev.</p> 
<p><A NAME="an_85:3">85:3</A>&nbsp;Otpusti krivnju narodu svome, pokri sve grijehe njegove.</p> 
<p><A NAME="an_85:4">85:4</A>&nbsp;Suspregnu svu ljutinu svoju, odusta od &#382;estine gnjeva svoga.</p> 
<p><A NAME="an_85:5">85:5</A>&nbsp;Obnovi nas, Bo&#382;e, Spasitelju na&#353;, i odbaci zlovolju prema nama!</p> 
<p><A NAME="an_85:6">85:6</A>&nbsp;Zar &#263;e&#353; se dovijeka gnjeviti na nas, prenositi srd&#382;bu svoju od koljena na koljeno?</p> 
<p><A NAME="an_85:7">85:7</A>&nbsp;Zar nas ne&#263;e&#353; opet o&#382;iviti da se narod tvoj raduje u tebi?</p> 
<p><A NAME="an_85:8">85:8</A>&nbsp;Poka&#382;i nam, Jahve, milosr&#273;e svoje i daj nam svoje spasenje.</p> 
<p><A NAME="an_85:9">85:9</A>&nbsp;Da poslu&#353;am &#353;to mi to Jahve govori: Jahve obe&#263;ava mir narodu svomu, vjernima svojim, onima koji mu se svim srcem vrate.</p> 
<p><A NAME="an_85:10">85:10</A>&nbsp;Zaista, blizu je njegovo spasenje onima koji ga se boje, i slava &#263;e njegova &#382;ivjeti u zemlji na&#353;oj.</p> 
<p><A NAME="an_85:11">85:11</A>&nbsp;Ljubav &#263;e se i Vjernost sastati, Pravda i Mir zagrliti.</p> 
<p><A NAME="an_85:12">85:12</A>&nbsp;Vjernost &#263;e nicat' iz zemlje, Pravda &#263;e gledat' s nebesa.</p> 
<p><A NAME="an_85:13">85:13</A>&nbsp;Jahve &#263;e dati blagoslov i sre&#263;u, i zemlja na&#353;a urod svoj.</p> 
<p><A NAME="an_85:14">85:14</A>&nbsp;Pravda &#263;e stupati pred njim, a Mir tragom stopa njegovih.</p> 
<p><A NAME="an_86:1">86:1</A>&nbsp;Molitva.  Davidova.  Prigni uho svoje, Jahve, i usli&#353;i me jer sam bijedan i ubog.</p> 
<p><A NAME="an_86:2">86:2</A>&nbsp;&#268;uvaj du&#353;u moju jer sam posve&#263;en tebi; spasi slugu svoga koji se uzda u te! Ti si moj Bog; </p> 
<p><A NAME="an_86:3">86:3</A>&nbsp;o Gospode, smiluj mi se jer povazdan vapijem k tebi.</p> 
<p><A NAME="an_86:4">86:4</A>&nbsp;Razveseli du&#353;u sluge svoga jer k tebi, Jahve, du&#353;u uzdi&#382;em.</p> 
<p><A NAME="an_86:5">86:5</A>&nbsp;Jer ti si, Gospode, dobar i rado pra&#353;ta&#353;, pun si ljubavi prema svima koji te zazivaju.</p> 
<p><A NAME="an_86:6">86:6</A>&nbsp;Slu&#353;aj, Jahve, molitvu moju i pazi na glas vapaja mog.</p> 
<p><A NAME="an_86:7">86:7</A>&nbsp;U dan tjeskobe vapijem k tebi jer &#263;e&#353; me usli&#353;ati.</p> 
<p><A NAME="an_86:8">86:8</A>&nbsp;Nema ti ravna me&#273;u bozima, Gospode, nema djela kakvo je tvoje.</p> 
<p><A NAME="an_86:9">86:9</A>&nbsp;Svi narodi &#353;to ih stvori do&#263;i &#263;e i klanjat' se tebi, o Jahve, i slavit &#263;e ime tvoje.</p> 
<p><A NAME="an_86:10">86:10</A>&nbsp;Jer ti si velik i &#269;ini&#353; &#269;udesa: ti si jedini Bog.</p> 
<p><A NAME="an_86:11">86:11</A>&nbsp;U&#269;i me, Jahve, svojemu putu da hodim vjeran tebi, usmjeri srce moje da se boji imena tvojega!</p> 
<p><A NAME="an_86:12">86:12</A>&nbsp;Hvalit &#263;u te, Gospode, Bo&#382;e moj, svim srcem svojim, slavit &#263;u ime tvoje dovijeka,</p> 
<p><A NAME="an_86:13">86:13</A>&nbsp;jer tvoje ljubavi prema meni ima izobila, istrgao si moju du&#353;u iz dubine Podzemlja.</p> 
<p><A NAME="an_86:14">86:14</A>&nbsp;O Bo&#382;e, oholice se digo&#353;e na me, mno&#353;tvo silnika &#382;ivot mi vreba i nemaju tebe pred o&#269;ima.</p> 
<p><A NAME="an_86:15">86:15</A>&nbsp;No ti si, Gospode Bo&#382;e, milosrdan i blag, spor na srd&#382;bu - sama ljubav i vjernost.</p> 
<p><A NAME="an_86:16">86:16</A>&nbsp;Pogledaj na me i smiluj se meni; daj svome sluzi snage svoje i spasi sina slu&#353;kinje svoje!</p> 
<p><A NAME="an_86:17">86:17</A>&nbsp;Daj mi milostivo znak naklonosti svoje, da vide moji mrzitelji i da se postide, jer si mi ti, o Jahve, pomogao, ti me utje&#353;io.</p> 
<p><A NAME="an_87:1">87:1</A>&nbsp;Sinova Korahovih. Psalam. Pjesma. Zdanje svoje na svetim gorama</p> 
<p><A NAME="an_87:2">87:2</A>&nbsp;ljubi Jahve; dra&#382;a su mu vrata sionska nego svi &#353;atori Jakovljevi.</p> 
<p><A NAME="an_87:3">87:3</A>&nbsp;Divote se govore o tebi, grade Bo&#382;ji!</p> 
<p><A NAME="an_87:4">87:4</A>&nbsp;"Rahab i Babilon brojit &#263;u k onima &#353;to me &#353;tuju; Filisteja i Tir i narod etiopski - i oni su ro&#273;eni ondje."</p> 
<p><A NAME="an_87:5">87:5</A>&nbsp;O Sionu se govori: "Ovaj i onaj u njemu je ro&#273;en! Svevi&#353;nji ga utemelji!"</p> 
<p><A NAME="an_87:6">87:6</A>&nbsp;Gospodin &#263;e zapisati u knjigu naroda: "Ovi su ro&#273;eni ondje."</p> 
<p><A NAME="an_87:7">87:7</A>&nbsp;I pjevat &#263;e igraju&#263;i kolo: "Svi su izvori moji u tebi!"</p> 
<p><A NAME="an_88:1">88:1</A>&nbsp;Pjesma. Psalam. Sinova Korahovih. Zborovo&#273;i. Po napjevu "Bolest". Za pjevanje. Pou&#269;na pjesma. Ezrahijca Hemana.</p> 
<p><A NAME="an_88:2">88:2</A>&nbsp;Jahve, Bo&#382;e moj, vapijem danju, a no&#263;u nari&#269;em pred tobom.</p> 
<p><A NAME="an_88:3">88:3</A>&nbsp;Neka dopre do tebe molitva moja, prigni uho k vapaju mome.</p> 
<p><A NAME="an_88:4">88:4</A>&nbsp;Jer mi je du&#353;a zasi&#263;ena patnjama, moj se &#382;ivot bli&#382;i Podzemlju.</p> 
<p><A NAME="an_88:5">88:5</A>&nbsp;Broje me k onima &#353;to u grob silaze, postadoh sli&#269;an nemo&#263;niku.</p> 
<p><A NAME="an_88:6">88:6</A>&nbsp;Me&#273;u mrtvima moj je le&#382;aj, poput ubijenih &#353;to le&#382;e u grobu kojih se vi&#353;e ne spominje&#353;, od kojih si ustegao ruku.</p> 
<p><A NAME="an_88:7">88:7</A>&nbsp;Smjestio si me u jamu duboku, u tmine, u bezdan.</p> 
<p><A NAME="an_88:8">88:8</A>&nbsp;Te&#353;ko me priti&#353;&#263;e ljutnja tvoja i svim me valima svojim prekriva&#353;.</p> 
<p><A NAME="an_88:9">88:9</A>&nbsp;Udaljio si od mene znance moje, &#211;u&#269;ini da im gnusan budem: zatvoren sam, ne mogu iza&#263;i.</p> 
<p><A NAME="an_88:10">88:10</A>&nbsp;Od nevolje o&#269;i mi gasnu: vapijem tebi, Jahve, iz dana u dan, za tobom ruke pru&#382;am.</p> 
<p><A NAME="an_88:11">88:11</A>&nbsp;Zar na mrtvima &#269;ini&#353; &#269;udesa? Zar &#263;e sjene ustati i hvaliti tebe?</p> 
<p><A NAME="an_88:12">88:12</A>&nbsp;Zar se u grobu pripovijeda o tvojoj dobroti? O vjernosti tvojoj u Propasti?</p> 
<p><A NAME="an_88:13">88:13</A>&nbsp;Zar se u tmini objavljuju &#269;udesa tvoja i tvoja pravda u Zaboravu?</p> 
<p><A NAME="an_88:14">88:14</A>&nbsp;Ipak ja vapijem tebi, Jahve, prije jutra molitvom te pretje&#269;em.</p> 
<p><A NAME="an_88:15">88:15</A>&nbsp;Za&#353;to, Jahve, odbacuje&#353; du&#353;u moju? Za&#353;to sakriva&#353; lice od mene?</p> 
<p><A NAME="an_88:16">88:16</A>&nbsp;Bijedan sam i umirem ve&#263; od dje&#269;a&#353;tva, klonuh nose&#263;i tvoje strahote.</p> 
<p><A NAME="an_88:17">88:17</A>&nbsp;Preko mene prije&#273;o&#353;e vihori tvojega gnjeva, strahote me tvoje shrva&#353;e,</p> 
<p><A NAME="an_88:18">88:18</A>&nbsp;okru&#382;uju me kao voda sveudilj, optje&#269;u me svi zajedno.</p> 
<p><A NAME="an_88:19">88:19</A>&nbsp;Udaljio si od mene prijatelja i druga: mrak mi je znanac jedini.</p> 
<p><A NAME="an_89:1">89:1</A>&nbsp;Pou&#269;na pjesma. Ezrahijca Etana.</p> 
<p><A NAME="an_89:2">89:2</A>&nbsp;O ljubavi Jahvinoj pjevat &#263;u dovijeka, kroza sva koljena vjernost &#263;u tvoju navije&#353;tati.</p> 
<p><A NAME="an_89:3">89:3</A>&nbsp;Ti re&#269;e: "Zavijeke je sazdana ljubav moja!" U nebu utemelji vjernost svoju:</p> 
<p><A NAME="an_89:4">89:4</A>&nbsp;"Savez sklopih s izabranikom svojim, zakleh se Davidu, sluzi svome:</p> 
<p><A NAME="an_89:5">89:5</A>&nbsp;tvoje potomstvo odr&#382;at &#263;u dovijeka, za sva koljena sazdat &#263;u prijestolje tvoje."</p> 
<p><A NAME="an_89:6">89:6</A>&nbsp;Nebesa veli&#269;aju &#269;udesa tvoja, Jahve, i tvoju vjernost u zboru svetih.</p> 
<p><A NAME="an_89:7">89:7</A>&nbsp;T&#211;a tko je u oblacima ravan Jahvi, tko li je Jahvi sli&#269;an me&#273;u sinovima Bo&#382;jim?</p> 
<p><A NAME="an_89:8">89:8</A>&nbsp;Bog je strahovit u zboru svetih, velik i stra&#353;an svima oko sebe.</p> 
<p><A NAME="an_89:9">89:9</A>&nbsp;Jahve, Bo&#382;e nad Vojskama, tko je kao ti? Silan si, Jahve, i vjernost te okru&#382;uje.</p> 
<p><A NAME="an_89:10">89:10</A>&nbsp;Ti zapovijeda&#353; bu&#269;nome moru, obuzdava&#353; silu valova njegovih;</p> 
<p><A NAME="an_89:11">89:11</A>&nbsp;ti sasje&#269;e Rahaba i zgazi, sna&#382;nom mi&#353;icom rasu du&#353;mane svoje.</p> 
<p><A NAME="an_89:12">89:12</A>&nbsp;Tvoja su nebesa i tvoja je zemlja, zemljin krug ti si sazdao i sve &#353;to je na njemu;</p> 
<p><A NAME="an_89:13">89:13</A>&nbsp;sjever i jug ti si stvorio, Tabor i Hermon kli&#269;u imenu tvojemu.</p> 
<p><A NAME="an_89:14">89:14</A>&nbsp;Tvoja je mi&#353;ica sna&#382;na, ruka &#269;vrsta, desnica dignuta.</p> 
<p><A NAME="an_89:15">89:15</A>&nbsp;Pravda i Pravednost temelj su prijestolja tvoga, Ljubav i Istina kora&#269;aju pred tobom.</p> 
<p><A NAME="an_89:16">89:16</A>&nbsp;Blago narodu vi&#269;nu svetom klicanju, on hodi u sjaju lica tvojega, Jahve,</p> 
<p><A NAME="an_89:17">89:17</A>&nbsp;u tvom se imenu raduje svagda i tvojom se pravdom ponosi.</p> 
<p><A NAME="an_89:18">89:18</A>&nbsp;Jer ti si ures mo&#263;i njegove, po tvojoj milosti raste snaga na&#353;a.</p> 
<p><A NAME="an_89:19">89:19</A>&nbsp;Jer Jahve je &#353;tit na&#353;, Svetac Izraelov kralj je na&#353;.</p> 
<p><A NAME="an_89:20">89:20</A>&nbsp;Neko&#263; si u vi&#273;enju govorio pobo&#382;nima svojim: "Junaku stavih krunu na glavu, izabranika iz naroda izdigoh;</p> 
<p><A NAME="an_89:21">89:21</A>&nbsp;na&#273;oh Davida, slugu svoga, svetim ga svojim uljem pomazah,</p> 
<p><A NAME="an_89:22">89:22</A>&nbsp;da ruka moja svagda ostane s njime i moja mi&#353;ica da ga krijepi.</p> 
<p><A NAME="an_89:23">89:23</A>&nbsp;Ne&#263;e ga nadmudriti du&#353;manin, niti oboriti sin bezakonja.</p> 
<p><A NAME="an_89:24">89:24</A>&nbsp;Razbit &#263;u pred njim protivnike njegove, pogubit &#263;u mrzitelje njegove.</p> 
<p><A NAME="an_89:25">89:25</A>&nbsp;Vjernost moja i dobrota bit &#263;e s njime i u mome imenu rast &#263;e mu snaga.</p> 
<p><A NAME="an_89:26">89:26</A>&nbsp;Pru&#382;it &#263;u njegovu ruku nad more, do Rijeke desnicu njegovu.</p> 
<p><A NAME="an_89:27">89:27</A>&nbsp;On &#263;e me zvati: 'O&#269;e moj! Bo&#382;e moj i hridi spasa mojega.'</p> 
<p><A NAME="an_89:28">89:28</A>&nbsp;A ja &#263;u ga prvoro&#273;encem u&#269;initi, najvi&#353;im me&#273;u kraljevima svijeta.</p> 
<p><A NAME="an_89:29">89:29</A>&nbsp;Njemu &#263;u sa&#269;uvati dovijeka naklonost svoju i Savez svoj vjeran.</p> 
<p><A NAME="an_89:30">89:30</A>&nbsp;Njegovo &#263;u potomstvo u&#269;initi vje&#269;nim i prijestolje mu kao dan nebeski.</p> 
<p><A NAME="an_89:31">89:31</A>&nbsp;Ako li mu sinovi Zakon moj ostave i ne budu hodili po naredbama mojim,</p> 
<p><A NAME="an_89:32">89:32</A>&nbsp;ako li prestupe odredbe moje i ne budu &#269;uvali zapovijedi mojih;</p> 
<p><A NAME="an_89:33">89:33</A>&nbsp;&#353;ibom &#263;u kazniti nedjelo njihovo, udarcima ljutim krivicu njihovu,</p> 
<p><A NAME="an_89:34">89:34</A>&nbsp;ali mu naklonosti svoje oduzeti ne&#263;u niti &#263;u prekr&#353;iti vjernosti svoje.</p> 
<p><A NAME="an_89:35">89:35</A>&nbsp;Ne&#263;u povrijediti Saveza svojega i ne&#263;u pore&#263;i obe&#263;anja svoga.</p> 
<p><A NAME="an_89:36">89:36</A>&nbsp;Jednom se zakleh sveto&#353;&#263;u svojom: Davida prevariti ne&#263;u:</p> 
<p><A NAME="an_89:37">89:37</A>&nbsp;potomstvo &#263;e njegovo ostati dovijeka, prijestolje njegovo preda mnom kao sunce,</p> 
<p><A NAME="an_89:38">89:38</A>&nbsp;ostat &#263;e dovijeka kao mjesec, vjerni svjedok na nebu."</p> 
<p><A NAME="an_89:39">89:39</A>&nbsp;A sada ti ga odbi i odbaci, silno se razgnjevi na pomazanika svoga.</p> 
<p><A NAME="an_89:40">89:40</A>&nbsp;Prezre Savez sa slugom svojim i krunu njegovu do zemlje ponizi.</p> 
<p><A NAME="an_89:41">89:41</A>&nbsp;Razvali sve zidine njegove, njegove utvrde u ru&#353;evine baci.</p> 
<p><A NAME="an_89:42">89:42</A>&nbsp;Plja&#269;kaju ga svi &#353;to nai&#273;u, na ruglo je susjedima svojim.</p> 
<p><A NAME="an_89:43">89:43</A>&nbsp;Podi&#382;e desnicu du&#353;mana njegovih i obradova protivnike njegove.</p> 
<p><A NAME="an_89:44">89:44</A>&nbsp;Otupi o&#353;tricu ma&#269;a njegova, u boju mu ne pomo&#382;e.</p> 
<p><A NAME="an_89:45">89:45</A>&nbsp;Njegovu sjaju kraj u&#269;ini, njegovo prijestolje na zemlju obori.</p> 
<p><A NAME="an_89:46">89:46</A>&nbsp;Skratio si dane mladosti njegove, sramotom ga pokrio.</p> 
<p><A NAME="an_89:47">89:47</A>&nbsp;T&#211;a dokle &#263;e&#353;, Jahve? Zar &#263;e&#353; se uvijek skrivati? Ho&#263;e li gnjev tvoj k'o oganj gorjeti?</p> 
<p><A NAME="an_89:48">89:48</A>&nbsp;Sjeti se kako je kratak &#382;ivot moj, kako si ljude prolazne stvorio!</p> 
<p><A NAME="an_89:49">89:49</A>&nbsp;Tko &#382;iv smrti vidjeti ne&#263;e? Tko &#263;e od ruke Podzemlja du&#353;u sa&#269;uvati?</p> 
<p><A NAME="an_89:50">89:50</A>&nbsp;Gdje li je, Jahve, tvoja dobrota iskonska kojom se Davidu zakle na vjernost svoju?</p> 
<p><A NAME="an_89:51">89:51</A>&nbsp;Sjeti se, Jahve, sramote slugu svojih: u srcu nosim svu mr&#382;nju pogana</p> 
<p><A NAME="an_89:52">89:52</A>&nbsp;s kojom nasr&#263;u du&#353;mani tvoji, Jahve, s kojom nasr&#263;u na korake pomazanika tvoga.</p> 
<p><A NAME="an_89:53">89:53</A>&nbsp;Blagoslovljen Jahve dovijeka! Tako neka bude. Amen!</p> 
<p><A NAME="an_90:1">90:1</A>&nbsp;Molitva.  Mojsija, sluge Bo&#382;jega. Jahve, ti nam bija&#353;e okrilje od koljena do koljena.</p> 
<p><A NAME="an_90:2">90:2</A>&nbsp;Prije nego se rodi&#353;e bregovi, prije nego postade kopno i krug zemaljski, od vijeka do vijeka, Bo&#382;e, ti jesi!</p> 
<p><A NAME="an_90:3">90:3</A>&nbsp;Smrtnike u prah vra&#263;a&#353; i veli&#353;: "Vratite se, sinovi ljudski!"</p> 
<p><A NAME="an_90:4">90:4</A>&nbsp;Jer je tisu&#263;u godina u o&#269;ima tvojim k'o ju&#269;era&#353;nji dan koji je minuo i kao stra&#382;a no&#263;na.</p> 
<p><A NAME="an_90:5">90:5</A>&nbsp;Razgoni&#353; ih k'o jutarnji san, kao trava su &#353;to se zeleni:</p> 
<p><A NAME="an_90:6">90:6</A>&nbsp;jutrom cvate i sva se zeleni, a uve&#269;er - ve&#263; se su&#353;i i vene.</p> 
<p><A NAME="an_90:7">90:7</A>&nbsp;Zaista, izjeda nas tvoja srd&#382;ba i zbunjuje ljutina tvoja.</p> 
<p><A NAME="an_90:8">90:8</A>&nbsp;Na&#353;e si grijehe stavio pred svoje o&#269;i, na&#353;e potajne grijehe na svjetlost lica svojega.</p> 
<p><A NAME="an_90:9">90:9</A>&nbsp;Jer svi na&#353;i dani pro&#273;o&#353;e u gnjevu tvojemu, kao uzdah dovr&#353;ismo godine svoje.</p> 
<p><A NAME="an_90:10">90:10</A>&nbsp;Zbroj na&#353;e dobi sedamdeset je godina, ako smo sna&#382;ni, i osamdeset; a ve&#263;ina od njih muka je i ni&#353;tavost: jer prolaze brzo i mi letimo odavle.</p> 
<p><A NAME="an_90:11">90:11</A>&nbsp;Tko &#263;e mjeriti &#382;estinu gnjeva tvojega, tko proniknuti srd&#382;bu tvoju?</p> 
<p><A NAME="an_90:12">90:12</A>&nbsp;Nau&#269;i nas dane na&#353;e brojiti, da steknemo mudro srce.</p> 
<p><A NAME="an_90:13">90:13</A>&nbsp;Vrati se k nama, Jahve! T&#211;a dokle &#263;e&#353;? Milostiv budi slugama svojim!</p> 
<p><A NAME="an_90:14">90:14</A>&nbsp;Jutrom nas nasiti smilovanjem svojim, da kli&#269;emo i da se veselimo u sve dane!</p> 
<p><A NAME="an_90:15">90:15</A>&nbsp;Obraduj nas za dane kad si nas &#353;ibao, za ljeta kad smo stradali!</p> 
<p><A NAME="an_90:16">90:16</A>&nbsp;Neka se na slugama tvojim poka&#382;e djelo tvoje i tvoja slava na djeci njihovoj!</p> 
<p><A NAME="an_90:17">90:17</A>&nbsp;Dobrota Jahve, Boga na&#353;ega, nek' bude nad nama daj da nam uspije djelo na&#353;ih ruku, djelo ruku na&#353;ih nek' uspije.</p> 
<p><A NAME="an_91:1">91:1</A>&nbsp;Ti &#353;to prebiva&#353; pod za&#353;titom Vi&#353;njega, &#353;to po&#269;iva&#353; u sjeni Svemogu&#263;ega,</p> 
<p><A NAME="an_91:2">91:2</A>&nbsp;reci Jahvi: "Zaklone moj! Utvrdo moja! Bo&#382;e moj u koga se uzdam!"</p> 
<p><A NAME="an_91:3">91:3</A>&nbsp;Jer on &#263;e te osloboditi od zamke pti&#269;arske, od kuge pogubne.</p> 
<p><A NAME="an_91:4">91:4</A>&nbsp;Svojim &#263;e te krilima za&#353;tititi i pod njegova &#263;e&#353; se krila skloniti: Vjernost je njegova &#353;tit i obrana!</p> 
<p><A NAME="an_91:5">91:5</A>&nbsp;Ne&#263;e&#353; se bojati stra&#353;ila no&#263;noga ni strelice &#353;to leti danju,</p> 
<p><A NAME="an_91:6">91:6</A>&nbsp;ni kuge &#353;to se &#353;ulja kroz tmine, ni po&#353;asti &#353;to hara o podne.</p> 
<p><A NAME="an_91:7">91:7</A>&nbsp;Pa nek' padaju tisu&#263;e kraj tebe, deseci tisu&#263;a s desne tvoje, tebi se ne&#263;e prima&#263;i!</p> 
<p><A NAME="an_91:8">91:8</A>&nbsp;Tek &#353;to okom pogleda&#353;, ve&#263; &#263;e&#353; vidjeti pla&#263;u gre&#353;nika.</p> 
<p><A NAME="an_91:9">91:9</A>&nbsp;Jer Jahve je zaklon tvoj, Vi&#353;njega odabra sebi za okrilje.</p> 
<p><A NAME="an_91:10">91:10</A>&nbsp;Ne&#263;e te sna&#263;i nesre&#263;a, nevolja se ne&#263;e priku&#269;iti &#353;atoru tvojemu.</p> 
<p><A NAME="an_91:11">91:11</A>&nbsp;Jer an&#273;elima svojim zapovjedi da te &#269;uvaju na svim putima tvojim.</p> 
<p><A NAME="an_91:12">91:12</A>&nbsp;Na rukama &#263;e te nositi da se ne spotakne&#353; o kamen.</p> 
<p><A NAME="an_91:13">91:13</A>&nbsp;Nogom &#263;e&#353; gaziti lava i ljuticu, zgazit &#263;e&#353; lavi&#263;a i zmiju.</p> 
<p><A NAME="an_91:14">91:14</A>&nbsp;Izbavit &#263;u ga jer me ljubi, zakrilit ga jer poznaje ime moje.</p> 
<p><A NAME="an_91:15">91:15</A>&nbsp;Zazvat &#263;e me, a ja &#263;u ga usli&#353;iti, s njim &#263;u biti u nevolji, spasit &#263;u ga i proslaviti.</p> 
<p><A NAME="an_91:16">91:16</A>&nbsp;Nasitit &#263;u ga danima mnogim, pokazat' mu spasenje svoje."</p> 
<p><A NAME="an_92:1">92:1</A>&nbsp;Psalam. Pjesma. Za dan subotnji.</p> 
<p><A NAME="an_92:2">92:2</A>&nbsp;Dobro je slaviti Jahvu, pjevati imenu tvome, Svevi&#353;nji;</p> 
<p><A NAME="an_92:3">92:3</A>&nbsp;navije&#353;tati jutrom ljubav tvoju i no&#263;u vjernost tvoju,</p> 
<p><A NAME="an_92:4">92:4</A>&nbsp;uz harfu od deset &#382;ica i liru, s pjesmom uz citaru.</p> 
<p><A NAME="an_92:5">92:5</A>&nbsp;Obradovao si me djelima svojim, o Jahve, kli&#269;em zbog djela ruku tvojih.</p> 
<p><A NAME="an_92:6">92:6</A>&nbsp;Kako su silna djela tvoja, o Jahve, i duboki naumi tvoji!</p> 
<p><A NAME="an_92:7">92:7</A>&nbsp;Bezuman &#269;ovjek ne spoznaje, lu&#273;ak ne shva&#263;a.</p> 
<p><A NAME="an_92:8">92:8</A>&nbsp;Sve ako bi bezbo&#353;ci nicali k'o trava i cvali svi &#353;to zlo &#269;ine, odre&#273;eni su za vje&#269;nu propast;</p> 
<p><A NAME="an_92:9">92:9</A>&nbsp;a ti, Jahve, dovijeka uzvi&#353;en ostaje&#353;.</p> 
<p><A NAME="an_92:10">92:10</A>&nbsp;Doista, du&#353;mani tvoji, o Jahve, tvoji &#263;e du&#353;mani propasti; raspr&#353;it &#263;e se svi &#353;to &#269;ine zlo.</p> 
<p><A NAME="an_92:11">92:11</A>&nbsp;Rog si mi digao k'o u bivola, pomazao me uljem pre&#269;istim;</p> 
<p><A NAME="an_92:12">92:12</A>&nbsp;i oko mi s visoka gleda du&#353;mane i uho mirno slu&#353;a o onima &#353;to na me ustaju.</p> 
<p><A NAME="an_92:13">92:13</A>&nbsp;K'o palma cvate pravednik i raste k'o cedar libanonski.</p> 
<p><A NAME="an_92:14">92:14</A>&nbsp;Zasa&#273;eni u Domu Jahvinu, cvatu u dvorima Boga na&#353;ega.</p> 
<p><A NAME="an_92:15">92:15</A>&nbsp;Rod donose i u starosti, so&#269;ni i puni svje&#382;ine:</p> 
<p><A NAME="an_92:16">92:16</A>&nbsp;da navijeste kako je pravedan Jahve, Hrid moja, onaj na kome nema nepravde.</p> 
<p><A NAME="an_93:1">93:1</A>&nbsp;Jahve kraljuje, u sjaj zaodjeven, Jahve zaodjeven mo&#263;i i opasan. &#268;vrsto stoji krug zemaljski, ne&#263;e se poljuljati.</p> 
<p><A NAME="an_93:2">93:2</A>&nbsp;&#268;vrsto je prijestolje tvoje odiskona, ti si od vje&#269;nosti!</p> 
<p><A NAME="an_93:3">93:3</A>&nbsp;Rijeke podi&#382;u, Jahve, rijeke podi&#382;u glase svoje, rijeke podi&#382;u svoj bu&#269;ni huk.</p> 
<p><A NAME="an_93:4">93:4</A>&nbsp;Ja&#269;i od glasova voda golemih, silniji od bijesnoga mora: silan je Jahve u visinama.</p> 
<p><A NAME="an_93:5">93:5</A>&nbsp;Tvoja su obe&#263;anja vjere predostojna, svetost je ures Doma tvojega, Jahve, u sve dane!</p> 
<p><A NAME="an_94:1">94:1</A>&nbsp;Bo&#382;e osvetni&#269;e, Jahve, Bo&#382;e osvetni&#269;e, poka&#382;i se.</p> 
<p><A NAME="an_94:2">94:2</A>&nbsp;Ustani ti &#353;to sudi&#353; zemlju, po zasluzi plati oholima!</p> 
<p><A NAME="an_94:3">94:3</A>&nbsp;Dokle &#263;e bezbo&#353;ci, Jahve, dokle &#263;e se bezbo&#353;ci hvastati?</p> 
<p><A NAME="an_94:4">94:4</A>&nbsp;Dokle &#263;e brbljati, drsko govoriti, dokle &#263;e se bezakonici hvastati?</p> 
<p><A NAME="an_94:5">94:5</A>&nbsp;Tla&#269;e narod tvoj, Jahve, i ba&#353;tinu tvoju priti&#353;&#263;u;</p> 
<p><A NAME="an_94:6">94:6</A>&nbsp;kolju udovicu i prido&#353;licu, sirotama &#382;ivot oduzimlju</p> 
<p><A NAME="an_94:7">94:7</A>&nbsp;i govore: "Jahve ne vidi! Ne opa&#382;a Bog Jakovljev!"</p> 
<p><A NAME="an_94:8">94:8</A>&nbsp;Shvatite, lude u narodu: bezumni, kad &#263;ete se urazumiti?</p> 
<p><A NAME="an_94:9">94:9</A>&nbsp;Onaj &#353;to uho zasadi da ne &#269;uje? Koji stvori oko da ne vidi?</p> 
<p><A NAME="an_94:10">94:10</A>&nbsp;Onaj &#353;to odgaja narode da ne kazni - Onaj &#353;to ljude u&#269;i mudrosti?</p> 
<p><A NAME="an_94:11">94:11</A>&nbsp;Jahve poznaje namisli ljudske: one su isprazne.</p> 
<p><A NAME="an_94:12">94:12</A>&nbsp;Blago onom koga ti pou&#269;ava&#353;, Jahve, i u&#269;i&#353; Zakonu svojemu:</p> 
<p><A NAME="an_94:13">94:13</A>&nbsp;da mu mir udijeli&#353; od nesretnih dana, dok se grob kopa zlikovcu.</p> 
<p><A NAME="an_94:14">94:14</A>&nbsp;Jer ne&#263;e Jahve odbaciti naroda svojega i svoje ba&#353;tine ne&#263;e napustiti;</p> 
<p><A NAME="an_94:15">94:15</A>&nbsp;jer &#263;e se pravo dosuditi pravednosti i za njom &#263;e i&#263;i svi &#269;estiti srcem.</p> 
<p><A NAME="an_94:16">94:16</A>&nbsp;Tko &#263;e ustati za me protiv zlotvora? Tko &#263;e se zauzeti za me protiv zlo&#269;inaca?</p> 
<p><A NAME="an_94:17">94:17</A>&nbsp;Da mi Jahve ne poma&#382;e, brzo bih si&#353;ao u mjesto ti&#353;ine.</p> 
<p><A NAME="an_94:18">94:18</A>&nbsp;&#268;im pomislim: "Noga mi posr&#263;e", dobrota me tvoja, o Jahve, podupire.</p> 
<p><A NAME="an_94:19">94:19</A>&nbsp;Kad se skupe tjeskobe u srcu mome, tvoje mi utjehe du&#353;u vesele.</p> 
<p><A NAME="an_94:20">94:20</A>&nbsp;Zar je bezbo&#382;no sudi&#353;te u savezu s tobom kad nevolje stvara pod izlikom zakona?</p> 
<p><A NAME="an_94:21">94:21</A>&nbsp;Nek' samo priti&#353;&#263;u du&#353;u pravednog, nek' osu&#273;uju krv nedu&#382;nu:</p> 
<p><A NAME="an_94:22">94:22</A>&nbsp;Jahve mi je utvrda, Bog - hrid uto&#269;i&#353;ta moga.</p> 
<p><A NAME="an_94:23">94:23</A>&nbsp;Platit &#263;e im bezakonje njihovo, njihovom &#263;e ih zlo&#263;om istrijebiti, istrijebit &#263;e ih Jahve, Bog na&#353;.</p> 
<p><A NAME="an_95:1">95:1</A>&nbsp;Do&#273;ite, kli&#269;imo Jahvi, uzvikujmo Hridi, Spasitelju svome!</p> 
<p><A NAME="an_95:2">95:2</A>&nbsp;Pred lice mu stupimo s hvalama, kli&#269;imo mu u pjesmama!</p> 
<p><A NAME="an_95:3">95:3</A>&nbsp;Jer velik je Jahve, Bog na&#353;, Kralj veliki nad svim bogovima.</p> 
<p><A NAME="an_95:4">95:4</A>&nbsp;U njegovoj su ruci zemaljske dubine, njegovi su vrhunci planina.</p> 
<p><A NAME="an_95:5">95:5</A>&nbsp;Njegovo je more, on ga je stvorio, i kopno koje na&#269;ini&#353;e ruke njegove.</p> 
<p><A NAME="an_95:6">95:6</A>&nbsp;Do&#273;ite, prignimo koljena i padnimo nice, poklonimo se Jahvi koji nas stvori!</p> 
<p><A NAME="an_95:7">95:7</A>&nbsp;Jer on je Bog na&#353;, a mi narod pa&#353;e njegove, ovce &#353;to on ih &#269;uva. O, da danas glas mu poslu&#353;ate:</p> 
<p><A NAME="an_95:8">95:8</A>&nbsp;"Ne budite srca tvrda kao u Meribi, kao u dan Mase u pustinji</p> 
<p><A NAME="an_95:9">95:9</A>&nbsp;gdje me isku&#353;avahu o&#269;evi va&#353;i premda vidje&#353;e djela moja.</p> 
<p><A NAME="an_95:10">95:10</A>&nbsp;&#268;etrdeset ljeta jadio me nara&#353;taj onaj, pa rekoh: 'Narod su nestalna srca i ne promi&#269;u moje putove.'</p> 
<p><A NAME="an_95:11">95:11</A>&nbsp;Stog se zakleh u svom gnjevu: 'Nikad ne&#263;e u&#263;i u moj pokoj!'"</p> 
<p><A NAME="an_96:1">96:1</A>&nbsp;Pjevajte Jahvi pjesmu novu! Pjevaj Jahvi, sva zemljo!</p> 
<p><A NAME="an_96:2">96:2</A>&nbsp;Pjevajte Jahvi, hvalite ime njegovo! Navje&#353;&#263;ujte iz dana u dan spasenje njegovo,</p> 
<p><A NAME="an_96:3">96:3</A>&nbsp;kazujte poganima njegovu slavu, svim narodima &#269;udesa njegova.</p> 
<p><A NAME="an_96:4">96:4</A>&nbsp;Velik je Jahve, hvale predostojan, stra&#353;niji od svih bogova!</p> 
<p><A NAME="an_96:5">96:5</A>&nbsp;Ni&#353;tavni su svi bozi naroda. Jahve stvori nebesa!</p> 
<p><A NAME="an_96:6">96:6</A>&nbsp;Slava je i veli&#269;anstvo pred njim, sila i sjaj u Sveti&#353;tu njegovu.</p> 
<p><A NAME="an_96:7">96:7</A>&nbsp;Dajte Jahvi, narodna plemena, dajte Jahvi slavu i silu!</p> 
<p><A NAME="an_96:8">96:8</A>&nbsp;Dajte Jahvi slavu imena njegova! Prinosite &#382;rtvu i u&#273;ite u dvorove njegove,</p> 
<p><A NAME="an_96:9">96:9</A>&nbsp;poklonite se Jahvi u sjaju svetosti njegove. Strepi pred njim, zemljo sva!</p> 
<p><A NAME="an_96:10">96:10</A>&nbsp;Nek' se govori me&#273;u poganima: "Jahve kraljuje!" Svijet on u&#269;vrsti da se ne pomakne, narodima pravedno upravlja.</p> 
<p><A NAME="an_96:11">96:11</A>&nbsp;Raduj se, nebo, i kli&#269;i, zemljo! Neka hu&#269;i more i &#353;to je u njemu!</p> 
<p><A NAME="an_96:12">96:12</A>&nbsp;Nek' se raduje polje i &#353;to je na njemu, neka klik&#263;e &#353;umsko drve&#263;e</p> 
<p><A NAME="an_96:13">96:13</A>&nbsp;pred Jahvom, jer dolazi, jer dolazi suditi zemlji. Sudit &#263;e svijetu u pravdi i narodima u istini svojoj.</p> 
<p><A NAME="an_97:1">97:1</A>&nbsp;Jahve kraljuje: neka kli&#269;e zemlja, nek' se vesele otoci mnogi!</p> 
<p><A NAME="an_97:2">97:2</A>&nbsp;Oblak i tama ovijaju njega, pravda i pravo temelji su prijestolja njegova.</p> 
<p><A NAME="an_97:3">97:3</A>&nbsp;Oganj ide pred njim i sa&#382;i&#382;e okolo du&#353;mane njegove.</p> 
<p><A NAME="an_97:4">97:4</A>&nbsp;Munje mu svijet osvjetljuju; zemlja to vidi i strepi.</p> 
<p><A NAME="an_97:5">97:5</A>&nbsp;Brda se tope pred Jahvom k'o vosak, pred vladarom zemlje sve.</p> 
<p><A NAME="an_97:6">97:6</A>&nbsp;Nebesa navje&#353;&#263;uju pravednost njegovu, svi narodi gledaju mu slavu.</p> 
<p><A NAME="an_97:7">97:7</A>&nbsp;Nek' se postide svi &#353;to likove &#353;tuju i koji se hvale kumirima. Poklonite mu se, svi bozi!</p> 
<p><A NAME="an_97:8">97:8</A>&nbsp;Sion radostan slu&#353;a, gradovi Judini kli&#269;u zbog tvojih sudova, o Jahve!</p> 
<p><A NAME="an_97:9">97:9</A>&nbsp;Jer ti si, o Jahve, Svevi&#353;nji - nad svom zemljom, visoko, visoko nad bozima svima.</p> 
<p><A NAME="an_97:10">97:10</A>&nbsp;Jahve ljubi one koji mrze na zlo, on &#269;uva du&#353;e pobo&#382;nika svojih, izbavlja ih iz ruku opakih.</p> 
<p><A NAME="an_97:11">97:11</A>&nbsp;Svjetlost svi&#263;e pravedniku i radost &#269;estitima u srcu.</p> 
<p><A NAME="an_97:12">97:12</A>&nbsp;Radujte se, pravednici, u Jahvi, slavite sveto ime njegovo!</p> 
<p><A NAME="an_98:1">98:1</A>&nbsp;Psalam.  Pjevajte Jahvi pjesmu novu, jer u&#269;ini djela &#269;udesna. Pobjedu mu pribavi desnica njegova i sveta mi&#353;ica njegova.</p> 
<p><A NAME="an_98:2">98:2</A>&nbsp;Jahve obznani spasenje svoje, pred poganima pravednost objavi.</p> 
<p><A NAME="an_98:3">98:3</A>&nbsp;Spomenu se dobrote i vjernosti prema domu Izraelovu. Svi krajevi svijeta vidje&#353;e spasenje Boga na&#353;ega.</p> 
<p><A NAME="an_98:4">98:4</A>&nbsp;Sva zemljo, poklikni Jahvi, raduj se, kli&#269;i i pjevaj!</p> 
<p><A NAME="an_98:5">98:5</A>&nbsp;Zapjevajte Jahvi uz citaru, uz citaru i uza zvuke harfe;</p> 
<p><A NAME="an_98:6">98:6</A>&nbsp;uz trublje i zvuke rogova: kli&#269;ite Jahvi kralju!</p> 
<p><A NAME="an_98:7">98:7</A>&nbsp;Neka hu&#269;i more i &#353;to je u njemu, krug zemaljski i stanovnici njegovi!</p> 
<p><A NAME="an_98:8">98:8</A>&nbsp;Rijeke nek' plje&#353;&#263;u rukama, zajedno s njima neka se brda raduju!</p> 
<p><A NAME="an_98:9">98:9</A>&nbsp;Jer Jahve dolazi, dolazi suditi zemlji. Vladat &#263;e krugom zemaljskim po pravdi i pucima po pravici.</p> 
<p><A NAME="an_99:1">99:1</A>&nbsp;Jahve kraljuje - nek' zadr&#353;&#263;u narodi; sjedi nad kerubima - zemlja nek' se potrese!</p> 
<p><A NAME="an_99:2">99:2</A>&nbsp;Velik je Jahve na Sionu, uzvi&#353;en nada sve narode.</p> 
<p><A NAME="an_99:3">99:3</A>&nbsp;Nek' slave ime tvoje veliko i stra&#353;no: ono je sveto!</p> 
<p><A NAME="an_99:4">99:4</A>&nbsp;Ti kralj si mo&#263;an koji ljubi&#353; &#353;to je pravo, pravednost ti si utvrdio, pravo i pravednost vr&#353;i&#353; u Jakovu.</p> 
<p><A NAME="an_99:5">99:5</A>&nbsp;Uzvisujte Jahvu, Boga na&#353;ega, padnite pred podno&#382;je njegovo: ono je sveto.</p> 
<p><A NAME="an_99:6">99:6</A>&nbsp;Mojsije i Aron me&#273;u sve&#263;enicima njegovim i Samuel me&#273;u onima koji zazivaju ime njegovo: zazivahu Jahvu, i on ih usli&#353;a.</p> 
<p><A NAME="an_99:7">99:7</A>&nbsp;Iz stupa od oblaka govora&#353;e njima: slu&#353;ahu zapovijedi njegove i odredbe &#353;to ih dade.</p> 
<p><A NAME="an_99:8">99:8</A>&nbsp;Jahve, Bo&#382;e na&#353;, ti si ih usli&#353;ivao; Bo&#382;e, milostiv si bio njima premda si ka&#382;njavao grijehe njihove.</p> 
<p><A NAME="an_99:9">99:9</A>&nbsp;Uzvisujte Jahvu, Boga na&#353;ega, padnite pred svetu goru njegovu: jer svet je Jahve, Bog na&#353;.</p> 
<p><A NAME="an_100:1">100:1</A>&nbsp;Psalam.  Zahvalnica.  Kli&#269;i Jahvi, zemljo sva!</p> 
<p><A NAME="an_100:2">100:2</A>&nbsp;Slu&#382;ite Jahvi u veselju! Pred lice mu do&#273;ite s radosnim klicanjem!</p> 
<p><A NAME="an_100:3">100:3</A>&nbsp;Znajte da je Jahve Bog: on nas stvori, i mi smo njegovi, njegov smo narod i ovce pa&#353;e njegove.</p> 
<p><A NAME="an_100:4">100:4</A>&nbsp;U&#273;ite s hvalama na vrata njegova, u dvore njegove s pjesmama; hvalite ga, ime mu slavite!</p> 
<p><A NAME="an_100:5">100:5</A>&nbsp;Jer dobar je Jahve, dovijeka je ljubav njegova, od koljena do koljena vjernost njegova.</p> 
<p><A NAME="an_101:1">101:1</A>&nbsp;Davidov.  Psalam.  Da zapjevam o dobroti i pravdi, tebi, Jahve, da zasviram!</p> 
<p><A NAME="an_101:2">101:2</A>&nbsp;Razmatrat &#263;u put savr&#353;enstva: kad li &#263;e&#353; k meni do&#263;i? Hodit &#263;u u nedu&#382;nosti srca u domu svojemu.</p> 
<p><A NAME="an_101:3">101:3</A>&nbsp;Ne&#263;u stavljati pred o&#269;i svoje ni&#353;ta opako. Mrzim &#269;ovjeka koji &#269;ini zlo: on ne&#263;e biti uza me.</p> 
<p><A NAME="an_101:4">101:4</A>&nbsp;Opako &#263;e srce biti daleko od mene; o zlu ne&#263;u da znadem.</p> 
<p><A NAME="an_101:5">101:5</A>&nbsp;Tko kleve&#263;e bli&#382;njeg u potaji, toga &#263;u pogubiti. &#268;ovjeka oholih o&#269;iju i srca naduta ja ne podnosim.</p> 
<p><A NAME="an_101:6">101:6</A>&nbsp;Pogled upravljam k vjernima na zemlji da sa mnom stanuju. Tko hodi putem nedu&#382;nim taj &#263;e mi slu&#382;iti.</p> 
<p><A NAME="an_101:7">101:7</A>&nbsp;Ne&#263;e prebivati u ku&#263;i mojoj tko spletke snuje. Tko govori la&#382;i, ne&#263;e opstati pred mojim o&#269;ima.</p> 
<p><A NAME="an_101:8">101:8</A>&nbsp;Svaki &#263;u dan istrebljivati sve zlikovce u zemlji; iskorijenit &#263;u iz grada Jahvina sve koji &#269;ine bezakonje.</p> 
<p><A NAME="an_102:1">102:1</A>&nbsp;Molitva nevoljnika koji je klonuo pa svoju tugu izlijeva </p> 
<p><A NAME="an_102:2">102:2</A>&nbsp;Jahve, usli&#353;i molitvu moju, i vapaj moj k tebi da do&#273;e!</p> 
<p><A NAME="an_102:3">102:3</A>&nbsp;Nemoj sakrivati lice od mene u dan moje nevolje! Prigni k meni uho svoje: kad te prizovem, brzo me usli&#353;i!</p> 
<p><A NAME="an_102:4">102:4</A>&nbsp;Jer moji dani nestaju poput dima, a moje kosti gore kao oganj.</p> 
<p><A NAME="an_102:5">102:5</A>&nbsp;Srce mi se su&#353;i kao poko&#353;ena trava i kruh svoj zaboravljam jesti.</p> 
<p><A NAME="an_102:6">102:6</A>&nbsp;Od sna&#382;nih jecaja mojih kosti mi uz ko&#382;u prionu&#353;e.</p> 
<p><A NAME="an_102:7">102:7</A>&nbsp;Sli&#269;an sam &#269;aplji u pustinji, postah k'o &#263;uk na pustoj razvalini.</p> 
<p><A NAME="an_102:8">102:8</A>&nbsp;Ne nalazim sna i uzdi&#353;em k'o samotan vrabac na krovu.</p> 
<p><A NAME="an_102:9">102:9</A>&nbsp;Svagda me grde du&#353;mani moji; mnome se proklinju &#353;to bjesne na me.</p> 
<p><A NAME="an_102:10">102:10</A>&nbsp;Pepeo jedem poput kruha, a pi&#263;e svoje mije&#353;am sa suzama</p> 
<p><A NAME="an_102:11">102:11</A>&nbsp;zbog tvoje ljutine i gnjeva, jer si me digao i bacio.</p> 
<p><A NAME="an_102:12">102:12</A>&nbsp;Moji su dani k'o oduljena sjena, a ja se, gle, su&#353;im poput trave.</p> 
<p><A NAME="an_102:13">102:13</A>&nbsp;A ti, o Jahve, ostaje&#353; dovijeka i tvoje ime kroza sva koljena.</p> 
<p><A NAME="an_102:14">102:14</A>&nbsp;Ustani, smiluj se Sionu: vrijeme je da mu se smiluje&#353; - sada je &#269;as!</p> 
<p><A NAME="an_102:15">102:15</A>&nbsp;Jer milo je slugama tvojim kamenje njegovo, &#382;ale ru&#353;evine njegove.</p> 
<p><A NAME="an_102:16">102:16</A>&nbsp;Tad &#263;e se pogani bojati, Jahve, imena tvojega i svi kraljevi zemlje slave tvoje</p> 
<p><A NAME="an_102:17">102:17</A>&nbsp;kad Jahve opet sazda Sion, kad se poka&#382;e u slavi svojoj,</p> 
<p><A NAME="an_102:18">102:18</A>&nbsp;kad se osvrne na pro&#353;nju ubogih i ne prezre molitve njihove.</p> 
<p><A NAME="an_102:19">102:19</A>&nbsp;Nek' se zapi&#353;e ovo za budu&#263;i nara&#353;taj, puk &#353;to nastane neka hvali Jahvu.</p> 
<p><A NAME="an_102:20">102:20</A>&nbsp;Jer Jahve gleda sa svog uzvi&#353;enog sveti&#353;ta, s nebesa na zemlju gleda</p> 
<p><A NAME="an_102:21">102:21</A>&nbsp;da &#269;uje jauke su&#382;njeva, da izbavi smrti predane,</p> 
<p><A NAME="an_102:22">102:22</A>&nbsp;da se na Sionu navijesti ime Jahvino i njegova hvala u Jeruzalemu</p> 
<p><A NAME="an_102:23">102:23</A>&nbsp;kad se narodi skupe i kraljevstva da slu&#382;e Jahvi.</p> 
<p><A NAME="an_102:24">102:24</A>&nbsp;Putem je istro&#353;io sile moje, skratio mi dane.</p> 
<p><A NAME="an_102:25">102:25</A>&nbsp;Rekoh: "Bo&#382;e moj, nemoj me uzeti u sredini dana mojih! Kroza sva koljena traju godine tvoje.</p> 
<p><A NAME="an_102:26">102:26</A>&nbsp;U po&#269;etku utemelji zemlju, i nebo je djelo ruku tvojih.</p> 
<p><A NAME="an_102:27">102:27</A>&nbsp;Propast &#263;e, ti &#263;e&#353; ostati, sve &#263;e ostarjeti kao odje&#263;a. Mijenja&#353; ih poput haljine i nestaju:</p> 
<p><A NAME="an_102:28">102:28</A>&nbsp;ti si uvijek isti - godinama tvojim nema kraja.</p> 
<p><A NAME="an_102:29">102:29</A>&nbsp;Djeca &#263;e tvojih slugu &#382;ivjeti u miru i potomstvo &#263;e njihovo trajati pred tobom.</p> 
<p><A NAME="an_103:1">103:1</A>&nbsp;Davidov.  Blagoslivljaj Jahvu, du&#353;o moja, i sve &#353;to je u meni, sveto ime njegovo!</p> 
<p><A NAME="an_103:2">103:2</A>&nbsp;Blagoslivljaj Jahvu, du&#353;o moja, i ne zaboravi dobro&#269;instva njegova:</p> 
<p><A NAME="an_103:3">103:3</A>&nbsp;on ti otpu&#353;ta sve grijehe tvoje, on iscjeljuje sve slabosti tvoje;</p> 
<p><A NAME="an_103:4">103:4</A>&nbsp;on ti od propasti &#269;uva &#382;ivot, kruni te dobrotom i ljubavlju;</p> 
<p><A NAME="an_103:5">103:5</A>&nbsp;&#382;ivot ti ispunja dobrima, k'o orlu ti se mladost obnavlja.</p> 
<p><A NAME="an_103:6">103:6</A>&nbsp;Jahve &#269;ini pravedna djela i potla&#269;enima vra&#263;a pravicu,</p> 
<p><A NAME="an_103:7">103:7</A>&nbsp;Mojsiju objavi putove svoje, sinovima Izraelovim djela svoja.</p> 
<p><A NAME="an_103:8">103:8</A>&nbsp;Milosrdan i milostiv je Jahve, spor na srd&#382;bu i vrlo dobrostiv.</p> 
<p><A NAME="an_103:9">103:9</A>&nbsp;Jarostan nije za vje&#269;na vremena niti dovijeka plamti srd&#382;ba njegova.</p> 
<p><A NAME="an_103:10">103:10</A>&nbsp;Ne postupa s nama po grijesima na&#353;im niti nam pla&#263;a po na&#353;im krivnjama.</p> 
<p><A NAME="an_103:11">103:11</A>&nbsp;Jer kako je nebo visoko nad zemljom, dobrota je njegova s onima koji ga se boje.</p> 
<p><A NAME="an_103:12">103:12</A>&nbsp;Kako je istok daleko od zapada, tako udaljuje od nas bezakonja na&#353;a.</p> 
<p><A NAME="an_103:13">103:13</A>&nbsp;Kako se otac smiluje dje&#269;ici, tako se Jahve smiluje onima &#353;to ga se boje.</p> 
<p><A NAME="an_103:14">103:14</A>&nbsp;Jer dobro zna kako smo sazdani, spominje se da smo pra&#353;ina.</p> 
<p><A NAME="an_103:15">103:15</A>&nbsp;Dani su &#269;ovjekovi kao sijeno, cvate k'o cvijetak na njivi;</p> 
<p><A NAME="an_103:16">103:16</A>&nbsp;jedva ga dotakne vjetar, i ve&#263; ga nema, ne pamti ga vi&#353;e ni mjesto njegovo.</p> 
<p><A NAME="an_103:17">103:17</A>&nbsp;Al' ljubav Jahvina vje&#269;na je nad onima &#353;to ga se boje i njegova pravda nad sinovima sinova,</p> 
<p><A NAME="an_103:18">103:18</A>&nbsp;nad onima &#353;to njegov Savez &#269;uvaju i pamte mu zapovijedi da ih izvr&#353;e.</p> 
<p><A NAME="an_103:19">103:19</A>&nbsp;Jahve u nebu postavi prijestolje svoje, i kraljevska vlast svemir mu obuhva&#263;a.</p> 
<p><A NAME="an_103:20">103:20</A>&nbsp;Blagoslivljajte Jahvu, svi an&#273;eli njegovi, vi jaki u sili, &#353;to izvr&#353;ujete naredbe njegove, poslu&#353;ni rije&#269;i njegovoj!</p> 
<p><A NAME="an_103:21">103:21</A>&nbsp;Blagoslivljajte Jahvu, sve vojske njegove, sluge njegove koje &#269;inite volju njegovu!</p> 
<p><A NAME="an_103:22">103:22</A>&nbsp;Blagoslivljajte Jahvu, sva djela njegova, na svakome mjestu vlasti njegove: blagoslivljaj Jahvu, du&#353;o moja!</p> 
<p><A NAME="an_104:1">104:1</A>&nbsp;Blagoslivljaj Jahvu, du&#353;o moja, Jahve, Bo&#382;e moj, silno si velik! Odjeven veli&#269;anstvom i ljepotom,</p> 
<p><A NAME="an_104:2">104:2</A>&nbsp;svjetlo&#353;&#263;u ogrnut kao pla&#353;tem! Nebo si razapeo kao &#353;ator,</p> 
<p><A NAME="an_104:3">104:3</A>&nbsp;na vodama sagradio dvorove svoje. Od oblaka pravi&#353; kola svoja, na krilima vjetrova putuje&#353;.</p> 
<p><A NAME="an_104:4">104:4</A>&nbsp;Vjetrove uzima&#353; za glasnike, a &#382;arki oganj za slugu svojega.</p> 
<p><A NAME="an_104:5">104:5</A>&nbsp;Zemlju si stavio na stupove njene: ne&#263;e se poljuljati u vijeke vjekova,</p> 
<p><A NAME="an_104:6">104:6</A>&nbsp;pokrio si je vodama bezdanim k'o haljinom, iznad bregova stajahu vode;</p> 
<p><A NAME="an_104:7">104:7</A>&nbsp;na tvoju se prijetnju povuko&#353;e, od tvoje grmljavine zadrhta&#353;e.</p> 
<p><A NAME="an_104:8">104:8</A>&nbsp;Bregovi se digo&#353;e, doline spusti&#353;e na mjesto koje si im odredio.</p> 
<p><A NAME="an_104:9">104:9</A>&nbsp;Odredio si granicu koju ne smiju prije&#263;i, da opet ne pokriju zemlju.</p> 
<p><A NAME="an_104:10">104:10</A>&nbsp;Izvore svra&#263;a&#353; u potoke &#353;to &#382;ubore me&#273;u brdima.</p> 
<p><A NAME="an_104:11">104:11</A>&nbsp;Oni poje sve &#382;ivine poljske, divlji magarci &#382;e&#273; gase u njima.</p> 
<p><A NAME="an_104:12">104:12</A>&nbsp;Uz njih se gnijezde ptice nebeske i pjevaju me&#273;u granama.</p> 
<p><A NAME="an_104:13">104:13</A>&nbsp;Ti natapa&#353; bregove iz dvorova svojih, zemlja se nasi&#263;uje plodom tvojih ruku.</p> 
<p><A NAME="an_104:14">104:14</A>&nbsp;Ti daje&#353; te ni&#269;e trava za stoku i bilje na korist &#269;ovjeku da izvede kruh iz zemlje</p> 
<p><A NAME="an_104:15">104:15</A>&nbsp;i vino &#353;to razvedruje srce &#269;ovje&#269;je; da uljem lice osvje&#382;i i da kruh okrijepi srce &#269;ovjeku.</p> 
<p><A NAME="an_104:16">104:16</A>&nbsp;Stabla se Jahvina napajaju hranom, cedri libanonski koje on zasadi.</p> 
<p><A NAME="an_104:17">104:17</A>&nbsp;Ondje se ptice gnijezde, u &#269;empresu dom je rodin.</p> 
<p><A NAME="an_104:18">104:18</A>&nbsp;Visoki bregovi daju kozorogu a pe&#263;ine jazavcu skloni&#353;te.</p> 
<p><A NAME="an_104:19">104:19</A>&nbsp;Ti si stvorio mjesec da ozna&#269;uje vremena i sunce znade kada ima za&#263;i.</p> 
<p><A NAME="an_104:20">104:20</A>&nbsp;Kad razastre&#353; tmine i no&#263; se spusti, tad se &#353;uljaju u njoj &#382;ivotinje &#353;umske.</p> 
<p><A NAME="an_104:21">104:21</A>&nbsp;Lavi&#263;i ri&#269;u za plijenom i od Boga hranu tra&#382;e.</p> 
<p><A NAME="an_104:22">104:22</A>&nbsp;Kad sunce ograne, nestaju i lije&#382;u na le&#382;aje.</p> 
<p><A NAME="an_104:23">104:23</A>&nbsp;Tad &#269;ovjek izlazi na dnevni posao i na rad do ve&#269;eri.</p> 
<p><A NAME="an_104:24">104:24</A>&nbsp;Kako su brojna tvoja djela, o Jahve! Sve si to mudro u&#269;inio: puna je zemlja stvorenja tvojih.</p> 
<p><A NAME="an_104:25">104:25</A>&nbsp;Eno mora, velika i &#353;iroka, u njemu vrve gmazovi bez broja, &#382;ivotinje male i velike.</p> 
<p><A NAME="an_104:26">104:26</A>&nbsp;Onud prolaze nemani, Levijatan kojeg stvori da se igra u njemu.</p> 
<p><A NAME="an_104:27">104:27</A>&nbsp;I sva ova bi&#263;a &#382;eljno &#269;ekaju da ih nahrani&#353; na vrijeme.</p> 
<p><A NAME="an_104:28">104:28</A>&nbsp;Daje&#353; li im, tada sabiru: otvara&#353; li ruku, nasite se dobrima.</p> 
<p><A NAME="an_104:29">104:29</A>&nbsp;Sakrije&#353; li lice svoje, tad se rastu&#382;e; ako dah im oduzme&#353;, ugibaju i opet se u prah vra&#263;aju.</p> 
<p><A NAME="an_104:30">104:30</A>&nbsp;Po&#353;alje&#353; li dah svoj, opet nastaju, i tako obnavlja&#353; lice zemlje.</p> 
<p><A NAME="an_104:31">104:31</A>&nbsp;Neka dovijeka traje slava Jahvina: nek' se raduje Jahve u djelima svojim!</p> 
<p><A NAME="an_104:32">104:32</A>&nbsp;On pogleda zemlju i ona se potrese, dotakne bregove, oni se zadime.</p> 
<p><A NAME="an_104:33">104:33</A>&nbsp;Pjevat &#263;u Jahvi dokle god &#382;ivim, svirat &#263;u Bogu svome dokle god me bude.</p> 
<p><A NAME="an_104:34">104:34</A>&nbsp;Bilo mu milo pjevanje moje! Ja &#263;u se radovati u Jahvi.</p> 
<p><A NAME="an_104:35">104:35</A>&nbsp;Nek' zlo&#269;inci sa zemlje nestanu i bezbo&#382;nika nek' vi&#353;e ne bude! Blagoslivljaj Jahvu, du&#353;o moja! Aleluja!</p> 
<p><A NAME="an_105:1">105:1</A>&nbsp;Hvalite Jahvu, prizivajte mu ime, navje&#353;&#263;ujte me&#273;u narodima djela njegova!</p> 
<p><A NAME="an_105:2">105:2</A>&nbsp;Pjevajte mu, svirajte mu, pripovijedajte sva njegova &#269;udesa!</p> 
<p><A NAME="an_105:3">105:3</A>&nbsp;Di&#269;ite se svetim imenom njegovim, neka se raduje srce onih &#353;to tra&#382;e Jahvu!</p> 
<p><A NAME="an_105:4">105:4</A>&nbsp;Tra&#382;ite Jahvu i njegovu snagu, tra&#382;ite svagda njegovo lice!</p> 
<p><A NAME="an_105:5">105:5</A>&nbsp;Sjetite se &#269;udesa koja u&#269;ini, njegovih &#269;uda i sudova usta njegovih!</p> 
<p><A NAME="an_105:6">105:6</A>&nbsp;Abrahamov rod sluga je njegov, sinovi Jakovljevi njegovi izabranici!</p> 
<p><A NAME="an_105:7">105:7</A>&nbsp;On je Jahve, Bog na&#353;; po svoj su zemlji njegovi sudovi!</p> 
<p><A NAME="an_105:8">105:8</A>&nbsp;On se uvijek sje&#263;a svojega Saveza, rije&#269;i koju dade tisu&#263;i nara&#353;taja:</p> 
<p><A NAME="an_105:9">105:9</A>&nbsp;Saveza koji sklopi s Abrahamom i zakletve svoje Izaku.</p> 
<p><A NAME="an_105:10">105:10</A>&nbsp;Ustanovi je kao zakon Jakovu, Izraelu vje&#269;ni Savez,</p> 
<p><A NAME="an_105:11">105:11</A>&nbsp;govore&#263;i: "Tebi &#263;u dati kanaansku zemlju kao dio u ba&#353;tinu va&#353;u."</p> 
<p><A NAME="an_105:12">105:12</A>&nbsp;Kad ih jo&#353; bje&#353;e malo na broju, vrlo malo, i kad bjehu prido&#353;lice u njoj,</p> 
<p><A NAME="an_105:13">105:13</A>&nbsp;i&#353;li su od naroda do naroda, iz jednoga kraljevstva k drugom narodu,</p> 
<p><A NAME="an_105:14">105:14</A>&nbsp;ali ne dopusti nikom da ih tla&#269;i, ka&#382;njava&#353;e zbog njih kraljeve:</p> 
<p><A NAME="an_105:15">105:15</A>&nbsp;"Ne dirajte u moje pomazanike, ne nanosite zla mojim prorocima!"</p> 
<p><A NAME="an_105:16">105:16</A>&nbsp;I on pozva glad na zemlju, sve zalihe uni&#353;ti kru&#353;ne.</p> 
<p><A NAME="an_105:17">105:17</A>&nbsp;Pred njima &#269;ovjeka posla: Josip u ropstvo bija&#353;e prodan.</p> 
<p><A NAME="an_105:18">105:18</A>&nbsp;Sputa&#353;e uzama noge njegove, u gvo&#382;&#273;e mu vrat stavi&#353;e,</p> 
<p><A NAME="an_105:19">105:19</A>&nbsp;dok se ne ispuni proro&#353;tvo njegovo, Jahvina ga rije&#269; potvrdi.</p> 
<p><A NAME="an_105:20">105:20</A>&nbsp;Kralj naredi da ga drije&#353;e, nar&#196;od&#196;a poglavar oslobodi njega.</p> 
<p><A NAME="an_105:21">105:21</A>&nbsp;Za doma&#263;ina ga stavi ku&#263;i svojoj, za nadstojnika sveg imanja svoga,</p> 
<p><A NAME="an_105:22">105:22</A>&nbsp;da velika&#353;e njegove po volji u&#269;i i starce njegove mudrosti da vodi.</p> 
<p><A NAME="an_105:23">105:23</A>&nbsp;Tad Izrael u Egipat u&#273;e, Jakov do&#353;ljak bje&#353;e u Kamovoj zemlji.</p> 
<p><A NAME="an_105:24">105:24</A>&nbsp;Narod svoj umno&#382;i veoma, u&#269;ini ga ja&#269;im od du&#353;mana.</p> 
<p><A NAME="an_105:25">105:25</A>&nbsp;Okrenu im srce da zamrze narod njegov, da slugama njegovim opaki budu.</p> 
<p><A NAME="an_105:26">105:26</A>&nbsp;Mojsija posla, slugu svoga, Arona, kog odabra.</p> 
<p><A NAME="an_105:27">105:27</A>&nbsp;&#268;injahu me&#273;u njima znake njegove i &#269;udesa u Kamovoj zemlji.</p> 
<p><A NAME="an_105:28">105:28</A>&nbsp;Posla tmine, i smrknu se, al' prkosi&#353;e oni rije&#269;ima njegovim.</p> 
<p><A NAME="an_105:29">105:29</A>&nbsp;U krv im vode prometnu i pobi ribe njihove.</p> 
<p><A NAME="an_105:30">105:30</A>&nbsp;Zemljom im &#382;abe provrvje&#353;e, prodrije&#353;e i u dvore kraljevske.</p> 
<p><A NAME="an_105:31">105:31</A>&nbsp;Re&#269;e, i muha roj doletje i komarci u sve kraje njine.</p> 
<p><A NAME="an_105:32">105:32</A>&nbsp;Mjesto ki&#353;e gr&#211;ad im dade, ognjene munje po njihovoj zemlji.</p> 
<p><A NAME="an_105:33">105:33</A>&nbsp;Udari im lozu i smokve, polomi stabla u krajima njinim.</p> 
<p><A NAME="an_105:34">105:34</A>&nbsp;Re&#269;e, i skakavci do&#273;o&#353;e i bezbrojne gusjenice s njima.</p> 
<p><A NAME="an_105:35">105:35</A>&nbsp;U zemlji im pro&#382;drije&#353;e svu bilinu, pro&#382;drije&#353;e rod njihovih njiva.</p> 
<p><A NAME="an_105:36">105:36</A>&nbsp;Pobi sve prvoro&#273;ene u njihovoj zemlji, sve prvine snage njihove.</p> 
<p><A NAME="an_105:37">105:37</A>&nbsp;Izvede ih sa srebrom i zlatom; u plemenima njinim bolesnih ne bje&#353;e.</p> 
<p><A NAME="an_105:38">105:38</A>&nbsp;Odlasku njihovu Egipat se obradova, jer ga od njih strah spopade.</p> 
<p><A NAME="an_105:39">105:39</A>&nbsp;Rasprostro je oblak kao pokrov i oganj da se obno&#263; sja.</p> 
<p><A NAME="an_105:40">105:40</A>&nbsp;Zamoli&#353;e, i dovede prepelice, nebeskim ih kruhom tad nahrani.</p> 
<p><A NAME="an_105:41">105:41</A>&nbsp;Hrid rascijepi, i provri voda, pustinjom pote&#269;e kao rijeka.</p> 
<p><A NAME="an_105:42">105:42</A>&nbsp;Tad se sjeti svete rije&#269;i svoje &#353;to je zada sluzi svome Abrahamu.</p> 
<p><A NAME="an_105:43">105:43</A>&nbsp;Puk svoj s klicanjem izvede i s veseljem izabrane svoje.</p> 
<p><A NAME="an_105:44">105:44</A>&nbsp;I dade im zemlje poganske, trud naroda ba&#353;tini&#353;e,</p> 
<p><A NAME="an_105:45">105:45</A>&nbsp;da &#269;uvaju naredbe njegove i zakone da mu paze. Aleluja!</p> 
<p><A NAME="an_106:1">106:1</A>&nbsp;Aleluja!  Hvalite Jahvu jer je dobar, jer je vje&#269;na ljubav njegova!</p> 
<p><A NAME="an_106:2">106:2</A>&nbsp;Tko &#263;e izre&#263;' djela mo&#263;i Jahvine, tko li mu iskazat' sve pohvale?</p> 
<p><A NAME="an_106:3">106:3</A>&nbsp;Bla&#382;eni &#353;to dr&#382;e naredbe njegove i &#269;ine pravo u svako doba!</p> 
<p><A NAME="an_106:4">106:4</A>&nbsp;Sjeti me se, Jahve, po dobroti prema svome puku, pohodi me spasenjem svojim</p> 
<p><A NAME="an_106:5">106:5</A>&nbsp;da u&#382;ivam sre&#263;u izabranih tvojih, da se radujem radosti naroda tvoga, da tvojom se ba&#353;tinom ponosim.</p> 
<p><A NAME="an_106:6">106:6</A>&nbsp;Zgrije&#353;ismo kao oci na&#353;i, &#269;inismo bezakonje, bezbo&#382;no radismo.</p> 
<p><A NAME="an_106:7">106:7</A>&nbsp;Oci na&#353;i u Egiptu, nehajni za &#269;udesa tvoja, ne spominjahu se velike ljubavi tvoje, ve&#263; na Svevi&#353;njeg digo&#353;e se na Crvenom moru.</p> 
<p><A NAME="an_106:8">106:8</A>&nbsp;Al' on ih izbavi rad' imena svoga da poka&#382;e silu svoju.</p> 
<p><A NAME="an_106:9">106:9</A>&nbsp;Zapovjedi Crvenome moru, i presahnu ono, provede ih izmed val&#196;a kao kroz pustinju.</p> 
<p><A NAME="an_106:10">106:10</A>&nbsp;Iz ruku mrzitelja njih izbavi, oslobodi iz ruku du&#353;mana.</p> 
<p><A NAME="an_106:11">106:11</A>&nbsp;I prekri&#353;e vode neprijatelje njine, ne ostade nijednoga od njih.</p> 
<p><A NAME="an_106:12">106:12</A>&nbsp;Vjerovahu rije&#269;ima njegovim i hvale mu pjevahu.</p> 
<p><A NAME="an_106:13">106:13</A>&nbsp;Zaboravi&#353;e brzo djela njegova, ne uzda&#353;e se u volju njegovu.</p> 
<p><A NAME="an_106:14">106:14</A>&nbsp;Pohlepi se da&#353;e u pustinji, isku&#353;avahu Boga u samo&#263;i.</p> 
<p><A NAME="an_106:15">106:15</A>&nbsp;I dade im &#353;to iskahu, al' u du&#353;e njine on groznicu posla.</p> 
<p><A NAME="an_106:16">106:16</A>&nbsp;Zavidje&#353;e tada Mojsiju u taboru, Aronu, kog posveti Jahve.</p> 
<p><A NAME="an_106:17">106:17</A>&nbsp;Otvori se zemlja, Datana pro&#382;drije, Abiramovo pokri mno&#353;tvo.</p> 
<p><A NAME="an_106:18">106:18</A>&nbsp;Oganj pade na sve mno&#353;tvo njino i zlotvore plamen sa&#382;ga.</p> 
<p><A NAME="an_106:19">106:19</A>&nbsp;Na&#269;ini&#353;e tele na Horebu, klanjahu se liku od zlata slivenu.</p> 
<p><A NAME="an_106:20">106:20</A>&nbsp;Zamijeni&#353;e Slavu svoju likom bika &#353;to pro&#382;dire travu.</p> 
<p><A NAME="an_106:21">106:21</A>&nbsp;Zaboravi&#353;e Boga, koji ih izbavi u Egiptu znamenja &#269;ine&#263;i</p> 
<p><A NAME="an_106:22">106:22</A>&nbsp;i &#269;udesa u Kamovoj zemlji i strahote na Crvenome moru.</p> 
<p><A NAME="an_106:23">106:23</A>&nbsp;Ve&#263; namisli da ih satre, al' Mojsije, izabranik njegov, zauze se za njih da srd&#382;bu mu odvrati, te ih ne uni&#353;ti.</p> 
<p><A NAME="an_106:24">106:24</A>&nbsp;Prezre&#353;e oni zemlju &#382;eljkovanu ne vjeruju&#263;' njegovoj rije&#269;i.</p> 
<p><A NAME="an_106:25">106:25</A>&nbsp;Mrmljahu pod &#353;atorima svojim, ne poslu&#353;a&#353;e glasa Jahvina.</p> 
<p><A NAME="an_106:26">106:26</A>&nbsp;Zakle se tada podignutom rukom: sve &#263;e ih pokosit' u pustinji,</p> 
<p><A NAME="an_106:27">106:27</A>&nbsp;potomstvo njino me&#273;' narode razbacat', njih razasut' po zemljama.</p> 
<p><A NAME="an_106:28">106:28</A>&nbsp;Posveti&#353;e se Baal Peoru i jedo&#353;e &#382;rtve bogova mrtvih.</p> 
<p><A NAME="an_106:29">106:29</A>&nbsp;Razjari&#353;e ga nedjelima svojim, i on na njih po&#353;ast baci.</p> 
<p><A NAME="an_106:30">106:30</A>&nbsp;Al' se Pinhas di&#382;e, sud izvr&#353;i i po&#353;asti nesta tada.</p> 
<p><A NAME="an_106:31">106:31</A>&nbsp;U zasluge to mu u&#273;e u sva pokoljenja dovijeka.</p> 
<p><A NAME="an_106:32">106:32</A>&nbsp;Razjari&#353;e ga opet kraj voda meripskih, i Mojsija zlo pogodi zbog njih,</p> 
<p><A NAME="an_106:33">106:33</A>&nbsp;jer mu duh ve&#263; ogor&#269;i&#353;e, nesmotrenu rije&#269; izusti.</p> 
<p><A NAME="an_106:34">106:34</A>&nbsp;I ne istrijebi&#353;e naroda za koje im Jahve bje&#353;e naredio.</p> 
<p><A NAME="an_106:35">106:35</A>&nbsp;S poganima mije&#353;ahu se, nau&#269;i&#353;e djela njina.</p> 
<p><A NAME="an_106:36">106:36</A>&nbsp;&#352;tovahu likove njihove, koji im posta&#353;e zamka.</p> 
<p><A NAME="an_106:37">106:37</A>&nbsp;&#381;rtvovahu sinove svoje i svoje k&#263;eri zlodusima.</p> 
<p><A NAME="an_106:38">106:38</A>&nbsp;Prolijevahu krv nevinu, krv sinova i k&#263;eri svojih, koje &#382;rtvovahu likovima kanaanskim. Zemlja bje&#353;e krvlju okaljana,</p> 
<p><A NAME="an_106:39">106:39</A>&nbsp;djelima se svojim uprlja&#353;e, u&#269;ini&#353;e preljub svojim nedjelima.</p> 
<p><A NAME="an_106:40">106:40</A>&nbsp;Na svoj narod Jahve srd&#382;bom planu, zgadi mu se njegova ba&#353;tina.</p> 
<p><A NAME="an_106:41">106:41</A>&nbsp;Predade ih u ruke pogana te vladahu njima mrzitelji njini.</p> 
<p><A NAME="an_106:42">106:42</A>&nbsp;Mu&#269;ili ih neprijatelji i tla&#269;ili rukom svojom.</p> 
<p><A NAME="an_106:43">106:43</A>&nbsp;Pre&#269;esto ih izbavlja&#353;e, al' ga razjari&#353;e naumima svojim: poko&#353;eni bjehu za bezakonja svoja.</p> 
<p><A NAME="an_106:44">106:44</A>&nbsp;On pogleda opet na nevolju njinu kad njihove molitve za&#269;u</p> 
<p><A NAME="an_106:45">106:45</A>&nbsp;i sjeti se svog Saveza s njima, sa&#382;ali se na njih u velikom milosr&#273;u svome.</p> 
<p><A NAME="an_106:46">106:46</A>&nbsp;U&#269;ini da na&#273;u milost u onih &#353;to ih bjehu zarobili.</p> 
<p><A NAME="an_106:47">106:47</A>&nbsp;Spasi nas, Jahve, Bo&#382;e na&#353;, i saberi nas od bezbo&#382;nih naroda da slavimo tvoje sveto ime, da se tvojom slavom ponosimo.</p> 
<p><A NAME="an_106:48">106:48</A>&nbsp;Blagoslovljen Jahve, Bog Izraelov, od vijeka dovijeka! I sav narod neka ka&#382;e: "Amen! Aleluja!"</p> 
<p><A NAME="an_107:1">107:1</A>&nbsp;Hvalite Jahvu jer je dobar, jer je dovijeka ljubav njegova!</p> 
<p><A NAME="an_107:2">107:2</A>&nbsp;Tako nek' reknu svi otkupljenici koje Jahve otkupi iz ruke du&#353;manske</p> 
<p><A NAME="an_107:3">107:3</A>&nbsp;i koje skupi iz svih zemalja, s istoka i sa zapada, sa sjevera i s juga.</p> 
<p><A NAME="an_107:4">107:4</A>&nbsp;Lutahu pustinjom, u samo&#263;i pustoj, puta ne nalaze&#263;' do naseljena grada.</p> 
<p><A NAME="an_107:5">107:5</A>&nbsp;Gladni su bili, &#382;e&#273;u izmoreni, du&#353;a je klonula u njima.</p> 
<p><A NAME="an_107:6">107:6</A>&nbsp;Tada zavapi&#353;e Jahvi u svojoj tjeskobi, i on ih istr&#382;e iz svih nevolja.</p> 
<p><A NAME="an_107:7">107:7</A>&nbsp;Pravim ih putem p&#211;ovede da stignu ka gradu naseljenu.</p> 
<p><A NAME="an_107:8">107:8</A>&nbsp;Neka hvale Jahvu za dobrotu njegovu, za &#269;udesa njegova sinovima ljudskim!</p> 
<p><A NAME="an_107:9">107:9</A>&nbsp;Jer gladnu du&#353;u on nasiti, du&#353;u izgladnjelu on napuni dobrima.</p> 
<p><A NAME="an_107:10">107:10</A>&nbsp;U mraku sje&#273;ahu i u tmini, sputani bijedom i gvo&#382;&#273;ima,</p> 
<p><A NAME="an_107:11">107:11</A>&nbsp;jer su prkosili besjedama Bo&#382;jim i prezreli naum Svevi&#353;njega.</p> 
<p><A NAME="an_107:12">107:12</A>&nbsp;Srce im stoga skr&#353;i patnjama: posrtahu, a ne bje&#353;e nikog da im pomogne.</p> 
<p><A NAME="an_107:13">107:13</A>&nbsp;Tada zavapi&#353;e Jahvi u svojoj tjeskobi i on ih istr&#382;e iz svih nevolja.</p> 
<p><A NAME="an_107:14">107:14</A>&nbsp;Izvede ih iz tmina i mraka, raskide okove njihove.</p> 
<p><A NAME="an_107:15">107:15</A>&nbsp;Neka hvale Jahvu za dobrotu njegovu, za &#269;udesa njegova sinovima ljudskim!</p> 
<p><A NAME="an_107:16">107:16</A>&nbsp;Jer razbi vrata mjedena i gvozdene polomi zasune.</p> 
<p><A NAME="an_107:17">107:17</A>&nbsp;Zbog svojih bezakonja bolovahu oni, ispa&#353;taju&#263;' svoje opa&#269;ine:</p> 
<p><A NAME="an_107:18">107:18</A>&nbsp;svako se jelo gadilo du&#353;i njihovoj, do vrata smrti oni do&#273;o&#353;e.</p> 
<p><A NAME="an_107:19">107:19</A>&nbsp;Tada zavapi&#353;e Jahvi u svojoj tjeskobi i on ih istr&#382;e iz svih nevolja.</p> 
<p><A NAME="an_107:20">107:20</A>&nbsp;Rije&#269; svoju posla da ih ozdravi i &#382;ivot im spasi od jame grobne.</p> 
<p><A NAME="an_107:21">107:21</A>&nbsp;Neka hvale Jahvu za dobrotu njegovu, za &#269;udesa njegova sinovima ljudskim!</p> 
<p><A NAME="an_107:22">107:22</A>&nbsp;Nek' prinose &#382;rtve zahvalnice i kli&#269;u&#263;i nek' djela njegova kazuju!</p> 
<p><A NAME="an_107:23">107:23</A>&nbsp;Oni koji la&#273;ama zaplovi&#353;e morem da po vodama silnim trguju:</p> 
<p><A NAME="an_107:24">107:24</A>&nbsp;oni vidje&#353;e djela Jahvina, &#269;udesa njegova na pu&#269;ini.</p> 
<p><A NAME="an_107:25">107:25</A>&nbsp;On re&#269;e i olujni se vjetar uzvitla &#353;to u visinu di&#382;e valove mora.</p> 
<p><A NAME="an_107:26">107:26</A>&nbsp;Do neba se dizahu, u bezdan se spu&#353;tahu, u nevolji du&#353;a im ginula.</p> 
<p><A NAME="an_107:27">107:27</A>&nbsp;Teturahu i posrtahu kao pijani, sva ih je mudrost izdala.</p> 
<p><A NAME="an_107:28">107:28</A>&nbsp;Tada zavapi&#353;e Jahvi u svojoj tjeskobi i on ih istr&#382;e iz svih nevolja.</p> 
<p><A NAME="an_107:29">107:29</A>&nbsp;Smiri oluju u tih povjetarac, valovi morski umuko&#353;e.</p> 
<p><A NAME="an_107:30">107:30</A>&nbsp;Obradova&#353;e se ti&#353;ini, u &#382;eljenu luku on ih povede.</p> 
<p><A NAME="an_107:31">107:31</A>&nbsp;Neka hvale Jahvu za dobrotu njegovu, za &#269;udesa njegova sinovima ljudskim!</p> 
<p><A NAME="an_107:32">107:32</A>&nbsp;Neka ga uzvisuju u narodnom zboru, neka ga hvale u vije&#263;u staraca!</p> 
<p><A NAME="an_107:33">107:33</A>&nbsp;On pretvori rijeke u pustinju, a izvore vodene u &#382;ednu zemlju;</p> 
<p><A NAME="an_107:34">107:34</A>&nbsp;plodonosnu zemlju u slanu pustaru zbog zlo&#263;e &#382;itelja njezinih.</p> 
<p><A NAME="an_107:35">107:35</A>&nbsp;On obrati pustinju u jezero, a zemlju suhu u vodene izvore</p> 
<p><A NAME="an_107:36">107:36</A>&nbsp;i naseli ondje izgladnjele te podigo&#353;e grad gdje &#263;e &#382;ivjeti.</p> 
<p><A NAME="an_107:37">107:37</A>&nbsp;Zasija&#353;e njive, posadi&#353;e vinograde &#353;to im donije&#353;e obilnu ljetinu.</p> 
<p><A NAME="an_107:38">107:38</A>&nbsp;I on ih blagoslovi te se namno&#382;i&#353;e silno i stada im se ne smanji&#353;e.</p> 
<p><A NAME="an_107:39">107:39</A>&nbsp;Prorije&#273;eni bjehu i prezreni pod teretom patnja i nevolja.</p> 
<p><A NAME="an_107:40">107:40</A>&nbsp;Onaj &#353;to izlijeva prezir na knezove pusti ih da po bespu&#263;u pustom lutaju.</p> 
<p><A NAME="an_107:41">107:41</A>&nbsp;Iz nevolje p&#211;odi&#382;e ubogog i obitelji k'o stada &#211;umno&#382;&#196;i.</p> 
<p><A NAME="an_107:42">107:42</A>&nbsp;Vide&#263;' to, &#269;estiti neka se raduju, a zlo&#263;a neka sebi usta za&#269;epi!</p> 
<p><A NAME="an_107:43">107:43</A>&nbsp;Tko je mudar nek' o svemu tom razmi&#353;lja i nek' uvidi dobrotu Jahvinu!</p> 
<p><A NAME="an_108:1">108:1</A>&nbsp;Pjesma.  Psalam. Davidov.</p> 
<p><A NAME="an_108:2">108:2</A>&nbsp;Moje je srce sigurno, Bo&#382;e, sigurno je srce moje: pjevat &#263;u i svirati.</p> 
<p><A NAME="an_108:3">108:3</A>&nbsp;Probudi se, du&#353;o moja! Probudi se, harfo i citaro! Probudit &#263;u zoru jutarnju.</p> 
<p><A NAME="an_108:4">108:4</A>&nbsp;Hvalit &#263;u te, Jahve, me&#273;u narodima, me&#273;u pucima tebi &#263;u pjevati,</p> 
<p><A NAME="an_108:5">108:5</A>&nbsp;jer do neba je dobrota tvoja, do oblaka tvoja vjernost.</p> 
<p><A NAME="an_108:6">108:6</A>&nbsp;Uzvisi se, Bo&#382;e, nad nebesa, slava tvoja nek' je nad svom zemljom!</p> 
<p><A NAME="an_108:7">108:7</A>&nbsp;Da ti se ljubimci izbave, desnicom pomozi, usli&#353;i nas!</p> 
<p><A NAME="an_108:8">108:8</A>&nbsp;Bog re&#269;e u svom Sveti&#353;tu: "&#352;ekem &#263;u razdijelit' kli&#269;u&#263;i, dolinu &#263;u Sukot izmjeriti.</p> 
<p><A NAME="an_108:9">108:9</A>&nbsp;Moj je Gilead, moj Mana&#353;e, Efrajim mi kaciga, Judeja &#382;ezlo moje!</p> 
<p><A NAME="an_108:10">108:10</A>&nbsp;Moab je sud iz kojeg se umivam, na Edom &#263;u baciti obu&#263;u, nad Filistejcem slaviti pobjedu!"</p> 
<p><A NAME="an_108:11">108:11</A>&nbsp;Tko &#263;e me dovesti do utvr&#273;ena grada, tko &#263;e me dovesti do Edoma?</p> 
<p><A NAME="an_108:12">108:12</A>&nbsp;Zar ne&#263;e&#353; ti, o Bo&#382;e, &#353;to nas odbaci? Zar ne&#263;e&#353; vi&#353;e, Bo&#382;e, sa &#269;etama na&#353;im?</p> 
<p><A NAME="an_108:13">108:13</A>&nbsp;Pomozi nam protiv du&#353;mana, jer je ljudska pomo&#263; ni&#353;tavna!</p> 
<p><A NAME="an_108:14">108:14</A>&nbsp;S Bo&#382;jom pomo&#263;u hrabro &#263;emo se boriti, Bog &#263;e zgaziti na&#353;e du&#353;mane.</p> 
<p><A NAME="an_109:1">109:1</A>&nbsp;Zborovo&#273;i.  Psalam. Davidov. Bo&#382;e, diko moja, nemoj &#353;utjeti!</p> 
<p><A NAME="an_109:2">109:2</A>&nbsp;Usta bezbo&#382;na i prijevarna na me se otvaraju, govore mi jezikom la&#382;ljivim,</p> 
<p><A NAME="an_109:3">109:3</A>&nbsp;rije&#269;ima me mr&#382;nje okru&#382;uju, bezrazlo&#382;no me napadaju.</p> 
<p><A NAME="an_109:4">109:4</A>&nbsp;Za moju me ljubav oni optu&#382;uju, a ja se samo molim.</p> 
<p><A NAME="an_109:5">109:5</A>&nbsp;Uzvra&#263;aju mi zlo za dobro, mr&#382;nju za ljubav moju.</p> 
<p><A NAME="an_109:6">109:6</A>&nbsp;"Digni protiv njega bezbo&#382;nika i tu&#382;itelj nek' mu stane zdesna!</p> 
<p><A NAME="an_109:7">109:7</A>&nbsp;Kad mu se bude sudilo, nek' bude osu&#273;en, i molitva mu se za grijeh uzela!</p> 
<p><A NAME="an_109:8">109:8</A>&nbsp;Dani njegovi nek' budu malobrojni, njegovu slu&#382;bu nek' dobije drugi!</p> 
<p><A NAME="an_109:9">109:9</A>&nbsp;Djeca njegova nek' postanu siro&#269;ad, a njegova &#382;ena udovica!</p> 
<p><A NAME="an_109:10">109:10</A>&nbsp;Nek' mu djeca budu skitnice, prosjaci, nek' budu ba&#269;ena iz opustjelih domova!</p> 
<p><A NAME="an_109:11">109:11</A>&nbsp;Nek' mu lihvar prigrabi sav posjed, tu&#273;inci nek' razgrabe plod muke njegove!</p> 
<p><A NAME="an_109:12">109:12</A>&nbsp;Nitko ne imao prema njemu samilosti, nitko se ne smilovao siro&#269;adi njegovoj!</p> 
<p><A NAME="an_109:13">109:13</A>&nbsp;Neka mu se zatre potomstvo, u drugome koljenu neka se utrne ime njegovo!</p> 
<p><A NAME="an_109:14">109:14</A>&nbsp;Spominjao se Jahve grijeha njegovih, i grijeh njegove majke nek' se ne izbri&#353;e:</p> 
<p><A NAME="an_109:15">109:15</A>&nbsp;nek budu svagda Jahvi pred o&#269;ima! Neka se sa zemlje izbri&#353;e spomen njihov!"</p> 
<p><A NAME="an_109:16">109:16</A>&nbsp;Jer se ne spomenu da &#269;ini milosr&#273;e, ve&#263; proganja&#353;e bijedna i uboga i u smrt gonja&#353;e &#269;ovjeka srca shrvana.</p> 
<p><A NAME="an_109:17">109:17</A>&nbsp;Prokletstvo je ljubio, pa neka ga stigne; blagoslova ne htjede, daleko nek' je od njega!</p> 
<p><A NAME="an_109:18">109:18</A>&nbsp;Prokletstvom nek' se odjene kao haljinom, neka kao voda u&#273;e u njega i kao ulje u kosti njegove.</p> 
<p><A NAME="an_109:19">109:19</A>&nbsp;Bilo mu haljinom kojom se pokriva, pojas kojim se svagda pa&#353;e!</p> 
<p><A NAME="an_109:20">109:20</A>&nbsp;Tako nek' plati Jahve tu&#382;iteljima mojim koji zlo govore protiv du&#353;e moje!</p> 
<p><A NAME="an_109:21">109:21</A>&nbsp;A ti, Jahve, Gospode, rad imena svog zauzmi se za me, spasi me jer je dobrostiva ljubav tvoja!</p> 
<p><A NAME="an_109:22">109:22</A>&nbsp;Jer bijedan sam i ubog, i srce je moje ranjeno u meni.</p> 
<p><A NAME="an_109:23">109:23</A>&nbsp;K'o sjena &#353;to se naginje ja nestajem, progone me kao skakavca.</p> 
<p><A NAME="an_109:24">109:24</A>&nbsp;Od posta mi koljena klecaju i tijelo moje omr&#353;a.</p> 
<p><A NAME="an_109:25">109:25</A>&nbsp;Ruglom sam njima postao, kimaju glavom kad me vide.</p> 
<p><A NAME="an_109:26">109:26</A>&nbsp;Pomozi mi, Jahve, Bo&#382;e moj, po doborti me svojoj spasi!</p> 
<p><A NAME="an_109:27">109:27</A>&nbsp;Nek' upoznaju da je ovo ruka tvoja i da si ti ovo u&#269;inio, Jahve!</p> 
<p><A NAME="an_109:28">109:28</A>&nbsp;Oni nek' proklinju, ti blagoslivljaj; nek' se postide koji se na me podi&#382;u, a sluga tvoj nek' se raduje!</p> 
<p><A NAME="an_109:29">109:29</A>&nbsp;Stidom nek' se odjenu tu&#382;itelji moji i sramotom svojom nek' se k'o pla&#353;tem pokriju!</p> 
<p><A NAME="an_109:30">109:30</A>&nbsp;Slavit &#263;u Jahvu iz svega grla i hvalit' ga u veliku mno&#353;tvu</p> 
<p><A NAME="an_109:31">109:31</A>&nbsp;jer stoji s desne siromahu da mu du&#353;u spasi od sudaca.</p> 
<p><A NAME="an_110:1">110:1</A>&nbsp;Psalam.  Davidov.  Rije&#269; Jahvina Gospodinu mojemu: "Sjedi mi zdesna dok ne polo&#382;im du&#353;mane za podno&#382;je tvojim nogama!</p> 
<p><A NAME="an_110:2">110:2</A>&nbsp;&#381;ezlo tvoje mo&#263;i protegnut &#263;e Jahve sa Siona: vladaj posred svojih neprijatelja!</p> 
<p><A NAME="an_110:3">110:3</A>&nbsp;Spreman je tvoj narod u svetim odorama za dan tvog juna&#353;tva: kao rosa iz krila zorina uza te su mladi ratnici."</p> 
<p><A NAME="an_110:4">110:4</A>&nbsp;Zakleo se Jahve i ne&#263;e se pokajati: "Dovijeka ti si sve&#263;enik po redu Melkisedekovu!"</p> 
<p><A NAME="an_110:5">110:5</A>&nbsp;Gospodin ti je zdesna, on &#263;e oboriti kraljeve u dan gnjeva svojega.</p> 
<p><A NAME="an_110:6">110:6</A>&nbsp;On &#263;e sudit' narodima: bit &#263;e trupla na gomile, po svoj zemlji raskoljenih glava.</p> 
<p><A NAME="an_110:7">110:7</A>&nbsp;Na putu &#263;e se napit' iz potoka, visoko &#263;e dignuti glavu.</p> 
<p><A NAME="an_111:1">111:1</A>&nbsp;Aleluja!  <small>ALEF Hvalit &#263;u Jahvu svim srcem svojim <small>BET u zboru pravednika, u zajednici njihovoj.</p> 
<p><A NAME="an_111:2">111:2</A>&nbsp;<small>GIMEL Silna su djela Jahvina, <small>DALET nek' razmi&#353;ljaju o njima svi koji ih ljube.</p> 
<p><A NAME="an_111:3">111:3</A>&nbsp;<small>HE Sjajno je i veli&#269;anstveno djelo njegovo, <small>VAU i pravda njegova ostaje dovijeka.</p> 
<p><A NAME="an_111:4">111:4</A>&nbsp;<small>ZAJIN &#268;udesima svojim spomen postavi, <small>HET blag je Jahve i milosrdan.</p> 
<p><A NAME="an_111:5">111:5</A>&nbsp;<small>TET Hranu dade &#353;tovateljima svojim, <small>JOD dovijeka se sje&#263;a svoga Saveza.</p> 
<p><A NAME="an_111:6">111:6</A>&nbsp;<small>KAF Silna djela svoja objavi svom narodu, <small>LAMED u posjed im dade zemlju pogana.</p> 
<p><A NAME="an_111:7">111:7</A>&nbsp;<small>MEM Djela ruku njegovih vjernost su i pravednost, <small>NUN stalne su sve naredbe njegove,</p> 
<p><A NAME="an_111:8">111:8</A>&nbsp;<small>SAMEK utvr&#273;ene za sva vremena, dovijeka, <small>AJIN sazdane na istini i na pravdi.</p> 
<p><A NAME="an_111:9">111:9</A>&nbsp;<small>PE On posla spasenje svom narodu, <small>SADE Savez svoj postavi zauvijek: <small>KOF sveto je i &#269;asno ime njegovo!</p> 
<p><A NAME="an_111:10">111:10</A>&nbsp;<small>RE&#352; Po&#269;etak mudrosti strah Gospodnji! <small>&#352;IN Mudro &#269;ine koji ga po&#353;tuju. <small>TAU Slava njegova ostaje dovijeka!</p> 
<p><A NAME="an_112:1">112:1</A>&nbsp;Aleluja!  <small>ALEF Blago &#269;ovjeku koji se boji Jahve <small>BET i koji u&#382;iva u naredbama njegovim:</p> 
<p><A NAME="an_112:2">112:2</A>&nbsp;<small>GIMEL mo&#263;no &#263;e mu biti na zemlji potomstvo, <small>DALET na pravednu &#263;e pokoljenju po&#269;ivati blagoslov.</p> 
<p><A NAME="an_112:3">112:3</A>&nbsp;<small>HE Blagostanje i bogatstvo bit &#263;e u domu njegovu, <small>VAU njegova pravednost ostaje dovijeka.</p> 
<p><A NAME="an_112:4">112:4</A>&nbsp;<small>ZAJIN &#268;estitima svi&#263;e k'o svjetlost u tami: <small>HET blag, milosrdan i pravedan Jahve.</p> 
<p><A NAME="an_112:5">112:5</A>&nbsp;<small>TET Dobro je &#269;ovjeku koji je milostiv i daje u zajam, <small>JOD koji poslove svoje obavlja pravedno.</p> 
<p><A NAME="an_112:6">112:6</A>&nbsp;<small>KAF Dovijeka ne&#263;e on posrnuti: <small>LAMED u vje&#269;nome &#263;e spomenu biti pravednik.</p> 
<p><A NAME="an_112:7">112:7</A>&nbsp;<small>MEM &#381;alosne se vijesti ne&#263;e bojati, <small>NUN mirno je njegovo srce uzdaju&#263;' se u Jahvu.</p> 
<p><A NAME="an_112:8">112:8</A>&nbsp;<small>SAMEK Hrabro mu je srce, ni&#269;eg se ne boji, <small>AJIN neprijatelje svoje prezire.</p> 
<p><A NAME="an_112:9">112:9</A>&nbsp;<small>PE On prosipa, daje sirotinji: <small>SADE pravednost njegova ostaje dovijeka, <small>KOF njegovo &#263;e se &#269;elo slavno uzdi&#263;i.</p> 
<p><A NAME="an_112:10">112:10</A>&nbsp;<small>RE&#352; Ljutito &#263;e to gledati bezbo&#382;nik, <small>&#352;IN &#353;krgutat &#263;e zubima i venuti, <small>TAU propast &#263;e &#382;elja opakih.</p> 
<p><A NAME="an_113:1">113:1</A>&nbsp;Aleluja!  Hvalite, sluge Jahvine, hvalite ime Jahvino!</p> 
<p><A NAME="an_113:2">113:2</A>&nbsp;Blagoslovljeno ime Jahvino sada i dovijeka!</p> 
<p><A NAME="an_113:3">113:3</A>&nbsp;Od istoka sunca do zalaska hvaljeno bilo ime Jahvino!</p> 
<p><A NAME="an_113:4">113:4</A>&nbsp;Uzvi&#353;en je Jahve nad sve narode, slava njegova nebesa nadvisuje.</p> 
<p><A NAME="an_113:5">113:5</A>&nbsp;Tko je kao Jahve, Bog na&#353;, koji u visinama stoluje</p> 
<p><A NAME="an_113:6">113:6</A>&nbsp;i gleda odozgo nebo i zemlju?</p> 
<p><A NAME="an_113:7">113:7</A>&nbsp;Podi&#382;e iz pra&#353;ine uboga, iz gliba vadi siromaha</p> 
<p><A NAME="an_113:8">113:8</A>&nbsp;da ga posadi s prvacima, s prvacima svoga naroda.</p> 
<p><A NAME="an_113:9">113:9</A>&nbsp;Nerotkinji daje da u domu stanuje kao radosna majka djece brojne.</p> 
<p><A NAME="an_114:1">114:1</A>&nbsp;Aleluja!  Kad iza&#273;e Izrael iz Egipta i ku&#263;a Jakovljeva iz naroda barbarskog,</p> 
<p><A NAME="an_114:2">114:2</A>&nbsp;Judeja mu posta sveti&#353;te, a Izrael kraljevstvo njegovo.</p> 
<p><A NAME="an_114:3">114:3</A>&nbsp;Vidje more i uzma&#269;e, a Jordan ustuknu.</p> 
<p><A NAME="an_114:4">114:4</A>&nbsp;Bregovi skakahu poput ovnova i bre&#382;uljci poput jaganjaca.</p> 
<p><A NAME="an_114:5">114:5</A>&nbsp;&#352;to ti je, more, da uzmi&#269;e&#353;? Jordane, za&#353;to natrag okre&#263;e&#353;?</p> 
<p><A NAME="an_114:6">114:6</A>&nbsp;Bregovi, za&#353;to ska&#269;ete poput ovnova i vi, bre&#382;uljci, poput jaganjaca?</p> 
<p><A NAME="an_114:7">114:7</A>&nbsp;Dr&#353;&#263;i, zemljo, pred licem Gospodnjim, pred licem Boga Jakovljeva.</p> 
<p><A NAME="an_114:8">114:8</A>&nbsp;On hrid pretvara u slap vodeni i stijenu u izvor vode.</p> 
<p><A NAME="an_115:1">115:1</A>&nbsp;Ne nama, o Jahve, ne nama, ve&#263; svom imenu slavu daj zbog ljubavi i vjernosti svoje.</p> 
<p><A NAME="an_115:2">115:2</A>&nbsp;Za&#353;to da govore pogani: "T&#211;a gdje je Bog njihov?"</p> 
<p><A NAME="an_115:3">115:3</A>&nbsp;Na&#353; je Bog na nebesima, sve &#353;to mu se svidi to u&#269;ini.</p> 
<p><A NAME="an_115:4">115:4</A>&nbsp;Idoli su njihovi srebro i zlato, ljudskih su ruku djelo.</p> 
<p><A NAME="an_115:5">115:5</A>&nbsp;Usta imaju, a ne govore, o&#269;i imaju, a ne vide.</p> 
<p><A NAME="an_115:6">115:6</A>&nbsp;U&#353;i imaju, a ne &#269;uju, nosnice, a ne miri&#353;u.</p> 
<p><A NAME="an_115:7">115:7</A>&nbsp;Ruke imaju, a ne hvataju, noge imaju, a ne hodaju; glas im iz grla ne izlazi.</p> 
<p><A NAME="an_115:8">115:8</A>&nbsp;Takvi su i oni koji ih napravi&#353;e i svi koji se u njih uzdaju.</p> 
<p><A NAME="an_115:9">115:9</A>&nbsp;Dome Izraelov, u Jahvu se uzdaj! - On je &#353;tit i pomo&#263;nik njihov.</p> 
<p><A NAME="an_115:10">115:10</A>&nbsp;Dome Aronov, u Jahvu se uzdaj! - On je &#353;tit i pomo&#263;nik njihov.</p> 
<p><A NAME="an_115:11">115:11</A>&nbsp;&#352;tovatelji Jahvini, u Jahvu se uzdajte! - On je &#353;tit i pomo&#263;nik njihov.</p> 
<p><A NAME="an_115:12">115:12</A>&nbsp;Jahve &#263;e se nas spomenut' i on &#263;e nas blagoslovit': blagoslovit &#263;e dom Izraelov, blagoslovit &#263;e dom Aronov,</p> 
<p><A NAME="an_115:13">115:13</A>&nbsp;blagoslovit &#263;e one koji se Jahve boje - i male i velike.</p> 
<p><A NAME="an_115:14">115:14</A>&nbsp;Umno&#382;io vas Jahve, vas i va&#353;e sinove!</p> 
<p><A NAME="an_115:15">115:15</A>&nbsp;Blagoslovio vas Jahve koji stvori nebo i zemlju!</p> 
<p><A NAME="an_115:16">115:16</A>&nbsp;Nebo je nebo Jahvino, a zemlju dade sinovima &#269;ovje&#269;jim.</p> 
<p><A NAME="an_115:17">115:17</A>&nbsp;Ne, Jahvu mrtvi ne hvale, nitko od onih &#353;to si&#273;u u Podzemlje.</p> 
<p><A NAME="an_115:18">115:18</A>&nbsp;Mi &#382;ivi, mi Jahvu slavimo sada i dovijeka. Aleluja.</p> 
<p><A NAME="an_116:1">116:1</A>&nbsp;Ljubim Jahvu jer &#269;uje vapaj molitve moje:</p> 
<p><A NAME="an_116:2">116:2</A>&nbsp;uho svoje prignu k meni u dan u koji ga zazvah.</p> 
<p><A NAME="an_116:3">116:3</A>&nbsp;U&#382;eta smrti sape&#353;e me, stego&#353;e me zamke Podzemlja, sna&#353;la me muka i tjeskoba.</p> 
<p><A NAME="an_116:4">116:4</A>&nbsp;Tada zazvah ime Jahvino: "O Jahve, spasi &#382;ivot moj!"</p> 
<p><A NAME="an_116:5">116:5</A>&nbsp;Dobrostiv je Jahve i pravedan, pun su&#263;uti je Bog na&#353;.</p> 
<p><A NAME="an_116:6">116:6</A>&nbsp;Jahve &#269;uva bezazlene: u nevolji bijah, on me izbavi.</p> 
<p><A NAME="an_116:7">116:7</A>&nbsp;Vrati se, du&#353;o moja, u svoj pokoj, jer Jahve je dobrotvor tvoj.</p> 
<p><A NAME="an_116:8">116:8</A>&nbsp;On mi &#382;ivot od smrti izbavi, o&#269;i moje od suza, noge od pada.</p> 
<p><A NAME="an_116:9">116:9</A>&nbsp;Hodit &#263;u pred licem Jahvinim u zemlji &#382;ivih.</p> 
<p><A NAME="an_116:10">116:10</A>&nbsp;Ja vjerujem i kada ka&#382;em: "Nesretan sam veoma."</p> 
<p><A NAME="an_116:11">116:11</A>&nbsp;U smetenosti svojoj rekoh: "Svaki je &#269;ovjek la&#382;ac!"</p> 
<p><A NAME="an_116:12">116:12</A>&nbsp;&#352;to da uzvratim Jahvi za sve &#353;to mi je u&#269;inio?</p> 
<p><A NAME="an_116:13">116:13</A>&nbsp;Uzet &#263;u &#269;a&#353;u spasenja i zazvat &#263;u ime Jahvino.</p> 
<p><A NAME="an_116:14">116:14</A>&nbsp;Izvr&#353;it &#263;u Jahvi zavjete svoje pred svim pukom njegovim.</p> 
<p><A NAME="an_116:15">116:15</A>&nbsp;Dragocjena je u o&#269;ima Jahvinim smrt pobo&#382;nika njegovih.</p> 
<p><A NAME="an_116:16">116:16</A>&nbsp;Jahve, tvoj sam sluga, tvoj sluga, sin slu&#353;kinje tvoje: ti si razrije&#353;io okove moje.</p> 
<p><A NAME="an_116:17">116:17</A>&nbsp;Tebi &#263;u prinijeti &#382;rtve zahvalne, zazvat &#263;u ime Jahvino.</p> 
<p><A NAME="an_116:18">116:18</A>&nbsp;Izvr&#353;it &#263;u Jahvi zavjete svoje pred svim pukom njegovim,</p> 
<p><A NAME="an_116:19">116:19</A>&nbsp;u predvorjima Doma Jahvina, posred tebe, Jeruzaleme!</p> 
<p><A NAME="an_117:1">117:1</A>&nbsp;Aleluja!  Hvalite Jahvu, svi puci, slavite ga, svi narodi!</p> 
<p><A NAME="an_117:2">117:2</A>&nbsp;Silna je prema nama ljubav njegova, i vjernost Jahvina ostaje dovijeka!</p> 
<p><A NAME="an_118:1">118:1</A>&nbsp;Aleluja!  Zahvaljujte Jahvi jer je dobar, jer je vje&#269;na ljubav njegova!</p> 
<p><A NAME="an_118:2">118:2</A>&nbsp;Neka rekne dom Izraelov: "Vje&#269;na je ljubav njegova!"</p> 
<p><A NAME="an_118:3">118:3</A>&nbsp;Neka rekne dom Aronov: "Vje&#269;na je ljubav njegova!"</p> 
<p><A NAME="an_118:4">118:4</A>&nbsp;Svi koji se Jahve boje neka reknu: "Vje&#269;na je ljubav njegova!"</p> 
<p><A NAME="an_118:5">118:5</A>&nbsp;Iz tjeskobe Jahvu ja zazvah: on me usli&#353;a i oslobodi.</p> 
<p><A NAME="an_118:6">118:6</A>&nbsp;Jahve je sa mnom i ja ne strahujem: &#353;to mi tko mo&#382;e?</p> 
<p><A NAME="an_118:7">118:7</A>&nbsp;Jahve je sa mnom, pomo&#263; moja, i zbunjene gledam du&#353;mane.</p> 
<p><A NAME="an_118:8">118:8</A>&nbsp;Bolje se Jahvi ute&#263;i nego se uzdat' u &#269;ovjeka.</p> 
<p><A NAME="an_118:9">118:9</A>&nbsp;Bolje se Jahvi ute&#263;i nego se uzdat' u mogu&#263;nike.</p> 
<p><A NAME="an_118:10">118:10</A>&nbsp;Pogani me okru&#382;i&#353;e: imenom ih Jahvinim uni&#353;tih.</p> 
<p><A NAME="an_118:11">118:11</A>&nbsp;Opkoli&#353;e me odasvud: imenom ih Jahvinim uni&#353;tih.</p> 
<p><A NAME="an_118:12">118:12</A>&nbsp;Opkoli&#353;e me poput p&#269;ela, ubod im &#382;e&#382;e kao trnje zapaljeno: imenom ih Jahvinim uni&#353;tih.</p> 
<p><A NAME="an_118:13">118:13</A>&nbsp;Gurahu me, gurahu, da me obore, ali mi Jahve pomo&#382;e.</p> 
<p><A NAME="an_118:14">118:14</A>&nbsp;Jahve je moja snaga i pjesma, on mi je spasitelj.</p> 
<p><A NAME="an_118:15">118:15</A>&nbsp;&#268;uj! Radost i spasenje odzvanja &#353;atorima pravednika: Jahvina se proslavi desnica,</p> 
<p><A NAME="an_118:16">118:16</A>&nbsp;Jahvina me uzdigne desnica, Jahvina se proslavi desnica!</p> 
<p><A NAME="an_118:17">118:17</A>&nbsp;Ne, umrijeti ne&#263;u nego &#382;ivjeti i kazivat &#263;u djela Jahvina.</p> 
<p><A NAME="an_118:18">118:18</A>&nbsp;Kaznom te&#353;kom kaznio me Jahve, ali me smrti ne preda.</p> 
<p><A NAME="an_118:19">118:19</A>&nbsp;Otvorite mi &#353;irom vrata pravde: u&#263;i &#263;u, Jahvi zahvalit'!</p> 
<p><A NAME="an_118:20">118:20</A>&nbsp;"Ovo su vrata Jahvina, na njih ulaze pravedni!"</p> 
<p><A NAME="an_118:21">118:21</A>&nbsp;Zahvalit &#263;u ti &#353;to si me usli&#353;io i moj postao spasitelj.</p> 
<p><A NAME="an_118:22">118:22</A>&nbsp;Kamen &#353;to ga odbaci&#353;e graditelji postade kamen zaglavni.</p> 
<p><A NAME="an_118:23">118:23</A>&nbsp;Jahvino je to djelo: kakvo &#269;udo u o&#269;ima na&#353;im!</p> 
<p><A NAME="an_118:24">118:24</A>&nbsp;Ovo je dan &#353;to ga u&#269;ini Jahve: kli&#269;imo i radujmo se njemu!</p> 
<p><A NAME="an_118:25">118:25</A>&nbsp;O Jahve, spasenje nam daj! Jahve, sre&#263;u nam daj!</p> 
<p><A NAME="an_118:26">118:26</A>&nbsp;Blagoslovljen koji dolazi u imenu Jahvinu! Blagoslivljamo vas iz Doma Jahvina!</p> 
<p><A NAME="an_118:27">118:27</A>&nbsp;Obasjao nas Bog Jahve! Slo&#382;ite povorku s gran&#269;icama u ruci sve do rogova &#382;rtvenika.</p> 
<p><A NAME="an_118:28">118:28</A>&nbsp;Ti si Bog moj - tebi zahvaljujem: Bo&#382;e moj, tebe ja uzvisujem.</p> 
<p><A NAME="an_118:29">118:29</A>&nbsp;Zahvaljujte Jahvi jer je dobar, jer je vje&#269;na ljubav njegova!</p> 
<p><A NAME="an_119:1">119:1</A>&nbsp;<small>ALEF Bla&#382;eni oni kojih je put neokaljan, koji hode po Zakonu Jahvinu!</p> 
<p><A NAME="an_119:2">119:2</A>&nbsp;Bla&#382;eni oni koji &#269;uvaju propise njegove, &#269;itavim srcem njega tra&#382;e;</p> 
<p><A NAME="an_119:3">119:3</A>&nbsp;koji ne &#269;ine bezakonje, ve&#263; hode putovima njegovim.</p> 
<p><A NAME="an_119:4">119:4</A>&nbsp;Naredbe si svoje dao da se bri&#382;no &#269;uvaju.</p> 
<p><A NAME="an_119:5">119:5</A>&nbsp;O, kad bi &#269;vrsti bili putovi moji da tvoja &#269;uvam pravila!</p> 
<p><A NAME="an_119:6">119:6</A>&nbsp;Ne&#263;u se postidjeti tada kad budem pazio na zapovijedi tvoje.</p> 
<p><A NAME="an_119:7">119:7</A>&nbsp;Slavit &#263;u te u &#269;estitosti srca kad nau&#269;im sudove pravde tvoje.</p> 
<p><A NAME="an_119:8">119:8</A>&nbsp;Tvoja &#263;u pravila &#269;uvati: ne zapusti me nikada!</p> 
<p><A NAME="an_119:9">119:9</A>&nbsp;<small>BET Kako &#263;e mladi&#263; &#269;istim sa&#269;uvati put svoj? &#268;uvaju&#263;i rije&#269;i tvoje.</p> 
<p><A NAME="an_119:10">119:10</A>&nbsp;Svim srcem svojim tebe tra&#382;im; ne daj da zastranim od zapovijedi tvojih.</p> 
<p><A NAME="an_119:11">119:11</A>&nbsp;U srce pohranih rije&#269; tvoju da protiv tebe ne sagrije&#353;im.</p> 
<p><A NAME="an_119:12">119:12</A>&nbsp;Blagoslovljen si, o Jahve, nau&#269;i me svojim pravilima.</p> 
<p><A NAME="an_119:13">119:13</A>&nbsp;Usnama svojim navje&#353;&#263;ujem sudove usta tvojih.</p> 
<p><A NAME="an_119:14">119:14</A>&nbsp;Putu se propisa tvojih radujem vi&#353;e no svemu bogatstvu.</p> 
<p><A NAME="an_119:15">119:15</A>&nbsp;Razmi&#353;ljat &#263;u o naredbama tvojim i putove &#263;u tvoje razmatrat'.</p> 
<p><A NAME="an_119:16">119:16</A>&nbsp;U&#382;ivat &#263;u u pravilima tvojim, rije&#269;i tvojih ne&#263;u zaboravit'.</p> 
<p><A NAME="an_119:17">119:17</A>&nbsp;<small>GIMEL Milostiv budi meni, sluzi svojem, da &#382;ivim i tvoje rije&#269;i &#269;uvam.</p> 
<p><A NAME="an_119:18">119:18</A>&nbsp;Otvori o&#269;i moje da gledam divote tvoga Zakona!</p> 
<p><A NAME="an_119:19">119:19</A>&nbsp;Ja sam do&#353;ljak na zemlji, zapovijedi svoje nemoj od mene skrivati!</p> 
<p><A NAME="an_119:20">119:20</A>&nbsp;Du&#353;a mi gine u svako doba &#382;ude&#263;i za tvojim odlukama.</p> 
<p><A NAME="an_119:21">119:21</A>&nbsp;Oholima ti si zaprijetio: prokleti koji odstupaju od zapovijedi tvojih.</p> 
<p><A NAME="an_119:22">119:22</A>&nbsp;Uzmi s mene rug i sramotu, jer tvoje ja &#269;uvam propise.</p> 
<p><A NAME="an_119:23">119:23</A>&nbsp;Pa nek' se sastaju knezovi i proti meni govore, tvoj sluga razmi&#353;lja o pravilima tvojim.</p> 
<p><A NAME="an_119:24">119:24</A>&nbsp;Jer tvoja su svjedo&#269;anstva u&#382;ivanje moje, tvoja su pravila moji savjetnici.</p> 
<p><A NAME="an_119:25">119:25</A>&nbsp;<small>DALET Moja du&#353;a le&#382;i u pra&#353;ini: po rije&#269;i svojoj vrati mi &#382;ivot.</p> 
<p><A NAME="an_119:26">119:26</A>&nbsp;Kazivao sam ti svoje putove i ti si me &#269;uo: pravilima me svojim nau&#269;i.</p> 
<p><A NAME="an_119:27">119:27</A>&nbsp;Poka&#382;i mi put odredaba svojih i o &#269;udesima &#263;u tvojim razmi&#353;ljat'.</p> 
<p><A NAME="an_119:28">119:28</A>&nbsp;Suze roni du&#353;a moja od &#382;alosti: po rije&#269;i svojoj ti me podigni!</p> 
<p><A NAME="an_119:29">119:29</A>&nbsp;Daleko me dr&#382;i od puta zablude i Zakonom me svojim obdari!</p> 
<p><A NAME="an_119:30">119:30</A>&nbsp;Put istine ja sam odabrao, pred o&#269;i sam stavio odluke tvoje.</p> 
<p><A NAME="an_119:31">119:31</A>&nbsp;Uz propise tvoje ja &#269;vrsto prianjam, o Jahve, nemoj me postidjeti!</p> 
<p><A NAME="an_119:32">119:32</A>&nbsp;Ja kro&#269;im putem zapovijedi tvojih jer si mi prosvijetlio srce.</p> 
<p><A NAME="an_119:33">119:33</A>&nbsp;<small>HE Poka&#382;i mi, Jahve, stazu pravila svojih i ja &#263;u je &#269;uvati do kraja.</p> 
<p><A NAME="an_119:34">119:34</A>&nbsp;Pou&#269;i me da se tvoga dr&#382;im Zakona i &#269;uvat &#263;u ga svim srcem.</p> 
<p><A NAME="an_119:35">119:35</A>&nbsp;Uputi me stazom svojih zapovijedi, jer ja u njoj u&#382;ivam.</p> 
<p><A NAME="an_119:36">119:36</A>&nbsp;Prikloni mi srce propisima svojim, a ne k pohlepi!</p> 
<p><A NAME="an_119:37">119:37</A>&nbsp;Odvrati moje o&#269;i da ne vide ni&#353;tavost, &#382;ivot mi &#269;uvaj na putu svojemu!</p> 
<p><A NAME="an_119:38">119:38</A>&nbsp;Ispuni svom sluzi obe&#263;anje koje si onima dao &#353;to te se boje.</p> 
<p><A NAME="an_119:39">119:39</A>&nbsp;Ukloni sramotu od koje strahujem, jer divni su tvoji sudovi.</p> 
<p><A NAME="an_119:40">119:40</A>&nbsp;Evo, &#269;eznem za naredbama tvojim: pravdom me svojom po&#382;ivi.</p> 
<p><A NAME="an_119:41">119:41</A>&nbsp;<small>VAU Nek' milost tvoja, o Jahve, do&#273;e na mene i spasenje tvoje po tvom obe&#263;anju.</p> 
<p><A NAME="an_119:42">119:42</A>&nbsp;Odgovorit &#263;u onima koji me ru&#382;e, jer se uzdam u rije&#269; tvoju.</p> 
<p><A NAME="an_119:43">119:43</A>&nbsp;Od mojih usta ne oduzmi rije&#269; istine, jer se uzdam u sudove tvoje.</p> 
<p><A NAME="an_119:44">119:44</A>&nbsp;Tvoj &#263;u Zakon &#269;uvati uvijek i dovijeka.</p> 
<p><A NAME="an_119:45">119:45</A>&nbsp;Hodit &#263;u putem prostranim, jer naredbe tvoje istra&#382;ujem.</p> 
<p><A NAME="an_119:46">119:46</A>&nbsp;Pred kraljevima o tvojim &#263;u propisima govorit' i zbunit' se ne&#263;u.</p> 
<p><A NAME="an_119:47">119:47</A>&nbsp;U zapovijedima tvojim moja je naslada jer ih ljubim.</p> 
<p><A NAME="an_119:48">119:48</A>&nbsp;Prema zapovijedima tvojim ja podi&#382;em ruke i o tvojim odredbama razmi&#353;ljam.</p> 
<p><A NAME="an_119:49">119:49</A>&nbsp;<small>ZAJIN Spomeni se svoje rije&#269;i sluzi svojem kojom si mi dao nadu.</p> 
<p><A NAME="an_119:50">119:50</A>&nbsp;U nevolji sva mi je utjeha &#353;to mi &#382;ivot &#269;uva rije&#269; tvoja.</p> 
<p><A NAME="an_119:51">119:51</A>&nbsp;Oholice me napadaju &#382;estoko, ali ja od tvog Zakona ne odstupam.</p> 
<p><A NAME="an_119:52">119:52</A>&nbsp;Sje&#263;am se, o Jahve, davnih sudova tvojih i to me tje&#353;i.</p> 
<p><A NAME="an_119:53">119:53</A>&nbsp;Bijes me hvata zbog gre&#353;nika koji tvoj Zakon napu&#353;taju.</p> 
<p><A NAME="an_119:54">119:54</A>&nbsp;Tvoje su mi naredbe pjesma u zemlji kojom putujem.</p> 
<p><A NAME="an_119:55">119:55</A>&nbsp;No&#263;u se spominjem, Jahve, imena tvojega i tvoj &#269;uvam Zakon.</p> 
<p><A NAME="an_119:56">119:56</A>&nbsp;Evo &#353;to je &#382;elja moja: &#269;uvati tvoje odredbe.</p> 
<p><A NAME="an_119:57">119:57</A>&nbsp;<small>HET Dio je moj, o Jahve - rekoh - da tvoje &#269;uvam rije&#269;i.</p> 
<p><A NAME="an_119:58">119:58</A>&nbsp;Svim srcem lice tvoje ganuti ho&#263;u: smiluj mi se po svom obe&#263;anju.</p> 
<p><A NAME="an_119:59">119:59</A>&nbsp;Promislio sam putove svoje i k tvojem sam svjedo&#269;anstvu upravio noge.</p> 
<p><A NAME="an_119:60">119:60</A>&nbsp;Hitam i ne oklijevam da zapovijedi tvoje &#269;uvam.</p> 
<p><A NAME="an_119:61">119:61</A>&nbsp;Opleto&#353;e me u&#382;eta gre&#353;nika, ali tvoga Zakona ja ne zaboravljam.</p> 
<p><A NAME="an_119:62">119:62</A>&nbsp;U pono&#263;i ustajem da te slavim zbog pravednih tvojih odluka.</p> 
<p><A NAME="an_119:63">119:63</A>&nbsp;Prijatelj sam svima koji te se boje i koji tvoje &#269;uvaju naredbe.</p> 
<p><A NAME="an_119:64">119:64</A>&nbsp;Dobrote tvoje, Jahve, puna je zemlja; nau&#269;i me odredbama svojim.</p> 
<p><A NAME="an_119:65">119:65</A>&nbsp;<small>TET U&#269;inio si dobro svom sluzi, Jahve, po rije&#269;i svojoj.</p> 
<p><A NAME="an_119:66">119:66</A>&nbsp;Nau&#269;i me razumu i znanju, jer u zapovijedi tvoje vjerujem.</p> 
<p><A NAME="an_119:67">119:67</A>&nbsp;Prije nego bjeh poni&#382;en, lutao sam, ali sada tvoju &#269;uvam rije&#269;.</p> 
<p><A NAME="an_119:68">119:68</A>&nbsp;Ti si tako dobar i dobrostiv: nau&#269;i me pravilima svojim.</p> 
<p><A NAME="an_119:69">119:69</A>&nbsp;Oholi na me prijevare smi&#353;ljaju, ali se ja svim srcem dr&#382;im naredaba tvojih.</p> 
<p><A NAME="an_119:70">119:70</A>&nbsp;Srce im je poput sala be&#353;&#263;utno, a ja u&#382;ivam u tvom Zakonu.</p> 
<p><A NAME="an_119:71">119:71</A>&nbsp;Dobro mi je &#353;to sam poni&#382;en da bih tvoja nau&#269;io pravila.</p> 
<p><A NAME="an_119:72">119:72</A>&nbsp;Dra&#382;i mi je zakon usta tvojih no tisu&#263;e zlatnika i srebrnika.</p> 
<p><A NAME="an_119:73">119:73</A>&nbsp;<small>JOD Tvoje me ruke stvori&#353;e i oblikova&#353;e; prosvijetli me da nau&#269;im zapovijedi tvoje.</p> 
<p><A NAME="an_119:74">119:74</A>&nbsp;&#352;tovatelji tvoji vide&#263;' me vesele se, jer se u rije&#269; tvoju ja pouzdah.</p> 
<p><A NAME="an_119:75">119:75</A>&nbsp;Znadem, o Jahve, da su ti sudovi pravedni i da si me s pravom ponizio.</p> 
<p><A NAME="an_119:76">119:76</A>&nbsp;Tvoja ljubav nek' mi bude tje&#353;iteljicom po obe&#263;anju koje si dao sluzi svom.</p> 
<p><A NAME="an_119:77">119:77</A>&nbsp;Nek' do&#273;e na me milosr&#273;e tvoje da po&#382;ivim, jer Zakon tvoj moja je naslada.</p> 
<p><A NAME="an_119:78">119:78</A>&nbsp;Nek' se smetu oholi, jer me tla&#269;e niza&#353;to, a ja &#263;u o naredbama tvojim razmi&#353;ljat'.</p> 
<p><A NAME="an_119:79">119:79</A>&nbsp;Nek' mi se priklone &#353;tovatelji tvoji i koji znaju tvoje zapovijedi.</p> 
<p><A NAME="an_119:80">119:80</A>&nbsp;Nek' mi srce savr&#353;eno bude u tvojim pravilima da ne budem posti&#273;en.</p> 
<p><A NAME="an_119:81">119:81</A>&nbsp;<small>KAF Du&#353;a moja gine za tvojim spasenjem rije&#269; tvoju &#382;eljno &#269;ekam.</p> 
<p><A NAME="an_119:82">119:82</A>&nbsp;O&#269;i mi &#269;eznu za tvojom besjedom: kad &#263;e&#353; mi donijeti utjehu?</p> 
<p><A NAME="an_119:83">119:83</A>&nbsp;Kao mijeh u dimu postadoh, ali pravila tvojih ne zaboravih.</p> 
<p><A NAME="an_119:84">119:84</A>&nbsp;Koliko dana ima sluga tvoj? Kad &#263;e&#353; suditi progonitelje moje?</p> 
<p><A NAME="an_119:85">119:85</A>&nbsp;Oholnici mi jame iskopa&#353;e: oni ne rade po Zakonu tvojemu.</p> 
<p><A NAME="an_119:86">119:86</A>&nbsp;Sve zapovijedi tvoje istina su sama: nekriva me gone, pomozi mi.</p> 
<p><A NAME="an_119:87">119:87</A>&nbsp;Umalo me smrvi&#353;e u zemlji, ali naredaba tvojih ja ne ostavljam.</p> 
<p><A NAME="an_119:88">119:88</A>&nbsp;Po svojoj me milosti po&#382;ivi i &#269;uvat &#263;u svjedo&#269;anstvo tvojih usta.</p> 
<p><A NAME="an_119:89">119:89</A>&nbsp;<small>LAMED Dovijeka, o Jahve, rije&#269; tvoja ostaje, stalna poput nebesa.</p> 
<p><A NAME="an_119:90">119:90</A>&nbsp;od koljena do koljena tvoja je vjernost; u&#269;vrstio si zemlju i ona stoji.</p> 
<p><A NAME="an_119:91">119:91</A>&nbsp;Po tvojim zakonima stoje zauvijek jer sve tebi slu&#382;i.</p> 
<p><A NAME="an_119:92">119:92</A>&nbsp;Da nije tvoj Zakon u&#382;ivanje moje, propao bih u nevolji svojoj.</p> 
<p><A NAME="an_119:93">119:93</A>&nbsp;Naredaba tvojih ne&#263;u zaboravit' dovijeka, jer po njima ti me o&#382;ivljava&#353;.</p> 
<p><A NAME="an_119:94">119:94</A>&nbsp;Tvoj sam, Gospodine: spasi me, jer tvoje ja i&#353;tem naredbe.</p> 
<p><A NAME="an_119:95">119:95</A>&nbsp;Bezbo&#382;ni vrebaju da me upropaste, ali ja na tvoje pazim propise.</p> 
<p><A NAME="an_119:96">119:96</A>&nbsp;Svakom savr&#353;enstvu vidim granicu, a zapovijed tvoja nema granica.</p> 
<p><A NAME="an_119:97">119:97</A>&nbsp;<small>MEM O, kako ljubim Zakon tvoj, po cio dan o njemu razmi&#353;ljam.</p> 
<p><A NAME="an_119:98">119:98</A>&nbsp;Tvoja me zapovijed mudrijim u&#269;ini od du&#353;mana mojih jer ona je sa mnom vje&#269;ito.</p> 
<p><A NAME="an_119:99">119:99</A>&nbsp;Umniji sam od svih svojih u&#269;itelja jer razmi&#353;ljam o svjedo&#269;anstvima tvojim.</p> 
<p><A NAME="an_119:100">119:100</A>&nbsp;Razumniji sam i od staraca jer tvoje &#269;uvam naredbe.</p> 
<p><A NAME="an_119:101">119:101</A>&nbsp;Zla puta klone mi se noge da rije&#269; tvoju sa&#269;uvam.</p> 
<p><A NAME="an_119:102">119:102</A>&nbsp;Od tvojih sudova ne odstupam, jer ti si me pou&#269;io.</p> 
<p><A NAME="an_119:103">119:103</A>&nbsp;Kako su slatke nepcu mom rije&#269;i tvoje, od meda su sla&#273;e ustima mojim.</p> 
<p><A NAME="an_119:104">119:104</A>&nbsp;Po tvojim naredbama postajem razuman, stoga mrzim sve putove la&#382;ne.</p> 
<p><A NAME="an_119:105">119:105</A>&nbsp;<small>NUN Tvoja rije&#269; nozi je mojoj svjetiljka i svjetlo mojoj stazi.</p> 
<p><A NAME="an_119:106">119:106</A>&nbsp;Kunem se i &#269;vrsto odlu&#269;ujem, i rije&#269; &#263;u odr&#382;ati: pravedne &#263;u tvoje slijedit' odluke.</p> 
<p><A NAME="an_119:107">119:107</A>&nbsp;U nevolji sam velikoj, Jahve, po rije&#269;i me svojoj po&#382;ivi.</p> 
<p><A NAME="an_119:108">119:108</A>&nbsp;Prinose usta mojih primi, Jahve, u&#269;i me sudovima svojim.</p> 
<p><A NAME="an_119:109">119:109</A>&nbsp;&#381;ivot mi je u pogibelji neprestanoj, ali tvog Zakona ja ne zaboravljam.</p> 
<p><A NAME="an_119:110">119:110</A>&nbsp;Gre&#353;nici mi postavi&#353;e zamku, ali ne skre&#263;em od tvojih naredaba.</p> 
<p><A NAME="an_119:111">119:111</A>&nbsp;Svjedo&#269;anstva tvoja vje&#269;na su mi ba&#353;tina, ona su radost mome srcu.</p> 
<p><A NAME="an_119:112">119:112</A>&nbsp;Prignuh srce da vr&#353;i naredbe tvoje uvijek i do kraja.</p> 
<p><A NAME="an_119:113">119:113</A>&nbsp;<small>SAMEK Ja mrzim one koji su dvostruka srca, a ljubim Zakon tvoj.</p> 
<p><A NAME="an_119:114">119:114</A>&nbsp;Ti si moj &#353;tit i moj zaklon, u tvoju se rije&#269; ja uzdam.</p> 
<p><A NAME="an_119:115">119:115</A>&nbsp;Odstupite od mene, zlikovci: dr&#382;at &#263;u zapovijedi Boga svoga.</p> 
<p><A NAME="an_119:116">119:116</A>&nbsp;Podr&#382;i me po svom obe&#263;anju i &#382;ivjet &#263;u; nemoj da se u svojoj nadi postidim.</p> 
<p><A NAME="an_119:117">119:117</A>&nbsp;Pomozi mi i spasit &#263;u se, na tvoja &#263;u pravila svagda paziti.</p> 
<p><A NAME="an_119:118">119:118</A>&nbsp;Ti prezire&#353; one koji odstupaju od pravila tvojih jer je la&#382;na misao njihova.</p> 
<p><A NAME="an_119:119">119:119</A>&nbsp;K'o hr&#273;u zlotvore zemlje uklanja&#353;, zato ljubim tvoje propise.</p> 
<p><A NAME="an_119:120">119:120</A>&nbsp;Moje tijelo dr&#353;&#263;e od straha pred tobom, sudova tvojih ja se bojim.</p> 
<p><A NAME="an_119:121">119:121</A>&nbsp;<small>AJIN &#268;inim &#353;to je pravo i pravedno, ne predaj me tla&#269;iteljima mojim.</p> 
<p><A NAME="an_119:122">119:122</A>&nbsp;Zalo&#382;i se za slugu svojega da me ne satru oholice!</p> 
<p><A NAME="an_119:123">119:123</A>&nbsp;Moje o&#269;i ginu od &#269;e&#382;nje za spasenjem tvojim, za tvojom rije&#269;i pravednom.</p> 
<p><A NAME="an_119:124">119:124</A>&nbsp;U&#269;ini sluzi svom po svojoj dobroti i nau&#269;i me pravilima svojim.</p> 
<p><A NAME="an_119:125">119:125</A>&nbsp;Ja sam sluga tvoj: prosvijetli me da upoznam tvoje propise.</p> 
<p><A NAME="an_119:126">119:126</A>&nbsp;&#268;as je, o Jahve, da se javi&#353;: oskvrnu&#353;e Zakon tvoj.</p> 
<p><A NAME="an_119:127">119:127</A>&nbsp;Stoga ljubim zapovijedi tvoje vi&#353;e no zlato, zlato &#382;e&#382;eno.</p> 
<p><A NAME="an_119:128">119:128</A>&nbsp;Zato hodim po odredbama tvojim, mrski su mi svi la&#382;ni putovi.</p> 
<p><A NAME="an_119:129">119:129</A>&nbsp;<small>PE Divna su tvoja svjedo&#269;anstva, stoga ih &#269;uva du&#353;a moja.</p> 
<p><A NAME="an_119:130">119:130</A>&nbsp;Objava rije&#269;i tvojih prosvjetljuje, bezazlene urazumljuje.</p> 
<p><A NAME="an_119:131">119:131</A>&nbsp;Otvaram usta svoja zadahtan u &#382;udnji jer &#269;eznem za zapovijedima tvojim.</p> 
<p><A NAME="an_119:132">119:132</A>&nbsp;Obrati se k meni i milostiv mi budi kao onima koji ljube ime tvoje.</p> 
<p><A NAME="an_119:133">119:133</A>&nbsp;Korake mi upravljaj po svom obe&#263;anju da nikakva opa&#269;ina ne ovlada mnome.</p> 
<p><A NAME="an_119:134">119:134</A>&nbsp;Izbavi me od nasilja ljudskog, i naredbe tvoje ja &#263;u &#269;uvati.</p> 
<p><A NAME="an_119:135">119:135</A>&nbsp;Licem svojim obasjaj slugu svog i nau&#269;i me pravilima svojim!</p> 
<p><A NAME="an_119:136">119:136</A>&nbsp;Potoci suza poteko&#353;e mi iz o&#269;iju jer se Zakon tvoj ne &#269;uva.</p> 
<p><A NAME="an_119:137">119:137</A>&nbsp;<small>SADE Pravedan si, Jahve, i pravi su sudovi tvoji.</p> 
<p><A NAME="an_119:138">119:138</A>&nbsp;Dao si Zakon pravedan i vjeran veoma.</p> 
<p><A NAME="an_119:139">119:139</A>&nbsp;Revnost me moja izjeda jer moji tla&#269;itelji zaboravljaju rije&#269;i tvoje.</p> 
<p><A NAME="an_119:140">119:140</A>&nbsp;Tvoje su rije&#269;i proku&#353;ane veoma, zato ih tvoj sluga ljubi.</p> 
<p><A NAME="an_119:141">119:141</A>&nbsp;Malen sam i prezren, ali naredaba tvojih ne zaboravljam.</p> 
<p><A NAME="an_119:142">119:142</A>&nbsp;Pravda je tvoja pravda vje&#269;ita i Zakon tvoj sama istina.</p> 
<p><A NAME="an_119:143">119:143</A>&nbsp;Tjeskoba me i nevolja sna&#273;e, al' tvoje su zapovijedi u&#382;ivanje moje.</p> 
<p><A NAME="an_119:144">119:144</A>&nbsp;Vje&#269;na je pravda tvojeg svjedo&#269;anstva, prosvijetli me i &#382;ivjet &#263;u.</p> 
<p><A NAME="an_119:145">119:145</A>&nbsp;<small>KOF Iz svega srca vapijem, Jahve, usli&#353;i me: tvoja &#263;u pravila &#269;uvati.</p> 
<p><A NAME="an_119:146">119:146</A>&nbsp;K tebi vapijem, spasi me, tvojeg &#263;u se dr&#382;at' svjedo&#269;anstva.</p> 
<p><A NAME="an_119:147">119:147</A>&nbsp;Pretje&#269;em zoru i molim za pomo&#263;, u tvoje se rije&#269;i uzdam.</p> 
<p><A NAME="an_119:148">119:148</A>&nbsp;O&#269;i moje stra&#382;e no&#263;ne pretje&#269;u da razmi&#353;ljam o besjedi tvojoj.</p> 
<p><A NAME="an_119:149">119:149</A>&nbsp;Po svojoj dobroti, Jahve, glas mi poslu&#353;aj, i po svojoj odluci po&#382;ivi me.</p> 
<p><A NAME="an_119:150">119:150</A>&nbsp;Primi&#269;u se koji me podlo progone, daleko su oni od Zakona tvojega.</p> 
<p><A NAME="an_119:151">119:151</A>&nbsp;A ti si blizu, Jahve, i vjerne su sve zapovijedi tvoje.</p> 
<p><A NAME="an_119:152">119:152</A>&nbsp;Odavno znam za tvoje propise da si ih sazdao zasvagda.</p> 
<p><A NAME="an_119:153">119:153</A>&nbsp;<small>RE&#352; Pogledaj na nevolju moju, izbavi me, jer Zakona tvog ne zaboravih.</p> 
<p><A NAME="an_119:154">119:154</A>&nbsp;Parnicu moju brani, po svom obe&#263;anju po&#382;ivi me!</p> 
<p><A NAME="an_119:155">119:155</A>&nbsp;Daleko je spasenje od gre&#353;nika jer za pravila tvoja ne mare.</p> 
<p><A NAME="an_119:156">119:156</A>&nbsp;Veliko je, o Jahve, tvoje smilovanje: po odlukama svojim po&#382;ivi me.</p> 
<p><A NAME="an_119:157">119:157</A>&nbsp;Mnogi me progone i tla&#269;e, od tvojih svjedo&#269;anstava ja ne odstupam.</p> 
<p><A NAME="an_119:158">119:158</A>&nbsp;Otpadnike vidjeh i zgadi&#353;e mi se jer tvojih rije&#269;i ne &#269;uvaju.</p> 
<p><A NAME="an_119:159">119:159</A>&nbsp;Gle, naredbe tvoje ljubim, o Jahve: po dobroti svojoj po&#382;ivi me.</p> 
<p><A NAME="an_119:160">119:160</A>&nbsp;Sr&#382; je rije&#269;i tvoje istina, vje&#269;an je sud pravde tvoje.</p> 
<p><A NAME="an_119:161">119:161</A>&nbsp;<small>&#352;IN Mogu&#263;nici me progone niza&#353;to, al' samo pred tvojim rije&#269;ima srce mi dr&#353;&#263;e.</p> 
<p><A NAME="an_119:162">119:162</A>&nbsp;Radujem se besjedama tvojim kao onaj koji se domogao velika plijena.</p> 
<p><A NAME="an_119:163">119:163</A>&nbsp;Mrzim na la&#382;, grsti mi se ona, a ljubim tvoj Zakon.</p> 
<p><A NAME="an_119:164">119:164</A>&nbsp;Sedam puta na dan tebe hvalim zbog pravednih sudova tvojih.</p> 
<p><A NAME="an_119:165">119:165</A>&nbsp;Koji tvoj Zakon ljube, velik mir u&#382;ivaju, ni o &#353;to se oni ne spoti&#269;u.</p> 
<p><A NAME="an_119:166">119:166</A>&nbsp;Pomo&#263; tvoju &#269;ekam, o Jahve, tvoje zapovijedi izvr&#353;avam.</p> 
<p><A NAME="an_119:167">119:167</A>&nbsp;Moja du&#353;a &#269;uva propise tvoje i ljubi ih veoma.</p> 
<p><A NAME="an_119:168">119:168</A>&nbsp;&#268;uvam tvoje naredbe i svjedo&#269;anstvo tvoje, jer svi su putovi moji pred tobom.</p> 
<p><A NAME="an_119:169">119:169</A>&nbsp;<small>TAU Vapaj moj, Jahve, nek' do tebe dopre, po svojoj me rije&#269;i prosvijetli.</p> 
<p><A NAME="an_119:170">119:170</A>&nbsp;Nek' molitva moja do&#273;e pred lice tvoje, po svojoj me rije&#269;i izbavi.</p> 
<p><A NAME="an_119:171">119:171</A>&nbsp;Usne moje nek' zapjevaju pohvalnu pjesmu jer si me nau&#269;io pravilima svojim.</p> 
<p><A NAME="an_119:172">119:172</A>&nbsp;Nek' mi pjeva jezik o rije&#269;i tvojoj, jer zapovijedi su tvoje sve pravedne.</p> 
<p><A NAME="an_119:173">119:173</A>&nbsp;Nek' mi ruka tvoja na pomo&#263; bude jer odabrah tvoje naredbe.</p> 
<p><A NAME="an_119:174">119:174</A>&nbsp;Jahve, za tvojim spasenjem &#269;eznem, u&#382;ivam u tvom Zakonu.</p> 
<p><A NAME="an_119:175">119:175</A>&nbsp;Nek' &#382;ivi du&#353;a moja i neka te hvali, a tvoji sudovi nek' mi na pomo&#263; budu!</p> 
<p><A NAME="an_119:176">119:176</A>&nbsp;K'o ovca izgubljena ja zalutah: o, potra&#382;i slugu svojega jer zapovijedi tvoje ja ne zaboravih.</p> 
<p><A NAME="an_120:1">120:1</A>&nbsp;Hodo&#269;asni&#269;ka pjesma Kad bijah u nevolji, Jahvi zavapih i on me usli&#353;a.</p> 
<p><A NAME="an_120:2">120:2</A>&nbsp;Jahve, izbavi du&#353;u moju od usana prijevarnih, od zlobna jezika!</p> 
<p><A NAME="an_120:3">120:3</A>&nbsp;Kojim zlom da te prokunem, zlobni jezi&#269;e?</p> 
<p><A NAME="an_120:4">120:4</A>&nbsp;Strelicama o&#353;trim iz ratni&#269;ke ruke i ugljevljem &#382;arkim.</p> 
<p><A NAME="an_120:5">120:5</A>&nbsp;Jao meni &#353;to mi je boraviti u Me&#353;eku i stanovati u &#353;atorima kedarskim!</p> 
<p><A NAME="an_120:6">120:6</A>&nbsp;Predugo mi du&#353;a mora &#382;ivjeti s mrziteljima mira.</p> 
<p><A NAME="an_120:7">120:7</A>&nbsp;Kada o miru govorim, oni sile na rat.</p> 
<p><A NAME="an_121:1">121:1</A>&nbsp;Hodo&#269;asni&#269;ka pjesma. K brdima o&#269;i svoje uzdi&#382;em: odakle &#263;e mi do&#263;i pomo&#263;?</p> 
<p><A NAME="an_121:2">121:2</A>&nbsp;Pomo&#263; je moja od Jahve koji stvori nebo i zemlju.</p> 
<p><A NAME="an_121:3">121:3</A>&nbsp;Tvojoj nozi on posrnuti ne da i ne&#263;e zadrijemati on, &#269;uvar tvoj.</p> 
<p><A NAME="an_121:4">121:4</A>&nbsp;Ne, ne drijema i ne spava on, &#269;uvar Izraelov.</p> 
<p><A NAME="an_121:5">121:5</A>&nbsp;Jahve je &#269;uvar tvoj, Jahve je zasjen tvoj s desne tvoje!</p> 
<p><A NAME="an_121:6">121:6</A>&nbsp;Ne&#263;e ti sunce nauditi danju ni mjesec no&#263;u.</p> 
<p><A NAME="an_121:7">121:7</A>&nbsp;&#268;uvao te Jahve od zla svakoga, &#269;uvao du&#353;u tvoju!</p> 
<p><A NAME="an_121:8">121:8</A>&nbsp;&#268;uvao Jahve tvoj izlazak i povratak odsada dovijeka.</p> 
<p><A NAME="an_122:1">122:1</A>&nbsp;Hodo&#269;asni&#269;ka pjesma. Davidova.  Obradovah se kad mi reko&#353;e: "Hajdemo u Dom Jahvin!"</p> 
<p><A NAME="an_122:2">122:2</A>&nbsp;Eto, noge nam ve&#263; stoje na vratima tvojim, Jeruzaleme.</p> 
<p><A NAME="an_122:3">122:3</A>&nbsp;Jeruzaleme, grade &#269;vrsto sazdani i kao u jedno saliveni!</p> 
<p><A NAME="an_122:4">122:4</A>&nbsp;Onamo uzlaze plemena, plemena Jahvina, po Zakonu Izraelovu, da slave ime Jahvino.</p> 
<p><A NAME="an_122:5">122:5</A>&nbsp;Ondje stoje suda&#269;ke stolice, stolice doma Davidova.</p> 
<p><A NAME="an_122:6">122:6</A>&nbsp;Molite za mir Jeruzalemov! Blago onima koji tebe ljube!</p> 
<p><A NAME="an_122:7">122:7</A>&nbsp;Neka bude mir u zidinama tvojim i pokoj u tvojim pala&#269;ama!</p> 
<p><A NAME="an_122:8">122:8</A>&nbsp;Radi bra&#263;e i prijatelja svojih klicat &#263;u: "Mir tebi!"</p> 
<p><A NAME="an_122:9">122:9</A>&nbsp;Radi Doma Jahve, Boga na&#353;ega, za sre&#263;u tvoju ja &#263;u moliti.</p> 
<p><A NAME="an_123:1">123:1</A>&nbsp;Hodo&#269;asni&#269;ka pjesma. O&#269;i svoje uzdi&#382;em k tebi koji u nebesima prebiva&#353;.</p> 
<p><A NAME="an_123:2">123:2</A>&nbsp;Evo, kao &#353;to su uprte o&#269;i slugu u ruke gospodara i o&#269;i slu&#353;kinje u ruke gospodarice tako su o&#269;i na&#353;e uprte u Jahvu, Boga na&#353;ega, dok nam se ne smiluje.</p> 
<p><A NAME="an_123:3">123:3</A>&nbsp;Smiluj nam se, Jahve, smiluj se nama jer se do grla nasitismo prezira.</p> 
<p><A NAME="an_123:4">123:4</A>&nbsp;Presita nam je du&#353;a podsmijeha obijesnih, poruga oholih.</p> 
<p><A NAME="an_124:1">124:1</A>&nbsp;Hodo&#269;asni&#269;ka pjesma. Davidova.  Da nije Jahve za nas bio - neka slobodno rekne Izrael -</p> 
<p><A NAME="an_124:2">124:2</A>&nbsp;da nije Jahve za nas bio: kad se ljudi digo&#353;e proti nama,</p> 
<p><A NAME="an_124:3">124:3</A>&nbsp;&#382;ive bi nas progutali. Kad je uskipio bijes njihov na nas,</p> 
<p><A NAME="an_124:4">124:4</A>&nbsp;voda bi nas podavila; bujica bi nas odnijela,</p> 
<p><A NAME="an_124:5">124:5</A>&nbsp;vode pobje&#353;njele sve nas potopile.</p> 
<p><A NAME="an_124:6">124:6</A>&nbsp;Blagoslovljen Jahve koji nas ne dade za plijen zubima njihovim!</p> 
<p><A NAME="an_124:7">124:7</A>&nbsp;Du&#353;a je na&#353;a poput ptice umakla iz zamke lovaca: raskinula se zamka, a mi umakosmo!</p> 
<p><A NAME="an_124:8">124:8</A>&nbsp;Pomo&#263; je na&#353;a u imenu Jahve koji stvori nebo i zemlju.</p> 
<p><A NAME="an_125:1">125:1</A>&nbsp;Hodo&#269;asni&#269;ka pjesma. Tko se uzda u Jahvu, on je kao brdo Sion: ne pomi&#269;e se, ostaje dovijeka.</p> 
<p><A NAME="an_125:2">125:2</A>&nbsp;Bregovi okru&#382;uju Jeruzalem: Jahve okru&#382;uje narod svoj odsada i dovijeka.</p> 
<p><A NAME="an_125:3">125:3</A>&nbsp;I ne&#263;e vladati &#382;ezlo bezbo&#382;ni&#269;ko nad udesom pravednih, da ne bi pravedni ruke za bezakonjem pru&#382;ili.</p> 
<p><A NAME="an_125:4">125:4</A>&nbsp;U&#269;ini, Jahve, dobro dobrima i &#269;estitima u srcu.</p> 
<p><A NAME="an_125:5">125:5</A>&nbsp;A koji na krive skre&#263;u putove nek' ih istrijebi Jahve sa zlo&#269;incima! Mir nad Izraelom!</p> 
<p><A NAME="an_126:1">126:1</A>&nbsp;Hodo&#269;asni&#269;ka pjesma. Kad Jahve vra&#263;a&#353;e su&#382;njeve sionske, bilo nam je k'o da snivamo.</p> 
<p><A NAME="an_126:2">126:2</A>&nbsp;Usta nam bjehu puna smijeha, a jezik klicanja. Me&#273;u poganima tad se govorilo: "Velika im djela Jahve u&#269;ini!"</p> 
<p><A NAME="an_126:3">126:3</A>&nbsp;Velika nam djela u&#269;ini Jahve: opet smo radosni!</p> 
<p><A NAME="an_126:4">126:4</A>&nbsp;Vrati, o Jahve, su&#382;njeve na&#353;e k'o potoke negepske!</p> 
<p><A NAME="an_126:5">126:5</A>&nbsp;Oni koji siju u suzama, &#382;anju u pjesmi.</p> 
<p><A NAME="an_126:6">126:6</A>&nbsp;I&#353;li su pla&#269;u&#263;i nose&#263;i sjeme sjetveno: vra&#263;at &#263;e se s pjesmom, nose&#263;i snoplje svoje.</p> 
<p><A NAME="an_127:1">127:1</A>&nbsp;Hodo&#269;asni&#269;ka pjesma. Salomonova.  Ako Jahve ku&#263;u ne gradi, uzalud se mu&#269;e graditelji. Ako Jahve grad ne &#269;uva, uzalud stra&#382;ar bdi.</p> 
<p><A NAME="an_127:2">127:2</A>&nbsp;Uzalud vam je ustat prije zore i dugo u no&#263; sjediti, vi &#353;to jedete kruh muke: miljenicima svojim u snu on daje.</p> 
<p><A NAME="an_127:3">127:3</A>&nbsp;Evo: sinovi su Jahvin dar, plod utrobe njegova je nagrada.</p> 
<p><A NAME="an_127:4">127:4</A>&nbsp;Strelica u ruci ratnika - to su sinovi mladosti.</p> 
<p><A NAME="an_127:5">127:5</A>&nbsp;Blago &#269;ovjeku koji njima napuni tobolac, ne&#263;e se postidjeti kad se pr&#211;eo bude s du&#353;manom na vratima.</p> 
<p><A NAME="an_128:1">128:1</A>&nbsp;Hodo&#269;asni&#269;ka pjesma. Blago svakome koji se Jahve boji, koji njegovim hodi stazama!</p> 
<p><A NAME="an_128:2">128:2</A>&nbsp;Plod ruku svojih ti &#263;e&#353; u&#382;ivati, blago tebi, dobro &#263;e ti biti.</p> 
<p><A NAME="an_128:3">128:3</A>&nbsp;&#381;ena &#263;e ti biti kao plodna loza u odajama tvoje ku&#263;e; sinovi tvoji k'o mladice masline oko stola tvojega.</p> 
<p><A NAME="an_128:4">128:4</A>&nbsp;Eto, tako &#263;e biti blagoslovljen &#269;ovjek koji se Jahve boji!</p> 
<p><A NAME="an_128:5">128:5</A>&nbsp;Blagoslovio te Jahve sa Siona, u&#382;ivao sre&#263;u Jeruzalema sve dane &#382;ivota svog!</p> 
<p><A NAME="an_128:6">128:6</A>&nbsp;Vidio djecu svojih sinova, mir nad Izraelom!</p> 
<p><A NAME="an_129:1">129:1</A>&nbsp;Hodo&#269;asni&#269;ka pjesma. "Mnogo su me od mladosti tla&#269;ili" - neka rekne sad Izrael!</p> 
<p><A NAME="an_129:2">129:2</A>&nbsp;"Mnogo su me od mladosti tla&#269;ili, ali me ne svlada&#353;e.</p> 
<p><A NAME="an_129:3">129:3</A>&nbsp;Po le&#273;ima su mojim ora&#269;i orali, duge brazde povla&#269;ili.</p> 
<p><A NAME="an_129:4">129:4</A>&nbsp;Al' Jahve pravedni isije&#269;e u&#382;eta zlikovcima!"</p> 
<p><A NAME="an_129:5">129:5</A>&nbsp;Nek' se postide i uzmaknu svi koji mrze Sion!</p> 
<p><A NAME="an_129:6">129:6</A>&nbsp;Nek' budu k'o trava na krovu &#353;to povene prije nego je po&#269;upaju.</p> 
<p><A NAME="an_129:7">129:7</A>&nbsp;&#381;etelac njome ne napuni ruku ni naru&#269;je onaj koji ve&#382;e snopove.</p> 
<p><A NAME="an_129:8">129:8</A>&nbsp;A prolaznici nek' ne reknu: "Blagoslov Jahvin nad vama! Blagoslivljamo vas imenom Jahvinim!"</p> 
<p><A NAME="an_130:1">130:1</A>&nbsp;Hodo&#269;asni&#269;ka pjesma. Iz dubine, Jahve, vapijem tebi:</p> 
<p><A NAME="an_130:2">130:2</A>&nbsp;Gospodine, &#269;uj glas moj! Neka pazi uho tvoje na glas moga vapaja!</p> 
<p><A NAME="an_130:3">130:3</A>&nbsp;Ako se, Jahve, grijeha bude&#353; spominjao, Gospodine, tko &#263;e opstati?</p> 
<p><A NAME="an_130:4">130:4</A>&nbsp;Al' u tebe je pra&#353;tanje, da bi te se bojali.</p> 
<p><A NAME="an_130:5">130:5</A>&nbsp;U Jahvu ja se uzdam, du&#353;a se moja u njegovu uzda rije&#269;.</p> 
<p><A NAME="an_130:6">130:6</A>&nbsp;Du&#353;a moja &#269;eka Gospodina vi&#353;e no zoru stra&#382;a no&#263;na; vi&#353;e no zoru stra&#382;a no&#263;na</p> 
<p><A NAME="an_130:7">130:7</A>&nbsp;nek' Izrael &#269;eka Jahvu. Jer je u Jahve milosr&#273;e i obilno je u njega otkupljenje;</p> 
<p><A NAME="an_130:8">130:8</A>&nbsp;on &#263;e otkupiti Izraela od svih grijeha njegovih.</p> 
<p><A NAME="an_131:1">131:1</A>&nbsp;Hodo&#269;asni&#269;ka pjesma. Davidova.  O Jahve, ne gordi se moje srce niti se o&#269;i uznose. Ne idem za stvarima velikim ni za &#269;udima &#353;to su iznad mene.</p> 
<p><A NAME="an_131:2">131:2</A>&nbsp;Ne, ja sam se smirio i upokojio du&#353;u svoju; kao dojen&#269;e na grudima majke, kao dojen&#269;e du&#353;a je moja u meni.</p> 
<p><A NAME="an_131:3">131:3</A>&nbsp;U Jahvu se, Izraele, uzdaj odsada dovijeka.</p> 
<p><A NAME="an_132:1">132:1</A>&nbsp;Hodo&#269;asni&#269;ka pjesma.</p> 
<p><A NAME="an_132:2">132:2</A>&nbsp;Spomeni se, o Jahve, Davida i sve revnosti njegove: kako se Jahvi zakleo, zavjetovao Snazi Jakovljevoj:</p> 
<p><A NAME="an_132:3">132:3</A>&nbsp;"Ne&#263;u u&#263;i u &#353;ator doma svog nit' uza&#263;i na le&#382;aj svoje postelje,</p> 
<p><A NAME="an_132:4">132:4</A>&nbsp;ne&#263;u pustit' snu na o&#269;i nit' po&#269;inka dati vje&#273;ama,</p> 
<p><A NAME="an_132:5">132:5</A>&nbsp;dok Jahvi mjesto ne na&#273;em, boravi&#353;te Snazi Jakovljevoj."</p> 
<p><A NAME="an_132:6">132:6</A>&nbsp;Eto, &#269;usmo za nj u Efrati, na&#273;osmo ga u Poljima jaarskim.</p> 
<p><A NAME="an_132:7">132:7</A>&nbsp;U&#273;imo u stan njegov, pred noge mu padnimo!</p> 
<p><A NAME="an_132:8">132:8</A>&nbsp;"Ustani, o Jahve, po&#273;i k svom po&#269;ivali&#353;tu, ti i Kov&#269;eg sile tvoje!</p> 
<p><A NAME="an_132:9">132:9</A>&nbsp;Sve&#263;enici tvoji nek' se obuku u pravednost, pobo&#382;nici tvoji nek' radosno kli&#269;u!</p> 
<p><A NAME="an_132:10">132:10</A>&nbsp;Poradi Davida, sluge svojega, ne odvrati lica od svog pomazanika!"</p> 
<p><A NAME="an_132:11">132:11</A>&nbsp;Jahve se zakle Davidu zakletvom tvrdom od koje ne&#263;e odustati: "Potomka tvoje utrobe posadit &#263;u na prijestolje tvoje.</p> 
<p><A NAME="an_132:12">132:12</A>&nbsp;Budu li ti sinovi Savez moj &#269;uvali i naredbe kojima ih u&#269;im, i sinovi &#263;e njini dovijeka sjedit' na tvom prijestolju."</p> 
<p><A NAME="an_132:13">132:13</A>&nbsp;Jer Jahve odabra Sion, njega za&#382;elje sebi za sjedi&#353;te.</p> 
<p><A NAME="an_132:14">132:14</A>&nbsp;"Ovo mi je po&#269;ivali&#353;te vje&#269;no, boravit &#263;u ovdje jer tako po&#382;eljeh.</p> 
<p><A NAME="an_132:15">132:15</A>&nbsp;&#381;itak &#263;u njegov blagosloviti, siromahe nahraniti kruhom.</p> 
<p><A NAME="an_132:16">132:16</A>&nbsp;Sve&#263;enike njegove u spas &#263;u odjenuti, sveti &#263;e njegovi kliktati radosno.</p> 
<p><A NAME="an_132:17">132:17</A>&nbsp;U&#269;init &#263;u da ondje za Davida rog izraste, pripravit &#263;u svjetiljku za svog pomazanika.</p> 
<p><A NAME="an_132:18">132:18</A>&nbsp;U sram &#263;u mu obu&#263;i du&#353;mane, a na njemu &#263;e blistat' vijenac moj."</p> 
<p><A NAME="an_133:1">133:1</A>&nbsp;Hodo&#269;asni&#269;ka pjesma. Davidova.  Gle, kako je dobro i kako je milo kao bra&#263;a zajedno &#382;ivjeti:</p> 
<p><A NAME="an_133:2">133:2</A>&nbsp;kao na glavi ulje dragocjeno &#353;to slazi na bradu, bradu Aronovu, &#353;to slazi na skute haljina njegovih;</p> 
<p><A NAME="an_133:3">133:3</A>&nbsp;kao rosa s Hermona &#353;to slazi na brdo Sion. Ondje Jahve daje svoj blagoslov i &#382;ivot dovijeka.</p> 
<p><A NAME="an_134:1">134:1</A>&nbsp;Hodo&#269;asni&#269;ka pjesma. Sad, blagoslivljajte Jahvu, sve sluge Jahvine &#353;to stojite u Domu Jahvinu, u no&#263;nim satima!</p> 
<p><A NAME="an_134:2">134:2</A>&nbsp;Di&#382;ite svoje ruke prema Sveti&#353;tu i Jahvu blagoslivljajte!</p> 
<p><A NAME="an_134:3">134:3</A>&nbsp;"Blagoslovio te sa Siona Jahve koji stvori nebo i zemlju!"</p> 
<p><A NAME="an_135:1">135:1</A>&nbsp;Aleluja!  Hvalite ime Jahvino, hvalite, sluge Jahvine</p> 
<p><A NAME="an_135:2">135:2</A>&nbsp;koji u Domu Jahvinu stojite u predvorjima Doma Boga na&#353;ega!</p> 
<p><A NAME="an_135:3">135:3</A>&nbsp;Hvalite Jahvu jer dobar je Jahve, pjevajte imenu njegovu jer je ljupko!</p> 
<p><A NAME="an_135:4">135:4</A>&nbsp;Jer Jahve sebi odabra Jakova, Izraela za dragu svojinu.</p> 
<p><A NAME="an_135:5">135:5</A>&nbsp;Znadem da je velik Jahve, da je nad bozima svim gospodar.</p> 
<p><A NAME="an_135:6">135:6</A>&nbsp;&#352;to god se Jahvi svidi, to &#269;ini na nebu i na zemlji, na moru i u bezdanima.</p> 
<p><A NAME="an_135:7">135:7</A>&nbsp;Oblake di&#382;e s kraja zemlje; stvara ki&#353;i munje, vjetar izvodi iz skrovi&#353;ta njegovih.</p> 
<p><A NAME="an_135:8">135:8</A>&nbsp;On Egiptu pobi prvoro&#273;ence, ljude i stoku podjednako.</p> 
<p><A NAME="an_135:9">135:9</A>&nbsp;On u&#269;ini znamenja i &#269;udesa usred tebe, Egipte, protiv Faraona i svih slugu njegovih.</p> 
<p><A NAME="an_135:10">135:10</A>&nbsp;On pobi narode mnoge i pogubi kraljeve mo&#263;ne:</p> 
<p><A NAME="an_135:11">135:11</A>&nbsp;Sihona, kralja amorejskog, i Oga, kralja ba&#353;anskog, i sva kraljevstva kanaanska.</p> 
<p><A NAME="an_135:12">135:12</A>&nbsp;I dade njihovu zemlju u ba&#353;tinu, u ba&#353;tinu Izraelu, narodu svom.</p> 
<p><A NAME="an_135:13">135:13</A>&nbsp;Ime tvoje, o Jahve, ostaje dovijeka i spomen na te, o Jahve, od koljena do koljena.</p> 
<p><A NAME="an_135:14">135:14</A>&nbsp;Jer Jahve &#353;titi narod svoj, slugama svojim on je milostiv.</p> 
<p><A NAME="an_135:15">135:15</A>&nbsp;Kumiri poganski, srebro i zlato, ljudskih su ruku djelo:</p> 
<p><A NAME="an_135:16">135:16</A>&nbsp;usta imaju, a ne govore; o&#269;i imaju, a ne vide;</p> 
<p><A NAME="an_135:17">135:17</A>&nbsp;u&#353;i imaju, a ne &#269;uju; i nema daha u ustima njihovim.</p> 
<p><A NAME="an_135:18">135:18</A>&nbsp;Takvi su i oni koji ih napravi&#353;e i svi koji se u njih uzdaju.</p> 
<p><A NAME="an_135:19">135:19</A>&nbsp;Dome Izraelov, Jahvu blagoslivljaj! Dome Aronov, Jahvu blagoslivljaj!</p> 
<p><A NAME="an_135:20">135:20</A>&nbsp;Dome Levijev, Jahvu blagoslivljaj! &#352;tovatelji Jahvini, Jahvu blagoslivljajte!</p> 
<p><A NAME="an_135:21">135:21</A>&nbsp;Blagoslovljen sa Siona Jahve koji prebiva u Jeruzalemu!</p> 
<p><A NAME="an_136:1">136:1</A>&nbsp;Aleluja!  Hvalite Jahvu jer je dobar: vje&#269;na je ljubav njegova!</p> 
<p><A NAME="an_136:2">136:2</A>&nbsp;Hvalite Boga nad bogovima: vje&#269;na je ljubav njegova!</p> 
<p><A NAME="an_136:3">136:3</A>&nbsp;Hvalite Gospodara nad gospodarima: vje&#269;na je ljubav njegova!</p> 
<p><A NAME="an_136:4">136:4</A>&nbsp;Jedini on u&#269;ini &#269;uda velika: vje&#269;na je ljubav njegova!</p> 
<p><A NAME="an_136:5">136:5</A>&nbsp;Mudro sazda on nebesa: vje&#269;na je ljubav njegova!</p> 
<p><A NAME="an_136:6">136:6</A>&nbsp;On utvrdi zemlju nad vodama: vje&#269;na je ljubav njegova!</p> 
<p><A NAME="an_136:7">136:7</A>&nbsp;On na&#269;ini svjetlila velika: vje&#269;na je ljubav njegova!</p> 
<p><A NAME="an_136:8">136:8</A>&nbsp;Sunce da vlada danom: vje&#269;na je ljubav njegova!</p> 
<p><A NAME="an_136:9">136:9</A>&nbsp;Mjesec i zvijezde da vladaju no&#263;u: vje&#269;na je ljubav njegova!</p> 
<p><A NAME="an_136:10">136:10</A>&nbsp;On pobi prvoro&#273;ence Egiptu: vje&#269;na je ljubav njegova!</p> 
<p><A NAME="an_136:11">136:11</A>&nbsp;Izvede Izraela iz njega: vje&#269;na je ljubav njegova!</p> 
<p><A NAME="an_136:12">136:12</A>&nbsp;Mi&#353;icom jakom, rukom ispru&#382;enom: vje&#269;na je ljubav njegova!</p> 
<p><A NAME="an_136:13">136:13</A>&nbsp;On Crveno more razdvoji: vje&#269;na je ljubav njegova!</p> 
<p><A NAME="an_136:14">136:14</A>&nbsp;Provede Izraela posred voda: vje&#269;na je ljubav njegova!</p> 
<p><A NAME="an_136:15">136:15</A>&nbsp;I vrgnu Faraona i vojsku mu u Crveno more: vje&#269;na je ljubav njegova!</p> 
<p><A NAME="an_136:16">136:16</A>&nbsp;On narod svoj vo&#273;a&#353;e pustinjom: vje&#269;na je ljubav njegova!</p> 
<p><A NAME="an_136:17">136:17</A>&nbsp;On udari kraljeve velike: vje&#269;na je ljubav njegova!</p> 
<p><A NAME="an_136:18">136:18</A>&nbsp;I pogubi kraljeve mo&#263;ne: vje&#269;na je ljubav njegova!</p> 
<p><A NAME="an_136:19">136:19</A>&nbsp;Sihona, kralja amorejskog: vje&#269;na je ljubav njegova!</p> 
<p><A NAME="an_136:20">136:20</A>&nbsp;Oga, kralja ba&#353;anskog: vje&#269;na je ljubav njegova!</p> 
<p><A NAME="an_136:21">136:21</A>&nbsp;I njihovu zemlju dade u ba&#353;tinu: vje&#269;na je ljubav njegova!</p> 
<p><A NAME="an_136:22">136:22</A>&nbsp;U ba&#353;tinu Izraelu, sluzi svome: vje&#269;na je ljubav njegova!</p> 
<p><A NAME="an_136:23">136:23</A>&nbsp;On se spomenu nas u poni&#382;enju na&#353;em: vje&#269;na je ljubav njegova!</p> 
<p><A NAME="an_136:24">136:24</A>&nbsp;Od du&#353;mana nas na&#353;ih oslobodi: vje&#269;na je ljubav njegova!</p> 
<p><A NAME="an_136:25">136:25</A>&nbsp;On daje hrane svakom tijelu: vje&#269;na je ljubav njegova!</p> 
<p><A NAME="an_136:26">136:26</A>&nbsp;Hvalite Boga nebeskog: vje&#269;na je ljubav njegova!</p> 
<p><A NAME="an_137:1">137:1</A>&nbsp;Na obali rijeka babilonskih sje&#273;asmo i plakasmo spominju&#263;i se Siona;</p> 
<p><A NAME="an_137:2">137:2</A>&nbsp;o vrbe naokolo harfe svoje bijasmo povje&#353;ali.</p> 
<p><A NAME="an_137:3">137:3</A>&nbsp;I tada na&#353;i tamni&#269;ari zaiska&#353;e od nas da pjevamo, porobljiva&#269;i na&#353;i zaiska&#353;e da se veselimo: "Pjevajte nam pjesmu sionsku!"</p> 
<p><A NAME="an_137:4">137:4</A>&nbsp;Kako da pjesmu Jahvinu pjevamo u zemlji tu&#273;inskoj!</p> 
<p><A NAME="an_137:5">137:5</A>&nbsp;Nek' se osu&#353;i desnica moja, Jeruzaleme, ako tebe zaboravim!</p> 
<p><A NAME="an_137:6">137:6</A>&nbsp;Nek' mi se jezik za nepce prilijepi ako spomen tvoj smetnem ja ikada, ako ne stavim Jeruzalem vrh svake radosti svoje!</p> 
<p><A NAME="an_137:7">137:7</A>&nbsp;Ne zaboravi, Jahve, sinovima Edoma kako su u dan kobni Jeruzalemov vikali oni: "Ru&#353;ite! Sru&#353;ite ga do temelja!"</p> 
<p><A NAME="an_137:8">137:8</A>&nbsp;K&#263;eri babilonska, pusto&#353;iteljice, bla&#382;en koji ti vrati milo za drago za sva zla &#353;to si nam ih nanijela!</p> 
<p><A NAME="an_137:9">137:9</A>&nbsp;Bla&#382;en koji zgrabi i smrska o stijenu tvoju dojen&#269;ad!</p> 
<p><A NAME="an_138:1">138:1</A>&nbsp;Davidov.  Zahvaljujem ti, Jahve, iz svega srca jer si &#269;uo rije&#269;i mojih usta. Pred licem an&#273;ela pjevam tebi,</p> 
<p><A NAME="an_138:2">138:2</A>&nbsp;bacam se nice prema svetom Hramu tvojemu. Zahvaljujem imenu tvojem za tvoju dobrotu i vjernost, jer si nada sve uzveli&#269;ao obe&#263;anje svoje.</p> 
<p><A NAME="an_138:3">138:3</A>&nbsp;Kad sam te zazvao, usli&#353;io si me, du&#353;u si moju pokrijepio.</p> 
<p><A NAME="an_138:4">138:4</A>&nbsp;Nek' ti zahvaljuju, Jahve, svi kraljevi zemlje kad &#269;uju rije&#269;i usta tvojih,</p> 
<p><A NAME="an_138:5">138:5</A>&nbsp;nek' pjevaju putove Jahvine: "Zaista, velika je slava Jahvina!"</p> 
<p><A NAME="an_138:6">138:6</A>&nbsp;Zaista, uzvi&#353;en je Jahve, ali gleda na ponizna, a oholicu izdaleka poznaje.</p> 
<p><A NAME="an_138:7">138:7</A>&nbsp;Kroz nevolje kad budem kro&#269;io, &#382;ivot mi &#269;uvaj, pru&#382;i ruku proti gnjevu mojih du&#353;mana; nek' me tvoja spasi desnica!</p> 
<p><A NAME="an_138:8">138:8</A>&nbsp;Jahve, &#353;to ja po&#269;eh, ti dovr&#353;i! Jahve, vje&#269;na je ljubav tvoja: djelo ruku svojih ne zapusti!</p> 
<p><A NAME="an_139:1">139:1</A>&nbsp;Zborovo&#273;i.  Davidov.  Jahve, proni&#269;e&#353; me svega i poznaje&#353;,</p> 
<p><A NAME="an_139:2">139:2</A>&nbsp;ti zna&#353; kada sjednem i kada ustanem, izdaleka ti ve&#263; misli moje poznaje&#353;.</p> 
<p><A NAME="an_139:3">139:3</A>&nbsp;Hodam li ili le&#382;im, sve ti vidi&#353;, znani su ti svi moji putovi.</p> 
<p><A NAME="an_139:4">139:4</A>&nbsp;Rije&#269; mi jo&#353; nije na jezik do&#353;la, a ti, Jahve, sve ve&#263; znade&#353;.</p> 
<p><A NAME="an_139:5">139:5</A>&nbsp;S le&#273;a i s lica ti me obuhva&#263;a&#353;, na mene si ruku svoju stavio.</p> 
<p><A NAME="an_139:6">139:6</A>&nbsp;Znanje to odve&#263; mi je &#269;udesno, previsoko da bih ga doku&#269;io.</p> 
<p><A NAME="an_139:7">139:7</A>&nbsp;Kamo da idem od duha tvojega i kamo da od tvog lica pobjegnem?</p> 
<p><A NAME="an_139:8">139:8</A>&nbsp;Ako se na nebo popnem, ondje si, ako u Podzemlje legnem, i ondje si.</p> 
<p><A NAME="an_139:9">139:9</A>&nbsp;Uzmem li krila zorina pa se naselim moru na kraj</p> 
<p><A NAME="an_139:10">139:10</A>&nbsp;i ondje bi me ruka tvoja vodila, desnica bi me tvoja dr&#382;ala.</p> 
<p><A NAME="an_139:11">139:11</A>&nbsp;Reknem li: "Nek' me barem tmine zakriju i nek' me no&#263; umjesto svjetla okru&#382;i!" -</p> 
<p><A NAME="an_139:12">139:12</A>&nbsp;ni tmina tebi ne&#263;e biti tamna: no&#263; sjaji kao dan i tama kao svjetlost.</p> 
<p><A NAME="an_139:13">139:13</A>&nbsp;Jer ti si moje stvorio bubrege, satkao me u krilu maj&#269;inu.</p> 
<p><A NAME="an_139:14">139:14</A>&nbsp;Hvala ti &#353;to sam stvoren tako &#269;udesno, &#353;to su djela tvoja predivna. Du&#353;u moju do dna si poznavao,</p> 
<p><A NAME="an_139:15">139:15</A>&nbsp;kosti moje ne bjehu ti sakrite dok nastajah u tajnosti, otkan u dubini zemlje.</p> 
<p><A NAME="an_139:16">139:16</A>&nbsp;O&#269;i tvoje ve&#263; tada gledahu djela moja, sve ve&#263; bje&#353;e zapisano u knjizi tvojoj: dani su mi odre&#273;eni dok jo&#353; ne bje&#353;e ni jednoga.</p> 
<p><A NAME="an_139:17">139:17</A>&nbsp;Kako su mi, Bo&#382;e, naumi tvoji nedoku&#269;ivi, kako li je neprocjenjiv zbroj njihov.</p> 
<p><A NAME="an_139:18">139:18</A>&nbsp;Da ih brojim? Vi&#353;e ih je nego pijeska! Do&#273;em li im do kraja, ti mi preostaje&#353;!</p> 
<p><A NAME="an_139:19">139:19</A>&nbsp;De, istrijebi, Bo&#382;e, zlotvora, krvoloci nek' odstupe od mene!</p> 
<p><A NAME="an_139:20">139:20</A>&nbsp;Jer podmuklo se bune protiv tebe, uzalud se di&#382;u tvoji du&#353;mani.</p> 
<p><A NAME="an_139:21">139:21</A>&nbsp;Jahve, zar da ne mrzim tvoje mrzitelje? Zar da mi se ne gade protivnici tvoji?</p> 
<p><A NAME="an_139:22">139:22</A>&nbsp;Mr&#382;njom dubokom ja ih mrzim i dr&#382;im ih svojim neprijateljima.</p> 
<p><A NAME="an_139:23">139:23</A>&nbsp;Pronikni me svega, Bo&#382;e, srce mi upoznaj, isku&#353;aj me i upoznaj misli moje:</p> 
<p><A NAME="an_139:24">139:24</A>&nbsp;pogledaj, ne idem li putem pogubnim i povedi me putem vje&#269;nim!</p> 
<p><A NAME="an_140:1">140:1</A>&nbsp;Zborovo&#273;i.  Psalam. Davidov.</p> 
<p><A NAME="an_140:2">140:2</A>&nbsp;Izbavi me, Jahve, od &#269;ovjeka zlobna, za&#353;titi me od &#269;ovjeka nasilna:</p> 
<p><A NAME="an_140:3">140:3</A>&nbsp;od onih koji pakosti u srcu smi&#353;ljaju i &#269;itav dan za&#269;inju kavge.</p> 
<p><A NAME="an_140:4">140:4</A>&nbsp;Kao zmije bruse jezike svoje, pod usnama im je otrov ljuti&#269;in.</p> 
<p><A NAME="an_140:5">140:5</A>&nbsp;Spasi me, Jahve, od ruku zlotvora, &#269;uvaj me od &#269;ovjeka nasilna koji ho&#263;e da mi noga posrne.</p> 
<p><A NAME="an_140:6">140:6</A>&nbsp;Oholice mi potajno nastavljaju zamku, u&#382;etima mre&#382;u pletu, kraj puta klopke mi stavljaju.</p> 
<p><A NAME="an_140:7">140:7</A>&nbsp;Zavapih Jahvi: "Ti si Bog moj! Poslu&#353;aj, o Jahve, krik mojih molitava!</p> 
<p><A NAME="an_140:8">140:8</A>&nbsp;Jahve, Gospode moj, spasitelju silni moj, u dan boja zakloni mi glavu!"</p> 
<p><A NAME="an_140:9">140:9</A>&nbsp;Ne daj da se ispune &#382;elje zlotvora, ne daj da svoje on izvr&#353;i namjere!</p> 
<p><A NAME="an_140:10">140:10</A>&nbsp;Nek' glavu ne podignu oni koji me opkoli&#353;e, nek' na njih padne zloba njihovih usana!</p> 
<p><A NAME="an_140:11">140:11</A>&nbsp;Nek' da&#382;di po njima ugljevlje ognjeno, nek' se strovale u jamu da vi&#353;e ne ustanu!</p> 
<p><A NAME="an_140:12">140:12</A>&nbsp;Opada&#269; se ne&#263;e odr&#382;at' na zemlji, silnika &#263;e odjednom zgrabiti nesre&#263;a.</p> 
<p><A NAME="an_140:13">140:13</A>&nbsp;Znam da &#263;e Jahve dati pravo ubogu i pravicu siromasima.</p> 
<p><A NAME="an_140:14">140:14</A>&nbsp;Zaista, pravedni &#263;e tvoje ime slaviti, pred tvojim &#263;e licem boraviti &#269;estiti.</p> 
<p><A NAME="an_141:1">141:1</A>&nbsp;Psalam.  Davidov.  Prizivljem te, Jahve, k meni pohitaj! Slu&#353;aj glas moj kojim tebi vapijem!</p> 
<p><A NAME="an_141:2">141:2</A>&nbsp;Nek' mi se uzdigne molitva kao kad pred lice tvoje, podizanje mojih ruku nek' bude k'o prinos ve&#269;ernji!</p> 
<p><A NAME="an_141:3">141:3</A>&nbsp;Na usta mi, Jahve, stra&#382;u postavi i stra&#382;are na vrata usana mojih!</p> 
<p><A NAME="an_141:4">141:4</A>&nbsp;Ne daj da mi se srce zlu prikloni, da bezbo&#382;no po&#269;inim djela opaka; i u dru&#353;tvu zlotvora da ne blagujem poslastica njihovih!</p> 
<p><A NAME="an_141:5">141:5</A>&nbsp;Nek' me samo udari pravednik, ljubav je &#353;to me kara, al' ulje gre&#353;ni&#269;ko ne&#263;e mi glavu pomazat'; zlo&#263;i njihovoj oprijet &#263;u se uvijek svojom molitvom.</p> 
<p><A NAME="an_141:6">141:6</A>&nbsp;Kad strovale niz hridinu suce njihove, razumjet &#263;e kako blage bjehu rije&#269;i moje.</p> 
<p><A NAME="an_141:7">141:7</A>&nbsp;Kao kad ora&#269; ore i para zemlju, tako &#263;e im se na rubu Podzemlja kosti rasuti.</p> 
<p><A NAME="an_141:8">141:8</A>&nbsp;U te su, Jahve, uprte o&#269;i moje, k tebi se utje&#269;em, ne daj da mi du&#353;a propadne!</p> 
<p><A NAME="an_141:9">141:9</A>&nbsp;&#268;uvaj me od stupice koju postavi&#353;e meni, od zamki zlo&#269;inaca!</p> 
<p><A NAME="an_141:10">141:10</A>&nbsp;Nek' u vlastite zamke upadnu zlotvori, a ja neka im umaknem!</p> 
<p><A NAME="an_142:1">142:1</A>&nbsp;Pou&#269;na pjesma. Davidova. Kad bija&#353;e u spilji. Molitva.</p> 
<p><A NAME="an_142:2">142:2</A>&nbsp;Iz svega glasa vapijem Jahvi, iz svega glasa Jahvu zaklinjem.</p> 
<p><A NAME="an_142:3">142:3</A>&nbsp;Pred njim svoju izlijevam tu&#382;aljku, tjeskobu svoju pred njim razastirem.</p> 
<p><A NAME="an_142:4">142:4</A>&nbsp;Ako duh moj i klone u meni, ti put moj poznaje&#353;. Na putu kojim prolazim potajnu mi zamku stavi&#353;e.</p> 
<p><A NAME="an_142:5">142:5</A>&nbsp;Obazrem li se nadesno i pogledam: nitko ne zna za mene. Nemam kamo pobje&#263;i, nitko za &#382;ivot moj ne mari.</p> 
<p><A NAME="an_142:6">142:6</A>&nbsp;K tebi, Jahve, vapijem; govorim: ti si mi uto&#269;i&#353;te, ti si dio moj u zemlji &#382;ivih.</p> 
<p><A NAME="an_142:7">142:7</A>&nbsp;Poslu&#353;aj moje vapaje jer sam veoma nevoljan. Izbavi me od gonitelja mojih jer od mene oni su mo&#263;niji.</p> 
<p><A NAME="an_142:8">142:8</A>&nbsp;Izvedi iz tamnice du&#353;u moju da zahvaljujem imenu tvojemu. Oko mene &#263;e se okupiti pravednici zbog dobra &#353;to si ga iskazao meni.</p> 
<p><A NAME="an_143:1">143:1</A>&nbsp;Psalam.  Davidov.  Jahve, slu&#353;aj moju molitvu, u vjernosti svojoj prikloni uho mojim vapajima, u pravednosti me svojoj usli&#353;i!</p> 
<p><A NAME="an_143:2">143:2</A>&nbsp;Ne idi na sud sa slugom svojim, jer nitko &#382;iv nije pravedan pred tobom!</p> 
<p><A NAME="an_143:3">143:3</A>&nbsp;Du&#353;manin mi du&#353;u progoni, o zemlju pritisnu &#382;ivot moj; u tmine me baci da stanujem kao oni koji su davno umrli.</p> 
<p><A NAME="an_143:4">143:4</A>&nbsp;Duh moj ve&#263; zamire u meni, srce mi trne u grudima.</p> 
<p><A NAME="an_143:5">143:5</A>&nbsp;Spominjem se dana minulih, mislim o svim djelima tvojim, o djelima ruku tvojih razmi&#353;ljam.</p> 
<p><A NAME="an_143:6">143:6</A>&nbsp;Ruke svoje za tobom pru&#382;am, du&#353;a moja k'o suha zemlja za tobom &#382;e&#273;a.</p> 
<p><A NAME="an_143:7">143:7</A>&nbsp;Usli&#353;i me brzo, o Jahve, dah moj ve&#263; je na izmaku! Lica svojeg preda mnom ne skrivaj, da ne postanem kao oni koji u grob silaze!</p> 
<p><A NAME="an_143:8">143:8</A>&nbsp;Objavi mi jutrom dobrotu svoju jer se uzdam u tebe. Put mi ka&#382;i kojim &#263;u krenuti jer k tebi du&#353;u uzdi&#382;em.</p> 
<p><A NAME="an_143:9">143:9</A>&nbsp;Izbavi me, Jahve, od mojih du&#353;mana, tebi ja se utje&#269;em.</p> 
<p><A NAME="an_143:10">143:10</A>&nbsp;Nau&#269;i me da vr&#353;im volju tvoju jer ti si Bog moj. Duh tvoj dobri nek' me po ravnu putu vodi!</p> 
<p><A NAME="an_143:11">143:11</A>&nbsp;Zbog imena svog, Jahve, po&#382;ivi me, zbog svoje pravednosti du&#353;u mi izvedi iz tjeskobe!</p> 
<p><A NAME="an_143:12">143:12</A>&nbsp;Po svojoj dobroti satri moje du&#353;mane, uni&#353;ti sve moje tla&#269;itelje, jer ja sam sluga tvoj!</p> 
<p><A NAME="an_144:1">144:1</A>&nbsp;Davidov.  Blagoslovljen Jahve, hridina moja: ruke mi u&#269;i boju a prste ratu.</p> 
<p><A NAME="an_144:2">144:2</A>&nbsp;On je ljubav moja i tvr&#273;ava moja, za&#353;tita moja, izbavitelj moj, &#353;tit moj za koji se sklanjam; on mi narode stavlja pod noge!</p> 
<p><A NAME="an_144:3">144:3</A>&nbsp;&#352;to je &#269;ovjek, o Jahve, da ga poznaje&#353;, &#353;to li &#269;edo ljudsko da ga se spominje&#353;?</p> 
<p><A NAME="an_144:4">144:4</A>&nbsp;Poput da&#353;ka je &#269;ovjek, dani njegovi kao sjena nestaju.</p> 
<p><A NAME="an_144:5">144:5</A>&nbsp;Jahve, nagni svoja nebesa i si&#273;i, takni bregove: i zadimit &#263;e se!</p> 
<p><A NAME="an_144:6">144:6</A>&nbsp;Sijevni munjom i raspr&#353;i du&#353;mane, odapni strijele i raspr&#353;i ih!</p> 
<p><A NAME="an_144:7">144:7</A>&nbsp;Ruku pru&#382;i iz visina, istrgni me i spasi iz voda beskrajnih, iz &#353;aka sinova tu&#273;inskih:</p> 
<p><A NAME="an_144:8">144:8</A>&nbsp;la&#382;i govore usta njihova, a desnica krivo prise&#382;e.</p> 
<p><A NAME="an_144:9">144:9</A>&nbsp;Pjevat &#263;u ti, Bo&#382;e, pjesmu novu, na harfi od deset &#382;ica svirat &#263;u.</p> 
<p><A NAME="an_144:10">144:10</A>&nbsp;Ti daje&#353; pobjedu kraljevima, koji si spasio Davida, slugu svojega. Od pogubna ma&#269;a </p> 
<p><A NAME="an_144:11">144:11</A>&nbsp;spasi mene, oslobodi me iz ruke tu&#273;inske; la&#382;i govore usta njihova, a desnica krivo prise&#382;e.</p> 
<p><A NAME="an_144:12">144:12</A>&nbsp;Daj da nam sinovi budu kao biljke &#353;to rastu od mladosti svoje; a k&#263;eri na&#353;e kao stupovi ugaoni, krasne poput hramskog stupovlja;</p> 
<p><A NAME="an_144:13">144:13</A>&nbsp;da nam &#382;itnice budu pune svakog obilja, s plodovima svakojakim u izobilju;</p> 
<p><A NAME="an_144:14">144:14</A>&nbsp;ovce na&#353;e plodile se na tisu&#263;e, plodile se beskrajno na na&#353;im poljima; stoka na&#353;a neka bude tovna! U zidinama nam ne bilo proboja ni ropstva ni pla&#269;a na ulicama na&#353;im!</p> 
<p><A NAME="an_144:15">144:15</A>&nbsp;Blago narodu kojem je tako, blago narodu kojem je Jahve Bog!</p> 
<p><A NAME="an_145:1">145:1</A>&nbsp;Hvalospjev.  Davidov.  <small>ALEF Slavit &#263;u te, o Bo&#382;e, kralju moj, ime &#263;u tvoje blagoslivljat' uvijek i dovijeka.</p> 
<p><A NAME="an_145:2">145:2</A>&nbsp;<small>BET Svaki &#263;u dan tebe slaviti, ime &#263;u tvoje hvaliti uvijek i dovijeka. <small>GIMEL </p> 
<p><A NAME="an_145:3">145:3</A>&nbsp;Velik je Jahve i svake hvale dostojan, nedoku&#269;iva je veli&#269;ina njegova! <small>DALET </p> 
<p><A NAME="an_145:4">145:4</A>&nbsp;Nara&#353;taj nara&#353;taju kazuje djela tvoja i silu tvoju navije&#353;ta.</p> 
<p><A NAME="an_145:5">145:5</A>&nbsp;<small>HE Govore o blistavoj slavi tvoga veli&#269;anstva i &#269;udesa tvoja objavljuju.</p> 
<p><A NAME="an_145:6">145:6</A>&nbsp;<small>VAU Kazuju strahovitu silu djela tvojih, veli&#269;inu tvoju pripovijedaju.</p> 
<p><A NAME="an_145:7">145:7</A>&nbsp;<small>ZAJIN Razgla&#353;uju spomen velike dobrote tvoje i pravednosti tvojoj kli&#269;u.</p> 
<p><A NAME="an_145:8">145:8</A>&nbsp;<small>HET Milostiv je Jahve i milosrdan, spor na srd&#382;bu, bogat dobrotom.</p> 
<p><A NAME="an_145:9">145:9</A>&nbsp;<small>TET Gospodin je dobar svima, milosrdan svim djelima svojim.</p> 
<p><A NAME="an_145:10">145:10</A>&nbsp;<small>JOD Nek' te slave, Jahve, sva djela tvoja i tvoji sveti nek' te blagoslivlju!</p> 
<p><A NAME="an_145:11">145:11</A>&nbsp;<small>KAF Neka kazuju slavu tvoga kraljevstva, neka o sili tvojoj govore</p> 
<p><A NAME="an_145:12">145:12</A>&nbsp;<small>LAMED da objave ljudskoj djeci silu tvoju i slavu divnoga kraljevstva tvoga.</p> 
<p><A NAME="an_145:13">145:13</A>&nbsp;<small>MEM Kraljevstvo tvoje kraljevstvo je vje&#269;no, tvoja vladavina za sva pokoljenja. <small>NUN Vjeran je Jahve u svim rije&#269;ima svojim i svet u svim svojim djelima.</p> 
<p><A NAME="an_145:14">145:14</A>&nbsp;<small>SAMEK Jahve podupire sve koji posr&#263;u i pognute on uspravlja.</p> 
<p><A NAME="an_145:15">145:15</A>&nbsp;<small>AJIN O&#269;i sviju u tebe su uprte, ti im hranu daje&#353; u pravo vrijeme.</p> 
<p><A NAME="an_145:16">145:16</A>&nbsp;<small>PE Ti otvara&#353; ruku svoju, do mile volje siti&#353; sve &#382;ivo.</p> 
<p><A NAME="an_145:17">145:17</A>&nbsp;<small>SADE Pravedan si, Jahve, na svim putovima svojim i svet u svim svojim djelima.</p> 
<p><A NAME="an_145:18">145:18</A>&nbsp;<small>KOF Blizu je Jahve svima koji ga prizivlju, svima koji ga zazivaju iskreno.</p> 
<p><A NAME="an_145:19">145:19</A>&nbsp;<small>RE&#352; On ispunja &#382;elje &#353;tovatelja svojih, slu&#353;a njihove vapaje i spasava ih.</p> 
<p><A NAME="an_145:20">145:20</A>&nbsp;<small>&#352;IN Jahve &#353;titi one koji njega ljube, a zlotvore sve &#263;e zatrti.</p> 
<p><A NAME="an_145:21">145:21</A>&nbsp;<small>TAU Nek' usta moja kazuju hvalu Jahvinu i svako tijelo nek' slavi sveto ime njegovo - uvijek i dovijeka.</p> 
<p><A NAME="an_146:1">146:1</A>&nbsp;Aleluja!  Hvali, du&#353;o moja, Jahvu!</p> 
<p><A NAME="an_146:2">146:2</A>&nbsp;Hvalit &#263;u Jahvu sveg &#382;ivota svojeg. Dok me bude, Bogu svom &#263;u pjevati.</p> 
<p><A NAME="an_146:3">146:3</A>&nbsp;Ne uzdajte se u knezove, u &#269;ovjeka od kog nema spasenja!</p> 
<p><A NAME="an_146:4">146:4</A>&nbsp;Izi&#273;e li duh iz njega, u zemlju svoju on se vra&#263;a i propadaju sve misli njegove.</p> 
<p><A NAME="an_146:5">146:5</A>&nbsp;Blago onom kome je pomo&#263;nik Bog Jakovljev, kome je ufanje u Jahvi, Bogu njegovu,</p> 
<p><A NAME="an_146:6">146:6</A>&nbsp;koji stvori nebo i zemlju, more i sve &#353;to je u njima; koji ostaje vjeran dovijeka,</p> 
<p><A NAME="an_146:7">146:7</A>&nbsp;potla&#269;enima vra&#263;a pravicu, a gladnima kruh daje. Jahve osloba&#273;a su&#382;nje,</p> 
<p><A NAME="an_146:8">146:8</A>&nbsp;Jahve slijepcima o&#269;i otvara. Jahve uspravlja prignute, Jahve ljubi pravedne.</p> 
<p><A NAME="an_146:9">146:9</A>&nbsp;Jahve &#353;titi tu&#273;ince, sirote i udovice podupire, a gre&#353;nicima mrsi putove.</p> 
<p><A NAME="an_146:10">146:10</A>&nbsp;Jahve &#263;e kraljevati dovijeka, tvoj Bog, Sione, od koljena do koljena. Aleluja!</p> 
<p><A NAME="an_147:1">147:1</A>&nbsp;Aleluja!  Hvalite Jahvu jer je dobar, pjevajte Bogu na&#353;em jer je sladak; svake hvale on je dostojan!</p> 
<p><A NAME="an_147:2">147:2</A>&nbsp;Jahve gradi Jeruzalem, sabire raspr&#353;ene Izraelce.</p> 
<p><A NAME="an_147:3">147:3</A>&nbsp;On lije&#269;i one koji su srca skr&#353;ena i povija rane njihove.</p> 
<p><A NAME="an_147:4">147:4</A>&nbsp;On odre&#273;uje broj zvijezda, svaku njezinim imenom naziva.</p> 
<p><A NAME="an_147:5">147:5</A>&nbsp;Velik je na&#353; Gospodin i svesilan, nema mjere mudrosti njegovoj.</p> 
<p><A NAME="an_147:6">147:6</A>&nbsp;Jahve pridi&#382;e ponizne, zlotvore do zemlje snizuje.</p> 
<p><A NAME="an_147:7">147:7</A>&nbsp;Pjevajte Jahvi pjesmu zahvalnu, svirajte na citari Bogu na&#353;em!</p> 
<p><A NAME="an_147:8">147:8</A>&nbsp;Oblacima on prekriva nebesa i zemlji ki&#353;u sprema; daje da po bregovima raste trava i bilje na slu&#382;bu &#269;ovjeku.</p> 
<p><A NAME="an_147:9">147:9</A>&nbsp;On stoci hranu daje i mladim gavranima kada grak&#263;u.</p> 
<p><A NAME="an_147:10">147:10</A>&nbsp;Za konjsku snagu on ne mari nit' mu se mile bedra &#269;ovje&#269;ja.</p> 
<p><A NAME="an_147:11">147:11</A>&nbsp;Mili su Jahvi oni koji se njega boje, koji se uzdaju u dobrotu njegovu.</p> 
<p><A NAME="an_147:12">147:12</A>&nbsp;Slavi Jahvu, Jeruzaleme, hvali Boga svoga, Sione!</p> 
<p><A NAME="an_147:13">147:13</A>&nbsp;On u&#269;vrsti zasune vrata tvojih, blagoslovi u tebi tvoje sinove.</p> 
<p><A NAME="an_147:14">147:14</A>&nbsp;On dade mir granicama tvojim, p&#353;enicom te hrani najboljom.</p> 
<p><A NAME="an_147:15">147:15</A>&nbsp;Besjedu svoju &#353;alje na zemlju, brzo tr&#269;i rije&#269; njegova.</p> 
<p><A NAME="an_147:16">147:16</A>&nbsp;Kao vunu snijeg razbacuje, prosipa mraz poput pepela.</p> 
<p><A NAME="an_147:17">147:17</A>&nbsp;On sipa gr&#211;ad kao zalogaje, voda mrzne od njegove studeni.</p> 
<p><A NAME="an_147:18">147:18</A>&nbsp;Rije&#269; svoju po&#353;alje i vode se tope; dunu vjetrom i vode otje&#269;u.</p> 
<p><A NAME="an_147:19">147:19</A>&nbsp;Rije&#269; svoju on objavi Jakovu, odluke svoje i zakone Izraelu.</p> 
<p><A NAME="an_147:20">147:20</A>&nbsp;Ne u&#269;ini tako nijednom narodu: nijednom naredbe svoje ne objavi! Aleluja!</p> 
<p><A NAME="an_148:1">148:1</A>&nbsp;Aleluja!  Hvalite Jahvu s nebesa, hvalite ga u visinama!</p> 
<p><A NAME="an_148:2">148:2</A>&nbsp;Hvalite ga, svi an&#273;eli njegovi, hvalite ga, sve vojske njegove!</p> 
<p><A NAME="an_148:3">148:3</A>&nbsp;Hvalite ga, sunce i mjese&#269;e, hvalite ga, sve zvijezde svjetlosne!</p> 
<p><A NAME="an_148:4">148:4</A>&nbsp;Hvalite ga, nebesa nebeska, i vode nad svodom nebeskim!</p> 
<p><A NAME="an_148:5">148:5</A>&nbsp;Neka hvale ime Jahvino jer on zapovjedi i postado&#353;e.</p> 
<p><A NAME="an_148:6">148:6</A>&nbsp;Postavi ih zauvijek i dovijeka po zakonu koji ne&#263;e pro&#263;i.</p> 
<p><A NAME="an_148:7">148:7</A>&nbsp;Hvalite Jahvu sa zemlje, nemani morske i svi bezdani!</p> 
<p><A NAME="an_148:8">148:8</A>&nbsp;Ognju i gr&#211;ade, snije&#382;e i maglo, olujni vjetre, &#353;to rije&#269; njegovu izvr&#353;ava&#353;!</p> 
<p><A NAME="an_148:9">148:9</A>&nbsp;Gore i svi bre&#382;uljci, plodonosna stabla i svi cedrovi!</p> 
<p><A NAME="an_148:10">148:10</A>&nbsp;Zvijeri i sve &#382;ivotinje, gmizavci i ptice krilate!</p> 
<p><A NAME="an_148:11">148:11</A>&nbsp;Zemaljski kraljevi i svi narodi, knezovi i suci zemaljski!</p> 
<p><A NAME="an_148:12">148:12</A>&nbsp;Mladi&#263;i i djevojke, starci s djecom zajedno:</p> 
<p><A NAME="an_148:13">148:13</A>&nbsp;nek' svi hvale ime Jahvino, jer jedino je njegovo ime uzvi&#353;eno! Njegovo veli&#269;anstvo zemlju i nebo nadvisuje,</p> 
<p><A NAME="an_148:14">148:14</A>&nbsp;on podi&#382;e snagu svom narodu, on proslavlja svete svoje, sinove Izraelove - narod njemu blizak. Aleluja!</p> 
<p><A NAME="an_149:1">149:1</A>&nbsp;Aleluja!  Pjevajte Jahvi pjesmu novu i u zboru svetih hvalu njegovu!</p> 
<p><A NAME="an_149:2">149:2</A>&nbsp;Nek' se raduje Izrael Stvoritelju svojem! Kralju svom neka klik&#263;u sinovi Siona!</p> 
<p><A NAME="an_149:3">149:3</A>&nbsp;Neka u kolu hvale ime njegovo, bubnjem i citarom neka ga slave!</p> 
<p><A NAME="an_149:4">149:4</A>&nbsp;Jer Jahve ljubi narod svoj, spasenjem ovjen&#269;ava ponizne!</p> 
<p><A NAME="an_149:5">149:5</A>&nbsp;Neka se sveti raduju u slavi, neka kli&#269;u s le&#382;aja svojih!</p> 
<p><A NAME="an_149:6">149:6</A>&nbsp;Nek' im pohvale Bo&#382;je budu na ustima, ma&#269;evi dvosjekli u rukama</p> 
<p><A NAME="an_149:7">149:7</A>&nbsp;da nad pucima izvr&#353;e odmazdu i kaznu nad narodima;</p> 
<p><A NAME="an_149:8">149:8</A>&nbsp;da im kraljeve bace u lance, a odli&#269;nike u okove gvozdene;</p> 
<p><A NAME="an_149:9">149:9</A>&nbsp;da na njima izvr&#353;e sud davno napisan - nek' bude na &#269;ast svim svetima njegovim! Aleluja!</p> 
<p><A NAME="an_150:1">150:1</A>&nbsp;Aleluja! </p> 
<p><A NAME="an_150:2">150:2</A>&nbsp;Hvalite Boga u Sveti&#353;tu njegovu, slavite ga u veli&#269;anstvu svoda nebeskog!</p> 
<p><A NAME="an_150:3">150:3</A>&nbsp;Hvalite ga zbog silnih djela njegovih, slavite ga zbog beskrajne veli&#269;ine njegove!</p> 
<p><A NAME="an_150:4">150:4</A>&nbsp;Hvalite ga zvucima roga, slavite ga harfom i citarom!</p> 
<p><A NAME="an_150:5">150:5</A>&nbsp;Hvalite ga igrom i bubnjem, slavite ga glazbalima zvonkim i frulom! Hvalite ga cimbalima zvu&#269;nim, slavite ga cimbalima gromkim!</p> 
<p><A NAME="an_150:6">150:6</A>&nbsp;Sve &#353;to god di&#353;e Jahvu neka slavi! Aleluja!</p> 
<p><HR>
<CENTER>
<A HREF="pro.htm">Next: Proverbs</A></CENTER>
</BODY>
</HTML>
