<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: James</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="heb">Previous</A>&nbsp;
<A HREF="pe1">Next</A>&nbsp;
</CENTER>
<HR>
</p> <h3 align="center" align="center">Croatian Bible: James</h3> 
<p><A NAME="an_1:1">1:1</A>&nbsp;Jakov, sluga Boga i Gospodina Isusa Krista: dvanaestorma plemena  Raseljeni&#353;tva pozdrav.</p> 
<p><A NAME="an_1:2">1:2</A>&nbsp;Pravom rado&#353;&#263;u smatrajte, bra&#263;o moja, kad upadnete u razne  ku&#353;nje </p> 
<p><A NAME="an_1:3">1:3</A>&nbsp;znaju&#263;i da proku&#353;anost va&#353;e vjere ra&#273;a postojano&#353;&#263;u. </p> 
<p><A NAME="an_1:4">1:4</A>&nbsp;Ali neka postojanost bude na djelu savr&#353;ena da budete savr&#353;eni  i potpuni, bez ikakva nedostataka.</p> 
<p><A NAME="an_1:5">1:5</A>&nbsp;Nedostaje li komu od vas mudrosti, neka i&#353;te od Boga,  koji svima daje rado i bez negodovanja, i dat &#263;e mu se. </p> 
<p><A NAME="an_1:6">1:6</A>&nbsp;Ali  neka i&#353;te s vjerom, bez ikakva kolebanja. Jer kolebljivac je  sli&#269;an morskom valovlju, uzburkanu i gonjenu. </p> 
<p><A NAME="an_1:7">1:7</A>&nbsp;Neka takav ne  misli da &#263;e primiti &#353;to od Gospodina - </p> 
<p><A NAME="an_1:8">1:8</A>&nbsp;&#269;ovjek du&#353;e dvoumne, nepostojan na svim putovima svojim.</p> 
<p><A NAME="an_1:9">1:9</A>&nbsp;Neka se brat niska soja ponosi svojim uzvi&#353;enjem, </p> 
<p><A NAME="an_1:10">1:10</A>&nbsp;a  bogata&#353; svojim poni&#382;enjem. Ta pro&#263;i &#263;e kao cvijet trave: </p> 
<p><A NAME="an_1:11">1:11</A>&nbsp;sunce ogranu &#382;arko te usahnu trava i cvijet njezin  uvenu; dra&#382;est mu lica propade. Tako &#263;e i bogata&#353; na stazama  svojim usahnuti.</p> 
<p><A NAME="an_1:12">1:12</A>&nbsp;Blago &#269;ovjeku koji trpi ku&#353;nju: proku&#353;an, primit &#263;e vijenac  &#382;ivota koji je Gospodin obe&#263;ao onima &#353;to ga ljube.</p> 
<p><A NAME="an_1:13">1:13</A>&nbsp;Neka nitko u napasti ne rekne: "Bog me napastuje." Ta  Bog ne mo&#382;e biti napastovan na zlo, i ne napastuje nikoga. </p> 
<p><A NAME="an_1:14">1:14</A>&nbsp;Nego  svakoga napastuje njegova po&#382;uda koja ga privla&#269;i i mami. </p> 
<p><A NAME="an_1:15">1:15</A>&nbsp;Po&#382;uda  zatim, zatrudnjev&#353;i, ra&#273;a grijehom, a grijeh izvr&#353;en ra&#273;a smr&#263;u.</p> 
<p><A NAME="an_1:16">1:16</A>&nbsp;Ne varajte se, bra&#263;o moja ljubljena!</p> 
<p><A NAME="an_1:17">1:17</A>&nbsp;Svaki dobar dar, svaki savr&#353;en poklon odozgor je, silazi od Oca svjetlila u kome nema promjene ni sjene od mijene.</p> 
<p><A NAME="an_1:18">1:18</A>&nbsp;Po svom naumu on nas porodi rije&#269;ju Istine da budemo prvina neka njegovih stvorova.</p> 
<p><A NAME="an_1:19">1:19</A>&nbsp;Znajte, bra&#263;o moja ljubljena! Svatko neka bude brz da  slu&#353;a, spor da govori, spor na srd&#382;bu. </p> 
<p><A NAME="an_1:20">1:20</A>&nbsp;Jer srd&#382;ba &#269;ovjekova  ne &#269;ini pravde Bo&#382;je. </p> 
<p><A NAME="an_1:21">1:21</A>&nbsp;Zato odlo&#382;ite svaku prljav&#353;tinu i preostalu  zlo&#263;u i sa svom krotko&#353;&#263;u primite usa&#273;enu rije&#269; koja ima mo&#263;  spasiti du&#353;e va&#353;e. </p> 
<p><A NAME="an_1:22">1:22</A>&nbsp;Budite vr&#353;itelji rije&#269;i, a ne samo slu&#353;atelji, zavaravaju&#263;i sami sebe. </p> 
<p><A NAME="an_1:23">1:23</A>&nbsp;Jer ako je tko slu&#353;atelj rije&#269;i, a ne i izvr&#353;itelj, sli&#269;an je &#269;ovjeku koji motri svoje ro&#273;eno  lice u zrcalu: </p> 
<p><A NAME="an_1:24">1:24</A>&nbsp;promotri se, ode i odmah zaboravi kakav bija&#353;e. </p> 
<p><A NAME="an_1:25">1:25</A>&nbsp;A koji se ogl&#196;ed&#196;a u savr&#353;enom zakonu slobode i uza nj prione, ne kao zaboravan slu&#353;atelj nego djelotvoran izvr&#353;itelj, bla&#382;en  &#263;e biti u svem djelovanju svome.</p> 
<p><A NAME="an_1:26">1:26</A>&nbsp;Smatra li se tko bogoljubnim, a ne obuzdava svoga jezika, nego zavarava srce svoje, isprazna je njegova bogoljubnost. </p> 
<p><A NAME="an_1:27">1:27</A>&nbsp;Bogoljubnost &#269;ista i neokaljana jest: zauzimati se za sirote  i udovice u njihovoj nevolji, &#269;uvati se neokaljanim od ovoga  svijeta. </p> 
<p><A NAME="an_2:1">2:1</A>&nbsp;Bra&#263;o moja, vjeru Gospodina na&#353;ega Isusa Krista slavnoga ne  mije&#353;ajte s pristrano&#353;&#263;u! </p> 
<p><A NAME="an_2:2">2:2</A>&nbsp;Do&#273;e li na va&#353; sastanak &#269;ovjek sa  zlatnim prstenjem, u sjajnoj odje&#263;i, a do&#273;e i siromah u bijednoj  odje&#263;i </p> 
<p><A NAME="an_2:3">2:3</A>&nbsp;i vi se zagledate u onoga &#353;to nosi sjajnu odje&#263;u te  reknete: "Ti lijepo ovdje sjedni!", a siromahu reknete: "Ti stani  - ili sjedni - ondje, podno podno&#382;ja moga!", </p> 
<p><A NAME="an_2:4">2:4</A>&nbsp;niste li u sebi  pristrano sudili te postali suci &#353;to naopako sude?</p> 
<p><A NAME="an_2:5">2:5</A>&nbsp;&#268;ujte, bra&#263;o moja ljubljena: nije li Bog one koji su svijetu  siroma&#353;ni izabrao da budu bogata&#353;i u vjeri i ba&#353;tinici Kraljevstva  &#353;to ga je obe&#263;ao onima koji ga ljube? </p> 
<p><A NAME="an_2:6">2:6</A>&nbsp;A vi prezreste siromaha!  Ne tla&#269;e li vas upravo bogata&#353;i? Ne vuku li vas ba&#353; oni na sudove? </p> 
<p><A NAME="an_2:7">2:7</A>&nbsp;Ne psuju li oni lijepo Ime na vas zazvano? </p> 
<p><A NAME="an_2:8">2:8</A>&nbsp;Ako doista izvr&#353;ujete  kraljevski zakon po Pismu: Ljubi bli&#382;njega svoga kao sebe  samoga, dobro &#269;inite; </p> 
<p><A NAME="an_2:9">2:9</A>&nbsp;ako li ste pristrani, grijeh &#269;inite  i Zakon vas osu&#273;uje kao prijestupnike. </p> 
<p><A NAME="an_2:10">2:10</A>&nbsp;Ta tko sav Zakon u&#353;&#269;uva, a u jednome samo posrne, postao je krivac svega. </p> 
<p><A NAME="an_2:11">2:11</A>&nbsp;Jer tko  re&#269;e: Ne &#269;ini preljuba, re&#269;e i: Ne ubij. Ako dakle  i ne &#269;ini&#353; preljuba, a ubije&#353;, postao si prijestupnik Zakona. </p> 
<p><A NAME="an_2:12">2:12</A>&nbsp;Tako govorite i tako &#269;inite kao oni koji imaju biti su&#273;eni  po zakonu slobode. </p> 
<p><A NAME="an_2:13">2:13</A>&nbsp;Jer nemilosrdan je sud onomu tko ne &#269;ini  milosr&#273;a; a milosr&#273;e likuje nad sudom.</p> 
<p><A NAME="an_2:14">2:14</A>&nbsp;&#352;to koristi, bra&#263;o moja, ako tko rekne da ima vjeru,  a djela nema? Mo&#382;e li ga vjera spasiti? </p> 
<p><A NAME="an_2:15">2:15</A>&nbsp;Ako su koji brat  ili sestra goli i bez hrane svagdanje </p> 
<p><A NAME="an_2:16">2:16</A>&nbsp;pa im tkogod od vas  rekne: "Hajdete u miru, grijte se i sitite", a ne dadnete im  &#353;to je potrebno za tijelo, koja korist? </p> 
<p><A NAME="an_2:17">2:17</A>&nbsp;Tako i vjera: ako  nema djela, mrtva je u sebi.</p> 
<p><A NAME="an_2:18">2:18</A>&nbsp;Ina&#269;e, mogao bi tko re&#263;i: "Ti ima&#353; vjeru, a ja imam djela.  Poka&#382;i mi svoju vjeru bez djela, a ja &#263;u tebi djelima pokazati  svoju vjeru. </p> 
<p><A NAME="an_2:19">2:19</A>&nbsp;Ti vjeruje&#353; da je jedan Bog? Dobro &#269;ini&#353;! I  &#273;avli vjeruju, i dr&#353;&#263;u."</p> 
<p><A NAME="an_2:20">2:20</A>&nbsp;Ho&#263;e&#353; li spoznati, &#353;uplja glavo, da je vjera bez djela  jalova? </p> 
<p><A NAME="an_2:21">2:21</A>&nbsp;Zar se Abraham, otac na&#353;, ne opravda djelima, kad  na &#382;rtvenik prinese Izaka, sina svoga? </p> 
<p><A NAME="an_2:22">2:22</A>&nbsp;Vidi&#353;: vjera je sura&#273;ivala  s djelima njegovim i djelima se vjera usavr&#353;ila </p> 
<p><A NAME="an_2:23">2:23</A>&nbsp;te se ispunilo  Pismo koje veli: Povjerova Abraham Bogu i ura&#269;una mu se u  pravednost pa prijatelj Bo&#382;ji posta. </p> 
<p><A NAME="an_2:24">2:24</A>&nbsp;Gledajte: &#269;ovjek  se opravdava djelima, a ne samom vjerom. </p> 
<p><A NAME="an_2:25">2:25</A>&nbsp;Ne opravda li se  sli&#269;no, djelima, i Rahaba bludnica kad primi glasnike i drugim  ih putom izvede? </p> 
<p><A NAME="an_2:26">2:26</A>&nbsp;Jer kao &#353;to je tijelo bez duha mrtvo, tako  je i vjera bez djela mrtva.</p> 
<p><A NAME="an_3:1">3:1</A>&nbsp;Neka vas, bra&#263;o moja, ne bude mnogo u&#269;itelja! Ta znate: bit  &#263;emo stro&#382;e su&#273;eni. </p> 
<p><A NAME="an_3:2">3:2</A>&nbsp;Doista, svi mnogo grije&#353;imo. Ako tko u  govoru ne grije&#353;i, savr&#353;en je &#269;ovjek, vrstan zauzdati i cijelo  tijelo. </p> 
<p><A NAME="an_3:3">3:3</A>&nbsp;Ubacimo li uzde u usta konjima da ih sebi upokorimo, upravljamo i cijelim tijelom njihovim. </p> 
<p><A NAME="an_3:4">3:4</A>&nbsp;Evo i la&#273;a: tolike  su i silni ih vjetrovi gone, a neznatno ih kormilo upravlja kamo  kormilarova volja ho&#263;e. </p> 
<p><A NAME="an_3:5">3:5</A>&nbsp;Tako i jezik: malen je ud, a velikim  se mo&#382;e ponositi. Evo: kolicna vatra koliku &#353;umu zapali! </p> 
<p><A NAME="an_3:6">3:6</A>&nbsp;I jezik je vatra, svijet nepravda jezik je me&#273;u na&#353;im udovima, kalja cijelo tijelo  te, zapaljen od pakla, zapaljuje kota&#269; &#382;ivota. </p> 
<p><A NAME="an_3:7">3:7</A>&nbsp;Doista, sav  rod zvijeri i ptica, gmazova i morskih &#382;ivotinja dade se ukrotiti, i rod ih je ljudski ukrotio, </p> 
<p><A NAME="an_3:8">3:8</A>&nbsp;a jezik - zlo nemirno, pun otrova  smrtonosnog - nitko od ljudi ne mo&#382;e ukrotiti.</p> 
<p><A NAME="an_3:9">3:9</A>&nbsp;Njime blagoslivljamo Gospodina i Oca, njime i proklinjemo  ljude na sliku Bo&#382;ju stvorene: </p> 
<p><A NAME="an_3:10">3:10</A>&nbsp;iz istih usta izlazi blagoslov  i prokletstvo. Ne smije se, bra&#263;o moja, tako doga&#273;ati! </p> 
<p><A NAME="an_3:11">3:11</A>&nbsp;Zar  vrelo na isti otvor &#353;iklja slatko i gorko? </p> 
<p><A NAME="an_3:12">3:12</A>&nbsp;Mo&#382;e li, bra&#263;o  moja, smokva roditi maslinama ili trs smokvama? Ni slan izvor  ne mo&#382;e dati slatke vode.</p> 
<p><A NAME="an_3:13">3:13</A>&nbsp;Je li tko mudar i razborit me&#273;u vama? Neka dobrim &#382;ivljenjem  poka&#382;e svoja djela u mudroj blagosti. </p> 
<p><A NAME="an_3:14">3:14</A>&nbsp;Ako u srcu imate gorku  zavist i svadljivost, ne uznosite se i ne la&#382;ite protiv istine! </p> 
<p><A NAME="an_3:15">3:15</A>&nbsp;Nije to mudrost koja odozgor silazi, nego zemaljska, ljudska, &#273;avolska. </p> 
<p><A NAME="an_3:16">3:16</A>&nbsp;Ta gdje je zavist i svadljivost, ondje je nered  i svako zlo djelo. </p> 
<p><A NAME="an_3:17">3:17</A>&nbsp;A mudrost odozgor ponajprije &#269;ista je, zatim mirotvorna, milostiva, pou&#269;ljiva, puna milosr&#273;a i dobrih  plodova, postojana, nehinjena. </p> 
<p><A NAME="an_3:18">3:18</A>&nbsp;Plod se pak pravednosti u  miru sije onima koji tvore mir.</p> 
<p><A NAME="an_4:1">4:1</A>&nbsp;Odakle ratovi, odakle borbe me&#273;u vama? Zar ne odavde: od pohota  &#353;to vojuju u udovima va&#353;im? </p> 
<p><A NAME="an_4:2">4:2</A>&nbsp;&#381;udite, a nemate; ubijate i hlepite, a ne mo&#382;ete posti&#263;i; borite se i ratujete. Nemate jer ne i&#353;tete. </p> 
<p><A NAME="an_4:3">4:3</A>&nbsp;I&#353;tete, a ne primate jer r&#273;avo i&#353;tete: da u pohotama svojim  potratite. </p> 
<p><A NAME="an_4:4">4:4</A>&nbsp;Preljubnici! Ne znate li da je prijateljstvo sa svijetom  neprijateljstvo prema Bogu? Tko god dakle ho&#263;e da bude prijatelj  svijeta, prome&#263;e se u neprijatelja Bo&#382;jega. </p> 
<p><A NAME="an_4:5">4:5</A>&nbsp;Ili mislite da  Pismo uzalud veli: Ljubomorno &#269;ezne za duhom &#353;to ga nastani u  nama? </p> 
<p><A NAME="an_4:6">4:6</A>&nbsp;A daje on i ve&#263;u milost. Zato govori: Bog se oholima protivi, a poniznima daje milost.</p> 
<p><A NAME="an_4:7">4:7</A>&nbsp;Podlo&#382;ite se dakle Bogu! Oduprite se &#273;avlu i pobje&#263;i &#263;e od vas!</p> 
<p><A NAME="an_4:8">4:8</A>&nbsp;Pribli&#382;ite se Bogu i on &#263;e se pribli&#382;iti vama! O&#269;istite ruke, gre&#353;nici! O&#269;istite srca, dvoli&#269;njaci!</p> 
<p><A NAME="an_4:9">4:9</A>&nbsp;Zakukajte, protu&#382;ite, propla&#269;ite! Smijeh va&#353; nek se u pla&#269; obrati i radost u &#382;alost!</p> 
<p><A NAME="an_4:10">4:10</A>&nbsp;Ponizite se pred Gospodinom i on &#263;e vas uzvisiti!</p> 
<p><A NAME="an_4:11">4:11</A>&nbsp;Ne ogovarajte, bra&#263;o, jedni druge! Tko ogovara ili sudi  brata svoga, ogovara i sudi Zakon. A sudi&#353; li Zakon, nisi vr&#353;itelj  nego sudac Zakona. </p> 
<p><A NAME="an_4:12">4:12</A>&nbsp;Jedan je Zakonodavac i Sudac: Onaj koji  mo&#382;e spasiti i pogubiti. A tko si ti da sudi&#353; bli&#382;njega?</p> 
<p><A NAME="an_4:13">4:13</A>&nbsp;De sada, vi &#353;to govorite: "Danas ili sutra oti&#263;i &#263;emo  u taj i taj grad, provesti ondje godinu, trgovati i zaraditi",</p> 
<p><A NAME="an_4:14">4:14</A>&nbsp;a ne znate &#353;to &#263;e sutra biti. Ta &#353;to je va&#353; &#382;ivot? Da&#353;ak  ste &#353;to se na&#269;as pojavi i zatim nestane! </p> 
<p><A NAME="an_4:15">4:15</A>&nbsp;Umjesto da govorite:  "Htjedne li Gospodin, &#382;ivjet &#263;emo i u&#269;initi ovo ili ono", </p> 
<p><A NAME="an_4:16">4:16</A>&nbsp;vi  se razme&#263;ete svojim hvastanjima! Svako je takvo hvastanje opako. </p> 
<p><A NAME="an_4:17">4:17</A>&nbsp;Znati dakle dobro &#269;initi, a ne &#269;initi - grijeh je.</p> 
<p><A NAME="an_5:1">5:1</A>&nbsp;De sada, bogata&#353;i, propla&#269;ite i zakukajte zbog nevolja koje  &#263;e vas zadesiti! </p> 
<p><A NAME="an_5:2">5:2</A>&nbsp;Bogatstvo vam istrunu, haljine va&#353;e postado&#353;e  hrana moljcima, </p> 
<p><A NAME="an_5:3">5:3</A>&nbsp;zlato vam i srebro zar&#273;a i r&#273;a &#263;e njihova  biti svjedo&#269;anstvo protiv vas te &#263;e kao vatra izjesti tijela  va&#353;a! Zgrnuste blago u posljednje dane! </p> 
<p><A NAME="an_5:4">5:4</A>&nbsp;Evo: pla&#263;a kosaca  va&#353;ih njiva - koju im uskratiste - vi&#269;e i vapaji &#382;etelaca doprije&#353;e  do u&#353;iju Gospoda nad Vojskama. </p> 
<p><A NAME="an_5:5">5:5</A>&nbsp;Rasko&#353;no ste na zemlji i razvratno  &#382;ivjeli, utoviste srca svoja za dan klanja! </p> 
<p><A NAME="an_5:6">5:6</A>&nbsp;Osudiste i ubiste  pravednika: on vam se ne suprotstavlja!</p> 
<p><A NAME="an_5:7">5:7</A>&nbsp;Strpite se dakle, bra&#263;o, do Dolaska Gospodnjega! Evo:  ratar i&#353;&#269;ekuje dragocjeni urod zemlje, strpljiv je s njime dok  ne dobije ki&#353;u ranu i kasnu. </p> 
<p><A NAME="an_5:8">5:8</A>&nbsp;Strpite se i vi, o&#269;vrsnite  srca jer se Dolazak Gospodnji pribli&#382;io! </p> 
<p><A NAME="an_5:9">5:9</A>&nbsp;Ne tu&#382;ite se jedni  na druge da ne budete osu&#273;eni! Evo: sudac stoji pred vratima! </p> 
<p><A NAME="an_5:10">5:10</A>&nbsp;Za uzor strpljivosti i podno&#353;enja zala uzmite, bra&#263;o, proroke  koji su govorili u ime Gospodnje. </p> 
<p><A NAME="an_5:11">5:11</A>&nbsp;Eto: bla&#382;enima nazivamo  one koji ustraja&#353;e. Za postojanost Jobovu &#269;uste i nakanu Gospodnju  vidjeste jer milostiv je Gospodin i milosrdan!</p> 
<p><A NAME="an_5:12">5:12</A>&nbsp;Prije svega, bra&#263;o moja, ne zaklinjite se ni nebom ni  zemljom, ni ikojom drugom zakletvom. Va&#353;e "da" neka bude "da", i "ne" - "ne", da ne padnete pod sud.</p> 
<p><A NAME="an_5:13">5:13</A>&nbsp;Pati li tko me&#273;u vama? Neka moli! Je li tko radostan?  Neka pjeva hvalospjeve! </p> 
<p><A NAME="an_5:14">5:14</A>&nbsp;Boluje li tko me&#273;u vama? Neka dozove  starje&#353;ine Crkve! Oni neka mole nad njim ma&#382;u&#263;i ga uljem u ime  Gospodnje </p> 
<p><A NAME="an_5:15">5:15</A>&nbsp;pa &#263;e molitva vjere spasiti nemo&#263;nika; Gospodin  &#263;e ga podi&#263;i, i ako je sagrije&#353;io, oprostit &#263;e mu se. </p> 
<p><A NAME="an_5:16">5:16</A>&nbsp;Ispovijedajte  dakle jedni drugima grijehe i molite jedni za druge da ozdravite!  Mnogo mo&#382;e &#382;arka molitva pravednikova. </p> 
<p><A NAME="an_5:17">5:17</A>&nbsp;Ilija bija&#353;e &#269;ovjek  ba&#353; kao i mi; usrdno se pomoli da ne bude ki&#353;e i ki&#353;e nije bilo  na zemlji tri godine i &#353;est mjeseci. </p> 
<p><A NAME="an_5:18">5:18</A>&nbsp;Zatim se ponovno pomoli  te nebo dade ki&#353;u i zemlja iznese urod svoj.</p> 
<p><A NAME="an_5:19">5:19</A>&nbsp;Bra&#263;o moja, odluta li tko od vas od istine pa ga tkogod  vrati, </p> 
<p><A NAME="an_5:20">5:20</A>&nbsp;znajte: tko vrati gre&#353;nika s lutala&#269;kog puta njegova, spasit &#263;e du&#353;u njegovu od smrti i pokriti mno&#353;tvo grijeha.</p> 
<p><HR>
<CENTER>
<A HREF="pe1">Next: 1 Peter</A></CENTER>
</BODY>
</HTML>
