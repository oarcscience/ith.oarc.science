<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Obadiah</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="amo">Previous</A>&nbsp;
<A HREF="jon">Next</A>&nbsp;
</CENTER>
<HR>
</p> <h3 align="center" align="center">Croatian Bible: Obadiah</h3> 
<p><A NAME="an_1:1">1:1</A>&nbsp;Vi&#273;enje Obadijino. Ovako govori Jahve Gospod Edomu! &#268;uli smo vijest od Jahve, glasnik bi poslan k narodima: "Ustajte! Na nj u boj krenimo!"</p> 
<p><A NAME="an_1:2">1:2</A>&nbsp;"Jer gle, u&#269;init &#263;u te najmanjim me&#273;u narodima, prezrenim veoma.</p> 
<p><A NAME="an_1:3">1:3</A>&nbsp;Uznositost srca tvoga zavela te, tebe &#353;to &#382;ivi&#353; u pe&#263;inama kamenim, u visoku stanu svojemu, i u srcu svome zbori&#353;: 'Tko li &#263;e me na zemlju skinuti?'</p> 
<p><A NAME="an_1:4">1:4</A>&nbsp;Da se vine&#353; k'o orao, gnijezdo svije&#353; me&#273;u zvijezdama, i odande skinut &#263;u te" - rije&#269; je Jahvina.</p> 
<p><A NAME="an_1:5">1:5</A>&nbsp;"Do&#273;u li k tebi lupe&#382;i il' kradljivci no&#263;ni, kako li &#263;e&#353; biti oplijenjen! Ne&#263;e li te okrasti po miloj volji? Do&#273;u li trga&#269;i k tebi, zar &#263;e i pabirka ostaviti?</p> 
<p><A NAME="an_1:6">1:6</A>&nbsp;Kako li Edom bje&#353;e pretresen, skrivena mu skrovi&#353;ta pretra&#382;ena!</p> 
<p><A NAME="an_1:7">1:7</A>&nbsp;Do granica te potjera&#353;e, svi te saveznici tvoji prevari&#353;e, nadvlada&#353;e te tvoji prijatelji! Oni &#353;to kruh tvoj jedu zamku ti stavi&#353;e: 'Sasvim je bez uma!'</p> 
<p><A NAME="an_1:8">1:8</A>&nbsp;Ne&#263;u li u dan onaj - rije&#269; je Jahvina - uni&#353;tit' mudraca u Edomu i razum iz gore Ezavljeve?</p> 
<p><A NAME="an_1:9">1:9</A>&nbsp;Ratnike tvoje, Temane, u&#382;as &#263;e spopasti, i posljednji &#263;e biti istrijebljen na gori Ezavljevoj." "Za pokolj </p> 
<p><A NAME="an_1:10">1:10</A>&nbsp;i nasilje nad bratom svojim Jakovom sram &#263;e te pokriti i nestat &#263;e&#353; zasvagda.</p> 
<p><A NAME="an_1:11">1:11</A>&nbsp;U dan onaj kad staja&#353;e postrance, dok mu tu&#273;inci blago odvodi&#353;e, dok stranci ula&#382;ahu na vrata njegova i &#382;drijeb bacahu za Jeruzalem, ti bija&#353;e kao jedan od njih.</p> 
<p><A NAME="an_1:12">1:12</A>&nbsp;Ne nasla&#273;uj se bratu u dan nesre&#263;e njegove! Ne likuj nad sinovima judejskim u dan propasti njine! Ne razvaljuj usta u dan tjeskobni!</p> 
<p><A NAME="an_1:13">1:13</A>&nbsp;Ne provaljuj na vrata naroda moga u dan nesre&#263;e njegove! Ne nasla&#273;uj se njegovom propa&#353;&#263;u u dan nesre&#263;e njegove! Ne pru&#382;aj ruke na imanje njegovo u dan nesre&#263;e njegove!</p> 
<p><A NAME="an_1:14">1:14</A>&nbsp;Ne stoj na raskr&#353;&#263;ima da pobije&#353; njegove bjegunce! Ne izdaji pre&#382;ivjelih njegovih u dan tjeskobni!"</p> 
<p><A NAME="an_1:15">1:15</A>&nbsp;Jer blizu je Jahvin dan svima narodima! Dat &#263;e ti se milo za drago, tvoja &#263;e djela na tvoju glavu pasti.</p> 
<p><A NAME="an_1:16">1:16</A>&nbsp;"Jest, kako vi piste na svetoj mi gori, pit &#263;e svi narodi bez odu&#353;ka, pit &#263;e i iskapiti - i bit &#263;e k'o da ih nigda bilo nije.</p> 
<p><A NAME="an_1:17">1:17</A>&nbsp;Al' na gori Sionu bit &#263;e spasenici - postat &#263;e sveta - i dom &#263;e Jakovljev ba&#353;tiniti svoju ba&#353;tinu.</p> 
<p><A NAME="an_1:18">1:18</A>&nbsp;Dom &#263;e Jakovljev biti oganj, dom Josipov plamen, dom Ezavljev strnjika. Potpalit &#263;e ga i pro&#382;drijeti, i od doma Ezavljeva nitko ne&#263;e ostati" - rije&#269; je Jahvina.</p> 
<p><A NAME="an_1:19">1:19</A>&nbsp;&#381;itelji negepski ba&#353;tinit &#263;e goru Ezavljevu, &#382;itelji &#352;efele zemlju filistejsku; ba&#353;tinit &#263;e kraj Efrajimov i kraj samarijski, a Benjamin &#263;e ba&#353;tiniti Gilead.</p> 
<p><A NAME="an_1:20">1:20</A>&nbsp;A izgnana neko&#263; vojska sinova Izraelovih ba&#353;tinit &#263;e Kanaan sve do Sarfate; izgnanici jeruzalemski &#353;to su u Sefaradu ba&#353;tinit &#263;e gradove negepske.</p> 
<p><A NAME="an_1:21">1:21</A>&nbsp;Izbavitelji &#263;e uza&#263;i na goru Sion da sude gori Ezavljevoj. I tada &#263;e nastat' kraljevstvo Jahvino.</p> 
<p><HR>
<CENTER>
<A HREF="jon">Next: Jonah</A></CENTER>
</BODY>
</HTML>
