<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Ephesians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="gal">Previous</A>&nbsp;
<A HREF="phi">Next</A>&nbsp;
</CENTER>
<HR>
</p> <h3 align="center" align="center">Croatian Bible: Ephesians</h3> 
<p><A NAME="an_1:1">1:1</A>&nbsp;Pavao, po volji Bo&#382;joj apostol Krista Isusa: svetima koji su  u Efezu i vjernima u Isusu Kristu. </p> 
<p><A NAME="an_1:2">1:2</A>&nbsp;Milost vam i mir od Boga, Oca na&#353;ega, i Gospodina Isusa Krista!</p> 
<p><A NAME="an_1:3">1:3</A>&nbsp;Blagoslovljen Bog i Otac Gospodina na&#353;ega Isusa Krista, on koji nas blagoslovi svakim blagoslovom duhovnim u nebesima, u Kristu.</p> 
<p><A NAME="an_1:4">1:4</A>&nbsp;Tako: u njemu nas sebi izabra prije postanka svijeta da budemo sveti i bez mane pred njim;</p> 
<p><A NAME="an_1:5">1:5</A>&nbsp;u ljubavi nas predodredi za posinstvo, za sebe, po Isusu Kristu, dobrohotno&#353;&#263;u svoje volje,</p> 
<p><A NAME="an_1:6">1:6</A>&nbsp;na hvalu Slave svoje milosti. Njome nas zamilova u Ljubljenome</p> 
<p><A NAME="an_1:7">1:7</A>&nbsp;u kome, njegovom krvlju, imamo otkupljenje, otpu&#353;tenje prijestupa po bogatstvu njegove milosti.</p> 
<p><A NAME="an_1:8">1:8</A>&nbsp;Nju preobilno u nas uli zajedno sa svom mudro&#353;&#263;u i razumijevanjem</p> 
<p><A NAME="an_1:9">1:9</A>&nbsp;obznaniv&#353;i nam otajstvo svoje volje po dobrohotnom naumu svojem &#353;to ga prije u njemu zasnova</p> 
<p><A NAME="an_1:10">1:10</A>&nbsp;da se provede punina vremena: uglaviti u Kristu sve - na nebesima i na zemlji.</p> 
<p><A NAME="an_1:11">1:11</A>&nbsp;U njemu, u kome i nama - predodre&#273;enima po naumu Onoga koji sve izvodi po odluci svoje volje - u dio pade</p> 
<p><A NAME="an_1:12">1:12</A>&nbsp;da budemo na hvalu Slave njegove - mi koji smo se ve&#263; prije nadali u Kristu.</p> 
<p><A NAME="an_1:13">1:13</A>&nbsp;U njemu ste i vi, po&#353;to ste &#269;uli Rije&#269; istine - evan&#273;elje spasenja svoga - u njemu ste, prigrliv&#353;i vjeru, ope&#269;a&#263;eni Duhom obe&#263;anim, Svetim,</p> 
<p><A NAME="an_1:14">1:14</A>&nbsp;koji je zalog na&#353;e ba&#353;tine: otkupljenja, posvojenja - na hvalu Slave njegove.</p> 
<p><A NAME="an_1:15">1:15</A>&nbsp;Zato i ja, otkad sam &#269;uo za va&#353;u vjeru u Gospodinu Isusu  i za ljubav prema svima svetima, </p> 
<p><A NAME="an_1:16">1:16</A>&nbsp;ne prestajem zahvaljivati  za vas i sje&#263;ati vas se u svojim molitvama: </p> 
<p><A NAME="an_1:17">1:17</A>&nbsp;Bog Gospodina  na&#353;ega Isusa Krista, Otac Slave, dao vam Duha mudrosti i objave  kojom &#263;ete ga spoznati; </p> 
<p><A NAME="an_1:18">1:18</A>&nbsp;prosvijetlio vam o&#269;i srca da upoznate  koje li nade u pozivu njegovu, koje li bogate slave u ba&#353;tini  njegovoj me&#273;u svetima </p> 
<p><A NAME="an_1:19">1:19</A>&nbsp;i koje li prekomjerne veli&#269;ine u mo&#263;i  njegovoj prema nama koji vjerujemo: ona je primjerena djelotvornosti  sile i snage njegove </p> 
<p><A NAME="an_1:20">1:20</A>&nbsp;koju na djelu pokaza u Kristu, kad ga  uskrisi od mrtvih i posjede sebi zdesna na nebesima </p> 
<p><A NAME="an_1:21">1:21</A>&nbsp;iznad  svakog Vrhovni&#353;tva i Vlasti i Mo&#263;i i Gospodstva i svakog imena  imenovana ne samo na ovom svijetu nego i u budu&#263;emu. </p> 
<p><A NAME="an_1:22">1:22</A>&nbsp;Sve  mu podlo&#382;i pod noge, a njega postavi - nad svime - Glavom  Crkvi, </p> 
<p><A NAME="an_1:23">1:23</A>&nbsp;koja je Tijelo njegovo, punina Onoga koji sve u svima  ispunja. </p> 
<p><A NAME="an_2:1">2:1</A>&nbsp;I vi bijaste mrtvi zbog prijestupa i grijeha </p> 
<p><A NAME="an_2:2">2:2</A>&nbsp;u kojima ste  neko&#263; &#382;ivjeli po Eonu ovoga svijeta, po Knezu vlasti zraka, po  tomu duhu koji sada djeluje u sinovima neposlu&#353;nima. </p> 
<p><A NAME="an_2:3">2:3</A>&nbsp;Me&#273;u  njima smo i mi neko&#263; &#382;ivjeli u po&#382;udama tijela svoga, udovoljavaju&#263;i  prohtjevima tijela i &#263;udi, te po naravi bijasmo djeca gnjeva  kao i drugi.</p> 
<p><A NAME="an_2:4">2:4</A>&nbsp;Ali Bog, bogat milosr&#273;em, zbog velike ljubavi kojom nas  uzljubi, </p> 
<p><A NAME="an_2:5">2:5</A>&nbsp;nas koji bijasmo mrtvi zbog prijestupa, o&#382;ivi zajedno  s Kristom - milo&#353;&#263;u ste spa&#353;eni! - </p> 
<p><A NAME="an_2:6">2:6</A>&nbsp;te nas zajedno s njim uskrisi  i posadi na nebesima u Kristu Isusu: </p> 
<p><A NAME="an_2:7">2:7</A>&nbsp;da u dobrohotnosti prema  nama u Kristu Isusu poka&#382;e budu&#263;im vjekovima preobilno bogatstvo  milosti svoje. </p> 
<p><A NAME="an_2:8">2:8</A>&nbsp;Ta milo&#353;&#263;u ste spa&#353;eni po vjeri! I to ne po  sebi! Bo&#382;ji je to dar! </p> 
<p><A NAME="an_2:9">2:9</A>&nbsp;Ne po djelima, da se ne bi tko hvastao. </p> 
<p><A NAME="an_2:10">2:10</A>&nbsp;Njegovo smo djelo, stvoreni u Kristu Isusu za dobra djela, koja Bog unaprijed pripravi da u njima &#382;ivimo.</p> 
<p><A NAME="an_2:11">2:11</A>&nbsp;Spominjite se stoga da neko&#263; bijaste neznabo&#353;ci u tijelu  - neobrezanicima su vas zvali oni koji se zovu obrezani, rukom, na tijelu - </p> 
<p><A NAME="an_2:12">2:12</A>&nbsp;i da u ono vrijeme bijaste izvan Krista, udaljeni  od gra&#273;anstva izraelskoga, tu&#273;i Savezima obe&#263;anja, bez nade bijaste  i neznabo&#353;ci na svijetu. </p> 
<p><A NAME="an_2:13">2:13</A>&nbsp;Sada pak, u Kristu Isusu, vi koji  neko&#263; bijaste daleko, do&#273;oste blizu - po Krvi Kristovoj.</p> 
<p><A NAME="an_2:14">2:14</A>&nbsp;Doista, on je mir na&#353;, on koji od dvoga u&#269;ini jedno:  pregradu razdvojnicu, neprijateljstvo razori u svome tijelu. </p> 
<p><A NAME="an_2:15">2:15</A>&nbsp;Zakon zapovijedi s propisima obeskrijepi da u sebi, uspostavljaju&#263;i  mir, od dvojice sazda jednoga novog &#269;ovjeka </p> 
<p><A NAME="an_2:16">2:16</A>&nbsp;te obojicu u  jednome Tijelu izmiri s Bogom po kri&#382;u, ubiv&#353;i u sebi neprijateljstvo. </p> 
<p><A NAME="an_2:17">2:17</A>&nbsp;I do&#273;e te navijesti mir vama daleko i mir onima  blizu, </p> 
<p><A NAME="an_2:18">2:18</A>&nbsp;jer po njemu jedni i drugi u jednome Duhu imamo  pristup Ocu.</p> 
<p><A NAME="an_2:19">2:19</A>&nbsp;Tako dakle vi&#353;e niste tu&#273;inci ni prido&#353;lice, nego sugra&#273;ani  ste svetih i uku&#263;ani Bo&#382;ji </p> 
<p><A NAME="an_2:20">2:20</A>&nbsp;nazidani na temelju apostola i  proroka, a zaglavni je kamen sam Krist Isus. </p> 
<p><A NAME="an_2:21">2:21</A>&nbsp;U  njemu je sva gra&#273;evina povezana i raste u hram svet u Gospodinu. </p> 
<p><A NAME="an_2:22">2:22</A>&nbsp;U njemu ste i vi ugra&#273;eni u prebivali&#353;te Bo&#382;je u Duhu.</p> 
<p><A NAME="an_3:1">3:1</A>&nbsp;Radi toga ja, Pavao, su&#382;anj Krista Isusa za vas pogane... </p> 
<p><A NAME="an_3:2">3:2</A>&nbsp;Zacijelo  ste &#269;uli za rasporedbu milosti Bo&#382;je koja mi je dana za vas: </p> 
<p><A NAME="an_3:3">3:3</A>&nbsp;objavom mi je obznanjeno otajstvo, kako netom ukratko opisah. </p> 
<p><A NAME="an_3:4">3:4</A>&nbsp;&#268;itaju&#263;i to, mo&#382;ete doku&#269;iti kako ja shva&#263;am Kristovo otajstvo,</p> 
<p><A NAME="an_3:5">3:5</A>&nbsp;koje nije bilo obznanjeno sinovima ljudskim drugih nara&#353;taja.  Ono je sada u Duhu objavljeno svetim njegovim apostolima i prorocima: </p> 
<p><A NAME="an_3:6">3:6</A>&nbsp;da su pogani suba&#353;tinici i "sutijelo" i sudionici obe&#263;anja  u Kristu Isusu - po evan&#273;elju, </p> 
<p><A NAME="an_3:7">3:7</A>&nbsp;kojega postadoh poslu&#382;iteljem  darom milosti Bo&#382;je koja mi je dana djelotvorno&#353;&#263;u snage njegove.</p> 
<p><A NAME="an_3:8">3:8</A>&nbsp;Meni, najmanjemu od svih svetih, dana je ova milost: poganima  biti blagovjesnikom neistra&#382;ivog bogatstva Kristova </p> 
<p><A NAME="an_3:9">3:9</A>&nbsp;i osvijetliti  rasporedbu otajstva, pred vjekovima skrivena u Bogu, koji sve  stvori, </p> 
<p><A NAME="an_3:10">3:10</A>&nbsp;da sada - po Crkvi - Vrhovni&#353;tvima i Vlastima na  nebesima bude obznanjena mnogolika mudrost Bo&#382;ja </p> 
<p><A NAME="an_3:11">3:11</A>&nbsp;zasnovana  - po naumu o vjekovima - u Kristu Isusu Gospodinu na&#353;emu. </p> 
<p><A NAME="an_3:12">3:12</A>&nbsp;U  njemu, s pouzdanjem po vjeri u njega, imamo slobodan pristup. </p> 
<p><A NAME="an_3:13">3:13</A>&nbsp;Zato ne klonite, molim, s nevolja mojih za vas! One su slava  va&#353;a! </p> 
<p><A NAME="an_3:14">3:14</A>&nbsp;Zato prigibam koljena pred Ocem, </p> 
<p><A NAME="an_3:15">3:15</A>&nbsp;od koga ime svakom  o&#269;instvu na nebu i na zemlji: </p> 
<p><A NAME="an_3:16">3:16</A>&nbsp;neka vam dadne po bogatstvu  Slave svoje oja&#269;ati se po Duhu njegovu u snazi za unutarnjeg  &#269;ovjeka </p> 
<p><A NAME="an_3:17">3:17</A>&nbsp;da po vjeri Krist prebiva u srcima va&#353;im te u ljubavi  ukorijenjeni i utemeljeni </p> 
<p><A NAME="an_3:18">3:18</A>&nbsp;mognete shvatiti sa svima svetima  &#353;to je Du&#382;ina i &#352;irina i Visina i Dubina </p> 
<p><A NAME="an_3:19">3:19</A>&nbsp;te spoznati nadspoznatljivu  ljubav Kristovu da se ispunite do sve Punine Bo&#382;je.</p> 
<p><A NAME="an_3:20">3:20</A>&nbsp;Onomu pak koji snagom u nama djelatnom mo&#382;e u&#269;initi mnogo  izobilnije nego li mi moliti ili zamisliti - </p> 
<p><A NAME="an_3:21">3:21</A>&nbsp;Njemu slava  u Crkvi i u Kristu Isusu za sva pokoljenja vijeka vjekovje&#269;noga!  Amen. </p> 
<p><A NAME="an_4:1">4:1</A>&nbsp;Zaklinjem vas dakle ja, su&#382;anj u Gospodinu: sa svom ponizno&#353;&#263;u  i blago&#353;&#263;u, sa strpljivo&#353;&#263;u &#382;ivite dostojno poziva kojim ste  pozvani! </p> 
<p><A NAME="an_4:2">4:2</A>&nbsp;Podnosite jedni druge u ljubavi; </p> 
<p><A NAME="an_4:3">4:3</A>&nbsp;trudite se sa&#269;uvati  jedinstvo Duha svezom mira! </p> 
<p><A NAME="an_4:4">4:4</A>&nbsp;Jedno tijelo i jedan Duh - kao  &#353;to ste i pozvani na jednu nadu svog poziva! </p> 
<p><A NAME="an_4:5">4:5</A>&nbsp;Jedan Gospodin!  Jedna vjera! Jedan krst! </p> 
<p><A NAME="an_4:6">4:6</A>&nbsp;Jedan Bog i Otac sviju, nad svima  i po svima i u svima!</p> 
<p><A NAME="an_4:7">4:7</A>&nbsp;A svakomu je od nas dana milost po mjeri dara Kristova. </p> 
<p><A NAME="an_4:8">4:8</A>&nbsp;Zato  veli:  Na visinu uza&#273;e vode&#263;i su&#382;nje, dade dare ljudima.</p> 
<p><A NAME="an_4:9">4:9</A>&nbsp;Ono "uza&#273;e" - &#353;to drugo zna&#269;i doli to da i si&#273;e u donje  krajeve, na zemlju? </p> 
<p><A NAME="an_4:10">4:10</A>&nbsp;Koji si&#273;e, isti je onaj koji i uza&#273;e  ponad svih nebesa da sve ispuni. </p> 
<p><A NAME="an_4:11">4:11</A>&nbsp;On i "dade" jedne za apostole, druge za proroke, jedne opet za evan&#273;eliste, a druge za pastire  i u&#269;itelje </p> 
<p><A NAME="an_4:12">4:12</A>&nbsp;da opremi svete za djelo slu&#382;enja, za izgra&#273;ivanje  Tijela Kristova </p> 
<p><A NAME="an_4:13">4:13</A>&nbsp;dok svi ne prispijemo do jedinstva vjere  i spoznaje Sina Bo&#382;jega, do &#269;ovjeka savr&#353;ena, do mjere uzrasta  punine Kristove: </p> 
<p><A NAME="an_4:14">4:14</A>&nbsp;da vi&#353;e ne budemo neja&#269;ad kojom se valovi  poigravaju i koje goni svaki vjetar nauka u ovom kockanju ljudskom, u lukavosti &#353;to put kr&#269;i zabludi. </p> 
<p><A NAME="an_4:15">4:15</A>&nbsp;Nego, istinuju&#263;i u ljubavi  da poradimo te sve uzraste u Njega, koji je Glava, Krist, </p> 
<p><A NAME="an_4:16">4:16</A>&nbsp;od  kojega sve Tijelo, uskla&#273;eno i povezano svakovrsnim zglobom zbrinjavanja  po djelotvornosti primjerenoj svakomu pojedinom dijelu, promi&#269;e  svoj rast na sazi&#273;ivanje u ljubavi.</p> 
<p><A NAME="an_4:17">4:17</A>&nbsp;Ovo govorim i zaklinjem u Gospodinu: ne &#382;ivite vi&#353;e kao  &#353;to pogani &#382;ive - u ispraznosti pameti njihove: </p> 
<p><A NAME="an_4:18">4:18</A>&nbsp;zamra&#269;ena  uma, udaljeni od &#382;ivota Bo&#382;jega, sve zbog neznanja koje je u  njima, zbog okorjelosti srca njihova. </p> 
<p><A NAME="an_4:19">4:19</A>&nbsp;Sami su sebe otupili  i podali se razvratnosti da bi u pohlepi po&#269;injali svaku ne&#269;isto&#263;u.</p> 
<p><A NAME="an_4:20">4:20</A>&nbsp;Vi pak ne nau&#269;iste tako Krista, </p> 
<p><A NAME="an_4:21">4:21</A>&nbsp;ako ste ga doista  &#269;uli i u njemu bili pou&#269;eni kako je istina u Isusu: </p> 
<p><A NAME="an_4:22">4:22</A>&nbsp;da vam  je odlo&#382;iti prija&#353;nje pona&#353;anje, starog &#269;ovjeka, koga varave  po&#382;ude vode u propast, </p> 
<p><A NAME="an_4:23">4:23</A>&nbsp;a obnavljati se duhom svoje pameti </p> 
<p><A NAME="an_4:24">4:24</A>&nbsp;i obu&#263;i novog &#269;ovjeka, po Bogu stvorena u pravednosti i svetosti  istine. </p> 
<p><A NAME="an_4:25">4:25</A>&nbsp;Zato odlo&#382;ite la&#382; i govorite istinu jedan drugomu  jer udovi smo jedni drugima. </p> 
<p><A NAME="an_4:26">4:26</A>&nbsp;Srdite se, ali ne grije&#353;ite!  Sunce nek ne za&#273;e nad va&#353;om srd&#382;bom </p> 
<p><A NAME="an_4:27">4:27</A>&nbsp;i ne dajite mjesta &#273;avlu. </p> 
<p><A NAME="an_4:28">4:28</A>&nbsp;Tko je krao, neka vi&#353;e ne krade, nego neka se radije trudi  svojim rukama priskrbljivati da ima &#353;to podijeliti s potrebnim. </p> 
<p><A NAME="an_4:29">4:29</A>&nbsp;Nikakva nevaljala rije&#269; neka ne izlazi iz va&#353;ih usta, nego  samo dobra, da prema potrebi sazi&#273;uje i milost iska&#382;e slu&#353;ateljima. </p> 
<p><A NAME="an_4:30">4:30</A>&nbsp;I ne &#382;alostite Duha Svetoga, Bo&#382;jega, kojim ste ope&#269;a&#263;eni  za Dan otkupljenja! </p> 
<p><A NAME="an_4:31">4:31</A>&nbsp;Daleko od vas svaka gor&#269;ina, i srd&#382;ba, i gnjev, i vika, i hula sa svom opako&#353;&#263;u! </p> 
<p><A NAME="an_4:32">4:32</A>&nbsp;Naprotiv! Budite  jedni drugima dobrostivi, milosrdni; pra&#353;tajte jedni drugima  kao &#353;to i Bog u Kristu nama oprosti.</p> 
<p><A NAME="an_5:1">5:1</A>&nbsp;Budite dakle nasljedovatelji Bo&#382;ji kao djeca ljubljena </p> 
<p><A NAME="an_5:2">5:2</A>&nbsp;i  hodite u ljubavi kao &#353;to je i Krist ljubio vas i sebe predao  za nas kao prinos i &#382;rtvu Bogu na ugodan miris.</p> 
<p><A NAME="an_5:3">5:3</A>&nbsp;A bludnost i svaka ne&#269;isto&#263;a ili pohlepa neka se i ne  spominje me&#273;u vama, kako dolikuje svetima! </p> 
<p><A NAME="an_5:4">5:4</A>&nbsp;Ni prostota, ni  ludorija, ni dvosmislica, &#353;to se ne prili&#269;i, nego radije zahvaljivanje! </p> 
<p><A NAME="an_5:5">5:5</A>&nbsp;Jer dobro znajte ovo: nijedan bludnik, ili bestidnik, ili  pohlepnik - taj idolopoklonik - nema ba&#353;tine u kraljevstvu Kristovu  i Bo&#382;jemu. </p> 
<p><A NAME="an_5:6">5:6</A>&nbsp;Nitko neka vas ispraznim rije&#269;ima ne zavarava:  zbog toga dolazi gnjev Bo&#382;ji na sinove neposlu&#353;ne. </p> 
<p><A NAME="an_5:7">5:7</A>&nbsp;Nemajte  dakle ni&#353;ta s njima! </p> 
<p><A NAME="an_5:8">5:8</A>&nbsp;Da, neko&#263; bijaste tama, a sada ste svjetlost  u Gospodinu: kao djeca svjetlosti hodite -</p> 
<p><A NAME="an_5:9">5:9</A>&nbsp;plod je svjetlosti  svaka dobrota, pravednost i istina -</p> 
<p><A NAME="an_5:10">5:10</A>&nbsp;i odlu&#269;ite se za ono  &#353;to je milo Gospodinu. </p> 
<p><A NAME="an_5:11">5:11</A>&nbsp;A nemajte udjela u jalovim djelima  tame, nego ih dapa&#269;e raskrinkavajte, </p> 
<p><A NAME="an_5:12">5:12</A>&nbsp;jer &#353;to potajno &#269;ine, sramota je i govoriti. </p> 
<p><A NAME="an_5:13">5:13</A>&nbsp;A sve &#353;to se raskrinka, pod svjetlo&#353;&#263;u  postaje sjajno; &#353;to je pak sjajno, svjetlost je. </p> 
<p><A NAME="an_5:14">5:14</A>&nbsp;Zato veli: "Probudi se, ti &#353;to spava&#353;, ustani od mrtvih i zasvijetljet &#263;e ti Krist."</p> 
<p><A NAME="an_5:15">5:15</A>&nbsp;Razmotrite dakle pomno kako &#382;ivite! Ne kao ludi, nego  kao mudri! </p> 
<p><A NAME="an_5:16">5:16</A>&nbsp;Iskupljujte vrijeme jer dani su zli! </p> 
<p><A NAME="an_5:17">5:17</A>&nbsp;Zato  ne budite nerazumni, nego shvatite &#353;to je volja Gospodnja! </p> 
<p><A NAME="an_5:18">5:18</A>&nbsp;I  ne opijajte se vinom u kojem je razuzdanost, nego - punite  se Duhom! </p> 
<p><A NAME="an_5:19">5:19</A>&nbsp;Razgovarajte me&#273;u sobom psalmima, hvalospjevima  i duhovnim pjesmama! Pjevajte i slavite Gospodina u svom srcu! </p> 
<p><A NAME="an_5:20">5:20</A>&nbsp;Svagda i za sve zahvaljujte Bogu i Ocu u imenu Gospodina  na&#353;ega Isusa Krista!</p> 
<p><A NAME="an_5:21">5:21</A>&nbsp;Podlo&#382;ni budite jedni drugima u strahu Kristovu! </p> 
<p><A NAME="an_5:22">5:22</A>&nbsp;&#381;ene  svojim mu&#382;evima kao Gospodinu! </p> 
<p><A NAME="an_5:23">5:23</A>&nbsp;Jer mu&#382; je glava &#382;ene kao  i Krist Glava Crkve - On, Spasitelj Tijela. </p> 
<p><A NAME="an_5:24">5:24</A>&nbsp;Pa kao &#353;to se  Crkva podla&#382;e Kristu, tako i &#382;ene mu&#382;evima u svemu!</p> 
<p><A NAME="an_5:25">5:25</A>&nbsp;Mu&#382;evi, ljubite svoje &#382;ene kao &#353;to je Krist ljubio Crkvu  te sebe predao za nju </p> 
<p><A NAME="an_5:26">5:26</A>&nbsp;da je posveti, o&#269;istiv&#353;i je kupelji  vode uz rije&#269; </p> 
<p><A NAME="an_5:27">5:27</A>&nbsp;te sebi predvede Crkvu slavnu, bez ljage i  nabora ili &#269;ega takva, nego da bude sveta i bez mane. </p> 
<p><A NAME="an_5:28">5:28</A>&nbsp;Tako  treba da i mu&#382;evi ljube svoje &#382;ene kao svoja tijela. Tko ljubi  svoju &#382;enu, sebe ljubi. </p> 
<p><A NAME="an_5:29">5:29</A>&nbsp;Ta nitko nikada ne mrzi svoga tijela, nego ga hrani i njeguje kao i Krist Crkvu. </p> 
<p><A NAME="an_5:30">5:30</A>&nbsp;Doista, mi smo  udovi njegova Tijela! </p> 
<p><A NAME="an_5:31">5:31</A>&nbsp;Stoga &#263;e &#269;ovjek ostaviti oca i majku  da prione uza svoju &#382;enu; dvoje njih bit &#263;e jedno tijelo. </p> 
<p><A NAME="an_5:32">5:32</A>&nbsp;Otajstvo je to veliko! Ja smjeram na Krista i na Crkvu. </p> 
<p><A NAME="an_5:33">5:33</A>&nbsp;Dakle, neka svaki od vas ljubi svoju &#382;enu kao samog sebe, a &#382;ena neka  po&#353;tuje svog mu&#382;a.</p> 
<p><A NAME="an_6:1">6:1</A>&nbsp;Djeco, slu&#353;ajte svoje roditelje u Gospodinu jer to je pravedno.  </p> 
<p><A NAME="an_6:2">6:2</A>&nbsp;Po&#353;tuj oca svoga i majku - to je prva zapovijed s obe&#263;anjem:  </p> 
<p><A NAME="an_6:3">6:3</A>&nbsp;da ti dobro bude i da dugo &#382;ivi&#353; na zemlji. </p> 
<p><A NAME="an_6:4">6:4</A>&nbsp;A vi, o&#269;evi, ne srdite djece svoje, nego ih odgajajte stegom i urazumljivanjem  Gospodnjim! </p> 
<p><A NAME="an_6:5">6:5</A>&nbsp;Robovi, slu&#353;ajte svoje zemaljske gospodare kao Krista  - sa strahom i trepetom, u jednostavnosti srca. </p> 
<p><A NAME="an_6:6">6:6</A>&nbsp;Ne naoko,  kao oni koji se ulaguju ljudima, nego kao sluge Kristove koje  zdu&#353;no vr&#353;e volju Bo&#382;ju; </p> 
<p><A NAME="an_6:7">6:7</A>&nbsp;dragovoljno slu&#382;e - kao Gospodinu, a ne ljudima, </p> 
<p><A NAME="an_6:8">6:8</A>&nbsp;znaju&#263;i da &#263;e svatko, bio on rob ili slobodnjak, u&#269;ini li &#353;to dobro, za to dobiti pla&#263;u od Gospodina.</p> 
<p><A NAME="an_6:9">6:9</A>&nbsp;I vi, gospodari, isto se tako vladajte prema njima: kanite  se prijetnje, znaju&#263;i da je i njihov i va&#353; Gospodar na nebesima  i da u njega nema pristranosti.</p> 
<p><A NAME="an_6:10">6:10</A>&nbsp;Ubudu&#263;e ja&#269;ajte se u Gospodinu i u silnoj snazi njegovoj. </p> 
<p><A NAME="an_6:11">6:11</A>&nbsp;Obucite svu opremu Bo&#382;ju da se mognete oduprijeti lukavstvima  &#273;avlovim. </p> 
<p><A NAME="an_6:12">6:12</A>&nbsp;Jer nije nam se boriti protiv krvi i mesa, nego  protiv Vrhovni&#353;tava, protiv Vlasti, protiv upravlja&#269;a ovoga mra&#269;noga  svijeta, protiv zlih duhova po nebesima. </p> 
<p><A NAME="an_6:13">6:13</A>&nbsp;Zbog toga posegnite  za svom opremom Bo&#382;jom da uzmognete odoljeti u dan zli i odr&#382;ati  se kada sve nadvladate. </p> 
<p><A NAME="an_6:14">6:14</A>&nbsp;Dr&#382;ite se dakle! Opa&#353;ite bedra  istinom, obucite oklop pravednosti, </p> 
<p><A NAME="an_6:15">6:15</A>&nbsp;potpa&#353;ite noge  spremno&#353;&#263;u za evan&#273;elje mira! </p> 
<p><A NAME="an_6:16">6:16</A>&nbsp;U svemu imajte uza se &#353;tit  vjere: njime &#263;ete mo&#263;i ugasiti ognjene strijele Zloga. </p> 
<p><A NAME="an_6:17">6:17</A>&nbsp;Uzmite  i kacigu spasenja i ma&#269; Duha, to jest Rije&#269; Bo&#382;ju.</p> 
<p><A NAME="an_6:18">6:18</A>&nbsp;Svakovrsnom se molitvom i pro&#353;njom u svakoj prigodi u  Duhu molite. Poradi toga i bdijte sa svom ustrajno&#353;&#263;u i molitvom  za sve svete, </p> 
<p><A NAME="an_6:19">6:19</A>&nbsp;i za me, da mi se otvore usta i dade rije&#269;  hrabro obznaniti otajstvo evan&#273;elja </p> 
<p><A NAME="an_6:20">6:20</A>&nbsp;kojeg sam poslanik u  okovima, da se ohrabrim o njemu kako treba govoriti.</p> 
<p><A NAME="an_6:21">6:21</A>&nbsp;A da i vi znate &#353;to je sa mnom, kako mi je, o svemu &#263;e  vas obavijestiti Tihik, ljubljeni brat i vjerni poslu&#382;itelj u  Gospodinu. </p> 
<p><A NAME="an_6:22">6:22</A>&nbsp;Njega &#353;aljem k vama ba&#353; zato da znate kako smo  i da ohrabri srca va&#353;a.</p> 
<p><A NAME="an_6:23">6:23</A>&nbsp;Mir bra&#263;i i ljubav, s vjerom, od Boga Oca i Gospodina  Isusa Krista!</p> 
<p><A NAME="an_6:24">6:24</A>&nbsp;Milost sa svima koji ljube Gospodina na&#353;ega Isusa Krista  - u neraspadljivosti.</p> 
<p><HR>
<CENTER>
<A HREF="phi">Next: Philippians</A></CENTER>
</BODY>
</HTML>
