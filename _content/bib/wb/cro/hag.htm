<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Haggai</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="zep">Previous</A>&nbsp;
<A HREF="zac">Next</A>&nbsp;
</CENTER>
<HR>
</p> <h3 align="center" align="center">Croatian Bible: Haggai</h3> 
<p><A NAME="an_1:1">1:1</A>&nbsp;Druge godine kralja Darija, &#353;estoga mjeseca, prvoga dana u  mjesecu, do&#273;e rije&#269; Jahvina preko proroka Hagaja Zerubabelu,  sinu &#352;ealtielovu, namjesniku judejskom, i Jo&#353;ui, sinu Josadakovu, velikom sve&#263;eniku: </p> 
<p><A NAME="an_1:2">1:2</A>&nbsp;"Ovako govori Jahve nad Vojskama. Narod  ovaj govori: 'Nije jo&#353; do&#353;lo vrijeme da se opet sazda Dom Jahvin!' </p> 
<p><A NAME="an_1:3">1:3</A>&nbsp;Zato je do&#353;la rije&#269; Jahvina preko proroka Hagaja: </p> 
<p><A NAME="an_1:4">1:4</A>&nbsp;A vama  je vrijeme da stanujete u pokrivenim ku&#263;ama, dok je ovaj Dom  razvaljen. </p> 
<p><A NAME="an_1:5">1:5</A>&nbsp;I zato, ovako sada govori Jahve nad Vojskama: Razmotrite svoje putove!</p> 
<p><A NAME="an_1:6">1:6</A>&nbsp;Sijete mnogo, malo dovozite; jedete, a niste siti; pijete, a napojit' se ne mo&#382;ete; odijevate se, a nije vam toplo. Poslenik zara&#273;uje pla&#263;u, a stavlja je u prodrt tobolac!"</p> 
<p><A NAME="an_1:7">1:7</A>&nbsp;Ovako govori Jahve nad Vojskama: "Razmotrite svoje putove!</p> 
<p><A NAME="an_1:8">1:8</A>&nbsp;Idite na goru, dovezite drva i podignite opet Dom; bit &#263;e mi to milo i proslavit &#263;u se" - govori Jahve.</p> 
<p><A NAME="an_1:9">1:9</A>&nbsp;"Nadaste se obilju, a gle, malo je; &#353;to dovezete ku&#263;i, ja otpuhnem. A za&#353;to?" - rije&#269; je Jahve nad Vojskama. "Zato &#353;to je Dom moj razvaljen, dok se svaki od vas brine za dom svoj.</p> 
<p><A NAME="an_1:10">1:10</A>&nbsp;Stog' je nebo uskratilo rosu, a zemlja uskratila usjeve.</p> 
<p><A NAME="an_1:11">1:11</A>&nbsp;Ja dozvah su&#353;u na zemlju i gore, na &#382;ito i vino, na ulje i na sve &#353;to zemlja ra&#273;a, na ljude i stoku i na svaki trudno ste&#269;en plod."</p> 
<p><A NAME="an_1:12">1:12</A>&nbsp;A Zerubabel, sin &#352;ealtielov, i Jo&#353;ua, sin Josadakov,  veliki sve&#263;enik, i sav ostali narod poslu&#353;a&#353;e glas Jahve, Boga  svojega, i rije&#269;i proroka Hagaja u onome radi &#269;ega ga Jahve njima  posla: i narod se poboja Jahve.</p> 
<p><A NAME="an_1:13">1:13</A>&nbsp;Tada Hagaj, glasnik Jahvin, po Jahvinu nalogu ovako re&#269;e  narodu: "Ja sam s vama" - rije&#269; je Jahvina. - </p> 
<p><A NAME="an_1:14">1:14</A>&nbsp;Jahve probudi  duh Zerubabelu, sinu &#352;ealtielovu, namjesniku judejskom, i duh  Jo&#353;ui, sinu Josadakovu, velikom sve&#263;eniku, i duh svemu ostalom  narodu te oni do&#273;o&#353;e i prionu&#353;e na posao u Domu Jahve nad Vojskama, Boga svojega. </p> 
<p><A NAME="an_1:15">1:15</A>&nbsp;Bija&#353;e to dvadeset i &#269;etvrtoga dana &#353;estog  mjeseca. </p> 
<p><A NAME="an_2:1">2:1</A>&nbsp;Druge godine kralja Darija, sedmoga mjeseca, dvadeset i prvoga  dana u mjesecu, do&#273;e rije&#269; Jahvina preko proroka Hagaja: </p> 
<p><A NAME="an_2:2">2:2</A>&nbsp;"Reci  ovako Zerubabelu, sinu &#352;ealtielovu, namjesniku judejskom, i Jo&#353;ui, sinu Josadakovu, velikom sve&#263;eniku, i ostalom narodu:</p> 
<p><A NAME="an_2:3">2:3</A>&nbsp;'Ima li jo&#353; koga me&#273;u vama koji vidje ovaj Dom u njegovoj staroj slavi? A kakva ga sada vi vidite? Prema onome, nije li to k'o ni&#353;ta u va&#353;im o&#269;ima?</p> 
<p><A NAME="an_2:4">2:4</A>&nbsp;Budi, dakle, junak, Zerubabele - rije&#269; je Jahvina - budi junak, Jo&#353;ua, sine Josadakov, veliki sve&#263;eni&#269;e! Budi junak, narode sve zemlje - rije&#269; je Jahvina. Na posao! Jer, ja sam s vama! - rije&#269; je Jahve nad Vojskama!</p> 
<p><A NAME="an_2:5">2:5</A>&nbsp;Po obe&#263;anju &#353;to ga vama dadoh kad iza&#273;oste iz Egipta, duh moj posred vas ostaje. Ne bojte se!'</p> 
<p><A NAME="an_2:6">2:6</A>&nbsp;Jer ovako govori Jahve nad Vojskama: 'Zamalo, i ja &#263;u potresti nebesa i zemlju, i more i kopno.</p> 
<p><A NAME="an_2:7">2:7</A>&nbsp;Potrest &#263;u sve narode da do&#273;e blago svih naroda, i slavom &#263;u napunit ovaj Dom' - ka&#382;e Jahve nad Vojskama.</p> 
<p><A NAME="an_2:8">2:8</A>&nbsp;'Moje je zlato, moje je srebro' - rije&#269; je Jahve nad Vojskama.</p> 
<p><A NAME="an_2:9">2:9</A>&nbsp;'Slava ovoga drugog Doma bit &#263;e ve&#263;a nego prvoga' - rije&#269; je Jahve nad Vojskama. 'I na ovom &#263;u mjestu dati mir' - rije&#269; je Jahve nad Vojskama."</p> 
<p><A NAME="an_2:10">2:10</A>&nbsp;Dvadeset i &#269;etvrtoga dana devetoga mjeseca, druge godine  kralja Darija, do&#273;e rije&#269; Jahvina preko proroka Hagaja: </p> 
<p><A NAME="an_2:11">2:11</A>&nbsp;Ovako  govori Jahve nad Vojskama. "Pitaj sve&#263;enike &#353;to ka&#382;e Zakon i  reci: </p> 
<p><A NAME="an_2:12">2:12</A>&nbsp;'Kad bi tko u skutu svoje haljine nosio posve&#263;eno meso, ili bi se skutom dotakao kruha, jela, vina, ulja ili kakve god  hrane, bi li to postalo sveto?'" Sve&#263;enici odgovori&#353;e: "Ne!" </p> 
<p><A NAME="an_2:13">2:13</A>&nbsp;Hagaj dalje upita: "Kad bi netko koji se one&#269;istio dodirnuv&#353;i  mrtvaca dotakao ne&#353;to od onoga, bi li to postalo ne&#269;isto?" Sve&#263;enici  odgovori&#353;e: "Bilo bi ne&#269;isto." </p> 
<p><A NAME="an_2:14">2:14</A>&nbsp;Onda Hagaj ovako re&#269;e: "Takav je i ovaj puk, takav je ovaj narod preda mnom - rije&#269; je Jahvina - takvo je svako djelo ruku njihovih, i sve &#353;to ovdje prinose: sve je ne&#269;isto!"</p> 
<p><A NAME="an_2:15">2:15</A>&nbsp;"A sada, promislite u srcu, od dana&#353;njega dana unapredak: Prije negoli se po&#269;e stavljati kamen na kamen u Jahvinu Sveti&#353;tu,</p> 
<p><A NAME="an_2:16">2:16</A>&nbsp;kakvi ono bijaste? Dola&#382;aste hrpi od dvadeset mjerica, a bje&#353;e ih samo deset! Dola&#382;aste kaci da zahvatite pedeset mjerica, a bje&#353;e ih samo dvadeset!</p> 
<p><A NAME="an_2:17">2:17</A>&nbsp;Udarao sam snije&#263;u, medljikom i gr&#211;adom svako djelo va&#353;ih ruku, ali nikoga nema k meni" - rije&#269; je Jahvina.</p> 
<p><A NAME="an_2:18">2:18</A>&nbsp;"Stoga dobro pripazite od dana&#353;njeg dana unapredak - od dvadeset i &#269;etvrtoga dana devetoga mjeseca, kad se stao graditi Hram Jahvin, pripazite dobro</p> 
<p><A NAME="an_2:19">2:19</A>&nbsp;ima li jo&#353; &#382;ita u &#382;itnici? Ni vinova loza ni smokva, ni mogranj ni maslina nisu ra&#273;ali! Al' od ovog dana ja &#263;u blagosloviti."</p> 
<p><A NAME="an_2:20">2:20</A>&nbsp;Dvadeset i &#269;etvrtoga dana istoga mjeseca do&#273;e rije&#269; Jahvina  Hagaju drugi put: </p> 
<p><A NAME="an_2:21">2:21</A>&nbsp;"Reci ovako Zerubabelu, namjesniku judejskom: 'Ja &#263;u potresti nebesa i zemlju!</p> 
<p><A NAME="an_2:22">2:22</A>&nbsp;Oborit &#263;u prijestolja kraljevstvima i uni&#353;tit &#263;u mo&#263; kraljevima naroda. Prevrnut &#263;u bojna kola i one na njima, konji i konjanici njihovi bit &#263;e oboreni, past &#263;e od ma&#269;a brata svojega.'"</p> 
<p><A NAME="an_2:23">2:23</A>&nbsp;"Toga dana" - rije&#269; je Jahve nad Vojskama - "uzet &#263;u te, Zerubabele, sine &#352;ealtielov, slugo moja" - rije&#269; je Jahvina - "i stavit &#263;u te kao pe&#269;atnjak, jer tebe izabrah" - rije&#269; je Jahve nad Vojskama.</p> 
<p><HR>
<CENTER>
<A HREF="zac">Next: Zechariah</A></CENTER>
</BODY>
</HTML>
