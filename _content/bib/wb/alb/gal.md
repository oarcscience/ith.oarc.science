[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Albanian Bible: Galatians

<span id="an_1:1">1:1</span> dhe gjithë vëllezërit që janë me mua,
kishave të Galatisë:

<span id="an_1:2">1:2</span> Paçi hir e paqe nga Perëndia Ati dhe nga
Zoti ynë Jezu Krishti,

<span id="an_1:3">1:3</span> që e dha veten e tij për mëkatet tona, për
të na shpëtuar nga kjo kohë e mbrapshtë, sipas vullnetit të Perëndisë,
Atit tonë,

<span id="an_1:4">1:4</span> i cili pastë lavdi në shekuj të shekujve.
Amen.

<span id="an_1:5">1:5</span> Çuditëm që kaluat kaq shpejt nga ai që ju
thirri ju me anë të hirit të Krishtit, në një ungjill tjetër,

<span id="an_1:6">1:6</span> i cili nuk është tjetër; por ka disa njerëz
që ju turbullojnë dhe që duan ta shtrëmbërojnë ungjillin e Krishtit.

<span id="an_1:7">1:7</span> Por, edhe sikur ne ose një engjëll i
qiellit t'ju predikonte një ungjill të ndryshëm nga ai që ju kemi
predikuar, qoftë i mallkuar.

<span id="an_1:8">1:8</span> Ashtu si e thamë më përpara, po e them
përsëri: Në qoftë se dikush ju predikon një ungjill tjetër nga ai që
keni marrë, qoftë i mallkuar.

<span id="an_1:9">1:9</span> Sepse unë tani vallë kërkoj të fitoj
miratimin e njerëzve apo të Perëndisë? Apo kërkoj t'u pëlqej njerëzve?
Sepse, po të kërkoja t'u pëlqej njerëzve, nuk do të isha shërbëtori i
Krishtit.

<span id="an_1:10">1:10</span> Tani, o vëllezër, po ju vë në dijeni se
ungjilli që është shpallur nga unë, nuk është sipas njeriut,

<span id="an_1:11">1:11</span> sepse unë nuk e kam marrë as e kam mësuar
nga ndonjë njeri, por e kam marrë nëpërmjet një zbulese nga Jezu
Krishti.

<span id="an_1:12">1:12</span> Sepse ju keni dëgjuar për sjelljen time
të atëhershme në judaizëm, si e përndiqja me egërsi të madhe kishën e
Perëndisë dhe e shkatërroja.

<span id="an_1:13">1:13</span> Dhe si përparoja në judaizëm më tepër se
shumë bashkëkohës të kombit tim, duke qenë jashtëzakonisht i zellshëm
për traditat e etërve të mi.

<span id="an_1:14">1:14</span> Po, kur i pëlqeu Perëndisë, që më kishte
ndarë që nga barku i nënës dhe më thirri me anë të hirit të tij,

<span id="an_1:15">1:15</span> që të zbulojë në mua Birin e tij, që unë
t'ua shpall midis joçifutëve, unë nuk mora menjëherë këshill nga mish
dhe gjak,

<span id="an_1:16">1:16</span> as nuk u ngjita në Jeruzalem tek ata që
ishin apostuj përpara meje, por shkova në Arabi dhe u ktheva përsëri në
Damask.

<span id="an_1:17">1:17</span> Pastaj, pas tre vjetësh, u ngjita në
Jeruzalem për të takuar Pjetrin dhe ndenja me të pesëmbëdhjetë ditë.

<span id="an_1:18">1:18</span> Dhe nuk pashë asnjë nga apostujt e tjerë,
përveç Jakobit, vëllait të Zotit.

<span id="an_1:19">1:19</span> Dhe në këto që po ju shkruaj, ja, përpara
Perëndisë, nuk gënjej.

<span id="an_1:20">1:20</span> Pastaj shkova në krahinat e Sirisë dhe të
Kilikisë.

<span id="an_1:21">1:21</span> Por unë personalisht isha i panjohur nga
kishat e Judesë, që janë në Krisht,

<span id="an_1:22">1:22</span> po ato kishin dëgjuar vetëm: ''Ai që na
persekutonte më përpara, tani po shpall atë besim që ai shkatërronte'',

<span id="an_1:23">1:23</span> dhe përlëvdonin Perëndinë për shkakun
tim.

<span id="an_1:24">1:24</span> Pastaj, pas katërmbëdhjetë vjetësh, u
ngjita përsëri në Jeruzalem me Barnabën; dhe mora me vete edhe Titin.

<span id="an_2:1">2:1</span> Dhe u ngjita sipas një zbulese dhe u
shtjellova atyre ungjillin që unë po predikoj ndër johebrenjtë, por në
mënyrë të veçantë, atyre që kishin më shumë emër, që të mos bridhja ose
vrapoja më kot.

<span id="an_2:2">2:2</span> Por as Titi që ishte me mua, ndonëse ishte
Grek, nuk qe shtrënguar që të rrethpritej;

<span id="an_2:3">2:3</span> edhe kjo për shkak të vëllezërve të rremë,
që kishin hyrë tinëz, që kishin depërtuar për të përgjuar lirinë tonë që
kemi në Krishtin Jezu, që të na robërojnë.

<span id="an_2:4">2:4</span> Këtyre ne nuk iu nënshtruam as edhe për një
moment, që e vërteta e ungjillit të mbetej e pacënuar te ju.

<span id="an_2:5">2:5</span> Por nga ana e atyre që gëzonin një farë
kredie (nuk ka rëndësi se kush ishin, Perëndia nuk shikon dukjen e
njeriut), pra, ata që gëzonin kredinë më të madhe nuk shtuan gjë tek
unë.

<span id="an_2:6">2:6</span> Madje, duke parë se mua m'u besua ungjilli
për të parrethprerët, sikurse Pjetrit ai për të rrethprerët,

<span id="an_2:7">2:7</span> (sepse ai që kishte vepruar në mënyrë të
fuqishme në Pjetrin për apostullim tek të rrethprerëve, kishte vepruar
në mënyrë të fuqishme edhe në mua për johebrenjtë),

<span id="an_2:8">2:8</span> duke njohur hirin që m'u dha, Jakobi, Kefa
dhe Gjoni, të cilët i konsideronin shtylla, më dhanë mua dhe Barnabës të
djathtat e tyre si shenjë shoqërie, që të shkonim ne ndër johebrenjtë
dhe ata ndër të rrethprerë.

<span id="an_2:9">2:9</span> Vetëm na porositën që të kujtoheshim për të
varfrit, pikërisht atë që edhe unë e kisha ndërmend ta bëja.

<span id="an_2:10">2:10</span> Por kur erdhi Pjetri në Antioki, unë e
kundërshtova në sy, sepse ishte për t'u qortuar.

<span id="an_2:11">2:11</span> Në fakt, para se të vinin disa njerëz nga
ana e Jakobit, ai hante me johebrenjtë; po, kur erdhën ata, ai u tërhoq
dhe u nda, duke druajtur ata të rrethprerjes.

<span id="an_2:12">2:12</span> Edhe Judenj të tjerë shtireshin bashkë me
të, aq sa edhe Barnaba u tërhoq nga hipokrizia e tyre.

<span id="an_2:13">2:13</span> Po kur unë pashë se ata nuk ecnin drejt
sipas së vërtetës së ungjillit, i thashë Pjetrit përpara të gjithëve:
''Në qoftë se ti, që je Jude, rron porsi johebrenjtë dhe jo si Judenjtë,
pse i detyron johebrenjtë të rrojnë si Judenj?''.

<span id="an_2:14">2:14</span> Ne, që jemi Judenj nga lindja dhe jo
mëkatarë në mes johebrenjsh,

<span id="an_2:15">2:15</span> duke ditur se njeriu nuk shfajësohet me
anë të veprave të ligjit, por me anë të besimit në Jezu Krishtin, besuam
edhe ne në Jezu Krishtin, që të shfajësoheshim me anë të besimit në
Krishtin dhe jo me anë të veprave të ligjit, sepse asnjë mish nuk do të
shfajësohet me anë të veprave të ligjit.

<span id="an_2:16">2:16</span> Dhe, në qoftë se duke kërkuar të
shfajësohemi në Krishtin, u gjetëm edhe ne mëkatarë, mos vallë Krishti
qënka shërbenjës i mëkatit. Kurrsesi jo!

<span id="an_2:17">2:17</span> Sepse, në qoftë se unë ndërtoj përsëri
ato gjërat që prisha, unë bëhem vetë shkelës,

<span id="an_2:18">2:18</span> sepse përmes ligjit, vdiqa për ligjin, që
unë të rroj për Perëndinë.

<span id="an_2:19">2:19</span> Unë u kryqëzova bashkë me Krishtin dhe
nuk rroj më unë, po Krishti rron në mua; dhe ajo jetë që tani jetoj në
mish, e jetoj në besimin e Birit të Perëndisë, që më deshi dhe dha veten
për mua.

<span id="an_2:20">2:20</span> Unë nuk e hedh poshtë hirin e Perëndisë
sepse, në qoftë se drejtësia vjen me anë të ligjit, atëherë Krishti ka
vdekur më kot.

<span id="an_2:21">2:21</span> O Galatas të marrë! Kush ju ka yshtur që
të mos i bindeni së vërtetës, ju, që para syve tuaj Jezu Krishti është
përshkruar i kryqëzuar midis jush?

<span id="an_3:1">3:1</span> Vetëm këtë dua të di nga ju: a e morët
Frymën me anë të veprave të ligjit apo nëpërmjet dëgjimit të besimit?

<span id="an_3:2">3:2</span> A jeni kaq të marrë sa që, mbasi nisët në
Frymë, të përfundoni në mish?

<span id="an_3:3">3:3</span> A thua hoqët kaq shumë gjëra më kot, nëse
kanë qenë vërtetë më kot?

<span id="an_3:4">3:4</span> Ai që ju jep juve Frymën, dhe kryen midis
jush vepra të fuqishme, i bën me anë të veprave të ligjit apo me anë të
predikimit të besimit?

<span id="an_3:5">3:5</span> Kështu Abrahami ''e besoi Perëndinë, dhe
kjo iu numërua për drejtësi'';

<span id="an_3:6">3:6</span> Ta dini, pra, se ata që janë nga besimi
janë bij të Abrahamit.

<span id="an_3:7">3:7</span> Dhe Shkrimi, duke parashikuar se Perëndia
do t'i shfajësonte kombet me anë të besimit, ia dha më përpara Abrahamit
lajmin e mirë: ''Të gjitha kombet do të bekohen në ty''.

<span id="an_3:8">3:8</span> Prandaj ata që themelohen mbi besimin
bekohen bashkë me të besueshmin Abraham.

<span id="an_3:9">3:9</span> Dhe të gjithë ata që themelohen mbi veprat
e ligjit janë nën mallkim, sepse është shkruar: ''I mallkuar është
kushdo që nuk qëndron në të gjitha ato që shkruhen në librin e ligjit
për t'i praktikuar''.

<span id="an_3:10">3:10</span> Sepse me anë të ligjit askush nuk
shfajësohet përpara Perëndisë, sepse: ''I drejti do të rrojë me anë të
besimit''.

<span id="an_3:11">3:11</span> Dhe ligji nuk është nga besimi, por
''njeriu që do t'i bëjë ato, do të rrojë me anë të tyre''.

<span id="an_3:12">3:12</span> Krishti na shpengoi nga mallkimi i
ligjit, sepse u bë mallkim për ne (duke qenë se është shkruar: ''I
mallkuar është kushdo që varet në dru''),

<span id="an_3:13">3:13</span> që bekimi i Abrahamit t'u vijë
johebrenjve me anë të Jezu Krishtit, që ne të marrim premtimin e Frymës
me anë të besimit.

<span id="an_3:14">3:14</span> O vëllezër, po ju flas në mënyrën e
njerëzve: në qoftë se një besëlidhje është aprovuar, edhe pse është
besëlidhje njeriu, askush nuk e zhvleftëson as nuk i shton gjë.

<span id="an_3:15">3:15</span> Dhe premtimet iu bënë Abrahamit dhe
pasardhjes së tij. Shkrimi nuk thotë: ''Edhe pasardhësve'' si të ishin
shumë, por të një të vetme: ''Dhe pasardhjes sate'', pra Krishti.

<span id="an_3:16">3:16</span> Dhe unë them këtë: ligji, që erdhi
katërqind e tridhjetë vjet më pas, nuk e zhvleftëson besëlidhjen e
aprovuar më parë nga ana e Perëndisë në Krishtin, në mënyrë që të prishë
premtimin.

<span id="an_3:17">3:17</span> Sepse, në qoftë se trashëgimi është nga
ligji, nuk është më nga premtimi. Por Perëndia ia fali atë Abrahamit me
anë të premtimit.

<span id="an_3:18">3:18</span> Atëherë, pse u dha ligji? Ai u shtua për
shkak të shkeljeve, deri sa të vinte pasardhja së cilës i qe bërë
premtimi; dhe ky ligj u shpall nëpërmjet engjëjve, me anë të një
ndërmjetësi.

<span id="an_3:19">3:19</span> Dhe ndërmjetësi nuk është ndërmjetës i
një ane të vetme, kurse Perëndia është një.

<span id="an_3:20">3:20</span> A thua atëherë ligji është kundër
premtimeve të Perëndisë? Kurrsesi jo! Sepse po të ishte dhënë një ligj
që mund të jepte jetë, drejtësia do të ishte me të vërtetë prej ligjit.

<span id="an_3:21">3:21</span> Por Shkrimi i mbylli të gjitha gjërat nën
mëkatin, që t'u jepej besimtarëve premtimi nëpërmjet besimit të Jezu
Krishtit.

<span id="an_3:22">3:22</span> Dhe, para se të vinte besimi, ne ruheshim
nën ligjin, si të mbyllur, duke pritur besimin që duhej të zbulohej.

<span id="an_3:23">3:23</span> Kështu ligji qe mësuesi ynë për te
Krishti, që ne të shfajësohemi me anë të besimit.

<span id="an_3:24">3:24</span> Por, mbasi besimi erdhi, ne nuk jemi më
nën ndonjë mësues,

<span id="an_3:25">3:25</span> sepse të gjithë ju jeni bij të Perëndisë
me anë të besimit te Jezu Krishti.

<span id="an_3:26">3:26</span> Sepse të gjithë ju që jeni pagëzuar në
Krishtin, Krishtin keni veshur.

<span id="an_3:27">3:27</span> Nuk ka as Jude, as Grek, nuk ka as skllav
as të lirë, nuk ka as mashkull as femër, sepse të gjithë jeni një në
Jezu Krishtin.

<span id="an_3:28">3:28</span> Dhe, në qoftë se jeni të Krishtit, jeni
pra pasardhja e Abrahamit dhe trashëgimtarë sipas premtimit.

<span id="an_3:29">3:29</span> Edhe them se për sa kohë trashëgimtari
është i mitur, nuk dallohet fare nga skllavi, megjithëse është zot i të
gjithave,

<span id="an_4:1">4:1</span> por ai është nën kujdestarë dhe
administratorë deri në kohën e caktuar nga i ati.

<span id="an_4:2">4:2</span> Kështu edhe ne, sa ishim të mitur, ishim të
robëruar nën elementet e botës,

<span id="an_4:3">4:3</span> por, kur u mbush koha, Perëndia dërgoi
Birin e tij, të lindur prej gruaje, të nënshtruar ligjit,

<span id="an_4:4">4:4</span> që të shpengonte ata që ishin nën ligj, që
ne të fitojmë birërinë.

<span id="an_4:5">4:5</span> Dhe, duke qenë se jeni bij, Perëndia dërgoi
Frymën e Birit të tij në zemrat tuaja që thërret: ''Abba, Atë!''.

<span id="an_4:6">4:6</span> Prandaj ti nuk je më shërbëtor, por bir;
dhe në qoftë se je bir, je edhe trashëgimtar i Perëndisë me anë të
Krishtit.

<span id="an_4:7">4:7</span> Por atëherë, duke mos njohur Perëndinë, u
shërbyet atyre që prej natyre nuk janë perëndi;

<span id="an_4:8">4:8</span> kurse tani, mbasi njohët Perëndinë, më mirë
të them se u njohët prej Perëndisë, vallë si ktheheni përsëri te
elementet e dobët dhe të varfër, tek të cilët doni përsëri t'u
nënshtroheni?

<span id="an_4:9">4:9</span> Sepse ju i kremtoni me kujdes disa ditë,
muaj, stinë dhe vite.

<span id="an_4:10">4:10</span> Kam frikë se mos jam munduar më kot për
ju.

<span id="an_4:11">4:11</span> O vëllezër, bëhuni si unë, sepse edhe unë
jam si ju; ju lutem, o vëllezër, ju s'më keni bërë asnjë të keqe.

<span id="an_4:12">4:12</span> Dhe ju e dini se në të kaluarën unë ju
predikova ungjillin me dobësi të mishit;

<span id="an_4:13">4:13</span> dhe ju nuk më përbuzët aspak dhe s'patët
neveri për provën që ishte në mishin tim, por më pranuat si engjëll
Perëndie, si Jezu Krishtin vet.

<span id="an_4:14">4:14</span> Cili ishte, pra, gëzimi juaj? Sepse unë
dëshmoj për ju se, po të qe e mundur, ju do të nxirrnit edhe sytë tuaj
dhe do të m'i jepnit mua.

<span id="an_4:15">4:15</span> A thua u bëra armiku juaj, duke ju thënë
të vërtetën?

<span id="an_4:16">4:16</span> Ata tregohen të zellshëm ndaj jush, por
jo për qëllime të ndershme; madje ata duan t'ju shkëputin që të jeni të
zellshëm ndaj tyre.

<span id="an_4:17">4:17</span> Mirë është të jesh gjithnjë i zellshëm
për të mirë, dhe jo vetëm kur ndodhem midis jush.

<span id="an_4:18">4:18</span> Djemtë e mi, që unë i lind përsëri,
derisa të formohet Krishti në ju!

<span id="an_4:19">4:19</span> Do të doja tashti të isha midis jush dhe
ta ndryshoja tingullin e zërit tim, sepse jam ndërdyshas ndaj jush.

<span id="an_4:20">4:20</span> Po më thoni, ju që doni të jeni nën ligj,
a nuk e dëgjoni ligjin?

<span id="an_4:21">4:21</span> Sepse është shkruar se Abrahami pati dy
bij: një nga shërbëtorja dhe tjetri nga e lira.

<span id="an_4:22">4:22</span> Dhe ai që lindi nga shërbëtorja lindi
sipas mishit, por ai që lindi nga e lira lindi për hir të premtimit.

<span id="an_4:23">4:23</span> Këto gjëra kanë një kuptim alegorik,
sepse këto dy gra janë dy besëlidhje: një nga mali Sinai, që ngjiz për
skllavëri, dhe është Agari.

<span id="an_4:24">4:24</span> Dhe Agari është mali Sinai në Arabi dhe i
përgjigjet Jeruzalemit të kohës së sotme; dhe ajo është skllave me bijtë
e saj.

<span id="an_4:25">4:25</span> Ndërsa Jeruzalemi nga lart është i lirë
dhe është nëna e ne të gjithëve.

<span id="an_4:26">4:26</span> Sepse është shkruar: ''Gëzohu ti, o
shterpë, që nuk lind! Shpërthe dhe klith, ti që nuk i provon dhembjet e
lindjes, sepse bijtë e së braktisurës do të jenë më të shumtë se të asaj
që e kishte burrin''.

<span id="an_4:27">4:27</span> Kurse ne, o vëllezër, jemi bij të
premtimit, sikundër ishte Isaku.

<span id="an_4:28">4:28</span> Po, sikurse atëherë ai që lindi sipas
mishit përndiqte atë që kishte lindur sipas Frymës, kështu është edhe
tani.

<span id="an_4:29">4:29</span> Po çfarë thotë shkrimi? ''Dëboje skllaven
dhe djalin e saj, sepse i biri i skllaves nuk mund të jetë trashëgimtar
bashkë me djalin e së lirës''.

<span id="an_4:30">4:30</span> Kështu, pra, vëllezër, ne nuk jemi bij të
skllaves, por të së lirës.

<span id="an_4:31">4:31</span> Qëndroni, pra, të patundur në lirinë, me
të cilën Krishti na liroi, dhe mos hyni përsëri nën zgjedhën e
skllavërisë.

<span id="an_5:1">5:1</span> Ja, unë, Pali, po ju them se, në qoftë se
rrethpriteni, Krishti nuk do t'ju bëjë dobi aspak.

<span id="an_5:2">5:2</span> Edhe i dëshmoj përsëri çdo njeriu që
rrethpritet, se ai është i detyruar të zbatojë mbarë ligjin.

<span id="an_5:3">5:3</span> Ju që kërkoni të shfajësoheni me anë të
ligjit, jeni ndarë nga Krishti; ratë poshtë nga hiri.

<span id="an_5:4">5:4</span> Ne në fakt në Frymë, nëpërmjet besimit
presim shpresën e drejtësisë,

<span id="an_5:5">5:5</span> sepse në Jezu Krishtin, as rrethprerja, as
parrethprerja s'kanë ndonjë vlerë, por besimi që vepron me anë dashurie.

<span id="an_5:6">5:6</span> Ju vraponit bukur; kush ju ka penguar që të
mos i bindeni së vërtetës?

<span id="an_5:7">5:7</span> Kjo bindje nuk vjen nga ai që ju thërret.

<span id="an_5:8">5:8</span> Pak maja e bën të vijë gjithë brumin.

<span id="an_5:9">5:9</span> Kam besim te Perëndia për ju, se nuk do të
mendoni ndryshe; por ai që ju turbullon juve, kushdo qoftë, do të marrë
dënimin.

<span id="an_5:10">5:10</span> Sa për mua, o vëllezër, në qoftë se unë
vazhdoj të predikoj rrethprerjen, përse më përndjekin akoma? Atëherë
skandali i kryqit ra poshtë.

<span id="an_5:11">5:11</span> Oh, sikur ata që ju turbullojnë, të
gjymtoheshin vetë!

<span id="an_5:12">5:12</span> Sepse ju, o vëllezër, u thirrët në liri;
por mos e përdorni këtë liri si një rast për mishin, por, me dashuri t'i
shërbeni njëri-tjetrit.

<span id="an_5:13">5:13</span> Sepse gjithë ligji përmblidhet në këtë
fjalë, të vetme: ''Duaje të afërmin tënd porsi vetveten!''.

<span id="an_5:14">5:14</span> Sepse nëse ju kafshoni dhe hani
njëri-tjetrin, ruhuni mos prisheni njëri nga tjetri.

<span id="an_5:15">5:15</span> Dhe unë them: Ecni sipas Frymës dhe nuk
do ta përmbushni dëshirat e mishit,

<span id="an_5:16">5:16</span> sepse mishi ka dëshira kundër Frymës, dhe
Fryma ka dëshira kundër mishit; dhe këto janë të kundërta me
njëra-tjetrën, që ju të mos bëni ato që dëshironi.

<span id="an_5:17">5:17</span> Por në qoftë se udhëhiqeni nga Fryma, ju
nuk jeni nën ligj.

<span id="an_5:18">5:18</span> Dhe veprat e mishit janë të zbuluar dhe
janë: kurorëshkelja, kurvëria, ndyrësia, shthurja,

<span id="an_5:19">5:19</span> idhujtaria, magjia, armiqësimi, grindjet,
xhelozitë, mëritë, zënkat, përçarjet, tarafet,

<span id="an_5:20">5:20</span> smira, vrasjet, të dehurit, grykësia dhe
gjëra të ngjashme me këto, për të cilat po ju paralajmëroj, si kurse ju
thashë edhe më parë, se ata që i bëjnë këto gjëra nuk do të trashëgojnë
mbretërinë e Perëndisë.

<span id="an_5:21">5:21</span> Por fryti i Frymës është: dashuria,
gëzimi, paqja, durimi, mirëdashja, mirësia, besimi, zemërbutësia,
vetëkontrolli.

<span id="an_5:22">5:22</span> Kundër këtyre gjërave nuk ka ligj.

<span id="an_5:23">5:23</span> Edhe ata që janë të Krishtit e kanë
kryqëzuar mishin bashkë me pasionet dhe lakmitë të tij.

<span id="an_5:24">5:24</span> Në qoftë se rrojmë në Frymë, në Frymë
edhe duhet të ecim.

<span id="an_5:25">5:25</span> Le të mos jemi mburravecë, duke provokuar
dhe duke pasur smirë njëri-tjetrin.

<span id="an_5:26">5:26</span> Vëllezër, në qoftë se dikush bie në
ndonjë faj, ju që jeni frymëror, lartësojeni me frymë butësie. Por ki
kujdes veten tënde, se mos tundohesh edhe ti.

<span id="an_6:1">6:1</span> Mbani barrët e njëri-tjetrit dhe kështu do
të përmbushni ligjin e Krishtit.

<span id="an_6:2">6:2</span> Sepse në qoftë se dikush mendon se është
diçka, pa qenë asgjë, ai gënjen veten e vet.

<span id="an_6:3">6:3</span> Dhe secili të analizojë veprën e tij dhe
atëherë do të ketë arsye të mburret vetëm për veten e tij dhe jo lidhur
me tjetrin.

<span id="an_6:4">6:4</span> Sepse secili do të mbajë barrën e vet.

<span id="an_6:5">6:5</span> Ai që merr mësim në fjalën, le ta bëjë
pjestar të të gjitha të mirave të tij atë që e mëson.

<span id="an_6:6">6:6</span> Mos u gënjeni: Perëndia nuk vihet dot në
lojë, sepse ç'të mbjellë njeriu, atë edhe do të korrë.

<span id="an_6:7">6:7</span> Sepse ai që mbjell për mish të tij, do të
korrë nga mishi i tij prishje, por ai që mbjell për Frymë, do të korrë
nga Fryma jetë të përjetshme.

<span id="an_6:8">6:8</span> Le të mos lodhemi duke bërë të mirën;
sepse, po të mos lodhemi, do të korrim në kohën e vet.

<span id="an_6:9">6:9</span> Prandaj, sa të kemi rast, le t'u bëjmë të
mirën të gjithëve, por në radhë të parë atyre që janë në familjen e
besimit.

<span id="an_6:10">6:10</span> Shikoni me çfarë shkronjash të mëdha ju
kam shkruar me dorën time!

<span id="an_6:11">6:11</span> Të gjithë ata që duan të duken të mirë në
mish, ju shtrëngojnë që të rrethpriteni vetëm që të mos përndiqeni për
kryqin e Krishtit.

<span id="an_6:12">6:12</span> Sepse as vetë ata që rrethpriten nuk e
zbatojnë ligjin, por duan që ju të rrethpriteni, që ata të mburren në
mishin tuaj.

<span id="an_6:13">6:13</span> Sa për mua, mos ndodhtë kurrë që unë të
mburrem me tjetër gjë, veç për kryqin e Zotit tonë Jezu Krisht, për të
cilin bota është kryqëzuar tek unë edhe unë te bota.

<span id="an_6:14">6:14</span> Sepse në Jezu Krishtin as rrethprerja, as
parrethprerja s'kanë ndonjë vlerë, por krijesa e re.

<span id="an_6:15">6:15</span> Dhe të gjithë ata që do të ecin sipas
kësaj rregulle paçin paqe dhe mëshirë, e ashtu qoftë edhe për Izraelin e
Perëndisë.

<span id="an_6:16">6:16</span> Tash e tutje askush të mos më trazojë,
sepse unë mbaj në trupin tim shenjat e Zotit Jezus.

<span id="an_6:17">6:17</span> Vëllezër, hiri i Zotit tonë Jezu Krisht
qoftë me frymën tuaj. Amen.

<span id="an_6:18">6:18</span> Pali, apostulli i Jezu Krishtit me anë të
vullnetit të Perëndisë, shenjtorëve që janë në Efes dhe besimtarëve në
Jezu Krishtin:

------------------------------------------------------------------------

[Next: Ephesians](eph)
