[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Albanian Bible: Ezra

<span id="an_1:1">1:1</span> Në vitin e parë të Kirit, mbretit të
Persisë, me qëllim që të realizohej fjala e Zotit që u shqiptua nga goja
e Jeremias, Zoti nxiti frymën e Kirit, mbretit të Persisë, të nxirrte
një dekret për të

<span id="an_1:2">1:2</span> "Kështu thotë Kiri, mbret i Persisë: Zoti,
Perëndia i qiejve, më ka dhënë tërë mbretëritë e dheut. Ai më ka
urdhëruar t'i ndërtoj një shtëpi në Jeruzalem, që është në Judë.

<span id="an_1:3">1:3</span> Kush nga ju i përket popullit të tij? Zoti,
Perëndia i tij, qoftë me të; le të shkojë në Jeruzalem, që ndodhet në
Judë, dhe të rindërtojë shtëpinë e Zotit, Perëndisë të Izraelit,
Perëndia që është në Jeruzalem.

<span id="an_1:4">1:4</span> Njerëzia e çdo vendi, ku ndonjë jude që ka
shpëtuar banon ende, ta furnizojë atë me argjend, me ar, me të mira dhe
me bagëti përveç ofertave vullnetare për shtëpinë e Perëndisë që është
në Jeruzalem".

<span id="an_1:5">1:5</span> Atëherë kryetarët e familjeve të Judës dhe
të Beniaminit, priftërinjtë dhe Levitët, bashkë me ata të cilëve
Perëndia u kishte zgjuar frymën, u ngritën për të shkuar të rindërtojnë
shtëpinë e Zotit që është në Jeruzalem.

<span id="an_1:6">1:6</span> Tërë fqinjët e tyre i ndihmuan me sende
argjendi, ari, me të mira, me bagëti dhe me gjëra të çmuara përveç
gjithë ofertave vullnetare.

<span id="an_1:7">1:7</span> Edhe mbreti Kir nxorri jashtë veglat e
shtëpisë të Zotit që Nebukadnetsari kishte marrë me vete nga Jeruzalemi
dhe i kishte vënë në tempullin e perëndisë të tij.

<span id="an_1:8">1:8</span> Kiri, mbret i Persisë, i nxorri jashtë me
anë të Mithredathit, përgjegjësit të thesarit, dhe i numëroi përpara
Sheshbatsarit, princit të Judës.

<span id="an_1:9">1:9</span> Ja numri i tyre: tridhjetë legena prej ari,
një mijë legena prej argjendi, njëzet e nëntë thika,

<span id="an_1:10">1:10</span> tridhjetë kupa ari, katërqind e dhjetë
kupa argjendi të dorës së dytë dhe një mijë veglat të tjera.

<span id="an_1:11">1:11</span> Tërë sendet prej ari dhe argjendi ishin
pesë mijë e katërqind. Sheshbatsari i solli të gjitha, bashkë me të
mërguarit që u kthyen nga Babilonia në Jeruzalem.

<span id="an_2:1">2:1</span> Këta janë njerëzit e provincës që u kthyen
nga robëria, midis atyre që Nebukadnetsari, mbret i Babilonisë, kishte
çuar në robëri në Babiloni, dhe që u kthyen në Jeruzalem dhe në Judë,
secili në qytetin e tij.

<span id="an_2:2">2:2</span> Ata që erdhën me Zorobabelin ishin Jeshua,
Nehemia, Serajahu, Relajahu, Mardokeo, Bilshani, Mispari, Bigvai, Rehumi
dhe Baanahu.

<span id="an_2:3">2:3</span> Bijtë e Paroshit, dy mijë e njëqind e
shtatëdhjetë e dy.

<span id="an_2:4">2:4</span> Bijtë e Shefatiahut, treqind e shtatëdhjetë
e dy.

<span id="an_2:5">2:5</span> Bijtë e Arahut, shtatëqind e shtatëdhjetë e
pesë.

<span id="an_2:6">2:6</span> Bijtë e Pahath-Moabit, pasardhës të Jeshuas
dhe të Joabit, dy mijë e tetëqind e dymbëdhjetë.

<span id="an_2:7">2:7</span> Bijtë e Elamit, një mijë e dyqind e
pesëdhjetë e katër.

<span id="an_2:8">2:8</span> Bijtë e Zatuit, nëntëqind e dyzet e pesë.

<span id="an_2:9">2:9</span> Bijtë e Zakait, shtatëqind e gjashtëdhjetë.

<span id="an_2:10">2:10</span> Bijtë e Banit, gjashtëqind e dyzet e dy.

<span id="an_2:11">2:11</span> Bijtë e Bebait, gjashtëqind e njëzet e
tre.

<span id="an_2:12">2:12</span> Bijtë e Azgadit, një mijë e dyqind e
njëzet e dy.

<span id="an_2:13">2:13</span> Bijtë e Adonikamit, gjashtëqind e
gjashtëdhjetë e gjashtë.

<span id="an_2:14">2:14</span> Bijtë e Bigvait, dy mijë e pesëdhjetë e
gjashtë.

<span id="an_2:15">2:15</span> Bijtë e Adinit, katërqind e pesëdhjetë e
katër.

<span id="an_2:16">2:16</span> Bijtë e Aterit, domethënë të Ezekias,
nëntëdhjetë e tetë.

<span id="an_2:17">2:17</span> Bijtë e Betsait, treqind e njëzet e tre.

<span id="an_2:18">2:18</span> Bijtë e Jorahut, njëqind e dymbëdhjetë.

<span id="an_2:19">2:19</span> Bijtë e Hashumit, dyqind e njëzet e tre.

<span id="an_2:20">2:20</span> Bijtë e Gibarit, nëntëdhjetë e pesë.

<span id="an_2:21">2:21</span> Bijtë e Betlemit, njëqind e njëzet e tre.

<span id="an_2:22">2:22</span> Burrat e Netofahut, pesëdhjetë e gjashtë.

<span id="an_2:23">2:23</span> Burrat e Anathothit, njëqind e njëzet e
tetë.

<span id="an_2:24">2:24</span> Burrat e Azmavethit, dyzet e dy.

<span id="an_2:25">2:25</span> Burrat e Kirjath-Arimit, të Kefirahut dhe
të Beerothit, shtatëqind e dyzet e tre.

<span id="an_2:26">2:26</span> Burrat e Ramahut dhe të Gebës,
gjashtëqind e njëzet e një.

<span id="an_2:27">2:27</span> Burrat e Mikmasit, njëqind e njëzet e dy.

<span id="an_2:28">2:28</span> Burrat e Bethelit dhe të Ait, dyqind e
njëzet e tre.

<span id="an_2:29">2:29</span> Bijtë e Nebos, pesëdhjetë e dy.

<span id="an_2:30">2:30</span> Bijtë e Magbishit, njëqind e pesëdhjetë e
gjashtë.

<span id="an_2:31">2:31</span> Bijtë e një Elami tjetër, një mijë e
dyqind e pesëdhjetë e katër.

<span id="an_2:32">2:32</span> Bijtë e Harimit, treqind e njëzet.

<span id="an_2:33">2:33</span> Bijtë e Lodit, të Hadidit dhe të Onos,
shtatëqind e njëzet e pesë.

<span id="an_2:34">2:34</span> Bijtë e Jerikos, treqind e dyzet e pesë.

<span id="an_2:35">2:35</span> Bijtë e Senaahut, tre mijë e gjashtëqind
e tridhjetë.

<span id="an_2:36">2:36</span> Priftërinjtë: bijtë e Jedajahut, nga
shtëpia e Jeshuas, nëntëqind e shtatëdhjetë e tre.

<span id="an_2:37">2:37</span> Bijtë e Imerit, një mijë e pesëdhjetë e
dy.

<span id="an_2:38">2:38</span> Bijtë e Pashurit, një mijë e dyqind e
dyzet e shtatë.

<span id="an_2:39">2:39</span> Bijtë e Harimit, një mijë e
shtatëmbëdhjetë.

<span id="an_2:40">2:40</span> Levitët: bijtë e Jeshuas dhe të
Kadmielit, pasardhës të Hodaviahut, shtatëdhjetë e katër.

<span id="an_2:41">2:41</span> Këngëtarët: bijtë e Asafit, njëqind e
njëzet e tetë.

<span id="an_2:42">2:42</span> Bijtë e derëtarëve: bijtë e Shalumit,
bijtë e Aterit, bijtë e Talmonit, bijtë e Akubit, bijtë e Hatitas, bijtë
e Shobait, gjithsej njëqind e tridhjetë e nëntë.

<span id="an_2:43">2:43</span> Nethinejtë: bijtë e Tsihas, bijtë e
Hasufas, bijtë e Tabaothit,

<span id="an_2:44">2:44</span> bijtë e Kerosit, bijtë e Siahas, bijtë e
Padonit,

<span id="an_2:45">2:45</span> bijtë e Lebanahut, bijtë e Hagabahut,
bijtë e Akubit,

<span id="an_2:46">2:46</span> bijtë e Hagabit, bijtë e Shamlait, bijtë
e Hananit,

<span id="an_2:47">2:47</span> bijtë e Gidelit, bijtë e Gaharit, bijtë e
Reajahut,

<span id="an_2:48">2:48</span> bijtë e Retsinit, bijtë e Nekodas, bijtë
e Gazamit,

<span id="an_2:49">2:49</span> bijtë e Uzas, bijtë e Paseahut, bijtë e
Besait,

<span id="an_2:50">2:50</span> bijtë e Asnahut, bijtë e Mehunimit, bijtë
e Nefusimit,

<span id="an_2:51">2:51</span> bijtë e Bakbukut, bijtë e Hakufas, bijtë
e Harhurit,

<span id="an_2:52">2:52</span> bijtë e Batsluthit, bijtë e Mehidas,
bijtë e Harshas,

<span id="an_2:53">2:53</span> bijtë e Barkosit, bijtë e Siseras, bijtë
e Thamahut,

<span id="an_2:54">2:54</span> bijtë e Netsiahut, bijtë e Hatifas,

<span id="an_2:55">2:55</span> bijtë e shërbëtorëve të Salomonit; bijtë
e Sotait, bijtë e Soferethit, bijtë e Perudas,

<span id="an_2:56">2:56</span> bijtë e Jaalas, bijtë e Darkonit, bijtë e
Gidelit,

<span id="an_2:57">2:57</span> bijtë e Shefatiahut, bijtë e Hatilit,
bijtë e Pokereth-Hatsebaimit, bijtë e Amit.

<span id="an_2:58">2:58</span> Tërë Nethinejtë dhe bijtë e shërbëtorëve
të Salomonit ishin treqind e nëntëdhjetë e dy.

<span id="an_2:59">2:59</span> Këta qenë ata që u kthyen nga Tel-Melahu,
nga Tel-Harsha, nga Kerub-Adani dhe nga Imeri; por ata nuk qenë në
gjendje të tregonin shtëpinë e tyre atërore dhe pasardhësit e tyre, për
të provuar në se ishin nga Izraeli;

<span id="an_2:60">2:60</span> bijtë e Delajahut, bijtë e Tobiahut,
bijtë e Nekodas, gjithsej gjashtëqind e pesëdhjetë e dy.

<span id="an_2:61">2:61</span> Midis bijve të priftërinjve: bijtë e
Habajahut, bijtë e Hakotsit, bijtë e Barzilait, që kishte për grua një
nga bijat e Barzilait, Galaaditit, dhe që u quajt me emrin e tyre.

<span id="an_2:62">2:62</span> Këta kërkuan listën e tyre midis atyre të
regjistruar në gjenealogjitë, por nuk e gjetën; prandaj u përjashtuan
nga priftëria si të papastër.

<span id="an_2:63">2:63</span> Qeveritari i urdhëroi ata të mos hanin
asgjë nga gjërat shumë të shenjta deri sa të mos paraqitej një prift me
Urim dhe Thumim.

<span id="an_2:64">2:64</span> Tërë asambleja përbëhej nga dyzet e dy
mijë e treqind e gjashtëdhjetë veta.

<span id="an_2:65">2:65</span> Pa llogaritur shërbëtorët dhe shërbëtoret
e tyre, që arrinin shtatë mijë e treqind e tridhjetë e shtatë; midis
tyre kishte gjithashtu dyqind këngëtarë dhe këngëtare.

<span id="an_2:66">2:66</span> Ata kishin shtatëqind e tridhjetë e
gjashtë kuaj, dyqind e dyzet e pesë mushka,

<span id="an_2:67">2:67</span> katërqind e tridhjetë e pesë deve dhe
gjashtë mijë e shtatëqind e njëzet gomarë.

<span id="an_2:68">2:68</span> Disa të parë të shtëpive atërore, kur
arritën në shtëpinë e Zotit që është në Jeruzalem, dhanë bujarisht
dhurata për shtëpinë e Perëndisë, në mënyrë që ajo të ngrihej përsëri në
vendin e mëparshëm.

<span id="an_2:69">2:69</span> I dhanë thesarit të veprës, sipas mjeteve
të tyre, gjashtëdhjetë e një mijë darikë ari, pesë mijë mina argjendi
dhe njëqind veshje prifti.

<span id="an_2:70">2:70</span> Kështu priftërinjtë, Levitët, njerëzit e
popullit, këngëtarët, derëtarët dhe Nethinejtë, u vendosën në qytetet e
tyre, dhe gjithë Izraelitët në qytetet e tyre.

<span id="an_3:1">3:1</span> Sa arriti muaji i shtatë dhe bijtë e
Izraelit ishin në qytetet e tyre, populli u mblodh si një njeri i vetëm
në Jeruzalem.

<span id="an_3:2">3:2</span> Atëherë Jeshua, bir i Jotsadakut, bashkë me
vëllezërit e tij priftërinj dhe me Zorobabelin, birin e Shealtielit me
gjithë vëllezërit e tij, u ngritën dhe ndërtuan altarin e Perëndisë të
Izraelit, për t'i ofruar olokauste, siç është shkruar në ligjin e
Moisiut, njeriut të Perëndisë.

<span id="an_3:3">3:3</span> E rivendosën altarin mbi themelet e tij,
megjithëse kishin frikë nga popujt e tokave të afërta, dhe mbi të i
ofruan olokauste Zotit, olokaustet e mëngjesit dhe të mbrëmjes.

<span id="an_3:4">3:4</span> Kremtuan gjithashtu festën e Kasolleve,
ashtu siç është shkruar, dhe ofruan çdo ditë olokauste, në bazë të
numrit që kërkohej për çdo ditë.

<span id="an_3:5">3:5</span> Pastaj ofruan olokaustin e përjetshëm,
olokaustet e hënës së re dhe të gjitha festave të përcaktuara nga Zoti,
dhe ato të cilitdo që i bënte një ofertë vullnetare Zotit.

<span id="an_3:6">3:6</span> Nga dita e parë e muajit të shtatë filluan
t'i ofrojnë olokauste Zotit, por themelet e tempullit të Zotit nuk ishin
hedhur ende.

<span id="an_3:7">3:7</span> Pastaj u dhanë para gurëgdhendësve dhe
marangozëve, si dhe ushqime, pije dhe vaj atyre të Sidonit dhe të Tiros
që të sillnin dru kedri nga Libani në bazë të koncesionit që kishte
marrë Kiri, mbret i Persisë.

<span id="an_3:8">3:8</span> Në muajin e dytë të vitit të dytë të
arritjes së tyre në shtëpinë e Perëndisë në Jeruzalem, Zorobabeli, bir i
Shealtielit, Jeshua, bir i Jotsadakut, vëllezërit e tjerë të tyre
priftërinj dhe Levitët

<span id="an_3:9">3:9</span> Atëherë Jeshua me bijtë e tij dhe
vëllezërit e tij, Kadmieli me bijtë e tij dhe bijtë e Judës u ngritën si
një njeri i vetëm për të drejtuar ata që punonin në shtëpinë e
Perëndisë; po kështu vepruan bijtë e Henadadit me bijtë e tyre dhe
vëllezërit e tyre, Levitët.

<span id="an_3:10">3:10</span> Kur ndërtuesit hodhën themelet e
tempullit të Zotit, ishin të pranishëm priftërinjtë të veshur me rrobat
e tyre dhe me bori dhe Levitët, bijtë e Asafit, me cembale për të
lëvduar Zotin sipas udhëzimeve të Davidit, mbretit të Izraelit.

<span id="an_3:11">3:11</span> Ata këndonin, kremtonin dhe lëvdonin
Zotin, "Sepse ai është i mirë, sepse mirësia e tij ndaj Izraelit është e
përjetshme". Tërë populli lëshonte britma të forta gëzimi, duke lëvduar
Zotin, sepse ishin hedhur themelet e shtëpisë së Zotit.

<span id="an_3:12">3:12</span> Shumë priftërinj, Levitët dhe krerë të
shtëpive atërore, pleq, që kishin parë tempullin e parë, qanin me zë të
lartë kur hidheshin themelet e këtij tempulli para syve të tyre. Shumë
të tjerë përkundrazi bërtisnin fort nga gëzimi,

<span id="an_3:13">3:13</span> kështu që njerëzit nuk mund të dallonin
zhurmën e britmave të gëzimit nga ajo e vajit të popullit, sepse populli
lëshonte britma të forta, dhe zhurma e tyre dëgjohej nga larg.

<span id="an_4:1">4:1</span> Kur armiqtë e Judës dhe të Beniaminit
dëgjuan që ata që kishin qenë në robëri po rindërtonin tempullin e
Zotit, Perëndisë të Izraelit,

<span id="an_4:2">4:2</span> iu afruan Zorobabelit dhe krerëve të
shtëpive atërore dhe u thanë atyre: "Na lejoni të ndërtojmë bashkë me
ju, sepse edhe ne kërkojmë Perëndinë tuaj, ashtu si ju; i kemi ofruar
flijime atij nga koha e Esar-Hadonit, mbretit të Asirisë, që na solli
këtu".

<span id="an_4:3">4:3</span> Por Zorobabeli, Jeshua dhe krerët e tjerë
të shtëpive atërore të Izraelit iu përgjigjën atyre: "Nuk keni asnjë të
drejtë të ndërtoni me ne një shtëpi, Perëndisë tonë, por ne vetë do ti
ndërtojmë Zotit, Perëndisë së Izraelit, ashtu si na ka urdhëruar mbreti
Kir, mbret i Persisë".

<span id="an_4:4">4:4</span> Atëherë njerëzit e vendit filluan ta
shkurajojnë popullin e Judës dhe ta trëmbin, me qëllim që të mos
ndërtonin.

<span id="an_4:5">4:5</span> Përveç kësaj rekrutuan disa këshilltarë
kundër tyre për të hedhur poshtë qëllimin e tyre, dhe këtë e bënë gjatë
gjithë kohës së Kirit, mbretit të Persisë, deri në mbretërimin e Darit,
mbretit të Persisë.

<span id="an_4:6">4:6</span> Gjatë mbretërimit të Asueros, në fillim të
mbretërimit të tij, ata shkruan një letër me akuza kundër banorëve të
Judës dhe të Jeruzalemit.

<span id="an_4:7">4:7</span> Më vonë, në kohën e Artasersit, Bishlami,
Mithredathi, Tabeeli dhe kolegët e tjerë të tyre i shkruan Artasersit,
mbretit të Persisë. Letra ishte shkruar me shkronja aramaike dhe ishte
përkthyer në gjuhën aramaike.

<span id="an_4:8">4:8</span> Rehumi, qeveritari, dhe Shimshai,
sekretari, i shkruan mbretit Artasers një letër kundër Jeruzalemit me
këtë përmbajtje:

<span id="an_4:9">4:9</span> "Rehumi, qeveritari, Shimshai, sekretari,
dhe kolegët e tyre të tjerë, Dinaitët, Afarsathkitët, Tarpelitët,
Afaresitët, Arkevitët, Babilonasit, Shushankitët, Dehavitët, Elamitët,

<span id="an_4:10">4:10</span> dhe popujt e tjerë që i madhi dhe i
famshmi Osnapar ka internuar dhe ka vendosur në qytetin e Samarisë dhe
në pjesën tjetër të krahinës matanë Lumit, e të tjera".

<span id="an_4:11">4:11</span> Ja kopja e letrës që ata i dërguan:
"Mbretit Artasers, nga shërbëtorët e tu, njerëzit e krahinës matanë
Lumit, e të tjera.

<span id="an_4:12">4:12</span> T'i njoftohet mbretit që Judejtë, që ikën
nga ti dhe kanë ardhur pranë nesh në Jeruzalem, janë duke rindërtuar
qytetin rebel të keq, po rindërtojnë muret dhe po ndreqin themelet.

<span id="an_4:13">4:13</span> Tani t'i bëhet e njohur mbretit që në
rast se ky qytet rindërtohet dhe muret e tij përfundohen, ata nuk do të
paguajnë asnjë haraç, tatim ose taksë për kalim, dhe thesari i mbretit
do të ketë pasoja.

<span id="an_4:14">4:14</span> Tani, duke qenë se ne marrim ushqime nga
pallati dhe nuk na duket e drejtë të shohim çnderimin e mbretit, prandaj
i dërgojmë këtë njoftim mbretit,

<span id="an_4:15">4:15</span> me qëllim që të bëhen kërkime në librin e
kujtimeve të etërve të tu; dhe në librin e kujtimeve do të gjesh dhe do
të mësosh që ky qytet është një qytet rebel, shumë i rrezikshëm për
mbretërit dhe për provincat, dhe se aty nxiten rebelime që nga kohët e
lashta. Për këtë arësye qyteti u shkatërrua.

<span id="an_4:16">4:16</span> Ne i bëjmë të ditur mbretit, që në qoftë
se ky qytet rindërtohet dhe muret e tij përfundohen, nuk do të mbetet
asnjë zotërim në krahinën matanë Lumit".

<span id="an_4:17">4:17</span> Mbreti dërgoi këtë përgjigje: "Rehumit,
qeveritarit, Shimshait, sekretarit, dhe pjesës tjetër të kolegëve të
tyre që banonin në Samaria dhe pjesës tjetër të krahinës matanë Lumit:
Përshëndetje, e të tjera.

<span id="an_4:18">4:18</span> Letra që na dërguat u lexua me kujdes
përpara meje.

<span id="an_4:19">4:19</span> Unë dhashë urdhër të bëhen kërkime, dhe u
gjet që ky qytet qysh prej kohësh të lashta është ngritur kundër
mbretërve dhe që në të kanë ndodhur rebelime dhe kryengritje.

<span id="an_4:20">4:20</span> Në Jeruzalem ka pasur mbretër të fuqishëm
që kanë sunduar mbi gjithë vendin matanë Lumit, dhe të cilëve u
paguheshin haraçe, tatime dhe taksa kalimi.

<span id="an_4:21">4:21</span> Prandaj jepni urdhër që këta njerëz të
pezullojnë punimet dhe ky qytet të mos rindërtohet deri sa të jetë dhënë
nga unë urdhëri përkatës.

<span id="an_4:22">4:22</span> Tregohuni të kujdesshëm tani dhe mos e
lini pas dore këtë punë. Pse, pra, dëmi duhet të shtohet në kurriz të
mbretit?".

<span id="an_4:23">4:23</span> Sapo kopja e letrës së mbretit Artasers u
lexua përpara Rehumit, Shimshait, sekretarit, dhe kolegëve të tyre, ata
shkuan me nxitim në Jeruzalem tek Judejtë dhe i detyruan të pezullojnë
punimet me forcën e armëve.

<span id="an_4:24">4:24</span> Kështu u pezullua puna e shtëpisë së
Perëndisë që është në Jeruzalem, dhe mbeti pezull deri në vitin e dytë
të mbretërimit të Darius, mbretit të Persisë.

<span id="an_5:1">5:1</span> Por profetët Axhe dhe Zakaria, bir i Idos,
u profetizuan Judejve që ishin në Judë dhe në Jeruzalem në emër të
Perëndisë të Izraelit që ishte mbi ta.

<span id="an_5:2">5:2</span> Atëherë Zorobabeli, bir i Shealtielit, dhe
Jeshua, bir i Jotsadakut, u ngritën dhe nisën të ndërtojnë shtëpinë e
Perëndisë në Jeruzalem; dhe me ta ishin profetët e Perëndisë, që i
ndihmonin.

<span id="an_5:3">5:3</span> Në atë kohë erdhën tek ata Tatenai,
qeveritar i krahinës matanë Lumit, Shethar-Boznai dhe kolegët e tyre dhe
u folën kështu: "Kush ju dha urdhër të ndërtoni këtë tempull dhe të
rindërtoni këto mure?".

<span id="an_5:4">5:4</span> Pastaj ne u treguam atyre emrat e njerëzve
që ndërtonin këtë godinë.

<span id="an_5:5">5:5</span> Por pleqtë e Judejve i ruante syri i
Perëndisë të tyre; dhe ata nuk mundën t'i bëjnë të ndërprisnin punën
deri sa t'i dërgohej një raport Darit dhe të vinte një përgjigje për
këtë çështje.

<span id="an_5:6">5:6</span> Kjo është një kopje e letrës që iu dërgua
mbretit Dari nga Tatenai, qeveritar i krahinës matanë Lumit, nga
Shethar-Boznai dhe nga kolegët e tij, Afarsekitët, që ishin matanë
Lumit.

<span id="an_5:7">5:7</span> I dërguan një letër të shkruar në këtë
mënyrë: "Mbretit Dari, shëndet të plotë!

<span id="an_5:8">5:8</span> I bëjmë të njohur mbretit që ne kemi vajtur
në krahinën e Judës, në tempullin e Perëndisë të madh. Ai po ndërtohet
me gurë të mëdhenj dhe po vihet lëndë druri për ndarëset e tij. Kjo punë
po kryhet me kujdes dhe po ecën mirë në duart e tyre.

<span id="an_5:9">5:9</span> Ne kemi pyetur ata pleq dhe u kemi folur
kështu: "Kush ju ka dhënë urdhër të ndërtoni këtë tempull dhe të
ndërtoni këto mure?".

<span id="an_5:10">5:10</span> U kemi kërkuar edhe emrat e tyre, me
qëllim që të vinim me shkrim emrat e njerëzve që janë në krye të tyre,
dhe pastaj të t'i bënim të njohur.

<span id="an_5:11">5:11</span> Dhe ata na janë përgjigjur kështu, duke
thënë: "Ne jemi shërbëtorët e Perëndisë të qiellit dhe të dheut dhe
rindërtojmë tempullin që ishte ndërtuar shumë vjet më parë; një mbret i
madh i Izraelit e kishte ndërtuar dhe mbaruar.

<span id="an_5:12">5:12</span> Duke qenë se etërit tanë kanë provokuar
zemërimin e Perëndisë të qiellit, ai i dha në duart e Nebukadnetsarit,
mbretit të Babilonisë, Kaldeasit, i cili e shkatërroi këtë tempull dhe e
internoi popullin në Babiloni.

<span id="an_5:13">5:13</span> Por në vitin e parë të Kirit, mbretit të
Babilonisë, mbreti Kir dha urdhër t'i ndërtohej kjo shtëpi Perëndisë.

<span id="an_5:14">5:14</span> Përveç kësaj mbreti Kir nxori jashtë nga
tempulli i Babilonisë përdorëset prej ari dhe argjendi të shtëpisë së
Perëndisë, që Nebukadnetsari kishte hequr nga tempulli i Jeruzalemit dhe
i kishte çuar në tempullin e Babilonisë, dhe ia dorëzoi njërit që quhej
Sheshbatsar, që ai e kishte bërë qeveritar,

<span id="an_5:15">5:15</span> duke i thënë: "Merri këto veglat dhe shko
t'i vësh përsëri në tempullin që është në Jeruzalem; dhe shtëpia e
Perëndisë të rindërtohet në vendin e saj.

<span id="an_5:16">5:16</span> Atëherë vetë Sheshbatsari erdhi dhe hodhi
themelet e shtëpisë së Perëndisë që është në Jeruzalem; që nga kjo kohë
e deri më sot ajo është në ndërtim, dhe nuk ka mbaruar akoma".

<span id="an_5:17">5:17</span> Prandaj tani, në rast se kjo i pëlqen
mbretit, të bëhen kërkime në shtëpinë e thesareve të mbretit që është në
Babiloni, për të parë nëse mbreti Kir ka dhënë me të vërtetë një urdhër
për të ndërtuar këtë shtëpi të Perëndisë në Jeruzalem; dhe mbreti të na
çojë vendimin e tij lidhur me këtë gjë".

<span id="an_6:1">6:1</span> Atëherë mbreti Dar urdhëroi që të bëheshin
kërkime në shtëpinë e arkivave ku ruheshin thesaret në Babiloni;

<span id="an_6:2">6:2</span> dhe në Ahmetha, në kështjellën që është në
provincën e Medisë, u gjet një rrotull, dhe në të një dokument të
shkruar kështu:

<span id="an_6:3">6:3</span> "Në vitin e parë të mbretit Kir, mbreti Kir
u shpall një urdhëresë lidhur me shtëpinë e Perëndisë në Jeruzalem: "Të
rindërtohet tempulli, vendi ku ofrohen flijime. Të hidhen mirë themelet
e tij. Të ketë një lartësi prej gjashtëdhjetë kubitësh dhe një gjerësi
prej gjashtëdhjetë kubitësh,

<span id="an_6:4">6:4</span> me tri radhë gurësh të mëdhenj dhe një
radhë lëndë të re druri; dhe shpenzimet të paguhen nga pallati
mbretëror.

<span id="an_6:5">6:5</span> Përveç kësaj, veglat prej ari dhe prej
argjendi të shtëpisë së Perëndisë, që Nebukadnetsari ka hequr nga
tempulli që është në Jeruzalem dhe i ka çuar në Babiloni, të rikthehen
dhe të çohen në tempullin që është në Jeruzalem; dhe secila të vihet në
vendin e vet në shtëpinë e Perëndisë".

<span id="an_6:6">6:6</span> Tani, pra, Tatenai, qeveritar i krahinës
matanë Lumit, Shethar-Boznai dhe kolegët tuaj, Afarsekitët, që ndodhen
matanë Lumit, rrini larg këtij vendi!

<span id="an_6:7">6:7</span> Lini që të vazhdojë puna për këtë shtëpi të
Perëndisë; qeveritari i Judejve dhe pleqtë e Judejve ta rindërtojnë këtë
shtëpi të Perëndisë në vendin e saj.

<span id="an_6:8">6:8</span> Përveç kësaj po lëshoj një urdhër për atë
që duhet të bëni për pleqtë e Judejve në rindërtimin e kësaj shtëpie të
Perëndisë; këtyre njerëzve t'u paguhen tërë shpenzimet nga të ardhurat e
mbretit që vijnë nga taksat e mbledhura matanë Lumit, me qëllim që
punimet të mos ndërpriten.

<span id="an_6:9">6:9</span> Gjërat e nevojshme për olokaustet e
Perëndisë së qiellit: demat, deshtë, qengjat, bashkë me grurin, kripën,
verën, vajin, duhet të dorëzohen çdo ditë, pa mosplotësuar kurrë
kërkesat e priftërinjve që janë në Jeruzalem,

<span id="an_6:10">6:10</span> me qëllim që t'i ofrojnë flijime me erë
të këndshme Perëndisë së qiellit dhe të luten për jetën e mbretit dhe të
bijve të tij.

<span id="an_6:11">6:11</span> Kam dhënë gjithashtu urdhër që në qoftë
se dikush e shtrëmbëron këtë dekret, t'i hiqet një tra shtëpisë së tij,
të ngrihet dhe ai të varet tek ai; dhe shtëpia e tij të katandiset në
një plehërishte për shkak të veprimit të tij.

<span id="an_6:12">6:12</span> Perëndia që e ka bërë emrin e tij të
banojë atje shkatërroftë çdo mbret dhe çdo popull që guxon të shtrijë
dorën e tij për ta ndryshuar këtë ose për të shkatërruar shtëpinë e
Perëndisë që është në Jeruzalem! Unë, Darius, e kam nxjerrë këtë dekret;
të zbatohet me përpikmëri".

<span id="an_6:13">6:13</span> Atëherë Tatenai, qeveritar i krahinës
matanë Lumit, Shethar-Boznai dhe kolegët e tyre vepruan pikërisht ashtu
siç i kishte porositur mbreti Dar.

<span id="an_6:14">6:14</span> Kështu pleqtë e Judejve vazhduan të
ndërtojnë dhe të bëjnë përparime, të nxitur nga fjalët e frymëzuara të
profetit Axhe dhe të Zakarias, birit të Idos. Ata e mbaruan ndërtimin
sipas urdhërit të Perëndisë të Izraelit dhe sipas rregullit të Kirit, të
Darit dhe të Artasersit, mbretit të Persisë.

<span id="an_6:15">6:15</span> Tempulli u përfundua ditën e tretë të
muajit të Adarit, që ishte viti i gjashtë i mbretërimit të Darit.

<span id="an_6:16">6:16</span> Atëherë bijtë e Izraelit, priftërinjtë,
Levitët dhe të kthyerit e tjerë nga robëria e kremtuan me gëzim
kushtimin e kësaj shtëpie të Perëndisë.

<span id="an_6:17">6:17</span> Për kushtimin e kësaj shtëpie të
Perëndisë ata ofruan njëqind dema, dyqind desh, katërqind qengja dhe
dymbëdhjetë cjep, sipas numrit të fiseve të Izraelit, si flijime për
mëkatin për gjithë Izraelin.

<span id="an_6:18">6:18</span> Pastaj vendosën priftërinjtë sipas
klasave të tyre dhe Levitët sipas ndarjeve të tyre, për shërbimin e
Perëndisë në Jeruzalem, ashtu siç është shkruar në librin e Moisiut.

<span id="an_6:19">6:19</span> Të kthyerit nga robëria e kremtuan
Pashkën ditën e katërmbëdhjetë të muajit të parë,

<span id="an_6:20">6:20</span> sepse priftërinjtë dhe Levitët ishin
pastruar bashkarisht; të gjithë ishin të pastër. Atëherë e flijuan
Pashkën për të gjithë të kthyerit nga robëria, për vëllezërit e tyre
priftërinj dhe për veten e tyre.

<span id="an_6:21">6:21</span> Kështu bijtë e Izraelit që ishin kthyer
nga robëria e hëngrën Pashkën bashkë me tërë ata që ishin ndarë nga
papastërtia e popujve të vendit dhe që ishin bashkuar me ta për të
kërkuar Zotin, Perëndinë e Izraelit.

<span id="an_6:22">6:22</span> Dhe kremtuan me gëzim shtatë ditë me
radhë festën e të Ndormëve, sepse Zoti i kishte mbushur me gëzim, duke
përkulur në favor të tyre zemrën e mbretit të Asirisë, kështu që t'i
bënte më të fuqishme duart e tyre për ndërtimin e shtëpisë së Perëndisë,
Perëndisë të Izraelit.

<span id="an_7:1">7:1</span> Mbas këtyre gjërave, nën mbretërimin e
Artasersit, mbretit të Persisë, Ezdra, bir i Serajahut, bir i Azarias,
bir i Hilkiahut,

<span id="an_7:2">7:2</span> bir i Shalumit, biri i Tsadokut, bir i
Ahitubit,

<span id="an_7:3">7:3</span> bir i Amariahut, bir i Azarias, bir i
Merajothit,

<span id="an_7:4">7:4</span> bir i Zerajahut, bir i Uzit, bir i Bukit,

<span id="an_7:5">7:5</span> bir i Abishuas, bir i Finehasit, bir i
Eleazarit, bir i Aaronit, kryeprift;

<span id="an_7:6">7:6</span> ky Ezdra vinte nga Babilonia. Ishte një
shkrues kompetent në ligjin e Moisiut të dhënë nga Zoti, Perëndia i
Izraelit. Mbreti i dha të gjitha ato që ai kërkoi, sepse dora e Zotit,
Perëndisë të tij, ishte mbi të.

<span id="an_7:7">7:7</span> Në vitin e shtatë të mbretit Artasersit,
ngjitën gjithashtu në Jeruzalem disa nga bijtë e Izraelit dhe të
priftërinjve, Levitë, këngëtarë, derëtarë dhe Nethinej.

<span id="an_7:8">7:8</span> Ezdra arriti në Jeruzalem në muajin e
pestë, që ishte viti i shtatë i mbretit.

<span id="an_7:9">7:9</span> Ai e filloi udhëtimin e tij nga Babilonia
ditën e parë të muajit të parë dhe arriti në Jeruzalem ditën e parë të
muajit të pestë, sepse dora mirëbërëse e Perëndisë të tij ishte mbi të.

<span id="an_7:10">7:10</span> Në të vërtetë Ezdra i ishte kushtur me
gjithë zemër të studjonte ligjin e Zotit, ta zbatonte në praktikë dhe të
mësonte në Izrael statutet dhe dekretet.

<span id="an_7:11">7:11</span> Ja kopja e letrës që mbreti Artasers i
dorëzoi priftit Ezdra, shkruesit, një shkrues kompetent në urdhërimet e
Zotit dhe në statutet e tij e dhëna Izraelit.

<span id="an_7:12">7:12</span> "Artasersi, mbret i mbretërve, priftit
Ezdra, shkruesit kompetent në ligjin e Perëndisë të qiellit.
Përshëndetje, e të tjera.

<span id="an_7:13">7:13</span> Unë kam nxjerrë një dekret sipas të cilit
kushdo nga populli i Izraelit dhe nga priftërinjtë e tij dhe nga Levitët
e mbretërisë sime që ka vendosur lirisht të shkojë në Jeruzalem, mund të
vijë me ty.

<span id="an_7:14">7:14</span> Në të vërtetë ti je dërguar nga ana e
mbretit dhe nga shtatë këshilltarët e tij për të bërë hulumtime në Judë
dhe në Jeruzalem mbi ligjin e Perëndisë tënd, që është në duart e tua,

<span id="an_7:15">7:15</span> dhe për t'i çuar argjendin dhe arin që
mbreti dhe këshilltarët e tij ia kanë ofruar spontanisht Perëndisë të
Izraelit, banesa e të cilit është në Jeruzalem,

<span id="an_7:16">7:16</span> dhe tërë argjendin dhe arin që mund të
gjesh në tërë krahinën e Babilonisë, së bashku me ofertën vullnetare, që
bëhen në mënyrë spontane nga populli dhe nga priftërinjtë për shtëpinë e
Perëndisë të tyre në Jeruzalem.

<span id="an_7:17">7:17</span> Prandaj me këto para ti do të kujdesesh
të blesh dema, desh dhe qengja me ofertat e tyre të ushqimit dhe të
libacioneve, dhe do t'i ofrosh mbi altarin e shtëpisë së Perëndisë tuaj
që është në Jeruzalem.

<span id="an_7:18">7:18</span> Sa për pjesën tjetër të argjendit dhe të
arit, do të bëni atë që të duket e mirë ty dhe vëllezërve të tu, sipas
vullnetit të Perëndisë tuaj.

<span id="an_7:19">7:19</span> Edhe veglat që të janë dhënë për
shërbimin e shtëpisë së Perëndisë tënd, vendosi përsëri përpara
Perëndisë të Jeruzalemit.

<span id="an_7:20">7:20</span> Për çfarëdo lloj nevoje tjetër të
shtëpisë së Perëndisë tënd që të takon ty ta plotësosh, do ta plotësosh
me shpenzimet e thesarit mbretëror.

<span id="an_7:21">7:21</span> Unë, mbreti Artasers, urdhëroj të gjithë
arkëtarët e krahinës matanë Lumit: gjithçka që do të kërkojë prifti
Ezdra, shkruesi i ligjit të Perëndisë të qiellit, t'i plotësohen
menjëherë,

<span id="an_7:22">7:22</span> deri në njëqind talenta argjendi, njëqind
kore gruri, njëqind bate vere dhe njëqind bate vaji dhe kripë në sasi të
pakufizuar.

<span id="an_7:23">7:23</span> Tërë ato që janë urdhëruar nga Perëndia i
qiellit të zbatohen me zell për shtëpinë e Perëndisë të qiellit. Pse
zemërimi duhet të bjerë mbi mbretërinë e mbretit dhe të bijve të tij?

<span id="an_7:24">7:24</span> Përveç kësaj ju njoftojmë se nuk është e
lejueshme të merren haraçe, tatime ose taksa kalimi nga asnjë prej
priftërinjve, Levitëve, këngëtarëve, derëtarëve, Nethinejve dhe
shërbëtorëve të kësaj shtëpie të Perëndisë.

<span id="an_7:25">7:25</span> Dhe ti, o Ezdra, sipas diturisë së
Perëndisë tënd që ti zotëron, cakto zyrtarë dhe gjyqtarë që t'i
sigurojnë drejtësinë tërë popullit që ndodhet në krahinën matanë Lumit,
gjithë atyre që njohin ligjet e Perëndisë tënd; dhe ua mëso atyre që nuk
i njohin.

<span id="an_7:26">7:26</span> Dhe ai që nuk respekton ligjin e
Perëndisë tënd dhe ligjin e mbretit t'i jepet menjëherë gjyqit, ose me
vdekje, ose me dëbim ose me konfiskimin e pasurisë ose me burgim".

<span id="an_7:27">7:27</span> I bekuar qoftë Zoti, Perëndia i etërve
tanë, që i ka shtënë një gjë të tillë zemrës së mbretit, që të zbukurojë
shtëpinë e Zotit që është në Jeruzalem,

<span id="an_7:28">7:28</span> dhe më bëri të gëzoj favoret te mbreti,
këshilltarët e tij dhe të tërë princat e fuqishëm mbretërorë. Kështu e
ndjeva veten të trimëruar, sepse dora e Zotit, Perëndisë tim, ishte mbi
mua, dhe mblodha krerët e Izraelit që të niseshin me mua.

<span id="an_8:1">8:1</span> Këta janë krerët e shtëpive atërore dhe
lista gjenealogjike e atyre që u kthyen me mua nga Babilonia, nën
mbretërimin e Artasersit.

<span id="an_8:2">8:2</span> Nga bijtë e Finehasit, Gershomi; nga bijtë
e Ithamarit, Danieli; nga bijtë e Davidit, Hatushi.

<span id="an_8:3">8:3</span> Nga bijtë e Shekaniahut: nga bijtë e
Paroshit, Zakaria, dhe bashkë me të u regjistruan njëqind e pesëdhjetë
meshkuj.

<span id="an_8:4">8:4</span> Nga bijtë e Pahath-Moabit, Elihoenai, bir i
Zerahiahut, dhe me të dyqind meshkuj.

<span id="an_8:5">8:5</span> Nga bijtë e Shekaniahut, i biri i
Jahazielit dhe bashkë me të treqind meshkuj.

<span id="an_8:6">8:6</span> Nga bijtë e Adinit, Ebedi, bir i
Jonathanit, dhe bashkë me të pesëdhjetë meshkuj.

<span id="an_8:7">8:7</span> Nga bijtë e Elamit, Isai, bir i Athaliahut,
dhe bashkë me të shtatëdhjetë meshkuj.

<span id="an_8:8">8:8</span> Nga bijtë e Shefatiahut, Zebadiahu, bir i
Mikaelit, dhe bashkë me të tetëdhjetë meshkuj.

<span id="an_8:9">8:9</span> Nga bijtë e Joabit, Obadiahu, bir i
Jehielit, dhe bashkë me të dyqind e tetëmbëdhjetë meshkuj.

<span id="an_8:10">8:10</span> Nga bijtë e Shelomithit, bir i Josifiahut
dhe bashkë me të njëqind e gjashtëdhjetë meshkuj.

<span id="an_8:11">8:11</span> Nga bijtë e Bebait, Zakaria, bir i
Bebait, dhe bashkë me të njëzet e tetë meshkuj.

<span id="an_8:12">8:12</span> Nga bijtë e Azgadit, Johanani, bir i
Hakatas, dhe bashkë me të njëqind e dhjetë meshkuj.

<span id="an_8:13">8:13</span> Nga bijtë e Adonikamit, të fundit, emrat
e të cilëve ishin: Elifelet, Jehiel dhe Shemajah, dhe bashkë me ta
gjashtëdhjetë meshkuj.

<span id="an_8:14">8:14</span> Nga bijtë e Bigvait, Uthai dhe Zabudi,
dhe bashkë me ta shtatëdhjetë meshkuj.

<span id="an_8:15">8:15</span> Unë i mblodha pranë lumit që rrjedh në
drejtim të Ahavës, dhe fushuam aty tri ditë. Kur kalova në revistë
popullin dhe priftërinjtë, nuk gjeta asnjë bir Leviti.

<span id="an_8:16">8:16</span> Atëherë dërgova të thërrasë Eliezerin,
Arielin, Shemajahun, Elnathanin, Jaribin, Elnathanin, Nathanin, Zakarian
dhe Meshulamin, që ishin të parë, si edhe Jojaribin dhe Elnathanin që
ishin njerëz të urtë,

<span id="an_8:17">8:17</span> dhe i urdhërova të shkonin tek Ido, kreu
i lokalitetit të Kasifias, dhe u vura në gojë fjalët që duhet t'i thonin
Idos dhe vëllezërve të tij, Nethinejve në lokalitetin e Kasifias, që të
na dërgonin njerëz që të kryenin shërbimin në shtëpinë e Perëndisë tonë.

<span id="an_8:18">8:18</span> Me qenë se dora mirëbërëse e Perëndisë
tonë ishte mbi ne, ata na dërguan Sherebiahun, një njeri me mend, nga
bijtë e Mahlit, birit të Levit, bir i Izraelit, bashkë me bijtë e
vëllezërit e tij, gjithsej tetëmbëdhjetë;

<span id="an_8:19">8:19</span> dhe Hashabiahun, dhe me të Isai nga bijtë
e Merarit, vëllezërit dhe bijtë e tyre, gjithsej njëzet;

<span id="an_8:20">8:20</span> dhe nga Nethinej, që Davidi dhe krerët
kishin caktuar në shërbim të Levitëve, dyqind e njëzet Nethinej, të
gjithë të caktuar me emër.

<span id="an_8:21">8:21</span> Aty, pranë lumit Ahava, unë shpalla një
agjerim për t'u përulur përpara Perëndisë tonë, për t'i kërkuar një
udhëtim të sigurt për ne, për fëmijët tanë dhe për të gjitha pasuritë
tona.

<span id="an_8:22">8:22</span> Në fakt unë kisha turp t'i kërkoja
mbretit një roje ushtarësh dhe kalorësish që të na mbronte nga armiku
gjatë udhëtimit, sepse i kishim thënë mbretit: "Dora e Perëndisë tonë
është mbi të gjithë ata që kërkojnë për të mirën e tyre, por fuqia e tij
dhe zemërimi i tij janë kundër të gjithë atyre që e braktisin".

<span id="an_8:23">8:23</span> Kështu ne agjeruam dhe iu lutëm Perëndisë
tonë për këtë arësye, dhe ai e dëgjoi lutjen tonë.

<span id="an_8:24">8:24</span> Atëherë unë zgjodha dymbëdhjetë nga
krerët e priftërinjve: Sherebiahun, Hashabiahun dhe bashkë me ta dhjetë
nga vëllezërit e tyre,

<span id="an_8:25">8:25</span> dhe u peshova atyre argjendin, arin,
veglat, që ishin oferta e bërë për shtëpinë e Perëndisë tonë nga mbreti,
nga këshilltarët dhe nga paria e tij, dhe nga të gjithë Izraelitët që
ndodheshin atje.

<span id="an_8:26">8:26</span> Në duart e tyre peshova gjithashtu
gjashtëqind e pesëdhjetë talenta argjendi, vegla prej argjendi me një
vlerë prej njëqind talentash, njëqind talenta ari,

<span id="an_8:27">8:27</span> njëzet kupa ari me një vlerë prej një
mijë darikë, dy enë prej bronzi të hollë dhe të shndritshëm, i çmueshëm
si ari.

<span id="an_8:28">8:28</span> Pastaj u thashë atyre: "Ju i jeni
shenjtëruar Zotit; edhe përdorëset janë të shenjta, dhe argjendi dhe ari
janë një ofertë vullnetare për Zotin, Perëndinë e etërve tuaj.

<span id="an_8:29">8:29</span> Kini kujdes dhe ruajini deri sa t'i
peshoni përpara krerëve të priftërinjve, Levitëve dhe të parëve të
shtëpive atërore të Izraelit në Jeruzalem, në dhomat e shtëpisë të
Zotit".

<span id="an_8:30">8:30</span> Kështu priftërinjtë dhe Levitët morën
argjendin, arin dhe veglat që u peshuan atëherë, për t'i çuar në
Jeruzalem në shtëpinë e Perëndisë tonë.

<span id="an_8:31">8:31</span> Ditën e dymbëdhjetë të muajit të parë u
nisëm nga lumi Ahava për të shkuar në Jeruzalem; dora e Perëndisë tonë
ishte mbi ne dhe gjatë udhëtimit na liroi nga armiku dhe nga pritat e
tij.

<span id="an_8:32">8:32</span> Arritëm kështu në Jeruzalem dhe qëndruam
tri ditë atje.

<span id="an_8:33">8:33</span> Ditën e katërt në shtëpinë e Perëndisë
tonë, u peshuan argjendi, ari dhe veglat në duart e Meremothit, birit të
priftit Uriah, me të cilin ishte Eleazari, bir i Finehasit, dhe me ta
Levitët Jozabad, bir i Jeshuas, dhe Noadiahu, bir i Binuit.

<span id="an_8:34">8:34</span> U njëhsua dhe u peshua çdo gjë; dhe pesha
e të gjitha gjërave u vu me shkrim.

<span id="an_8:35">8:35</span> Të mërguarit që u kthyen nga robëria, i
ofruan si olokauste Perëndisë të Izraelit dymbëdhjetë dema për tërë
Izraelin, nëntëdhjetë e gjashtë desh, shtatëdhjetë e shtatë qengja dhe
dymbëdhjetë cjep si flijim për mëkatin, e tërë kjo si olokaust për
Zotin.

<span id="an_8:36">8:36</span> Pastaj ua dorëzuan dekretet e mbretit
satrapëve të mbretit dhe qeveritarëve të krahinës matanë Lumit, dhe këta
ndihmuan popullin dhe shtëpinë e Perëndisë.

<span id="an_9:1">9:1</span> Mbasi përfunduan këto gjëra, krerët erdhën
tek unë, duke thënë: "Populli i Izraelit, priftërinjtë dhe Levitët nuk
janë ndarë nga popujt e këtyre vendeve, për gjërat e neveritshme të
Kananejve, të

<span id="an_9:2">9:2</span> Në fakt ata kanë marrë si bashkëshorte disa
nga bijat e tyre për vete dhe për bijtë e tyre, duke përzier kështu
fisin e shenjtë me popujt e këtyre vendeve. Mjerisht gjyqtarët kanë qenë
të parët që e kryen këtë mëkat".

<span id="an_9:3">9:3</span> Kur dëgjova këtë gjë, grisa rrobat dhe
mantelin, shkula flokët e kokës dhe mjekrën, dhe u ula i shtangur.

<span id="an_9:4">9:4</span> Atëherë tërë ata që dridheshin nga fjalët e
Perëndisë të Izraelit u mblodhën rreth meje për shkak të mëkatit të
atyre që ishin kthyer nga robëria; dhe unë mbeta i ulur dhe i shtangur
deri në blatimin e mbrëmjes.

<span id="an_9:5">9:5</span> Në blatimin e mbrëmjes u ngrita nga
agjerimi, me rrobat dhe mantelin të grisur; pastaj rashë në gjunjë dhe
shtriva duart nga Zoti, Perëndia im,

<span id="an_9:6">9:6</span> dhe thashë: "O Perëndia im, unë jam i
pështjelluar dhe më vjen turp të ngre fytyrën time ndaj teje, o Perëndia
im, sepse paudhësitë tona janë shumëzuar deri mbi kokën tonë, dhe faji
ynë ka arritur deri në qiell.

<span id="an_9:7">9:7</span> Nga ditët e etërve tanë deri në ditën e
sotme kemi qenë shumë fajtorë, dhe për shkak të paudhësive tona ne,
mbretërit tanë dhe priftërinjtë tanë u lamë në duart e mbretërve të
kombeve të huaja, nën kanosjen e shpatës, të internimit, të plaçkitjes
dhe të turpit, ashtu si po ndodh tani.

<span id="an_9:8">9:8</span> Por tani Zoti, Perëndia ynë, na ka dhënë
hir për një çast të shkurtër, duke na lënë një mbetje dhe duke na dhënë
një strehë në vendin e tij të shenjtë, dhe kështu Perëndia ynë i ka
ndriçuar sytë tanë dhe na ka dhënë një rizgjim të vogël në skllavërinë
tonë.

<span id="an_9:9">9:9</span> Në të vërtetë ne ishim skllevër, megjithatë
Perëndia ynë nuk na braktisi në skllavërinë tonë, por na siguroi
mirëdashjen e mbretërve të Persisë, duke na rizgjuar për të ngritur
përsëri shtëpinë e Perëndisë tonë, duke restauruar rrënojat e saj dhe
për të na dhënë një mur mbrojtjeje në Judë dhe Jeruzalem.

<span id="an_9:10">9:10</span> Por tani, o Perëndia ynë, çfarë do të
themi pas kësaj? Sepse i kemi braktisur urdhërimet e tua,

<span id="an_9:11">9:11</span> që na kishe urdhëruar me anë të
shërbëtorëve të tu, profetëve, duke thënë: "Vendi në të cilin po hyni
për ta shtënë në dorë është një vend i papastër për shkak të
papastërtisë së popujve të këtyre vendeve, për shkak të gjërave të
neveritshme me të cilat e kanë mbushur fund e krye me ndotjet e tyre.

<span id="an_9:12">9:12</span> Prandaj tani mos u jepni bijat tuaja
bijve të tyre dhe mos merrni bijat e tyre për bijtë tuaj; mos kërkoni
kurrë begatinë e tyre, as mirëqënien e tyre, sepse kështu do të bëheni
të fortë, do të hani prodhimet më të mira të vendit dhe do t'ua lini atë
në trashëgimi bijve tuaj përjetë".

<span id="an_9:13">9:13</span> Por mbas gjithë asaj që na ra mbi krye
për shkak të veprimeve tona të këqija dhe të fajeve tona të mëdha, duke
qenë se ti, o Perëndia ynë, na dënove më pak nga sa e meritonin fajet
tona dhe na le një pikë si kjo,

<span id="an_9:14">9:14</span> a do të kthehemi përsëri të shkelim
urdhërimet e tua dhe të bashkohemi me martesë me popujt që kryejnë këto
gjëra të neveritshme? A nuk do të zemëroheshe kundër nesh deri sa të
shkatërroje pa lënë asnjë të mbetur ose të shpëtuar?

<span id="an_9:15">9:15</span> O Zot, Perëndia i Izraelit, ti je i
drejtë, prandaj ne kemi mbetur sot, një mbetje njerëzish që kanë
shpëtuar. Ja ku jemi para teje me fajin tonë, megjithëse për shkak të
tij asnjë nuk mund të qëndrojë para teje!".

<span id="an_10:1">10:1</span> Ndërsa Ezdra lutej dhe bënte këtë rrëfim,
duke qarë dhe duke rënë përmbys përpara shtëpisë së Perëndisë, rreth tij
u mblodh një mori e madhe nga Izraeli: burra, gra, dhe fëmijë; dhe
populli qante me të madhe.

<span id="an_10:2">10:2</span> Atëherë Shekaniahu, bir i Jehielit, një
nga bijtë e Elamit, filloi t'i thotë Ezdras: "Ne kemi mëkatuar kundër
Perëndisë tonë, duke u martuar me gra të huaja që i kemi marrë nga
popujt e këtij vendi; megjithëkëtë mbetet ende një shpresë për Izraelin.

<span id="an_10:3">10:3</span> Prandaj të bëjmë një besëlidhje me
Perëndinë tonë, t'i kthejmë tërë këto gra dhe bijtë që kanë lindur prej
tyre, sipas këshillës së Perëndisë dhe të atyre që dridhen përpara
urdhërit të Perëndisë tonë. Dhe të veprohet sipas ligjit.

<span id="an_10:4">10:4</span> Çohu sepse kjo të përket ty; ne do të
jemi me ty. Merr guxim dhe vepro!".

<span id="an_10:5">10:5</span> Atëherë Ezdra u ngrit dhe i vuri të
betohen krerët e priftërinjve, Levitët dhe tërë Izraelin se do të
vepronin ashtu siç ishte thënë. Dhe ata u betuan.

<span id="an_10:6">10:6</span> Pastaj Ezdra u ngrit përpara shtëpisë së
Perëndisë dhe shkoi në dhomën e Jehohananit, birit të Eliashibit. Sa
qëndroi aty, ai nuk hëngri bukë as piu ujë, sepse mbante zi për mëkatin
e atyre që ishin kthyer nga robëria.

<span id="an_10:7">10:7</span> Edhe u bë një shpallje në Judë dhe në
Jeruzalem për të gjithë të kthyerit nga robëria, me qëllim që të
mblidheshin në Jeruzalem;

<span id="an_10:8">10:8</span> në rast se dikush nuk do të vinte brenda
tri ditëve sipas këshillës së krerëve dhe të pleqve, tërë pasuritë e tij
do të konfiskoheshin dhe ai vetë do të përjashtohej nga asambleja e të
kthyerve nga robëria.

<span id="an_10:9">10:9</span> Kështu gjithë burrat e Judës dhe të
Beniaminit u mblodhën në Jeruzalem brenda tri ditëve. Ishte dita e
njëzet e muajit të nëntë. Tërë populli zuri vend në sheshin e shtëpisë
së Perëndisë, duke u dridhur nga shkaku i kësaj gjëje dhe nga shiu i
fortë.

<span id="an_10:10">10:10</span> Atëherë prifti Ezdra u ngrit dhe u tha
atyre: "Ju keni mëkatuar duke u martuar me gra të huaja dhe kështu e
keni shtuar fajin e Izraelit.

<span id="an_10:11">10:11</span> Por tani rrëfehuni te Zoti, Perëndia i
etërve tuaj, dhe bëni vullnetin e tij, duke u ndarë nga popujt e këtij
vendi dhe nga gratë e huaja!".

<span id="an_10:12">10:12</span> Atëherë tërë asambleja u përgjigj dhe
tha me zë të lartë: "Po, duhet të bëjmë ashtu siç thua ti!

<span id="an_10:13">10:13</span> Por populli është i madh në numër dhe
është stina e shirave të mëdha; nuk është, pra, i mundur qëndrimi
jashtë. Nuk është me siguri puna e një dite ose dy ditëve, sepse jemi të
shumtë që kemi mëkatuar në këtë çështje.

<span id="an_10:14">10:14</span> Të mbeten këtu, pra, krerët tanë në
vend të tërë asamblesë dhe të gjithë ata që në qytetet tona janë martuar
me gra të huaja të vijnë në kohë të caktuara bashkë me pleqtë dhe me
gjyqtarët e çdo qyteti, deri sa të largohet prej nesh zemërimi i zjarrtë
i Perëndisë tonë për shkak të kësaj gjëje.

<span id="an_10:15">10:15</span> Vetëm Jonathani, bir i Asahelit, dhe
Jaziahu, bir i Tikvahut, e kundërshtuan këtë propozim, të përkrahur nga
Meshulami dhe nga Leviti Shabethai.

<span id="an_10:16">10:16</span> Kështu të kthyerit nga robëria vepruan
siç ishte thënë dhe u zgjodhën prifti Ezdra dhe disa kryefamiljarë sipas
shtëpive të tyre patriarkale, të tërë të caktuar me emër; ata filluan
mbledhjet ditën e parë të muajit të dhjetë për të shqyrtuar rastet e
ndryshme.

<span id="an_10:17">10:17</span> Ditën e parë të muajit të parë
përfunduan tërë rastet e burrave që ishin martuar me gra të huaja.

<span id="an_10:18">10:18</span> Midis bijve të priftërinjve që ishin
martuar me gra të huaja figuronin: nga bijtë e Jeshuas, biri i
Jotsadakut, dhe midis vëllezërve të tij: Maasejahu, Eliezeri, Jaribi dhe
Gedaliahu.

<span id="an_10:19">10:19</span> Ata u zotuan t'i ndanin gratë e tyre;
pastaj, për shkak të fajit të tyre, secili paraqiti një dash për të
shlyer mëkatin e tij.

<span id="an_10:20">10:20</span> Nga bijtë e Imerit: Hanani dhe
Zebadiahu.

<span id="an_10:21">10:21</span> Nga bijtë e Harimit: Maasejahu, Elia,
Shemajahu, Jehieli dhe Uziahu.

<span id="an_10:22">10:22</span> Nga bijtë e Pashurit: Elioenai,
Maasejahu, Ishmaeli, Nethaneeli, Jozabadi dhe Elasahu.

<span id="an_10:23">10:23</span> Nga Levitët: Jozabadi, Shimei,
Kelajahu, domethënë Kelita, Pethajahu, Juda dhe Eliezeri.

<span id="an_10:24">10:24</span> Nga këngëtarët: Eliashibi. Nga
derëtarët: Shallumi, Telemi dhe Uri.

<span id="an_10:25">10:25</span> Midis Izraelitëve: bijtë e Paroshit:
Ramiahu, Iziahu, Malkiahu, Mijamini, Eleazari, Malkiahu dhe Benajahu.

<span id="an_10:26">10:26</span> Nga bijtë e Elamit: Mataniahu, Zakaria,
Jehieli, Abdi, Jeremothi dhe Elia.

<span id="an_10:27">10:27</span> Nga bijtë e Zatuit: Elioenai,
Eliashibi, Mataniahu, Jeremothi, Zabadi dhe Aziza.

<span id="an_10:28">10:28</span> Nga bijtë e Bebait: Jehohanani,
Hananiahu, Zabai dhe Athlai.

<span id="an_10:29">10:29</span> Nga bijtë e Banit: Meshulami, Maluku,
Adajahu, Jashubi, Sheali dhe Ramothi.

<span id="an_10:30">10:30</span> Nga bijtë e Pahath-Moabit: Adnai,
Kelali, Benajahu, Maasejahu, Mataniahu, Betsaleeli, Binui dhe Manasi.

<span id="an_10:31">10:31</span> Nga bijtë e Harimit: Eliezeri,
Ishshijahu, Malkiahu, Shemajahu, Simeoni,

<span id="an_10:32">10:32</span> Beniamini, Malluku dhe Shemariahu.

<span id="an_10:33">10:33</span> Nga bijtë e Hashumit: Matenai,
Matatahu, Zabadi, Elifeleti, Jeremai, Manasi dhe Shimei.

<span id="an_10:34">10:34</span> Nga bijtë e Banit: Maadai, Amrami,
Ueli,

<span id="an_10:35">10:35</span> Benajahu, Bedejahu, Keluhi,

<span id="an_10:36">10:36</span> Vaniahu, Meremothi, Eliashibi,

<span id="an_10:37">10:37</span> Mataniahu, Matenai, Jaasai,

<span id="an_10:38">10:38</span> Bani, Binui, Shimei,

<span id="an_10:39">10:39</span> Shelemiahu, Nathani, Adajahu,

<span id="an_10:40">10:40</span> Maknadbai, Shashai, Sharai,

<span id="an_10:41">10:41</span> Azareli, Shelemiahu, Shemariahu,

<span id="an_10:42">10:42</span> Shalumi, Amariahu dhe Jozefi.

<span id="an_10:43">10:43</span> Nga bijtë e Nebos: Jeijeli, Matithiahu,
Zabadi, Zebina, Jadai, Joeli dhe Benajahu.

<span id="an_10:44">10:44</span> Tërë këta ishin martuar me gra të
huaja; dhe disa nga këta kishin pasur fëmijë nga këto gra.

------------------------------------------------------------------------

[Next: Nehemiah](neh)
