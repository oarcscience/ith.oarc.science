[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pe1)  [Next](jo1) 

------------------------------------------------------------------------

### Albanian Bible: 2 Peter

<span id="an_1:1">1:1</span> Duke qenë se fuqia e tij hyjnore na dhuroi
të gjitha gjërat që i takojnë jetës dhe perëndishmërisë, me anë të
njohjes së atij që na thirri me lavdinë dhe virtytin e vet,

<span id="an_1:2">1:2</span> me anë të të cilave na u dhuruan premtimet
e çmueshme dhe shumë të mëdha, që nëpërmjet tyre të bëheni pjestarë të
natyrës hyjnore, duke i shpëtuar prishjes që është në botë për shkak të
lakmisë.

<span id="an_1:3">1:3</span> Edhe ju, për të njëjtën arsye, duke bërë
çdo përpjekje, t'i shtoni besimit tuaj virtytin, dhe virtytit diturinë,

<span id="an_1:4">1:4</span> diturisë vetkontroll, vetkontrollit
qëndresën, qëndresës perëndishmerinë,

<span id="an_1:5">1:5</span> mëshirës dashurinë vëllazërore dhe
dashurisë vëllazërore dashurinë.

<span id="an_1:6">1:6</span> Sepse nëse këto gjëra gjendën në ju me
shumicë, nuk do t'ju lejojnë të bëheni përtacë dhe as të pafryt në
njohjen e Zotit tonë Jezu Krisht.

<span id="an_1:7">1:7</span> Sepse ai që nuk i ka këto gjëra është i
verbër dhe dritëshkurtër, sepse harroi pastrimin nga mëkatet e tij të
vjetër.

<span id="an_1:8">1:8</span> Prandaj, vëllezër, përpiquni gjithnjë e më
shumë ta përforconi thirrjen dhe zgjedhjen tuaj, sepse, duke bërë këto
gjëra, nuk do të pengoheni kurrë.

<span id="an_1:9">1:9</span> Sepse kështu begatisht do t'ju hapet hyrja
në mbretërinë e amshuar të Zotit dhe Shpëtimtarit tonë Jezu Krisht.

<span id="an_1:10">1:10</span> Prandaj nuk do të lë pas dore t'ju kujtoj
vazhdimish këto gjëra, ndonëse ju i dini dhe jeni të patundur në këtë të
vërtetë.

<span id="an_1:11">1:11</span> Por unë mendoj se është e drejtë,
përderisa jam në këtë tendë, t'ju mbaj zgjuar duke ua sjellë këto gjëra
ndër mend,

<span id="an_1:12">1:12</span> duke ditur se, së shpejti më duhet ta lë
këtë tendën time, sikurse ma tregoi Zoti ynë Jezu Krisht.

<span id="an_1:13">1:13</span> Por do të kujdesem që, edhe pas largimit
tim, ju të mund t'i kujtoni gjithnjë këto gjëra.

<span id="an_1:14">1:14</span> Sepse nuk jua bëmë të njohur fuqinë dhe
ardhjen e Zotit tonë Jezu Krisht, duke shkuar pas përralla të sajuara me
mjeshtri, por sepse jemi dëshmitarë okular e madhështisë së tij.

<span id="an_1:15">1:15</span> Sepse ai mori nder dhe lavdi nga Perëndia
Atë, kur i erdhi ky zë nga lavdia e madhërishme: ''Ky është Biri im i
dashur, në të cilin jam kënaqur''.

<span id="an_1:16">1:16</span> Dhe ne e dëgjuam këtë zë që vinte nga
qielli, kur qemë bashkë me të në malin e shenjtë.

<span id="an_1:17">1:17</span> Ne e kemi edhe më të vërtetuar fjalën
profetike, të cilën bëni mirë ti kushtoni kujdes, si një kandil që
ndriçon në një vend të errët, derisa të zbardhë dita dhe ylli i dritës
të lindë në zemrat tuaja,

<span id="an_1:18">1:18</span> duke ditur së pari këtë: që asnjë profeci
e Shkrimit nuk është objekt i interpretimeve të veçanta.

<span id="an_1:19">1:19</span> Sepse asnjë profeci nuk ka ardhur nga
vullneti i njeriut, por njerëzit e shenjtë të Perëndisë kanë folur, të
shtyrë nga Fryma e Shenjtë.

<span id="an_1:20">1:20</span> Por ka pasur edhe profetë të rremë midis
popullit, ashtu si do të ketë midis jush mësues të rremë, të cilët do të
fusin fshehurazi herezi shkatërruese dhe, duke mohuar Zotërinë që i bleu
ata, do të tërheqin mbi vete një shkatërrim të shpejtë.

<span id="an_1:21">1:21</span> Dhe shumë vetë do të ndjekin doktrina
shkatërruese të tyre dhe për shkak të tyre udha e së vërtetës do të
shahet.

<span id="an_2:1">2:1</span> Dhe në lakminë e tyre do t'ju shfrytëzojnë
me fjalë të shpifura, por ndëshkimi i tyre që moti nuk vonon dhe
shkatërrimi i tyre nuk po dremit.

<span id="an_2:2">2:2</span> Sepse, në qoftë se Perëndia nuk i kurseu
ëngjëjt që mëkatuan, por i hodhi në tartar të lidhur me pranga terri që
të ruhen për gjyq;

<span id="an_2:3">2:3</span> dhe nuk kurseu botën e lashtë, por shpëtoi
bashkë me shtatë të tjerë Noeun, predikues të drejtësisë, kur solli
përmbytjen mbi botën e të pabesëve,

<span id="an_2:4">2:4</span> edhe dënoi me shkatërrim qytetet e Sodomës
dhe të Gomorës, duke i bërë hi, dhe i bëri shëmbull për ata që në të
ardhmen do të jetonin pabesisht,

<span id="an_2:5">2:5</span> dhe e liroi të drejtin Lot, që helmohej nga
sjellja imorale e këtyre të çoroditurve

<span id="an_2:6">2:6</span> (sepse ky i drejtë banonte në mes tyre e
mundonte për ditë shpirtin e tij të drejtë duke shikuar dhe duke dëgjuar
veprat e tyre të poshtra),

<span id="an_2:7">2:7</span> Zoti di t'i shpëtojë nga tundimi të
perëndishmit dhe t'i ruajë të padrejtët që të ndëshkohen ditën e gjyqit,

<span id="an_2:8">2:8</span> sidomos ata që shkojnë pas mishit në
lakminë e fëlliqësisë dhe e përbuzin pushtetin. Ata janë të paturpshëm,
arrogant dhe nuk druajnë të blasfemojnë dinjitetet;

<span id="an_2:9">2:9</span> ndërsa engjëjt, që janë më të lartë për nga
forca e nga fuqia, nuk sjellin kundër atyre gjykime fyese përpara Zotit.

<span id="an_2:10">2:10</span> Por këta, si shtazë pa mend, të lindura
nga natyra që të kapen dhe të shkatërrohen, flasin keq për gjërat që nuk
i dinë dhe do të asgjësohen në prishjen e tyre, duke marrë kështu
shpërblimin e paudhësisë së tyre.

<span id="an_2:11">2:11</span> Ata e konsiderojnë kënaqësi ta çojnë
ditën ndër qejfe; janë njolla dhe fëlliqësi, dhe lëshohen pas
mashtrimeve të tyre, kur marrin pjesë në gostitë tuaja.

<span id="an_2:12">2:12</span> Sytë i kanë plot me kurorëshkelje dhe nuk
pushojnë së mëkatuari; mashtrojnë shpirtrat e paqëndrueshëm, kanë zemër
të stërvitur në lakmime, dhe janë bij mallkimi.

<span id="an_2:13">2:13</span> Ata, pasi e lanë udhën e drejtë, devijuan
duke ndjekur udhën e Balaamit, birit të Beorit, i cili e deshi pagën e
paudhësisë,

<span id="an_2:14">2:14</span> por u qortua për shkeljen e tij: një
kafshë barre pa gojë, duke folur me zë njeriu, e ndaloi marrëzinë e
profetit.

<span id="an_2:15">2:15</span> Këta janë burime pa ujë, re që shtyhen
nga furtuna, të cilëve u rezervohet errësira e territ përjetë.

<span id="an_2:16">2:16</span> Sepse duke mbajtur ligjërata jashtë mase
të fryra dhe të kota bëjnë për vete, me anë të pasioneve të mishit dhe
të paturpësisë, ata që me të vërtetë kishin shpëtuar nga ata që jetojnë
në gabim;

<span id="an_2:17">2:17</span> ndërsa u premtojnë atyre liri, ata vetë
janë skllevër të prishjes, sepse një bëhet skllav i atij që e mundi.

<span id="an_2:18">2:18</span> Sepse ata që shpëtuan nga ndyrësitë e
botës me anë të njohjes së Zotit dhe Shpëtimtarit Jezu Krisht, nëse
përsëri ngatërrohen nga këto dhe munden, gjendja e tyre e fundit është
më e keqe se e para.

<span id="an_2:19">2:19</span> Sepse do të qe më mirë për ta të mos e
kishin njohur udhën e drejtësisë, se sa, pasi e njohën, t'ia kthejnë
shpinën urdhërimit të shenjtë që u qe dhënë.

<span id="an_2:20">2:20</span> Por atyre u ndodhi ç'ka thotë një fjalë e
urtë e vërtetë: ''Qeni u kthye në të vjellat e veta'', dhe ''dosa e larë
u kthye të zhgërryhet në llucë''.

<span id="an_2:21">2:21</span> Shumë të dashurit, kjo është e dyta letër
që po ju shkruaj; në të cilat po e mbaj zgjuar mendjen tuaj të kthjellët
duke iu drejtuar kujtesës suaj,

<span id="an_2:22">2:22</span> që të mbani mend fjalët që u thanë më
parë nga profetët e shenjtë dhe nga urdhërimi i vetë Zotit dhe
Shpëtimtarit të transmetuar nga ne apostujt.

<span id="an_3:1">3:1</span> Së pari duhet të dini këtë, se në ditët e
fundit do të vijnë disa përqeshës, të cilët do të ecin sipas dëshirave
të veta,

<span id="an_3:2">3:2</span> dhe do të thonë: ''Ku është premtimi i
ardhjes së tij? Sepse, që kur etërit fjetën, të gjitha gjërat mbetën në
po atë gjendje si në fillim të krijimit''.

<span id="an_3:3">3:3</span> Sepse ata me dashje harruan se nëpërmjet
fjalës së Perëndisë qiejt vinin në eksistencë shumë kohë më parë, dhe se
toka doli nga uji dhe u sajua nëpërmjet ujit,

<span id="an_3:4">3:4</span> për shkak të të cilit bota e atëhershme u
mbulua nga uji dhe humbi,

<span id="an_3:5">3:5</span> ndërsa qiejt dhe dheu i sotshëm janë
ruajtur nga e njëjta fjalë për zjarrin, të rezervuar për ditën e gjyqit
dhe të humbjes së njerëzve të pabesë.

<span id="an_3:6">3:6</span> Por, shumë të dashur, mos harroni këtë gjë:
se për Zotin një ditë është si një mijë vjet, dhe një mijë vjet si një
ditë.

<span id="an_3:7">3:7</span> Zoti nuk vonon plotësimin e premtimit të
tij, siç disa besojnë që ai bën; por është i durueshëm ndaj nesh, sepse
nuk do që ndokush të humbasë, por që të gjithë të vijnë në pendim.

<span id="an_3:8">3:8</span> Dhe dita e Zotit do të vijë si një vjedhës
natën; atë ditë qiejt do të shkojnë me krismë, elementët do të shkrihen
nga të nxehtit dhe veprat dhe toka që janë në të do të digjen krejt.

<span id="an_3:9">3:9</span> Përderisa të gjitha këto gjëra duhet të
shkatërrohen, si të mos duhet të keni një sjellje të shenjtë dhe të
perëndishme,

<span id="an_3:10">3:10</span> duke pritur dhe shpejtuar ardhjen e ditës
së Perëndisë, për shkak të së cilës qiejt marrin flakë do të treten, dhe
elementët të konsumuar nga nxehtësia do të shkrihen?

<span id="an_3:11">3:11</span> Por ne, sipas premtimit të tij, presim
qiej të rinj dhe toka të re, në të cilët banon drejtësia.

<span id="an_3:12">3:12</span> Prandaj, shumë të dashur, duke i pritur
këto gjëra, përpiquni të jeni përpara tij të papërlyer dhe të
paqortueshëm, në paqe.

<span id="an_3:13">3:13</span> Dhe kini parasysh se durimi i Zotit tonë
është në shërbim të shpëtimit, sikurse ju ka shkruar edhe vëllai ynë i
dashur Pal, sipas diturisë që iu dha;

<span id="an_3:14">3:14</span> Ashtu bën ai në të gjitha letrat e tij,
ku flet për këto gjëra. Në to ka disa gjëra të vështira për t'u kuptuar,
të cilat të paditurit dhe të paqëndrueshmit i shtrëmbërojnë, sikurse
bëjnë me Shkrimet e tjera, për përhumbjen e tyre.

<span id="an_3:15">3:15</span> Ju pra, shumë të dashur, duke i ditur
këto gjëra, ruajuni se mos ligështoheni në qëndresën tuaj, të tërhequr
nga gabimi i të pabesëve.

<span id="an_3:16">3:16</span> Por rrituni, në hirin dhe në njohjen e
Zotit dhe të Shpëtimtarit tonë Jezu Krisht. Atij i qoftë lavdia, tani
dhe përjetë. Amen.

<span id="an_3:17">3:17</span> Atë që ishte nga fillimi, atë që dëgjuam,
atë që pamë me sytë tanë, atë që vështruam dhe që duart tona e prekën
lidhur me Fjalën e jetës

<span id="an_3:18">3:18</span> (dhe jeta u shfaq dhe ne e pamë e
dëshmojmë për të, dhe ju shpallim jetën e përjetshme që ishte pranë Atit
dhe që na u shfaq neve),

------------------------------------------------------------------------

[Next: 1 John](jo1)
