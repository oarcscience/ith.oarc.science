<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Albanian Bible, full text etext at Intangible Textual Heritage">
<TITLE>Albanian Bible: Exodus</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="gen">Previous</A>&nbsp;
<A HREF="lev">Next</A>&nbsp;
</CENTER>
<HR>
</p> <h3 align="center" align="center">Albanian Bible: Exodus</h3> 
<p><A NAME="an_1:1">1:1</A>&nbsp;K&#235;ta jan&#235; emrat e bijve t&#235; Izraelit q&#235; erdh&#235;n n&#235; Egjipt me Jakobin. Secili prej tyre erdhi me familjen e tij:</p> 
<p><A NAME="an_1:2">1:2</A>&nbsp;Rubeni, Simeoni, Levi dhe Juda,</p> 
<p><A NAME="an_1:3">1:3</A>&nbsp;Isakari, Zabuloni dhe Beniamini,</p> 
<p><A NAME="an_1:4">1:4</A>&nbsp;Dani dhe Naftali, Gadi dhe Asheri.</p> 
<p><A NAME="an_1:5">1:5</A>&nbsp;T&#235;r&#235; njer&#235;zit q&#235; kishin dal&#235; nga gjaku i Jakobit arrinin shtat&#235;dhjet&#235; veta (Jozefi ndodhej tashm&#235; n&#235; Egjipt).</p> 
<p><A NAME="an_1:6">1:6</A>&nbsp;Pastaj Jozefi vdiq, dhe po ashtu vdiq&#235;n t&#235;r&#235; v&#235;llez&#235;rit e tij dhe gjith&#235; ai brez.</p> 
<p><A NAME="an_1:7">1:7</A>&nbsp;Dhe bijt&#235; e Izraelit qen&#235; frytdh&#235;n&#235;s, u shum&#235;zuan fort dhe u b&#235;n&#235; t&#235; shumt&#235;, u b&#235;n&#235; jasht&#235;zakonisht t&#235; fort&#235;; dhe vendi u mbush me ta.</p> 
<p><A NAME="an_1:8">1:8</A>&nbsp;Por tani doli n&#235; Egjipt nj&#235; mbret i ri, q&#235; nuk e kishte njohur Jozefin.</p> 
<p><A NAME="an_1:9">1:9</A>&nbsp;Ai i tha popullit t&#235; tij: "Ja, populli i bijve t&#235; Izraelit &#235;sht&#235; m&#235; i shumt&#235; dhe m&#235; i fort&#235; se ne.</p> 
<p><A NAME="an_1:10">1:10</A>&nbsp;T&#235; p&#235;rdorim, pra, dinak&#235;ri ndaj tyre, me q&#235;llim q&#235; t&#235; mos shum&#235;zohen dhe, n&#235; rast lufte t&#235; mos bashkohen me armiqt&#235; tan&#235; dhe t&#235; luftojn&#235; kund&#235;r nesh, dhe pastaj t&#235; largohen nga vendi".</p> 
<p><A NAME="an_1:11">1:11</A>&nbsp;Vun&#235;, pra, kryeintendent&#235; t&#235; punimeve mbi ta, me q&#235;llim q&#235; t'i shtypnin me angarit&#235; e tyre. K&#235;shtu ata i nd&#235;rtuan Faraonit qytetet-depozit&#235; Pitom dhe Raamses.</p> 
<p><A NAME="an_1:12">1:12</A>&nbsp;Por sa m&#235; tep&#235;r i shtypnin, aq m&#235; shum&#235; shtoheshin dhe p&#235;rhapeshin; prandaj Egjiptasit arrit&#235;n t&#235; ken&#235; shum&#235; frik&#235; nga bijt&#235; e Izraelit,</p> 
<p><A NAME="an_1:13">1:13</A>&nbsp;dhe Egjiptasit i detyruan bijt&#235; e Izraelit t'u sh&#235;rbenin me ashp&#235;rsi,</p> 
<p><A NAME="an_1:14">1:14</A>&nbsp;dhe ua nxin&#235; jet&#235;n me nj&#235; skllav&#235;ri t&#235; vrazhd&#235;, duke i futur n&#235; punimin e argjil&#235;s dhe t&#235; tullave si dhe n&#235; &#231;do lloj pune n&#235; ara. I detyronin t'i b&#235;nin t&#235;r&#235; k&#235;to pun&#235; me ashp&#235;rsi.</p> 
<p><A NAME="an_1:15">1:15</A>&nbsp;Mbreti i Egjiptit u foli edhe mamive hebre, nga t&#235; cilat nj&#235;ra quhej Shifrah dhe tjetra Puah, dhe u tha:</p> 
<p><A NAME="an_1:16">1:16</A>&nbsp;"Kur do t&#235; ndihmoni grat&#235; hebre lind&#235;se, dhe do t'i shihni t&#235; ulura n&#235; ndenj&#235;sen e lindjes, n&#235; rast se f&#235;mija &#235;sht&#235; mashkull, vriteni; po t&#235; jet&#235; fem&#235;r, l&#235;reni t&#235; jetoj&#235;".</p> 
<p><A NAME="an_1:17">1:17</A>&nbsp;Por mamit&#235; pat&#235;n frik&#235; nga Per&#235;ndia dhe nuk b&#235;n&#235; ashtu si&#231; i kishte urdh&#235;ruar mbreti i Egjiptit, por i lan&#235; gjall&#235; f&#235;mij&#235;t meshkuj.</p> 
<p><A NAME="an_1:18">1:18</A>&nbsp;At&#235;her&#235; mbreti i Egjiptit thirri mamit&#235; dhe u tha: "Pse e b&#235;t&#235; k&#235;t&#235; dhe i lat&#235; gjall&#235; f&#235;mij&#235;t meshkuj?".</p> 
<p><A NAME="an_1:19">1:19</A>&nbsp;Mamit&#235; iu p&#235;rgjigj&#235;n Faraonit: "Sepse grat&#235; hebre nuk jan&#235; si grat&#235; egjiptase, por jan&#235; t&#235; fuqishme dhe lindin para se t'u vij&#235; mamia pran&#235;".</p> 
<p><A NAME="an_1:20">1:20</A>&nbsp;Dhe Per&#235;ndia u b&#235;ri t&#235; mir&#235; k&#235;tyre mamive; dhe populli u shtua dhe u b&#235; jasht&#235;zakonisht i fort&#235;.</p> 
<p><A NAME="an_1:21">1:21</A>&nbsp;K&#235;shtu, duke qen&#235; se ato mami kishin frik&#235; nga Per&#235;ndia, ky u dha familje m&#235; vete.</p> 
<p><A NAME="an_1:22">1:22</A>&nbsp;At&#235;her&#235; Faraoni i dha k&#235;t&#235; urdh&#235;r t&#235;r&#235; popullit t&#235; tij duke th&#235;n&#235;: "&#199;do mashkull q&#235; lind, hidheni n&#235; lum&#235;; por lini gjall&#235; t&#235;r&#235; femrat".</p> 
<p><A NAME="an_2:1">2:1</A>&nbsp;Por nj&#235; njeri i sht&#235;pis&#235; s&#235; Levit shkoi e mori p&#235;r grua nj&#235; bij&#235; t&#235; Levit.</p> 
<p><A NAME="an_2:2">2:2</A>&nbsp;Dhe gruaja u ngjiz dhe lindi nj&#235; bir; dhe, duke par&#235; q&#235; ishte i bukur, e mbajti fshehur tre muaj.</p> 
<p><A NAME="an_2:3">2:3</A>&nbsp;Por, kur nuk mundi ta mbante m&#235; t&#235; fshehur, mori nj&#235; kanist&#235;r prej xunkthi, e leu me bitum dhe katran, vendosi n&#235; t&#235; f&#235;mij&#235;n dhe e la n&#235; kallamisht&#235;n n&#235; bregun e lumit.</p> 
<p><A NAME="an_2:4">2:4</A>&nbsp;Motra e f&#235;mij&#235;s rrinte n&#235; nj&#235; far&#235; larg&#235;sie p&#235;r t&#235; m&#235;suar se &#231;far&#235; do t'i ndodhte.</p> 
<p><A NAME="an_2:5">2:5</A>&nbsp;Por vajza e Faraonit zbriti p&#235;r t'u lar&#235; n&#235; lum&#235;, nd&#235;rsa sh&#235;rb&#235;toret e saj sh&#235;tisnin buz&#235; lumit. Ajo pa kanistr&#235;n n&#235; kallamishte dhe d&#235;rgoi sh&#235;rb&#235;toren e saj ta marr&#235;.</p> 
<p><A NAME="an_2:6">2:6</A>&nbsp;E hapi dhe pa f&#235;mij&#235;n; dhe ja, i vogli po qante; asaj iu dhimbs dhe tha: "Ky &#235;sht&#235; nj&#235; f&#235;mij&#235; hebre".</p> 
<p><A NAME="an_2:7">2:7</A>&nbsp;At&#235;her&#235; motra e f&#235;mij&#235;s i tha bij&#235;s s&#235; Faraonit: "A duhet t&#235; shkoj t&#235; th&#235;rras nj&#235; taj&#235; nga grat&#235; hebre q&#235; ta m&#235;nd&#235; k&#235;t&#235; f&#235;mij&#235; p&#235;r ty?".</p> 
<p><A NAME="an_2:8">2:8</A>&nbsp;E bija e Faraonit iu p&#235;rgjegj: "Shko". Dhe vajza shkoi t&#235; th&#235;rras&#235; n&#235;n&#235;n e f&#235;mij&#235;s.</p> 
<p><A NAME="an_2:9">2:9</A>&nbsp;Dhe bija e Faraonit i tha: "Merre me vete k&#235;t&#235; f&#235;mij&#235;, m&#235;nde p&#235;r mua, dhe un&#235; do t&#235; t&#235; jap pag&#235;n t&#235;nde". K&#235;shtu gruaja e mori f&#235;mij&#235;n dhe e m&#235;ndi.</p> 
<p><A NAME="an_2:10">2:10</A>&nbsp;Kur f&#235;mija u rrit, ajo ia &#231;oi bij&#235;s s&#235; Faraonit; ai u b&#235; bir i saj dhe ajo e quajti Moisi, duke th&#235;n&#235;: "Sepse un&#235; e nxora nga uji".</p> 
<p><A NAME="an_2:11">2:11</A>&nbsp;N&#235; ato dit&#235;, kur Moisiu ishte rritur, ndodhi q&#235; ai doli p&#235;r t&#235; gjetur v&#235;llez&#235;rit e tij dhe vuri re se b&#235;nin pun&#235; t&#235; r&#235;nda; dhe pa nj&#235; Egjiptas q&#235; po rrihte nj&#235; burr&#235; hebre, nj&#235; nga v&#235;llez&#235;rit e tij.</p> 
<p><A NAME="an_2:12">2:12</A>&nbsp;Dhe v&#235;shtroi andej e k&#235;tej dhe, duke par&#235; se nuk kishte njeri, e vrau Egjiptasin dhe e fshehu pastaj n&#235;n r&#235;r&#235;.</p> 
<p><A NAME="an_2:13">2:13</A>&nbsp;Dit&#235;n e nes&#235;rme doli dhe pa dy burra hebrenj q&#235; po grindeshin; ai i tha atij q&#235; kishte faj: "Pse e rreh shokun t&#235;nd?".</p> 
<p><A NAME="an_2:14">2:14</A>&nbsp;Por ai iu p&#235;rgjigj: "Kush t&#235; ka v&#235;n&#235; prij&#235;s dhe gjykat&#235;s mbi ne? Mos do t&#235; m&#235; vras&#235;sh si&#231; vrave Egjiptasin?". At&#235;her&#235; Moisiu u tremb, dhe tha: "Me siguri kjo gj&#235; dihet nga t&#235; gjith&#235;".</p> 
<p><A NAME="an_2:15">2:15</A>&nbsp;Kur Faraoni d&#235;gjoi t&#235; flitej p&#235;r ngjarjen, k&#235;rkoi t&#235; vras&#235; Moisiun; por Moisiu iku nga prania e Faraonit dhe u vendos n&#235; vendin e Madianit; dhe u ul af&#235;r nj&#235; pusi.</p> 
<p><A NAME="an_2:16">2:16</A>&nbsp;Por prifti i Madianit kishte shtat&#235; bija; dhe ato erdh&#235;n p&#235;r t&#235; mbushur uj&#235; dhe p&#235;r t&#235; mbushur koritat p&#235;r t'i dh&#235;n&#235; t&#235; pij&#235; kopes&#235; s&#235; atit t&#235; tyre.</p> 
<p><A NAME="an_2:17">2:17</A>&nbsp;Por erdh&#235;n disa barinj dhe i p&#235;rzun&#235;. At&#235;her&#235; Moisiu u ngrit dhe u erdhi n&#235; ndihm&#235;, duke i dh&#235;n&#235; t&#235; pij&#235; kopes&#235; s&#235; tyre.</p> 
<p><A NAME="an_2:18">2:18</A>&nbsp;Kur shkuan te Reueli, ati i tyre, ai u tha: "Vall&#235; si u kthyet kaq shpejt sot?".</p> 
<p><A NAME="an_2:19">2:19</A>&nbsp;Ato u p&#235;rgjigj&#235;n: "Nj&#235; Egjiptas na liroi nga duart e barinjve; p&#235;rve&#231; k&#235;saj mbushi uj&#235; p&#235;r ne dhe i dha t&#235; pij&#235; kopes&#235;".</p> 
<p><A NAME="an_2:20">2:20</A>&nbsp;At&#235;her&#235; ai u tha bijave t&#235; tij: "Po ai ku &#235;sht&#235;? Pse e lat&#235; k&#235;t&#235; njeri? Thirreni, t&#235; vij&#235; t&#235; haj&#235;".</p> 
<p><A NAME="an_2:21">2:21</A>&nbsp;Dhe Moisiu pranoi t&#235; banoj&#235; tek ai njeri; dhe ai i dha Moisiut p&#235;r grua bij&#235;n e tij, Sefor&#235;n.</p> 
<p><A NAME="an_2:22">2:22</A>&nbsp;Pastaj ajo lindi nj&#235; bir q&#235; ai e quajti Gershom, sepse tha: "Un&#235; jam mik n&#235; dhe t&#235; huaj".</p> 
<p><A NAME="an_2:23">2:23</A>&nbsp;Por ndodhi q&#235;, mbas nj&#235; kohe t&#235; gjat&#235; vdiq mbreti i Egjiptit, dhe bijt&#235; e Izraelit r&#235;nkonin p&#235;r shkak t&#235; skllav&#235;ris&#235;; ata b&#235;rtit&#235;n dhe britma e tyre p&#235;r shkak t&#235; skllav&#235;ris&#235; u ngjit deri tek Per&#235;ndia.</p> 
<p><A NAME="an_2:24">2:24</A>&nbsp;K&#235;shtu Per&#235;ndia d&#235;gjoi r&#235;nkimin e tyre, dhe Per&#235;ndis&#235; iu kujtua bes&#235;lidhja q&#235; kishte p&#235;rfunduar me Abrahamin, me Isakun dhe me Jakobin.</p> 
<p><A NAME="an_2:25">2:25</A>&nbsp;Dhe Per&#235;ndia shikoi bijt&#235; e Izraelit, dhe Per&#235;ndia u kujdes p&#235;r ta.</p> 
<p><A NAME="an_3:1">3:1</A>&nbsp;Nd&#235;rkaq Moisiu po kulloste kopen&#235; e Jethros, vjehrrit t&#235; tij dhe prift i Madianit; ai e &#231;oi kopen&#235; matan&#235; shkret&#235;tir&#235;s dhe arriti n&#235; malin e Per&#235;ndis&#235;, n&#235; Horeb.</p> 
<p><A NAME="an_3:2">3:2</A>&nbsp;Dhe Engj&#235;lli i Zotit iu shfaq n&#235; nj&#235; flak&#235; zjarri, n&#235; mes t&#235; nj&#235; ferrishtjeje. Moisiu v&#235;shtroi dhe ja q&#235; ferrishtja po digjej nga zjarri, por nuk konsumohej.</p> 
<p><A NAME="an_3:3">3:3</A>&nbsp;At&#235;her&#235; Moisiu tha: "Tani do t&#235; zhvendosem p&#235;r t&#235; par&#235; k&#235;t&#235; shfaqje madh&#235;shtore: pse ferrishtja nuk po konsumohet!".</p> 
<p><A NAME="an_3:4">3:4</A>&nbsp;Zoti vuri re q&#235; ai ishte zhvendosur p&#235;r t&#235; par&#235;, dhe Per&#235;ndia e thirri nga mesi i ferrishtes dhe i tha: "Moisi, Moisi!". Ai u p&#235;rgjigj: "Ja ku jam".</p> 
<p><A NAME="an_3:5">3:5</A>&nbsp;Per&#235;ndia tha: "Mos u afro k&#235;tu: hiq sandalet nga k&#235;mb&#235;t, sepse vendi n&#235; t&#235; cilin ndodhesh &#235;sht&#235; vend i shenjt&#235;".</p> 
<p><A NAME="an_3:6">3:6</A>&nbsp;Pastaj tha dhe k&#235;to fjal&#235;: "Un&#235; jam Per&#235;ndia i atit t&#235;nd, Per&#235;ndia i Abrahamit, Per&#235;ndia i Isakut dhe Per&#235;ndia i Jakobit". Dhe Moisiu fshehu fytyr&#235;n e tij, sepse kishte frik&#235; t&#235; shikonte Per&#235;ndin&#235;.</p> 
<p><A NAME="an_3:7">3:7</A>&nbsp;Pastaj Zoti tha: "Sigurisht q&#235; e kam par&#235; pik&#235;llimin e popullit tim q&#235; ndodhet n&#235; Egjipt dhe e kam d&#235;gjuar britm&#235;n e tij p&#235;r shkak t&#235; shtyp&#235;sve t&#235; tij, sepse i njoh vuajtjet e tij.</p> 
<p><A NAME="an_3:8">3:8</A>&nbsp;K&#235;shtu zbrita p&#235;r ta &#231;liruar nga dora e Egjiptasve dhe p&#235;r ta &#231;uar nga ky vend n&#235; nj&#235; vend t&#235; mir&#235; dhe t&#235; hapur, n&#235; nj&#235; vend ku rrjedh qum&#235;shti dhe mjalti, n&#235; vendin ku ndodhen Kananejt&#235;, Hitejt&#235;, Amorejt&#235;, Perezejt&#235;, Hivejt&#235; dhe Jebusejt&#235;.</p> 
<p><A NAME="an_3:9">3:9</A>&nbsp;Dhe tani, ja britma e bijve t&#235; Izraelit ka arritur deri tek un&#235;, dhe kam par&#235; gjithashtu se si Egjiptasit i shtypin.</p> 
<p><A NAME="an_3:10">3:10</A>&nbsp;Prandaj eja dhe un&#235; do t&#235; t&#235; d&#235;rgoj te Faraoni me q&#235;llim q&#235; ta nxjerr&#235;sh popullin tim, bijt&#235; e Izraelit, nga Egjipti".</p> 
<p><A NAME="an_3:11">3:11</A>&nbsp;Por Moisiu i tha Per&#235;ndis&#235;: "Kush jam un&#235; q&#235; t&#235; shkoj te Faraoni dhe t'i nxjerr bijt&#235; e Izraelit nga Egjipti?".</p> 
<p><A NAME="an_3:12">3:12</A>&nbsp;Per&#235;ndia tha: "Un&#235; do t&#235; jem me ty, dhe kjo do t&#235; jet&#235; p&#235;r ty shenja q&#235; t&#235; kam d&#235;rguar un&#235;: Kur ta kesh nxjerr&#235; popullin nga Egjipti, ju do t'i sh&#235;rbeni Per&#235;ndis&#235; mbi k&#235;t&#235; mal".</p> 
<p><A NAME="an_3:13">3:13</A>&nbsp;At&#235;her&#235; Moisiu i tha Per&#235;ndis&#235;: "Ja, kur t&#235; shkoj te bijt&#235; e Izraelit dhe t'u them: "Per&#235;ndia i et&#235;rve tuaj m&#235; ka d&#235;rguar te ju", po t&#235; jet&#235; se ata m&#235; thon&#235;: "Cili &#235;sht&#235; emri i tij?", &#231;'p&#235;rgjigje duhet t'u jap?".</p> 
<p><A NAME="an_3:14">3:14</A>&nbsp;Per&#235;ndia i tha Moisiut: "UN&#201; JAM AI Q&#201; JAM". Pastaj tha: "Do t'u thuash k&#235;shtu bijve t&#235; Izraelit: "UN&#201; JAM-i m&#235; ka d&#235;rguar tek ju"".</p> 
<p><A NAME="an_3:15">3:15</A>&nbsp;Per&#235;ndia i tha akoma Moisiut: "Do t'u thuash k&#235;shtu bijve t&#235; Izraelit: "Zoti, Per&#235;ndia i et&#235;rve tuaj, Per&#235;ndia i Abrahamit, Per&#235;ndia i Isakut dhe Per&#235;ndia i Jakobit m&#235; ka d&#235;rguar tek ju. Ky &#235;sht&#235;  emri im p&#235;rjet&#235;. Ky ka p&#235;r t&#235; qen&#235; gjithnj&#235;  emri im me t&#235; cilin do t&#235; kujtohem nga t&#235; gjitha breznit&#235;".</p> 
<p><A NAME="an_3:16">3:16</A>&nbsp;Shko dhe mblidh pleqt&#235; e Izraelit dhe u thuaj atyre: "Zoti, Per&#235;ndia i et&#235;rve tuaj, Per&#235;ndia i Abrahamit, i Isakut dhe i Jakobit m'u shfaq, duke th&#235;n&#235;: Un&#235; patjet&#235;r ju kam vizituar dhe kam par&#235; at&#235; q&#235; ju b&#235;jn&#235; n&#235; Egjipt;</p> 
<p><A NAME="an_3:17">3:17</A>&nbsp;dhe kam th&#235;n&#235;: Nga shtypja e Egjiptit do t'ju &#231;oj n&#235; vendin e Kananejve, t&#235; Hitejve, t&#235; Amorejve, t&#235; Perezejve, t&#235; Hivejve dhe t&#235; Jebusejve, n&#235; nj&#235; vend ku rrjedh qum&#235;sht dhe mjalt&#235;".</p> 
<p><A NAME="an_3:18">3:18</A>&nbsp;Dhe ata do t'i binden z&#235;rit t&#235;nd; dhe ti dhe pleqt&#235; e Izraelit do t&#235; shkoni te mbreti i Egjiptit dhe do t'i thoni: "Zoti, Per&#235;ndia i Hebrenjve na doli p&#235;rpara; dhe tani na l&#235;r t&#235; shkojm&#235; dhe t&#235; b&#235;jm&#235;  tri dit&#235; rrug&#235; n&#235; shkret&#235;tir&#235;, q&#235; t'i b&#235;jm&#235;  fli Zotit, Per&#235;ndis&#235; ton&#235;".</p> 
<p><A NAME="an_3:19">3:19</A>&nbsp;Por un&#235; e di q&#235; mbreti i Egjiptit nuk do t'ju lejoj&#235; t&#235; shkoni, ve&#231; po t&#235; jet&#235; i shtr&#235;nguar nga nj&#235; dor&#235; e fuqishme.</p> 
<p><A NAME="an_3:20">3:20</A>&nbsp;At&#235;her&#235; un&#235; do t&#235; shtrij dor&#235;n time dhe do t&#235; godas Egjiptin me t&#235; gjitha mrekullit&#235; q&#235; un&#235; do t&#235; b&#235;j n&#235; mes tyre; pas k&#235;saj ai do t'ju l&#235;r&#235; t&#235; ikni.</p> 
<p><A NAME="an_3:21">3:21</A>&nbsp;Dhe do t'i jap k&#235;tij populli t&#235; mira para syve t&#235; Egjiptasve; dhe do t&#235; ndodh&#235; q&#235; kur t&#235; niseni, nuk do t&#235; shkoni duarbosh;</p> 
<p><A NAME="an_3:22">3:22</A>&nbsp;por &#231;do grua do t'i k&#235;rkoj&#235; fqinj&#235;s s&#235; saj dhe gruas q&#235; banon n&#235; sht&#235;pin&#235; e saj sende argjendi, sende ari dhe rroba; dhe ju do t'ua vini n&#235; shtat bijve dhe bijave tuaja; k&#235;shtu do t'i zhvishni Egjiptasit".</p> 
<p><A NAME="an_4:1">4:1</A>&nbsp;Moisiu u p&#235;rgjigj dhe tha: "Por ja, ata nuk do t&#235; m&#235; besojn&#235; as do t'i binden z&#235;rit tim, sepse do t&#235; thon&#235;: "Zoti nuk t&#235; &#235;sht&#235; shfaqur"".</p> 
<p><A NAME="an_4:2">4:2</A>&nbsp;At&#235;her&#235; Zoti i tha: "&#199;'&#235;sht&#235; ajo q&#235; ke n&#235; dor&#235;?". Ai u p&#235;rgjegj: "Nj&#235; bastun".</p> 
<p><A NAME="an_4:3">4:3</A>&nbsp;Zoti tha: "Hidhe p&#235;r tok&#235;". Ai e hodhi p&#235;r tok&#235;, dhe ai u b&#235; nj&#235; gjarp&#235;r, para t&#235; cilit Moisiu iku me vrap.</p> 
<p><A NAME="an_4:4">4:4</A>&nbsp;At&#235;her&#235; Zoti i tha Moisiut: "Zgjate dor&#235;n dhe kape nga bishti". (Ai zgjati dor&#235;n dhe e mori, dhe n&#235; dor&#235;n e tij ai u b&#235; nj&#235; bastun).</p> 
<p><A NAME="an_4:5">4:5</A>&nbsp;"K&#235;t&#235; ke p&#235;r t&#235; b&#235;r&#235;", tha Zoti, "me q&#235;llim q&#235; t&#235; besojn&#235; se Zoti, Per&#235;ndia i et&#235;rve t&#235; tyre, Per&#235;ndia i Abrahamit, Per&#235;ndia i Isakut dhe Per&#235;ndia i Jakobit t&#235; &#235;sht&#235; shfaqur".</p> 
<p><A NAME="an_4:6">4:6</A>&nbsp;Zoti i tha akoma: "Tani v&#235;r dor&#235;n n&#235; gjirin t&#235;nd". Dhe ai vuri dor&#235;n e tij n&#235; gji dhe pastaj e t&#235;rhoqi, dhe ja, dora ishte lebrosur, e bardh&#235; si bora.</p> 
<p><A NAME="an_4:7">4:7</A>&nbsp;Zoti i tha akoma: "V&#235;re p&#235;rs&#235;ri dor&#235;n n&#235; gjirin t&#235;nd". Ai e vuri p&#235;rs&#235;ri dor&#235;n e tij n&#235; gji dhe pastaj e t&#235;rhoqi nga gjiri, dhe ja, ajo ishte b&#235;r&#235; nj&#235;lloj si mishi i tij.</p> 
<p><A NAME="an_4:8">4:8</A>&nbsp;"Tani ka p&#235;r t&#235; ndodhur q&#235;, po t&#235; jet&#235; se nuk t&#235; besojn&#235; dhe nuk e d&#235;gjojn&#235; z&#235;rin e shenj&#235;s s&#235; par&#235;, do t&#235; besojn&#235; z&#235;rin e shenj&#235;s s&#235; dyt&#235;.</p> 
<p><A NAME="an_4:9">4:9</A>&nbsp;Por, n&#235; rast se ata nuk do t'u besojn&#235; as k&#235;tyre dy shenjave dhe nuk do t'i binden z&#235;rit t&#235;nd, ti at&#235;here merr uj&#235; nga lumi dhe derdhe mbi tok&#235; t&#235; that&#235;; dhe uji q&#235; do t&#235; kesh marr&#235; nga lumi do t&#235; b&#235;het gjak mbi tok&#235;n e that&#235;".</p> 
<p><A NAME="an_4:10">4:10</A>&nbsp;At&#235;her&#235; Moisiu i tha Zotit: "Mjerisht, o Zot, un&#235; nuk jam njeri i goj&#235;s; nuk isha i till&#235; n&#235; t&#235; kaluar&#235;n dhe nuk jam i till&#235; q&#235; kur i ke folur sh&#235;rb&#235;torit t&#235;nd, sepse jam i ngath&#235;t n&#235; fjal&#235; dhe kuvend".</p> 
<p><A NAME="an_4:11">4:11</A>&nbsp;Zoti i tha: "Kush e ka b&#235;r&#235; goj&#235;n e njeriut, ose kush e b&#235;n njeriun t&#235; pagoj&#235;, t&#235; shurdh&#235;r, me sy ose t&#235; verb&#235;r? A nuk jam un&#235; vall&#235;, Zoti?</p> 
<p><A NAME="an_4:12">4:12</A>&nbsp;Dhe tani shko, un&#235; do t&#235; jem me goj&#235;n t&#235;nde dhe do t&#235; t&#235; m&#235;soj at&#235; q&#235; duhet t&#235; thuash".</p> 
<p><A NAME="an_4:13">4:13</A>&nbsp;Por Moisiu tha: "Oh! Zot, d&#235;rgo mesazhin t&#235;nd n&#235;p&#235;rmjet kujt t&#235; duash!".</p> 
<p><A NAME="an_4:14">4:14</A>&nbsp;At&#235;her&#235; zem&#235;rimi i Zotit u ndez kund&#235;r Moisiut, dhe i tha: "A nuk &#235;sht&#235; ndofta Aaroni v&#235;llai yt, Leviti? Un&#235; e di q&#235; ai flet bukur. Ja tani, ai po del t&#235; t&#235; takoj&#235;; sa t&#235; t&#235; shoh&#235; do t&#235; ndjej&#235; g&#235;zim n&#235; zem&#235;r t&#235; vet.</p> 
<p><A NAME="an_4:15">4:15</A>&nbsp;Ti do t'i flas&#235;sh dhe do t'i v&#235;sh fjal&#235;t n&#235; goj&#235;n e tij, dhe un&#235; do t&#235; jem me goj&#235;n t&#235;nde dhe me goj&#235;n e tij dhe do t'ju m&#235;soj at&#235; q&#235; duhet t&#235; b&#235;ni.</p> 
<p><A NAME="an_4:16">4:16</A>&nbsp;Ai do t&#235; jet&#235; z&#235;dh&#235;n&#235;si yt n&#235; popull; k&#235;shtu ai p&#235;r ty do t&#235; jet&#235; goja dhe ti p&#235;r t&#235; do t&#235; jesh si Per&#235;ndia.</p> 
<p><A NAME="an_4:17">4:17</A>&nbsp;Tani merr n&#235; dor&#235; k&#235;t&#235; bastun me t&#235; cilin ke p&#235;r t&#235; b&#235;r&#235; mrekullit&#235;".</p> 
<p><A NAME="an_4:18">4:18</A>&nbsp;At&#235;her&#235; Moisiu iku, u kthye te Jethro, vjehrri i tij, dhe i tha: "Oh, l&#235;rm&#235; t&#235; shkoj dhe t&#235; kthehem te v&#235;llez&#235;rit e mi q&#235; jan&#235; n&#235; Egjipt, p&#235;r t&#235; par&#235; n&#235; se ende jan&#235; gjall&#235;". Dhe Jethro i tha Moisiut: "Shko n&#235; paqe".</p> 
<p><A NAME="an_4:19">4:19</A>&nbsp;Zoti i tha Moisiut n&#235; Madian: "Shko, kthehu n&#235; Egjipt sepse t&#235; gjith&#235; ata q&#235; k&#235;rkonin jet&#235;n t&#235;nde kan&#235; vdekur".</p> 
<p><A NAME="an_4:20">4:20</A>&nbsp;K&#235;shtu Moisiu mori t&#235; shoqen dhe bijt&#235; e tij, i hipi mbi gomar dhe u kthye n&#235; vendin e Egjiptit. Dhe Moisiu mori n&#235; dor&#235; bastunin e Per&#235;ndis&#235;.</p> 
<p><A NAME="an_4:21">4:21</A>&nbsp;Zoti i tha pastaj Moisiut: "Kur t&#235; jesh kthyer n&#235; Egjipt, do t&#235; kujdesesh t&#235; b&#235;sh para Faraonit t&#235;r&#235; mrekullit&#235; q&#235; t&#235; kam dh&#235;n&#235; pushtet t&#235; kryesh; por un&#235; do ta ngurt&#235;soj zemr&#235;n e tij dhe ai nuk do ta l&#235;r&#235; popullin t&#235; shkoj&#235;.</p> 
<p><A NAME="an_4:22">4:22</A>&nbsp;Dhe ti do t'i thuash Faraonit: "K&#235;shtu thot&#235; Zoti: Izraeli &#235;sht&#235; biri im, i par&#235;linduri im".</p> 
<p><A NAME="an_4:23">4:23</A>&nbsp;Prandaj un&#235; t&#235; them: L&#235;re birin tim t&#235; shkoj&#235;, q&#235; t&#235; m&#235; sh&#235;rbej&#235;; por n&#235; qoft&#235; se ti nuk e l&#235; t&#235; shkoj&#235;, ja, un&#235; do t&#235; vras birin t&#235;nd, t&#235; par&#235;lindurin t&#235;nd".</p> 
<p><A NAME="an_4:24">4:24</A>&nbsp;Por gjat&#235; udh&#235;timit, n&#235; vendin ku kishin fushuar, Zoti shkoi t&#235; takoj&#235; Moisiun dhe u p&#235;rpoq ta b&#235;nte t&#235; vdiste.</p> 
<p><A NAME="an_4:25">4:25</A>&nbsp;At&#235;her&#235; Sefora mori nj&#235; strall t&#235; mpreht&#235; dhe preu prepucin e birit t&#235; saj dhe e hodhi n&#235; k&#235;mb&#235;t e Moisiut, duke th&#235;n&#235;: "Ti p&#235;r mua je nj&#235; dh&#235;nd&#235;r n&#235; gjak!".</p> 
<p><A NAME="an_4:26">4:26</A>&nbsp;K&#235;shtu Zoti e la. At&#235;her&#235; ajo tha: "Ti je nj&#235; dh&#235;nd&#235;r gjakatar", p&#235;r shkak t&#235; rrethprerjes.</p> 
<p><A NAME="an_4:27">4:27</A>&nbsp;Zoti i tha Aaronit: "Shko n&#235; shkret&#235;tir&#235; t&#235; takosh Moisiun". Dhe ai shkoi, e takoi at&#235; n&#235; malin e Per&#235;ndis&#235; dhe e puthi.</p> 
<p><A NAME="an_4:28">4:28</A>&nbsp;Dhe Moisiu i tregoi Aaronit t&#235;r&#235; fjal&#235;t q&#235; Zoti e kishte porositur t&#235; thoshte, dhe t&#235;r&#235; shenjat e mahnitshme q&#235; i kishte urdh&#235;ruar t&#235; b&#235;nte.</p> 
<p><A NAME="an_4:29">4:29</A>&nbsp;At&#235;her&#235; Moisiu dhe Aaroni shkuan dhe mblodh&#235;n t&#235;r&#235; pleqt&#235; e bijve t&#235; Izraelit.</p> 
<p><A NAME="an_4:30">4:30</A>&nbsp;Dhe Aaroni tregoi t&#235;r&#235; fjal&#235;t q&#235; Zoti i kishte th&#235;n&#235; Moisiut, dhe b&#235;ri mrekullit&#235; n&#235; sy t&#235; popullit.</p> 
<p><A NAME="an_4:31">4:31</A>&nbsp;K&#235;shtu populli i besoi. Ata kuptuan q&#235; Zoti kishte vizituar bijt&#235; e Izraelit dhe kishte par&#235; d&#235;shp&#235;rimin e tyre; dhe u p&#235;rkul&#235;n dhe e adhuruan.</p> 
<p><A NAME="an_5:1">5:1</A>&nbsp;Pas k&#235;saj, Moisiu dhe Aaroni shkuan te Faraoni dhe i than&#235;: "K&#235;shtu thot&#235; Zoti, Per&#235;ndia i Izraelit: "L&#235;re popullin tim t&#235; shkoj&#235;, me q&#235;llim q&#235; t&#235; kremtoj&#235; p&#235;r mua nj&#235; fest&#235; n&#235; shkret&#235;tir&#235;"".</p> 
<p><A NAME="an_5:2">5:2</A>&nbsp;Por Faraoni u p&#235;rgjigj: "Kush &#235;sht&#235; Zoti q&#235; un&#235; duhet t'i bindem z&#235;rit t&#235; tij dhe ta l&#235; Izraelin t&#235; shkoj&#235;? Un&#235; nuk e njoh Zotin dhe nuk kam p&#235;r ta l&#235;n&#235; Izraelin t&#235; shkoj&#235;".</p> 
<p><A NAME="an_5:3">5:3</A>&nbsp;At&#235;her&#235; ata i than&#235;: "Per&#235;ndia i Hebrenjve na doli p&#235;rball&#235;; tani na l&#235;r t&#235; ecim tri dit&#235; me radh&#235; n&#235; shkret&#235;tir&#235; q&#235; t&#235; b&#235;jm&#235; nj&#235; flijim p&#235;r Zotin, q&#235; &#235;sht&#235; Per&#235;ndia yn&#235;, q&#235; ai t&#235; mos na godas&#235; me murtaj&#235; ose me shpat&#235;".</p> 
<p><A NAME="an_5:4">5:4</A>&nbsp;Mbreti i Egjiptit u tha atyre: "Pse vall&#235; Moisiu dhe Aaroni e largojn&#235; popullin nga puna e tij? Kthehuni n&#235; mundimet tuaja!".</p> 
<p><A NAME="an_5:5">5:5</A>&nbsp;Faraoni tha p&#235;rs&#235;ri: "Ja, tani populli i vendit &#235;sht&#235; i shumt&#235;, dhe ju doni q&#235; ai t&#235; nd&#235;rpres&#235; mundimet e tij".</p> 
<p><A NAME="an_5:6">5:6</A>&nbsp;K&#235;shtu po at&#235; dit&#235; Faraoni i urdh&#235;roi shtyp&#235;sit e popullit dhe kryeintendent&#235;t e tij, duke th&#235;n&#235;:</p> 
<p><A NAME="an_5:7">5:7</A>&nbsp;"Mos i jepni m&#235; kasht&#235; popullit p&#235;r t&#235; b&#235;r&#235; tulla, si m&#235; par&#235;; le t&#235; shkojn&#235; ata vet&#235; t&#235; mbledhin kasht&#235;n!</p> 
<p><A NAME="an_5:8">5:8</A>&nbsp;Por i detyroni t&#235; prodhojn&#235; t&#235; nj&#235;jt&#235;n sasi tullash q&#235; b&#235;nin m&#235; par&#235;, pa asnj&#235; pak&#235;sim; sepse ata jan&#235; p&#235;rtac&#235;, dhe p&#235;r k&#235;t&#235; arsye ata b&#235;rtasin, duke th&#235;n&#235;: "T&#235; shkojm&#235; t&#235; b&#235;jm&#235; fli p&#235;r Per&#235;ndin&#235; ton&#235;!".</p> 
<p><A NAME="an_5:9">5:9</A>&nbsp;I mbingarkoni me pun&#235; t&#235; r&#235;nd&#235; k&#235;ta njer&#235;z, dhe ata ta kryejn&#235; pa u v&#235;n&#235; veshin fjal&#235;ve mashtruese".</p> 
<p><A NAME="an_5:10">5:10</A>&nbsp;At&#235;her&#235; shtyp&#235;sit e popullit dhe kryeintendent&#235;t e tij dol&#235;n dhe i than&#235; popullit: "K&#235;shtu thot&#235; Faraoni: "Un&#235; nuk do t'ju jap m&#235; kasht&#235;.</p> 
<p><A NAME="an_5:11">5:11</A>&nbsp;Shkoni vet&#235; ta gjeni kasht&#235;n ku mund t&#235; jet&#235;, sepse puna juaj nuk do t&#235; pak&#235;sohet aspak"".</p> 
<p><A NAME="an_5:12">5:12</A>&nbsp;K&#235;shtu populli u shp&#235;rnda n&#235; t&#235; gjith&#235; vendin e Egjiptit, p&#235;r t&#235; mbledhur kallamishte n&#235; vend t&#235; kasht&#235;s.</p> 
<p><A NAME="an_5:13">5:13</A>&nbsp;Dhe kontrollor&#235;t i nxisnin duke th&#235;n&#235;: "P&#235;rfundoni pun&#235;n tuaj &#231;do dit&#235; si n&#235; koh&#235;n kur kishte kasht&#235;!".</p> 
<p><A NAME="an_5:14">5:14</A>&nbsp;Dhe kryepun&#235;tor&#235;t e skuadrave t&#235; bijve t&#235; Izraelit, t&#235; caktuar mbi ta nga kontrollor&#235;t e Faraonit, i rrah&#235;n dhe i pyet&#235;n: "Pse nuk e keni p&#235;rfunduar, dje dhe sot si m&#235; par&#235;, sasin&#235; e caktuar t&#235; tullave?".</p> 
<p><A NAME="an_5:15">5:15</A>&nbsp;At&#235;her&#235; kryepun&#235;tor&#235;t e skuadrave t&#235; bijve t&#235; Izraelit erdh&#235;n p&#235;r t&#235; protestuar te Faraoni, duke th&#235;n&#235;: "Pse sillesh k&#235;shtu me sh&#235;rb&#235;tor&#235;t e tu?</p> 
<p><A NAME="an_5:16">5:16</A>&nbsp;Nuk u jepet m&#235; kasht&#235; sh&#235;rb&#235;tor&#235;ve t&#235; tu, dhe na thuhet: "B&#235;ni tulla!". Dhe ja, sh&#235;rb&#235;tor&#235;t e tu i rrahin, por faji &#235;sht&#235; i popullit t&#235;nd".</p> 
<p><A NAME="an_5:17">5:17</A>&nbsp;At&#235;her&#235; ai u p&#235;rgjigj: "Jeni p&#235;rtac&#235;, shum&#235; p&#235;rtac&#235;! P&#235;r k&#235;t&#235; arsye thoni: "T&#235; b&#235;jm&#235; fli p&#235;r Zotin".</p> 
<p><A NAME="an_5:18">5:18</A>&nbsp;Shkoni, pra, t&#235; punoni! Nuk do t'ju jepet kasht&#235;, por do t&#235; dor&#235;zoni po at&#235; sasi tullash".</p> 
<p><A NAME="an_5:19">5:19</A>&nbsp;Kryepun&#235;tor&#235;t e skuadrave t&#235; bijve t&#235; Izraelit u bind&#235;n se i gjeti halli, sepse u thuhej: "Mos e pak&#235;soni n&#235; asnj&#235; m&#235;nyr&#235; numrin e caktuar t&#235; tullave p&#235;r &#231;do dit&#235;".</p> 
<p><A NAME="an_5:20">5:20</A>&nbsp;Pastaj, si dol&#235;n nga Faraoni, takuan Moisiun dhe Aaronin, q&#235; po i prisnin,</p> 
<p><A NAME="an_5:21">5:21</A>&nbsp;dhe u than&#235; atyre: "Le t'i hedh&#235; syt&#235; Zoti mbi ju dhe le t&#235; gjykoj&#235;, sepse na keni b&#235;r&#235; t&#235; urryer n&#235; syt&#235; e Faraonit dhe n&#235; syt&#235; e sh&#235;rb&#235;tor&#235;ve t&#235; tij duke v&#235;n&#235; n&#235; duart e tyre shpat&#235;n p&#235;r t&#235; na vrar&#235;".</p> 
<p><A NAME="an_5:22">5:22</A>&nbsp;At&#235;her&#235; Moisiu u kthye te Zoti dhe i tha: "O Per&#235;ndi, pse e fute n&#235; halle k&#235;t&#235; popull? Pse pra m&#235; d&#235;rgove?</p> 
<p><A NAME="an_5:23">5:23</A>&nbsp;Sepse, qysh prej dit&#235;s q&#235; vajta te Faraoni, p&#235;r t'i folur n&#235; emrin t&#235;nd, ai i ka b&#235;r&#235; t&#235; keqe k&#235;tij populli dhe ti nuk e &#231;lirove aspak popullin t&#235;nd".</p> 
<p><A NAME="an_6:1">6:1</A>&nbsp;Zoti i tha Moisiut: "Tani ke p&#235;r t&#235; par&#235; &#231;far&#235; kam p&#235;r t'i b&#235;r&#235; Faraonit; sepse i detyruar nga nj&#235; dor&#235; e fuqishme ai do t'i l&#235;r&#235; t&#235; shkojn&#235;; po, i detyruar nga nj&#235; dor&#235; e fuqishme do t'i d&#235;boj&#235; nga vendi i tij".</p> 
<p><A NAME="an_6:2">6:2</A>&nbsp;Pastaj Zoti i foli Moisiut dhe i tha: "Un&#235; jam Zoti,</p> 
<p><A NAME="an_6:3">6:3</A>&nbsp;dhe i jam shfaqur Abrahamit, Isakut dhe Jakobit, si Per&#235;ndi i plotfuqish&#235;m; por ata nuk m&#235; kishin njohur kurr&#235; me emrin tim, Zot.</p> 
<p><A NAME="an_6:4">6:4</A>&nbsp;Kam caktuar gjithashtu bes&#235;lidhjen time me ta, duke u premtuar se do t'u jap vendin e Kanaanit, vendin ku q&#235;ndruan si t&#235; huaj.</p> 
<p><A NAME="an_6:5">6:5</A>&nbsp;D&#235;gjova edhe kuj&#235;n e bijve t&#235; Izraelit q&#235; Egjiptasit i mbajn&#235; n&#235; skllav&#235;ri dhe m'u kujtua bes&#235;lidhja ime.</p> 
<p><A NAME="an_6:6">6:6</A>&nbsp;Prandaj u thuaj bijve t&#235; Izraelit: "Un&#235; jam Zoti; do t'ju heq nga pun&#235;t e r&#235;nda q&#235; ju kan&#235; imponuar Egjiptasit, do t'ju &#231;liroj nga skllav&#235;rimi i tyre dhe do t'ju &#231;liroj me krah t&#235; shtrir&#235; dhe nd&#235;shkime t&#235; m&#235;dha.</p> 
<p><A NAME="an_6:7">6:7</A>&nbsp;Do t'ju marr si popullin tim, dhe do t&#235; jem Per&#235;ndia juaj; dhe ju do t&#235; m&#235;soni q&#235; un&#235; jam Zoti, Per&#235;ndia juaj, q&#235; ju heq nga pun&#235;t e r&#235;nda t&#235; imponuara nga Egjiptasit.</p> 
<p><A NAME="an_6:8">6:8</A>&nbsp;Dhe do t'ju b&#235;j t&#235; hyni n&#235; vendin, q&#235; u betova t'i jap Abrahamit, Isakut dhe Jakobit; dhe do t'jua jap at&#235; n&#235; trash&#235;gimi. Un&#235; jam Zoti"".</p> 
<p><A NAME="an_6:9">6:9</A>&nbsp;K&#235;shtu u foli Moisiu bijve t&#235; Izraelit; por ata nuk ia vun&#235; veshin Moisiut, nga shkaku i ankthit dhe i skllav&#235;rise s&#235; r&#235;nd&#235;.</p> 
<p><A NAME="an_6:10">6:10</A>&nbsp;Zoti i foli edhe m&#235; Moisiut, duke i th&#235;n&#235;:</p> 
<p><A NAME="an_6:11">6:11</A>&nbsp;"Shko, foli Faraonit, mbretit t&#235; Egjiptit, q&#235; t&#235; lejoj&#235; bijt&#235; e Izraelit t&#235; dalin nga vendi i tij".</p> 
<p><A NAME="an_6:12">6:12</A>&nbsp;Por Moisiu foli p&#235;rpara Zotit dhe i tha: "Ja, bijt&#235; e Izraelit nuk m&#235; d&#235;gjuan; si mundet Faraoni t&#235; m&#235; d&#235;gjoj&#235; mua, q&#235; jam i parrethprer&#235; n&#235; buz&#235;?".</p> 
<p><A NAME="an_6:13">6:13</A>&nbsp;Por Zoti i foli Moisiut dhe Aaronit dhe i urdh&#235;roi t&#235; shkonin te bijt&#235; e Izraelit dhe te Faraoni mbret i Egjiptit, me q&#235;llim q&#235; t'i nxirrnin bijt&#235; e Izraelit nga vendi i Egjiptit.</p> 
<p><A NAME="an_6:14">6:14</A>&nbsp;K&#235;ta jan&#235; kryetar&#235;t e familjeve t&#235; tyre. Bijt&#235; e Rubenit, t&#235; par&#235;lindurit t&#235; Izraelit qen&#235;: Hanoku dhe Pallu, Hetsroni dhe Karmi. K&#235;to qen&#235; familjet e Rubenit.</p> 
<p><A NAME="an_6:15">6:15</A>&nbsp;Bijt&#235; e Simeonit qen&#235;: Jemueli, Jamini, Ohadi, Jakini, Tsohari dhe Sauli, bir i Kananeases. K&#235;to qen&#235; familjet e Simeonit.</p> 
<p><A NAME="an_6:16">6:16</A>&nbsp;K&#235;ta jan&#235; emrat e bijve t&#235; Levit, sipas brezave t&#235; tyre: Gershomi, Kehathi dhe Merari. Levi jetoi nj&#235;qind e tridhjet&#235; e shtat&#235; vjet.</p> 
<p><A NAME="an_6:17">6:17</A>&nbsp;Bijt&#235; e Gershomit qen&#235;: Libni dhe Shimej, bashk&#235; me familjet e tyre.</p> 
<p><A NAME="an_6:18">6:18</A>&nbsp;Bijt&#235; e Kehathit qen&#235;: Amrami, Jitshari, Hebroni dhe Ucieli. Kehathi jetoi nj&#235;qind e tridhjet&#235; e tre vjet.</p> 
<p><A NAME="an_6:19">6:19</A>&nbsp;Bijt&#235; e Merarit qen&#235;: Mahli dhe Mushi. K&#235;to qen&#235; edhe familjet e Levit&#235;ve sipas brezave t&#235; tyre.</p> 
<p><A NAME="an_6:20">6:20</A>&nbsp;Amrami mori p&#235;r grua Jokebed&#235;n, motr&#235;n e atit t&#235; tij; dhe ajo i lindi Aaronin dhe Moisiun. Amrami jetoi nj&#235;qind e tridhjet&#235; e shtat&#235; vjet.</p> 
<p><A NAME="an_6:21">6:21</A>&nbsp;Bijt&#235; e Itsharit qen&#235;: Koreu, Nefegu dhe Zikri.</p> 
<p><A NAME="an_6:22">6:22</A>&nbsp;Bijt&#235; e Ucielit qen&#235;: Mishaeli, Eltsafani dhe Sitri.</p> 
<p><A NAME="an_6:23">6:23</A>&nbsp;Aaroni mori p&#235;r grua Elisheb&#235;n, t&#235; bij&#235;n e Aminadabit dhe mot&#235;r e Nahashonit; dhe ajo i lindi Nadabin, Abihun, Eleazarin dhe Ithamarin.</p> 
<p><A NAME="an_6:24">6:24</A>&nbsp;Bijt&#235; e Koreut qen&#235;: Asiri, Elkanahu dhe Abiasafi. K&#235;to qen&#235; familjet e Koreut.</p> 
<p><A NAME="an_6:25">6:25</A>&nbsp;Eleazari, bir i Aaronit, mori p&#235;r grua nj&#235; nga bijat e Putielit; dhe ajo i lindi Fineasin. K&#235;ta qen&#235; t&#235; par&#235;t e et&#235;rve t&#235; Levit&#235;ve n&#235; familjet e tyre.</p> 
<p><A NAME="an_6:26">6:26</A>&nbsp;Dhe k&#235;ta jan&#235; vet Aaroni dhe Moisiu, t&#235; cil&#235;ve Zoti u tha: "Nxirrini bijt&#235; e Izraelit nga vendi i Egjiptit, sipas rendit t&#235; tyre".</p> 
<p><A NAME="an_6:27">6:27</A>&nbsp;K&#235;ta jan&#235; ata q&#235; i fol&#235;n Faraonit mbretit t&#235; Egjiptit p&#235;r t&#235; nxjerr&#235; bijt&#235; e Izraelit nga Egjipti; ata jan&#235; vet&#235; Moisiu dhe Aaroni.</p> 
<p><A NAME="an_6:28">6:28</A>&nbsp;Por erdhi dita kur Zoti i foli Moisiut n&#235; vendin e Egjiptit,</p> 
<p><A NAME="an_6:29">6:29</A>&nbsp;kur Zoti iu drejtua Moisiut dhe i tha: "Un&#235; jam Zoti! Thuaji Faraonit, mbretit t&#235; Egjiptit, t&#235;r&#235; ato q&#235; po t&#235; them".</p> 
<p><A NAME="an_6:30">6:30</A>&nbsp;At&#235;her&#235; Moisiu u p&#235;rgjigj k&#235;shtu para Zotit: "Ja, un&#235; jam i parrethprer&#235; n&#235; buz&#235;; prandaj si mund t&#235; m&#235; d&#235;gjoj&#235; Faraoni?".</p> 
<p><A NAME="an_7:1">7:1</A>&nbsp;Zoti i tha Moisiut: "Shiko, un&#235; po t&#235; b&#235;j si per&#235;ndi p&#235;r Faraonin, dhe v&#235;llai yt Aaroni do t&#235; jet&#235; profeti yt.</p> 
<p><A NAME="an_7:2">7:2</A>&nbsp;Ti do t&#235; thuash t&#235;r&#235; ato q&#235; do t&#235; t&#235; urdh&#235;roj un&#235; dhe v&#235;llai yt Aaroni do t'i flas&#235; Faraonit, q&#235; t'i l&#235;r&#235; t&#235; shkojn&#235; bijt&#235; e Izraelit nga vendi i tij.</p> 
<p><A NAME="an_7:3">7:3</A>&nbsp;Por un&#235; do ta ngurt&#235;soj edhe m&#235; tep&#235;r zemr&#235;n e Faraonit dhe do t'i shum&#235;zoj shenjat dhe mrekullit&#235; e mia n&#235; vendin e Egjiptit.</p> 
<p><A NAME="an_7:4">7:4</A>&nbsp;Prandaj Faraoni nuk do t'jua v&#235;r&#235; veshin, dhe k&#235;shtu un&#235; do ta zgjas dor&#235;n mbi Egjipt dhe do t&#235; nxjerr nga vendi i Egjiptit radh&#235;t e mia, popullin tim, bijt&#235; e Izraelit, duke dh&#235;n&#235; nd&#235;shkime t&#235; m&#235;dha.</p> 
<p><A NAME="an_7:5">7:5</A>&nbsp;Egjiptasit do t&#235; marrin vesh at&#235;her&#235; q&#235; un&#235; jam Zoti, kur do t&#235; shtrij dor&#235;n time mbi Egjipt dhe do t&#235; nxjerr nga mesi i tyre bijt&#235; e Izraelit".</p> 
<p><A NAME="an_7:6">7:6</A>&nbsp;Dhe Moisiu dhe Aaroni vepruan k&#235;shtu; ata b&#235;n&#235; pik&#235;risht ashtusi&#231; i kishte urdh&#235;ruar Zoti.</p> 
<p><A NAME="an_7:7">7:7</A>&nbsp;Kur i fol&#235;n Faraonit, Moisiu ishte tet&#235;dhjet&#235; vje&#231; dhe Aaroni tet&#235;dhjet&#235; e tre.</p> 
<p><A NAME="an_7:8">7:8</A>&nbsp;Zoti i foli Moisiut dhe Aaronit, duke u th&#235;n&#235;:</p> 
<p><A NAME="an_7:9">7:9</A>&nbsp;"Kur Faraoni t'ju flas&#235; dhe t'ju thot&#235;: "B&#235;ni nj&#235; mrekulli", ti do t'i thuash Aaronit: "Merr bastunin t&#235;nd dhe hidhe para Faraonit, q&#235; t&#235; b&#235;het gjarp&#235;r"".</p> 
<p><A NAME="an_7:10">7:10</A>&nbsp;Moisiu dhe Aaroni vajt&#235;n pra te Faraoni dhe vepruan ashtu, pik&#235;risht si&#231; i kishte urdh&#235;ruar Zoti. Aaroni e hodhi bastunin e tij p&#235;rpara Faraonit dhe sh&#235;rb&#235;tor&#235;ve t&#235; tij, dhe ai u b&#235; gjarp&#235;r.</p> 
<p><A NAME="an_7:11">7:11</A>&nbsp;At&#235;her&#235; edhe Faraoni thirri t&#235; diturit dhe ysht&#235;sit; dhe magjistar&#235;t e Egjiptit me artin e tyre t&#235; fsheht&#235; b&#235;n&#235; edhe ata t&#235; nj&#235;jt&#235;n gj&#235;.</p> 
<p><A NAME="an_7:12">7:12</A>&nbsp;Secili prej tyre hodhi bastunin e tij, dhe bastun&#235;t u b&#235;n&#235; gjarp&#235;rinj; por bastuni i Aaronit i p&#235;rpiu bastun&#235;t e tyre.</p> 
<p><A NAME="an_7:13">7:13</A>&nbsp;Por zemra e Faraonit u ngurt&#235;sua dhe ai nuk i d&#235;gjoi ata, ashtu si&#231; kishte th&#235;n&#235; Zoti.</p> 
<p><A NAME="an_7:14">7:14</A>&nbsp;Zoti i tha Moisiut: "Zemra e Faraonit &#235;sht&#235; ngulmuese;</p> 
<p><A NAME="an_7:15">7:15</A>&nbsp;ai nuk pranon ta l&#235;r&#235; popullin t&#235; shkoj&#235;. Shko te Faraoni nes&#235;r n&#235; m&#235;ngjes, kur ai ka p&#235;r t&#235; dal&#235; p&#235;r t&#235; vajtur drejt ujit. Ti do t&#235; q&#235;ndrosh ta pres&#235;sh n&#235; breg t&#235; lumit dhe do t&#235; marr&#235;sh n&#235; dor&#235; bastunin q&#235; &#235;sht&#235; shnd&#235;rruar n&#235; gjarp&#235;r.</p> 
<p><A NAME="an_7:16">7:16</A>&nbsp;Dhe do t'i thuash: "Zoti, Per&#235;ndia i Hebrenjve, m&#235; ka d&#235;rguar te ti q&#235; t&#235; t&#235; them: L&#235;re popullin tim t&#235; shkoj&#235; q&#235; t&#235; m&#235; sh&#235;rbej&#235; n&#235; shkret&#235;tir&#235;; por ja, deri tani nuk ke d&#235;gjuar".</p> 
<p><A NAME="an_7:17">7:17</A>&nbsp;K&#235;shtu thot&#235; Zoti: "Nga kjo do t&#235; kuptosh q&#235; un&#235; jam Zoti; ja, me bastunin q&#235; kam n&#235; dor&#235; un&#235; do t&#235; rrah uj&#235;rat q&#235; jan&#235; n&#235; lum&#235;, dhe ato do t&#235; shnd&#235;rrohen n&#235; gjak.</p> 
<p><A NAME="an_7:18">7:18</A>&nbsp;Dhe peshqit q&#235; jan&#235; n&#235; lum&#235; do t&#235; ngordhin, lumi do t&#235; mbaj&#235; er&#235; t&#235; keqe, dhe Egjiptasve do t'u vij&#235; ndot t&#235; pin&#235; ujin e lumit"".</p> 
<p><A NAME="an_7:19">7:19</A>&nbsp;Dhe Zoti i tha Moisiut: "Thuaji Aaronit: "Merr bastunin t&#235;nd dhe shtrije dor&#235;n mbi uj&#235;rat e Egjiptit, mbi lumenjt&#235; e tij, mbi kanalet e tij, mbi pellgjet e tij dhe mbi t&#235; gjitha depot e ujit; k&#235;shtu  ato do t&#235; b&#235;hen gjak. Dhe do t&#235; ket&#235; gjak  n&#235; t&#235; gjith&#235; vendin e Egjiptit, si n&#235; en&#235;t prej druri ashtu dhe n&#235; en&#235;t prej guri"".</p> 
<p><A NAME="an_7:20">7:20</A>&nbsp;Moisiu dhe Aaroni vepruan ashtu, pik&#235;risht si&#231; i kishte urdh&#235;ruar Zoti. K&#235;shtu ai ngriti bastunin dhe rrahu uj&#235;rat q&#235; ndodheshin n&#235; lum&#235;, para syve t&#235; Faraonit dhe para syve t&#235; sh&#235;rb&#235;tor&#235;ve t&#235; tij;  dhe t&#235; gjitha uj&#235;rat q&#235; ishin n&#235; lum&#235; u  shnd&#235;rruan n&#235; gjak.</p> 
<p><A NAME="an_7:21">7:21</A>&nbsp;Dhe peshqit q&#235; ishin n&#235; lum&#235; ngordh&#235;n; dhe lumi u qelb, k&#235;shtu q&#235; Egjiptasit nuk mund t&#235; pinin m&#235; uj&#235;t e lumit. K&#235;shtu pati gjak n&#235; t&#235;r&#235; vendin e Egjiptit.</p> 
<p><A NAME="an_7:22">7:22</A>&nbsp;Por magjistar&#235;t e Egjiptit b&#235;n&#235; t&#235; nj&#235;jt&#235;n gj&#235; me artet e tyre t&#235; fshehta; dhe zemra e Faraonit u ngurt&#235;sua dhe ai nuk i d&#235;gjoi ata, ashtu si&#231; kishte th&#235;n&#235; Zoti.</p> 
<p><A NAME="an_7:23">7:23</A>&nbsp;Pas k&#235;saj Faraoni ktheu krah&#235;t dhe u drejtua nga sht&#235;pia e tij; dhe nuk i dha r&#235;nd&#235;si as k&#235;saj gj&#235;je.</p> 
<p><A NAME="an_7:24">7:24</A>&nbsp;Dhe t&#235;r&#235; Egjiptasit g&#235;rmuan n&#235; af&#235;rsi t&#235; lumit p&#235;r t&#235; k&#235;rkuar uj&#235; t&#235; pijsh&#235;m, sepse nuk mund t&#235; pinin ujin e lumit.</p> 
<p><A NAME="an_7:25">7:25</A>&nbsp;Kaluan k&#235;shtu shtat&#235; dit&#235;, q&#235; kur Zoti kishte rrahur lumin.</p> 
<p><A NAME="an_8:1">8:1</A>&nbsp;Pastaj Zoti i tha Moisiut: "Shko te Faraoni dhe thuaji: "K&#235;shtu thot&#235; Zoti: L&#235;re popullin tim t&#235; shkoj&#235; me q&#235;llim q&#235; t&#235; m&#235; sh&#235;rbej&#235;.</p> 
<p><A NAME="an_8:2">8:2</A>&nbsp;Dhe n&#235; qoft&#235; se nuk pranon ta l&#235;sh t&#235; shkoj&#235;, ja, un&#235; do ta godas gjith&#235; vendin t&#235;nd me kamxhikun e bretkosave.</p> 
<p><A NAME="an_8:3">8:3</A>&nbsp;K&#235;shtu lumi do t&#235; mbushet me bretkosa, dhe ato do t&#235; ngjiten dhe do t&#235; hyjn&#235; n&#235; sht&#235;pin&#235; t&#235;nde, n&#235; dhom&#235;n ku fle ti, mbi shtratin t&#235;nd, n&#235; sht&#235;pit&#235; e sh&#235;rb&#235;tor&#235;ve t&#235; tu dhe midis popullit, n&#235; furrat e tua dhe n&#235; magjet e buk&#235;s.</p> 
<p><A NAME="an_8:4">8:4</A>&nbsp;Dhe bretkosat do t&#235; vijn&#235; kund&#235;r teje, kund&#235;r popullit t&#235;nd dhe kund&#235;r t&#235;r&#235; sh&#235;rb&#235;tor&#235;ve t&#235; tu"".</p> 
<p><A NAME="an_8:5">8:5</A>&nbsp;Pastaj Zoti i tha Moisiut: "I thuaj Aaronit: "Shtri dor&#235;n t&#235;nde me bastunin t&#235;nd mbi lumenjt&#235;, mbi kanalet dhe pellgjet dhe b&#235;j q&#235; t&#235; ngjiten bretkosat mbi vendin e Egjiptit"".</p> 
<p><A NAME="an_8:6">8:6</A>&nbsp;K&#235;shtu Aaroni shtriu dor&#235;n e tij mbi uj&#235;rat e Egjiptit, dhe bretkosat u ngjit&#235;n dhe mbuluan vendin e Egjiptit.</p> 
<p><A NAME="an_8:7">8:7</A>&nbsp;Por magjistar&#235;t b&#235;n&#235; t&#235; nj&#235;jt&#235;n gj&#235; me artet e tyre t&#235; fshehta dhe i b&#235;n&#235; bretkosat t&#235; ngjiten n&#235; vendin e Egjiptit.</p> 
<p><A NAME="an_8:8">8:8</A>&nbsp;At&#235;her&#235; Faraoni thirri Moisiun dhe Aaronin dhe u tha: "Lutjuni Zotit q&#235; t'i largoj&#235; bretkosat nga un&#235;, nga populli im, dhe un&#235; do ta lejoj popullin t&#235; shkoj&#235;, q&#235; t&#235; b&#235;j&#235; fli p&#235;r Zotin".</p> 
<p><A NAME="an_8:9">8:9</A>&nbsp;Moisiu i tha Faraonit: "B&#235;m&#235; nderin t&#235; m&#235; thuash kur t&#235; nd&#235;rhyj p&#235;r ty, p&#235;r sh&#235;rb&#235;tor&#235;t e tu dhe p&#235;r popullin t&#235;nd, pran&#235; Zotit me q&#235;llim q&#235; ai t&#235; zhduk&#235; bretkosat q&#235; ndodhen rreth teje dhe sht&#235;pive t&#235; tua, dhe t&#235; mbeten vet&#235;m n&#235; lum&#235;".</p> 
<p><A NAME="an_8:10">8:10</A>&nbsp;Ai u p&#235;rgjigj: "Nes&#235;r". Dhe Moisiu tha: "Do t&#235; b&#235;het si&#231; thua ti, k&#235;shtu q&#235; ti t&#235; dish se askush nuk &#235;sht&#235; si Zoti, Per&#235;ndia yn&#235;.</p> 
<p><A NAME="an_8:11">8:11</A>&nbsp;Dhe bretkosat do t&#235; largohen nga ti, nga sht&#235;pit&#235; e tua, nga sh&#235;rb&#235;tor&#235;t e tu dhe nga populli yt; ato do t&#235; mbeten vet&#235;m n&#235; lum&#235;".</p> 
<p><A NAME="an_8:12">8:12</A>&nbsp;Moisiu dhe Aaroni dol&#235;n nga Faraoni; dhe Moisiu iu lut Zotit p&#235;r bretkosat q&#235; kishte d&#235;rguar kund&#235;r Faraonit.</p> 
<p><A NAME="an_8:13">8:13</A>&nbsp;Dhe Zoti veproi sipas fjal&#235;s s&#235; Moisiut, dhe bretkosat ngordh&#235;n n&#235; sht&#235;pit&#235;, n&#235; oborret dhe n&#235; arat.</p> 
<p><A NAME="an_8:14">8:14</A>&nbsp;I grumbulluan pastaj n&#235; togje dhe vendi filloi t&#235; mbaj&#235; er&#235; t&#235; keqe.</p> 
<p><A NAME="an_8:15">8:15</A>&nbsp;Po kur Faraoni pa q&#235; kishte pak leht&#235;sim, e ngurt&#235;soi zemr&#235;n e tij dhe nuk i d&#235;gjoi m&#235;, ashtu si&#231; kishte th&#235;n&#235; Zoti.</p> 
<p><A NAME="an_8:16">8:16</A>&nbsp;Pastaj Zoti i tha Moisiut: "I thuaj Aaronit: "Zgjate bastunin t&#235;nd dhe rrih pluhurin e tok&#235;s, dhe ai do t&#235; b&#235;het mushkonja p&#235;r t&#235;r&#235; vendin e Egjiptit"".</p> 
<p><A NAME="an_8:17">8:17</A>&nbsp;Dhe ata k&#235;shtu vepruan. Aaroni shtriu dor&#235;n me bastunin e tij, rrahu pluhurin e tok&#235;s dhe njer&#235;zit e kafsh&#235;t u mbuluan nga mushkonja; t&#235;r&#235; pluhuri i tok&#235;s u shnd&#235;rrua n&#235; mushkonja n&#235; t&#235; gjith&#235; vendin e Egjiptit.</p> 
<p><A NAME="an_8:18">8:18</A>&nbsp;Magjistar&#235;t u p&#235;rpoq&#235;n t&#235; b&#235;nin t&#235; nj&#235;jt&#235;n gj&#235; me an&#235; t&#235; arteve t&#235; tyre t&#235; fshehta p&#235;r t&#235; prodhuar mushkonja, por nuk ia dol&#235;n dot. Mushkonjat mbuluan, pra, njer&#235;zit dhe kafsh&#235;t.</p> 
<p><A NAME="an_8:19">8:19</A>&nbsp;At&#235;her&#235; magjistar&#235;t i than&#235; Faraonit: "Ky &#235;sht&#235; gishti i Per&#235;ndis&#235;". Por zemra e Faraonit u ngurt&#235;sua dhe ai nuk i d&#235;gjoi m&#235;, ashtu si kishte th&#235;n&#235; Zoti.</p> 
<p><A NAME="an_8:20">8:20</A>&nbsp;Pastaj Zoti i tha Moisiut: "&#199;ohu her&#235;t n&#235; m&#235;ngjes dhe paraqitu tek Faraoni, kur ai del p&#235;r t&#235; vajtur drejt ujit; dhe i thuaj: "K&#235;shtu thot&#235; Zoti: L&#235;re popullin tim q&#235; t&#235; mund t&#235; m&#235; sh&#235;rbej&#235;.</p> 
<p><A NAME="an_8:21">8:21</A>&nbsp;Por n&#235; rast se ti nuk e l&#235; popullin tim t&#235; shkoj&#235;, ja un&#235; do t&#235; d&#235;rgoj kund&#235;r teje, mbi sh&#235;rb&#235;tor&#235;t e tu, mbi popullin t&#235;nd e brenda sht&#235;pive t&#235; tua mori mizash; sht&#235;pit&#235; e Egjiptasve do t&#235; jen&#235; plot  me mori mizash, dhe k&#235;shtu do t&#235; jet&#235; toka  mbi t&#235; cil&#235;n ndodhen.</p> 
<p><A NAME="an_8:22">8:22</A>&nbsp;Por at&#235; dit&#235; un&#235; do ta ve&#231;oj vendin e Goshenit, ku banon populli im; dhe atje nuk do t&#235; ket&#235; mori mizash, q&#235; ti t&#235; dish q&#235; un&#235; jam Zoti n&#235; mes t&#235; vendit.</p> 
<p><A NAME="an_8:23">8:23</A>&nbsp;Un&#235; do t&#235; b&#235;j nj&#235; dallim midis popullit tim dhe popullit t&#235;nd. Nes&#235;r ka p&#235;r t&#235; ndodhur kjo mrekulli"".</p> 
<p><A NAME="an_8:24">8:24</A>&nbsp;Dhe Zoti ashtu veproi; erdh&#235;n grumbuj t&#235; dendur mizash n&#235; sht&#235;pin&#235; e Faraonit dhe n&#235; sht&#235;pit&#235; e sh&#235;rb&#235;tor&#235;ve t&#235; tij, dhe n&#235; gjith&#235; vendin e Egjiptit toka u shkretua nga moria e mizave.</p> 
<p><A NAME="an_8:25">8:25</A>&nbsp;At&#235;her&#235; Faraoni thirri Moisiun dhe Aaronin dhe u tha: "Shkoni, b&#235;ni fli p&#235;r Per&#235;ndin&#235; tuaj n&#235; vend".</p> 
<p><A NAME="an_8:26">8:26</A>&nbsp;Por Moisiu u p&#235;rgjigj: "Kjo s'ka si b&#235;het, sepse do t'i b&#235;nim Zotit, Per&#235;ndis&#235; ton&#235;, fli q&#235; jan&#235; t&#235; neveritshme p&#235;r Egjiptasit. Ja, duke b&#235;r&#235; para syve t&#235; tyre fli q&#235; jan&#235; t&#235; neveritshme p&#235;r Egjiptasit, a nuk do t&#235; na vrasin me gur&#235;?</p> 
<p><A NAME="an_8:27">8:27</A>&nbsp;Do t&#235; shkojm&#235; n&#235; shkret&#235;tir&#235; duke ecur tri dit&#235; me radh&#235; dhe do t&#235; b&#235;jm&#235; fli p&#235;r Zotin, Per&#235;ndin&#235; ton&#235;, ashtu si do t&#235; na urdh&#235;roj&#235; Ai".</p> 
<p><A NAME="an_8:28">8:28</A>&nbsp;Faraoni tha: "Un&#235; do t'ju l&#235; t&#235; shkoni, q&#235; t&#235; b&#235;ni fli p&#235;r Zotin, Per&#235;ndin&#235; tuaj, n&#235; shkret&#235;tir&#235;; vet&#235;m, mos shkoni shum&#235; larg. lutuni p&#235;r mua".</p> 
<p><A NAME="an_8:29">8:29</A>&nbsp;Moisiu tha: "Ja, un&#235; po dal nga ti dhe do t'i lutem Zotit dhe nes&#235;r moria e mizave do t&#235; largohet nga Faraoni, nga sh&#235;rb&#235;tor&#235;t e tij dhe nga populli i tij; mjafton q&#235; Faraoni t&#235; mos tallet me ne,  duke e penguar popullin t&#235; shkoj&#235; e t&#235; b&#235;j&#235;  fli p&#235;r Zotin".</p> 
<p><A NAME="an_8:30">8:30</A>&nbsp;Moisiu u largua pastaj nga prania e Faraonit dhe iu lut Zotit.</p> 
<p><A NAME="an_8:31">8:31</A>&nbsp;Dhe Zoti veproi simbas fjal&#235;s s&#235; Moisiut dhe largoi morin&#235; e mizave nga Faraoni, nga sh&#235;rb&#235;tor&#235;t e tij dhe nga populli i tij; nuk mbeti as edhe nj&#235; miz&#235;.</p> 
<p><A NAME="an_8:32">8:32</A>&nbsp;Por edhe k&#235;t&#235; her&#235; Faraoni e fort&#235;soi zemr&#235;n e tij dhe nuk e la popullin t&#235; shkoj&#235;.</p> 
<p><A NAME="an_9:1">9:1</A>&nbsp;At&#235;her&#235; Zoti i tha Moisiut: "Shko te Faraoni dhe i thuaj: "K&#235;shtu thot&#235; Zoti, Per&#235;ndia i Hebrenjve: L&#235;re popullin tim t&#235; shkoj&#235;, q&#235; t&#235; mund t&#235; m&#235; sh&#235;rbej&#235;.</p> 
<p><A NAME="an_9:2">9:2</A>&nbsp;Por n&#235; rast se nuk pranon ta l&#235;sh t&#235; shkoj&#235; dhe e mban akoma,</p> 
<p><A NAME="an_9:3">9:3</A>&nbsp;ja, dora e Zotit do t&#235; jet&#235; mbi bag&#235;tin&#235; t&#235;nde, q&#235; &#235;sht&#235; n&#235;p&#235;r fusha, mbi kuajt, mbi gomar&#235;t, mbi devet&#235;, mbi bag&#235;tin&#235; e trash&#235; dhe t&#235; im&#235;t, dhe do t&#235; ket&#235; gj&#235;m&#235; t&#235; madhe.</p> 
<p><A NAME="an_9:4">9:4</A>&nbsp;Por Zoti do t&#235; b&#235;j&#235; dallim midis bag&#235;tis&#235; s&#235; Izraelit dhe asaj t&#235; Egjiptit; k&#235;shtu asnj&#235; ngordhje nuk do t&#235; ket&#235; n&#235; gjith&#231;ka q&#235; u p&#235;rket bijve t&#235; Izraelit"".</p> 
<p><A NAME="an_9:5">9:5</A>&nbsp;Pastaj Zoti caktoi nj&#235; afat, duke th&#235;n&#235;: "Nes&#235;r Zoti do ta b&#235;j&#235; k&#235;t&#235; n&#235; vend".</p> 
<p><A NAME="an_9:6">9:6</A>&nbsp;Dhe Zoti e b&#235;ri at&#235; t&#235; nes&#235;rmen, dhe t&#235;r&#235; bag&#235;tia e Egjiptit ngordhi; por nga bag&#235;tia e bijve t&#235; Izraelit nuk ngordhi as edhe nj&#235; kok&#235;.</p> 
<p><A NAME="an_9:7">9:7</A>&nbsp;Faraoni d&#235;rgoi njer&#235;z p&#235;r t&#235; par&#235;, dhe ja asnj&#235; kok&#235; bag&#235;tie e Izraelit&#235;ve s'kishte ngordhur. Por zemra e Faraonit u fort&#235;sua dhe ai nuk e la popullin t&#235; shkoj&#235;.</p> 
<p><A NAME="an_9:8">9:8</A>&nbsp;Pastaj Zoti u tha Moisiut dhe Aaronit: "Merrni ca grushte hi furre, dhe Moisiu ta shp&#235;rndaj&#235; at&#235; drejt qiellit n&#235; syt&#235; e Faraonit.</p> 
<p><A NAME="an_9:9">9:9</A>&nbsp;Ai do t&#235; b&#235;het nj&#235; pluhur i im&#235;t n&#235; t&#235; gjith&#235; vendin e Egjiptit, dhe do t&#235; shkaktoj&#235; ulcera q&#235; do t&#235; p&#235;rftojn&#235; pu&#231;rra me qelb te njer&#235;zit dhe te kafsh&#235;t n&#235; t&#235; gjith&#235; vendin e Egjiptit".</p> 
<p><A NAME="an_9:10">9:10</A>&nbsp;At&#235;her&#235; ata mor&#235;n hi furre dhe u paraqit&#235;n para Faraonit; dhe Moisiu e shp&#235;rndau drejt qiellit, dhe ai shkaktoi ulcera q&#235; p&#235;rftuan pu&#231;rra te njer&#235;zit dhe te kafsh&#235;t.</p> 
<p><A NAME="an_9:11">9:11</A>&nbsp;Dhe magjistar&#235;t nuk mund&#235;n t&#235; q&#235;ndronin para Moisiut p&#235;r shkak t&#235; ulcerave, sepse magjistar&#235;t dhe t&#235;r&#235; Egjiptasit ishin prekur nga ulcerat.</p> 
<p><A NAME="an_9:12">9:12</A>&nbsp;Por Zoti e ngurt&#235;soi zemr&#235;n e Faraonit, dhe ky nuk i d&#235;gjoi ata, ashtu si&#231; i kishte th&#235;n&#235; Zoti Moisiut.</p> 
<p><A NAME="an_9:13">9:13</A>&nbsp;Pas k&#235;saj Zoti i tha Moisiut: "&#199;ohu her&#235;t n&#235; m&#235;ngjes, paraqitu para Faraonit dhe thuaji: "K&#235;shtu thot&#235; Zoti, Per&#235;ndia i Hebrenjve: L&#235;re popullin tim t&#235; shkoj&#235;, q&#235; t&#235; ket&#235; mund&#235;si t&#235; m&#235; sh&#235;rbej&#235;.</p> 
<p><A NAME="an_9:14">9:14</A>&nbsp;Sepse k&#235;t&#235; her&#235; do t'i d&#235;rgoj t&#235;r&#235; plag&#235;t e mia pik&#235;risht mbi ty, mbi sh&#235;rb&#235;tor&#235;t e tu dhe mbi popullin t&#235;nd, q&#235; t&#235; m&#235;sosh se nuk ka asnj&#235; t&#235; ngjash&#235;m me mua n&#235; gjith&#235; dheun.</p> 
<p><A NAME="an_9:15">9:15</A>&nbsp;N&#235; fakt, n&#235; qoft&#235; se tani un&#235; do ta kisha shtrir&#235; dor&#235;n dhe do t&#235; kisha goditur me murtaj&#235; ty dhe popullin t&#235;nd, ti do t&#235; ishe fshir&#235; nga faqja e dheut.</p> 
<p><A NAME="an_9:16">9:16</A>&nbsp;Por, pik&#235;risht p&#235;r k&#235;t&#235; arsye, t&#235; kam falur, p&#235;r t&#235; t&#235; treguar fuqin&#235; time dhe q&#235; emri im t&#235; shpallet n&#235; gjith&#235; dheun.</p> 
<p><A NAME="an_9:17">9:17</A>&nbsp;Dhe ti akoma i kund&#235;rvihesh popullit tim dhe nuk e l&#235; t&#235; shkoj&#235;?</p> 
<p><A NAME="an_9:18">9:18</A>&nbsp;Ja, nes&#235;r n&#235; k&#235;t&#235; or&#235;, un&#235; do t&#235; b&#235;j q&#235; t&#235; bjer&#235; nj&#235; bresh&#235;r aq i fort&#235;, q&#235; Egjipti nuk e ka par&#235; prej dit&#235;s s&#235; krijimit t&#235; tij deri tani.</p> 
<p><A NAME="an_9:19">9:19</A>&nbsp;Dhe tani d&#235;rgo njeri q&#235; t&#235; sigurosh bag&#235;tin&#235; t&#235;nde dhe t&#235;r&#235; ato q&#235; ke n&#235;p&#235;r fusha. Sepse t&#235;r&#235; njer&#235;zit dhe kafsh&#235;t, q&#235; ndodhen n&#235;p&#235;r fushat dhe nuk jan&#235; &#231;uar n&#235; sht&#235;pi, do t&#235; goditen nga bresh&#235;ri dhe do t&#235; vdesin"".</p> 
<p><A NAME="an_9:20">9:20</A>&nbsp;Nd&#235;r sh&#235;rb&#235;tor&#235;t e Faraonit, ata q&#235; pat&#235;n frik&#235; nga fjal&#235;t e Zotit i strehuan n&#235; sht&#235;pit&#235; e tyre sh&#235;rb&#235;tor&#235;t dhe bag&#235;tin&#235; e tyre;</p> 
<p><A NAME="an_9:21">9:21</A>&nbsp;por ata q&#235; nuk i morr&#235;n parasysh fjal&#235;t e Zotit i lan&#235; sh&#235;rb&#235;tor&#235;t dhe bag&#235;tin&#235; e tyre n&#235; fusha.</p> 
<p><A NAME="an_9:22">9:22</A>&nbsp;At&#235;her&#235; Zoti i tha Moisiut: "Shtrije dor&#235;n drejt qiellit, q&#235; t&#235; bjer&#235; bresh&#235;r n&#235; t&#235;r&#235; vendin e Egjiptit, mbi njer&#235;zit, mbi kafsh&#235;t dhe mbi &#231;do lloj bim&#235;sie t&#235; fushave n&#235; vendin e Egjiptit".</p> 
<p><A NAME="an_9:23">9:23</A>&nbsp;Dhe Moisiu e shtriu bastunin e tij drejt qiellit; dhe Zoti d&#235;rgoi bubullima dhe bresh&#235;r, dhe zjarri ra duke goditur me rrufe n&#235; tok&#235;; dhe Zoti b&#235;ri q&#235; t&#235; bjer&#235; bresh&#235;r mbi vendin e Egjiptit.</p> 
<p><A NAME="an_9:24">9:24</A>&nbsp;K&#235;shtu ra bresh&#235;r dhe pati nj&#235; zjarr t&#235; p&#235;rzier me breshrin; dhe ky ishte aq i fort&#235;, sa nuk ishte par&#235; ndonj&#235; her&#235; n&#235; t&#235; gjith&#235; vendin e Egjiptit, q&#235; dit&#235;n q&#235; ishte b&#235;r&#235; komb.</p> 
<p><A NAME="an_9:25">9:25</A>&nbsp;Dhe breshri goditi n&#235; t&#235; gjith&#235; vendin e Egjiptit gjith&#231;ka q&#235; ishte n&#235; fushat, si njer&#235;zit ashtu dhe kafsh&#235;t; breshri goditi &#231;do lloj bim&#235;sie n&#235; fushat dhe b&#235;ri cop&#235; cop&#235; &#231;do pem&#235; q&#235; ndodhej n&#235; fush&#235;.</p> 
<p><A NAME="an_9:26">9:26</A>&nbsp;Vet&#235;m n&#235; vendin e Goshenit, ku ishin bijt&#235; e Izraelit nuk ra bresh&#235;r.</p> 
<p><A NAME="an_9:27">9:27</A>&nbsp;At&#235;her&#235; Faraoni d&#235;rgoi e thirri Moisiun dhe Aaronin dhe u tha atyre: "K&#235;t&#235; her&#235; un&#235; m&#235;katova; Zoti &#235;sht&#235; i drejt&#235;, nd&#235;rsa un&#235; dhe populli im jemi t&#235; k&#235;qij.</p> 
<p><A NAME="an_9:28">9:28</A>&nbsp;Lutjuni Zotit q&#235; t&#235; mbarojn&#235; bubullimat e Per&#235;ndis&#235; dhe breshri; un&#235; do t'ju l&#235; t&#235; shkoni dhe nuk do t&#235; jeni t&#235; detyruar t&#235; rrini m&#235; k&#235;tu".</p> 
<p><A NAME="an_9:29">9:29</A>&nbsp;Moisiu i tha: "Mbasi t&#235; dal nga qyteti, do t'i shtrij duart nga Zoti; bubullimat do t&#235; pushojn&#235; dhe nuk do t&#235; ket&#235; m&#235; bresh&#235;r, q&#235; ti t&#235; m&#235;sosh q&#235; toka i p&#235;rket Zotit.</p> 
<p><A NAME="an_9:30">9:30</A>&nbsp;Por un&#235; e di q&#235; ti dhe sh&#235;rb&#235;tor&#235;t e tu, nuk do t&#235; keni frik&#235; akoma nga Zoti Per&#235;ndi".</p> 
<p><A NAME="an_9:31">9:31</A>&nbsp;Tani liri dhe elbi u prek&#235;n, sepse elbi ishte n&#235; kalli dhe liri kishte lul&#235;zuar;</p> 
<p><A NAME="an_9:32">9:32</A>&nbsp;por gruri dhe gruri i fort&#235; nuk u prek&#235;n, sepse jan&#235; t&#235; vonsh&#235;m.</p> 
<p><A NAME="an_9:33">9:33</A>&nbsp;K&#235;shtu Moisiu, pasi la Faraonin, doli nga qyteti dhe i shtriu duart drejt Zotit; at&#235;her&#235; bubullimat dhe breshri pushuan dhe nuk ra m&#235; shi mbi tok&#235;.</p> 
<p><A NAME="an_9:34">9:34</A>&nbsp;Kur Faraoni pa q&#235; shiu, breshri dhe bubullimat pushuan, vazhdoi t&#235; m&#235;katoj&#235; dhe e ngurt&#235;soi zemr&#235;n e tij, ai dhe sh&#235;rb&#235;tor&#235;t e tij.</p> 
<p><A NAME="an_9:35">9:35</A>&nbsp;K&#235;shtu zemra e Faraonit u ngurt&#235;sua dhe ai nuk i la t&#235; bijt&#235; e Izraelit t&#235; shkojn&#235;, ashtu si i kishte th&#235;n&#235; Zoti n&#235;p&#235;rmjet Moisiut.</p> 
<p><A NAME="an_10:1">10:1</A>&nbsp;Pastaj Zoti i tha Moisiut: "Shko te Faraoni; sepse e kam fort&#235;suar zemr&#235;n e tij dhe zemr&#235;n e sh&#235;rb&#235;tor&#235;ve t&#235; tij, me q&#235;llim q&#235; un&#235; t&#235; mund t&#235; tregoj k&#235;to shenjat e mia n&#235; mes tyre,</p> 
<p><A NAME="an_10:2">10:2</A>&nbsp;dhe me q&#235;llim q&#235; ti t&#235; mund&#235;sh t'u tregosh bijve t&#235; tu dhe bijve t&#235; bijve t&#235; tu gj&#235;rat e m&#235;dha q&#235; kam b&#235;r&#235;, duke v&#235;n&#235; n&#235; loj&#235; Egjiptasit, dhe shenjat e mia q&#235; kam b&#235;r&#235; midis tyre, q&#235; t&#235; dini se un&#235; jam Zoti".</p> 
<p><A NAME="an_10:3">10:3</A>&nbsp;Moisiu dhe Aaroni shkuan te Faraoni dhe i than&#235;: "K&#235;shtu thot&#235; Zoti, Per&#235;ndia i Hebrenjve: "Deri kur do t&#235; refuzosh t&#235; ul&#235;sh kok&#235;n para meje? L&#235;re popullin tim t&#235; shkoj&#235; q&#235; t&#235; mund t&#235; m&#235; sh&#235;rbej&#235;.</p> 
<p><A NAME="an_10:4">10:4</A>&nbsp;Sepse po refuzove ta l&#235;sh popullin tim t&#235; shkoj&#235;, q&#235; nes&#235;r do t&#235; sjell karkaleca n&#235; territorin t&#235;nd.</p> 
<p><A NAME="an_10:5">10:5</A>&nbsp;Dhe ato do t&#235; mbulojn&#235; faqen e dheut, k&#235;shtu q&#235; asnjeri nuk do t&#235; mund ta shoh&#235; tok&#235;n; dhe ato do t&#235; p&#235;rpijn&#235; edhe at&#235; q&#235; ka mbetur, at&#235; q&#235; ju ka l&#235;n&#235; breshri, dhe do t&#235; p&#235;rpin&#235; &#231;do pem&#235; q&#235; rritet p&#235;r ju n&#235; fusha.</p> 
<p><A NAME="an_10:6">10:6</A>&nbsp;Dhe do t'i mbushin sht&#235;pit&#235; tuaja, sht&#235;pit&#235; e t&#235;r&#235; sh&#235;rb&#235;tor&#235;ve t&#235; tu dhe sht&#235;pit&#235; e t&#235;r&#235; Egjiptasve, di&#231;ka q&#235; as et&#235;rit e tu as et&#235;rit e et&#235;rve t&#235; tu nuk e kan&#235; par&#235; kurr&#235;, nga dita q&#235; qen&#235; mbi dhe  deri n&#235; k&#235;t&#235; dit&#235;"". Me t'i th&#235;n&#235; k&#235;to fjal&#235;  ktheu kurrizin dhe doli nga prania e Faraonit.</p> 
<p><A NAME="an_10:7">10:7</A>&nbsp;Pastaj sh&#235;rb&#235;tor&#235;t e Faraonit i than&#235;: "Deri kur ky njeri do t&#235; jet&#235; penges&#235; p&#235;r ne? L&#235;ri k&#235;ta njer&#235;z t&#235; ikin, q&#235; t'i sh&#235;rbejn&#235; Zotit Per&#235;ndis&#235; t&#235; tyre! Nuk e ke kuptuar akoma q&#235; Egjipti &#235;sht&#235; shkat&#235;rruar?".</p> 
<p><A NAME="an_10:8">10:8</A>&nbsp;K&#235;shtu Moisiu dhe Aaroni u rikthyen te Faraoni; dhe ky u tha atyre: "Shkoni, sh&#235;rbejini Zotit, Per&#235;ndis&#235; tuaj. Por kush jan&#235; ata q&#235; do t&#235; shkojn&#235;?". Moisiu tha:</p> 
<p><A NAME="an_10:9">10:9</A>&nbsp;"Ne do t&#235; shkojm&#235; me f&#235;mij&#235;t tan&#235; dhe me pleqt&#235; tan&#235;, me bijt&#235; tan&#235; dhe bijat tona; do t&#235; shkojm&#235; me kopet&#235; tona t&#235; bag&#235;tive t&#235; imta dhe t&#235; trasha, sepse duhet t&#235; kremtojm&#235; nj&#235; fest&#235; kushtuar Zotit".</p> 
<p><A NAME="an_10:10">10:10</A>&nbsp;Faraoni u tha atyre: "Zoti qoft&#235; me ju, kur un&#235; do t'ju l&#235; t&#235; ikni bashk&#235; me f&#235;mij&#235;t tuaj! Por kini kujdes se mos keni q&#235;llime t&#235; k&#235;qia!</p> 
<p><A NAME="an_10:11">10:11</A>&nbsp;Jo, jo! Shkoni ju, burra, t'i sh&#235;rbeni Zotit; sepse kjo &#235;sht&#235; ajo q&#235; k&#235;rkoni". Dhe i d&#235;buan nga prania e Faraonit.</p> 
<p><A NAME="an_10:12">10:12</A>&nbsp;At&#235;her&#235; Zoti i tha Moisiut: "Shtrije dor&#235;n t&#235;nde mbi vendin e Egjiptit p&#235;r karkalecat, me q&#235;llim q&#235; ato t&#235; ngjiten dhe t&#235; mbulojn&#235; vendin e Egjiptit dhe t&#235; p&#235;rpijn&#235; t&#235;r&#235; bim&#235;sin&#235; e vendit, t&#235;r&#235; ato q&#235; ka l&#235;n&#235; breshri".</p> 
<p><A NAME="an_10:13">10:13</A>&nbsp;At&#235;her&#235; Moisiu zgjati bastunin e tij mbi vendin e Egjiptit; dhe Zoti ngriti nj&#235; er&#235; nga lindja mbi vendin t&#235;r&#235; at&#235; dit&#235; dhe t&#235;r&#235; nat&#235;n; sa erdhi m&#235;ngjesi, era e lindjes solli karkalecat.</p> 
<p><A NAME="an_10:14">10:14</A>&nbsp;Dhe karkalecat u ngjit&#235;n n&#235; t&#235;r&#235; vendin e Egjiptit dhe u ul&#235;n n&#235; t&#235;r&#235; territorin e tij n&#235; num&#235;r t&#235; madh. Nuk kishte pasur kurr&#235; nj&#235; murtaj&#235; t&#235; till&#235; karkalecash m&#235; par&#235; dhe nuk do t&#235; ndodh&#235; ndonj&#235; tjet&#235;r.</p> 
<p><A NAME="an_10:15">10:15</A>&nbsp;Ato mbuluan faqen e t&#235;r&#235; dheut, aq sa e nxin&#235; dheun; p&#235;rpin&#235; t&#235;r&#235; bim&#235;sin&#235; e vendit dhe t&#235;r&#235; pem&#235;t e drur&#235;ve q&#235; breshri kishte l&#235;n&#235;; dhe nuk mbeti asgj&#235; e blert&#235; mbi drur&#235;t dhe shkurr&#235;zat e fush&#235;s, n&#235; t&#235;r&#235; vendin e Egjiptit.</p> 
<p><A NAME="an_10:16">10:16</A>&nbsp;At&#235;her&#235; Faraoni thirri me nxitim Moisiun dhe Aaronin dhe u tha: "Un&#235; kam m&#235;katuar kund&#235;r Zotit, Per&#235;ndis&#235; tuaj, dhe kund&#235;r jush.</p> 
<p><A NAME="an_10:17">10:17</A>&nbsp;Por tani t&#235; lutem, falmani m&#235;katin edhe nj&#235; her&#235;; dhe lutjuni Zotit, Per&#235;ndis&#235; tuaj, q&#235; t&#235; largoj&#235; nga un&#235; k&#235;t&#235; mynxyr&#235; vdekjeprur&#235;se".</p> 
<p><A NAME="an_10:18">10:18</A>&nbsp;Dhe Moisiu doli nga Faraoni, dhe iu lut Zotit.</p> 
<p><A NAME="an_10:19">10:19</A>&nbsp;Pastaj Zoti ngriti nj&#235; er&#235; t&#235; kund&#235;rt, nj&#235; er&#235; nga per&#235;ndimi shum&#235; t&#235; fort&#235;, q&#235; i largoi karkalecat dhe i hodhi n&#235; Detin e Kuq. Nuk mbeti asnj&#235; karkalec n&#235; t&#235;r&#235; territorin e Egjiptit.</p> 
<p><A NAME="an_10:20">10:20</A>&nbsp;Por Zoti e fort&#235;soi zemr&#235;n e Faraonit dhe ai nuk i la bijt&#235; e Izraelit t&#235; ikin.</p> 
<p><A NAME="an_10:21">10:21</A>&nbsp;At&#235;her&#235; Zoti i tha Moisiut: "Shtrije dor&#235;n drejt qiellit, me q&#235;llim q&#235; t&#235; jet&#235; err&#235;sir&#235; n&#235; vendin e Egjiptit, err&#235;sir&#235; q&#235; t&#235; mund t&#235; preket me dor&#235;".</p> 
<p><A NAME="an_10:22">10:22</A>&nbsp;Dhe Moisiu e shtriu dor&#235;n e tij drejt qiellit, dhe u b&#235; err&#235;sir&#235; e madhe n&#235; t&#235;r&#235; vendin e Egjiptit p&#235;r tri dit&#235;.</p> 
<p><A NAME="an_10:23">10:23</A>&nbsp;Nj&#235;ri nuk shikonte tjetrin dhe asnjeri nuk l&#235;vizi nga vendi ku ndodhej p&#235;r tri dit&#235;; por p&#235;r t&#235; gjith&#235; bijt&#235; e Izraelit kishte drit&#235; n&#235; banesat e tyre.</p> 
<p><A NAME="an_10:24">10:24</A>&nbsp;At&#235;her&#235; Faraoni thirri Moisiun dhe i tha: "Shkoni, sh&#235;rbejini Zotit, le t&#235; mbeten vet&#235;m kopet&#235; tuaja me bag&#235;ti t&#235; im&#235;t dhe t&#235; trash&#235;; edhe f&#235;mij&#235;t tuaj mund t&#235; vin&#235; me ju".</p> 
<p><A NAME="an_10:25">10:25</A>&nbsp;Moisiu tha: "Ti duhet t&#235; na lejosh gjithashtu t&#235; marrim dhe disa fli dhe olokauste, q&#235; t'ia ofrojm&#235; Zotit, Per&#235;ndis&#235; ton&#235;.</p> 
<p><A NAME="an_10:26">10:26</A>&nbsp;Edhe bag&#235;tia jon&#235; do t&#235; vij&#235; me ne; nuk do t&#235; l&#235;m&#235; k&#235;tu as edhe nj&#235; thua t&#235; saj, sepse do t&#235; marrim disa krer&#235; p&#235;r t'i sh&#235;rbyer Zotit, Per&#235;ndis&#235; ton&#235;; dhe nuk e dim&#235; me se do t'i sh&#235;rbejm&#235; Zotit, deri sa t&#235; arrijm&#235; atje posht&#235;".</p> 
<p><A NAME="an_10:27">10:27</A>&nbsp;Por Zoti e fort&#235;soi zemr&#235;n e Faraonit dhe ai nuk deshi t'i linte t&#235; shkonin.</p> 
<p><A NAME="an_10:28">10:28</A>&nbsp;At&#235;her&#235; Faraoni i tha Moisiut: "Q&#235;rohu nga un&#235;! Ruhu se m&#235; del p&#235;rpara, sepse dit&#235;n q&#235; do t&#235; m&#235; dal&#235;sh p&#235;rpara do t&#235; vdes&#235;sh!".</p> 
<p><A NAME="an_10:29">10:29</A>&nbsp;Moisiu iu p&#235;rgjigj: "Mir&#235; e the; un&#235; nuk do t&#235; t&#235; dal m&#235; p&#235;rpara".</p> 
<p><A NAME="an_11:1">11:1</A>&nbsp;Pastaj Zoti i tha Moisiut: "Un&#235; do t&#235; sjell edhe nj&#235; plag&#235; tjet&#235;r mbi Faraonin dhe Egjiptin; pas k&#235;saj ai do t'ju lejoj&#235; t&#235; ikni prej k&#235;tej. Kur do t'ju lejoj&#235; t&#235; shkoni, ai do t'ju d&#235;boj&#235; p&#235;rfundimisht prej k&#235;tej.</p> 
<p><A NAME="an_11:2">11:2</A>&nbsp;Tani foli popullit n&#235; m&#235;nyr&#235; q&#235; &#231;do burr&#235; t'i k&#235;rkoj&#235; fqinjit t&#235; tij dhe &#231;do grua fqinj&#235;s s&#235; saj sende argjendi dhe ari".</p> 
<p><A NAME="an_11:3">11:3</A>&nbsp;Dhe Zoti e b&#235;ri popullin t&#235; ket&#235; hir n&#235; syt&#235; e Egjiptasve; edhe Moisiu g&#235;zonte konsiderat&#235; t&#235; madhe n&#235; vendin e Egjiptit, n&#235; syt&#235; e sh&#235;rb&#235;tor&#235;ve t&#235; Faraonit dhe n&#235; syt&#235; e popullit.</p> 
<p><A NAME="an_11:4">11:4</A>&nbsp;Pastaj Moisiu tha: "K&#235;shtu thot&#235; Zoti: "Aty nga mesnata, un&#235; do t&#235; kaloj p&#235;rmes Egjiptit;</p> 
<p><A NAME="an_11:5">11:5</A>&nbsp;dhe &#231;do i par&#235;lindur n&#235; vendin e Egjiptit do t&#235; vdes&#235;, nga i par&#235;linduri i Faraonit q&#235; rri mbi fron, tek i par&#235;linduri i sh&#235;rb&#235;tores q&#235; rri pas mokr&#235;s, si dhe pjellja e par&#235; e bag&#235;tis&#235;.</p> 
<p><A NAME="an_11:6">11:6</A>&nbsp;At&#235;her&#235; n&#235; vendin e Egjiptit do t&#235; ket&#235; nj&#235; britm&#235; t&#235; madhe, q&#235; nuk &#235;sht&#235; d&#235;gjuar kurr&#235; m&#235; par&#235; dhe q&#235; nuk do t&#235; d&#235;gjohet asnj&#235;her&#235; tjet&#235;r.</p> 
<p><A NAME="an_11:7">11:7</A>&nbsp;Por kund&#235;r asnj&#235;rit prej bijve t&#235; Izraelit, qofshin ata njer&#235;z apo kafsh&#235;, asnj&#235; qen s'ka p&#235;r t&#235; l&#235;vizur gjuh&#235;n, me q&#235;llim q&#235; t&#235; dini se Zoti b&#235;n dallimin midis Egjiptasve dhe Izraelit.</p> 
<p><A NAME="an_11:8">11:8</A>&nbsp;Dhe t&#235;r&#235; k&#235;ta sh&#235;rb&#235;tor&#235;t e tu do t&#235; zbresin tek un&#235; dhe do t&#235; p&#235;rkulen para meje, duke th&#235;n&#235;: "Nisu, ti dhe populli yt q&#235; t&#235; ndjek nga pas!". Mbas k&#235;saj un&#235; do t&#235; nisem"". Dhe Moisiu u largua nga Faraoni t&#235;r&#235; zem&#235;rim.</p> 
<p><A NAME="an_11:9">11:9</A>&nbsp;Pastaj Zoti i tha Moisiut: "Faraoni nuk do t'jua v&#235;r&#235; veshin, me q&#235;llim q&#235; mrekullit&#235; e mia t&#235; shum&#235;zohen n&#235; vendin e Egjiptit".</p> 
<p><A NAME="an_11:10">11:10</A>&nbsp;Dhe Moisiu dhe Aaroni b&#235;n&#235; t&#235;r&#235; ato mrekulli para Faraonit; por Zoti e ngurt&#235;soi zemr&#235;n e Faraonit dhe ky nuk i la bijt&#235; e Izraelit t&#235; dalin nga vendi i tij.</p> 
<p><A NAME="an_12:1">12:1</A>&nbsp;Zoti u foli Moisiut dhe Aaronit n&#235; vendin e Egjiptit, duke u th&#235;n&#235;:</p> 
<p><A NAME="an_12:2">12:2</A>&nbsp;"Ky muaj do t&#235; jet&#235; p&#235;r ju muaji m&#235; i r&#235;nd&#235;sish&#235;m, do t&#235; jet&#235; p&#235;r ju muaji i par&#235; i vitit.</p> 
<p><A NAME="an_12:3">12:3</A>&nbsp;I thoni gjith&#235; asambles&#235; s&#235; Izraelit: "Dit&#235;n e dhjet&#235; t&#235; k&#235;tij muaji, &#231;do burr&#235; t&#235; marr&#235; p&#235;r vete nj&#235; qengj, sipas madh&#235;sis&#235; s&#235; familjes t&#235; t&#235; atit, nj&#235; qengj p&#235;r sht&#235;pi.</p> 
<p><A NAME="an_12:4">12:4</A>&nbsp;Por n&#235; qoft&#235; se sht&#235;pia &#235;sht&#235; tep&#235;r e vog&#235;l p&#235;r nj&#235; qengj, le t&#235; marr&#235; nj&#235; s&#235; bashku me fqinjin m&#235; t&#235; af&#235;rt, duke llogaritur numrin e personave; ju do t&#235; p&#235;rcaktoni sasin&#235; e qengjit t&#235; nevojsh&#235;m, n&#235; baz&#235; t&#235; asaj q&#235; &#231;donj&#235;ri mund t&#235;haj&#235;.</p> 
<p><A NAME="an_12:5">12:5</A>&nbsp;Qengji juaj duhet t&#235; jet&#235; pa t&#235; meta, mashkull, motak; mund t&#235; merrni nj&#235; qengj ose nj&#235; kec.</p> 
<p><A NAME="an_12:6">12:6</A>&nbsp;Do ta ruani deri n&#235; dit&#235;n e kat&#235;rmb&#235;dhjet&#235; t&#235; k&#235;tij muaji, dhe t&#235;r&#235; asambleja e popullit t&#235; Izraelit do ta ther&#235; at&#235; n&#235; t&#235; ngrysur.</p> 
<p><A NAME="an_12:7">12:7</A>&nbsp;Pastaj do t&#235; marrin nga ai gjak dhe do ta v&#235;n&#235; mbi dy shtalkat dhe mbi arkitraun e sht&#235;pive ku do ta han&#235;.</p> 
<p><A NAME="an_12:8">12:8</A>&nbsp;Do t&#235; han&#235; mishin e pjekur n&#235; zjarr, po at&#235; nat&#235;, do ta han&#235; at&#235; me buk&#235; pa maja dhe me barishte t&#235; hidhura.</p> 
<p><A NAME="an_12:9">12:9</A>&nbsp;Nuk do t&#235; hani fare mish t&#235; gjall&#235; apo t&#235; zier n&#235; uj&#235;, por t&#235; pjekur n&#235; zjarr me kok&#235;n, k&#235;mb&#235;t dhe t&#235; brendshmet.</p> 
<p><A NAME="an_12:10">12:10</A>&nbsp;Dhe nuk do t&#235; lini asnj&#235; mbetje deri n&#235; m&#235;ngjes; dhe &#231;'t&#235; mbetet deri n&#235; m&#235;ngjes, do ta digjni n&#235; zjarr.</p> 
<p><A NAME="an_12:11">12:11</A>&nbsp;Do ta hani n&#235; k&#235;t&#235; m&#235;nyr&#235;: ijengjeshur, sandalembathur dhe me bastunin tuaj n&#235; dor&#235;; do t&#235; hani me nxitim: se &#235;sht&#235; Pashka e Zotit.</p> 
<p><A NAME="an_12:12">12:12</A>&nbsp;At&#235; nat&#235; un&#235; do t&#235; kaloj n&#235;p&#235;r vendin e Egjiptit dhe do t&#235; godas &#231;do t&#235; par&#235;lindur n&#235; vendin e Egjiptit, qoft&#235; njeri apo kafsh&#235;, dhe do t'i jap hakun gjith&#235; per&#235;ndive t&#235; Egjiptit. Un&#235; jam Zoti.</p> 
<p><A NAME="an_12:13">12:13</A>&nbsp;Dhe gjaku do t&#235; jet&#235; p&#235;r ju nj&#235; shenj&#235; mbi sht&#235;pit&#235; ku ndodheni; kur un&#235; t&#235; shoh gjakun do t&#235; kaloj tutje dhe nuk do t&#235; ket&#235; plag&#235; mbi ju p&#235;r t'ju zhdukur, kur t&#235; godas vendin e Egjiptit.</p> 
<p><A NAME="an_12:14">12:14</A>&nbsp;Ajo dit&#235; do t&#235; jet&#235; p&#235;r ju nj&#235; dit&#235; p&#235;r t'u mbajtur mend dhe ta kremtoni si fest&#235; kushtuar Zotit; do ta kremtoni n&#235;p&#235;r koh&#235;ra si ligj t&#235; p&#235;rjetsh&#235;m.</p> 
<p><A NAME="an_12:15">12:15</A>&nbsp;P&#235;r shtat&#235; dit&#235; do t&#235; hani buk&#235; t&#235; ndorme. Dit&#235;n e par&#235; do t&#235; kujdeseni t&#235; hiqni &#231;do maja nga sht&#235;pit&#235; tuaja, sepse kushdo q&#235; do t&#235; haj&#235; buk&#235; t&#235; mbrujtur, nga dita e par&#235; deri n&#235; t&#235; shtat&#235;n, do t&#235; k&#235;putet nga Izraeli.</p> 
<p><A NAME="an_12:16">12:16</A>&nbsp;Dit&#235;n e par&#235; do t&#235; keni nj&#235; mbledhje t&#235; shenjt&#235;, dhe nj&#235; mbledhje t&#235; shenjt&#235; edhe dit&#235;n e shtat&#235;. T&#235; mos b&#235;het asnj&#235; pun&#235; ato dit&#235;; t&#235; p&#235;rgatitet vet&#235;m ajo q&#235; do t&#235; haj&#235; secili dhe asgj&#235; tjet&#235;r.</p> 
<p><A NAME="an_12:17">12:17</A>&nbsp;Do t&#235; kremtoni, pra, fest&#235;n e t&#235; ndorm&#235;ve, sepse pik&#235;risht n&#235; k&#235;t&#235; dit&#235; b&#235;ra t&#235; dalin radh&#235;t tuaja nga vendi i Egjiptit; do ta kremtoni, pra, k&#235;t&#235; dit&#235; n&#235;p&#235;r koh&#235;ra si ligj t&#235; p&#235;rjetsh&#235;m.</p> 
<p><A NAME="an_12:18">12:18</A>&nbsp;Gjat&#235; muajit t&#235; par&#235;, nga dita e kat&#235;rmb&#235;dhjet&#235; e muajit, n&#235; mbr&#235;mje, deri dit&#235;n e nj&#235;zetenj&#235;t&#235;, n&#235; mbr&#235;mje, do t&#235; hani buk&#235; t&#235; ndorme.</p> 
<p><A NAME="an_12:19">12:19</A>&nbsp;P&#235;r shtat&#235; dit&#235; t&#235; mos gjendet maja n&#235; sht&#235;pit&#235; tuaja, sepse kushdo q&#235; do t&#235; haj&#235; di&#231;ka t&#235; mbrujtur, do t&#235; k&#235;putet nga asambleja e Izraelit, qoft&#235; ai i huaj apo i lindur n&#235; vend.</p> 
<p><A NAME="an_12:20">12:20</A>&nbsp;Nuk do t&#235; hani asgj&#235; t&#235; mbrujtur; n&#235; t&#235; gjitha banesat tuaja do t&#235; hani buk&#235; t&#235; ndorme"".</p> 
<p><A NAME="an_12:21">12:21</A>&nbsp;Moisiu, pra, thirri gjith&#235; pleqt&#235; e Izraelit dhe u tha atyre: "Shkoni dhe merrni qengja p&#235;r ju dhe p&#235;r familjet tuaja, dhe flijoni Pashk&#235;t.</p> 
<p><A NAME="an_12:22">12:22</A>&nbsp;Pastaj do t&#235; merrni nj&#235; tuf&#235;z hisopi, do ta ngjyeni n&#235; gjakun q&#235; &#235;sht&#235; n&#235; legen, dhe me gjakun q&#235; &#235;sht&#235; n&#235; legen do t&#235; sp&#235;rkatni arkitraun dhe t&#235; dy shtalkat e dyerve; dhe asnj&#235; prej jush nuk do t&#235;  dal&#235; nga dera e sht&#235;pis&#235; s&#235; tij deri n&#235;  m&#235;ngjes.</p> 
<p><A NAME="an_12:23">12:23</A>&nbsp;Sepse Zoti do t&#235; kaloj&#235; p&#235;r t&#235; goditur Egjiptasit; po, kur do t&#235; shoh&#235; gjakun mbi arkitraun dhe mbi dy shtalkat, Zoti do t&#235; kaloj&#235; m&#235; tej der&#235;s dhe nuk do ta lejoj&#235; shkat&#235;rruesin t&#235; hyj&#235; n&#235; sht&#235;pit&#235; tuaja p&#235;r t'ju goditur.</p> 
<p><A NAME="an_12:24">12:24</A>&nbsp;Zbatojeni, pra, k&#235;t&#235; si nj&#235; porosi t&#235; p&#235;rjetshme p&#235;r ju dhe p&#235;r bijt&#235; tuaj.</p> 
<p><A NAME="an_12:25">12:25</A>&nbsp;Kur t&#235; hyni n&#235; vendin q&#235; do t'ju jap&#235; Zoti, si&#231; e ka th&#235;n&#235;, zbatoni k&#235;t&#235; rit.</p> 
<p><A NAME="an_12:26">12:26</A>&nbsp;Kur bijt&#235; tuaj do t'ju pyesin: "&#199;'kuptim ka ky rit p&#235;r ju?",</p> 
<p><A NAME="an_12:27">12:27</A>&nbsp;ju do t'u p&#235;rgjigjeni: "Kjo &#235;sht&#235; flija e Pashk&#235;s s&#235; Zotit, q&#235; kaloi tej sht&#235;pive t&#235; bijve t&#235; Izraelit n&#235; Egjipt, kur goditi Egjiptasit dhe i fali sht&#235;pit&#235; tona"". Dhe populli u p&#235;rkul dhe adhuroi.</p> 
<p><A NAME="an_12:28">12:28</A>&nbsp;At&#235;her&#235; bijt&#235; e Izraelit shkuan dhe vepruan ashtu; ata b&#235;n&#235; ashtu si i kishte urdh&#235;ruar Zoti Moisiun dhe Aaronin.</p> 
<p><A NAME="an_12:29">12:29</A>&nbsp;Prandaj ndodhi q&#235; n&#235; mesnat&#235; Zoti goditi t&#235;r&#235; t&#235; par&#235;lindurit n&#235; vendin e Egjiptit, q&#235; nga i par&#235;linduri i Faraonit q&#235; rrinte mbi fronin e tij, deri te i par&#235;linduri i t&#235; burgosurit q&#235; ishte n&#235; burg, si dhe &#231;do pjell&#235; e par&#235; e bag&#235;tive.</p> 
<p><A NAME="an_12:30">12:30</A>&nbsp;K&#235;shtu Faraoni u ngrit nat&#235;n, ai me gjith&#235; sh&#235;rb&#235;tor&#235;t e tij dhe gjith&#235; Egjiptasit; dhe u d&#235;gjua nj&#235; klithm&#235; e madhe n&#235; Egjipt, sepse nuk kishte sht&#235;pi ku t&#235; mos kishte nj&#235; t&#235; vdekur.</p> 
<p><A NAME="an_12:31">12:31</A>&nbsp;At&#235;her&#235; ai thirri Moisiun dhe Aaronin nat&#235;n dhe u tha: "&#199;ohuni dhe largohuni nga mesi i popullit tim, ju dhe bijt&#235; e Izraelit; dhe shkoni t'i sh&#235;rbeni Zotit, si&#231; e keni th&#235;n&#235;.</p> 
<p><A NAME="an_12:32">12:32</A>&nbsp;Merrni me vete kopet&#235; e bag&#235;tive t&#235; imta dhe t&#235; trasha, si&#231; keni th&#235;n&#235;, dhe shkoni; dhe m&#235; bekoni edhe mua!".</p> 
<p><A NAME="an_12:33">12:33</A>&nbsp;Dhe Egjiptasit e nxisnin popullin p&#235;r t&#235; shpejtuar nisjen nga vendi, sepse thonin: "Do t&#235; vdesim t&#235; gjith&#235;".</p> 
<p><A NAME="an_12:34">12:34</A>&nbsp;Populli mori me vete brumin e buk&#235;s para se ai t&#235; vinte; i mb&#235;shtolli magjet e tij me rroba trupi dhe i vuri mbi kurriz.</p> 
<p><A NAME="an_12:35">12:35</A>&nbsp;Dhe bijt&#235; e Izraelit b&#235;n&#235; ashtu si&#231; i kishte th&#235;n&#235; Moisiu dhe u k&#235;rkuan Egjiptasve sende argjendi, sende ari dhe rroba;</p> 
<p><A NAME="an_12:36">12:36</A>&nbsp;dhe Zoti b&#235;ri q&#235; Egjiptasit ta shikonin me sy t&#235; mir&#235; popullin dhe t'i jepnin at&#235; q&#235; k&#235;rkonte. K&#235;shtu i zhvesh&#235;n Egjiptasit.</p> 
<p><A NAME="an_12:37">12:37</A>&nbsp;Bijt&#235; e Izraelit u nis&#235;n nga Ramsesi p&#235;r n&#235; Sukoth, ishin rreth gjasht&#235;qind mij&#235; njer&#235;z m&#235; k&#235;mb&#235;, pa llogaritur f&#235;mij&#235;t.</p> 
<p><A NAME="an_12:38">12:38</A>&nbsp;Dhe me ta iku gjithashtu nj&#235; p&#235;rzierje e madhe njer&#235;zish, bashk&#235; me kopet&#235; e tyre t&#235; bag&#235;tive t&#235; imta dhe t&#235; trasha, nj&#235; num&#235;r i madh kafsh&#235;sh.</p> 
<p><A NAME="an_12:39">12:39</A>&nbsp;Dhe ata e poq&#235;n brumin q&#235; kishin sjell&#235; nga Egjipti, duke b&#235;r&#235; kule&#231;&#235; t&#235; ndorm&#235;; n&#235; fakt brumi nuk kishte maja, sepse ata u d&#235;buan nga Egjipti dhe nuk mund&#235;n t&#235; m&#235;nojn&#235;, as t&#235; p&#235;rgatisin rezerva p&#235;r udh&#235;timin.</p> 
<p><A NAME="an_12:40">12:40</A>&nbsp;Koha q&#235; bijt&#235; e Izraelit kaluan n&#235; Egjipt qe kat&#235;rqind e tridhjet&#235; vjet.</p> 
<p><A NAME="an_12:41">12:41</A>&nbsp;N&#235; fund t&#235; kat&#235;rqind e tridhjet&#235; vjet&#235;ve, pik&#235;risht at&#235; dit&#235;, ndodhi q&#235; t&#235; gjitha radh&#235;t e Zotit dol&#235;n nga vendi i Egjiptit.</p> 
<p><A NAME="an_12:42">12:42</A>&nbsp;Kjo &#235;sht&#235; nj&#235; nat&#235; p&#235;r t'u kremtuar p&#235;r nder t&#235; Zotit, sepse ai i nxori nga vendi i Egjiptit; kjo nat&#235; do t&#235; jet&#235; nj&#235; kremtim solemn ndaj Zotit, p&#235;r t&#235; gjith&#235; bijt&#235; e Izraelit brez pas brezi.</p> 
<p><A NAME="an_12:43">12:43</A>&nbsp;Pastaj Zoti i tha Moisiut dhe Aaronit: "Ky &#235;sht&#235; rregulli i Pashk&#235;ve: asnj&#235; i huaj nuk do t&#235; haj&#235;;</p> 
<p><A NAME="an_12:44">12:44</A>&nbsp;por &#231;do skllav, i bler&#235; me para, mbasi t&#235; jet&#235; rrethprer&#235;, mund t&#235; haj&#235;.</p> 
<p><A NAME="an_12:45">12:45</A>&nbsp;T&#235; ardhurit dhe mercenar&#235;t nuk do t&#235; han&#235;.</p> 
<p><A NAME="an_12:46">12:46</A>&nbsp;Qengji do t&#235; hahet vet&#235;m n&#235; nj&#235; sht&#235;pi; asnj&#235; pjes&#235; t&#235; mishit t&#235; tij nuk do ta nxirrni jasht&#235; sht&#235;pis&#235; dhe nuk do t&#235; thyeni asnj&#235; kock&#235; t&#235; tij.</p> 
<p><A NAME="an_12:47">12:47</A>&nbsp;T&#235;r&#235; asambleja e Izraelit do ta kremtoj&#235; at&#235;.</p> 
<p><A NAME="an_12:48">12:48</A>&nbsp;Dhe kur nj&#235; i huaj do t&#235; banoj&#235; me ty do t&#235; doj&#235; t&#235; kremtoj&#235; Pashk&#235;t p&#235;r nder t&#235; Zotit, t&#235;r&#235; meshkujt e familjes s&#235; tij duhet t&#235; rrethpriten m&#235; par&#235; dhe pastaj ai le t&#235; afrohet p&#235;r t&#235; kremtuar k&#235;t&#235;  dit&#235;, ai do t&#235; konsiderohet si i lindur n&#235;  vend; por asnj&#235; i parrethprer&#235; s'ka p&#235;r t&#235; ngr&#235;n&#235;.</p> 
<p><A NAME="an_12:49">12:49</A>&nbsp;Do t&#235; ket&#235; nj&#235; ligj t&#235; vet&#235;m p&#235;r at&#235; q&#235; ka lindur n&#235; vend dhe p&#235;r t&#235; huajin q&#235; banon me ju".</p> 
<p><A NAME="an_12:50">12:50</A>&nbsp;T&#235;r&#235; bijt&#235; e Izraelit vepruan n&#235; k&#235;t&#235; m&#235;nyr&#235;; ata b&#235;n&#235; pik&#235;risht at&#235; q&#235; Zoti i kishte urdh&#235;ruar Moisiut dhe Aaronit.</p> 
<p><A NAME="an_12:51">12:51</A>&nbsp;K&#235;shtu ndodhi q&#235; pik&#235;risht at&#235; dit&#235; Zoti i b&#235;ri bijt&#235; e Izraelit t&#235; dalin nga vendi i Egjiptit, simbas radh&#235;ve t&#235; tyre.</p> 
<p><A NAME="an_13:1">13:1</A>&nbsp;Zoti i foli Moisiut duke i th&#235;n&#235;:</p> 
<p><A NAME="an_13:2">13:2</A>&nbsp;"M&#235; shenjt&#235;ro &#231;do t&#235; par&#235;lindur, ai q&#235; &#231;el barkun nd&#235;r bijt&#235; e Izraelit, qofshin njer&#235;z apo kafsh&#235;; m&#235; takon mua".</p> 
<p><A NAME="an_13:3">13:3</A>&nbsp;Pastaj Moisiu i tha popullit: "Mbajeni mend k&#235;t&#235; dit&#235;, gjat&#235; s&#235; cil&#235;s dol&#235;t nga Egjipti, nga sht&#235;pia e skllav&#235;ris&#235;; sepse Zoti ju nxori nga ky vend me dor&#235; t&#235; fuqishme; nuk do t&#235; hahet buk&#235; me maja.</p> 
<p><A NAME="an_13:4">13:4</A>&nbsp;Ju po dilni sot, n&#235; muajin e Abibit.</p> 
<p><A NAME="an_13:5">13:5</A>&nbsp;At&#235;her&#235; pra kur Zoti do t&#235; b&#235;j&#235; q&#235; t&#235; hyni n&#235; vendin e Kananejve, t&#235; Hitejve, t&#235; Amorejve, t&#235; Hivejve dhe t&#235; Jebusejve q&#235; u &#235;sht&#235; betuar et&#235;rve t&#235; tu t&#235; t&#235; jap&#235;, vend ku rrjedh qum&#235;shti dhe mjalti, do t&#235; kryesh k&#235;t&#235; rit gjat&#235; k&#235;tij muaji.</p> 
<p><A NAME="an_13:6">13:6</A>&nbsp;Shtat&#235; dit&#235; me radh&#235; do t&#235; hash buk&#235; t&#235; ndorme; dhe dit&#235;n e shtat&#235; do t&#235; b&#235;het nj&#235; fest&#235; p&#235;r Zotin.</p> 
<p><A NAME="an_13:7">13:7</A>&nbsp;Do t&#235; hahet buk&#235; e ndorme gjat&#235; shtat&#235; dit&#235;ve; dhe nuk do t&#235; duket buk&#235; me maja tek ju, as do t&#235; duket maja pran&#235; teje, brenda t&#235;r&#235; kufijve t&#235; tu.</p> 
<p><A NAME="an_13:8">13:8</A>&nbsp;At&#235; dit&#235; do t'ia shpjegosh k&#235;t&#235; gj&#235; birit t&#235;nd, duke i th&#235;n&#235;: "Veprohet k&#235;shtu p&#235;r shkak t&#235; asaj q&#235; b&#235;ri Zoti p&#235;r mua kur dola nga Egjipti".</p> 
<p><A NAME="an_13:9">13:9</A>&nbsp;Dhe do t&#235; jet&#235; p&#235;r ty si nj&#235; shenj&#235; mbi dor&#235;n t&#235;nde dhe si nj&#235; kujtim nd&#235;r syt&#235; e tu, me q&#235;llim q&#235; ligji i Zotit t&#235; jet&#235; n&#235; goj&#235;n t&#235;nde; sepse Zoti t&#235; b&#235;ri t&#235; dal&#235;sh nga Egjipti me dor&#235; t&#235; fuqishme.</p> 
<p><A NAME="an_13:10">13:10</A>&nbsp;Zbatoje pra k&#235;t&#235; rregull n&#235; koh&#235;n e caktuar, vit pas viti.</p> 
<p><A NAME="an_13:11">13:11</A>&nbsp;Kur Zoti do t&#235; ket&#235; b&#235;r&#235; q&#235; t&#235; hysh n&#235; vendin e Kananejve, ashtu si&#231; t&#235; &#235;sht&#235; betuar ty dhe et&#235;rve t&#235; tu, dhe do t&#235; ta ket&#235; dh&#235;n&#235; at&#235;,</p> 
<p><A NAME="an_13:12">13:12</A>&nbsp;do t'i shenjt&#235;rosh Zotit t&#235;r&#235; ata q&#235; &#231;elin barkun dhe &#231;do pjellje t&#235; par&#235; t&#235; bag&#235;tis&#235; q&#235; ti zot&#235;ron: meshkujt do t'i takojn&#235; Zotit.</p> 
<p><A NAME="an_13:13">13:13</A>&nbsp;K&#235;shtu do t&#235; shpengosh &#231;do pjellje t&#235; par&#235; t&#235; gomarit me nj&#235; qengj; por n&#235; qoft&#235; se nuk d&#235;shiron ta shpengosh, at&#235;her&#235; thyeja qaf&#235;n; k&#235;shtu do t&#235; shpengosh &#231;do t&#235; par&#235;lindur t&#235; njeriut nd&#235;r bijt&#235; e tu.</p> 
<p><A NAME="an_13:14">13:14</A>&nbsp;Kur n&#235; t&#235; ardhmen biri yt do t&#235; t&#235; pyes&#235;, duke th&#235;n&#235;: "&#199;far&#235; do t&#235; thot&#235; kjo?", ti do t'i p&#235;rgjigjesh: "Zoti na b&#235;ri t&#235; dalim nga Egjipti, nga sht&#235;pia e skllav&#235;ris&#235;, me dor&#235; t&#235; fuqishme;</p> 
<p><A NAME="an_13:15">13:15</A>&nbsp;dhe ndodhi q&#235;, kur Faraoni nguli k&#235;mb&#235; t&#235; mos na linte t&#235; shkonim, Zoti vrau t&#235;r&#235; t&#235; par&#235;lindurit n&#235; vendin e Egjiptit, si t&#235; par&#235;lindurit e njer&#235;zve ashtu dhe t&#235; par&#235;lindurit e kafsh&#235;ve. Prandaj  un&#235; i b&#235;j fli Zotit t&#235;r&#235; meshkujt q&#235; &#231;elin  barkun, por shpengoj &#231;do t&#235; par&#235;lindur t&#235; bijve t&#235; mi".</p> 
<p><A NAME="an_13:16">13:16</A>&nbsp;Kjo do t&#235; jet&#235; si nj&#235; shenj&#235; mbi dor&#235;n t&#235;nde dhe nj&#235; ballore midis syve t&#235; tu, sepse Zoti na b&#235;ri t&#235; dalim nga Egjipti me dor&#235; t&#235; fuqishme".</p> 
<p><A NAME="an_13:17">13:17</A>&nbsp;Kur Faraoni e la popullin t&#235; shkoj&#235;, Per&#235;ndia nuk e &#231;oi n&#235;p&#235;r rrug&#235;n e vendit t&#235; Filistejve, megjith&#235;se kjo ishte m&#235; e shkurt&#235;ra, sepse Per&#235;ndia tha: "Q&#235; t&#235; mos pendohet populli, kur t&#235; shoh&#235; luft&#235;n, dhe t&#235; mos kthehet n&#235; Egjipt".</p> 
<p><A NAME="an_13:18">13:18</A>&nbsp;Por Per&#235;ndia b&#235;ri q&#235; populli t&#235; vinte nj&#235; her&#235; p&#235;rqark, n&#235;p&#235;r rrug&#235;n e shkret&#235;tir&#235;s, drejt Detit t&#235; Kuq. Dhe bijt&#235; e Izraelit dol&#235;n t&#235; armatosur nga vendi i Egjiptit.</p> 
<p><A NAME="an_13:19">13:19</A>&nbsp;Dhe Moisiu mori me vete eshtrat e Jozefit, sepse i kishte v&#235;n&#235; bijt&#235; e Izraelit t&#235; betoheshin shprehimisht, duke th&#235;n&#235;: "Me siguri Per&#235;ndia do t'ju vizitoj&#235;; at&#235;here i bartni me vete eshtrat e mia".</p> 
<p><A NAME="an_13:20">13:20</A>&nbsp;K&#235;shtu ata u nis&#235;n nga Sukothi dhe fushuan n&#235; Etham, buz&#235; shkret&#235;tir&#235;s.</p> 
<p><A NAME="an_13:21">13:21</A>&nbsp;Dhe Zoti shkonte para tyre, dit&#235;n n&#235; nj&#235; kolon&#235; resh p&#235;r t'i udh&#235;hequr n&#235; rrug&#235;, dhe nat&#235;n n&#235; nj&#235; kolon&#235; zjarri p&#235;r t'u b&#235;r&#235; atyre drit&#235;, q&#235; t&#235; mund t&#235; ecnin dit&#235;n dhe nat&#235;n.</p> 
<p><A NAME="an_13:22">13:22</A>&nbsp;Kolona e reve nuk t&#235;rhiqej kurr&#235; dit&#235;n p&#235;rpara popullit, as kolona e zjarrit nat&#235;n.</p> 
<p><A NAME="an_14:1">14:1</A>&nbsp;Pastaj Zoti i foli Moisiut, duke i th&#235;n&#235;:</p> 
<p><A NAME="an_14:2">14:2</A>&nbsp;"U thuaj bijve t&#235; Izraelit t&#235; kthehen prapa dhe t&#235; vendosin kampin e tyre p&#235;rball&#235; Pi-Hahirothit, midis Migdolit dhe detit, p&#235;rball&#235; Baal-Tsefonit; vendosni kampin tuaj p&#235;rpara k&#235;tij vendi pran&#235; detit.</p> 
<p><A NAME="an_14:3">14:3</A>&nbsp;At&#235;her&#235; Faraoni do t&#235; thot&#235; p&#235;r bijt&#235; e Izraelit: "Ata po enden si t&#235; humbur n&#235; vend; shkret&#235;tira i mban t&#235; mbyllur".</p> 
<p><A NAME="an_14:4">14:4</A>&nbsp;Dhe un&#235; do ta ngurt&#235;soj zemr&#235;n e Faraonit, dhe ai do t'i ndjek&#235; ata; por un&#235; do t&#235; siguroj lavdi nga Faraoni dhe nga gjith&#235; ushtria e tij, dhe Egjiptasit do t&#235; m&#235;sojn&#235; q&#235; un&#235; jam Zoti". Dhe ata ashtu vepruan.</p> 
<p><A NAME="an_14:5">14:5</A>&nbsp;Pastaj iu njoftua mbretit t&#235; Egjiptit q&#235; populli kishte ikur; dhe zemra e Faraonit dhe e sh&#235;rb&#235;tor&#235;ve t&#235; tij ndryshoi kundrejt popullit, dhe ata than&#235;: "&#199;'b&#235;m&#235; q&#235; e lam&#235; Izraelin t&#235; ik&#235; nga sh&#235;rbimi yn&#235;?".</p> 
<p><A NAME="an_14:6">14:6</A>&nbsp;K&#235;shtu Faraoni b&#235;ri q&#235; t&#235; p&#235;rgatitej qerrja e tij dhe mori me vete popullin e tij.</p> 
<p><A NAME="an_14:7">14:7</A>&nbsp;Mori dhe gjasht&#235;qind qerre t&#235; zgjedhura dhe t&#235;r&#235; qerret e Egjiptit, me luft&#235;tar&#235; n&#235; secilin prej tyre.</p> 
<p><A NAME="an_14:8">14:8</A>&nbsp;Dhe Zoti e ngurt&#235;soi zemr&#235;n e Faraonit, mbretit t&#235; Egjiptit, dhe ai i ndoqi bijt&#235; e Izraelit, q&#235; dilnin plot trim&#235;ri.</p> 
<p><A NAME="an_14:9">14:9</A>&nbsp;Egjiptasit i ndoq&#235;n; dhe t&#235;r&#235; kuajt, qerret e Faraonit, kalor&#235;sit e tij dhe ushtria e tij i arrit&#235;n kur kishin fushuar pran&#235; detit, n&#235; af&#235;rsi t&#235; Pi-Hahirothit, p&#235;rball&#235; Baal-Tsefonit.</p> 
<p><A NAME="an_14:10">14:10</A>&nbsp;Nd&#235;rsa Faraoni po afrohej, bijt&#235; e Izraelit ngrit&#235;n syt&#235;; dhe ja, Egjiptasit marshonin prapa tyre, prandaj pat&#235;n shum&#235; frik&#235;; dhe bijt&#235; e Izraelit i klith&#235;n Zotit,</p> 
<p><A NAME="an_14:11">14:11</A>&nbsp;dhe i than&#235; Moisiut: "Pse, nuk kishte varre n&#235; Egjipt, q&#235; na solle t&#235; vdesim n&#235; shkret&#235;tir&#235;? Pse e b&#235;re k&#235;t&#235; gj&#235; me ne, duke na nxjerr&#235; nga Egjipti?</p> 
<p><A NAME="an_14:12">14:12</A>&nbsp;A nuk ishte vall&#235; kjo p&#235;r t&#235; cil&#235;n t&#235; flisnim n&#235; Egjipt, duke t&#235; th&#235;n&#235;: "Na l&#235;r rehat, k&#235;shtu do t&#235; mund t'u sh&#235;rbejm&#235; Egjiptasve"? Sepse p&#235;r ne do t&#235; qe m&#235; mir&#235; t'u sh&#235;rbenim Egjiptasve se sa t&#235; vdesim n&#235; shkret&#235;tir&#235;".</p> 
<p><A NAME="an_14:13">14:13</A>&nbsp;Por Moisiu i tha popullit: "Mos kini frik&#235;, q&#235;ndroni dhe &#231;lirimi do t&#235; vij&#235; nga Zoti, i cili do ta b&#235;j&#235; sot p&#235;r ju; sepse Egjiptasit q&#235; shihni sot, nuk do t'i shihni m&#235; kurr&#235;.</p> 
<p><A NAME="an_14:14">14:14</A>&nbsp;Zoti do t&#235; luftoj&#235; p&#235;r ju, dhe ju do t&#235; rrini t&#235; qet&#235;".</p> 
<p><A NAME="an_14:15">14:15</A>&nbsp;Pastaj Zoti i tha Moisiut: "Pse m&#235; b&#235;rtet mua? U thuaj bijve t&#235; Izraelit t&#235; shkojn&#235; p&#235;rpara.</p> 
<p><A NAME="an_14:16">14:16</A>&nbsp;Dhe ti &#231;o lart bastunin t&#235;nd, shtrije dor&#235;n mbi det dhe ndaje at&#235;, n&#235; m&#235;nyr&#235; q&#235; bijt&#235; e Izraelit t&#235; mund t&#235; kalojn&#235; n&#235; mes t&#235; detit n&#235; t&#235; that&#235;.</p> 
<p><A NAME="an_14:17">14:17</A>&nbsp;Sa p&#235;r mua, un&#235; do ta ngurt&#235;soj zemr&#235;n e Egjiptasve, dhe k&#235;ta do t'i ndjekin ata. K&#235;shtu un&#235; do t&#235; fitoj lavdi nga Faraoni, nga t&#235;r&#235; ushtria e tij, nga qerret dhe kalor&#235;sit e tij.</p> 
<p><A NAME="an_14:18">14:18</A>&nbsp;Dhe Egjiptasit do t&#235; din&#235; q&#235; un&#235; jam Zoti, kur un&#235; do t&#235; fitoj lavdi nga Faraoni, nga qerret e tij dhe nga kalor&#235;sit e tij".</p> 
<p><A NAME="an_14:19">14:19</A>&nbsp;At&#235;her&#235; Engj&#235;lli i Per&#235;ndis&#235;, q&#235; ecte p&#235;rpara kampit t&#235; Izraelit, u zhvendos dhe shkoi e u vu prapa tyre; edhe kolona e reve l&#235;vizi nga p&#235;rpara dhe shkoi e u vu prapa tyre.</p> 
<p><A NAME="an_14:20">14:20</A>&nbsp;Dhe k&#235;shtu vajti e u vendos midis fushimit t&#235; Egjiptit dhe fushimit t&#235; Izraelit; dhe reja prodhonte err&#235;sir&#235; p&#235;r nj&#235;r&#235;n pal&#235;, nd&#235;rsa u jepte drit&#235; t&#235; tjer&#235;ve nat&#235;n. K&#235;shtu t&#235;r&#235; nat&#235;n kurrkush nuk iu afrua tjetrit.</p> 
<p><A NAME="an_14:21">14:21</A>&nbsp;At&#235;her&#235; Moisiu shtriu dor&#235;n e tij mbi detin; dhe Zoti b&#235;ri q&#235; t&#235; t&#235;rhiqet deti nga nj&#235; er&#235; e fort&#235; nga lindja q&#235; fryu t&#235;r&#235; at&#235; nat&#235; dhe e shnd&#235;rroi detin n&#235; tok&#235; t&#235; that&#235;; dhe uj&#235;rat u ndan&#235;.</p> 
<p><A NAME="an_14:22">14:22</A>&nbsp;K&#235;shtu bijt&#235; e Izraelit hyn&#235; n&#235; mes t&#235; detit n&#235; t&#235; that&#235;; dhe uj&#235;rat formonin si nj&#235; mur n&#235; t&#235; djatht&#235; dhe t&#235; majt&#235; t&#235; tyre.</p> 
<p><A NAME="an_14:23">14:23</A>&nbsp;Dhe Egjiptasit i ndoq&#235;n; dhe t&#235;r&#235; kuajt e Faraonit, qerret e tij dhe kalor&#235;sit e tij hyn&#235; pas tyre n&#235; mes t&#235; detit.</p> 
<p><A NAME="an_14:24">14:24</A>&nbsp;Aty nga agimi i m&#235;ngjesit ndodhi q&#235; Zoti i hodhi syt&#235; n&#235; kampin e Egjiptasve nga kolona e zjarrit dhe nga reja, dhe i dha d&#235;rm&#235;n.</p> 
<p><A NAME="an_14:25">14:25</A>&nbsp;Ai b&#235;ri t&#235; shk&#235;puten rotat e qerreve t&#235; tyre dhe e b&#235;ri t&#235; v&#235;shtir&#235; p&#235;rparimin e tyre. K&#235;shtu Egjiptasit than&#235;: "T'ia mbathim para Izraelit, sepse Zoti lufton bashk&#235; me ta kund&#235;r Egjiptasve".</p> 
<p><A NAME="an_14:26">14:26</A>&nbsp;Pastaj Zoti i tha Moisiut: "Shtrije dor&#235;n t&#235;nde mbi detin, me q&#235;llim q&#235; uj&#235;rat e tij t&#235; kthehen mbi Egjiptasit, mbi qerret dhe kalor&#235;sit e tyre".</p> 
<p><A NAME="an_14:27">14:27</A>&nbsp;At&#235;her&#235; Moisiu shtriu dor&#235;n e tij mbi detin; k&#235;shtu n&#235; t&#235; gdhir&#235;, deti u kthye n&#235; vendin e tij t&#235; zakonsh&#235;m; Egjiptasit ik&#235;n para tij; dhe Zoti i p&#235;rlau Egjiptasit n&#235; mes t&#235; detit.</p> 
<p><A NAME="an_14:28">14:28</A>&nbsp;Uj&#235;rat u kthyen dhe mbuluan qerret, kalor&#235;sit dhe t&#235;r&#235; ushtrin&#235; e Faraonit q&#235; kishin hyr&#235; n&#235; det p&#235;r t&#235; ndjekur Izraelit&#235;t; dhe nuk shp&#235;toi asnj&#235; prej tyre.</p> 
<p><A NAME="an_14:29">14:29</A>&nbsp;Por bijt&#235; e Izraelit vazhduan t&#235; ecnin n&#235; tok&#235; t&#235; that&#235; n&#235; mes t&#235; detit, dhe uj&#235;rat qen&#235; p&#235;r ta si nj&#235; mur, n&#235; t&#235; djatht&#235; t&#235; tyre dhe n&#235; t&#235; majt&#235; t&#235; tyre.</p> 
<p><A NAME="an_14:30">14:30</A>&nbsp;K&#235;shtu, at&#235; dit&#235;, Zoti e shp&#235;toi Izraelin nga dora e Egjiptasve, dhe Izraeli pa mbi bregun e detit Egjiptasit e vdekur.</p> 
<p><A NAME="an_14:31">14:31</A>&nbsp;Izraeli pa fuqin&#235; e madhe q&#235; Zoti kishte treguar kund&#235;r Egjiptasve, dhe populli pati frik&#235; nga Zoti dhe besoi te Zoti dhe te Moisiu sh&#235;rb&#235;tor i tij.</p> 
<p><A NAME="an_15:1">15:1</A>&nbsp;At&#235;her&#235; Moisiu dhe bijt&#235; e Izraelit i k&#235;nduan k&#235;t&#235; kantik Zotit dhe fol&#235;n duke th&#235;n&#235;: "Un&#235; do t'i k&#235;ndoj Zotit, sepse u lart&#235;sua shum&#235;; hodhi n&#235; det kuaj dhe kalor&#235;s.</p> 
<p><A NAME="an_15:2">15:2</A>&nbsp;Zoti &#235;sht&#235; forca ime dhe kantiku im, ka q&#235;n&#235; shp&#235;timi im. Ky &#235;sht&#235; Per&#235;ndia im, un&#235; do ta p&#235;rl&#235;vdoj; &#235;sht&#235; Per&#235;ndia i atit tim, un&#235; do ta lart&#235;soj.</p> 
<p><A NAME="an_15:3">15:3</A>&nbsp;Zoti &#235;sht&#235; nj&#235; luft&#235;tar, emri i tij &#235;sht&#235; Zoti.</p> 
<p><A NAME="an_15:4">15:4</A>&nbsp;Ai hodhi n&#235; det qerret e Faraonit dhe ushtrin&#235; e tij, luft&#235;tar&#235;t m&#235; t&#235; mir&#235; t&#235; tij u mbyt&#235;n n&#235; Detin e Kuq.</p> 
<p><A NAME="an_15:5">15:5</A>&nbsp;Ata mbulohen nga humnera; ran&#235; n&#235; fund si nj&#235; gur.</p> 
<p><A NAME="an_15:6">15:6</A>&nbsp;E djathta jote, o Zot, &#235;sht&#235; e mrekullueshme n&#235; fuqin&#235; e saj. E djathta jote, o Zot, i d&#235;rmoi armiqt&#235;.</p> 
<p><A NAME="an_15:7">15:7</A>&nbsp;Me madh&#235;shtin&#235; e madh&#235;ris&#235; sate, ti i p&#235;rmbys ata q&#235; ngrihen kund&#235;r teje; ti nxjer jasht&#235; zem&#235;rimin t&#235;nd, ai i prish ata sikur t&#235; ishin kallamishte.</p> 
<p><A NAME="an_15:8">15:8</A>&nbsp;Sa t&#235; shfrysh nga vrimat e hund&#235;ve, uj&#235;rat jan&#235; grumbulluar, val&#235;t jan&#235; ngritur si nj&#235; mur, dhe dallg&#235;t jan&#235; p&#235;rforcuar n&#235; zemr&#235;n e detit.</p> 
<p><A NAME="an_15:9">15:9</A>&nbsp;Armiku thoshte: "Do t'i ndjek, do t'i arrij, do t&#235; ndaj kufomat, lakmia ime do t&#235; ngopet mbi ta; do t&#235; zhvesh shpat&#235;n time, dora ime do t'i shfaros&#235;".</p> 
<p><A NAME="an_15:10">15:10</A>&nbsp;Po ti d&#235;rgove jasht&#235; frym&#235;n t&#235;nde dhe deti i mbuloi; u mbyt&#235;n si plumbi n&#235; uj&#235;rat e fuqishme.</p> 
<p><A NAME="an_15:11">15:11</A>&nbsp;Kush barazohet me ty midis per&#235;ndive, o Zot? Kush barazohet me ty, i mrekulluesh&#235;m n&#235; shenjt&#235;ri, i madh&#235;rish&#235;m n&#235; l&#235;vdata, o &#231;udib&#235;r&#235;s?</p> 
<p><A NAME="an_15:12">15:12</A>&nbsp;Ti shtrive dor&#235;n e djatht&#235;, dhe toka i g&#235;lltiti.</p> 
<p><A NAME="an_15:13">15:13</A>&nbsp;Me m&#235;shir&#235;n t&#235;nde, ke udh&#235;hequr popullin q&#235; e ke shpenguar; me forc&#235;n t&#235;nde e ke &#231;uar drejt banes&#235;s sate t&#235; shenjt&#235;.</p> 
<p><A NAME="an_15:14">15:14</A>&nbsp;Popujt e kan&#235; d&#235;gjuar k&#235;t&#235; dhe dridhen. Ankthi ka mb&#235;rthyer banor&#235;t e Filistin&#235;s.</p> 
<p><A NAME="an_15:15">15:15</A>&nbsp;Q&#235; tani krer&#235;t e Edomit e kan&#235; humbur, t&#235; fuqishmit e Moabit i ka z&#235;n&#235; frika, t&#235;r&#235; banor&#235;t e Kanaanit po shkrihen.</p> 
<p><A NAME="an_15:16">15:16</A>&nbsp;Frika dhe tmerri do t&#235; bier&#235; mbi ta. Fal&#235; forc&#235;s s&#235; krahut t&#235;nd do t&#235; b&#235;hen t&#235; pal&#235;vizsh&#235;m si guri, deri sa populli yt, o Zot, t&#235; kaloj&#235;, deri sa t&#235; kaloj&#235; populli q&#235; ti ke bler&#235;.</p> 
<p><A NAME="an_15:17">15:17</A>&nbsp;Ti do t'i fut&#235;sh dhe do t'i vendos&#235;sh n&#235; malin e trash&#235;gimis&#235; sate, n&#235; vendin q&#235; ke p&#235;rgatitur, o Zot, p&#235;r banes&#235;n t&#235;nde, n&#235; shenjt&#235;roren q&#235; duart e tua, o Per&#235;ndi, kan&#235; vendosur.</p> 
<p><A NAME="an_15:18">15:18</A>&nbsp;Zoti do t&#235; mbret&#235;roj&#235; gjithnj&#235;, p&#235;rjet&#235;".</p> 
<p><A NAME="an_15:19">15:19</A>&nbsp;Pasi kuajt e Faraonit me qerret e tij dhe kalor&#235;sit e tij kishin hyr&#235; n&#235; det, dhe Zoti kishte kthyer mbi ta uj&#235;rat e detit, por bijt&#235; e Izraelit kishin ecur n&#235; mes t&#235; detit, n&#235; t&#235; that&#235;.</p> 
<p><A NAME="an_15:20">15:20</A>&nbsp;At&#235;her&#235; profetesha Miriam, motra e Aaronit, mori n&#235; dor&#235; dajren, dhe t&#235; gjitha grat&#235; e ndoq&#235;n nga pas me dajre dhe me valle.</p> 
<p><A NAME="an_15:21">15:21</A>&nbsp;Dhe Miriami u k&#235;ndonte atyre: "K&#235;ndojini Zotit, sepse u lart&#235;sua shum&#235;; hodhi n&#235; det kuaj dhe kalor&#235;s".</p> 
<p><A NAME="an_15:22">15:22</A>&nbsp;Pastaj Moisiu i nisi Izraelit&#235;t nga Deti i Kuq dhe k&#235;ta u drejtuan nga shkret&#235;tira e Shurit; ec&#235;n tri dit&#235; n&#235; shkret&#235;tir&#235; dhe nuk gjet&#235;n uj&#235;.</p> 
<p><A NAME="an_15:23">15:23</A>&nbsp;Kur arrit&#235;n n&#235; Mara nuk mund&#235;n t&#235; pin&#235; uj&#235;rat e Mar&#235;s sepse ishin t&#235; hidhura; prandaj ky vend u quajt Mara.</p> 
<p><A NAME="an_15:24">15:24</A>&nbsp;At&#235;her&#235; populli murmuriti kund&#235;r Moisiut, duke th&#235;n&#235;: "&#199;'do t&#235; pim&#235;?".</p> 
<p><A NAME="an_15:25">15:25</A>&nbsp;K&#235;shtu ai i b&#235;rtiti Zotit; dhe Zoti i tregoi nj&#235; dru; ai e hodhi at&#235; n&#235; uj&#235;, dhe uj&#235;rat u b&#235;n&#235; t&#235; &#235;mbla. Atje Zoti i dha popullit nj&#235; ligj dhe nj&#235; dekret, dhe e vuri k&#235;shtu popullin n&#235; prov&#235;,</p> 
<p><A NAME="an_15:26">15:26</A>&nbsp;dhe tha: "N&#235; qoft&#235; se ti d&#235;gjon me v&#235;m&#235;ndje z&#235;rin e Zotit, Per&#235;ndis&#235; t&#235;nd, dhe b&#235;n at&#235; q&#235; &#235;sht&#235; e drejt&#235; n&#235; syt&#235; e tij dhe d&#235;gjon urdh&#235;rimet e tij dhe respekton t&#235;r&#235; ligjet e tij, un&#235; nuk do t&#235; jap  asnj&#235; nga ato s&#235;mundje q&#235; u kam dh&#235;n&#235;  Egjiptasve, sepse un&#235; jam Zoti q&#235; t&#235; sh&#235;ron".</p> 
<p><A NAME="an_15:27">15:27</A>&nbsp;K&#235;shtu arrit&#235;n n&#235; Elim, ku kishte dymb&#235;dhjet&#235; burime uji dhe shtat&#235;dhjet&#235; palma; dhe e ngrit&#235;n kampin e tyre pran&#235; uj&#235;rave.</p> 
<p><A NAME="an_16:1">16:1</A>&nbsp;Pastaj ata u nis&#235;n nga Elimi dhe t&#235;r&#235; asambleja e bijve t&#235; Izraelit arriti n&#235; shkret&#235;tir&#235;n e Sinit, q&#235; ndodhet midis Elimit dhe Sinait, dit&#235;n e pes&#235;mb&#235;dhjet&#235; t&#235; muajit t&#235; dyt&#235; mbas nisjes s&#235; tyre nga vendi i Egjiptit.</p> 
<p><A NAME="an_16:2">16:2</A>&nbsp;Dhe t&#235;r&#235; asambleja e bijve t&#235; Izraelit murmuriti kund&#235;r Moisiut dhe Aaronit n&#235; shkret&#235;tir&#235;.</p> 
<p><A NAME="an_16:3">16:3</A>&nbsp;Bijt&#235; e Izraelit u than&#235; atyre: "Ah, le t&#235; kishim vdekur nga dora e Zotit n&#235; vendin e Egjiptit, ku uleshim pran&#235; tenxhereve me mish dhe hanim buk&#235; sa ngopeshim! Sepse ju na &#231;uat n&#235; k&#235;t&#235; shkret&#235;tir&#235; q&#235; t&#235; vdes&#235; nga uria t&#235;r&#235; kjo asamble".</p> 
<p><A NAME="an_16:4">16:4</A>&nbsp;Zoti i tha Moisiut: "Ja, un&#235; do t&#235; b&#235;j q&#235; t&#235; bjer&#235; man&#235; mbi juve nga qielli; dhe populli do t&#235; dal&#235; &#231;do dit&#235; p&#235;r t&#235; mbledhur racionin e dit&#235;s, sepse un&#235; dua ta v&#235; n&#235; prov&#235; p&#235;r t&#235; par&#235; n&#235; se do t&#235; ec&#235; ose jo simbas ligjit tim.</p> 
<p><A NAME="an_16:5">16:5</A>&nbsp;Por dit&#235;n e gjasht&#235;, kur do t&#235; p&#235;rgatisin nozullimin q&#235; duhet t&#235; &#231;ojn&#235; n&#235; sht&#235;pi, ai do t&#235; jet&#235; dyfishi i atij q&#235; mbledhin &#231;do dit&#235;".</p> 
<p><A NAME="an_16:6">16:6</A>&nbsp;At&#235;her&#235; Moisiu dhe Aaroni u than&#235; gjith&#235; bijve t&#235; Izraelit: "N&#235; mbr&#235;mje do t&#235; m&#235;soni q&#235; Zoti &#235;sht&#235; ai q&#235; ju nxori nga vendi i Egjiptit;</p> 
<p><A NAME="an_16:7">16:7</A>&nbsp;dhe n&#235; m&#235;ngjes keni p&#235;r t&#235; par&#235; lavdin&#235; e Zotit, sepse ai i ka d&#235;gjuar murmuritjet tuaja kund&#235;r Zotit; por ne &#231;far&#235; jemi q&#235; murmurisni kund&#235;r nesh?".</p> 
<p><A NAME="an_16:8">16:8</A>&nbsp;Moisiu tha akoma: "Kjo ka p&#235;r t&#235; ndodhur, kur Zoti do t'ju jap&#235; mish p&#235;r t&#235; ngr&#235;n&#235; n&#235; mbr&#235;mje dhe buk&#235; q&#235; t&#235; ngopeni n&#235; m&#235;ngjes, sepse Zoti i d&#235;gjoi murmuritjet tuaja kund&#235;r tij. Po ne &#231;far&#235; jemi?  Murmuritjet tuaja nuk jan&#235; kund&#235;r nesh, por  kund&#235;r Zotit".</p> 
<p><A NAME="an_16:9">16:9</A>&nbsp;Pastaj Moisiu i tha Aaronit: "Thuaji gjith&#235; asambles&#235; s&#235; bijve t&#235; Izraelit: "Afrohuni para Zotit, sepse ai i d&#235;gjoi murmuritjet tuaja"".</p> 
<p><A NAME="an_16:10">16:10</A>&nbsp;Nd&#235;rsa Aaroni i fliste t&#235;r&#235; asambles&#235; s&#235; bijve t&#235; Izraelit, ata u soll&#235;n drejt shkret&#235;tir&#235;s; dhe ja lavdia e Zotit u shfaq n&#235; re.</p> 
<p><A NAME="an_16:11">16:11</A>&nbsp;Dhe Zoti i foli Moisiut, duke i th&#235;n&#235;:</p> 
<p><A NAME="an_16:12">16:12</A>&nbsp;"Un&#235; i d&#235;gjova murmuritjet e bijve t&#235; Izraelit; folu atyre, duke th&#235;n&#235;: "N&#235; t&#235; ngrysur do t&#235; hani mish dhe n&#235; m&#235;ngjes do t&#235; ngopeni me buk&#235;; dhe do t&#235; m&#235;soni q&#235; un&#235; jam Zoti, Per&#235;ndia juaj"".</p> 
<p><A NAME="an_16:13">16:13</A>&nbsp;Dhe k&#235;shtu, aty nga mbr&#235;mja ndodhi q&#235; shkurtat u ngrit&#235;n dhe mbuluan kampin; dhe n&#235; m&#235;ngjes kishte nj&#235; shtres&#235; vese rreth kampit.</p> 
<p><A NAME="an_16:14">16:14</A>&nbsp;Pastaj shtresa e ves&#235;s u zhduk, dhe ja, mbi sip&#235;rfaqen e shkret&#235;tir&#235;s u duk nj&#235; gj&#235; e holl&#235; dhe e rrumbullak&#235;t, e holl&#235; si bryma mbi tok&#235;.</p> 
<p><A NAME="an_16:15">16:15</A>&nbsp;Kur bijt&#235; e Izraelit e pan&#235;, i than&#235; njeri tjetrit: "&#199;far&#235; &#235;sht&#235;?", sepse nuk e dinin se &#231;'ishte. Dhe Moisiu u tha atyre: "Kjo &#235;sht&#235; buka q&#235; Zoti iu dha p&#235;r t&#235; ngr&#235;n&#235;.</p> 
<p><A NAME="an_16:16">16:16</A>&nbsp;Ja &#231;far&#235; ka urdh&#235;ruar Zoti: Secili t&#235; mbledh&#235; aq sa i duhet p&#235;r ushqimin e tij, nj&#235; omer p&#235;r frym&#235;, sipas numrit t&#235; personave q&#235; jeni; secili nga ju t&#235; marr&#235; p&#235;r ata q&#235; jan&#235; n&#235; &#231;adr&#235;n e tij".</p> 
<p><A NAME="an_16:17">16:17</A>&nbsp;Bijt&#235; e Izraelit vepruan k&#235;shtu; disa prej tyre mblodh&#235;n m&#235; tep&#235;r dhe t&#235; tjer&#235;t m&#235; pak.</p> 
<p><A NAME="an_16:18">16:18</A>&nbsp;E mat&#235;n me omerin; dhe kush kishte mbledhur shum&#235; nuk pati tepric&#235;; dhe kush kishte mbledhur m&#235; pak nuk pati mangut. Gjithkush mblodhi simbas nevoj&#235;s s&#235; tij p&#235;r ushqim.</p> 
<p><A NAME="an_16:19">16:19</A>&nbsp;Pastaj Moisiu u tha atyre: "Asnjeri t&#235; mos e l&#235;r&#235; t&#235; teproj&#235; p&#235;r nes&#235;r n&#235; m&#235;ngjes".</p> 
<p><A NAME="an_16:20">16:20</A>&nbsp;Por ata nuk iu bind&#235;n Moisiut dhe disa prej tyre lan&#235; teprica edhe p&#235;r t&#235; nes&#235;rmen; ajo u kalb duke prodhuar krimba dhe doli nj&#235; er&#235; e keqe; dhe Moisiu u zem&#235;rua me ta.</p> 
<p><A NAME="an_16:21">16:21</A>&nbsp;K&#235;shtu e mblidhnin &#231;do m&#235;ngjes; secili sipas nevoj&#235;s s&#235; tij p&#235;r ushqim; por kur dielli b&#235;hej i nxeht&#235;, mana e mbledhur shkrihej.</p> 
<p><A NAME="an_16:22">16:22</A>&nbsp;K&#235;shtu dit&#235;n e gjasht&#235; mblodh&#235;n nj&#235; racion t&#235; dyfisht&#235; buke, dy omer&#235; p&#235;r secilin prej tyre. Dhe t&#235; gjith&#235; krer&#235;t e asambles&#235; erdh&#235;n p&#235;r t'ia referuar Moisiut.</p> 
<p><A NAME="an_16:23">16:23</A>&nbsp;At&#235;her&#235; ai u tha: "Kjo &#235;sht&#235; ajo q&#235; ka th&#235;n&#235; Zoti: Nes&#235;r &#235;sht&#235; nj&#235; dit&#235; solemne pushimi, nj&#235; e shtun&#235; e shenjt&#235; p&#235;r Zotin; piqni sot at&#235; q&#235; duhet t&#235; piqni dhe zieni at&#235; q&#235; duhet t&#235; zieni; dhe &#231;do  gj&#235; q&#235; ju tepron, v&#235;reni m&#235;njan&#235; dhe ruajeni  deri nes&#235;r".</p> 
<p><A NAME="an_16:24">16:24</A>&nbsp;Ata pra e ruajt&#235;n deri t&#235; nes&#235;rmen, ashtu si kishte urdh&#235;ruar Moisiu; dhe ushqimet e ruajtura nuk l&#235;shuan er&#235; t&#235; keqe dhe nuk prodhuan krimba.</p> 
<p><A NAME="an_16:25">16:25</A>&nbsp;Moisiu tha: "Hajeni sot, se sot &#235;sht&#235; e shtuna e shenjt&#235; e Zotit; sot nuk do ta gjeni n&#235;p&#235;r fushat.</p> 
<p><A NAME="an_16:26">16:26</A>&nbsp;Mblidhni gjat&#235; gjasht&#235; dit&#235;ve; sepse dit&#235;n e shtat&#235; nuk do ta gjeni m&#235;".</p> 
<p><A NAME="an_16:27">16:27</A>&nbsp;Dhe dit&#235;n e shtat&#235; ndodhi q&#235; disa njer&#235;z nga populli dol&#235;n p&#235;r ta mbledhur, por nuk e gjet&#235;n.</p> 
<p><A NAME="an_16:28">16:28</A>&nbsp;At&#235;her&#235; Zoti i tha Moisiut: "Deri kur do t&#235; kund&#235;rshtoni t&#235; zbatoni urdh&#235;rimet e mia dhe ligjet e mia?</p> 
<p><A NAME="an_16:29">16:29</A>&nbsp;Mos harroni q&#235; Zoti ju ka dh&#235;n&#235; t&#235; shtun&#235;n; p&#235;r k&#235;t&#235; ar&#235;sye dit&#235;n e gjasht&#235; ju jep buk&#235; p&#235;r dy dit&#235;. Secili t&#235; q&#235;ndroj&#235; n&#235; vendin e tij; asnjeri t&#235; mos dal&#235; nga &#231;adra e tij dit&#235;n e shtat&#235;".</p> 
<p><A NAME="an_16:30">16:30</A>&nbsp;K&#235;shtu populli pushoi dit&#235;n e shtat&#235;.</p> 
<p><A NAME="an_16:31">16:31</A>&nbsp;Dhe sht&#235;pia e Izraelit e quajti Mana; ajo ishte e ngjashme me far&#235;n e koriandrit, e bardh&#235; dhe me shijen e revanis&#235; q&#235; b&#235;het me mjalt&#235;.</p> 
<p><A NAME="an_16:32">16:32</A>&nbsp;Pastaj Moisiu tha: "Kjo &#235;sht&#235; ajo q&#235; Zoti ka urdh&#235;ruar: "Mbush me t&#235; nj&#235; omer, me q&#235;llim q&#235; t&#235; ruhet p&#235;r pasardh&#235;sit tuaj, q&#235; ata t&#235; shohin buk&#235;n q&#235; ju b&#235;ra t&#235; hani n&#235; shkret&#235;tir&#235;, kur ju nxora nga vendi i Egjiptit"".</p> 
<p><A NAME="an_16:33">16:33</A>&nbsp;Moisiu i tha pastaj Aaronit: "Merr nj&#235; en&#235;, v&#235;r brenda saj nj&#235; omer t&#235; plot&#235; mane dhe vendose para Zotit, me q&#235;llim q&#235; t&#235; ruhet p&#235;r pasardh&#235;sit tuaj".</p> 
<p><A NAME="an_16:34">16:34</A>&nbsp;Ashtu si e kishte urdh&#235;ruar Zoti Moisiun, Aaroni e vendosi para D&#235;shmis&#235;, q&#235; t&#235; ruhej.</p> 
<p><A NAME="an_16:35">16:35</A>&nbsp;Dhe bijt&#235; e Izraelit h&#235;ngr&#235;n man&#235;n dyzet vjet, deri sa arrit&#235;n n&#235; nj&#235; vend t&#235; banuar; h&#235;ngr&#235;n man&#235;n deri sa arrit&#235;n n&#235; kufirin e vendit t&#235; Kanaanit.</p> 
<p><A NAME="an_16:36">16:36</A>&nbsp;Omeri &#235;sht&#235; e dhjeta pjes&#235; e ef&#235;s.</p> 
<p><A NAME="an_17:1">17:1</A>&nbsp;Pastaj t&#235;r&#235; asambleja e bijve t&#235; Izraelit u nis nga shkret&#235;tira e Sinit, duke marshuar me etapa sipas urdhrave t&#235; Zotit, dhe u vendos n&#235; Redifim. Por nuk kishte uj&#235; t&#235; pijsh&#235;m p&#235;r popullin.</p> 
<p><A NAME="an_17:2">17:2</A>&nbsp;At&#235;her&#235; populli u grind me Moisiun dhe i tha: "Na jep uj&#235; p&#235;r t&#235; pir&#235;". Moisiu u p&#235;rgjigj: "Pse grindeni me mua? Pse tundoni Zotin?".</p> 
<p><A NAME="an_17:3">17:3</A>&nbsp;Atje populli pati etje p&#235;r uj&#235; dhe murmuriti kund&#235;r Moisiut, duke th&#235;n&#235;: "Pse na b&#235;re t&#235; ikim nga Egjipti q&#235; t&#235; vdesim nga etja ne, bijt&#235; tan&#235; dhe bag&#235;tia jon&#235;?".</p> 
<p><A NAME="an_17:4">17:4</A>&nbsp;K&#235;shtu Moisiu i thirri Zotit, duke i th&#235;n&#235;: "&#199;far&#235; t&#235; b&#235;j p&#235;r k&#235;t&#235; popull? Edhe pak dhe ata do t&#235; m&#235; vrasin me gur&#235;".</p> 
<p><A NAME="an_17:5">17:5</A>&nbsp;Zoti i tha Moisiut: "Kalo para popullit dhe merr me vete disa pleq nga Izraeli; merr n&#235; dor&#235; edhe bastunin me t&#235; cilin rrahe lumin, dhe nisu.</p> 
<p><A NAME="an_17:6">17:6</A>&nbsp;Ja, un&#235; do t&#235; rri p&#235;rpara teje, atje mbi shk&#235;mbin n&#235; Horeb; ti do t&#235; rrah&#235;sh shk&#235;mbin, prej t&#235; cilit do t&#235; buroj&#235; uj&#235; dhe populli do t&#235; pij&#235;". K&#235;shtu b&#235;ri Moisiu para syve t&#235; pleqve t&#235; Izraelit.</p> 
<p><A NAME="an_17:7">17:7</A>&nbsp;Prandaj e quajti k&#235;t&#235; vend Masa dhe Meriba p&#235;r shkak t&#235; grindjeve q&#235; pati me bijt&#235; e Izraelit, dhe sepse kishin tunduar Zotin, duke th&#235;n&#235;: "A &#235;sht&#235; vall&#235; Zoti n&#235; mes nesh, apo jo?".</p> 
<p><A NAME="an_17:8">17:8</A>&nbsp;At&#235;her&#235; erdhi Amaleku p&#235;r t&#235; luftuar kund&#235;r Izraelit n&#235; Refidim.</p> 
<p><A NAME="an_17:9">17:9</A>&nbsp;Dhe Moisiu i tha Jozueut: "Zgjidh p&#235;r ne disa burra dhe dil p&#235;r t&#235; luftuar kund&#235;r Amalekut; nes&#235;r do t&#235; jem n&#235; maj&#235; t&#235; kodr&#235;s me shkopin e Per&#235;ndis&#235; n&#235; dor&#235;".</p> 
<p><A NAME="an_17:10">17:10</A>&nbsp;Jozueu b&#235;ri ashtu si&#231; i kishte th&#235;n&#235; Moisiu dhe luftoi kund&#235;r Amalekut, nd&#235;rsa Moisiu, Aaroni dhe Huri u ngjit&#235;n n&#235; maj&#235; t&#235; kodr&#235;s.</p> 
<p><A NAME="an_17:11">17:11</A>&nbsp;Dhe ndodhi q&#235;, kur Moisiu ngrinte dor&#235;n e tij, Izraeli fitonte; p&#235;rkundrazi, kur e ulte dor&#235;n, fitonte Amaleku.</p> 
<p><A NAME="an_17:12">17:12</A>&nbsp;Por duart e Moisiut ishin r&#235;nduar, k&#235;shtu q&#235; ata mor&#235;n nj&#235; gur dhe ia vun&#235; posht&#235;, ai u ul mbi t&#235; nd&#235;rsa Aaroni dhe Huri ia mbanin duart, nj&#235;ri nga nj&#235; krah, tjetri nga krahu tjet&#235;r; k&#235;shtu duart  e tij mbet&#235;n t&#235; pal&#235;vizura deri n&#235; per&#235;ndimin  e diellit.</p> 
<p><A NAME="an_17:13">17:13</A>&nbsp;Prandaj Jozueu mundi Amalekun dhe njer&#235;zit e tij, duke i prer&#235; me shpata.</p> 
<p><A NAME="an_17:14">17:14</A>&nbsp;Pastaj Zoti i tha Moisiut: "Shkruaje k&#235;t&#235; ngjarje n&#235; nj&#235; lib&#235;r, q&#235; t&#235; mos harrohet kurr&#235;, dhe njofto Jozueun q&#235; un&#235; do ta fshij fare kujtimin e Amalekut n&#235;n qiellin".</p> 
<p><A NAME="an_17:15">17:15</A>&nbsp;Moisiu nd&#235;rtoi pastaj nj&#235; altar, t&#235; cilit i vuri emrin: "Zoti &#235;sht&#235; flamuri im"; dhe tha:</p> 
<p><A NAME="an_17:16">17:16</A>&nbsp;"Dora u ngrit kund&#235;r fronit t&#235; Zotit, dhe Zoti do t'i b&#235;j&#235; luft&#235; Amalekut brez pas brezi".</p> 
<p><A NAME="an_18:1">18:1</A>&nbsp;Jethro, prift i Madianit, vjehrri i Moisiut, d&#235;gjoi t&#235; gjitha ato q&#235; Per&#235;ndia kishte b&#235;r&#235; p&#235;r Moisiun dhe p&#235;r Izraelin popullin e tij: si e kishte nxjerr&#235; Zoti Izraelin nga Egjipti.</p> 
<p><A NAME="an_18:2">18:2</A>&nbsp;At&#235;her&#235; Jethro, vjehrri i Moisiut, mori Seforan, gruan e Moisiut,</p> 
<p><A NAME="an_18:3">18:3</A>&nbsp;e cila i ishte kthyer, dhe dy bijt&#235; e saj, prej t&#235; cil&#235;ve nj&#235;ri quhej Gershom, (sepse Moisiu kishte th&#235;n&#235;: "Kam qen&#235; mik n&#235; tok&#235; t&#235; huaj")</p> 
<p><A NAME="an_18:4">18:4</A>&nbsp;dhe tjetri Eliezer (sepse ai kishte th&#235;n&#235;: "Per&#235;ndia i atit tim ka qen&#235; ndihm&#235;si im dhe m&#235; ka shp&#235;tuar nga shpata e Faraonit").</p> 
<p><A NAME="an_18:5">18:5</A>&nbsp;Jethro, pra, vjehrri i Moisiut, erdhi te Moisiu bashk&#235; me bijt&#235; e tij dhe bashk&#235;shorten e tij, n&#235; shkret&#235;tir&#235; ku ishte vendosur ai, n&#235; malin e Per&#235;ndis&#235;.</p> 
<p><A NAME="an_18:6">18:6</A>&nbsp;I kishte &#231;uar fjal&#235; Moisiut: "Un&#235;, Jethro, vjehrri yt, po vij te ti bashk&#235; me gruan t&#235;nde dhe dy bijt&#235; e saj".</p> 
<p><A NAME="an_18:7">18:7</A>&nbsp;K&#235;shtu Moisiu doli p&#235;r t&#235; takuar vjehrrin e tij, u p&#235;rkul dhe e puthi; pyet&#235;n nj&#235;ri tjetrin p&#235;r sh&#235;ndetin e tyre, pastaj hyn&#235; n&#235; &#231;ad&#235;r.</p> 
<p><A NAME="an_18:8">18:8</A>&nbsp;At&#235;her&#235; Moisiu i tregoi vjehrrit t&#235; tij t&#235; gjitha ato q&#235; Zoti u kishte b&#235;r&#235; Faraonit dhe Egjiptasve p&#235;r shkak t&#235; Izraelit, t&#235; gjitha fatkeq&#235;sit&#235; e p&#235;suara gjat&#235; udh&#235;timit, dhe si i kishte shp&#235;tuar Zoti.</p> 
<p><A NAME="an_18:9">18:9</A>&nbsp;Dhe Jethro u g&#235;zua p&#235;r t&#235; gjitha t&#235; mirat q&#235; Zoti i kishte b&#235;r&#235; Izraelit, duke e shp&#235;tuar nga dora e Egjiptasve.</p> 
<p><A NAME="an_18:10">18:10</A>&nbsp;Pastaj Jethro i tha: "Bekuar qoft&#235; Zoti, q&#235; ju &#231;liroi nga dora e Egjiptasve dhe nga dora e Faraonit, dhe &#231;liroi popullin nga zgjedha e Egjiptasve!</p> 
<p><A NAME="an_18:11">18:11</A>&nbsp;Tani e di q&#235; Zoti &#235;sht&#235; m&#235; i madhi nga t&#235;r&#235; per&#235;ndit&#235;; po, ai ua v&#235;rtetoi atyre me sa krenari, kur vepruan me kryelart&#235;si kund&#235;r Izraelit".</p> 
<p><A NAME="an_18:12">18:12</A>&nbsp;Pastaj Jethro, vjehrri i Moisiut, mori nj&#235; olokaust dhe disa fli p&#235;r t'ia ofruar Per&#235;ndis&#235;; dhe Aaroni dhe t&#235;r&#235; pleqt&#235; e Izraelit erdh&#235;n t&#235; han&#235; me vjehrrin e Moisiut p&#235;rpara Per&#235;ndis&#235;.</p> 
<p><A NAME="an_18:13">18:13</A>&nbsp;Por ndodhi q&#235;, t&#235; nes&#235;rmen, Moisiu u ul p&#235;r t&#235; gjykuar popullin; populli u mblodh rreth Moisiut q&#235; nga m&#235;ngjesi deri n&#235; mbr&#235;mje.</p> 
<p><A NAME="an_18:14">18:14</A>&nbsp;Kur vjehrri i Moisiut pa t&#235; gjitha ato q&#235; ky b&#235;nte p&#235;r popullin, tha: "&#199;'&#235;sht&#235; kjo q&#235; b&#235;n ti me popullin? Pse ulesh vet&#235;m, dhe t&#235;r&#235; populli t&#235; rri p&#235;rqark nga m&#235;ngjesi deri n&#235; mbr&#235;mje?".</p> 
<p><A NAME="an_18:15">18:15</A>&nbsp;Moisiu iu p&#235;rgjigj vjehrrit t&#235; tij: "Sepse populli vjen tek un&#235; p&#235;r t'u k&#235;shilluar me Per&#235;ndin&#235;.</p> 
<p><A NAME="an_18:16">18:16</A>&nbsp;Kur ata kan&#235; ndonj&#235; problem, vin&#235; tek un&#235;, dhe un&#235; gjykoj nj&#235;rin dhe tjetrin dhe u b&#235;j t&#235; njohur kanunet e Per&#235;ndis&#235; dhe ligjet e tij".</p> 
<p><A NAME="an_18:17">18:17</A>&nbsp;Por vjehrri i Moisiut i tha: "Ajo q&#235; b&#235;n ti nuk shkon mir&#235;.</p> 
<p><A NAME="an_18:18">18:18</A>&nbsp;Do t&#235; rraskapitesh m&#235; n&#235; fund, ti dhe ky popull q&#235; &#235;sht&#235; me ty, sepse detyra q&#235; ke marr&#235; p&#235;rsip&#235;r &#235;sht&#235; shum&#235; e v&#235;shtir&#235;. Nuk mund t'ia dal&#235;sh n&#235; krye vet&#235;m.</p> 
<p><A NAME="an_18:19">18:19</A>&nbsp;Tani d&#235;gjom&#235;; un&#235; do t&#235; t&#235; jap nj&#235; k&#235;shill&#235; dhe Per&#235;ndia qoft&#235; me ty: p&#235;rfaq&#235;soje ti popullin p&#235;rpara Per&#235;ndis&#235; dhe paraqitja Per&#235;ndis&#235; problemet e tyre.</p> 
<p><A NAME="an_18:20">18:20</A>&nbsp;M&#235;soju atyre statutet dhe ligjet dhe tregohu rrug&#235;n n&#235;p&#235;r t&#235; cil&#235;n duhet t&#235; ecin dhe at&#235; q&#235; duhet t&#235; b&#235;jn&#235;.</p> 
<p><A NAME="an_18:21">18:21</A>&nbsp;Por zgjidh n&#235; mes t&#235; t&#235; gjith&#235; popullit disa njer&#235;z t&#235; aft&#235; q&#235; kan&#235; frik&#235; nga Per&#235;ndia, njer&#235;z t&#235; besuar, q&#235; e urrejn&#235; fitimin e padrejt&#235; dhe vendosi mbi popullin si krer&#235; t&#235; mij&#235;rave, krer&#235; t&#235; qindrave,  krer&#235; t&#235; pes&#235;dhjetrave dhe krer&#235; t&#235;  dhjetrave.</p> 
<p><A NAME="an_18:22">18:22</A>&nbsp;Dhe lejo q&#235; t&#235; jen&#235; ata q&#235; do ta gjykojn&#235; popullin n&#235; &#231;do koh&#235;; ata do t&#235; t&#235; parashtrojn&#235; &#231;do problem me r&#235;nd&#235;si t&#235; madhe, nd&#235;rsa p&#235;r probleme t&#235; vogla do t&#235; vendosin vet&#235;. K&#235;shtu do t&#235; jet&#235; m&#235; leht&#235;  p&#235;r ty, dhe ata do ta mbajn&#235; pesh&#235;n bashk&#235;  me ty.</p> 
<p><A NAME="an_18:23">18:23</A>&nbsp;N&#235; qoft&#235; se ti vepron k&#235;shtu, dhe k&#235;shtu t&#235; urdh&#235;ron Per&#235;ndia, mund t&#235; mbahesh; dhe t&#235;r&#235; ky popull do t&#235; arrij&#235; faqebardh&#235; n&#235; vendin e caktuar p&#235;r t&#235;".</p> 
<p><A NAME="an_18:24">18:24</A>&nbsp;Moisiu e d&#235;gjoi z&#235;rin e vjehrrit t&#235; tij, dhe b&#235;ri gjith&#231;ka q&#235; i kishte th&#235;n&#235;.</p> 
<p><A NAME="an_18:25">18:25</A>&nbsp;K&#235;shtu Moisiu zgjodhi n&#235; t&#235;r&#235; Izraelin disa njer&#235;z t&#235; aft&#235; dhe i vuri si krer&#235; t&#235; popullit: krer&#235; t&#235; mij&#235;rave, krer&#235; t&#235; qindrave, krer&#235; t&#235; pes&#235;dhjetrave dhe krer&#235; t&#235; dhjetrave.</p> 
<p><A NAME="an_18:26">18:26</A>&nbsp;K&#235;shtu ata e gjykonin popullin n&#235; &#231;do koh&#235;; &#231;&#235;shtjet e v&#235;shtira ia parashtronin Moisiut, por &#231;do problem t&#235; vog&#235;l e zgjidhnin vet&#235;.</p> 
<p><A NAME="an_18:27">18:27</A>&nbsp;Pastaj Moisiu u nda nga vjehrri i tij, i cili u kthye n&#235; vendin e vet.</p> 
<p><A NAME="an_19:1">19:1</A>&nbsp;Dit&#235;n e par&#235; t&#235; muajit t&#235; tret&#235; nga dalja prej vendit t&#235; Egjiptit, po at&#235; dit&#235;, bijt&#235; e Izraelit arrit&#235;n n&#235; shkret&#235;tir&#235;n e Sinait.</p> 
<p><A NAME="an_19:2">19:2</A>&nbsp;T&#235; nisur nga Refidimi, ata arrit&#235;n n&#235; shkret&#235;tir&#235;n e Sinait dhe fushuan aty; Izraeli e ngriti kampin e tij p&#235;rball&#235; malit.</p> 
<p><A NAME="an_19:3">19:3</A>&nbsp;Pastaj Moisiu u ngjit drejt Per&#235;ndis&#235;; dhe Zoti i thirri nga mali, duke i th&#235;n&#235;: "K&#235;shtu do t'i thuash sht&#235;pis&#235; s&#235; Jakobit dhe k&#235;t&#235; do t'u njoftosh bijve t&#235; Izraelit:</p> 
<p><A NAME="an_19:4">19:4</A>&nbsp;"Ju e pat&#235; at&#235; q&#235; u b&#235;ra Egjiptasve, dhe si ju solla mbi krah&#235; shqiponje pran&#235; meje.</p> 
<p><A NAME="an_19:5">19:5</A>&nbsp;Prandaj, n&#235; qoft&#235; se do ta d&#235;gjoni me v&#235;mendje z&#235;rin tim dhe zbatoni bes&#235;lidhjen time, do t&#235; jeni thesari im i ve&#231;ant&#235; nd&#235;rmjet t&#235;r&#235; popujve, sepse gjith&#235; toka &#235;sht&#235; imja.</p> 
<p><A NAME="an_19:6">19:6</A>&nbsp;Dhe do t&#235; jeni p&#235;r mua nj&#235; mbret&#235;ri prift&#235;rinjsh dhe nj&#235; komb i shenjt&#235;. K&#235;to jan&#235; fjal&#235;t q&#235; do t'u thuash bijve t&#235; Izraelit"".</p> 
<p><A NAME="an_19:7">19:7</A>&nbsp;At&#235;her&#235; Moisiu d&#235;rgoi e thirri pleqt&#235; e popullit, dhe u tha t&#235;r&#235; k&#235;to fjal&#235; q&#235; Zoti kishte urdh&#235;ruar t&#235; thoshte.</p> 
<p><A NAME="an_19:8">19:8</A>&nbsp;Dhe t&#235;r&#235; populli u p&#235;rgjigj bashk&#235; dhe tha: "Ne do t&#235; b&#235;jm&#235; gjith&#231;ka q&#235; ka th&#235;n&#235; Zoti". K&#235;shtu Moisiu i raportoi Zotit fjal&#235;t e popullit.</p> 
<p><A NAME="an_19:9">19:9</A>&nbsp;Dhe Zoti i tha Moisiut: "Ja, un&#235; do t&#235; vij te ti n&#235; nj&#235; re t&#235; dendur, me q&#235;llim q&#235; populli t&#235; d&#235;gjoj&#235; kur un&#235; do t&#235; flas me ty, dhe t&#235; t&#235; besoj&#235; p&#235;r gjithnj&#235;". Pastaj Moisiu i tregoi Zotit fjal&#235;t e popullit.</p> 
<p><A NAME="an_19:10">19:10</A>&nbsp;At&#235;her&#235; Zoti i tha Moisiut: "Shko te populli, shenjt&#235;roje at&#235; sot dhe nes&#235;r, dhe b&#235;j q&#235; t&#235; laj&#235; rrobat.</p> 
<p><A NAME="an_19:11">19:11</A>&nbsp;Dhe t&#235; jen&#235; gati p&#235;r dit&#235;n e tret&#235;, sepse dit&#235;n e tret&#235; Zoti do t&#235; zbres&#235; mbi malin e Sinait para syve t&#235; t&#235;r&#235; popullit.</p> 
<p><A NAME="an_19:12">19:12</A>&nbsp;Ti do t&#235; p&#235;rcaktosh rreth e qark kufij p&#235;r popullin dhe do t&#235; thuash: Ruhuni se ngjiteni n&#235; mal ose prekni skajet e tij. Kushdo q&#235; do t&#235; prek&#235; malin do t&#235; d&#235;nohet me vdekje.</p> 
<p><A NAME="an_19:13">19:13</A>&nbsp;Asnj&#235; dor&#235; nuk do ta prek&#235;, por do t&#235; vritet me gur&#235; ose do t&#235; shpohet me shigjeta, qoft&#235; njeri ose kafsh&#235;; nuk do t&#235; mbetet gjall&#235;. Kur briri t&#235; d&#235;gjohet shtruar, at&#235;her&#235; t&#235; ngjiten mbi mal".</p> 
<p><A NAME="an_19:14">19:14</A>&nbsp;K&#235;shtu Moisiu zbriti nga mali drejt popullit; shenjt&#235;roi popullin dhe ata i lan&#235; rrobat e tyre.</p> 
<p><A NAME="an_19:15">19:15</A>&nbsp;Pastaj i tha popullit: "B&#235;huni gati brenda tri dit&#235;ve; mos iu afroni grave".</p> 
<p><A NAME="an_19:16">19:16</A>&nbsp;Dit&#235;n e tret&#235;, sa u b&#235; m&#235;ngjes, pati bubullima dhe vet&#235;tima; mbi mal doli nj&#235; re e dendur dhe u d&#235;gjua nj&#235; z&#235; shum&#235; i fort&#235; borie; dhe t&#235;r&#235; populli q&#235; ishte n&#235; kamp u drodh.</p> 
<p><A NAME="an_19:17">19:17</A>&nbsp;Pastaj Moisiu e nxori popullin nga kampi p&#235;r ta &#231;uar p&#235;rball&#235; Per&#235;ndis&#235;; dhe ata q&#235;ndruan n&#235; k&#235;mb&#235;t e malit.</p> 
<p><A NAME="an_19:18">19:18</A>&nbsp;Mali i Sinait ishte t&#235;r&#235; tym, sepse Zoti kishte zbritur mbi t&#235; n&#235; zjarr; tymi i tij ngrihej si tymi i nj&#235; furre, dhe t&#235;r&#235; mali dridhej fort.</p> 
<p><A NAME="an_19:19">19:19</A>&nbsp;Nd&#235;rsa z&#235;ri i boris&#235; po b&#235;hej gjithnj&#235; m&#235; i fort&#235;, Moisiu fliste, dhe Per&#235;ndia i p&#235;rgjigjej me nj&#235; z&#235; gj&#235;mues.</p> 
<p><A NAME="an_19:20">19:20</A>&nbsp;Zoti zbriti pra mbi malin e Sinait, n&#235; maj&#235; t&#235; tij; pastaj Zoti thirri Moisiun n&#235; maj&#235; t&#235; malit dhe Moisiu u ngjit atje.</p> 
<p><A NAME="an_19:21">19:21</A>&nbsp;Dhe Zoti i tha Moisiut: "Zbrit dhe paralajm&#235;ro popullin solemnisht, q&#235; t&#235; mos sulet drejt Zotit p&#235;r ta par&#235;, dhe k&#235;shtu shum&#235; prej tyre t&#235; gjejn&#235; vdekjen.</p> 
<p><A NAME="an_19:22">19:22</A>&nbsp;Edhe prift&#235;rinjt&#235; q&#235; do t'i afrohen Zotit t&#235; shenjt&#235;rohen, q&#235; Zoti t&#235; mos sulet kund&#235;r tyre".</p> 
<p><A NAME="an_19:23">19:23</A>&nbsp;Moisiu i tha Zotit: "Populli nuk mund t&#235; ngjitej mbi malin e Sinait, sepse ti na ke urdh&#235;ruar solemnisht, duke th&#235;n&#235;: "V&#235;r kufi rreth malit dhe shenjt&#235;roje"".</p> 
<p><A NAME="an_19:24">19:24</A>&nbsp;Por Zoti i tha: "Shko, zbrit posht&#235;; pastaj ngjitu, ti edhe Aaroni bashk&#235; me ty; por prift&#235;rinjt&#235; dhe populli t&#235; mos sulen p&#235;r t'u ngjitur te Zoti, q&#235; ai t&#235; mos u sulet atyre".</p> 
<p><A NAME="an_19:25">19:25</A>&nbsp;K&#235;shtu Moisiu zbriti te populli dhe i foli atij.</p> 
<p><A NAME="an_20:1">20:1</A>&nbsp;At&#235;her&#235; Per&#235;ndia shqiptoi t&#235;r&#235; k&#235;to fjal&#235;, duke th&#235;n&#235;:</p> 
<p><A NAME="an_20:2">20:2</A>&nbsp;"Un&#235; jam Zoti, Per&#235;ndia yt, q&#235; t&#235; nxori nga vendi i Egjiptit, nga sht&#235;pia e skllav&#235;ris&#235;.</p> 
<p><A NAME="an_20:3">20:3</A>&nbsp;Nuk do t&#235; kesh per&#235;ndi t&#235; tjer&#235; para meje.</p> 
<p><A NAME="an_20:4">20:4</A>&nbsp;Nuk do t&#235; b&#235;sh skulptur&#235; ose sh&#235;mb&#235;lltyr&#235; t&#235; asnj&#235; gj&#235;je q&#235; ndodhet aty n&#235; qiejt ose k&#235;tu posht&#235; n&#235; tok&#235; ose n&#235; uj&#235;rat n&#235;n tok&#235;.</p> 
<p><A NAME="an_20:5">20:5</A>&nbsp;Nuk do t&#235; p&#235;rkulesh para tyre dhe as do t'i sh&#235;rbesh, sepse un&#235;, Zoti, Per&#235;ndia yt, jam nj&#235; Per&#235;ndi xheloz q&#235; d&#235;non padrejt&#235;sin&#235; e et&#235;rve mbi f&#235;mijve t&#235; tyre deri n&#235; brezin e tret&#235; dhe t&#235; kat&#235;rt t&#235; atyre q&#235; m&#235; urrejn&#235;,</p> 
<p><A NAME="an_20:6">20:6</A>&nbsp;dhe un&#235; p&#235;rdor dashamir&#235;si p&#235;r mij&#235;ra, p&#235;r ata q&#235; m&#235; duan dhe q&#235; zbatojn&#235; urdh&#235;rimet e mia.</p> 
<p><A NAME="an_20:7">20:7</A>&nbsp;Nuk do ta p&#235;rdor&#235;sh emrin e Zotit, t&#235; Per&#235;ndis&#235; t&#235;nd, kot, sepse Zoti nuk do t&#235; l&#235;r&#235; t&#235; pand&#235;shkuar at&#235; q&#235; p&#235;rdor kot emrin e tij.</p> 
<p><A NAME="an_20:8">20:8</A>&nbsp;Mbaje mend dit&#235;n e shtun&#235; p&#235;r ta shenjt&#235;ruar.</p> 
<p><A NAME="an_20:9">20:9</A>&nbsp;Do t&#235; punosh gjasht&#235; dit&#235; dhe n&#235; ato do t&#235; b&#235;sh t&#235; gjith&#235; pun&#235;n t&#235;nde;</p> 
<p><A NAME="an_20:10">20:10</A>&nbsp;por dita e shtat&#235; &#235;sht&#235; e shtuna, e shenjt&#235; p&#235;r Zotin, Per&#235;ndin&#235; t&#235;nd; nuk do t&#235; b&#235;sh n&#235; at&#235; dit&#235; asnj&#235; pun&#235;, as ti, as biri yt, as bija jote, as sh&#235;rb&#235;tori yt, as sh&#235;rb&#235;torja jote, as kafsh&#235;t e tua, as i huaji q&#235; ndodhet brenda portave t&#235; tua;</p> 
<p><A NAME="an_20:11">20:11</A>&nbsp;sepse n&#235; gjasht&#235; dit&#235; Zoti krijoi qiejt dhe tok&#235;n, detin dhe gjith&#231;ka q&#235; &#235;sht&#235; n&#235; to, dhe dit&#235;n e shtun&#235; ai pushoi; prandaj Zoti e ka bekuar dit&#235;n e shabatit dhe e ka shenjt&#235;ruar at&#235;.</p> 
<p><A NAME="an_20:12">20:12</A>&nbsp;Do t&#235; nderosh atin t&#235;nd dhe n&#235;n&#235;n t&#235;nde, me q&#235;llim q&#235; dit&#235;t e tua t&#235; jen&#235; t&#235; gjata mbi tok&#235;n q&#235; Zoti, Per&#235;ndia yt, po t&#235; jep.</p> 
<p><A NAME="an_20:13">20:13</A>&nbsp;Nuk do t&#235; vras&#235;sh.</p> 
<p><A NAME="an_20:14">20:14</A>&nbsp;Nuk do t&#235; shkel&#235;sh besnik&#235;rin&#235; bashk&#235;shortore.</p> 
<p><A NAME="an_20:15">20:15</A>&nbsp;Nuk do t&#235; vjedh&#235;sh.</p> 
<p><A NAME="an_20:16">20:16</A>&nbsp;Nuk do t&#235; b&#235;sh d&#235;shmi t&#235; rreme kund&#235;r t&#235; af&#235;rmit t&#235;nd.</p> 
<p><A NAME="an_20:17">20:17</A>&nbsp;Nuk do t&#235; d&#235;shirosh sht&#235;pin&#235; e t&#235; af&#235;rmit t&#235;nd; nuk do t&#235; d&#235;shirosh gruan e t&#235; af&#235;rmit t&#235;nd, as sh&#235;rb&#235;torin e tij, as sh&#235;rb&#235;toren e tij, as lop&#235;n e tij, as gomarin e tij, as asgj&#235; tjet&#235;r q&#235; &#235;sht&#235; e t&#235; af&#235;rmit t&#235;nd".</p> 
<p><A NAME="an_20:18">20:18</A>&nbsp;Tani t&#235;r&#235; populli d&#235;gjonte bubullimat, tingullin e boris&#235; dhe shihte shkreptimat dhe malin q&#235; nxirrte tym. Para k&#235;saj pamjeje, populli dridhej dhe q&#235;ndronte larg.</p> 
<p><A NAME="an_20:19">20:19</A>&nbsp;Prandaj ata i than&#235; Moisiut: "Fol ti me ne dhe ne do t&#235; t&#235; d&#235;gjojm&#235;, por t&#235; mos na flas&#235; Per&#235;ndia q&#235; t&#235; mos vdesim".</p> 
<p><A NAME="an_20:20">20:20</A>&nbsp;Moisiu i tha popullit: "Mos u trembni, sepse Per&#235;ndia erdhi q&#235; t'ju provoj&#235;, dhe me q&#235;llim q&#235; frika e tij t&#235; jet&#235; gjithmon&#235; para jush, dhe k&#235;shtu t&#235; mos m&#235;katoni".</p> 
<p><A NAME="an_20:21">20:21</A>&nbsp;Populli, pra, q&#235;ndronte larg, por Moisiu iu afrua err&#235;sir&#235;s s&#235; dendur ku ndodhej Per&#235;ndia.</p> 
<p><A NAME="an_20:22">20:22</A>&nbsp;Pastaj Zoti i tha Moisiut: "Do t'u thuash k&#235;shtu bijve t&#235; Izraelit: "Ju vet&#235; e pat&#235; q&#235; kam folur me ju nga qielli.</p> 
<p><A NAME="an_20:23">20:23</A>&nbsp;Nuk do t&#235; b&#235;ni per&#235;ndi t&#235; tjera af&#235;r meje; nuk do t&#235; b&#235;ni per&#235;ndi prej argjendi ose prej ari.</p> 
<p><A NAME="an_20:24">20:24</A>&nbsp;Do t&#235; b&#235;sh p&#235;r mua nj&#235; altar prej dheu dhe mbi t&#235; do t&#235; ofrosh olokaustet e tua, flit&#235; e tua t&#235; fal&#235;nderimit, delet dhe qet&#235; e tua; n&#235; &#231;do vend ku do t&#235; b&#235;j q&#235; emri im t&#235; kujtohet, do t&#235; vij te ti dhe do t&#235; t&#235; bekoj.</p> 
<p><A NAME="an_20:25">20:25</A>&nbsp;Dhe n&#235; rast se do t&#235; nd&#235;rtosh p&#235;r mua nj&#235; altar me gur&#235;, nuk do ta nd&#235;rtosh me gur&#235; t&#235; latuar; sepse duke ngritur mbi to dalt&#235;n do t'i ndot&#235;sh.</p> 
<p><A NAME="an_20:26">20:26</A>&nbsp;Dhe nuk do t&#235; ngjitesh n&#235; altarin tim me an&#235; shkallaresh, me q&#235;llim q&#235; mbi t&#235; t&#235; mos zbulohet lakuriq&#235;sia jote"".</p> 
<p><A NAME="an_21:1">21:1</A>&nbsp;"Tani k&#235;to jan&#235; ligjet q&#235; do t'u v&#235;sh para tyre:</p> 
<p><A NAME="an_21:2">21:2</A>&nbsp;N&#235; rast se blen nj&#235; skllav hebre, ai do t&#235; t&#235; sh&#235;rbej&#235; gjasht&#235; vjet; por vitin e shtat&#235; do t&#235; shkoj&#235; i lir&#235;, pa paguar asgj&#235;.</p> 
<p><A NAME="an_21:3">21:3</A>&nbsp;N&#235; rast se ka ardhur vet&#235;m, do t&#235; shkoj&#235; vet&#235;m; po t&#235; kishte grua, e shoqja do t&#235; shkoj&#235; bashk&#235; me t&#235;.</p> 
<p><A NAME="an_21:4">21:4</A>&nbsp;N&#235; qoft&#235; se zot&#235;ria e tij i jep grua dhe kjo i lind bij e bija, gruaja dhe f&#235;mij&#235;t e saj do t&#235; jen&#235; t&#235; zot&#235;ris&#235;, dhe ai do t&#235; shkoj&#235; vet&#235;m.</p> 
<p><A NAME="an_21:5">21:5</A>&nbsp;Por n&#235; qoft&#235; se skllavi thot&#235; haptazi: "Un&#235; e dua zot&#235;rin&#235; time, gruan time dhe f&#235;mij&#235;t e mi, dhe nuk dua t&#235; shkoj i lir&#235;",</p> 
<p><A NAME="an_21:6">21:6</A>&nbsp;at&#235;her&#235; pronari e tij do t'ia afroj&#235; Per&#235;ndis&#235; dhe do ta avit&#235; te dera ose te shtalka; pastaj pronari e tij do t'i shpoj&#235; veshin me nj&#235; f&#235;ndyell; dhe ai do t'i sh&#235;rbej&#235; p&#235;r gjithnj&#235;.</p> 
<p><A NAME="an_21:7">21:7</A>&nbsp;N&#235; rast se dikush shet bij&#235;n e tij si sh&#235;rb&#235;tore, ajo nuk do t&#235; shkoj&#235; ashtu si shkojn&#235; skllev&#235;rit.</p> 
<p><A NAME="an_21:8">21:8</A>&nbsp;N&#235; qoft&#235; se ajo nuk i p&#235;lqen zot&#235;ris&#235; s&#235; saj, q&#235; e kishte marr&#235; p&#235;r vete, ai do ta l&#235;r&#235; t&#235; shpengohet; por nuk do t&#235; ket&#235; t&#235; drejt&#235;n tua shes&#235; njer&#235;zve t&#235; huaj, sepse kjo do t'ishte ta trajtosh me mashtrim.</p> 
<p><A NAME="an_21:9">21:9</A>&nbsp;Dhe n&#235; qoft&#235; se e marton me birin e tij, do ta trajtoj&#235; n&#235; baz&#235; t&#235; s&#235; drejt&#235;s t&#235; t&#235; bijave.</p> 
<p><A NAME="an_21:10">21:10</A>&nbsp;N&#235; rast se merr nj&#235; grua tjet&#235;r, ai nuk do t&#235; pak&#235;soj&#235; ushqimin dhe veshmbathjen e saj, as edhe bashk&#235;banimin e saj.</p> 
<p><A NAME="an_21:11">21:11</A>&nbsp;N&#235; rast se nuk b&#235;n k&#235;to tri gj&#235;ra p&#235;r t&#235;, ajo do t&#235; shkoj&#235; pa dh&#235;n&#235; asgj&#235;, pa paguar &#231;mim.</p> 
<p><A NAME="an_21:12">21:12</A>&nbsp;Kush rreh nj&#235; njeri dhe p&#235;r k&#235;t&#235; shkak ky vdes, do t&#235; d&#235;nohet me vdekje.</p> 
<p><A NAME="an_21:13">21:13</A>&nbsp;N&#235; qoft&#235; se nuk i ka ngritur kurrfar&#235; prite, por Per&#235;ndia ka b&#235;r&#235; q&#235; t'i bjer&#235; n&#235; dor&#235;, un&#235; do t&#235; caktoj nj&#235; vend ku ai mund t&#235; gjej&#235; streh&#235;.</p> 
<p><A NAME="an_21:14">21:14</A>&nbsp;N&#235; qoft&#235; se ndokush vepron me paramendim kund&#235;r t&#235; af&#235;rmit t&#235; tij p&#235;r ta vrar&#235; me mashtrim, ti do ta shk&#235;put&#235;sh edhe nga altari im, p&#235;r t&#235; siguruar vdekjen e tij.</p> 
<p><A NAME="an_21:15">21:15</A>&nbsp;Kush rreh atin ose n&#235;n&#235;n e tij do t&#235; d&#235;nohet me vdekje.</p> 
<p><A NAME="an_21:16">21:16</A>&nbsp;Kush rr&#235;mben nj&#235; njeri dhe e shet, ose gjendet n&#235; duart e tij, do t&#235; d&#235;nohet me vdekje.</p> 
<p><A NAME="an_21:17">21:17</A>&nbsp;Kush mallkon t&#235; atin ose t&#235; &#235;m&#235;n do t&#235; d&#235;nohet me vdekje.</p> 
<p><A NAME="an_21:18">21:18</A>&nbsp;N&#235; qoft&#235; se dy njer&#235;z zihen dhe nj&#235;ri prej tyre godet tjetrin me gur ose me grusht dhe ky nuk vdes, por duhet t&#235; q&#235;ndroj&#235; n&#235; shtrat,</p> 
<p><A NAME="an_21:19">21:19</A>&nbsp;dhe n&#235; se pastaj ngrihet dhe ec&#235;n jasht&#235; duke u mb&#235;shtetur me bastun, ai q&#235; e ka goditur do t&#235; nxirret i pafajsh&#235;m; do ta zhd&#235;mtoj&#235; vet&#235;m p&#235;r koh&#235;n e humbur dhe do ta kuroj&#235; deri n&#235; sh&#235;rim t&#235; plot&#235;.</p> 
<p><A NAME="an_21:20">21:20</A>&nbsp;N&#235; qoft&#235; se dikush rreh skllavin ose skllaven e tij me bastun, dhe ai ose ajo i vdesin n&#235; dor&#235;, zot&#235;ria do t&#235; d&#235;nohet;</p> 
<p><A NAME="an_21:21">21:21</A>&nbsp;por n&#235; rast se mbijeton nj&#235; ose dy dit&#235;, nuk do t&#235; d&#235;nohet, sepse &#235;sht&#235; pron&#235; e tij.</p> 
<p><A NAME="an_21:22">21:22</A>&nbsp;N&#235; rast se disa grinden dhe rrahin nj&#235; grua me barr&#235; aq sa ajo t&#235; d&#235;shtoj&#235;, por nuk p&#235;son d&#235;me t&#235; tjera, rrah&#235;si do t&#235; gjobitet aq sa t'i k&#235;rkoj&#235; bashk&#235;shorti i gruas; ai do t&#235; paguaj&#235; zhd&#235;mtimin simbas p&#235;rcaktimit t&#235; gjykat&#235;sve;</p> 
<p><A NAME="an_21:23">21:23</A>&nbsp;por po t&#235; jet&#235; se rrjedh ndonj&#235; d&#235;m, do t&#235; jap&#235;sh jet&#235; p&#235;r jet&#235;,</p> 
<p><A NAME="an_21:24">21:24</A>&nbsp;sy p&#235;r sy, dh&#235;mb p&#235;r dh&#235;mb, dor&#235; p&#235;r dor&#235;, k&#235;mb&#235; p&#235;r k&#235;mb&#235;,</p> 
<p><A NAME="an_21:25">21:25</A>&nbsp;djegie p&#235;r djegie, plag&#235; p&#235;r plag&#235;, mbretje p&#235;r mbretje.</p> 
<p><A NAME="an_21:26">21:26</A>&nbsp;N&#235; rast se dikush godet syrin e skllavit ose t&#235; skllaves s&#235; tij dhe ai humbet, do t'i l&#235;r&#235; t&#235; shkojn&#235; t&#235; lir&#235; si kompensim p&#235;r syrin e humbur.</p> 
<p><A NAME="an_21:27">21:27</A>&nbsp;Dhe n&#235; rast se shkakton r&#235;nien e nj&#235; dh&#235;mbi skllavit ose skllaves s&#235; tij, do t'i l&#235;r&#235; t&#235; shkojn&#235; t&#235; lir&#235; si kompensim p&#235;r dh&#235;mbin e humbur.</p> 
<p><A NAME="an_21:28">21:28</A>&nbsp;N&#235; rast se nj&#235; ka godet p&#235;r vdekje me brir&#235;t e tij nj&#235; burr&#235; ose nj&#235; grua, kau duhet t&#235; vritet me gur&#235; dhe mishi i tij nuk do t&#235; hahet; por i zoti i kaut do t&#235; konsiderohet i pafajsh&#235;m.</p> 
<p><A NAME="an_21:29">21:29</A>&nbsp;Por n&#235; qoft&#235; se kau e kishte zakon prej koh&#235;sh t&#235; plagoste me brir&#235;t e tij dhe i zoti ishte paralajm&#235;ruar, por nuk e kishte mbajtur t&#235; mbyllur, dhe kau pastaj vret nj&#235; burr&#235; o nj&#235; grua, kau do t&#235;  vritet me gur&#235; dhe i zoti gjithashtu do t&#235;  vritet.</p> 
<p><A NAME="an_21:30">21:30</A>&nbsp;N&#235; qoft&#235; se i caktohet nj&#235; &#231;mim p&#235;r shpengim, ai duhet t&#235; jap&#235; p&#235;r t&#235; shpenguar jet&#235;n e tij aq sa i kan&#235; caktuar.</p> 
<p><A NAME="an_21:31">21:31</A>&nbsp;N&#235; qoft&#235; se kau godet nj&#235; bir ose nj&#235; bij&#235;, do t&#235; veprohet ndaj tij sipas po k&#235;tij ligji.</p> 
<p><A NAME="an_21:32">21:32</A>&nbsp;N&#235; qoft&#235; se kau godet nj&#235; skllav ose nj&#235; skllave, i zoti i kaut do t'i paguaj&#235; t&#235; zotit t&#235; skllavit tridhjet&#235; sikla argjendi dhe kau do t&#235; vritet me gur&#235;.</p> 
<p><A NAME="an_21:33">21:33</A>&nbsp;N&#235; qoft&#235; se dikush hap nj&#235; grop&#235;, ose dikush g&#235;rmon nj&#235; grop&#235; dhe nuk e mbulon, dhe nj&#235; ka ose nj&#235; gomar bien brenda,</p> 
<p><A NAME="an_21:34">21:34</A>&nbsp;pronari i grop&#235;s do ta paguaj&#235; zhd&#235;mtimin; ai do t'i paguaj&#235; me para pronarit vleft&#235;n e kafsh&#235;s dhe kafsha e ngordhur do t&#235; jet&#235; e tij.</p> 
<p><A NAME="an_21:35">21:35</A>&nbsp;N&#235; qoft&#235; se kau i nj&#235; njeriu godet p&#235;r vdekje kaun e nj&#235; tjetri, do t&#235; shitet kau i gjall&#235; dhe do t&#235; ndahet &#231;mimi i tij; edhe kau i ngordhur do t&#235; ndahet midis tyre.</p> 
<p><A NAME="an_21:36">21:36</A>&nbsp;Por n&#235; qoft&#235; se dihet se ky ka e kishte zakon prej kohe t&#235; godiste me brir&#235;t, dhe i zoti nuk e ka mbajtur t&#235; mbyllur, ky do t&#235; paguaj&#235; ka p&#235;r ka dhe kafsha e ngordhur do t&#235; jet&#235; e tij".</p> 
<p><A NAME="an_22:1">22:1</A>&nbsp;"N&#235; rast se ndokush vjedh nj&#235; ka a nj&#235; dele dhe i vret ose i shet, do t&#235; kthej&#235; pes&#235; qe p&#235;r kaun dhe kat&#235;r dele p&#235;r delen.</p> 
<p><A NAME="an_22:2">22:2</A>&nbsp;N&#235; rast se vjedh&#235;si, i kapur kur po b&#235;n nj&#235; thyerje, rrihet dhe vdes, pronari nuk &#235;sht&#235; fajtor p&#235;r vrasjen e tij.</p> 
<p><A NAME="an_22:3">22:3</A>&nbsp;N&#235; rast se dielli ishte ngritur kur ndodhi ngjarja, ai &#235;sht&#235; fajtor p&#235;r vrasje. Hajduti duhet ta laj&#235; d&#235;min; dhe po t&#235; jet&#235; se nuk ka me se ta laj&#235;, shitet p&#235;r vjedhjen e kryer prej tij.</p> 
<p><A NAME="an_22:4">22:4</A>&nbsp;N&#235; rast se gj&#235;ja e vjedhur, qoft&#235; ka ose gomar ose dele, gjendet e gjall&#235; n&#235; duart e tij, do t&#235; kthej&#235; dyfishin e saj.</p> 
<p><A NAME="an_22:5">22:5</A>&nbsp;N&#235; rast se ndokush d&#235;mton nj&#235; ar&#235; ose nj&#235; vresht, duke i l&#235;shuar kafsh&#235;t e tij t&#235; kullosin n&#235; ar&#235;n e nj&#235; tjetri, do ta laj&#235; d&#235;min e b&#235;r&#235; me at&#235; q&#235; ka m&#235; t&#235; mir&#235; n&#235; ar&#235;n dhe n&#235; vreshtin e tij.</p> 
<p><A NAME="an_22:6">22:6</A>&nbsp;N&#235; rast se nj&#235; zjarr p&#235;rhapet dhe shtrihet deri te ferrat k&#235;shtu q&#235; digjet gruri n&#235; duaj ose gruri n&#235; k&#235;mb&#235; ose ara, ai q&#235; ka ndezur zjarrin do ta laj&#235; d&#235;min.</p> 
<p><A NAME="an_22:7">22:7</A>&nbsp;N&#235; rast se dikush i jep fqinjit t&#235; vet para ose sende p&#235;r ruajtje, dhe k&#235;to vidhen nga sht&#235;pia e k&#235;tij, n&#235; rast se gjendet vjedh&#235;si, ai do t&#235; kthej&#235; dyfishin.</p> 
<p><A NAME="an_22:8">22:8</A>&nbsp;N&#235; rast se nuk gjendet vjedh&#235;si, i zoti i sht&#235;pis&#235; do t&#235; d&#235;rgohet para Per&#235;ndis&#235; p&#235;r t'u betuar se nuk ka v&#235;n&#235; dor&#235; mbi pasurin&#235; e fqinjit t&#235; tij.</p> 
<p><A NAME="an_22:9">22:9</A>&nbsp;P&#235;r &#231;far&#235;do lloj krimi, fjala vjen qoft&#235; edhe p&#235;r nj&#235; ka, nj&#235; gomar, nj&#235; dele, nj&#235; veshje apo &#231;far&#235;do sendi t&#235; humbur q&#235; nj&#235; tjet&#235;r thot&#235; se &#235;sht&#235; i tij, &#231;&#235;shtja e t&#235; dy pal&#235;ve do t&#235; shtrohet para  Per&#235;ndis&#235;; ai q&#235; Per&#235;ndia do t&#235; d&#235;noj&#235;, do t'i  kthej&#235; dyfishin fqinjit t&#235; tij.</p> 
<p><A NAME="an_22:10">22:10</A>&nbsp;N&#235; qoft&#235; se ndokush i jep p&#235;r ruajtje fqinjit t&#235; tij nj&#235; gomar, nj&#235; ka, nj&#235; dele apo &#231;far&#235;do lloj tjet&#235;r kafshe, dhe kjo ngordh ose plagoset ose dhe merret pa e par&#235; njeri,</p> 
<p><A NAME="an_22:11">22:11</A>&nbsp;t&#235; dy pal&#235;t do t&#235; betohen para Zotit p&#235;r t&#235; m&#235;suar n&#235; se marr&#235;si n&#235; dor&#235;zim nuk ka v&#235;n&#235; dor&#235; mbi pasurin&#235; e fqinjit t&#235; tij. I zoti i gj&#235;s&#235; do t&#235; pranoj&#235; betimin, dhe tjetri nuk do t&#235; jet&#235; i detyruar t&#235; laj&#235; d&#235;met.</p> 
<p><A NAME="an_22:12">22:12</A>&nbsp;Por n&#235; qoft&#235; se gj&#235;ja i &#235;sht&#235; vjedhur, ai duhet ta laj&#235; d&#235;min q&#235; ka p&#235;suar i zoti.</p> 
<p><A NAME="an_22:13">22:13</A>&nbsp;N&#235; qoft&#235; se kafsha &#235;sht&#235; shqyer, do ta &#231;oj&#235; si prov&#235;, dhe nuk do t&#235; jet&#235; i detyruar t&#235; d&#235;mshp&#235;rblej&#235; kafsh&#235;n e shqyer.</p> 
<p><A NAME="an_22:14">22:14</A>&nbsp;N&#235; qoft&#235; se dikush merr hua nga fqinji i tij nj&#235; kafsh&#235;, dhe kjo plagoset apo ngordh kur i zoti nuk &#235;sht&#235; i pranish&#235;m, ai duhet t&#235; d&#235;mshp&#235;rblej&#235; d&#235;min.</p> 
<p><A NAME="an_22:15">22:15</A>&nbsp;N&#235; qoft&#235; se i zoti &#235;sht&#235; i pranish&#235;m, nuk do t&#235; d&#235;mshp&#235;rblej&#235; d&#235;min; n&#235; qoft&#235; se kafsha &#235;sht&#235; marr&#235; me qira, ajo p&#235;rfshihet n&#235; &#231;mimin e qiras&#235;.</p> 
<p><A NAME="an_22:16">22:16</A>&nbsp;N&#235; qoft&#235; se dikush mashtron nj&#235; vajz&#235; ende t&#235; pafejuar dhe bie n&#235; shtrat me t&#235;, duhet t&#235; paguaj&#235; p&#235;r paj&#235;n e saj dhe ta marr&#235; p&#235;r grua.</p> 
<p><A NAME="an_22:17">22:17</A>&nbsp;N&#235; qoft&#235; se ati refuzon prerazi t'ia jap&#235;, ai do t&#235; paguaj&#235; shum&#235;n e k&#235;rkuar p&#235;r paj&#235;n e vajzave t&#235; virgj&#235;ra.</p> 
<p><A NAME="an_22:18">22:18</A>&nbsp;Nuk do ta l&#235;sh t&#235; jetoj&#235; shtrig&#235;n.</p> 
<p><A NAME="an_22:19">22:19</A>&nbsp;Kush &#231;ift&#235;zohet me nj&#235; kafsh&#235; do t&#235; d&#235;nohet me vdekje.</p> 
<p><A NAME="an_22:20">22:20</A>&nbsp;Kush i b&#235;n flijime nj&#235; per&#235;ndie tjet&#235;r, ve&#231; Zotit, do t&#235; shfaroset.</p> 
<p><A NAME="an_22:21">22:21</A>&nbsp;Mos keqtrajto t&#235; huajin dhe mos e mundo, sepse edhe ju ishit t&#235; huaj n&#235; vendin e Egjiptit.</p> 
<p><A NAME="an_22:22">22:22</A>&nbsp;Nuk do t&#235; mundosh asnj&#235; grua t&#235; ve, as asnj&#235; jetim.</p> 
<p><A NAME="an_22:23">22:23</A>&nbsp;N&#235; rast se i mundon ata n&#235; nj&#235; far&#235; m&#235;nyre dhe ata b&#235;rtasin n&#235; drejtimin tim, un&#235; do ta d&#235;gjoj pa tjet&#235;r britm&#235;n e tyre;</p> 
<p><A NAME="an_22:24">22:24</A>&nbsp;do t&#235; zem&#235;rohem dhe do t'ju vras me shpat&#235;; grat&#235; tuaja do t&#235; mbeten t&#235; veja dhe bijt&#235; tuaj jetim&#235;.</p> 
<p><A NAME="an_22:25">22:25</A>&nbsp;N&#235; rast se ti i jep para hua dikujt nga populli yt, t&#235; varfrin q&#235; &#235;sht&#235; me ty, nuk do ta trajtosh si fajdexhi; nuk do t'i imponosh asnj&#235; kamat&#235;.</p> 
<p><A NAME="an_22:26">22:26</A>&nbsp;N&#235; qoft&#235; se merr peng rrob&#235;n e fqinjit t&#235;nd, do t'ia kthesh para se t&#235; per&#235;ndoj&#235; dielli,</p> 
<p><A NAME="an_22:27">22:27</A>&nbsp;sepse ajo &#235;sht&#235; e vetmja mbules&#235; e tij dhe veshja me t&#235; cil&#235;n mb&#235;shtjell trupin. Me se tjet&#235;r mund t&#235; flinte ai? Dhe po t&#235; ndodh&#235; q&#235; ai t&#235; m&#235; drejtohet mua, un&#235; do ta d&#235;gjoj, sepse jam m&#235;shir&#235;plot&#235;.</p> 
<p><A NAME="an_22:28">22:28</A>&nbsp;Mos blasfemo Per&#235;ndin&#235; dhe mos mallko princin e popullit t&#235;nd.</p> 
<p><A NAME="an_22:29">22:29</A>&nbsp;Mos ngurro t&#235; m&#235; jap&#235;sh detyrimin nga korrja jote dhe nga ajo q&#235; rrjedh nga mokrrat e tua. Do t&#235; m&#235; jap&#235;sh t&#235; par&#235;lindurin e bijve t&#235; tu.</p> 
<p><A NAME="an_22:30">22:30</A>&nbsp;Do t&#235; veprosh nj&#235;lloj me lop&#235;n dhe me delen t&#235;nde: pjella e tyre e par&#235; do t&#235; rrij&#235; shtat&#235; dit&#235; pran&#235; n&#235;n&#235;s; dit&#235;n e tet&#235; do t&#235; ma jap&#235;sh mua.</p> 
<p><A NAME="an_22:31">22:31</A>&nbsp;Ju do t&#235; jeni p&#235;r mua njer&#235;z t&#235; shenjt&#235;; nuk do t&#235; hani mish t&#235; asnj&#235; kafshe t&#235; shqyer n&#235; fusha; hidhuani at&#235; qenve".</p> 
<p><A NAME="an_23:1">23:1</A>&nbsp;"Nuk do t&#235; hap&#235;sh asnj&#235; fjal&#235; t&#235; rreme dhe nuk do t'i jap&#235;sh asnj&#235; ndihm&#235; t&#235; pabesit p&#235;r t'u b&#235;r&#235; d&#235;shmitar i ansh&#235;m.</p> 
<p><A NAME="an_23:2">23:2</A>&nbsp;Nuk do t&#235; shkosh pas shumic&#235;s p&#235;r t&#235; b&#235;r&#235; t&#235; keqen; dhe nuk do t&#235; d&#235;shmosh n&#235; nj&#235; &#231;&#235;shtje gjyq&#235;sore duke u radhitur nga ana e shumic&#235;s p&#235;r t&#235; prishur drejt&#235;sin&#235;.</p> 
<p><A NAME="an_23:3">23:3</A>&nbsp;Nuk do t&#235; favorizosh as t&#235; varfrin n&#235; gjyqin e tij.</p> 
<p><A NAME="an_23:4">23:4</A>&nbsp;N&#235; rast se takon kaun e armikut t&#235;nd ose gomarin e tij q&#235; ka humbur rrug&#235;n, do t'ia kthesh atij.</p> 
<p><A NAME="an_23:5">23:5</A>&nbsp;N&#235; rast se sheh gomarin e atij q&#235; t&#235; urren t&#235; shtrir&#235; p&#235;r tok&#235; n&#235;n barr&#235;n, ruhu se e braktis, por ndihmo t&#235; zotin ta zgjidh&#235;.</p> 
<p><A NAME="an_23:6">23:6</A>&nbsp;Mos shkel t&#235; drejt&#235;n e t&#235; varfrit t&#235;nd n&#235; gjyqin e tij.</p> 
<p><A NAME="an_23:7">23:7</A>&nbsp;Shmangu nga &#231;do pav&#235;rtet&#235;si; mos vrit t&#235; pafajshmin dhe t&#235; drejtin, sepse un&#235; nuk do ta fal t&#235; ligun.</p> 
<p><A NAME="an_23:8">23:8</A>&nbsp;Mos prano asnj&#235; dhurat&#235;, sepse dhurata verbon at&#235; q&#235; sheh dhe prap&#235;son fjal&#235;t e njer&#235;zve t&#235; drejt&#235;.</p> 
<p><A NAME="an_23:9">23:9</A>&nbsp;Mos shtyp t&#235; huajin, sepse ju e njihni shpirtin e t&#235; huajit, sepse keni qen&#235; t&#235; huaj n&#235; vendin e Egjiptit.</p> 
<p><A NAME="an_23:10">23:10</A>&nbsp;Gjasht&#235; vjet me radh&#235; do t&#235; mbjell&#235;sh tok&#235;n t&#235;nde dhe do t&#235; korr&#235;sh frytet e saj;</p> 
<p><A NAME="an_23:11">23:11</A>&nbsp;por vitin e shtat&#235; do ta l&#235;sh t&#235; pushoj&#235; dhe ajo do t&#235; mbetet djerr, me q&#235;llim q&#235; ta g&#235;zojn&#235; t&#235; varfrit e popullit t&#235;nd; dhe gj&#235;ja e fshatit do t&#235; haj&#235; at&#235; q&#235; kan&#235; p&#235;r t&#235; l&#235;n&#235; ata. Po ashtu do t&#235; veprosh me vreshtin t&#235;nd dhe ullinjt&#235; e tu.</p> 
<p><A NAME="an_23:12">23:12</A>&nbsp;Gjasht&#235; dit&#235; do t&#235; b&#235;sh pun&#235;n t&#235;nde por dit&#235;n e shtat&#235; do t&#235; pushosh, me q&#235;llim q&#235; kau yt dhe gomari yt t&#235; mund t&#235; pushojn&#235;, dhe biri i sh&#235;rb&#235;tores sate dhe i huaji t&#235; mund ta marrin veten.</p> 
<p><A NAME="an_23:13">23:13</A>&nbsp;Do t'u kushtoni kujdes t&#235;r&#235; gj&#235;rave q&#235; ju kam th&#235;n&#235; dhe nuk do ta shqiptoni emrin e per&#235;ndive t&#235; tjer&#235;; t&#235; mos d&#235;gjohet t&#235; dal&#235; nga goja juaj.</p> 
<p><A NAME="an_23:14">23:14</A>&nbsp;Tri her&#235; n&#235; vit do t&#235; m&#235; kremtosh nj&#235; fest&#235;.</p> 
<p><A NAME="an_23:15">23:15</A>&nbsp;Do t&#235; kremtosh fest&#235;n e t&#235; ndorm&#235;ve. Shtat&#235; dit&#235; do t&#235; hash buk&#235; pa maja, si&#231; t&#235; kam urdh&#235;ruar, n&#235; koh&#235;n e caktuar n&#235; muajin e Abibit, sepse n&#235; at&#235; muaj ti dole nga Egjipti; dhe askush nuk do t&#235; paraqitet para meje duarbosh.</p> 
<p><A NAME="an_23:16">23:16</A>&nbsp;Do t&#235; kremtosh edhe fest&#235;n e korrjes, t&#235; prodhimit t&#235; hersh&#235;m t&#235; pun&#235;s sate, t&#235; asaj q&#235; ke mbjell&#235; n&#235; ara; si dhe fest&#235;n e t&#235; vjelave, n&#235; fund t&#235; vitit, kur do t&#235; mbledh&#235;sh nga arat frytet e pun&#235;s sate.</p> 
<p><A NAME="an_23:17">23:17</A>&nbsp;Tri her&#235; n&#235; vit t&#235;r&#235; meshkujt do t&#235; paraqiten para Per&#235;ndis&#235;, Zotit.</p> 
<p><A NAME="an_23:18">23:18</A>&nbsp;Nuk do t&#235; ofrosh gjakun e flis&#235; sime bashk&#235; me buk&#235;n e mbrujtur; dhe yndyra e flive t&#235; fest&#235;s sime nuk do t&#235; teproj&#235; deri n&#235; m&#235;ngjes.</p> 
<p><A NAME="an_23:19">23:19</A>&nbsp;Do t&#235; &#231;osh n&#235; sht&#235;pin&#235; e Zotit, Per&#235;ndis&#235; t&#235;nd, t&#235; parat fruta t&#235; tok&#235;s. Nuk do ta ziesh kecin me qum&#235;shtin e n&#235;n&#235;s s&#235; tij.</p> 
<p><A NAME="an_23:20">23:20</A>&nbsp;Ja, pra, un&#235; po d&#235;rgoj nj&#235; Engj&#235;ll para teje q&#235; t&#235; t&#235; ruaj&#235; gjat&#235; rrug&#235;s, dhe t&#235; t&#235; fut&#235; n&#235; vendin q&#235; kam p&#235;rgatitur.</p> 
<p><A NAME="an_23:21">23:21</A>&nbsp;Ki kujdes para tij dhe bindju z&#235;rit t&#235; tij; mos ngri krye kund&#235;r tij, sepse ai nuk do t'i fal&#235; shkeljet tuaja, sepse emri im gjendet n&#235; t&#235;.</p> 
<p><A NAME="an_23:22">23:22</A>&nbsp;Por n&#235; qoft&#235; se i bindesh plot&#235;sisht z&#235;rit t&#235; tij dhe b&#235;n t&#235; gjitha ato q&#235; do t&#235; them, un&#235; do t&#235; jem armiku i armiqve t&#235; tu dhe kund&#235;rshtari i kund&#235;rshtar&#235;ve t&#235; tu;</p> 
<p><A NAME="an_23:23">23:23</A>&nbsp;sepse Engj&#235;lli im do t&#235; shkoj&#235; para teje dhe do t&#235; t&#235; fut&#235; n&#235; vendin e Amorejve, t&#235; Hitejve, t&#235; Perezejve, t&#235; Kananejve, t&#235; Hivejve dhe t&#235; Jebusejve, dhe un&#235; do t'i shfaros ata.</p> 
<p><A NAME="an_23:24">23:24</A>&nbsp;Nuk do p&#235;rkulesh para per&#235;ndive t&#235; tyre, dhe nuk do t'u sh&#235;rbesh. Nuk do t&#235; b&#235;sh at&#235; q&#235; b&#235;jn&#235; ato; por do t'i shkat&#235;rrosh plot&#235;sisht dhe do t&#235; thyesh shtyllat e tyre.</p> 
<p><A NAME="an_23:25">23:25</A>&nbsp;Sh&#235;rbejini Zotit, Per&#235;ndis&#235; tuaj, ai do t&#235; bekoj&#235; buk&#235;n t&#235;nde dhe ujin t&#235;nd; dhe un&#235; do t&#235; largoj s&#235;mundjen nga ti.</p> 
<p><A NAME="an_23:26">23:26</A>&nbsp;N&#235; vendin t&#235;nd nuk do t&#235; ket&#235; asnj&#235; grua q&#235; t&#235; d&#235;shtoj&#235;, asnj&#235; grua shterp&#235;. Un&#235; do ta plot&#235;soj numrin e dit&#235;ve t&#235; tua.</p> 
<p><A NAME="an_23:27">23:27</A>&nbsp;Un&#235; do t&#235; d&#235;rgoj para teje tmerrin tim dhe do t'i jap d&#235;rm&#235;n &#231;do populli pran&#235; t&#235; cilit do t&#235; arrish, do t&#235; b&#235;j q&#235; t&#235; gjith&#235; armiqt&#235; e tu t&#235; t&#235; kthejn&#235; kurrizin.</p> 
<p><A NAME="an_23:28">23:28</A>&nbsp;Dhe do t&#235; d&#235;rgoj para teje grer&#235;za, q&#235; do t'i p&#235;rz&#235;n&#235; Hivejt&#235;, Kananejt&#235; dhe Hitejt&#235; para syve t&#235; tu.</p> 
<p><A NAME="an_23:29">23:29</A>&nbsp;Nuk do t'i p&#235;rz&#235; ata para teje brenda nj&#235; viti, me q&#235;llim q&#235; vendi t&#235; mos kthehet n&#235; nj&#235; shkrer&#235;tir&#235; dhe kafsh&#235;t e fushave t&#235; mos shum&#235;zohen kund&#235;r teje.</p> 
<p><A NAME="an_23:30">23:30</A>&nbsp;Do t'i p&#235;rz&#235; para teje pak e nga pak, n&#235; m&#235;nyr&#235; q&#235; ti t&#235; rritesh n&#235; num&#235;r dhe t&#235; shtiesh n&#235; dor&#235; vendin.</p> 
<p><A NAME="an_23:31">23:31</A>&nbsp;Dhe un&#235; do t'i caktoj kufijt&#235; e tu nga Deti i Kuq n&#235; detin e Filistejve dhe nga shkret&#235;tira deri te Lumi; sepse un&#235; do t&#235; l&#235; n&#235; duart e tua banor&#235;t e vendit dhe ti do t'i d&#235;bosh para syve t&#235; tu.</p> 
<p><A NAME="an_23:32">23:32</A>&nbsp;Nuk do t&#235; lidh&#235;sh asnj&#235; aleanc&#235; me ta, as edhe me per&#235;ndit&#235; e tyre.</p> 
<p><A NAME="an_23:33">23:33</A>&nbsp;Ata nuk do t&#235; banojn&#235; n&#235; vendin t&#235;nd, q&#235; t&#235; mos t&#235; b&#235;jn&#235; t&#235; m&#235;katosh kund&#235;r meje: ti do t'u sh&#235;rbeje per&#235;ndive t&#235; tyre, dhe kjo do t&#235; ishte nj&#235; lak".</p> 
<p><A NAME="an_24:1">24:1</A>&nbsp;Pastaj Per&#235;ndia i tha Moisiut: "Ngjitu te Zoti, ti dhe Aaroni, Nadabi dhe Abihu si dhe shtat&#235;dhjet&#235; nga pleqt&#235; e Izraelit, dhe adhuroni nga larg;</p> 
<p><A NAME="an_24:2">24:2</A>&nbsp;pastaj Moisiu do t'i afrohet Zotit; por t&#235; tjer&#235;t nuk do t'i afrohen, as populli nuk ka p&#235;r t'u ngjitur bashk&#235; me at&#235;".</p> 
<p><A NAME="an_24:3">24:3</A>&nbsp;At&#235;her&#235; Moisiu erdhi dhe i tregoi popullit t&#235;r&#235; fjal&#235;t e Zotit dhe t&#235;r&#235; ligjet. Dhe gjith&#235; populli u p&#235;rgjigj me nj&#235; z&#235; dhe tha: "Ne do t&#235; b&#235;jm&#235; t&#235;r&#235; gj&#235;rat q&#235; Zoti ka th&#235;n&#235;".</p> 
<p><A NAME="an_24:4">24:4</A>&nbsp;Dhe Moisiu i shkroi t&#235;r&#235; fjal&#235;t e Zotit; pastaj u ngrit her&#235;t n&#235; m&#235;ngjes dhe ngriti n&#235; k&#235;mb&#235;t e malit nj&#235; altar dhe dymb&#235;dhjet&#235; shtylla p&#235;r t&#235; dymb&#235;dhjet&#235; fiset e Izraelit.</p> 
<p><A NAME="an_24:5">24:5</A>&nbsp;Pastaj d&#235;rgoi bij t&#235; rinj t&#235; Izraelit p&#235;r t&#235; ofruar olokauste dhe p&#235;r t&#235; flijuar dema t&#235; rinj si theror fal&#235;nderimi ndaj Zotit.</p> 
<p><A NAME="an_24:6">24:6</A>&nbsp;Dhe Moisiu mori gjysm&#235;n e gjakut dhe e vuri n&#235; legen&#235;; dhe gjysm&#235;n tjet&#235;r t&#235; gjakut e shp&#235;rndau mbi altar.</p> 
<p><A NAME="an_24:7">24:7</A>&nbsp;Pastaj mori librin e bes&#235;lidhjes dhe ia lexoi popullit, i cili tha: "Ne do t&#235; b&#235;jm&#235; t&#235;r&#235; ato q&#235; ka th&#235;n&#235; Zoti, dhe do t'i bindemi".</p> 
<p><A NAME="an_24:8">24:8</A>&nbsp;Pastaj Moisiu mori gjakun, sp&#235;rkati popullin me t&#235; dhe tha: "Ja gjaku i bes&#235;lidhjes q&#235; Zoti ka lidhur me ju sipas t&#235;r&#235; k&#235;tyre fjal&#235;ve".</p> 
<p><A NAME="an_24:9">24:9</A>&nbsp;Pastaj Moisiu dhe Aaroni, Nadabi dhe Abihu dhe shtat&#235;dhjet&#235; nga pleqt&#235; e Izraelit u ngjit&#235;n,</p> 
<p><A NAME="an_24:10">24:10</A>&nbsp;dhe pan&#235; Per&#235;ndin&#235; e Izraelit. N&#235;n k&#235;mb&#235;t e tij ishte si nj&#235; dysheme e punuar me safir, e qart&#235; si qielli vet&#235;.</p> 
<p><A NAME="an_24:11">24:11</A>&nbsp;Por ai nuk e shtriu dor&#235;n kund&#235;r krer&#235;ve t&#235; bijve t&#235; Izraelit; dhe ata e pan&#235; Per&#235;ndin&#235;, dhe h&#235;ngr&#235;n dhe pin&#235;.</p> 
<p><A NAME="an_24:12">24:12</A>&nbsp;Pastaj Zoti i tha Moisiut: "Ngjitu tek un&#235; n&#235; mal dhe q&#235;ndro aty; dhe un&#235; do t&#235; jap disa pllaka prej guri, ligjin dhe urdh&#235;rimet q&#235; kam shkruar, me q&#235;llim q&#235; ti t'ua m&#235;sosh atyre".</p> 
<p><A NAME="an_24:13">24:13</A>&nbsp;Pas k&#235;saj Moisiu u ngrit bashk&#235; me Jozueun zbatuesin e tij; dhe Moisiu u ngjit n&#235; malin e Per&#235;ndis&#235;.</p> 
<p><A NAME="an_24:14">24:14</A>&nbsp;Por pleqve u tha: "Na prisni k&#235;tu, deri sa t&#235; kthehemi tek ju. Ja, Aaroni dhe Huri jan&#235; me ju; kushdo q&#235; ka probleme le t'u drejtohet atyre".</p> 
<p><A NAME="an_24:15">24:15</A>&nbsp;Moisiu, pra, u ngjit n&#235; mal dhe reja e mbuloi p&#235;rs&#235;ri malin.</p> 
<p><A NAME="an_24:16">24:16</A>&nbsp;Tani lavdia e Zotit mbeti n&#235; malin e Sinait dhe reja e mbuloi at&#235; gjasht&#235; dit&#235;; dit&#235;n e shtat&#235; Zoti thirri Moisiun nga mesi i res&#235;.</p> 
<p><A NAME="an_24:17">24:17</A>&nbsp;Dhe pamja e lavdis&#235; s&#235; Zotit dukej n&#235; syt&#235; e bijve t&#235; Izraelit si nj&#235; zjarr q&#235; digjej n&#235; maj&#235;n e malit.</p> 
<p><A NAME="an_24:18">24:18</A>&nbsp;K&#235;shtu Moisiu hyri n&#235; mes t&#235; res&#235; dhe u ngjit n&#235; mal; dhe Moisiu mbeti n&#235; mal dyzet dit&#235; dhe dyzet net.</p> 
<p><A NAME="an_25:1">25:1</A>&nbsp;Zoti i foli Moisiut duke th&#235;n&#235;:</p> 
<p><A NAME="an_25:2">25:2</A>&nbsp;"U thuaj bijve t&#235; Izraelit q&#235; t&#235; m&#235; b&#235;jn&#235; nj&#235; ofert&#235;; do ta pranoni ofert&#235;n nga &#231;do njeri q&#235; e b&#235;n i shtyr&#235; nga zemra e tij.</p> 
<p><A NAME="an_25:3">25:3</A>&nbsp;Dhe kjo &#235;sht&#235; oferta q&#235; do t&#235; pranoni prej tyre: ar, argjend dhe bronz;</p> 
<p><A NAME="an_25:4">25:4</A>&nbsp;stofa me ngjyr&#235; vjollce, t&#235; purpurt, t&#235; kuqe flak&#235;; li t&#235; holl&#235; dhe lesh dhie;</p> 
<p><A NAME="an_25:5">25:5</A>&nbsp;l&#235;kura dashi t&#235; ngjyrosura n&#235; t&#235; kuq, l&#235;kur&#235; baldose dhe dru akacie;</p> 
<p><A NAME="an_25:6">25:6</A>&nbsp;vaj p&#235;r drit&#235;n e shandanit, aroma p&#235;r vajin e vajosjes dhe p&#235;r temianin er&#235;mir&#235;;</p> 
<p><A NAME="an_25:7">25:7</A>&nbsp;gur&#235; oniksi dhe gur&#235; p&#235;r t&#235; ngallmuar n&#235; petkun e prift&#235;rinjve dhe n&#235; gjoksore.</p> 
<p><A NAME="an_25:8">25:8</A>&nbsp;Le t&#235; m&#235; b&#235;jn&#235; nj&#235; shenjt&#235;rore, q&#235; un&#235; t&#235; banoj n&#235; mes tyre.</p> 
<p><A NAME="an_25:9">25:9</A>&nbsp;Ju do ta b&#235;ni at&#235; sipas t&#235;r&#235; asaj q&#235; un&#235; do t'iu tregoj, si p&#235;r modelin e tabernakullit ashtu edhe p&#235;r modelin e t&#235; gjitha orendive.</p> 
<p><A NAME="an_25:10">25:10</A>&nbsp;Do t&#235; b&#235;jn&#235;, pra, nj&#235; ark&#235; prej druri t&#235; akacies, i gjat&#235; dy kubit&#235; e gjysm&#235;, i gj&#235;r&#235; nj&#235; kubit e gjysm&#235; dhe i lart&#235; nj&#235; kubit e gjysm&#235;.</p> 
<p><A NAME="an_25:11">25:11</A>&nbsp;Do ta vesh&#235;sh nga brenda dhe nga jasht&#235;; me ar safi dhe sip&#235;r do t'i b&#235;sh nj&#235; kuror&#235; ari, q&#235; t&#235; sillet p&#235;rqark.</p> 
<p><A NAME="an_25:12">25:12</A>&nbsp;Do t&#235; shkrish p&#235;r t&#235; kat&#235;r unaza ari dhe do t'i v&#235;sh n&#235; kat&#235;r k&#235;mb&#235;t e saj: dy unaza nga nj&#235; an&#235; dhe dy unaza nga ana tjet&#235;r.</p> 
<p><A NAME="an_25:13">25:13</A>&nbsp;Do t&#235; b&#235;sh edhe disa shtiza prej druri t&#235; akacies dhe do t'i vesh&#235;sh me ar.</p> 
<p><A NAME="an_25:14">25:14</A>&nbsp;Pastaj do t'i kalosh shtizat n&#235;p&#235;r unazat e ark&#235;s, p&#235;r ta mbajtur.</p> 
<p><A NAME="an_25:15">25:15</A>&nbsp;Shtizat do t&#235; q&#235;ndrojn&#235; n&#235; unazat e ark&#235;s; nuk do t&#235; hiqen prej asaj.</p> 
<p><A NAME="an_25:16">25:16</A>&nbsp;Dhe n&#235; ark&#235; do t&#235; v&#235;sh D&#235;shmin&#235; q&#235; do t&#235; t&#235; jap.</p> 
<p><A NAME="an_25:17">25:17</A>&nbsp;Do t&#235; b&#235;sh edhe nj&#235; pajtues prej ari safi; gjat&#235;sia e tij do t&#235; jet&#235; dy kubit&#235; e gjysm&#235;, dhe gjer&#235;sia e tij nj&#235; kubit e gjysm&#235;.</p> 
<p><A NAME="an_25:18">25:18</A>&nbsp;Do t&#235; b&#235;sh pastaj dy kerubin&#235; prej ari; k&#235;ta do t&#235; punohen me &#231;eki&#231; n&#235; t&#235; dy skajet e pajtuesit;</p> 
<p><A NAME="an_25:19">25:19</A>&nbsp;b&#235;je nj&#235; kerubin n&#235; nj&#235; nga skajet dhe nj&#235; kerubin n&#235; skajin tjet&#235;r; kerubin&#235;t do t'i b&#235;ni prej nj&#235; cope t&#235; vetme me pajtuesin n&#235; skajet e tij.</p> 
<p><A NAME="an_25:20">25:20</A>&nbsp;Dhe kerubin&#235;t do t'i ken&#235; krah&#235;t e hapura me drejtim lart, n&#235; m&#235;nyr&#235; q&#235; t&#235; mbulojn&#235; pajtuesin me krah&#235;t e tyre; do t&#235; ken&#235; drejtim nga nj&#235;ri tjetri, nd&#235;rsa fytyrat e kerubin&#235;ve do t&#235; jen&#235; t&#235; kthyera n&#235; drejtim t&#235; pajtuesit.</p> 
<p><A NAME="an_25:21">25:21</A>&nbsp;Do ta v&#235;sh pastaj pajtuesin lart, mbi ark&#235;n; dhe n&#235; ark&#235; do t&#235; fut&#235;sh D&#235;shmin&#235; q&#235; do t&#235; t&#235; jap.</p> 
<p><A NAME="an_25:22">25:22</A>&nbsp;Aty un&#235; do t&#235; t&#235; takoj, nga lart, mbi pajtuesin, midis dy kerubin&#235;ve q&#235; jan&#235; mbi ark&#235;n e d&#235;shmis&#235;, do t&#235; t&#235; njoftoj t&#235;r&#235; urdh&#235;rat q&#235; do t&#235; t&#235; jap p&#235;r bijt&#235; e Izraelit.</p> 
<p><A NAME="an_25:23">25:23</A>&nbsp;Do t&#235; b&#235;sh edhe nj&#235; tryez&#235; prej druri t&#235; akacies, e gjat&#235; dy kubit&#235;, e gj&#235;r&#235; nj&#235; kubit dhe e lart&#235; nj&#235; kubit e gjysm&#235;.</p> 
<p><A NAME="an_25:24">25:24</A>&nbsp;Do ta vesh&#235;sh me ar safi dhe do t'i b&#235;sh rreth e qark nj&#235; kuror&#235; prej ari.</p> 
<p><A NAME="an_25:25">25:25</A>&nbsp;Do t'i b&#235;sh rreth e p&#235;rqark nj&#235; buz&#235; t&#235; lart&#235; nj&#235; p&#235;ll&#235;mb&#235; dore dhe rreth k&#235;saj buze nj&#235; kuror&#235; prej ari.</p> 
<p><A NAME="an_25:26">25:26</A>&nbsp;Do t'i b&#235;sh gjithashtu kat&#235;r unaza ari dhe do t'i v&#235;sh unazat n&#235; kat&#235;r qoshet, q&#235; ndodhen n&#235; kat&#235;r k&#235;mb&#235;t e tryez&#235;s.</p> 
<p><A NAME="an_25:27">25:27</A>&nbsp;Unazat do t&#235; jen&#235; pran&#235; buz&#235;s p&#235;r t&#235; kaluar shufrat e caktuara q&#235; do ta mbajn&#235; tryez&#235;n.</p> 
<p><A NAME="an_25:28">25:28</A>&nbsp;Shufrat do t'i b&#235;sh me dru t&#235; akacies dhe do t'i vesh&#235;sh me ar; ato do t&#235; sh&#235;rbejn&#235; p&#235;r t&#235; mbajtur tryez&#235;n.</p> 
<p><A NAME="an_25:29">25:29</A>&nbsp;Do t&#235; p&#235;rgatis&#235;sh edhe pjatat e tij, gotat e tij, kupat e tij dhe filxhan&#235;t e tij me t&#235; cil&#235;t b&#235;hen libacionet; dhe do t'i b&#235;sh me ar safi.</p> 
<p><A NAME="an_25:30">25:30</A>&nbsp;Dhe do t&#235; v&#235;sh mbi tryez&#235; buk&#235;n e paraqitjes, q&#235; do t&#235; rrij&#235; vazhdimisht para meje.</p> 
<p><A NAME="an_25:31">25:31</A>&nbsp;Do t&#235; p&#235;rgatis&#235;sh nj&#235; shandan prej ari safi; shandani, k&#235;mba dhe trungu i tij do t&#235; punohen me &#231;eki&#231;; kupat, moll&#235;t dhe lulet e tij do t&#235; jen&#235; nj&#235; cop&#235;.</p> 
<p><A NAME="an_25:32">25:32</A>&nbsp;Nga an&#235;t e tij do t&#235; dalin gjasht&#235; krah&#235;: tre krah&#235; nga nj&#235;ra an&#235; e shandanit dhe tre krah&#235; nga ana tjet&#235;r e tij;</p> 
<p><A NAME="an_25:33">25:33</A>&nbsp;mbi njerin krah do t&#235; modelohen tri kupa n&#235; form&#235; t&#235; bajames, me nj&#235; moll&#235; dhe nj&#235; lule, dhe mbi krahun tjet&#235;r tri kupa n&#235; form&#235; t&#235; bajames, me nj&#235; moll&#235; dhe nj&#235; lule. K&#235;shtu do t&#235; veprohet p&#235;r gjasht&#235; krah&#235;t q&#235; dalin nga shandani.</p> 
<p><A NAME="an_25:34">25:34</A>&nbsp;N&#235; trungun e shandanit do t&#235; ket&#235; kat&#235;r kupa n&#235; form&#235; t&#235; bajames, me moll&#235;t dhe lulet e tyre.</p> 
<p><A NAME="an_25:35">25:35</A>&nbsp;Do t&#235; ket&#235; nj&#235; moll&#235; posht&#235; dy krah&#235;ve t&#235; par&#235; q&#235; dalin prej tij, nj&#235; moll&#235; posht&#235; dy krah&#235;ve t&#235; tjer&#235; q&#235; dalin jasht&#235; tij, dhe nj&#235; moll&#235; posht&#235; dy krah&#235;ve t&#235; fundit q&#235; dalin prej shandanit: k&#235;shtu  do t&#235; b&#235;het p&#235;r t&#235; gjasht&#235; krah&#235;t q&#235; dalin  nga shandani.</p> 
<p><A NAME="an_25:36">25:36</A>&nbsp;K&#235;to moll&#235; dhe k&#235;ta krah&#235;, do t&#235; p&#235;rb&#235;jn&#235; t&#235;r&#235;sin&#235;, shandani do t&#235; jet&#235; prej ari safi dhe i punuar me &#231;eki&#231;.</p> 
<p><A NAME="an_25:37">25:37</A>&nbsp;Do t&#235; b&#235;sh edhe shtat&#235; llambat e tij, t&#235; cilat duhet t&#235; vendosen n&#235; m&#235;nyr&#235; q&#235; t&#235; ndri&#231;ojn&#235; pjes&#235;n e p&#235;rparme t&#235; shandanit.</p> 
<p><A NAME="an_25:38">25:38</A>&nbsp;Dhe t&#235;r&#235; veglat p&#235;r t&#235; l&#235;vizur qiririn dhe mbajt&#235;sin e tij do t&#235; jen&#235; prej ari safi.</p> 
<p><A NAME="an_25:39">25:39</A>&nbsp;Shandani dhe veglat e tij do t&#235; b&#235;hen me nj&#235; talent prej ari t&#235; pap&#235;rzier.</p> 
<p><A NAME="an_25:40">25:40</A>&nbsp;Dhe shiko t&#235; b&#235;sh &#231;do gj&#235; simbas modelit q&#235; t'u tregua n&#235; mal".</p> 
<p><A NAME="an_26:1">26:1</A>&nbsp;"Do t&#235; b&#235;sh pastaj tabernakullin me dhjet&#235; p&#235;lhura prej liri t&#235; holl&#235; t&#235; p&#235;rdredhur, me fije ngjyr&#235; vjollce, t&#235; purpurt dhe flak&#235; t&#235; kuqe, s&#235; bashku me kerubin&#235; t&#235; punuar artistikisht.</p> 
<p><A NAME="an_26:2">26:2</A>&nbsp;Gjat&#235;sia e &#231;do p&#235;lhure do t&#235; jet&#235; nj&#235;zet e tet&#235; kubit&#235; dhe gjer&#235;sia e &#231;do p&#235;lhure kat&#235;r kubit&#235;; t&#235; gjitha p&#235;lhurat do t&#235; ken&#235; po at&#235; mas&#235;.</p> 
<p><A NAME="an_26:3">26:3</A>&nbsp;Pes&#235; p&#235;lhura do t&#235; bashkohen midis tyre dhe pes&#235; p&#235;lhurat e tjera do t&#235; bashkohen gjithashtu midis tyre.</p> 
<p><A NAME="an_26:4">26:4</A>&nbsp;Do t&#235; b&#235;sh sythe ngjyr&#235; vjollce mbi buz&#235;n e p&#235;lhur&#235;s s&#235; jashtme t&#235; seris&#235; s&#235; par&#235;; t&#235; nj&#235;jt&#235;n gj&#235; do t&#235; b&#235;sh n&#235; buz&#235;n e p&#235;lhur&#235;s s&#235; jashtme t&#235; seris&#235; s&#235; dyt&#235;.</p> 
<p><A NAME="an_26:5">26:5</A>&nbsp;Do t&#235; b&#235;sh pes&#235;dhjet&#235; sythe mbi p&#235;lhur&#235;n e par&#235; dhe pes&#235;dhjet&#235; sythe mbi buz&#235;n e p&#235;lhur&#235;s s&#235; jashtme: k&#235;to sythe do t&#235; korrespondojn&#235; me nj&#235;ri-tjetrin.</p> 
<p><A NAME="an_26:6">26:6</A>&nbsp;Dhe do t&#235; b&#235;sh pes&#235;dhjet&#235; kap&#235;se ari dhe do t'i bashkosh p&#235;lhurat nj&#235;ra me tjetr&#235;n me an&#235; t&#235; kap&#235;seve, n&#235; m&#235;nyr&#235; q&#235; tabernakulli t&#235; formoj&#235; nj&#235; t&#235; t&#235;r&#235;.</p> 
<p><A NAME="an_26:7">26:7</A>&nbsp;Do t&#235; b&#235;sh gjithashtu p&#235;lhur&#235; me lesh dhie, q&#235; t&#235; sh&#235;rbejn&#235; si &#231;ad&#235;r mbi tabernakullin: do t&#235; b&#235;sh nj&#235;mb&#235;dhjet&#235; p&#235;lhura t&#235; tilla.</p> 
<p><A NAME="an_26:8">26:8</A>&nbsp;Gjat&#235;sia e &#231;do p&#235;lhure do t&#235; jet&#235; tridhjet&#235; kubit&#235; dhe gjer&#235;sia e &#231;do p&#235;lhure kat&#235;r kubit&#235;; t&#235; nj&#235;mb&#235;dhjet&#235; p&#235;lhurat do t&#235; ken&#235; t&#235; gjitha po at&#235; mas&#235;.</p> 
<p><A NAME="an_26:9">26:9</A>&nbsp;Do t&#235; bashkosh pes&#235; p&#235;lhurat midis tyre, dhe gjasht&#235; t&#235; tjerat midis tyre; do ta ripalos&#235;sh mbi vetveten p&#235;lhur&#235;n e gjasht&#235; n&#235; pjes&#235;n e p&#235;rparme t&#235; &#231;adr&#235;s.</p> 
<p><A NAME="an_26:10">26:10</A>&nbsp;Do t&#235; b&#235;sh gjithashtu pes&#235;dhjet&#235; sythe mbi buz&#235;n e p&#235;lhur&#235;s s&#235; jashtme t&#235; seris&#235; s&#235; par&#235; dhe pes&#235;dhjet&#235; sythe n&#235; buz&#235;n e p&#235;lhur&#235;s s&#235; jashtme t&#235; seris&#235; s&#235; dyt&#235; t&#235; p&#235;lhurave.</p> 
<p><A NAME="an_26:11">26:11</A>&nbsp;Do t&#235; b&#235;sh edhe pes&#235;dhjet&#235; kap&#235;se prej bronzi dhe do t'i fut&#235;sh kap&#235;set n&#235; sythet, duke e bashkuar k&#235;shtu &#231;adr&#235;n n&#235; m&#235;nyr&#235; q&#235; t&#235; formojn&#235; nj&#235; t&#235; t&#235;r&#235;.</p> 
<p><A NAME="an_26:12">26:12</A>&nbsp;Nga pjesa q&#235; tepron nga p&#235;lhurat e &#231;adr&#235;s, gjysma e p&#235;lhur&#235;s s&#235; tep&#235;rt do t&#235; bjer&#235; mbi pjes&#235;n e poshtme t&#235; tabernakullit;</p> 
<p><A NAME="an_26:13">26:13</A>&nbsp;dhe kubiti nga nj&#235; an&#235; dhe kubiti nga ana tjet&#235;r q&#235; jan&#235; t&#235; tep&#235;rt n&#235; gjat&#235;sin&#235; e p&#235;lhurave t&#235; &#231;adr&#235;s, do t&#235; bien mbi t&#235; dy an&#235;t e tabernakullit, nj&#235;ri nga nj&#235; krah dhe tjetri n&#235; krahun tjet&#235;r p&#235;r ta mbuluar at&#235;.</p> 
<p><A NAME="an_26:14">26:14</A>&nbsp;Do t&#235; b&#235;sh gjithashtu nj&#235; mbules&#235; p&#235;r &#231;adr&#235;n me l&#235;kura dashi t&#235; ngjyrosura n&#235; t&#235; kuq, dhe mbi k&#235;t&#235; nj&#235; tjet&#235;r mbules&#235; me l&#235;kura baldose.</p> 
<p><A NAME="an_26:15">26:15</A>&nbsp;Do t&#235; b&#235;sh p&#235;r tabernakullin disa d&#235;rrasa prej druri t&#235; akacies, t&#235; vendosura m&#235; k&#235;mb&#235;.</p> 
<p><A NAME="an_26:16">26:16</A>&nbsp;Gjat&#235;sia e nj&#235; d&#235;rrase do t&#235; jet&#235; dhjet&#235; kubit&#235; dhe gjer&#235;sia e saj nj&#235; kubit&#235; e gjys&#235;m.</p> 
<p><A NAME="an_26:17">26:17</A>&nbsp;&#199;do d&#235;rras&#235; do t&#235; ket&#235; dy kllapa p&#235;r t&#235; bashkuar nj&#235; d&#235;rras&#235; me tjetr&#235;n; k&#235;shtu do t&#235; veprosh p&#235;r t&#235; gjitha d&#235;rrasat e tabernakullit.</p> 
<p><A NAME="an_26:18">26:18</A>&nbsp;Do t&#235; b&#235;sh k&#235;shtu d&#235;rrasat e tabernakullit, nj&#235;zet d&#235;rrasa p&#235;r an&#235;n jugore.</p> 
<p><A NAME="an_26:19">26:19</A>&nbsp;Do t&#235; v&#235;sh dyzet baza argjendi posht&#235; nj&#235;zet d&#235;rrasave: dy baza posht&#235; secil&#235;s d&#235;rras&#235; p&#235;r t&#235; dy kllapat e veta.</p> 
<p><A NAME="an_26:20">26:20</A>&nbsp;Do t&#235; b&#235;sh edhe nj&#235;zet d&#235;rrasa p&#235;r krahun e dyt&#235; t&#235; tabernakullit, p&#235;r an&#235;n e tij veriore,</p> 
<p><A NAME="an_26:21">26:21</A>&nbsp;dhe dyzet bazat e tyre prej argjendi, dy baza n&#235;n &#231;do d&#235;rras&#235;.</p> 
<p><A NAME="an_26:22">26:22</A>&nbsp;P&#235;r krahun e pasm&#235; t&#235; tabernakullit, n&#235; drejtim t&#235; per&#235;ndimit, do t&#235; b&#235;sh gjasht&#235; d&#235;rrasa.</p> 
<p><A NAME="an_26:23">26:23</A>&nbsp;Do t&#235; b&#235;sh edhe dy d&#235;rrasa p&#235;r t&#235; dy qoshet e pasme t&#235; tabernakullit.</p> 
<p><A NAME="an_26:24">26:24</A>&nbsp;Ato do t&#235; &#231;ift&#235;zohen posht&#235; dhe do t&#235; bashkohen lart me nj&#235; unaz&#235;. K&#235;shtu ka p&#235;r t&#235; ndodhur me t&#235; dyja d&#235;rrasat, q&#235; ndodhen n&#235; t&#235; dy qoshet.</p> 
<p><A NAME="an_26:25">26:25</A>&nbsp;Do t&#235; ket&#235;, pra, tet&#235; d&#235;rrasa me bazat e tyre prej argjendi: gjasht&#235;mb&#235;dhjet&#235; baza, dy baza posht&#235; &#231;do d&#235;rrase.</p> 
<p><A NAME="an_26:26">26:26</A>&nbsp;Do t&#235; b&#235;sh edhe disa traversa prej druri t&#235; akacies: pes&#235; p&#235;r d&#235;rrasat e nj&#235;r&#235;s an&#235; t&#235; tabernakullit,</p> 
<p><A NAME="an_26:27">26:27</A>&nbsp;pes&#235; traversa p&#235;r d&#235;rrasat e an&#235;s tjet&#235;r t&#235; tabernakullit dhe pes&#235; traversa p&#235;r d&#235;rrasat e pjes&#235;s s&#235; pasme t&#235; tabernakullit, n&#235; drejtim t&#235; per&#235;ndimit.</p> 
<p><A NAME="an_26:28">26:28</A>&nbsp;Traversa q&#235;ndrore, n&#235; mes t&#235; d&#235;rrasave, do t&#235; kaloj&#235; nga nj&#235;ra an&#235; n&#235; tjetr&#235;n.</p> 
<p><A NAME="an_26:29">26:29</A>&nbsp;Do t'i vesh&#235;sh me ar d&#235;rrasat dhe do t'i b&#235;sh prej ari unazat e tyre n&#235;p&#235;r t&#235; cilat do t&#235; kalojn&#235; traversat, dhe do t'i vesh&#235;sh me ar traversat.</p> 
<p><A NAME="an_26:30">26:30</A>&nbsp;Do ta ngresh tabernakullin me trajt&#235;n e p&#235;rpikt&#235; q&#235; t'u tregua n&#235; mal.</p> 
<p><A NAME="an_26:31">26:31</A>&nbsp;Do t&#235; b&#235;sh nj&#235; vel me fije n&#235; ngjyr&#235; vjollce, t&#235; purpurt, flak&#235; t&#235; kuqe dhe me li t&#235; holl&#235; dhe t&#235; p&#235;rdredhur, t&#235; stolisur me kerubin&#235; t&#235; punuar artistikisht,</p> 
<p><A NAME="an_26:32">26:32</A>&nbsp;dhe do ta var&#235;sh n&#235; kat&#235;r shtylla prej akacieje t&#235; veshura me ar, me grrem&#231;at e tyre t&#235; arta t&#235; v&#235;na mbi baza argjendi.</p> 
<p><A NAME="an_26:33">26:33</A>&nbsp;Do ta var&#235;sh velin n&#235; kap&#235;set; dhe aty, n&#235; an&#235;n e brendshme t&#235; velit, do t&#235; fut&#235;sh ark&#235;n e d&#235;shmis&#235;; veli do t'ju sh&#235;rbej&#235; si ndar&#235;s midis vendit t&#235; shenjt&#235; dhe vendit shum&#235; t&#235; shenjt&#235;.</p> 
<p><A NAME="an_26:34">26:34</A>&nbsp;Pastaj do ta v&#235;sh pajtuesin mbi ark&#235;n e d&#235;shmis&#235; n&#235; vendin shum&#235; t&#235; shenjt&#235;.</p> 
<p><A NAME="an_26:35">26:35</A>&nbsp;Jasht&#235; velit do t&#235; v&#235;sh p&#235;rkundrazi tryez&#235;n, nd&#235;rsa shandani do t&#235; shkoj&#235; p&#235;rball&#235; tryez&#235;s n&#235; krahun jugor t&#235; tabernakullit, dhe do ta vendos&#235;sh tryez&#235;n n&#235; krahun verior.</p> 
<p><A NAME="an_26:36">26:36</A>&nbsp;Do t&#235; b&#235;sh gjithashtu p&#235;r hyrjen e &#231;adr&#235;s nj&#235; perde me fije n&#235; ngjyr&#235; vjollce, t&#235; purpurt, flak&#235; t&#235; kuqe dhe prej liri t&#235; p&#235;rdredhur, puna e nj&#235; q&#235;ndistari.</p> 
<p><A NAME="an_26:37">26:37</A>&nbsp;Do t&#235; b&#235;sh gjithashtu pes&#235; shtylla akacieje p&#235;r perden dhe do t'i vesh&#235;sh me ar; grrem&#231;at e tyre do t&#235; jen&#235; prej ari dhe do t&#235; shkrish p&#235;r to pes&#235; baza prej bronzi".</p> 
<p><A NAME="an_27:1">27:1</A>&nbsp;"Do t&#235; b&#235;sh edhe nj&#235; altar prej druri t&#235; akacies, i gjat&#235; pes&#235; kubit&#235; dhe i gjer&#235; pes&#235; kubit&#235;; altari do t&#235; jet&#235; katror dhe do t&#235; ket&#235; tre kubit&#235; lart&#235;si.</p> 
<p><A NAME="an_27:2">27:2</A>&nbsp;N&#235; kat&#235;r qoshet e tij do t&#235; b&#235;sh brinj, q&#235; do t&#235; formojn&#235; nj&#235; t&#235;r&#235;si me t&#235;; dhe do ta vesh&#235;sh at&#235; me bronz.</p> 
<p><A NAME="an_27:3">27:3</A>&nbsp;Do t&#235; b&#235;sh edhe en&#235;t e tij p&#235;r t&#235; mbledhur hirin, lopat&#235;zat e tij, legen&#235;t e tij, pirunjt&#235; e tij dhe mangall&#235;t e tij; t&#235; gjitha veglat e tij do t'i b&#235;sh prej bronzi.</p> 
<p><A NAME="an_27:4">27:4</A>&nbsp;Do t'i b&#235;sh gjithashtu nj&#235; gril&#235; prej bronzi n&#235; form&#235; rrjete dhe mbi rrjet&#235;, n&#235; kat&#235;r qoshet e tij, do t&#235; b&#235;sh kat&#235;r unaza prej bronzi;</p> 
<p><A NAME="an_27:5">27:5</A>&nbsp;dhe do ta v&#235;sh n&#235;n korniz&#235;n e altarit, n&#235; pjes&#235;n e poshtme, n&#235; m&#235;nyr&#235; q&#235; rrjeta t&#235; ndodhet n&#235; gjysm&#235;n e lart&#235;sis&#235; s&#235; altarit.</p> 
<p><A NAME="an_27:6">27:6</A>&nbsp;Do t&#235; b&#235;sh edhe disa shufra p&#235;r altarin, shufra me drurin e akacies, dhe do t'i vesh&#235;sh me bronz.</p> 
<p><A NAME="an_27:7">27:7</A>&nbsp;Shufrat do t&#235; kalojn&#235; n&#235;p&#235;r unazat; dhe shufrat do t&#235; jen&#235; n&#235; t&#235; dy an&#235;t e altarit, kur ky do t&#235; duhet t&#235; bartet.</p> 
<p><A NAME="an_27:8">27:8</A>&nbsp;Do ta b&#235;sh me d&#235;rrasa dhe bosh nga brenda; duhet ta b&#235;sh ashtu si&#231; t'u tregua n&#235; mal.</p> 
<p><A NAME="an_27:9">27:9</A>&nbsp;Do t&#235; b&#235;sh edhe oborrin e tabernakullit; nga ana e jugut, oborri do t&#235; ket&#235; perde prej liri t&#235; holl&#235; t&#235; p&#235;rdredhur, me nj&#235; gjat&#235;si prej nj&#235;qind kubit&#235;sh nga nj&#235; an&#235;,</p> 
<p><A NAME="an_27:10">27:10</A>&nbsp;dhe nj&#235;zet shtylla me nj&#235;zet bazat e tyre prej bronzi; grrem&#231;at e shtyll&#235;s dhe shtizat e tyre do t&#235; jen&#235; prej argjendi.</p> 
<p><A NAME="an_27:11">27:11</A>&nbsp;K&#235;shtu edhe n&#235; gjat&#235;sin&#235; nga ana e veriut, do t&#235; ket&#235; perde me nj&#235; gjat&#235;si prej nj&#235;qind kubit&#235;sh, me nj&#235;zet shtylla dhe nj&#235;zet bazat e tyre prej bronzi; grrem&#231;at e shtyllave do t&#235; jen&#235; prej argjendi.</p> 
<p><A NAME="an_27:12">27:12</A>&nbsp;Dhe p&#235;r gjer&#235;sin&#235; e oborrit nga ana e per&#235;ndimit, do t&#235; ket&#235; pes&#235;dhjet&#235; kubit&#235; perdesh me dhjet&#235; shtyllat dhe dhjet&#235; bazat e tyre.</p> 
<p><A NAME="an_27:13">27:13</A>&nbsp;Nga ana lindore gjer&#235;sia e oborrit do t&#235; jet&#235; gjithashtu pes&#235;dhjet&#235; kubit&#235;.</p> 
<p><A NAME="an_27:14">27:14</A>&nbsp;Nga nj&#235; an&#235; e port&#235;s s&#235; hyrjes do t&#235; ket&#235; pes&#235;mb&#235;dhjet&#235; kubit&#235; perde, me tri shtyllat dhe tri bazat e tyre;</p> 
<p><A NAME="an_27:15">27:15</A>&nbsp;dhe nga ana tjet&#235;r do t&#235; ket&#235; gjithashtu pes&#235;mb&#235;dhjet&#235; kubit&#235; perde me tri shtyllat dhe tri bazat e tyre.</p> 
<p><A NAME="an_27:16">27:16</A>&nbsp;P&#235;r port&#235;n e hyrjes n&#235; oborr do t&#235; ket&#235; nj&#235; perde prej nj&#235;zet kubit&#235;sh, me fill ngjyr&#235; vjollce, t&#235; purpurt, flak&#235; t&#235; kuqe dhe prej liri t&#235; holl&#235; t&#235; p&#235;rdredhur, pun&#235; e nj&#235; q&#235;ndistari, me kat&#235;r shtyllat dhe kat&#235;r bazat e tyre.</p> 
<p><A NAME="an_27:17">27:17</A>&nbsp;T&#235;r&#235; shtyllat rreth oborrit do t&#235; bashkohen me shtiza argjendi; grrem&#231;at e tyre do t&#235; jen&#235; prej argjendi dhe bazat e tyre prej bronzi.</p> 
<p><A NAME="an_27:18">27:18</A>&nbsp;Gjat&#235;sia e oborrit do t&#235; jet&#235; nj&#235;qind kubit&#235;, gjer&#235;sia pes&#235;dhjet&#235; kubit&#235; dhe lart&#235;sia pes&#235; kubit&#235;, me perde prej liri t&#235; holl&#235; t&#235; p&#235;rdredhur dhe me bazat prej bronzi.</p> 
<p><A NAME="an_27:19">27:19</A>&nbsp;T&#235; gjitha veglat e caktuara p&#235;r sh&#235;rbimin e tabernakullit, t&#235;r&#235; kunjat e tij dhe t&#235;r&#235; kunjat e oborrit do t&#235; jen&#235; prej bronzi.</p> 
<p><A NAME="an_27:20">27:20</A>&nbsp;Do t&#235; urdh&#235;rosh bijt&#235; e Izraelit q&#235; t&#235; sjellin vaj ulliri safi prej ullinjsh t&#235; shtypur, p&#235;r drit&#235;n e shandanit p&#235;r t'i mbajtur vazhdimisht t&#235; ndezura llambat.</p> 
<p><A NAME="an_27:21">27:21</A>&nbsp;N&#235; &#231;adr&#235;n e mbledhjes, jasht&#235; velit q&#235; ndodhet p&#235;rpara d&#235;shmis&#235;, Aaroni dhe bijt&#235; e tij do t'i mbajn&#235; llambat t&#235; ndezura, n&#235; m&#235;nyr&#235; q&#235; t&#235; digjen nga mbr&#235;mja deri n&#235; m&#235;ngjes para Zotit. Kjo do t&#235; jet&#235;  nj&#235; rregull e p&#235;rhershme midis bijve t&#235;  Izraelit p&#235;r t&#235; gjith&#235; brezat e ardhsh&#235;m".</p> 
<p><A NAME="an_28:1">28:1</A>&nbsp;"Pastaj afro pran&#235; vetes sate Aaronin, t&#235;t v&#235;lla, dhe bijt&#235; e tij s&#235; bashku me t&#235;, nga gjiri i bijve t&#235; Izraelit, q&#235; t&#235; m&#235; sh&#235;rbejn&#235; mua si prift; e kam fjal&#235;n p&#235;r Aaronin, Nadabin, Eleazarin dhe Ithamarin, bij t&#235; Aaronit.</p> 
<p><A NAME="an_28:2">28:2</A>&nbsp;Dhe do t'i b&#235;sh Aaronit, v&#235;llait t&#235;nd, rroba t&#235; shenjta, p&#235;r t'i dh&#235;n&#235; nder e hijeshi.</p> 
<p><A NAME="an_28:3">28:3</A>&nbsp;Do t&#235; flas&#235;sh me t&#235; gjith&#235; personat e aft&#235;, q&#235; i kam mbushur me frym&#235;n e dituris&#235;, dhe ata t'i b&#235;jn&#235; rrobat e Aaronit p&#235;r ta shenjt&#235;ruar, me q&#235;llim q&#235; t&#235; m&#235; sh&#235;rbejn&#235; mua si prift.</p> 
<p><A NAME="an_28:4">28:4</A>&nbsp;Dhe k&#235;to jan&#235; rrobat q&#235; do t&#235; b&#235;jn&#235;: nj&#235; pektoral, nj&#235; efod, nj&#235; mantel, nj&#235; tunik&#235; e thurur me shtiza, nj&#235; &#231;allm&#235; dhe nj&#235; brez. Do t&#235; b&#235;jn&#235;, pra, rroba t&#235; shenjta p&#235;r Aaronin, v&#235;llan&#235; t&#235;nd dhe p&#235;r  bijt&#235; e tij, me q&#235;llim q&#235; t&#235; m&#235; sh&#235;rbejn&#235; mua  si prift;</p> 
<p><A NAME="an_28:5">28:5</A>&nbsp;ata do t&#235; p&#235;rdorin ar dhe fill ngjyr&#235; vjollce, t&#235; purpurt, flak&#235; t&#235; kuqe dhe li t&#235; holl&#235;.</p> 
<p><A NAME="an_28:6">28:6</A>&nbsp;Do ta b&#235;sh efodin me ar dhe fill ngjyr&#235; vjollce, t&#235; purpurt, t&#235; kuqe flak&#235; si dhe me fill liri t&#235; holl&#235; dhe t&#235; p&#235;rdredhur, t&#235; punuar artistikisht.</p> 
<p><A NAME="an_28:7">28:7</A>&nbsp;N&#235; dy skajet e tij do t&#235; ket&#235; t&#235; lidhura dy supore, me q&#235;llim q&#235; t&#235; mbahet si nj&#235; e t&#235;r&#235;.</p> 
<p><A NAME="an_28:8">28:8</A>&nbsp;Brezi i punuar artistikisht, q&#235; ndodhet mbi efodin, do t&#235; ket&#235; po at&#235; pun&#235; t&#235; efodit: prej ari dhe me fije ngjyr&#235; vjollce, t&#235; purpurt, me flak&#235; t&#235; kuqe dhe prej liri t&#235; holl&#235; t&#235; p&#235;rdredhur.</p> 
<p><A NAME="an_28:9">28:9</A>&nbsp;Pastaj do t&#235; marr&#235;sh dy gur&#235; oniksi dhe do t&#235; gdhend&#235;sh mbi ta emrat e bijve t&#235; Izraelit:</p> 
<p><A NAME="an_28:10">28:10</A>&nbsp;gjasht&#235; nga emrat e tyre mbi nj&#235; gur dhe gjasht&#235; emrat e tjer&#235; mbi gurin tjet&#235;r, sipas radh&#235;s s&#235; tyre t&#235; lindjes.</p> 
<p><A NAME="an_28:11">28:11</A>&nbsp;Do t&#235; gdhend&#235;sh mbi k&#235;ta gur&#235; emrat e bijve t&#235; Izraelit ashtu si&#231; b&#235;n prer&#235;si i gurit n&#235; gdhendjen e nj&#235; vule; do t'i fut&#235;sh n&#235; rrath&#235; ari.</p> 
<p><A NAME="an_28:12">28:12</A>&nbsp;Do t'i v&#235;sh t&#235; dy gur&#235;t mbi supet e efodit, si gur&#235; kujtimore p&#235;r bijt&#235; e Izraelit; dhe Aaroni do t'i &#231;oj&#235; emrat e tyre si nj&#235; kujtim para Zotit mbi dy shtyllat e tij.</p> 
<p><A NAME="an_28:13">28:13</A>&nbsp;Do t&#235; b&#235;sh gjithashtu rrath&#235; ari</p> 
<p><A NAME="an_28:14">28:14</A>&nbsp;dhe dy zinxhir&#235; prej ari safi, t&#235; thurur si nj&#235; litar, dhe do t&#235; v&#235;sh n&#235; rrath&#235;t zinxhir&#235;t e thurur n&#235; k&#235;t&#235; m&#235;nyr&#235;.</p> 
<p><A NAME="an_28:15">28:15</A>&nbsp;Do t&#235; b&#235;sh gjithashtu pektoralin e gjykimit, t&#235; punuar n&#235; m&#235;nyr&#235; artistike; do ta b&#235;sh pun&#235;n si p&#235;r efodin: prej ari, me fill ngjyr&#235; vjollce, t&#235; purpurt dhe flak&#235; t&#235; kuqe, si dhe me li t&#235; holl&#235; t&#235; p&#235;rdredhur.</p> 
<p><A NAME="an_28:16">28:16</A>&nbsp;Do t&#235; jet&#235; katror dhe i palosur m&#235; dysh; do t&#235; jet&#235; nj&#235; p&#235;ll&#235;mb&#235; i gjat&#235; dhe nj&#235; p&#235;ll&#235;mb&#235; i gjer&#235;.</p> 
<p><A NAME="an_28:17">28:17</A>&nbsp;Dhe do t&#235; ngallmosh kat&#235;r radh&#235; gur&#235;sh: n&#235; radh&#235;n e par&#235; nj&#235; sardonio, nj&#235; topaz dhe nj&#235; smerald;</p> 
<p><A NAME="an_28:18">28:18</A>&nbsp;n&#235; radh&#235;n e dyt&#235;: nj&#235; bruz, nj&#235; safir dhe nj&#235; diamant;</p> 
<p><A NAME="an_28:19">28:19</A>&nbsp;n&#235; radh&#235;n e tret&#235;: nj&#235; hiacint, nj&#235; agat dhe nj&#235; ametist;</p> 
<p><A NAME="an_28:20">28:20</A>&nbsp;n&#235; radh&#235;n e kat&#235;rt: nj&#235; grisolist, nj&#235; oniks dhe nj&#235; diasp&#235;r. K&#235;ta gur&#235; do t&#235; ngallmohen n&#235; rrath&#235;t e tyre t&#235; art&#235;.</p> 
<p><A NAME="an_28:21">28:21</A>&nbsp;Dhe gur&#235;t do t'u korrespondojn&#235; emrave t&#235; bijve t&#235; Izraelit: dymb&#235;dhjet&#235;, simbas emrave t&#235; tyre, t&#235; gdhendur si vula, secila me emrin e fiseve t&#235; Izraelit.</p> 
<p><A NAME="an_28:22">28:22</A>&nbsp;Do t&#235; b&#235;sh gjithashtu mbi pektoral zinxhir&#235; t&#235; vegj&#235;l prej ari safi t&#235; thurur si kordon&#235;.</p> 
<p><A NAME="an_28:23">28:23</A>&nbsp;Pastaj do t&#235; b&#235;sh mbi pektoral dyj unaza prej ari, dhe do t'i v&#235;sh t&#235; dy unazat n&#235; dy skajet e pektoralit.</p> 
<p><A NAME="an_28:24">28:24</A>&nbsp;Pastaj do t'i fiksosh dy kordonat prej ari n&#235; dy unazat n&#235; skajet e pektoralit;</p> 
<p><A NAME="an_28:25">28:25</A>&nbsp;dhe dy majat e tjera t&#235; dy kordon&#235;ve do t'i lidh&#235;sh me t&#235; dy rrath&#235;t dhe do t'i vendos&#235;sh mbi dy supet e efodit, nga p&#235;rpara.</p> 
<p><A NAME="an_28:26">28:26</A>&nbsp;Do t&#235; b&#235;sh edhe dy unaza ari dhe do t'i vendos&#235;sh n&#235; dy skajet e pektoralit, mbi pal&#235;n e tij, q&#235; ndodhet n&#235; pjes&#235;n e brendshme t&#235; efodit.</p> 
<p><A NAME="an_28:27">28:27</A>&nbsp;Do t&#235; b&#235;sh dy unaza t&#235; tjera ari dhe do t'i vendos&#235;sh mbi t&#235; dy supet e efodit posht&#235;, n&#235; pjes&#235;n e p&#235;rparme pran&#235; pik&#235;s s&#235; bashkimit, mbi brezin e punuar artistikisht t&#235; efodit.</p> 
<p><A NAME="an_28:28">28:28</A>&nbsp;Dhe pektorali do t&#235; fiksohet me an&#235; t&#235; dy unazave t&#235; tij n&#235; unazat e efodit me nj&#235; kordon ngjyr&#235; vjollce, n&#235; m&#235;nyr&#235; q&#235; pektorali t&#235; ndodhet mbi brezin e punuar artistikisht t&#235; efodit dhe t&#235; mos shk&#235;putet dot prej k&#235;tij t&#235; fundit.</p> 
<p><A NAME="an_28:29">28:29</A>&nbsp;K&#235;shtu Aaroni do t'i &#231;oj&#235; emrat e bijve t&#235; Izraelit t&#235; skalitur n&#235; pektoralin e gjykimit, mbi zemr&#235;n e tij, kur do t&#235; hyj&#235; n&#235; shenjt&#235;rore, n&#235; kujtim t&#235; p&#235;rjetsh&#235;m p&#235;rpara Zotit.</p> 
<p><A NAME="an_28:30">28:30</A>&nbsp;Do t&#235; v&#235;sh mbi pektoralin e gjykimit Urim-in dhe Thumim-in; dhe do t&#235; jen&#235; mbi zemr&#235;n e Aaronit kur t&#235; paraqitet p&#235;rpara Zotit. K&#235;shtu Aaroni do t&#235; &#231;oj&#235; gjykimin e bijve t&#235; Izraelit mbi zemr&#235;n e tij para Zotit, vazhdimisht.</p> 
<p><A NAME="an_28:31">28:31</A>&nbsp;Do t&#235; b&#235;sh edhe mantelin e efodit, krejt n&#235; ngjyr&#235; vjollce.</p> 
<p><A NAME="an_28:32">28:32</A>&nbsp;N&#235; mes t&#235; tij do t&#235; ket&#235; nj&#235; hapje p&#235;r t&#235; kaluar kok&#235;n; rreth e qark k&#235;saj hapjeje do t&#235; ket&#235; nj&#235; buz&#235; prej stofi t&#235; punuar, si hapja e nj&#235; parzmoreje, me q&#235;llim q&#235; t&#235; mos shqyhet.</p> 
<p><A NAME="an_28:33">28:33</A>&nbsp;Rreth e qark k&#235;saj buze t&#235; mantelit do t&#235; b&#235;sh disa sheg&#235; ngjyr&#235; vjollce, t&#235; purpurt dhe flak&#235; t&#235; kuqe, dhe rreth tyre, zile ari;</p> 
<p><A NAME="an_28:34">28:34</A>&nbsp;nj&#235; zile ari dhe nj&#235; sheg&#235;, nj&#235; zile ari dhe nj&#235; sheg&#235;, rreth e qark, mbi buz&#235;n e mantelit.</p> 
<p><A NAME="an_28:35">28:35</A>&nbsp;Aaroni do ta p&#235;rdor&#235; p&#235;r t&#235; kryer sh&#235;rbimin; dhe tingulli i saj do t&#235; d&#235;gjohet kur t&#235; hyj&#235; n&#235; vendin e shenjt&#235; p&#235;rpara Zotit dhe kur t&#235; dal&#235; andej, me q&#235;llim q&#235; ai t&#235; mos vdes&#235;.</p> 
<p><A NAME="an_28:36">28:36</A>&nbsp;Do t&#235; b&#235;sh edhe nj&#235; pllak&#235; prej ari safi dhe mbi t&#235; do t&#235; gdhend&#235;sh, ashtu si&#231; b&#235;het mbi nj&#235; vul&#235;, fjal&#235;t: SHENJT&#201;RI ZOTIT.</p> 
<p><A NAME="an_28:37">28:37</A>&nbsp;Do t'i lidh&#235;sh asaj nj&#235; rrip ngjyr&#235; vjollce, p&#235;r ta bashkuar me &#231;allm&#235;n; ajo duhet t&#235; ndodhet n&#235; pjes&#235;n e p&#235;rparme t&#235; &#231;allm&#235;s.</p> 
<p><A NAME="an_28:38">28:38</A>&nbsp;K&#235;shtu do t&#235; q&#235;ndrojn&#235; mbi ballin e Aaronit, dhe Aaroni do t&#235; mbaj&#235; fajin t&#235; shoq&#235;ruar me gj&#235;rat e shenjta t&#235; paraqitura nga bijt&#235; e Izraelit, n&#235; &#231;do lloj ofertash t&#235; shenjta; ajo do t&#235; rrij&#235; vazhdimisht  mbi ballin e tij, n&#235; m&#235;nyr&#235; q&#235; ato t&#235;  jen&#235; t&#235; mir&#235;pritura nga Zoti.</p> 
<p><A NAME="an_28:39">28:39</A>&nbsp;Do t&#235; end&#235;sh gjithashtu tunik&#235;n prej liri t&#235; holl&#235;, t&#235; punuar me shtiza; do t&#235; b&#235;sh nj&#235; &#231;allm&#235; prej liri t&#235; holl&#235; dhe nj&#235; brez, nj&#235; pun&#235; q&#235;ndistari.</p> 
<p><A NAME="an_28:40">28:40</A>&nbsp;P&#235;r bijt&#235; e Aaronit do t&#235; b&#235;sh disa tunika, breza dhe mbulesa koke, me q&#235;llim q&#235; t'u jap&#235;sh atyre nder dhe hijeshi.</p> 
<p><A NAME="an_28:41">28:41</A>&nbsp;Me ato do t&#235; vesh&#235;sh m&#235; von&#235; v&#235;llan&#235; t&#235;nd Aaronin dhe bijt&#235; e tij bashk&#235; me t&#235;; ti do t'i vajos&#235;sh, do t'i shugurosh dhe do t'i shenjt&#235;rosh, q&#235; t&#235; m&#235; sh&#235;rbejn&#235; si prift&#235;rinj.</p> 
<p><A NAME="an_28:42">28:42</A>&nbsp;Do t'u b&#235;sh gjithashtu disa pantallona prej liri p&#235;r t&#235; mbuluar lakuriq&#235;sin&#235; e tyre; ato do t&#235; shkojn&#235; nga ij&#235;t deri te kofsh&#235;t.</p> 
<p><A NAME="an_28:43">28:43</A>&nbsp;Aaroni dhe bijt&#235; e tij do t'i veshin kur t&#235; hyjn&#235; n&#235; &#231;adr&#235;n e mbledhjeve, ose kur t'i afrohen altarit p&#235;r t&#235; b&#235;r&#235; sh&#235;rbimin n&#235; vendin e shenjt&#235;, me q&#235;llim q&#235; mos b&#235;hen fajtor&#235; dhe t&#235; mos vdesin. Ky  &#235;sht&#235; nj&#235; statut i p&#235;rjetsh&#235;m p&#235;r t&#235; dhe p&#235;r  trash&#235;gimtar&#235;t e tij".</p> 
<p><A NAME="an_29:1">29:1</A>&nbsp;"Kjo &#235;sht&#235; ajo q&#235; do t&#235; b&#235;sh p&#235;r t'i shuguruar n&#235; m&#235;nyr&#235; q&#235; t&#235; m&#235; sh&#235;rbejn&#235; si prift&#235;rinj. Merr nj&#235; dem t&#235; vog&#235;l dhe dy desh pa t&#235; meta,</p> 
<p><A NAME="an_29:2">29:2</A>&nbsp;disa buk&#235; pa maja, &#235;mb&#235;lsira pa maja t&#235; z&#235;na me vaj dhe revani pa maja t&#235; lyer me vaj; (do t'i b&#235;sh me maj&#235; mielli t&#235; grurit).</p> 
<p><A NAME="an_29:3">29:3</A>&nbsp;Do t'i v&#235;sh n&#235; nj&#235; shport&#235; dhe do t'i &#231;osh bashk&#235; me demin e vog&#235;l dhe dy desht&#235;.</p> 
<p><A NAME="an_29:4">29:4</A>&nbsp;Do ta afrosh Aaronin dhe bijt&#235; e tij n&#235; hyrjen e &#231;adr&#235;s s&#235; mbledhjes dhe do t'i lash me uj&#235;.</p> 
<p><A NAME="an_29:5">29:5</A>&nbsp;Pastaj do t&#235; marr&#235;sh rrobat dhe do ta rivesh&#235;sh Aaronin me tunik&#235;n, me mantelin e efodit, me efodin dhe me pektoralin, dhe do t'i ngjesh&#235;sh brezin e punuar artistikisht t&#235; efodit.</p> 
<p><A NAME="an_29:6">29:6</A>&nbsp;Do t'i v&#235;sh mbi krye &#231;allm&#235;n dhe mbi &#231;allm&#235;n do t&#235; v&#235;sh diadem&#235;n e shenjt&#235;.</p> 
<p><A NAME="an_29:7">29:7</A>&nbsp;Pastaj do t&#235; marr&#235;sh vajin e vajosjes, do ta derdh&#235;sh mbi kryet e tij dhe do ta vajos&#235;sh.</p> 
<p><A NAME="an_29:8">29:8</A>&nbsp;Pastaj do t'i afrosh bijt&#235; e tij dhe do t'u rivesh&#235;sh tunikat.</p> 
<p><A NAME="an_29:9">29:9</A>&nbsp;Do t'u ngjesh&#235;sh Aaronit dhe bijve t&#235; tij brezat dhe do t&#235; v&#235;sh mbi ta mbulesa kokash; prift&#235;ria do t'iu p&#235;rkas&#235; atyre p&#235;r gjith&#235; jet&#235;n. K&#235;shtu do t&#235; shugurosh Aaronin dhe bijt&#235; e tij.</p> 
<p><A NAME="an_29:10">29:10</A>&nbsp;Pastaj do t&#235; afrosh demin e vog&#235;l para &#231;adr&#235;s s&#235; mbledhjes; dhe Aaroni dhe bijt&#235; e tij do t&#235; v&#235;n&#235; duart e tyre mbi kok&#235;n e demit t&#235; vog&#235;l.</p> 
<p><A NAME="an_29:11">29:11</A>&nbsp;Dhe do ta ther&#235;sh demin e vog&#235;l para Zotit, n&#235; hyrje t&#235; &#231;adr&#235;s s&#235; mbledhjes.</p> 
<p><A NAME="an_29:12">29:12</A>&nbsp;Do t&#235; marr&#235;sh pastaj gjakun e demit t&#235; vog&#235;l dhe do ta v&#235;sh me gishtin t&#235;nd mbi brir&#235;t e altarit, dhe gjith&#235; mbetjen e gjakut do ta derdh&#235;sh n&#235; k&#235;mb&#235;t e altarit.</p> 
<p><A NAME="an_29:13">29:13</A>&nbsp;Do t&#235; marr&#235;sh gjithashtu gjith&#235; dhjamin q&#235; mbulon zorr&#235;t, bul&#235;n e ngjitur me m&#235;l&#231;in&#235; dhe dy veshkat me dhjamin q&#235; kan&#235; sip&#235;r, dhe do t'i tymos&#235;sh mbi altarin.</p> 
<p><A NAME="an_29:14">29:14</A>&nbsp;Por mishin e demit t&#235; vog&#235;l, l&#235;kur&#235;n dhe f&#235;lliq&#235;sirat e tij do t'i djeg&#235;sh me zjarr jasht&#235; kampit: ky &#235;sht&#235; nj&#235; flijim p&#235;r m&#235;katin.</p> 
<p><A NAME="an_29:15">29:15</A>&nbsp;Pastaj do t&#235; marr&#235;sh nj&#235; nga desht&#235; dhe Aaroni dhe bijt&#235; e tij do t&#235; v&#235;n&#235; duart e tyre mbi kok&#235;n e dashit.</p> 
<p><A NAME="an_29:16">29:16</A>&nbsp;Pastaj do ta ther&#235;sh dashin, do t&#235; marr&#235;sh gjakun e tij dhe do ta sp&#235;rkat&#235;sh p&#235;rrreth altarit.</p> 
<p><A NAME="an_29:17">29:17</A>&nbsp;Pas k&#235;saj do ta ndash n&#235; copa dashin, do t&#235; lash zorr&#235;t dhe k&#235;mb&#235;t e tij, dhe do t'i v&#235;sh bashk&#235; me copat e tij dhe me kok&#235;n e tij.</p> 
<p><A NAME="an_29:18">29:18</A>&nbsp;Pastaj do ta tymos&#235;sh t&#235;r&#235; dashin mbi altar: ky &#235;sht&#235; nj&#235; olokaust p&#235;r Zotin; &#235;sht&#235; nj&#235; er&#235; e k&#235;ndshme, nj&#235; flijim i b&#235;r&#235; me an&#235; t&#235; zjarrit p&#235;r Zotin.</p> 
<p><A NAME="an_29:19">29:19</A>&nbsp;Pastaj do t&#235; marr&#235;sh dashin tjet&#235;r, dhe Aaroni dhe bijt&#235; e tij do t&#235; v&#235;n&#235; duart e tyre mbi kok&#235;n e dashit.</p> 
<p><A NAME="an_29:20">29:20</A>&nbsp;Do ta ther&#235;sh dashin, do t&#235; marr&#235;sh prej gjakut t&#235; tij dhe do ta v&#235;sh mbi bul&#235;n e veshit t&#235; djatht&#235; t&#235; Aaronit dhe mbi bul&#235;n e veshit t&#235; djatht&#235; t&#235; bijve t&#235; tij, mbi gishtin e madh t&#235; dor&#235;s s&#235; tyre  t&#235; djatht&#235; dhe mbi gishtin e trash&#235; t&#235; k&#235;mb&#235;s  s&#235; tyre t&#235; djatht&#235;, dhe do ta sp&#235;rkat&#235;sh gjakun rreth e qark altarit.</p> 
<p><A NAME="an_29:21">29:21</A>&nbsp;Do t&#235; marr&#235;sh pastaj nga gjaku q&#235; &#235;sht&#235; mbi altar dhe nga vaji i vajosjes dhe do t&#235; sp&#235;rkat&#235;sh Aaronin dhe rrobat e tij, bijt&#235; e tij dhe rrobat e tyre. K&#235;shtu do t&#235; shenjt&#235;rohet ai dhe rrobat e tij, bijt&#235; e tij dhe rrobat e tyre bashk&#235; me t&#235;.</p> 
<p><A NAME="an_29:22">29:22</A>&nbsp;Do t&#235; marr&#235;sh edhe dhjamin e dashit, dhjamin e bishtit, dhjamin q&#235; mbulon zorr&#235;t, bul&#235;n e m&#235;l&#231;is&#235;, dy veshkat dhe dhjamin q&#235; &#235;sht&#235; mbi to dhe kofsh&#235;n e djatht&#235;, (sepse &#235;sht&#235; nj&#235; dash shenjt&#235;rimi);</p> 
<p><A NAME="an_29:23">29:23</A>&nbsp;do t&#235; marr&#235;sh edhe nj&#235; buk&#235;, nj&#235; &#235;mb&#235;lsir&#235; me vaj dhe nj&#235; revani nga shporta e buk&#235;s s&#235; ndorme, q&#235; &#235;sht&#235; para Zotit,</p> 
<p><A NAME="an_29:24">29:24</A>&nbsp;dhe t&#235; gjitha k&#235;to gj&#235;ra do t'i v&#235;sh n&#235; duart e Aaronit dhe n&#235; duart e bijve t&#235; tij, dhe do t'i tund&#235;sh si nj&#235; ofert&#235; e b&#235;r&#235; p&#235;rpara Zotit.</p> 
<p><A NAME="an_29:25">29:25</A>&nbsp;Pastaj do t'i marr&#235;sh nga duart e tyre dhe do t'i tymos&#235;sh mbi altarin, mbi olokaustin, si nj&#235; er&#235; e k&#235;ndshme p&#235;rpara Zotit; &#235;sht&#235; nj&#235; flijim i b&#235;r&#235; me an&#235; t&#235; zjarrit Zotit.</p> 
<p><A NAME="an_29:26">29:26</A>&nbsp;Pas k&#235;saj do t&#235; marr&#235;sh gjoksin e dashit t&#235; p&#235;rdorur p&#235;r shugurimin e Aaronit dhe do ta tund&#235;sh si nj&#235; ofert&#235; e l&#235;vizur p&#235;rpara Zotit; dhe kjo do t&#235; jet&#235; pjesa e jote.</p> 
<p><A NAME="an_29:27">29:27</A>&nbsp;Dhe nga dashi i p&#235;rdorur p&#235;r shenjt&#235;rim do t&#235; ruash gjoksin e ofert&#235;s s&#235; l&#235;vizur dhe kofsh&#235;n e ofert&#235;s s&#235; ngritur, q&#235; u takojn&#235; Aaronit dhe bijve t&#235; tij.</p> 
<p><A NAME="an_29:28">29:28</A>&nbsp;Ai do t&#235; jet&#235; nga ana e bijve t&#235; Izraelit p&#235;r Aaronin dhe bijt&#235; e tij nj&#235; rregull i p&#235;rhersh&#235;m, sepse &#235;sht&#235; nj&#235; ofert&#235; lart&#235;simi. Do t&#235; jet&#235; nj&#235; ofert&#235; lart&#235;simi nga ana e bijve t&#235; Izraelit q&#235; &#235;sht&#235;  marr&#235; nga flit&#235; e tyre t&#235; fal&#235;nderimit,  oferta e tyre p&#235;r lart&#235;sim te Zoti.</p> 
<p><A NAME="an_29:29">29:29</A>&nbsp;Dhe rrobat e shenjta t&#235; Aaronit do t'u kalojn&#235; bijve t&#235; tij mbas tij, me q&#235;llim q&#235; t&#235; vajosen dhe t&#235; shenjt&#235;rohen tek ata.</p> 
<p><A NAME="an_29:30">29:30</A>&nbsp;Ai bir q&#235; b&#235;het prift n&#235; vend t&#235; tij do t'i vesh&#235; ato p&#235;r shtat&#235; dit&#235;, kur do t&#235; hyj&#235; n&#235; &#231;adr&#235;n e mbledhjes p&#235;r t&#235; kryer sh&#235;rbes&#235;n n&#235; vendin e shenjt&#235;.</p> 
<p><A NAME="an_29:31">29:31</A>&nbsp;Pastaj do t&#235; marr&#235;sh dashin e shenjt&#235;rimit dhe do ta gatuash mishin e tij n&#235; nj&#235; vend t&#235; shenjt&#235;;</p> 
<p><A NAME="an_29:32">29:32</A>&nbsp;dhe Aaroni dhe bijt&#235; e tij do t&#235; han&#235;, n&#235; hyrje t&#235; &#231;adr&#235;s s&#235; mbledhjes, mishin e dashit dhe buk&#235;n q&#235; &#235;sht&#235; n&#235; shport&#235;.</p> 
<p><A NAME="an_29:33">29:33</A>&nbsp;Do t&#235; han&#235; gj&#235;rat q&#235; kan&#235; sh&#235;rbyer p&#235;r t&#235; b&#235;r&#235; shlyerjen p&#235;r t'u shuguruar dhe shenjt&#235;ruar; por asnj&#235; i huaj nuk do t&#235; haj&#235; prej tyre, sepse jan&#235; gj&#235;ra t&#235; shenjta.</p> 
<p><A NAME="an_29:34">29:34</A>&nbsp;Dhe n&#235; qoft&#235; se tepron mish i shenjt&#235;rimit ose buk&#235; deri n&#235; m&#235;ngjes, do t&#235; djeg&#235;sh at&#235; q&#235; mbetet n&#235; zjarr; nuk do ta hahet, sepse &#235;sht&#235; e shenjt&#235;.</p> 
<p><A NAME="an_29:35">29:35</A>&nbsp;Do t&#235; b&#235;sh, pra, p&#235;r Aaronin dhe p&#235;r bijt&#235; e tij t&#235; gjitha ato q&#235; t&#235; kam urdh&#235;ruar: do t'i shenjt&#235;rosh brenda shtat&#235; dit&#235;ve.</p> 
<p><A NAME="an_29:36">29:36</A>&nbsp;Dhe &#231;do dit&#235; do t&#235; ofrosh nj&#235; dem t&#235; vog&#235;l, si flijim p&#235;r m&#235;katin, p&#235;r t&#235; lar&#235; fajin q&#235; ke b&#235;r&#235; dhe do ta vajos&#235;sh p&#235;r ta shenjt&#235;ruar.</p> 
<p><A NAME="an_29:37">29:37</A>&nbsp;P&#235;r shtat&#235; dit&#235; do t&#235; b&#235;sh shlyerjen e fajit p&#235;r altarin dhe do ta shenjt&#235;rosh; altari do t&#235; jet&#235; nj&#235; vend shum&#235; i shenjt&#235;: &#231;do gj&#235; q&#235; do t&#235; prek&#235; altarin do t&#235; jet&#235; e shenjt&#235;.</p> 
<p><A NAME="an_29:38">29:38</A>&nbsp;Kjo &#235;sht&#235; ajo q&#235; do t&#235; ofrosh mbi altar: dy qengja motak&#235; &#231;do dit&#235;, p&#235;r gjithnj&#235;.</p> 
<p><A NAME="an_29:39">29:39</A>&nbsp;Nj&#235;rin prej qengjave do ta ofrosh n&#235; m&#235;ngjes dhe tjetrin n&#235; t&#235; ngrysur.</p> 
<p><A NAME="an_29:40">29:40</A>&nbsp;Me qengjin e par&#235; do t&#235; ofrosh nj&#235; t&#235; dhjet&#235;n e ef&#235;s t&#235; maj&#235;s s&#235; miellit t&#235; brumosur me nj&#235; &#231;erek hine vaji thjesht ulliri, dhe nj&#235; libacion me nj&#235; &#231;erek hine ver&#235;.</p> 
<p><A NAME="an_29:41">29:41</A>&nbsp;Qengjin e dyt&#235; do ta ofrosh n&#235; t&#235; ngrysur; do ta shoq&#235;rosh me t&#235; nj&#235;jtin blatim dhe me t&#235; nj&#235;jtin libacion t&#235; m&#235;ngjesit; &#235;sht&#235; nj&#235; flijim parfumi t&#235; k&#235;ndsh&#235;m i ofruar n&#235;p&#235;rmjet zjarrit p&#235;r Zotin.</p> 
<p><A NAME="an_29:42">29:42</A>&nbsp;Do t&#235; jet&#235; nj&#235; olokaust i p&#235;rjetsh&#235;m p&#235;r gjith&#235; brezat e ardhsh&#235;m, ti ofruar n&#235; hyrje t&#235; &#231;adr&#235;s s&#235; mbledhjes, p&#235;rpara Zotit, kur un&#235; do t'ju takoj p&#235;r t&#235; folur me ty.</p> 
<p><A NAME="an_29:43">29:43</A>&nbsp;Dhe atje do t&#235; takohem me bijt&#235; e Izraelit; dhe &#231;adra do t&#235; shenjt&#235;rohet nga lavdia ime.</p> 
<p><A NAME="an_29:44">29:44</A>&nbsp;K&#235;shtu un&#235; do t&#235; shenjt&#235;roj &#231;adr&#235;n e mbledhjes dhe altarin; do t&#235; shenjt&#235;roj gjithashtu Aaronin dhe bijt&#235; e tij, q&#235; t&#235; m&#235; sh&#235;rbejn&#235; si prift&#235;rinj.</p> 
<p><A NAME="an_29:45">29:45</A>&nbsp;Do t&#235; banoj n&#235; mes t&#235; bijve t&#235; Izraelit dhe do t&#235; jem Per&#235;ndia i tyre.</p> 
<p><A NAME="an_29:46">29:46</A>&nbsp;Dhe ata do t&#235; m&#235;sojn&#235; q&#235; un&#235; jam Zoti, Per&#235;ndia i tyre, q&#235; i nxori nga vendi i Egjiptit p&#235;r t&#235; banuar midis tyre. Un&#235; jam Zoti, Per&#235;ndia i tyre".</p> 
<p><A NAME="an_30:1">30:1</A>&nbsp;"Do t&#235; b&#235;sh edhe nj&#235; altar p&#235;r t&#235; djegur temjanin; dhe do ta b&#235;sh prej druri t&#235; akacies.</p> 
<p><A NAME="an_30:2">30:2</A>&nbsp;Do t&#235; jet&#235; nj&#235; kubit i gjat&#235; dhe nj&#235; kubit i gjer&#235;; do t&#235; jet&#235; katror dhe do t&#235; ket&#235; nj&#235; lart&#235;si dy kubit&#235;sh; brir&#235;t e tij do t&#235; p&#235;rb&#235;jn&#235; nj&#235; pjes&#235; t&#235; vetme me t&#235;.</p> 
<p><A NAME="an_30:3">30:3</A>&nbsp;Do ta vesh&#235;sh me ar safi: pjes&#235;n e tij t&#235; sip&#235;rme, an&#235;t e tij rreth e qark dhe brir&#235;t e tij; do t'i b&#235;sh edhe nj&#235; kuror&#235; ari.</p> 
<p><A NAME="an_30:4">30:4</A>&nbsp;Do t'i b&#235;sh edhe dy unaza ari n&#235;n kuror&#235;, n&#235; t&#235; dy krah&#235;t e tij; do t'i v&#235;sh n&#235; t&#235; dy krah&#235;t e tij p&#235;r t&#235; kaluar shtizat, t&#235; cilat sh&#235;rbejn&#235; p&#235;r ta mbartur.</p> 
<p><A NAME="an_30:5">30:5</A>&nbsp;Shtizat do t&#235; b&#235;hen me dru t&#235; akacies dhe do t'i vesh&#235;sh me ar.</p> 
<p><A NAME="an_30:6">30:6</A>&nbsp;Do ta vendos&#235;sh altarin p&#235;rpara velit q&#235; ndodhet p&#235;rpara ark&#235;s s&#235; d&#235;shmis&#235;, p&#235;rball&#235; pajtuesit q&#235; ndodhet mbi d&#235;shmin&#235;, ku un&#235; do t&#235; t&#235; takoj.</p> 
<p><A NAME="an_30:7">30:7</A>&nbsp;Mbi t&#235; Aaroni do t&#235; djeg&#235; temjan t&#235; parfumuar; do ta djeg&#235; &#231;do m&#235;ngjes, kur rregullon llambat.</p> 
<p><A NAME="an_30:8">30:8</A>&nbsp;Kur Aaroni ndez llambat n&#235; t&#235; ngrysur, do t&#235; djeg&#235; temjanin: nj&#235; temjan i vazhduesh&#235;m p&#235;rpara Zotit, p&#235;r brezat e ardhsh&#235;m.</p> 
<p><A NAME="an_30:9">30:9</A>&nbsp;Nuk do t&#235; ofroni mbi t&#235; as temjan t&#235; huaj, as olokaust, as blatim; dhe mbi t&#235; nuk do t&#235; derdhni libacione.</p> 
<p><A NAME="an_30:10">30:10</A>&nbsp;Dhe Aaroni do t&#235; b&#235;j&#235; nj&#235; her&#235; n&#235; vit shlyerjen e m&#235;katit mbi brir&#235;t e tij; me gjakun e flis&#235; s&#235; shlyerjes s&#235; m&#235;katit do t&#235; b&#235;j&#235; mbi t&#235; shlyerjen nj&#235; her&#235; n&#235; vit, brez pas brezi. Do t&#235; jet&#235; gj&#235; shum&#235; e shenjt&#235;, e shenjt&#235; p&#235;r Zotin".</p> 
<p><A NAME="an_30:11">30:11</A>&nbsp;Zoti i foli akoma Moisiut, duke th&#235;n&#235;:</p> 
<p><A NAME="an_30:12">30:12</A>&nbsp;"Kur do t&#235; b&#235;sh llogarin&#235; e bijve t&#235; Izraelit, p&#235;r regjistrimin e tyre, secili do t'i jap&#235; Zotit shpengimin e jet&#235;s s&#235; tij, kur do t&#235; num&#235;rohen, me q&#235;llim q&#235; t&#235; mos goditen nga ndonj&#235; plag&#235;, kur do t&#235; b&#235;sh regjistrimin e tyre.</p> 
<p><A NAME="an_30:13">30:13</A>&nbsp;Kjo &#235;sht&#235; ajo q&#235; do t&#235; jap&#235; secili nga ata q&#235; paguajn&#235; taks&#235;: gjysm&#235; sikli, simbas siklit t&#235; shenjt&#235;rores, (sikli &#235;sht&#235; baras me nj&#235;zet gere), nj&#235; gjysm&#235; sikli do t&#235; jet&#235; oferta q&#235; duhet t'i b&#235;het Zotit.</p> 
<p><A NAME="an_30:14">30:14</A>&nbsp;Kushdo q&#235; do t&#235; p&#235;rfshihet nga regjistrimi, nj&#235;zet vje&#231; e lart, do t'i jap&#235; Zotit k&#235;t&#235; ofert&#235;.</p> 
<p><A NAME="an_30:15">30:15</A>&nbsp;I pasuri nuk do t&#235; jap&#235; m&#235; tep&#235;r, as i varf&#235;ri m&#235; pak se gjysm&#235; sikli, kur do t'i b&#235;het kjo ofert&#235; Zotit p&#235;r t&#235; shlyer fajet e jet&#235;s suaj.</p> 
<p><A NAME="an_30:16">30:16</A>&nbsp;Do t&#235; marr&#235;sh, pra, nga djemt&#235; e Izraelit k&#235;to t&#235; holla t&#235; sh&#235;rbimit dhe do t'i p&#235;rdor&#235;sh p&#235;r sh&#235;rbimin e &#231;adr&#235;s s&#235; mbledhjes: kjo do t&#235; jet&#235; p&#235;r bijt&#235; e Izraelit nj&#235; kujtim para Zotit p&#235;r t&#235; b&#235;r&#235; shlyerjen p&#235;r jet&#235;n tuaj".</p> 
<p><A NAME="an_30:17">30:17</A>&nbsp;Zoti i foli akoma Moisiut, duke i th&#235;n&#235;:</p> 
<p><A NAME="an_30:18">30:18</A>&nbsp;"Do t&#235; b&#235;sh edhe nj&#235; legen prej bronzi, me baz&#235;n e tij prej bronzi, p&#235;r t'u lar&#235;; do ta vendos&#235;sh midis &#231;adr&#235;s s&#235; mbledhjes dhe altarit dhe do t&#235; v&#235;sh edhe uj&#235;.</p> 
<p><A NAME="an_30:19">30:19</A>&nbsp;Dhe aty Aaroni dhe bijt&#235; e tij do t&#235; lajn&#235; duart dhe k&#235;mb&#235;t.</p> 
<p><A NAME="an_30:20">30:20</A>&nbsp;Kur do t&#235; hyjn&#235; n&#235; &#231;adr&#235;n e mbledhjes, do t&#235; lahen me uj&#235;, q&#235; t&#235; mos vdesin; k&#235;shtu edhe kur do t'i afrohen altarit p&#235;r t&#235; sh&#235;rbyer, p&#235;r t&#235; tymosur nj&#235; ofert&#235; t&#235; b&#235;r&#235; Zotit me an&#235; t&#235; zjarrit.</p> 
<p><A NAME="an_30:21">30:21</A>&nbsp;Do t&#235; lajn&#235; duart dhe k&#235;mb&#235;t e tyre, q&#235; t&#235; mos vdesin. Ky do t&#235; jet&#235; nj&#235; rregull i p&#235;rjetsh&#235;m, p&#235;r at&#235; dhe p&#235;r pasardh&#235;sit e tij, brez pas brezi".</p> 
<p><A NAME="an_30:22">30:22</A>&nbsp;Zoti i foli akoma Moisiut, duke i th&#235;n&#235;:</p> 
<p><A NAME="an_30:23">30:23</A>&nbsp;"Gjej edhe aromat m&#235; t&#235; mira: pes&#235;qind sikla mirr&#235; t&#235; l&#235;ng&#235;t, dyqind e pes&#235;dhjet&#235;, dometh&#235;n&#235; gjysma, cinamon aromatik dhe dyqind e pes&#235;dhjet&#235; kanell&#235; aromatike,</p> 
<p><A NAME="an_30:24">30:24</A>&nbsp;pes&#235;qind sikla, n&#235; baz&#235; t&#235; siklit t&#235; shenjt&#235;rores, kasie dhe nj&#235; hin vaj ulliri.</p> 
<p><A NAME="an_30:25">30:25</A>&nbsp;Me k&#235;to t&#235; p&#235;rgatit&#235;sh nj&#235; vaj p&#235;r vajosjen e shenjt&#235;, nj&#235; parfum t&#235; prodhuar me artin e parfumierit: ky do t&#235; jet&#235; vaji i vajosjes s&#235; shenjt&#235;.</p> 
<p><A NAME="an_30:26">30:26</A>&nbsp;Me t&#235; do t&#235; vajos&#235;sh &#231;adr&#235;n e mbledhjes dhe ark&#235;n e d&#235;shmis&#235;,</p> 
<p><A NAME="an_30:27">30:27</A>&nbsp;tryez&#235;n dhe t&#235; gjitha veglat e tij, shandanin dhe t&#235; gjitha p&#235;rdor&#235;set e tij, altarin e temjanit,</p> 
<p><A NAME="an_30:28">30:28</A>&nbsp;altarin e olokausteve dhe t&#235; gjitha p&#235;rdor&#235;set e tij, legenin dhe baz&#235;n e tij.</p> 
<p><A NAME="an_30:29">30:29</A>&nbsp;Do t&#235; shenjt&#235;rosh k&#235;shtu k&#235;to gj&#235;ra dhe do t&#235; jen&#235; shum&#235; t&#235; shenjta; t&#235; gjitha sendet q&#235; u p&#235;rkasin, do t&#235; jen&#235; t&#235; shenjta.</p> 
<p><A NAME="an_30:30">30:30</A>&nbsp;Do t&#235; vajos&#235;sh edhe Aaronin dhe bijt&#235; e tij dhe do t'i shenjt&#235;rosh, me q&#235;llim q&#235; t&#235; m&#235; sh&#235;rbejn&#235; si prift&#235;rinj.</p> 
<p><A NAME="an_30:31">30:31</A>&nbsp;Pastaj do t'u flas&#235;sh bijve t&#235; Izraelit, duke u th&#235;n&#235;: "Ky do t&#235; jet&#235; p&#235;r mua nj&#235; vaj p&#235;r vajosjen e shenjt&#235;, brez pas brezi.</p> 
<p><A NAME="an_30:32">30:32</A>&nbsp;Nuk do ta derdhni mbi mish njeriu dhe nuk do t&#235; p&#235;rgatisni tjet&#235;r po ashtu; ai &#235;sht&#235; i shenjt&#235;, do t&#235; jet&#235; i shenjt&#235; edhe p&#235;r ju.</p> 
<p><A NAME="an_30:33">30:33</A>&nbsp;Kushdo q&#235; p&#235;rgatit t&#235; ngjash&#235;m, apo kushdo q&#235; e v&#235; mbi nj&#235; t&#235; huaj, do t&#235; shfaroset nga populli i tij"".</p> 
<p><A NAME="an_30:34">30:34</A>&nbsp;Zoti i tha akoma Moisiut: "Gjej disa aroma, storaks, guaska er&#235;mira, galban, aroma me temjan t&#235; kulluar, n&#235; doza t&#235; barabarta;</p> 
<p><A NAME="an_30:35">30:35</A>&nbsp;do t&#235; p&#235;rgatit&#235;sh me to nj&#235; parfum simbas artit t&#235; parfumierit, nj&#235; parfum t&#235; kripur, t&#235; past&#235;r dhe t&#235; shenjt&#235;;</p> 
<p><A NAME="an_30:36">30:36</A>&nbsp;do ta kthesh nj&#235; pjes&#235; t&#235; tij n&#235; pluhur shum&#235; t&#235; holl&#235; dhe do t&#235; vendos&#235;sh pak nga ai p&#235;rpara d&#235;shmis&#235; n&#235; &#231;adr&#235;n e mbledhjes, ku un&#235; do t&#235; t&#235; takoj: ai do t&#235; jet&#235; p&#235;r ju nj&#235; gj&#235; shum&#235; e shenjt&#235;.</p> 
<p><A NAME="an_30:37">30:37</A>&nbsp;Por nga temjani q&#235; ke p&#235;r t&#235; b&#235;r&#235;, nuk do t&#235; p&#235;rgatisni p&#235;r veten tuaj me t&#235; nj&#235;jt&#235;n p&#235;rb&#235;rje; kjo do t&#235; jet&#235; p&#235;r ty nj&#235; gj&#235; e shenjt&#235; kushtuar Zotit.</p> 
<p><A NAME="an_30:38">30:38</A>&nbsp;Kushdo q&#235; do t&#235; p&#235;rgatis&#235; nj&#235; temjan t&#235; k&#235;tij lloji, do t&#235; shfaroset nga populli i tij".</p> 
<p><A NAME="an_31:1">31:1</A>&nbsp;Zoti i foli akoma Moisiut, duke i th&#235;n&#235;:</p> 
<p><A NAME="an_31:2">31:2</A>&nbsp;"Shiko, un&#235; e thirra me em&#235;r Betsaleelin, birin e Urit, birin e Hurit, nga fisi i Jud&#235;s;</p> 
<p><A NAME="an_31:3">31:3</A>&nbsp;dhe e mbusha me Frym&#235;n e Per&#235;ndis&#235;, me dituri, me zgjuar&#235;si, me njohuri dhe &#231;do shkatht&#235;si,</p> 
<p><A NAME="an_31:4">31:4</A>&nbsp;q&#235; t&#235; jet&#235; i aft&#235; t&#235; p&#235;rgatis&#235; vizatime artistike, t&#235; punoj&#235; arin, argjendin dhe bronzin,</p> 
<p><A NAME="an_31:5">31:5</A>&nbsp;p&#235;r t&#235; gdhendur gur&#235; p&#235;r t'u ngallmuar, p&#235;r t&#235; punuar drurin dhe p&#235;r t&#235; kryer &#231;do lloj punimesh.</p> 
<p><A NAME="an_31:6">31:6</A>&nbsp;Dhe ja, i dhash&#235; p&#235;r shok Oholiabin, t&#235; birin e Ahisamakut, nga fisi i Danve; dhe shtiva dituri n&#235; mendjen e t&#235; gjith&#235; njer&#235;zve t&#235; shkath&#235;t, me q&#235;llim q&#235; t&#235; mund t&#235; b&#235;jn&#235; t&#235; gjitha ato q&#235; t&#235; kam urdh&#235;ruar:</p> 
<p><A NAME="an_31:7">31:7</A>&nbsp;&#231;adr&#235;n e mbledhjes, ark&#235;n e d&#235;shmis&#235; dhe pajtuesin q&#235; ndodhet mbi t&#235;, dhe t&#235; gjitha orendit&#235; e &#231;adr&#235;s,</p> 
<p><A NAME="an_31:8">31:8</A>&nbsp;tryez&#235;n dhe orendit&#235; e saj, shandanin prej ari safi dhe t&#235; gjitha pjes&#235;t e tij, altarin e temjanit,</p> 
<p><A NAME="an_31:9">31:9</A>&nbsp;altarin e olokausteve dhe t&#235;r&#235; veglat e tij, en&#235;n e madhe dhe baz&#235;n e saj,</p> 
<p><A NAME="an_31:10">31:10</A>&nbsp;dhe rrobat e endura holl&#235; me mjesht&#235;ri, rrobat e shenjta p&#235;r priftin Aaron dhe rrobat e bijve t&#235; tij p&#235;r t&#235; sh&#235;rbyer si prift&#235;rinj,</p> 
<p><A NAME="an_31:11">31:11</A>&nbsp;vajin p&#235;r vajosje dhe temjanin e parfumuar p&#235;r vendin e shenjt&#235;. Ata do t&#235; veprojn&#235; simbas t&#235; gjith&#235; urdhrave q&#235; t&#235; kam dh&#235;n&#235; ty".</p> 
<p><A NAME="an_31:12">31:12</A>&nbsp;Zoti i foli akoma Moisiut, duke i th&#235;n&#235;:</p> 
<p><A NAME="an_31:13">31:13</A>&nbsp;"Fol edhe me bijt&#235; e Izraelit, duke u th&#235;n&#235;: Tregoni kujdes t&#235; madh p&#235;r t&#235; respektuar t&#235; shtunat e mia, sepse &#235;sht&#235; nj&#235; shenj&#235; midis meje dhe jush p&#235;r t&#235; gjith&#235; brezat tuaj, n&#235; m&#235;nyr&#235; q&#235; t&#235; njihni se un&#235; jam Zoti q&#235; ju shenjt&#235;ron.</p> 
<p><A NAME="an_31:14">31:14</A>&nbsp;Do t&#235; respektoni, pra, t&#235; shtun&#235;n, sepse &#235;sht&#235; p&#235;r ju nj&#235; dit&#235; e shenjt&#235;; kush e p&#235;rdhos at&#235;, do t&#235; d&#235;nohet me vdekje; kushdo q&#235; b&#235;n at&#235; dit&#235; ndonj&#235; pun&#235;, do t&#235; shfaroset nga gjiri i popullit t&#235; tij.</p> 
<p><A NAME="an_31:15">31:15</A>&nbsp;Do t&#235; punohet gjasht&#235; dit&#235;; por dita e shtat&#235; &#235;sht&#235; e shtuna e pushimit, e shenjt&#235; p&#235;r Zotin; kushdo q&#235; do t&#235; b&#235;j&#235; ndonj&#235; pun&#235; dit&#235;n e shtun&#235; do t&#235; d&#235;nohet me vdekje.</p> 
<p><A NAME="an_31:16">31:16</A>&nbsp;Andaj bijt&#235; e Izraelit do ta respektojn&#235; t&#235; shtun&#235;n, duke e kremtuar at&#235; brez pas brezi, si nj&#235; bes&#235;lidhje t&#235; p&#235;rjetshme.</p> 
<p><A NAME="an_31:17">31:17</A>&nbsp;Ajo &#235;sht&#235; nj&#235; shenj&#235; e p&#235;rjetshme midis meje dhe bijve t&#235; Izraelit, sepse n&#235; gjasht&#235; dit&#235; Zoti b&#235;ri qiellin dhe tok&#235;n, dhe dit&#235;n e shtat&#235; pushoi dhe u shlodh".</p> 
<p><A NAME="an_31:18">31:18</A>&nbsp;Kur Zoti mbaroi s&#235; foluri me Moisiun n&#235; malin Sinai, i dha dy pllaka t&#235; d&#235;shmis&#235;, pllaka guri, t&#235; shkruara me gishtin e Per&#235;ndis&#235;.</p> 
<p><A NAME="an_32:1">32:1</A>&nbsp;Por populli, duke par&#235; q&#235; Moisiu po vononte t&#235; zbriste nga mali, u mblodh rreth Aaronit dhe i tha: "Hajt tani, na b&#235;j nj&#235; per&#235;ndi t&#235; shkoj&#235; para nesh, sepse sa p&#235;r Moisiun, njeriun q&#235; na nxori nga vendi i Egjiptit, nuk dim&#235; &#231;far&#235; i ka ndodhur".</p> 
<p><A NAME="an_32:2">32:2</A>&nbsp;Aaroni iu p&#235;rgjigj atyre: "Hiqni unazat prej ari q&#235; jan&#235; n&#235; vesh&#235;t e grave tuaja, t&#235; bijve tuaj, dhe t&#235; bijave tuaja dhe m'i sillni mua".</p> 
<p><A NAME="an_32:3">32:3</A>&nbsp;K&#235;shtu t&#235;r&#235; populli hoqi unazat prej ari q&#235; kishin n&#235; vesh&#235;t dhe ia &#231;oi Aaronit,</p> 
<p><A NAME="an_32:4">32:4</A>&nbsp;i cili i mori nga duart e tyre dhe, mbasi i modeloi me dalt&#235;, b&#235;ri nj&#235; vi&#231; prej metali t&#235; shkrir&#235;. At&#235;her&#235; ata than&#235;: "O Izrael, ky &#235;sht&#235; per&#235;ndia yt q&#235; t&#235; nxori nga vendi i Egjiptit!".</p> 
<p><A NAME="an_32:5">32:5</A>&nbsp;Kur Aaroni pa k&#235;t&#235;, ngriti nj&#235; altar p&#235;rpara tij dhe vuri kasnec&#235; q&#235; than&#235;: "Nes&#235;r do t&#235; jet&#235; fest&#235; p&#235;r nder t&#235; Zotit!".</p> 
<p><A NAME="an_32:6">32:6</A>&nbsp;T&#235; nes&#235;rmen ata u ngrit&#235;n her&#235;t, ofruan olokauste dhe &#231;uan fli fal&#235;nderimi; populli u ul p&#235;r t&#235; ngr&#235;n&#235; e p&#235;r t&#235; pir&#235;, pastaj u ngrit p&#235;r t&#235; d&#235;fryer.</p> 
<p><A NAME="an_32:7">32:7</A>&nbsp;At&#235;her&#235; Zoti i tha Moisiut: "Tani shko, zbrit, sepse populli yt, q&#235; ti nxore nga vendi i Egjiptit, &#235;sht&#235; korruptuar;</p> 
<p><A NAME="an_32:8">32:8</A>&nbsp;u larguan shpejt, jan&#235; p&#235;rdal&#235; nga rruga q&#235; un&#235; e kisha urdh&#235;ruar t&#235; ndiqte; b&#235;ri nj&#235; vi&#231; prej metali t&#235; shkrir&#235;, u p&#235;rkul para tij, i ofroi flijime dhe tha: "O Izrael, kjo &#235;sht&#235; per&#235;ndia jote q&#235; t&#235; nxori nga vendi i Egjiptit"".</p> 
<p><A NAME="an_32:9">32:9</A>&nbsp;Zoti i tha akoma Moisiut: "E pash&#235; k&#235;t&#235; popull, dhe ja, &#235;sht&#235; nj&#235; popull me qaf&#235; t&#235; fort&#235;.</p> 
<p><A NAME="an_32:10">32:10</A>&nbsp;M&#235; l&#235;r, pra, t&#235; veproj, n&#235; m&#235;nyr&#235; q&#235; zem&#235;rimi im t&#235; ndizet kund&#235;r tyre dhe t'i konsumoj; por nga ti do t&#235; b&#235;j nj&#235; komb t&#235; madh".</p> 
<p><A NAME="an_32:11">32:11</A>&nbsp;At&#235;her&#235; Moisiu e luti Zotin, Per&#235;ndin&#235; e tij, dhe i tha: "Pse, o Zot, zem&#235;rimi yt duhet t&#235; ndizet kund&#235;r popullit t&#235;nd q&#235; e nxore nga vendi i Egjiptit me fuqi t&#235; madhe dhe me dor&#235; t&#235; fort&#235;?</p> 
<p><A NAME="an_32:12">32:12</A>&nbsp;Pse duhet q&#235; Egjiptasit t&#235; thon&#235;: "Ai i nxori p&#235;r t'ju b&#235;r&#235; t&#235; keq, q&#235; t&#235; vriten mbi malet dhe p&#235;r t'i shfarosur nga faqja e dheut"? Hiq dor&#235; nga zem&#235;rimi yt i zjarrt&#235; dhe nga q&#235;llimi yt p&#235;r t'i b&#235;r&#235; keq popullit t&#235;nd.</p> 
<p><A NAME="an_32:13">32:13</A>&nbsp;Kujto Abrahamin, Isakun dhe Izraelin, sh&#235;rb&#235;tor&#235; t&#235; tu, t&#235; cil&#235;ve u je betuar mbi veten t&#235;nde, duke u th&#235;n&#235; atyre: "Un&#235; do t&#235; shum&#235;zoj pasardh&#235;sit tuaj si yjet e qiellit dhe do t'u jap pasardh&#235;sve  tuaj t&#235;r&#235; at&#235; vend p&#235;r t&#235; cilin t&#235; fola, dhe  ata do ta zot&#235;rojn&#235; p&#235;rjet&#235;"".</p> 
<p><A NAME="an_32:14">32:14</A>&nbsp;K&#235;shtu Zoti ndryshoi mendim lidhur me t&#235; keqen q&#235; kishte th&#235;n&#235; se do t'i b&#235;nte popullit t&#235; tij.</p> 
<p><A NAME="an_32:15">32:15</A>&nbsp;At&#235;her&#235; Moisiu u kthye dhe zbriti nga mali me dy pllakat e d&#235;shmis&#235; n&#235; duar, pllaka t&#235; shkruara nga t&#235; dy an&#235;t, si p&#235;rpara ashtu edhe prapa.</p> 
<p><A NAME="an_32:16">32:16</A>&nbsp;Pllakat ishin vep&#235;r e Per&#235;ndis&#235; dhe shkrimi i tyre ishte shkrimi i Per&#235;ndis&#235;, i gdhendur mbi pllakat.</p> 
<p><A NAME="an_32:17">32:17</A>&nbsp;Por Jozueu, duke d&#235;gjuar britm&#235;n e popullit q&#235; b&#235;rtiste, i tha Moisiut: "Ka nj&#235; zhurm&#235; lufte n&#235; kamp".</p> 
<p><A NAME="an_32:18">32:18</A>&nbsp;Por ai u p&#235;rgjigj: "Kjo nuk &#235;sht&#235; as nj&#235; britm&#235; fitoreje, as nj&#235; britm&#235; humbjeje; britma q&#235; un&#235; d&#235;gjoj &#235;sht&#235; e njer&#235;zve q&#235; k&#235;ndojn&#235;".</p> 
<p><A NAME="an_32:19">32:19</A>&nbsp;Si iu afrua kampit, pa vi&#231;in dhe vallet; at&#235;her&#235; Moisiu u ndez nga zem&#235;rimi dhe ai i hodhi pllakat nga duart e tij dhe i theu n&#235; k&#235;mb&#235;t e malit.</p> 
<p><A NAME="an_32:20">32:20</A>&nbsp;Pastaj mori vi&#231;in q&#235; ata kishin b&#235;r&#235;, e dogji n&#235; zjarr dhe e b&#235;ri pluhur; pastaj e p&#235;rhapi pluhurin n&#235; uj&#235; dhe ia dha p&#235;r t&#235; pir&#235; bijve t&#235; Izraelit.</p> 
<p><A NAME="an_32:21">32:21</A>&nbsp;Pastaj Moisiu i tha Aaronit: "&#199;far&#235; t&#235; ka b&#235;r&#235; ky popull, t&#235; cilin e ke ngarkuar me nj&#235; m&#235;kat kaq t&#235; madh?".</p> 
<p><A NAME="an_32:22">32:22</A>&nbsp;Aaroni u p&#235;rgjigj: "Zem&#235;rimi i zot&#235;ris&#235; sime t&#235; mos ndizet, ti vet&#235; e njeh k&#235;t&#235; popull dhe e di q&#235; ai &#235;sht&#235; i prirur ndaj s&#235; keqes.</p> 
<p><A NAME="an_32:23">32:23</A>&nbsp;Ata m&#235; kan&#235; th&#235;n&#235;: "Na b&#235;j nj&#235; per&#235;ndi q&#235; t&#235; shkoj&#235; para nesh, sepse Moisiut, njeriut q&#235; na nxori nga vendi i Egjiptit, nuk dim&#235; se &#231;far&#235; i ka ndodhur".</p> 
<p><A NAME="an_32:24">32:24</A>&nbsp;At&#235;her&#235; un&#235; u thash&#235; atyre: "Kush ka ar t&#235; mos e mbaj&#235; me vete". K&#235;shtu ata ma dhan&#235; mua dhe un&#235; e hodha n&#235; zjarr, dhe na doli ky vi&#231;".</p> 
<p><A NAME="an_32:25">32:25</A>&nbsp;Kur Moisiu pa q&#235; populli ishte pa fre (dhe Aaroni e kishte l&#235;n&#235; t&#235; shfrenohej duke e ekspozuar n&#235; turpin e armiqve t&#235; tij),</p> 
<p><A NAME="an_32:26">32:26</A>&nbsp;u ndal n&#235; hyrje t&#235; kampit dhe tha: "Kushdo q&#235; &#235;sht&#235; me Zotin, le t&#235; vij&#235; tek un&#235;!". Dhe t&#235; gjith&#235; bijt&#235; e Levit u mblodh&#235;n pran&#235; tij.</p> 
<p><A NAME="an_32:27">32:27</A>&nbsp;Dhe ai u tha atyre: "K&#235;shtu thot&#235; Zoti, Per&#235;ndia i Izraelit: "Secili prej jush t&#235; v&#235;r&#235; shpat&#235;n n&#235; krahun e tij; kaloni dhe rikaloni nga nj&#235; hyrje e kampit n&#235; tjetr&#235;n, secili t&#235; vras&#235; v&#235;llan&#235; e tij, mikun e tij, fqinjin e tij!"".</p> 
<p><A NAME="an_32:28">32:28</A>&nbsp;Bijt&#235; e Levit b&#235;n&#235; ashtu si&#231; u kishte th&#235;n&#235; Moisiu, dhe at&#235; dit&#235; ran&#235; rreth tre mij&#235; njer&#235;z.</p> 
<p><A NAME="an_32:29">32:29</A>&nbsp;Pastaj Moisiu tha: "Shenjt&#235;rohuni sot Zotit, q&#235; ai t'ju jap&#235; nj&#235; bekim, sepse secili prej jush ka q&#235;n&#235; kund&#235;r birit t&#235; tij dhe v&#235;llait t&#235; tij".</p> 
<p><A NAME="an_32:30">32:30</A>&nbsp;T&#235; nes&#235;rmen Moisiu i tha popullit: "Ju keni b&#235;r&#235; nj&#235; m&#235;kat t&#235; madh; por tani un&#235; do t&#235; ngjitem tek Zoti; ndofta do t&#235; mund t&#235; b&#235;j shlyerjen p&#235;r m&#235;katin tuaj".</p> 
<p><A NAME="an_32:31">32:31</A>&nbsp;Moisiu u kthye, pra, te Zoti dhe tha: "Medet, ky popull ka kryer nj&#235; m&#235;kat t&#235; madh dhe ka b&#235;r&#235; p&#235;r vete nj&#235; per&#235;ndi prej ari.</p> 
<p><A NAME="an_32:32">32:32</A>&nbsp;Megjithat&#235; tani, t&#235; lutem, falua m&#235;katin e tyre; p&#235;rndryshe, m&#235; fshi nga libri yt q&#235; ke shkruar!".</p> 
<p><A NAME="an_32:33">32:33</A>&nbsp;Por Zoti iu p&#235;rgjegj Moisiut: "At&#235; q&#235; ka b&#235;r&#235; m&#235;kat kund&#235;r meje, at&#235; do ta fshij nga libri im!</p> 
<p><A NAME="an_32:34">32:34</A>&nbsp;Tani shko, &#231;oje popullin ku t&#235; kam th&#235;n&#235;. Ja, Engj&#235;lli im do t&#235; shkoj para teje, por dit&#235;n q&#235; do t&#235; vij p&#235;r t'i d&#235;nuar, do t'i d&#235;noj p&#235;r m&#235;katin e tyre".</p> 
<p><A NAME="an_32:35">32:35</A>&nbsp;K&#235;shtu Zoti goditi popullin, sepse kishte b&#235;r&#235; vi&#231;in q&#235; Aaroni kishte modeluar.</p> 
<p><A NAME="an_33:1">33:1</A>&nbsp;Zoti i tha Moisiut: "Shko, ngjitu q&#235; k&#235;tej, ti s&#235; bashku me popullin q&#235; nxore nga vendi i Egjiptit, drejt vendit, q&#235; u premtova me betim Abrahamit, Isakut dhe Jakobit, duke u th&#235;n&#235;: "Un&#235; do t'ua jap pasardh&#235;sve t&#235; tu".</p> 
<p><A NAME="an_33:2">33:2</A>&nbsp;Un&#235; do t&#235; d&#235;rgoj nj&#235; Engj&#235;ll para teje dhe do t'i d&#235;boj Kananejt&#235;, Amorejt&#235;, Hitejt&#235;, Perezejt&#235;, Hivejt&#235; dhe Jebusejt&#235;.</p> 
<p><A NAME="an_33:3">33:3</A>&nbsp;Ngjitu drejt vendit ku rrjedh qum&#235;sht dhe mjalt&#235;, sepse un&#235; do t&#235; ngjitem bashk&#235; me ty, sepse je nj&#235; popull me qaf&#235; t&#235; fort&#235;, dhe nuk dua t&#235; t&#235; shfaros rrug&#235;s".</p> 
<p><A NAME="an_33:4">33:4</A>&nbsp;Kur populli d&#235;gjoi k&#235;to fjal&#235; t&#235; kobshme, ndjeu nj&#235; hidh&#235;rim t&#235; thell&#235;, dhe askush nuk vuri stolit&#235; e tij.</p> 
<p><A NAME="an_33:5">33:5</A>&nbsp;N&#235; fakt Zoti i kishte th&#235;n&#235; Moisiut: "U thuaj bijve t&#235; Izraelit: "Ju jeni nj&#235; popull me qaf&#235; t&#235; fort&#235;; n&#235; qoft&#235; se un&#235; do t&#235; ngjitesha edhe p&#235;r nj&#235; &#231;ast t&#235; vet&#235;m n&#235; mesin t&#235;nd, do t&#235; t&#235; konsumoja!  Prandaj tani hiqi stolit&#235; e tua dhe k&#235;shtu un&#235;  do t&#235; di &#231;far&#235; duhet t&#235; b&#235;j me ty"".</p> 
<p><A NAME="an_33:6">33:6</A>&nbsp;K&#235;shtu bijt&#235; e Izraelit i hoq&#235;n stolit&#235; e tyre, q&#235; nga nisja e tyre nga mali Horeb e tutje.</p> 
<p><A NAME="an_33:7">33:7</A>&nbsp;Pastaj Moisiu mori &#231;adr&#235;n dhe e ngriti jasht&#235; kampit, larg tij dhe e quajti tenda e mbledhjes; kushdo q&#235; k&#235;rkonte Zotin, dilte drejt &#231;adr&#235;s s&#235; mbledhjes, q&#235; ndodhej jasht&#235; kampit.</p> 
<p><A NAME="an_33:8">33:8</A>&nbsp;Kur Moisiu dilte p&#235;r t&#235; shkuar n&#235; &#231;ad&#235;r, t&#235;r&#235; populli ngrihej, dhe secili rrinte m&#235; k&#235;mb&#235; n&#235; hyrje t&#235; &#231;adr&#235;s s&#235; vet dhe ndiqte me sy Moisiun, deri sa ai t&#235; hynte n&#235; &#231;ad&#235;r.</p> 
<p><A NAME="an_33:9">33:9</A>&nbsp;Dhe kur Moisiu hynte n&#235; tend&#235;, shtylla e res&#235; zbriste dhe ndalej n&#235; hyrje t&#235; saj, dhe Zoti fliste me Moisiun.</p> 
<p><A NAME="an_33:10">33:10</A>&nbsp;T&#235;r&#235; populli e shihte shtyll&#235;n e res&#235; s&#235; ndaluar n&#235; hyrjen e &#231;adr&#235;s; k&#235;shtu t&#235;r&#235; populli ngrihej dhe secili p&#235;rkulej n&#235; hyrje t&#235; &#231;adr&#235;s s&#235; vet.</p> 
<p><A NAME="an_33:11">33:11</A>&nbsp;K&#235;shtu Zoti fliste me Moisiun ball&#235; p&#235;r ball&#235;, ashtu si nj&#235; njeri flet me mikun e tij; pastaj Moisiu kthehej n&#235; kamp. Por Jozueu, biri i Nunit, zbatuesi i tij i ri, nuk largohej nga &#231;adra.</p> 
<p><A NAME="an_33:12">33:12</A>&nbsp;Pastaj Moisiu i tha Zotit: "Pa shiko, ti m&#235; thua: "B&#235;j q&#235; ky popull t&#235; ngjitet". Por ti nuk m&#235; ke th&#235;n&#235; cilin do t&#235; d&#235;rgosh me mua. Megjithat&#235; ke th&#235;n&#235;: "Un&#235; t&#235; njoh personalisht dhe ke gjetur hir n&#235; syt&#235; e mi".</p> 
<p><A NAME="an_33:13">33:13</A>&nbsp;Prandaj tani, q&#235; m&#235; ke me sy t&#235; mir&#235;, m&#235; b&#235;j t&#235; njohura rrug&#235;t e tua, q&#235; t&#235; kem mund&#235;si t&#235; t&#235; njoh dhe t&#235; fitoj hir n&#235; syt&#235; e tu. Merr parasysh gjithashtu se ky komb &#235;sht&#235; populli yt".</p> 
<p><A NAME="an_33:14">33:14</A>&nbsp;Zoti u p&#235;rgjigj: "Prania ime do t&#235; shkoj&#235; me ty, dhe un&#235; do t&#235; t&#235; jap pushim".</p> 
<p><A NAME="an_33:15">33:15</A>&nbsp;At&#235;her&#235; Moisiu i tha: "N&#235; qoft&#235; se prania jote nuk vjen me mua, mos na nis q&#235; k&#235;tej.</p> 
<p><A NAME="an_33:16">33:16</A>&nbsp;Si do t&#235; mund t&#235; njihet tani q&#235; un&#235; dhe populli yt, kemi gjetur hir n&#235; syt&#235; e tu? Ndofta kjo ndodh sepse ti vjen me ne? K&#235;shtu un&#235; dhe populli yt do t&#235; dallohemi nga t&#235;r&#235; popujt q&#235; jetojn&#235; mbi faqen e dheut".</p> 
<p><A NAME="an_33:17">33:17</A>&nbsp;Zoti i tha Moisiut: "Do ta b&#235;j edhe k&#235;t&#235; gj&#235; q&#235; ke k&#235;rkuar, sepse ti ke gjetur hir n&#235; syt&#235; e mi dhe t&#235; njoh personalisht".</p> 
<p><A NAME="an_33:18">33:18</A>&nbsp;At&#235;her&#235; Moisiu tha: "Tregom&#235; lavdin&#235; t&#235;nde!".</p> 
<p><A NAME="an_33:19">33:19</A>&nbsp;Zoti iu p&#235;rgjigj: "Un&#235; do t&#235; b&#235;j q&#235; t&#235; kaloj&#235; para teje gjith&#235; mir&#235;sia ime dhe do t&#235; shpall emrin e Zotit para teje. Do t&#235; fal at&#235; q&#235; do t&#235; fal dhe do t&#235; m&#235;shiroj at&#235; q&#235; do t&#235; m&#235;shiroj".</p> 
<p><A NAME="an_33:20">33:20</A>&nbsp;Dhe tha akoma: "Ti nuk mund t&#235; shikosh fytyr&#235;n time, sepse asnj&#235; njeri nuk mund t&#235; m&#235; shikoj&#235; dhe t&#235; jetoj&#235;".</p> 
<p><A NAME="an_33:21">33:21</A>&nbsp;Pastaj Zoti tha: "Ja nj&#235; vend af&#235;r meje; ti do t&#235; rrish mbi shk&#235;mbin;</p> 
<p><A NAME="an_33:22">33:22</A>&nbsp;dhe nd&#235;rsa do t&#235; kaloj&#235; lavdia ime, un&#235; do t&#235; t&#235; v&#235; n&#235; nj&#235; t&#235; &#231;ar&#235; t&#235; shk&#235;mbit dhe do t&#235; t&#235; mbuloj me dor&#235;n time, deri sa t&#235; kem kaluar;</p> 
<p><A NAME="an_33:23">33:23</A>&nbsp;pastaj do ta t&#235;rheq dor&#235;n dhe ti do t&#235; m&#235; shikosh nga kurrizi; por fytyra ime nuk mund t&#235; shihet".</p> 
<p><A NAME="an_34:1">34:1</A>&nbsp;Zoti i tha Moisiut: "Preji dy pllaka guri ashtu si t&#235; parat; dhe un&#235; do t&#235; shkruaj mbi pllakat fjal&#235;t q&#235; ishin mbi pllakat e para q&#235; theve.</p> 
<p><A NAME="an_34:2">34:2</A>&nbsp;K&#235;shtu ji gati n&#235; m&#235;ngjes dhe ngjitu n&#235; m&#235;ngjes n&#235; malin Sinai, dhe q&#235;ndro aty af&#235;r meje n&#235; maj&#235; t&#235; malit.</p> 
<p><A NAME="an_34:3">34:3</A>&nbsp;Askush t&#235; mos ngjitet bashk&#235; me ty dhe t&#235; mos duket asnjeri n&#235; t&#235;r&#235; malin; as kope me bag&#235;ti t&#235; im&#235;t a t&#235; trash&#235; p&#235;rreth k&#235;tij mali".</p> 
<p><A NAME="an_34:4">34:4</A>&nbsp;K&#235;shtu Moisiu preu dy pllaka guri, si t&#235; parat; u ngrit her&#235;t n&#235; m&#235;ngjes dhe u ngjit n&#235; malin Sinai ashtu si&#231; e kishte urdh&#235;ruar Zoti, dhe mori n&#235; dor&#235; t&#235; dyja pllakat prej guri.</p> 
<p><A NAME="an_34:5">34:5</A>&nbsp;At&#235;her&#235; Zoti zbriti n&#235; ren&#235; dhe u ndal aty pran&#235; tij, dhe shpalli emrin e Zotit.</p> 
<p><A NAME="an_34:6">34:6</A>&nbsp;Dhe Zoti kaloi pran&#235; tij dhe thirri: "Zoti, Per&#235;ndia i p&#235;rjetsh&#235;m, i m&#235;shirsh&#235;m dhe i dhembshur, i ngadalsh&#235;m n&#235; zem&#235;rim, i pasur n&#235; mir&#235;si dhe n&#235; besnik&#235;ri,</p> 
<p><A NAME="an_34:7">34:7</A>&nbsp;q&#235; p&#235;rdor m&#235;shir&#235;n p&#235;r mij&#235;ra njer&#235;z, q&#235; fal padrejt&#235;sin&#235;, shkeljet dhe m&#235;katin por nuk e l&#235; t&#235; pand&#235;shkuar fajtorin, dhe q&#235; viziton padrejt&#235;sin&#235; e et&#235;rve mbi bijt&#235; dhe mbi bijt&#235; e bijve deri n&#235; brezin e tret&#235; dhe t&#235; kat&#235;rt".</p> 
<p><A NAME="an_34:8">34:8</A>&nbsp;Dhe Moisiu nxitoi t&#235; p&#235;rkulet deri n&#235; tok&#235;, dhe adhuroi.</p> 
<p><A NAME="an_34:9">34:9</A>&nbsp;Pastaj tha: "O Per&#235;ndi, n&#235; rast se kam gjetur hir n&#235; syt&#235; e tu, eja n&#235; mes nesh, sepse ky &#235;sht&#235; nj&#235; popull me qaf&#235; t&#235; fort&#235;; na fal padrejt&#235;sin&#235; ton&#235; dhe m&#235;katin ton&#235;, dhe na merr si trash&#235;gimin&#235; t&#235;nde".</p> 
<p><A NAME="an_34:10">34:10</A>&nbsp;Zoti u p&#235;rgjigj: "Ja, un&#235; po b&#235;j nj&#235; bes&#235;lidhje: Do t&#235; b&#235;j para gjith&#235; popullit mrekulli, q&#235; nuk jan&#235; b&#235;r&#235; kurr&#235; mbi t&#235; gjith&#235; dheun dhe n&#235; asnj&#235; komb tjet&#235;r; dhe t&#235;r&#235; populli n&#235; mes t&#235; t&#235; cilit</p> 
<p><A NAME="an_34:11">34:11</A>&nbsp;Kqyr at&#235; q&#235; po t&#235; urdh&#235;roj sot: Ja un&#235; do t'i d&#235;boj para teje Amorejt&#235;, Kananejt&#235;, Hitejt&#235;, Perezejt&#235;, Hivejt&#235; dhe Jebusejt&#235;.</p> 
<p><A NAME="an_34:12">34:12</A>&nbsp;Ruhu se b&#235;n ndonj&#235; aleanc&#235; me banor&#235;t e vendit n&#235; t&#235; cilin ke p&#235;r t&#235; vajtur, me q&#235;llim q&#235; t&#235; mos jet&#235; nj&#235; grack&#235; p&#235;r ty;</p> 
<p><A NAME="an_34:13">34:13</A>&nbsp;por rr&#235;zo altar&#235;t e tyre, cop&#235;to shtyllat e tyre t&#235; shenjta dhe rr&#235;zo sh&#235;mb&#235;lltyrat e tyre,</p> 
<p><A NAME="an_34:14">34:14</A>&nbsp;(sepse nuk do t'i p&#235;rulesh nj&#235; per&#235;ndi tjet&#235;r, sepse Zoti, emri i t&#235; cilit &#235;sht&#235; "Xhelozi", &#235;sht&#235; nj&#235; Per&#235;ndi xheloz).</p> 
<p><A NAME="an_34:15">34:15</A>&nbsp;Mos b&#235;j asnj&#235; aleanc&#235; me banor&#235;t e vendit sepse, kur ata kurv&#235;rohen te idhujt e tyre dhe ofrojn&#235; fli idhujve t&#235; tyre, ndokush prej tyre t&#235; fton dhe ti ha nga flit&#235; e tyre,</p> 
<p><A NAME="an_34:16">34:16</A>&nbsp;dhe merr nga bijat e tyre p&#235;r bijt&#235; e tu, dhe vajzat e tyre t&#235; kurv&#235;rohen te idhujt e tyre dhe t'i shtyjn&#235; bijt&#235; e tu t&#235; kurv&#235;rohen te idhujt e tyre.</p> 
<p><A NAME="an_34:17">34:17</A>&nbsp;Nuk do t&#235; b&#235;sh idhull me metal t&#235; shkrir&#235;.</p> 
<p><A NAME="an_34:18">34:18</A>&nbsp;Do t&#235; kremtosh fest&#235;n e t&#235; ndormeve. Shtat&#235; dit&#235; me radh&#235; do t&#235; hash buk&#235; pa maja, ashtu si&#231; t&#235; kam urdh&#235;ruar n&#235; koh&#235;n e caktuar, n&#235; muajin e Abibit, sepse n&#235; muajin e Abibit ti ke dal&#235; nga Egjipti.</p> 
<p><A NAME="an_34:19">34:19</A>&nbsp;Kushdo q&#235; &#231;el barkun &#235;sht&#235; imi; &#235;sht&#235; imja &#231;do pjell&#235; e par&#235; mashkull t&#235; t&#235; gjith&#235; bag&#235;tis&#235; sate, qoft&#235; e trash&#235; ose e im&#235;t.</p> 
<p><A NAME="an_34:20">34:20</A>&nbsp;Do t&#235; shpengosh me nj&#235; qengj pjell&#235;n e par&#235; mashkull t&#235; gomarit; po t&#235; jet&#235; se nuk do ta shpengosh, do t'i thyesh qaf&#235;n. Do t&#235; shpengosh edhe &#231;do t&#235; par&#235;lindur t&#235; bijve t&#235; tu. Asnjeri nuk do t&#235; paraqitet para meje duarbosh.</p> 
<p><A NAME="an_34:21">34:21</A>&nbsp;Do t&#235; punosh gjasht&#235; dit&#235;; por dit&#235;n e shtat&#235; do t&#235; pushosh: do t&#235; pushosh edhe n&#235; koh&#235;n e l&#235;rimit dhe t&#235; korrjes.</p> 
<p><A NAME="an_34:22">34:22</A>&nbsp;Do t&#235; kremtosh fest&#235;n e jav&#235;ve, dometh&#235;n&#235;, t&#235; prodhimit t&#235; par&#235; t&#235; korrjes s&#235; grurit dhe fest&#235;n e t&#235; vjelave n&#235; fund t&#235; vitit.</p> 
<p><A NAME="an_34:23">34:23</A>&nbsp;Tri her&#235; n&#235; vit do t&#235; paraqitet &#231;do mashkull i juaj para Per&#235;ndis&#235;, Zotit, Per&#235;ndis&#235; t&#235; Izraelit.</p> 
<p><A NAME="an_34:24">34:24</A>&nbsp;Sepse un&#235; do t&#235; d&#235;boj kombe para teje dhe do t&#235; zgjeroj kufijt&#235; e tu, dhe askush nuk do t&#235; d&#235;shiroj&#235; vendin t&#235;nd, kur do t&#235; ngjitesh tri her&#235; n&#235; vit, p&#235;r t&#235; dal&#235; p&#235;rpara Zotit, Per&#235;ndis&#235; t&#235;nd.</p> 
<p><A NAME="an_34:25">34:25</A>&nbsp;Nuk do t&#235; ofrosh me buk&#235; t&#235; mbrujtur gjakun e viktim&#235;s s&#235; flijuar p&#235;r mua; flia e fest&#235;s s&#235; Pashk&#235;s nuk do t&#235; lihet deri n&#235; m&#235;ngjes.</p> 
<p><A NAME="an_34:26">34:26</A>&nbsp;Do t&#235; &#231;osh n&#235; sht&#235;pin&#235; e Zotit, Per&#235;ndis&#235; t&#235;nd, prodhimet e para t&#235; fryteve t&#235; tok&#235;s sate. Nuk do ta gatuash kecin n&#235; qum&#235;shtin e n&#235;n&#235;s s&#235; tij".</p> 
<p><A NAME="an_34:27">34:27</A>&nbsp;Pastaj Zoti i tha Moisiut: "Shkruaji k&#235;to fjal&#235;, sepse mbi baz&#235;n e k&#235;tyre fjal&#235;ve kam p&#235;rfunduar nj&#235; aleanc&#235; me ty dhe me Izraelin".</p> 
<p><A NAME="an_34:28">34:28</A>&nbsp;K&#235;shtu Moisiu mbeti aty me Zotin dyzet dit&#235; dhe dyzet net; nuk h&#235;ngri buk&#235; as piu uj&#235;. Dhe Zoti shkroi mbi pllakat fjal&#235;t e bes&#235;lidhjes, dhjet&#235; urdh&#235;rimet.</p> 
<p><A NAME="an_34:29">34:29</A>&nbsp;Por Moisiu, kur zbriti nga mali i Sinait (duke zbritur nga mali Moisiu kishte n&#235; dor&#235; dy pllakat e d&#235;shmis&#235;), nuk e dinte q&#235; l&#235;kura e fytyr&#235;s s&#235; tij qe b&#235;r&#235; rr&#235;z&#235;llyese, sepse kishte qen&#235; t&#235; fliste me Zotin.</p> 
<p><A NAME="an_34:30">34:30</A>&nbsp;K&#235;shtu, kur Aaroni dhe t&#235;r&#235; bijt&#235; e Izraelit pan&#235; Moisiun, ja, q&#235; l&#235;kura e fytyr&#235;s s&#235; tij ishte rr&#235;z&#235;llyese dhe ata kishin frik&#235; t'i afroheshin atij.</p> 
<p><A NAME="an_34:31">34:31</A>&nbsp;Por Moisiu i thirri dhe Aaroni dhe t&#235;r&#235; krer&#235;t e asambles&#235; u rikthyen tek ai, dhe Moisiu u foli atyre.</p> 
<p><A NAME="an_34:32">34:32</A>&nbsp;Pastaj, t&#235;r&#235; bijt&#235; e Izraelit u afruan, dhe ai i urdh&#235;roi t&#235; b&#235;nin t&#235; gjitha ato q&#235; Zoti i kishte th&#235;n&#235; n&#235; malin Sinai.</p> 
<p><A NAME="an_34:33">34:33</A>&nbsp;Mbasi Moisiu mbaroi s&#235; foluri me ta, vuri nj&#235; vel mbi fytyr&#235;n e tij.</p> 
<p><A NAME="an_34:34">34:34</A>&nbsp;Por kur Moisiu hynte p&#235;rpara Zotit p&#235;r t&#235; biseduar me at&#235;, hiqte velin deri sa t&#235; dilte jasht&#235;; duke dal&#235; jasht&#235;, u tregonte bijve t&#235; Izraelit ato q&#235; e kishin urdh&#235;ruar t&#235; b&#235;nte.</p> 
<p><A NAME="an_34:35">34:35</A>&nbsp;Bijt&#235; e Izraelit, duke par&#235; fytyr&#235;n e Moisiut, shihnin se l&#235;kura e tij rr&#235;z&#235;llente; pastaj Moisiu vinte p&#235;rs&#235;ri velin mbi fytyr&#235;n e tij, deri sa hynte t&#235; fliste me Zotin.</p> 
<p><A NAME="an_35:1">35:1</A>&nbsp;Moisiu thirri asamblen&#235; e bijve t&#235; Izraelit dhe u tha atyre: "K&#235;to jan&#235; gj&#235;rat q&#235; Zoti m&#235; ka urdh&#235;ruar t&#235; b&#235;j.</p> 
<p><A NAME="an_35:2">35:2</A>&nbsp;Do t&#235; punohet gjasht&#235; dit&#235;, por dita e shtat&#235; do t&#235; jet&#235; p&#235;r ju nj&#235; dit&#235; e shenjt&#235;, nj&#235; e shtun&#235; pushimi, e shenjt&#235;ruar ndaj Zotit. Kushdo q&#235; b&#235;n ndonj&#235; pun&#235; at&#235; dit&#235; do t&#235; d&#235;nohet me vdekje.</p> 
<p><A NAME="an_35:3">35:3</A>&nbsp;Nuk do t&#235; ndizni zjarr n&#235; asnj&#235; prej banesave tuaja dit&#235;n e shtun&#235;".</p> 
<p><A NAME="an_35:4">35:4</A>&nbsp;Pastaj Moisiu i foli t&#235;r&#235; asambles&#235; s&#235; bijve t&#235; Izraelit dhe tha: "Kjo &#235;sht&#235; ajo q&#235; Zoti ka urdh&#235;ruar, duke th&#235;n&#235;:</p> 
<p><A NAME="an_35:5">35:5</A>&nbsp;"Merrni nd&#235;rmjet jush nj&#235; ofert&#235; p&#235;r Zotin; kushdo q&#235; ka zem&#235;r bujare do t'i &#231;oj&#235; nj&#235; ofert&#235; Zotit: ar, argjend dhe bronz,</p> 
<p><A NAME="an_35:6">35:6</A>&nbsp;stofa ngjyr&#235; vjollce, t&#235; purpurta ose flak&#235; t&#235; kuqe, li t&#235; holl&#235; dhe lesh dhie,</p> 
<p><A NAME="an_35:7">35:7</A>&nbsp;l&#235;kura dashi t&#235; ngjyera n&#235; t&#235; kuq, l&#235;kura baldose dhe dru t&#235; akacies,</p> 
<p><A NAME="an_35:8">35:8</A>&nbsp;vaj p&#235;r ndri&#231;im t&#235; shandanit dhe aroma p&#235;r vajin e vajosjes dhe p&#235;r temjanin aromatik,</p> 
<p><A NAME="an_35:9">35:9</A>&nbsp;gur&#235; oniksi dhe gur&#235; p&#235;r t'u ngallmuar mbi efodin dhe pektoralin.</p> 
<p><A NAME="an_35:10">35:10</A>&nbsp;Kushdo nd&#235;rmjet jush q&#235; &#235;sht&#235; i aft&#235;, le t&#235; vij&#235; dhe t&#235; b&#235;j&#235; t&#235;r&#235; ato gj&#235;ra q&#235; Zoti ka urdh&#235;ruar:</p> 
<p><A NAME="an_35:11">35:11</A>&nbsp;tabernakullin, &#231;adr&#235;n e tij dhe mbules&#235;n, kap&#235;set, d&#235;rrasat, traversat, shtyllat dhe bazat e tij,</p> 
<p><A NAME="an_35:12">35:12</A>&nbsp;ark&#235;n, shtizat e saj, pajtuesin dhe velin e mbules&#235;s s&#235; ark&#235;s,</p> 
<p><A NAME="an_35:13">35:13</A>&nbsp;tryez&#235;n dhe shtizat e saj, t&#235;r&#235; veglat e saj dhe buk&#235;n e paraqitjes;</p> 
<p><A NAME="an_35:14">35:14</A>&nbsp;shandanin p&#235;r drit&#235; dhe veglat e tij, llambat e tij dhe vajin p&#235;r ndri&#231;im t&#235; shandanit;</p> 
<p><A NAME="an_35:15">35:15</A>&nbsp;altarin e temjanit dhe shtizat e tij, vajin e vajosjes, temjanin aromatik dhe perden e hyrjes n&#235; tabernakull,</p> 
<p><A NAME="an_35:16">35:16</A>&nbsp;altarin e olokausteve me gril&#235;n e tij prej bronzi, shtizat dhe t&#235;r&#235; veglat e tij, legenin dhe baz&#235;n e tij,</p> 
<p><A NAME="an_35:17">35:17</A>&nbsp;perdet e oborrit, shtyllat e tij dhe bazat e tyre, dhe perdja e hyrjes n&#235; oborr;</p> 
<p><A NAME="an_35:18">35:18</A>&nbsp;kunjat e tabernakullit, kunjat e oborrit dhe litar&#235;t e tyre;</p> 
<p><A NAME="an_35:19">35:19</A>&nbsp;rrobat e punuara holl&#235; p&#235;r t&#235; b&#235;r&#235; sh&#235;rbimin n&#235; vendin e shenjt&#235;, rrobat e shenjta p&#235;r priftin Aaron dhe rrobat e bijve t&#235; tij q&#235; t&#235; sh&#235;rbejn&#235; si prift&#235;rinj"".</p> 
<p><A NAME="an_35:20">35:20</A>&nbsp;At&#235;her&#235; gjith&#235; asambleja e bijve t&#235; Izraelit u largua nga prania e Moisiut.</p> 
<p><A NAME="an_35:21">35:21</A>&nbsp;K&#235;shtu t&#235;r&#235; ata q&#235; ishin t&#235; shtyr&#235; nga zemra e tyre dhe t&#235;r&#235; ata q&#235; ishin t&#235; shtyr&#235; nga fryma e tyre, erdh&#235;n p&#235;r t'i sjell&#235; ofert&#235;n e tyre Zotit p&#235;r vepr&#235;n e &#231;adr&#235;s s&#235; mbledhjes, p&#235;r t&#235; gjitha sh&#235;rbimet e tij dhe p&#235;r rrobat e shenjta.</p> 
<p><A NAME="an_35:22">35:22</A>&nbsp;Erdh&#235;n burra dhe gra, ata q&#235; kishin zem&#235;r bujare, dhe soll&#235;n me vete kap&#235;se, vath&#235;, unaza me vul&#235; dhe byzylyk&#235;, lloj lloj xhevahiresh prej ari; gjithkush i solli ndonj&#235; ofert&#235; prej ari Zotit.</p> 
<p><A NAME="an_35:23">35:23</A>&nbsp;Dhe t&#235; gjith&#235; ata q&#235; kishin stofa ngjyr&#235; vjollce, t&#235; purpurt, flak&#235; t&#235; kuqe, ose li t&#235; holl&#235;, apo lesh dhie, ose l&#235;kura dashi me ngjyr&#235; t&#235; kuqe, ose l&#235;kur&#235; baldose, i soll&#235;n.</p> 
<p><A NAME="an_35:24">35:24</A>&nbsp;Kushdo q&#235; mund t&#235; b&#235;nte nj&#235; ofert&#235; prej argjendi o prej bronzi, e solli ofert&#235;n e shenjt&#235;ruar p&#235;r Zotin; dhe kushdo q&#235; kishte dru prej akacieje p&#235;r ndonj&#235; pun&#235; t&#235; caktuar p&#235;r sh&#235;rbimin, e solli.</p> 
<p><A NAME="an_35:25">35:25</A>&nbsp;T&#235; gjitha grat&#235; e zonja tor&#235;n me duart e tyre dhe prun&#235; fillin ngjyr&#235; vjollc&#235;, t&#235; purpurt dhe flak&#235; t&#235; kuqe, si dhe li t&#235; holl&#235;.</p> 
<p><A NAME="an_35:26">35:26</A>&nbsp;Dhe t&#235; gjitha grat&#235; q&#235; ishin t&#235; shtyra nga zemra e tyre dhe kishin zhd&#235;rvjellt&#235;si, tor&#235;n lesh dhie.</p> 
<p><A NAME="an_35:27">35:27</A>&nbsp;Krer&#235;t e popullit soll&#235;n gur&#235; oniksi dhe gur&#235; p&#235;r t'u ngallmuar n&#235; efodin dhe n&#235; pektoralin,</p> 
<p><A NAME="an_35:28">35:28</A>&nbsp;aroma dhe vaj p&#235;r ndri&#231;im t&#235; shandanit, vaj p&#235;r vajosjen dhe p&#235;r temjanin aromatik.</p> 
<p><A NAME="an_35:29">35:29</A>&nbsp;T&#235; gjith&#235; bijt&#235; e Izraelit, burra e gra, q&#235; ishin t&#235; shtyr&#235; nga zemra p&#235;r t'i &#231;uar di&#231;ka p&#235;r t&#235;r&#235; vepr&#235;n q&#235; Zoti kishte urdh&#235;ruar t&#235; b&#235;nin me an&#235; t&#235; Moisiut, i &#231;uan Zotit oferta vullnetare.</p> 
<p><A NAME="an_35:30">35:30</A>&nbsp;Moisiu u tha bijve t&#235; Izraelit: "Shikoni, Zoti i thirri me em&#235;r Betsaleelin, birin e Urit, birin e Hurit, nga fisi i Jud&#235;s,</p> 
<p><A NAME="an_35:31">35:31</A>&nbsp;dhe e mbushi me Frym&#235;n e Per&#235;ndis&#235;, me dituri, me zgjuarsi, me njohuri dhe me gjithfar&#235; aft&#235;sish,</p> 
<p><A NAME="an_35:32">35:32</A>&nbsp;q&#235; t&#235; mund t&#235; krijoj&#235; vizatime artistike, t&#235; punoj&#235; arin, argjendin dhe bronzin,</p> 
<p><A NAME="an_35:33">35:33</A>&nbsp;t&#235; gdhend&#235; gur&#235; p&#235;r t'u ngallmuar, p&#235;r t&#235; punuar drurin dhe p&#235;r t&#235; kryer &#231;do lloj punimi artistik.</p> 
<p><A NAME="an_35:34">35:34</A>&nbsp;I ka sht&#235;n&#235; gjithashtu n&#235; zem&#235;r aft&#235;sin&#235; p&#235;r t&#235; m&#235;suar t&#235; tjer&#235;t, atij dhe Oholiabit, birit t&#235; Ahisamakut, nga fisi i Danve.</p> 
<p><A NAME="an_35:35">35:35</A>&nbsp;I mbushi me diturin&#235; e zemr&#235;s p&#235;r t&#235; kryer gjithfar&#235; punimesh t&#235; gdhend&#235;sit, t&#235; vizatuesit, t&#235; q&#235;ndistarit dhe t&#235; end&#235;sit, n&#235; ngjyr&#235; vjollce, t&#235; purpurt, flak&#235; t&#235; kuqe, dhe prej liri t&#235; holl&#235;, i aft&#235;  p&#235;r t&#235; kryer &#231;do lloj punimi dhe p&#235;r t&#235;  krijuar vizatime artistike.</p> 
<p><A NAME="an_36:1">36:1</A>&nbsp;Tani Betsaleeli dhe Oholiabi si dhe t&#235; gjith&#235; njer&#235;zit e aft&#235;, t&#235; cil&#235;t Zoti i ka pajisur me dituri dhe zgjuarsi p&#235;r t&#235; kryer t&#235; gjitha punimet p&#235;r sh&#235;rbimin e shenjt&#235;rores, kan&#235; p&#235;r t&#235; vepruar sipas urdhrave t&#235; Zotit".</p> 
<p><A NAME="an_36:2">36:2</A>&nbsp;Moisiu thirri, pra, Betsaleelin dhe Oholiabin dhe t&#235; gjith&#235; njer&#235;zit e urt&#235; nga zemra, t&#235; cil&#235;t shtyheshin nga zemra p&#235;r t'i hyr&#235; pun&#235;s dhe p&#235;r ta kryer at&#235;.</p> 
<p><A NAME="an_36:3">36:3</A>&nbsp;Dhe ata mor&#235;n nga Moisiu t&#235; gjitha ofertat e sjella nga bijt&#235; e Izraelit p&#235;r punimet p&#235;r nd&#235;rtimin e shenjt&#235;rores dhe kryerjen e tyre. Por &#231;do m&#235;ngjes bijt&#235; e Izraelit vazhdonin t'i sillnin Moisiut oferta vullnetare.</p> 
<p><A NAME="an_36:4">36:4</A>&nbsp;At&#235;her&#235; t&#235; gjith&#235; njer&#235;zit e aft&#235; q&#235; kryenin punime t&#235; &#231;far&#235;do lloji n&#235; shenjt&#235;rore, duke l&#235;n&#235; secili pun&#235;n q&#235; b&#235;nte, erdh&#235;n</p> 
<p><A NAME="an_36:5">36:5</A>&nbsp;dhe i fol&#235;n Moisiut, duke th&#235;n&#235;: "Populli po sjell shum&#235; m&#235; tep&#235;r nga sa nevojitet p&#235;r t&#235; kryer punimet q&#235; Zoti ka urdh&#235;ruar t&#235; b&#235;hen".</p> 
<p><A NAME="an_36:6">36:6</A>&nbsp;At&#235;her&#235; Moisiu dha k&#235;t&#235; urdh&#235;r q&#235; u shpall n&#235;p&#235;r kamp, duke th&#235;n&#235;: "Asnj&#235; burr&#235; dhe asnj&#235; grua t&#235; mos b&#235;j&#235; m&#235; ndonj&#235; ofert&#235; p&#235;r shenjt&#235;roren". K&#235;shtue ndaluan popullin t&#235; sillte tjet&#235;r material.</p> 
<p><A NAME="an_36:7">36:7</A>&nbsp;Sepse materiali q&#235; kishin mjaftonte p&#235;r t&#235; gjitha punimet q&#235; kishin p&#235;r t&#235; b&#235;r&#235;, madje tepronte.</p> 
<p><A NAME="an_36:8">36:8</A>&nbsp;T&#235;r&#235; njer&#235;zit e aft&#235;, midis atyre q&#235; punonin p&#235;r nd&#235;rtimin e tabernakullit, b&#235;n&#235; dhjet&#235; p&#235;lhura prej liri t&#235; holl&#235; t&#235; p&#235;rdredhur dhe me fill ngjyr&#235; vjollce, t&#235; purpurt dhe flak&#235; t&#235; kuqe; ai i b&#235;ri me kerubin&#235; t&#235; punuar artistikisht.</p> 
<p><A NAME="an_36:9">36:9</A>&nbsp;&#199;do p&#235;lhur&#235; kishte nj&#235; gjat&#235;si dhe nj&#235; gjer&#235;si prej kat&#235;r kubit&#235;sh; t&#235; gjitha p&#235;lhurat kishin t&#235; nj&#235;jt&#235;n mas&#235;.</p> 
<p><A NAME="an_36:10">36:10</A>&nbsp;Ai bashkoi pes&#235; p&#235;lhura, dhe bashkoi gjithashtu pes&#235; p&#235;lhurat e tjera.</p> 
<p><A NAME="an_36:11">36:11</A>&nbsp;Dhe b&#235;ri sythe ngjyr&#235; vjollce mbi buz&#235;n e p&#235;lhur&#235;s s&#235; jashtme t&#235; seris&#235; s&#235; par&#235; t&#235; p&#235;lhurave; b&#235;ri t&#235; nj&#235;jt&#235;n gj&#235; n&#235; buz&#235;n e p&#235;lhur&#235;s s&#235; jashtme t&#235; seris&#235; s&#235; dyt&#235;.</p> 
<p><A NAME="an_36:12">36:12</A>&nbsp;Ai b&#235;ri pes&#235;dhjet&#235; sythe mbi p&#235;lhur&#235;n e par&#235; dhe b&#235;ri gjithashtu pes&#235;dhjet&#235; sythe mbi buz&#235;n e p&#235;lhur&#235;s s&#235; jashtme t&#235; seris&#235; s&#235; dyt&#235;; sythet korrespondonin nj&#235;ri me tjetrin.</p> 
<p><A NAME="an_36:13">36:13</A>&nbsp;Dhe b&#235;ri edhe pes&#235;dhjet&#235; kap&#235;se ari dhe bashkoi p&#235;lhurat nj&#235;r&#235;n me tjetr&#235;n me an&#235; t&#235; kap&#235;seve; k&#235;shtu tabernakulli p&#235;rb&#235;nte nj&#235; t&#235; t&#235;r&#235;.</p> 
<p><A NAME="an_36:14">36:14</A>&nbsp;Ai b&#235;ri gjithashtu p&#235;lhura me leshin e dhive, q&#235; t&#235; sh&#235;rbenin si &#231;adra mbi tabernakullin; ai b&#235;ri nj&#235;mb&#235;dhjet&#235; nga k&#235;to p&#235;lhura.</p> 
<p><A NAME="an_36:15">36:15</A>&nbsp;&#199;do p&#235;lhur&#235; kishte nj&#235; gjat&#235;si prej tridhjet&#235; kubit&#235;sh, dhe nj&#235; gjer&#235;si prej kat&#235;r kubit&#235;sh; t&#235; nj&#235;mb&#235;dhjet&#235; p&#235;lhurat kishin t&#235; nj&#235;jt&#235;n mas&#235;.</p> 
<p><A NAME="an_36:16">36:16</A>&nbsp;Ai bashkoi pes&#235; p&#235;lhura nga nj&#235;ra an&#235; dhe gjasht&#235; p&#235;lhura nga ana tjet&#235;r.</p> 
<p><A NAME="an_36:17">36:17</A>&nbsp;B&#235;ri gjithashtu pes&#235;dhjet&#235; sythe mbi buz&#235;n e p&#235;lhur&#235;s s&#235; jashtme t&#235; seris&#235; s&#235; par&#235; t&#235; p&#235;lhurave dhe pes&#235;dhjet&#235; sythe mbi buz&#235;n e perdes s&#235; jashtme t&#235; seris&#235; s&#235; dyt&#235;.</p> 
<p><A NAME="an_36:18">36:18</A>&nbsp;Dhe b&#235;ri pes&#235;dhjet&#235; kap&#235;se prej bronzi p&#235;r ta bashkuar &#231;adr&#235;n, me q&#235;llim q&#235; t&#235; p&#235;rb&#235;nte nj&#235; t&#235; t&#235;r&#235;.</p> 
<p><A NAME="an_36:19">36:19</A>&nbsp;B&#235;ri gjithashtu p&#235;r &#231;adr&#235;n nj&#235; mbules&#235; me l&#235;kura dashi t&#235; ngjyera me t&#235; kuq, dhe mbi t&#235; nj&#235; mbules&#235; me l&#235;kura baldosash.</p> 
<p><A NAME="an_36:20">36:20</A>&nbsp;Pastaj b&#235;ri p&#235;r tabernakullin d&#235;rrasat prej druri t&#235; akacies, t&#235; vendosura m&#235; k&#235;mb&#235;.</p> 
<p><A NAME="an_36:21">36:21</A>&nbsp;Gjat&#235;sia e nj&#235; d&#235;rrase ishte dhjet&#235; kubit&#235; dhe gjer&#235;sia e saj nj&#235; kubit e gjysm&#235;.</p> 
<p><A NAME="an_36:22">36:22</A>&nbsp;&#199;do d&#235;rras&#235; kishte dy kllapa p&#235;r t&#235; bashkuar nj&#235;r&#235;n d&#235;rras&#235; me tjetr&#235;n; k&#235;shtu ai veproi p&#235;r t&#235; gjitha d&#235;rrasat e tabernakullit.</p> 
<p><A NAME="an_36:23">36:23</A>&nbsp;Pastaj ai b&#235;ri d&#235;rrasat p&#235;r tabernakullin: nj&#235;zet d&#235;rrasa p&#235;r krahun jugor;</p> 
<p><A NAME="an_36:24">36:24</A>&nbsp;dhe b&#235;ri dyzet baza prej argjendi n&#235;n nj&#235;zet d&#235;rrasat: dy baza posht&#235; &#231;do d&#235;rrase p&#235;r t&#235; dy kllapat e veta.</p> 
<p><A NAME="an_36:25">36:25</A>&nbsp;Dhe p&#235;r an&#235;n e dyt&#235; t&#235; tabernakullit, an&#235;n veriore, ai b&#235;ri nj&#235;zet d&#235;rrasa,</p> 
<p><A NAME="an_36:26">36:26</A>&nbsp;me dyzet bazat e tyre prej argjendi, dy baza n&#235;n &#231;do d&#235;rras&#235;.</p> 
<p><A NAME="an_36:27">36:27</A>&nbsp;P&#235;r pjes&#235;n e pasme t&#235; tabernakullit, n&#235; drejtim t&#235; per&#235;ndimit, ai b&#235;ri gjasht&#235; d&#235;rrasa.</p> 
<p><A NAME="an_36:28">36:28</A>&nbsp;B&#235;ri gjithashtu dy d&#235;rrasa p&#235;r t&#235; dy qoshet e pasme t&#235; tabernakullit.</p> 
<p><A NAME="an_36:29">36:29</A>&nbsp;K&#235;to &#231;iftoheshin posht&#235; dhe ishin bashkuar lart me nj&#235; unaz&#235;. K&#235;shtu veproi p&#235;r t&#235; dy d&#235;rrasat, q&#235; ndodheshin n&#235; t&#235; dy qoshet.</p> 
<p><A NAME="an_36:30">36:30</A>&nbsp;Kishte, pra, tet&#235; d&#235;rrasa me bazat e tyre prej argjendi: gjasht&#235;mb&#235;dhjet&#235; baza, dy baza n&#235;n &#231;do d&#235;rras&#235;.</p> 
<p><A NAME="an_36:31">36:31</A>&nbsp;B&#235;ri gjithashtu disa traversa prej druri t&#235; akacies: pes&#235; p&#235;r d&#235;rrasat e nj&#235;rit krah t&#235; tabernakullit,</p> 
<p><A NAME="an_36:32">36:32</A>&nbsp;pes&#235; traversa p&#235;r d&#235;rrasat e krahut tjet&#235;r t&#235; tabernakullit, dhe pes&#235; traversa p&#235;r d&#235;rrasat e pjes&#235;s s&#235; pasme t&#235; tabernakullit, n&#235; per&#235;ndim.</p> 
<p><A NAME="an_36:33">36:33</A>&nbsp;Pastaj b&#235;ri q&#235; traversa e qendr&#235;s t&#235; kalonte n&#235; mes t&#235; d&#235;rrasave, nga nj&#235;ra an&#235; n&#235; tjetr&#235;n.</p> 
<p><A NAME="an_36:34">36:34</A>&nbsp;I veshi pastaj d&#235;rrasat me ar dhe i b&#235;ri prej ari unazat e tyre nga do t&#235; kalonin traversat, dhe i veshi me ar traversat.</p> 
<p><A NAME="an_36:35">36:35</A>&nbsp;B&#235;ri gjithashtu velin me fill ngjyr&#235; vjollce, t&#235; purpurt dhe flak&#235; t&#235; kuqe, dhe me li t&#235; holl&#235; t&#235; p&#235;rdredhur me kerubin&#235; t&#235; punuar artistikisht;</p> 
<p><A NAME="an_36:36">36:36</A>&nbsp;B&#235;ri p&#235;r t&#235; kat&#235;r shtylla prej druri t&#235; akacies me grrem&#231;at e tyre prej ari; dhe shkriu p&#235;r shtyllat kat&#235;r baza prej argjendi.</p> 
<p><A NAME="an_36:37">36:37</A>&nbsp;Dhe b&#235;ri p&#235;r hyrjen e &#231;adr&#235;s nj&#235; perde prej filli ngjyr&#235; vjollce, t&#235; purpurt dhe flak&#235; t&#235; kuqe, dhe prej liri t&#235; holl&#235; t&#235; p&#235;rdredhur, shkurt puna e nj&#235; q&#235;ndistari.</p> 
<p><A NAME="an_36:38">36:38</A>&nbsp;B&#235;ri gjithashtu pes&#235; shtyllat e saj s&#235; bashku me grrem&#231;at e tyre i veshi me ar kapitelet dhe d&#235;rrasat e tyre; por pes&#235; bazat e tyre ishin prej bronzi.</p> 
<p><A NAME="an_37:1">37:1</A>&nbsp;Pastaj Betsaleeli b&#235;ri ark&#235;n prej druri t&#235; akacies, ajo ishte e gjat&#235; dy kubit&#235; e gjysm&#235;, e gjer&#235; nj&#235; kubit dhe e lart&#235; nj&#235; kubit e gjysm&#235;.</p> 
<p><A NAME="an_37:2">37:2</A>&nbsp;E veshi me ar safi nga brenda dhe nga jasht&#235;, dhe i b&#235;ri nj&#235; kuror&#235; q&#235; i vinte rrotull.</p> 
<p><A NAME="an_37:3">37:3</A>&nbsp;Shkriu p&#235;r k&#235;t&#235; q&#235;llim kat&#235;r unaza prej ari dhe i vuri n&#235; kat&#235;r k&#235;mb&#235;t e saj: dy unaza nga nj&#235;ra an&#235; dhe dy unaza nga ana tjet&#235;r.</p> 
<p><A NAME="an_37:4">37:4</A>&nbsp;B&#235;ri edhe disa shtiza me dru akacieje dhe i veshi me ar.</p> 
<p><A NAME="an_37:5">37:5</A>&nbsp;Pastaj i kaloi shtizat n&#235;p&#235;r unazat, q&#235; ishin an&#235;ve t&#235; ark&#235;s dhe q&#235; sh&#235;rbenin p&#235;r ta mbartur at&#235;.</p> 
<p><A NAME="an_37:6">37:6</A>&nbsp;B&#235;ri edhe nj&#235; pajtues prej ari safi, t&#235; gjat&#235; dy kubit&#235; e gjysm&#235; dhe t&#235; gjer&#235; nj&#235; kubit e gjysm&#235;.</p> 
<p><A NAME="an_37:7">37:7</A>&nbsp;B&#235;ri edhe dy kerubin&#235; prej ari; k&#235;to u punuan me &#231;eki&#231; n&#235; t&#235; dy skajet e pajtuesit:</p> 
<p><A NAME="an_37:8">37:8</A>&nbsp;nj&#235; kerubin n&#235; nj&#235;rin skaj dhe nj&#235; kerubin n&#235; skajin tjet&#235;r; kerubin&#235;t i b&#235;ri nj&#235;sh me pajtuesin n&#235; t&#235; dy skajet e tij.</p> 
<p><A NAME="an_37:9">37:9</A>&nbsp;Kerubin&#235;t i kishin krah&#235;t e hapura lart, n&#235; m&#235;nyr&#235; q&#235; t&#235; mbulonin pajtuesin me krah&#235;t e tyre; ishin kthyer nj&#235;ri ndaj tjetrit, nd&#235;rsa fytyrat e kerubin&#235;ve ishin kthyer nga pajtuesi.</p> 
<p><A NAME="an_37:10">37:10</A>&nbsp;B&#235;ri edhe tryez&#235;n me dru t&#235; akacies me gjat&#235;si dy kubit&#235;, gjer&#235;si nj&#235; kubit dhe nj&#235; lart&#235;si nj&#235; kubit e gjysm&#235;.</p> 
<p><A NAME="an_37:11">37:11</A>&nbsp;E veshi me ar safi dhe i b&#235;ri rreth e rrotull nj&#235; kuror&#235; prej ari.</p> 
<p><A NAME="an_37:12">37:12</A>&nbsp;Dhe i b&#235;ri rreth e qark nj&#235; buz&#235; t&#235; lart&#235; sa p&#235;ll&#235;mba e dor&#235;s dhe rreth e rrotull k&#235;saj buze b&#235;ri nj&#235; kuror&#235; prej ari.</p> 
<p><A NAME="an_37:13">37:13</A>&nbsp;Dhe p&#235;r k&#235;t&#235; q&#235;llim derdhi kat&#235;r unaza ari dhe i vuri unazat n&#235; t&#235; kat&#235;r qoshet, q&#235; jan&#235; n&#235; kat&#235;r k&#235;mb&#235;t e tryez&#235;s.</p> 
<p><A NAME="an_37:14">37:14</A>&nbsp;Unazat ishin af&#235;r buz&#235;s p&#235;r t&#235; kaluar n&#235;p&#235;r to shtizat e caktuara p&#235;r t&#235; mbartur tryez&#235;n.</p> 
<p><A NAME="an_37:15">37:15</A>&nbsp;I b&#235;ri shtizat me dru t&#235; akacies dhe i veshi me ar; ato do t&#235; sh&#235;rbenin p&#235;r ta mbartur tryez&#235;n.</p> 
<p><A NAME="an_37:16">37:16</A>&nbsp;I b&#235;ri edhe orendit&#235; q&#235; do t&#235; viheshin mbi tryez&#235; prej ari safi: pjatat e tij, gotat e tij, filxhan&#235;t e tij, kupat e tij me t&#235; cil&#235;t b&#235;hen libacionet.</p> 
<p><A NAME="an_37:17">37:17</A>&nbsp;Edhe shandanin e b&#235;ri me ar safi; e punuan me &#231;eki&#231;; k&#235;mba, trungu, kupat, moll&#235;t dhe lulet e tij p&#235;rb&#235;nin t&#235; gjitha nj&#235; t&#235;r&#235;si t&#235; vetme.</p> 
<p><A NAME="an_37:18">37:18</A>&nbsp;Nga an&#235;t e tij dilnin gjasht&#235; krah&#235;: tre krah&#235; t&#235; shandanit nga nj&#235; an&#235; dhe tre krah&#235; t&#235; shandanit nga ana tjet&#235;r;</p> 
<p><A NAME="an_37:19">37:19</A>&nbsp;mbi nj&#235;rin krah kishte tri kupa n&#235; form&#235; bajameje, me nj&#235; moll&#235; dhe nj&#235; lule; n&#235; krahun tjet&#235;r tri kupa n&#235; form&#235; t&#235; bajames me nj&#235; moll&#235; dhe nj&#235; lule. E nj&#235;jta gj&#235; ndodhte p&#235;r t&#235; gjasht&#235; krah&#235;t q&#235; dilnin nga shandani.</p> 
<p><A NAME="an_37:20">37:20</A>&nbsp;Dhe n&#235; trungun e shandanit kishte kat&#235;r kupa n&#235; form&#235; t&#235; bajames, me moll&#235;t dhe lulet e tyre.</p> 
<p><A NAME="an_37:21">37:21</A>&nbsp;Kishte nj&#235; moll&#235; posht&#235; dy krah&#235;ve t&#235; para q&#235; dilnin prej tij, nj&#235; moll&#235; posht&#235; dy krah&#235;ve t&#235; tjer&#235; q&#235; dilnin prej tij, dhe nj&#235; moll&#235; posht&#235; dy krah&#235;ve t&#235; fundit q&#235; dilnin prej tij; k&#235;shtu ishte p&#235;r t&#235; gjasht&#235; krah&#235;t q&#235; dilnin nga shandani.</p> 
<p><A NAME="an_37:22">37:22</A>&nbsp;K&#235;to moll&#235; dhe k&#235;to krah&#235; p&#235;rb&#235;nin nj&#235; t&#235; t&#235;r&#235; t&#235; vetme me shandanin; gjith&#231;ka ishte prej ari safi t&#235; punuar me &#231;eki&#231;.</p> 
<p><A NAME="an_37:23">37:23</A>&nbsp;Ai i b&#235;ri gjithashtu shtat&#235; llambat e tij, zbraz&#235;sit dhe mbajt&#235;sit e tyre, me ar safi.</p> 
<p><A NAME="an_37:24">37:24</A>&nbsp;P&#235;r t&#235; b&#235;r&#235; shandanin dhe t&#235; gjitha pjes&#235;t e tij p&#235;rdori nj&#235; talent ari t&#235; past&#235;r.</p> 
<p><A NAME="an_37:25">37:25</A>&nbsp;Pastaj b&#235;ri altarin e temjanit me dru t&#235; akacies; ishte i gjat&#235; nj&#235; kubit dhe i gjer&#235; nj&#235; kubit; ishte katror dhe kishte nj&#235; lart&#235;si prej dy kubit&#235;sh; brir&#235;t e tij p&#235;rb&#235;nin nj&#235; t&#235; t&#235;r&#235; t&#235; vetme me t&#235;.</p> 
<p><A NAME="an_37:26">37:26</A>&nbsp;E veshi me ar safi: pjes&#235;n e tij t&#235; sip&#235;rme, an&#235;t e tij rreth e qark dhe brir&#235;t e tij; dhe i b&#235;ri rreth e rrotull nj&#235; kuror&#235; prej ari.</p> 
<p><A NAME="an_37:27">37:27</A>&nbsp;I b&#235;ri edhe dy unaza ari, n&#235;n kuror&#235;, n&#235; t&#235; dy krah&#235;t e tij; i vuri n&#235; t&#235; dy krah&#235;t p&#235;r t&#235; kaluar shtizat. K&#235;to shtiza sh&#235;rbenin p&#235;r ta mbartur at&#235;.</p> 
<p><A NAME="an_37:28">37:28</A>&nbsp;Dhe i b&#235;ri shtizat prej druri t&#235; akacies dhe i veshi me ar.</p> 
<p><A NAME="an_37:29">37:29</A>&nbsp;Pastaj p&#235;rgatiti vajin e shenjt&#235; p&#235;r vajosjen dhe temjanin aromatik, t&#235; past&#235;r, simbas artit t&#235; parfumierit.</p> 
<p><A NAME="an_38:1">38:1</A>&nbsp;Pastaj b&#235;ri altarin e olokausteve prej druri t&#235; akacies, i gjat&#235; pes&#235; kubit&#235; dhe i gjer&#235; po pes&#235; kubit&#235;; ishte katror dhe i lart&#235; tre kubit&#235;.</p> 
<p><A NAME="an_38:2">38:2</A>&nbsp;N&#235; t&#235; kat&#235;r qoshet e tij b&#235;ri disa brir&#235;, q&#235; p&#235;rb&#235;nin nj&#235; t&#235; t&#235;r&#235; me t&#235;, dhe e veshi me bronz.</p> 
<p><A NAME="an_38:3">38:3</A>&nbsp;B&#235;ri gjithashtu t&#235; gjitha p&#235;rdor&#235;set e altarit: en&#235;t p&#235;r hirin, lopatat e vogla, legenat, mashat dhe mangallet; t&#235; gjitha veglat e tij i b&#235;ri prej bronzi.</p> 
<p><A NAME="an_38:4">38:4</A>&nbsp;Dhe b&#235;ri p&#235;r altarin nj&#235; gril&#235; prej bronzi n&#235; form&#235;n e nj&#235; rrjete n&#235;n korniz&#235;n, n&#235; pjes&#235;n e poshtme n&#235; m&#235;nyr&#235; q&#235; rrjeta t&#235; ndodhej n&#235; gjysm&#235;n e lart&#235;sis&#235; s&#235; altarit.</p> 
<p><A NAME="an_38:5">38:5</A>&nbsp;Derdhi kat&#235;r unaza p&#235;r t&#235; kat&#235;r cepat e gril&#235;s prej bronzi, me q&#235;llim q&#235; t&#235; kalonin shtizat.</p> 
<p><A NAME="an_38:6">38:6</A>&nbsp;Pastaj i b&#235;ri shtizat prej druri t&#235; akacies dhe i veshi me bronz.</p> 
<p><A NAME="an_38:7">38:7</A>&nbsp;Pas k&#235;saj i kaloi shtizat n&#235;p&#235;r unazat q&#235; ndodheshin an&#235;ve t&#235; altarit, me t&#235; cilat do t&#235; mbartej: e nd&#235;rtoi me d&#235;rrasa dhe bosh nga brenda.</p> 
<p><A NAME="an_38:8">38:8</A>&nbsp;Pastaj b&#235;ri legenin prej bronzi dhe baz&#235;n e tij prej bronzi, duke p&#235;rdorur pasqyrat e grave q&#235; vinin p&#235;r t&#235; b&#235;r&#235; sh&#235;rbime n&#235; hyrje t&#235; &#231;adr&#235;s s&#235; mbledhjes.</p> 
<p><A NAME="an_38:9">38:9</A>&nbsp;Pastaj b&#235;ri oborrin: nga ana e Negevit, n&#235; drejtim t&#235; jugut, perdet e oborrit ishin prej liri t&#235; holl&#235; t&#235; p&#235;rdredhur dhe me nj&#235; gjat&#235;si prej nj&#235;qind kubit&#235;sh,</p> 
<p><A NAME="an_38:10">38:10</A>&nbsp;dhe kishin nj&#235;zet shtyllat e tyre dhe nj&#235;zet bazat e tyre prej bronzi; grrem&#231;at e shtyllave dhe shtizat e tyre ishin prej argjendi.</p> 
<p><A NAME="an_38:11">38:11</A>&nbsp;N&#235; krahun verior kishte nj&#235;qind kubit&#235; perde me nj&#235;zet shtyllat e tyre dhe nj&#235;zet bazat e tyre prej bronzi; grrem&#231;at e shtyllave dhe shtizat e tyre ishin prej argjendi.</p> 
<p><A NAME="an_38:12">38:12</A>&nbsp;N&#235; krahun per&#235;ndimor kishte pes&#235;dhjet&#235; kubit&#235; perde me dhjet&#235; shtyllat dhe dhjet&#235; bazat e tyre; grrem&#231;at e shtyllave dhe shtizat e tyre ishin prej argjendi.</p> 
<p><A NAME="an_38:13">38:13</A>&nbsp;P&#235;rpara, nga ana e lindjes, kishte pes&#235;dhjet&#235; kubit&#235;:</p> 
<p><A NAME="an_38:14">38:14</A>&nbsp;nga nj&#235;ri krah kishte pes&#235;dhjet&#235; kubit&#235; perde, me tri shtyllat dhe tri bazat e tyre;</p> 
<p><A NAME="an_38:15">38:15</A>&nbsp;dhe nga ana tjet&#235;r (si k&#235;tej ashtu dhe matan&#235; port&#235;s s&#235; hyrjes n&#235; oborr) kishte pes&#235;mb&#235;dhjet&#235; kubit&#235; perde, me tri shtyllat dhe tri bazat e tyre.</p> 
<p><A NAME="an_38:16">38:16</A>&nbsp;T&#235; gjitha perdet rreth oborrit ishin prej liri t&#235; holl&#235; t&#235; p&#235;rdredhur;</p> 
<p><A NAME="an_38:17">38:17</A>&nbsp;bazat e shtyllave ishin prej bronzi, grrem&#231;at e shtyllave dhe shtizat e tyre ishin prej argjendi, kapitelet e shtyllave ishin t&#235; veshura me argjend dhe t&#235; gjitha shtyllat e oborrit ishin t&#235; lidhura me disa shtiza argjendi.</p> 
<p><A NAME="an_38:18">38:18</A>&nbsp;Perdja p&#235;r hyrjen n&#235; oborr ishte e q&#235;ndisur, me fill ngjyr&#235; vjollce, t&#235; purpurt dhe t&#235; kuq t&#235; ndezur, dhe me li t&#235; p&#235;rdredhur; kishte nj&#235; gjat&#235;si prej nj&#235;zet kubit&#235;sh, nj&#235; lart&#235;si prej pes&#235; kubit&#235;sh, dhe korrespondonte me perdet e oborrit.</p> 
<p><A NAME="an_38:19">38:19</A>&nbsp;Kishte kat&#235;r shtylla me kat&#235;r bazat e tyre prej bronzi; grrem&#231;at e tyre ishin prej argjendi dhe kapitelet e tyre dhe shtizat e tyre ishin t&#235; veshura me argjend.</p> 
<p><A NAME="an_38:20">38:20</A>&nbsp;T&#235; gjitha kunjat e tabernakullit dhe t&#235; rrethoj&#235;s s&#235; oborrit ishin prej bronzi.</p> 
<p><A NAME="an_38:21">38:21</A>&nbsp;Kjo &#235;sht&#235; lista e sendeve t&#235; tabernakullit, t&#235; tabernakullit t&#235; d&#235;shmis&#235;, q&#235; u rendit&#235;n me urdh&#235;r t&#235; Moisiut, p&#235;r sh&#235;rbimin e Levit&#235;ve, n&#235;n drejtimin e Ithamarit, birit t&#235; priftit Aaron.</p> 
<p><A NAME="an_38:22">38:22</A>&nbsp;Betsaleeli, bir i Urit, bir i Hurit, nga fisi i Jud&#235;s, b&#235;ri t&#235; gjitha ato q&#235; i kishte urdh&#235;ruar Zoti Moisiut,</p> 
<p><A NAME="an_38:23">38:23</A>&nbsp;duke pasur me vete Oholiabin, birin e Ahisamakut, nga fisi i Danit, gdhend&#235;s, vizatues dhe q&#235;ndistar i stofave ngjyr&#235; vjollc&#235;, t&#235; purpurta, t&#235; kuqe t&#235; ndezur dhe prej liri t&#235; holl&#235;.</p> 
<p><A NAME="an_38:24">38:24</A>&nbsp;Gjith&#235; ari i p&#235;rdorur p&#235;r t&#235; gjitha punimet p&#235;r vendin e shenjt&#235;, dometh&#235;n&#235; ari i ofertave, qe nj&#235;zet e n&#235;nt&#235; talente dhe shtat&#235;qind e tridhjet&#235; sikla, simbas siklit t&#235; shenjt&#235;rores.</p> 
<p><A NAME="an_38:25">38:25</A>&nbsp;Dhe argjendi, q&#235; u mblodh me rastin e regjistrimit t&#235; asambles&#235;, ishte nj&#235;qind talente dhe nj&#235; mij&#235; e shtat&#235;qind e shtat&#235;dhjet&#235; e pes&#235; sikla, simbas siklit t&#235; shenjt&#235;rores:</p> 
<p><A NAME="an_38:26">38:26</A>&nbsp;nj&#235; beka p&#235;r frym&#235;, (dometh&#235;n&#235; nj&#235; gjysm&#235; sikli, simbas siklit t&#235; shenjt&#235;rores), p&#235;r &#231;do burr&#235; q&#235; e kapte regjistrimi, nga mosha nj&#235;zet vje&#231; e lart, pra, gjasht&#235;qind e tre mij&#235; e pes&#235;qind e pes&#235;dhjet&#235; burra.</p> 
<p><A NAME="an_38:27">38:27</A>&nbsp;Nj&#235;qind talentet prej argjendi sh&#235;rbyen p&#235;r t&#235; shkrir&#235; bazat e shenjt&#235;rores dhe bazat e velit: nj&#235;qind baza p&#235;r nj&#235;qind talentet, nj&#235; talent p&#235;r baz&#235;.</p> 
<p><A NAME="an_38:28">38:28</A>&nbsp;Dhe me nj&#235; mij&#235; e shtat&#235;qind e shtat&#235;dhjet&#235; e pes&#235; sikla ai b&#235;ri grrem&#231;at p&#235;r shtyllat, i veshi kapitelet e tyre dhe b&#235;ri shtizat p&#235;r shtyllat.</p> 
<p><A NAME="an_38:29">38:29</A>&nbsp;Bronzi i ofertave arrinte n&#235; shtat&#235;dhjet&#235; talente dhe dy mij&#235; e kat&#235;rqind sikla.</p> 
<p><A NAME="an_38:30">38:30</A>&nbsp;Dhe me k&#235;t&#235; ai b&#235;ri bazat e hyrjes s&#235; &#231;adr&#235;s s&#235; mbledhjes, altarin prej bronzi dhe me gril&#235;n e tij dhe me t&#235; gjitha orendit&#235; e altarit,</p> 
<p><A NAME="an_38:31">38:31</A>&nbsp;bazat e oborrit, bazat e hyrjes n&#235; oborr, t&#235; gjith&#235; kunjat e tabernakullit dhe t&#235; gjith&#235; kunjat e rrethimit t&#235; oborrit.</p> 
<p><A NAME="an_39:1">39:1</A>&nbsp;Pastaj me stofa ngjyr&#235; vjollce, t&#235; purpurt dhe flak&#235; t&#235; kuqe, b&#235;ri rroba t&#235; punuara mir&#235; p&#235;r t&#235; sh&#235;rbyer n&#235; shenjt&#235;rore, dhe b&#235;n&#235; rrobat e shenjta p&#235;r Aaronin, ashtu si&#231; e kishte urdh&#235;ruar Zoti Moisiun.</p> 
<p><A NAME="an_39:2">39:2</A>&nbsp;Ai b&#235;ri efodin prej ari e me fill ngjyr&#235; vjollce, t&#235; purpurt dhe flak&#235; t&#235; kuqe, dhe me li t&#235; holl&#235; t&#235; p&#235;rdredhur.</p> 
<p><A NAME="an_39:3">39:3</A>&nbsp;Dhe e rrah&#235;n arin n&#235; peta dhe e pren&#235; n&#235; fije, p&#235;r ta endur n&#235; stof&#235;n ngjyr&#235; vjollce, t&#235; purpurt dhe flak&#235; t&#235; kuqe dhe n&#235; lirin e holl&#235; t&#235; p&#235;rdredhur: puna e nj&#235; artizani t&#235; shkath&#235;t.</p> 
<p><A NAME="an_39:4">39:4</A>&nbsp;I b&#235;n&#235; edhe supore t&#235; bashkuara; k&#235;shtu efodi mbahej tok n&#235; t&#235; dy skajet e tij.</p> 
<p><A NAME="an_39:5">39:5</A>&nbsp;Dhe brezi i punuar artistikisht q&#235; ishte mbi efodin p&#235;r ta lidhur kishte po at&#235; p&#235;rgatitje: me ar, me fije, ngjyr&#235; vjollce, t&#235; purpurt dhe flak&#235; t&#235; kuqe, dhe me li t&#235; holl&#235; t&#235; p&#235;rdredhur, ashtu si e kishte urdh&#235;ruar Zoti Moisiun.</p> 
<p><A NAME="an_39:6">39:6</A>&nbsp;Pastaj u punuan gur&#235;t e oniksit, q&#235; u ngallmuan n&#235; rrath&#235; ari, dhe q&#235; u gdhend&#235;n, ashtu si&#231; gdhenden vulat e vogla, me emrat e bijve t&#235; Izraelit.</p> 
<p><A NAME="an_39:7">39:7</A>&nbsp;Ai pastaj i vuri mbi suporet e efodit, si gur&#235; p&#235;r t&#235; p&#235;rkujtuar bijt&#235; e Izraelit ashtu si&#231; e kishte urdh&#235;ruar Zoti Moisiun.</p> 
<p><A NAME="an_39:8">39:8</A>&nbsp;Pastaj ai b&#235;ri pektoralin e punuar artistikisht, ashtu si puna e efodit: me ar, me fill ngjyr&#235; vjollce, t&#235; purpurt dhe flak&#235; t&#235; kuqe, si dhe me li t&#235; holl&#235; t&#235; p&#235;rdredhur.</p> 
<p><A NAME="an_39:9">39:9</A>&nbsp;Pektorali kishte form&#235; katrore; e b&#235;n&#235; t&#235; palosur m&#235; dysh, t&#235; gjat&#235; sa p&#235;ll&#235;mba dhe t&#235; gjer&#235; po aq, kur ishte i palosur m&#235; dysh.</p> 
<p><A NAME="an_39:10">39:10</A>&nbsp;Dhe u ngallmuan kat&#235;r radh&#235; gur&#235;sh; n&#235; radh&#235;n e par&#235;: nj&#235; sardon, nj&#235; topaz dhe nj&#235; smerald;</p> 
<p><A NAME="an_39:11">39:11</A>&nbsp;n&#235; radh&#235;n e dyt&#235;: nj&#235; rubin, nj&#235; safir dhe nj&#235; diamant;</p> 
<p><A NAME="an_39:12">39:12</A>&nbsp;n&#235; radh&#235;n e tret&#235;: nj&#235; hiacint, nj&#235; agat dhe nj&#235; ametist;</p> 
<p><A NAME="an_39:13">39:13</A>&nbsp;n&#235; radh&#235;n e kat&#235;rt: nj&#235; grizolit, nj&#235; oniks dhe nj&#235; diasp&#235;r. K&#235;ta gur&#235; ishin futur n&#235; rrath&#235;t e tyre prej ari.</p> 
<p><A NAME="an_39:14">39:14</A>&nbsp;Gur&#235;t u korrespondonin emrave t&#235; bijve t&#235; Izraelit: dymb&#235;dhjet&#235;, simbas emrave t&#235; tyre t&#235; gdhendur si vula, secili me emrin e nj&#235;rit nga dymb&#235;dhjet&#235; fiset.</p> 
<p><A NAME="an_39:15">39:15</A>&nbsp;Mbi pektoralin b&#235;n&#235; gjithashtu zinxhir&#235; prej ari safi, t&#235; lidhur si kordon&#235;.</p> 
<p><A NAME="an_39:16">39:16</A>&nbsp;B&#235;n&#235; edhe dy rrath&#235; t&#235; art&#235; dhe dy unaza t&#235; arta, dhe i vun&#235; dy unazat n&#235; dy skajet e pektoralit.</p> 
<p><A NAME="an_39:17">39:17</A>&nbsp;Pastaj i fiksuan t&#235; dy kordon&#235;t e art&#235; mbi t&#235; dy unazat, n&#235; skajet e pektoralit;</p> 
<p><A NAME="an_39:18">39:18</A>&nbsp;pas k&#235;saj fiksuan dy majat e dy kordon&#235;ve n&#235; t&#235; dy rrath&#235;t dhe i vendos&#235;n mbi dy suporet e efodit, n&#235; pjes&#235;n e p&#235;rparme t&#235; tij.</p> 
<p><A NAME="an_39:19">39:19</A>&nbsp;B&#235;n&#235; gjithashtu dy unaza ari dhe i vun&#235; n&#235; dy skajet e pektoralit, n&#235; buz&#235;n e tij, q&#235; ndodhet n&#235; pjes&#235;n e brendshme t&#235; efodit.</p> 
<p><A NAME="an_39:20">39:20</A>&nbsp;B&#235;n&#235; gjithashtu dy unaza t&#235; tjera ari dhe i vun&#235; mbi dy suporet e efodit posht&#235;, nga p&#235;rpara, pran&#235; pik&#235;s s&#235; bashkimit, mbi brezin e punuar artistikisht t&#235; efodit.</p> 
<p><A NAME="an_39:21">39:21</A>&nbsp;Pastaj i lidh&#235;n unazat e pektoralit me unazat e efodit me nj&#235; kordon ngjyr&#235; vjollce, me q&#235;llim q&#235; pektorali t&#235; rrinte mbi brezin e punuar artistikisht t&#235; efodit, dhe t&#235; mos shk&#235;putej prej k&#235;tij t&#235;  fundit, ashtu si e kishte urdh&#235;ruar Zoti  Moisiun.</p> 
<p><A NAME="an_39:22">39:22</A>&nbsp;Ai b&#235;ri gjithashtu mantelin e efodit, i t&#235;ri ngjyr&#235; vjollce, nj&#235; punim prej end&#235;si.</p> 
<p><A NAME="an_39:23">39:23</A>&nbsp;N&#235; mes t&#235; mantelit kishte nj&#235; hapje, p&#235;r t&#235; futur kok&#235;n; rreth e qark hapjes kishte nj&#235; buz&#235; stofi t&#235; punuar, ashtu si hapja e nj&#235; parzmoreje, me q&#235;llim q&#235; t&#235; mos shqyhej.</p> 
<p><A NAME="an_39:24">39:24</A>&nbsp;Mbi buz&#235;n e mantelit b&#235;n&#235; disa sheg&#235; n&#235; ngjyr&#235; vjollce, t&#235; purpurt dhe flak&#235; t&#235; kuqe, me fill t&#235; p&#235;rdredhur.</p> 
<p><A NAME="an_39:25">39:25</A>&nbsp;Dhe b&#235;n&#235; disa zile prej ari t&#235; past&#235;r; dhe i vun&#235; n&#235; mes t&#235; sheg&#235;ve n&#235; buz&#235;n e mantelit, rreth e qark sheg&#235;ve;</p> 
<p><A NAME="an_39:26">39:26</A>&nbsp;nj&#235; zile dhe nj&#235; sheg&#235;, nj&#235; zile dhe nj&#235; sheg&#235;, rreth e p&#235;rqark, mbi buz&#235;n e mantelit, p&#235;r t&#235; b&#235;r&#235; sh&#235;rbimin, ashtu si&#231; e kishte urdh&#235;ruar Zoti Moisiun.</p> 
<p><A NAME="an_39:27">39:27</A>&nbsp;Ata b&#235;n&#235; edhe tunikat prej liri t&#235; holl&#235;; nj&#235; pun&#235; prej end&#235;si, p&#235;r Aaronin dhe bijt&#235; e tij,</p> 
<p><A NAME="an_39:28">39:28</A>&nbsp;&#231;allma prej liri t&#235; holl&#235;, zbukurimin e mbulesave t&#235; kok&#235;s prej liri t&#235; holl&#235; dhe pantallonat prej liri t&#235; holl&#235; t&#235; p&#235;rdredhur,</p> 
<p><A NAME="an_39:29">39:29</A>&nbsp;dhe brezin prej liri t&#235; holl&#235; t&#235; p&#235;rdredhur, n&#235; ngjyr&#235; vjollce, t&#235; purpurt dhe flak&#235; t&#235; kuqe, nj&#235; pun&#235; prej q&#235;ndistari, ashtu si&#231; e kishte urdh&#235;ruar Zoti Moisiun.</p> 
<p><A NAME="an_39:30">39:30</A>&nbsp;Pastaj b&#235;n&#235; pllak&#235;n e diadem&#235;s s&#235; shenjt&#235; prej ari safi dhe gdhend&#235;n mbi t&#235; si mbi nj&#235; vul&#235; fjal&#235;t: SHENJT&#201;RI ZOTIT.</p> 
<p><A NAME="an_39:31">39:31</A>&nbsp;Dhe mb&#235;rthyen n&#235; t&#235; nj&#235; kordele ngjyr&#235; vjollce p&#235;r ta lidhur n&#235; maj&#235; t&#235; &#231;allm&#235;s, ashtu si e kishte urdh&#235;ruar Zoti Moisiun.</p> 
<p><A NAME="an_39:32">39:32</A>&nbsp;K&#235;shtu p&#235;rfundoi t&#235;r&#235; puna e tabernakullit dhe e &#231;adr&#235;s s&#235; mbledhjes. Bijt&#235; e Izraelit vepruan sipas t&#235; gjitha urdhrave q&#235; Zoti i kishte dh&#235;n&#235; Moisiut; ata vepruan n&#235; k&#235;t&#235; m&#235;nyr&#235;.</p> 
<p><A NAME="an_39:33">39:33</A>&nbsp;Pastaj i &#231;uan Moisiut tabernakullin, &#231;adr&#235;n dhe t&#235;r&#235; veglat e saj, kap&#235;set, d&#235;rrasat, traversat, shtyllat dhe bazat e tyre,</p> 
<p><A NAME="an_39:34">39:34</A>&nbsp;mbules&#235;n me l&#235;kura dashi t&#235; ngjyera n&#235; t&#235; kuq, mbules&#235;n me l&#235;kura baldose dhe velin e perdes,</p> 
<p><A NAME="an_39:35">39:35</A>&nbsp;ark&#235;n e d&#235;shmis&#235; me shtizat e saj dhe pajtuesin,</p> 
<p><A NAME="an_39:36">39:36</A>&nbsp;tryez&#235;n me t&#235; gjitha veglat e saj dhe buk&#235;n e paraqitjes,</p> 
<p><A NAME="an_39:37">39:37</A>&nbsp;shandani prej ari safi me llambat e tij (llambat e vendosura n&#235; rregull), t&#235; gjitha orendit&#235; e tij dhe vajin p&#235;r drit&#235;n e shandanit,</p> 
<p><A NAME="an_39:38">39:38</A>&nbsp;altarin prej ari, vajin e vajosjes, temjanin e parfumuar dhe perden p&#235;r hyrjen e &#231;adr&#235;s,</p> 
<p><A NAME="an_39:39">39:39</A>&nbsp;altarin prej bronzi, gril&#235;n e tij prej bronzi, shtizat e tij dhe t&#235; gjitha veglat e tij, legenin me baz&#235;n e tij,</p> 
<p><A NAME="an_39:40">39:40</A>&nbsp;perdet e oborrit, shtyllat e tij me gjith&#235; bazat, perden p&#235;r hyrjen e oborrit, kordon&#235;t e oborrit, kunjat e tij dhe t&#235; gjitha veglat p&#235;r sh&#235;rbimin e tabernakullit, p&#235;r &#231;adr&#235;n e mbledhjes,</p> 
<p><A NAME="an_39:41">39:41</A>&nbsp;rrobat e punuara mir&#235; p&#235;r t&#235; sh&#235;rbyer n&#235; shenjt&#235;rore, rrobat e shenjta p&#235;r priftin Aaron dhe rrobat e bijve t&#235; tij p&#235;r t&#235; sh&#235;rbyer si prift&#235;rinj.</p> 
<p><A NAME="an_39:42">39:42</A>&nbsp;Bijt&#235; e Izraelit e kryen t&#235;r&#235; pun&#235;n, sipas t&#235; gjitha porosive q&#235; Zoti i kishte dh&#235;n&#235; Moisiut.</p> 
<p><A NAME="an_39:43">39:43</A>&nbsp;Moisiu, pra, shqyrtoi t&#235;r&#235; pun&#235;n; dhe ja, ata e kishin kryer simbas urdhrave t&#235; Zotit; ata e kishin b&#235;r&#235; k&#235;shtu. K&#235;shtu Moisiu i bekoi.</p> 
<p><A NAME="an_40:1">40:1</A>&nbsp;Pastaj Zoti i foli Moisiut, duke th&#235;n&#235;:</p> 
<p><A NAME="an_40:2">40:2</A>&nbsp;"Dit&#235;n e par&#235; t&#235; muajit t&#235; par&#235; do t&#235; ngresh tabernakullin, &#231;adr&#235;n e mbledhjes.</p> 
<p><A NAME="an_40:3">40:3</A>&nbsp;Do t&#235; vendos&#235;sh atje ark&#235;n e d&#235;shmis&#235; dhe do ta fsheh&#235;sh ark&#235;n me nj&#235; vel.</p> 
<p><A NAME="an_40:4">40:4</A>&nbsp;Do t&#235; sjell&#235;sh brenda tryez&#235;n dhe do t&#235; vendos&#235;sh mbi t&#235; gj&#235;rat q&#235; duhen; do t&#235; sjell&#235;sh gjithashtu shandanin dhe do t&#235; ndez&#235;sh llambat e tij.</p> 
<p><A NAME="an_40:5">40:5</A>&nbsp;Do t&#235; vendos&#235;sh altarin e art&#235; p&#235;r temjanin p&#235;rpara ark&#235;s s&#235; d&#235;shmis&#235;, dhe do t&#235; v&#235;sh perden n&#235; hyrje t&#235; tabernakullit.</p> 
<p><A NAME="an_40:6">40:6</A>&nbsp;Do ta v&#235;sh altarin e olokausteve para hyrjes s&#235; tabernakullit, t&#235; &#231;adr&#235;s s&#235; mbledhjes.</p> 
<p><A NAME="an_40:7">40:7</A>&nbsp;Do ta vendos&#235;sh legenin midis &#231;adr&#235;s s&#235; mbledhjes dhe altarit dhe do t&#235; v&#235;sh uj&#235; n&#235; t&#235;.</p> 
<p><A NAME="an_40:8">40:8</A>&nbsp;Do t'i vendos&#235;sh perdet e oborrit rreth e qark dhe do t&#235; v&#235;sh nj&#235; perde n&#235; hyrje t&#235; oborrit.</p> 
<p><A NAME="an_40:9">40:9</A>&nbsp;Pastaj do t&#235; marr&#235;sh vajin e vajosjes dhe do t&#235; vajosh tabernakullin dhe t&#235;r&#235; gj&#235;rat q&#235; ndodhen aty, dhe do ta shenjt&#235;rosh me t&#235; gjitha veglat e tij; dhe do t&#235; jet&#235; i shenjt&#235;.</p> 
<p><A NAME="an_40:10">40:10</A>&nbsp;Do t&#235; vajosh altarin e olokausteve dhe t&#235;r&#235; orendit&#235; e tij; do t&#235; shenjt&#235;rosh k&#235;shtu altarin dhe altari do t&#235; jet&#235; shum&#235; i shenjt&#235;.</p> 
<p><A NAME="an_40:11">40:11</A>&nbsp;Do t&#235; vajosh edhe legenin me t&#235; gjith&#235; baz&#235;n e tij dhe do ta shenjt&#235;rosh.</p> 
<p><A NAME="an_40:12">40:12</A>&nbsp;Pastaj do t&#235; afrosh Aaronin dhe bijt&#235; e tij n&#235; hyrje t&#235; &#231;adr&#235;s s&#235; mbledhjes dhe do t'i lash me uj&#235;.</p> 
<p><A NAME="an_40:13">40:13</A>&nbsp;Do ta vesh&#235;sh Aaronin me rrobat e shenjta, do ta vajosh dhe do ta shenjt&#235;rosh, q&#235; t&#235; m&#235; sh&#235;rbej&#235; si prift.</p> 
<p><A NAME="an_40:14">40:14</A>&nbsp;Do t&#235; afrosh edhe bijt&#235; e tij dhe do t'i vesh&#235;sh me tunika,</p> 
<p><A NAME="an_40:15">40:15</A>&nbsp;do t'i vajosh ashtu si do t&#235; kesh vajuar atin e tyre, q&#235; t&#235; m&#235; sh&#235;rbejn&#235; si prift&#235;rinj; vajisja e tyre do t'u jap&#235; prift&#235;ri p&#235;rjet&#235;, brez pas brezi".</p> 
<p><A NAME="an_40:16">40:16</A>&nbsp;Moisiu ashtu veproi; b&#235;ri pik&#235;risht t&#235; gjitha ato q&#235; Zoti i kishte urdh&#235;ruar.</p> 
<p><A NAME="an_40:17">40:17</A>&nbsp;K&#235;shtu dit&#235;n e par&#235; t&#235; muajit t&#235; par&#235; t&#235; vitit t&#235; dyt&#235;, u nd&#235;rtua tabernakulli.</p> 
<p><A NAME="an_40:18">40:18</A>&nbsp;Moisiu e ngriti tabernakullin, hodhi bazat e tij, sistemoi d&#235;rrasat e tij, i vuri traversat e tij dhe ngriti shtyllat e tij.</p> 
<p><A NAME="an_40:19">40:19</A>&nbsp;Mbi tabernakullin shtriu perden dhe mbi k&#235;t&#235; vendosi mbules&#235;n e &#231;adr&#235;s, ashtu si&#231; e kishte urdh&#235;ruar Zoti Moisiun.</p> 
<p><A NAME="an_40:20">40:20</A>&nbsp;Pastaj mori d&#235;shmin&#235; dhe e vendosi brenda ark&#235;s, u vuri shtizat unazave t&#235; ark&#235;s, dhe e vuri pajtuesin mbi ark&#235;;</p> 
<p><A NAME="an_40:21">40:21</A>&nbsp;e &#231;oi ark&#235;n n&#235; tabernakull, e vari velin e perdes dhe k&#235;shtu fshehu ark&#235;n e d&#235;shmis&#235;, ashtu si e kishte urdh&#235;ruar Zoti Moisiun.</p> 
<p><A NAME="an_40:22">40:22</A>&nbsp;Vendosi gjithashtu tryez&#235;n n&#235; &#231;adr&#235;n e mbledhjes, n&#235; krahun verior t&#235; tabernakullit, jasht&#235; velit.</p> 
<p><A NAME="an_40:23">40:23</A>&nbsp;Vendosi sip&#235;r me rregull buk&#235;n p&#235;rpara Zotit, ashtu si e kishte urdh&#235;ruar Zoti Moisiun.</p> 
<p><A NAME="an_40:24">40:24</A>&nbsp;Pastaj vuri shandanin n&#235; &#231;adr&#235;n e mbledhjes, p&#235;rball&#235; tryez&#235;s, nga ana jugore e tabernakullit;</p> 
<p><A NAME="an_40:25">40:25</A>&nbsp;dhe ndezi llambat p&#235;rpara Zotit, ashtu si e kishte urdh&#235;ruar Zoti Moisiun.</p> 
<p><A NAME="an_40:26">40:26</A>&nbsp;Pastaj vuri altarin e art&#235; n&#235; &#231;adr&#235;n e mbledhjes, p&#235;rpara velit,</p> 
<p><A NAME="an_40:27">40:27</A>&nbsp;dhe mbi t&#235; dogji temjanin e parfumuar, ashtu si&#231; e kishte urdh&#235;ruar Zoti Moisiun.</p> 
<p><A NAME="an_40:28">40:28</A>&nbsp;Vuri gjithashtu perden n&#235; hyrje t&#235; tabernakullit.</p> 
<p><A NAME="an_40:29">40:29</A>&nbsp;Pastaj vendosi altarin e olokausteve n&#235; hyrje t&#235; tabernakullit, t&#235; &#231;adr&#235;s s&#235; mbledhjes, dhe mbi t&#235; ofroi olokaustin dhe blatimin, ashtu si e kishte urdh&#235;ruar Zoti Moisiun.</p> 
<p><A NAME="an_40:30">40:30</A>&nbsp;Pastaj vuri legenin midis &#231;adr&#235;s s&#235; mbledhjes dhe altarit dhe e mbushi me uj&#235; p&#235;r t'u lar&#235;.</p> 
<p><A NAME="an_40:31">40:31</A>&nbsp;Dhe me k&#235;t&#235; uj&#235;, Moisiu, Aaroni dhe bijt&#235; e tij lan&#235; duart dhe k&#235;mb&#235;t;</p> 
<p><A NAME="an_40:32">40:32</A>&nbsp;kur hynin n&#235; &#231;adr&#235;n e mbledhjes dhe kur i afroheshin altarit, ata laheshin, ashtu si e kishte urdh&#235;ruar Zoti Moisiun.</p> 
<p><A NAME="an_40:33">40:33</A>&nbsp;Nd&#235;rtoi gjithashtu oborrin rreth tabernakullit dhe altarit dhe vuri perden n&#235; hyrje t&#235; oborrit. K&#235;shtu Moisiu e p&#235;rfundoi pun&#235;n e tij.</p> 
<p><A NAME="an_40:34">40:34</A>&nbsp;At&#235;her&#235; reja e mbuloi &#231;adr&#235;n e mbledhjes dhe lavdia e Zotit e mbushi tabernakullin.</p> 
<p><A NAME="an_40:35">40:35</A>&nbsp;Dhe Moisiu nuk mundi t&#235; hyj&#235; n&#235; &#231;adr&#235;n e mbledhjes, sepse reja e kishte mbuluar nga sip&#235;r dhe lavdia e Zotit mbushte tabernakullin.</p> 
<p><A NAME="an_40:36">40:36</A>&nbsp;N&#235; t&#235; t&#235;ra zhvendosjet e tyre, kur reja ngrihej mbi tabernakullin, bijt&#235; e Izraelit niseshin;</p> 
<p><A NAME="an_40:37">40:37</A>&nbsp;por n&#235; rast se reja nuk ngrihej, nuk niseshin deri dit&#235;n q&#235; ajo t&#235; ngrihej.</p> 
<p><A NAME="an_40:38">40:38</A>&nbsp;Sepse reja e Zotit q&#235;ndronte mbi tabernakullin gjat&#235; dit&#235;s, dhe nat&#235;n mbi t&#235; q&#235;ndronte nj&#235; zjarr, para syve t&#235; t&#235; gjith&#235; sht&#235;pis&#235; s&#235; Izraelit, gjat&#235; gjith&#235; zhvendosjeve s&#235; tyre.?</p> 
<p><HR>
<CENTER>
<A HREF="lev">Next: Leviticus</A></CENTER>
</BODY>
</HTML>
