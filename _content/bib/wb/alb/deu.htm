<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Albanian Bible, full text etext at Intangible Textual Heritage">
<TITLE>Albanian Bible: Deuteronomy</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="num.htm">Previous</A>&nbsp;
<A HREF="jos.htm">Next</A>&nbsp;
</CENTER>
<HR>
</p> <h3 align="center" align="center">Albanian Bible: Deuteronomy</h3> 
<p><A NAME="an_1:1">1:1</A>&nbsp;K&#235;to jan&#235; fjal&#235;t q&#235; Moisiu i drejtoi Izraelit matan&#235; Jordanit, n&#235; shkret&#235;tir&#235;, n&#235; Arabah, p&#235;rball&#235; Sufit, midis Paranit, Tofelit, Labanit, Hatserothit dhe Zahabit.</p> 
<p><A NAME="an_1:2">1:2</A>&nbsp;Ka nj&#235;mb&#235;dhjet&#235; dit&#235; rrug&#235; nga mali Horeb, duke ndjekur rrug&#235;n e malit Seir, deri n&#235; Kadesh-Barnea.</p> 
<p><A NAME="an_1:3">1:3</A>&nbsp;N&#235; vitin e dyzet&#235; n&#235; muajin e nj&#235;mb&#235;dhjet&#235;, dit&#235;n e par&#235; t&#235; muajit, Moisiu u foli bijve t&#235; Izraelit, simbas porosive q&#235; i kishte dh&#235;n&#235; Zoti,</p> 
<p><A NAME="an_1:4">1:4</A>&nbsp;mbas mundjes s&#235; Sihonit, mbretit t&#235; Amorejve q&#235; banonte n&#235; Heshbon, dhe t&#235; Ogut, mbretit t&#235; Bashanit q&#235; banonte n&#235; Ashtaroth dhe n&#235; Edrej.</p> 
<p><A NAME="an_1:5">1:5</A>&nbsp;Matan&#235; Jordanit, n&#235; vendin e Moabit, Moisiu filloi ta shpjegoj&#235; k&#235;t&#235; ligj, duke th&#235;n&#235;:</p> 
<p><A NAME="an_1:6">1:6</A>&nbsp;"Zoti, Per&#235;ndia yn&#235;, na foli n&#235; Horeb dhe na tha: "Ju keni ndenjur mjaft af&#235;r k&#235;tij mali;</p> 
<p><A NAME="an_1:7">1:7</A>&nbsp;&#231;oni &#231;adrat, vihuni n&#235; l&#235;vizje dhe shkoni n&#235; drejtim t&#235; krahin&#235;s malore t&#235; Amorejve dhe n&#235; drejtim t&#235; t&#235; gjitha vendeve t&#235; af&#235;rta me Arabahun, n&#235; krahin&#235;n malore dhe n&#235; ult&#235;sir&#235;n, n&#235; Negev e n&#235; bregun  e detit, n&#235; vendin e Kananejve dhe n&#235; Liban,  deri n&#235; lumin e madh, n&#235; lumin e Eufratit.</p> 
<p><A NAME="an_1:8">1:8</A>&nbsp;Ja, un&#235; e vura vendin para jush; hyni dhe shtjireni n&#235; dor&#235; vendin q&#235; Zoti ishte betuar t'ua jepte et&#235;rve tuaj, Abrahamit, Isakut dhe Jakobit, atyre dhe pasardh&#235;sve t&#235; tyre mbas tyre"".</p> 
<p><A NAME="an_1:9">1:9</A>&nbsp;"N&#235; at&#235; koh&#235; un&#235; ju fola dhe ju thash&#235;: "Un&#235; nuk mund ta mbaj i vet&#235;m barr&#235;n q&#235; p&#235;rfaq&#235;soni ju t&#235; t&#235;r&#235;.</p> 
<p><A NAME="an_1:10">1:10</A>&nbsp;Zoti, Per&#235;ndia juaj, ju ka shumuar, dhe ja, sot jeni n&#235; num&#235;r t&#235; madh si yjet e qiellit.</p> 
<p><A NAME="an_1:11">1:11</A>&nbsp;Zoti, Per&#235;ndia i et&#235;rve tuaj, ju b&#235;ft&#235; nj&#235;mij&#235; her&#235; m&#235; t&#235; shumt&#235;, dhe ju bekoft&#235; ashtu si ju ka premtuar!</p> 
<p><A NAME="an_1:12">1:12</A>&nbsp;Por si mundem un&#235;, duke qen&#235; i vet&#235;m, t&#235; mbaj barr&#235;n tuaj, pesh&#235;n tuaj dhe grindjet tuaja?</p> 
<p><A NAME="an_1:13">1:13</A>&nbsp;Zgjidhni nga fiset tuaja burra t&#235; urt&#235;, me gjykim e me p&#235;rvoj&#235;, dhe un&#235; do t'i b&#235;j prij&#235;s tuaj".</p> 
<p><A NAME="an_1:14">1:14</A>&nbsp;Dhe ju m'u p&#235;rgjigj&#235;t, duke th&#235;n&#235;: "Ajo q&#235; ti propozon t&#235; b&#235;sh &#235;sht&#235; e mir&#235;".</p> 
<p><A NAME="an_1:15">1:15</A>&nbsp;At&#235;her&#235; mora prij&#235;sit e fiseve tuaja, njer&#235;z t&#235; urt&#235; dhe me p&#235;rvoj&#235;, dhe i caktova si prij&#235;s tuaj, prij&#235;s t&#235; mij&#235;rave, t&#235; qindrave t&#235; pes&#235;dhjet&#235;ve, t&#235; dhjetrave, dhe oficer&#235; t&#235; fiseve tuaja.</p> 
<p><A NAME="an_1:16">1:16</A>&nbsp;N&#235; at&#235; koh&#235; u dhash&#235; k&#235;t&#235; urdh&#235;r gjykat&#235;sve tuaj, duke u th&#235;n&#235;: "D&#235;gjoni dhe gjykoni me drejt&#235;si grindjet midis v&#235;llez&#235;rve tuaj, midis nj&#235; njeriu dhe t&#235; v&#235;llait ose t&#235; huajit q&#235; ndodhet pran&#235; tij.</p> 
<p><A NAME="an_1:17">1:17</A>&nbsp;N&#235; gjykimet tuaja nuk do t&#235; keni konsiderata personale; do t&#235; d&#235;gjoni si t&#235; madhin ashtu edhe t&#235; voglin; nuk do t&#235; keni frik&#235; nga asnjeri, sepse gjykimi i p&#235;rket Per&#235;ndis&#235;; &#231;&#235;shtjen q&#235; &#235;sht&#235; shum&#235;  e v&#235;shtir&#235; p&#235;r ju do t&#235; ma paraqisni mua, dhe  un&#235; do ta d&#235;gjoj".</p> 
<p><A NAME="an_1:18">1:18</A>&nbsp;N&#235; at&#235; koh&#235; un&#235; ju urdh&#235;rova t&#235; gjitha gj&#235;rat q&#235; duhet t&#235; b&#235;nit".</p> 
<p><A NAME="an_1:19">1:19</A>&nbsp;"Pastaj u nis&#235;m nga mali i Horebit dhe p&#235;rshkuam gjith&#235; at&#235; shkret&#235;tir&#235; t&#235; madhe dhe t&#235; tmerrshme q&#235; keni par&#235;, duke u drejtuar nga krahina malore e Amorejve, ashtu si na kishte urdh&#235;ruar Zoti, Per&#235;ndia yn&#235;, dhe arrit&#235;m n&#235; Kadesh-Barnea.</p> 
<p><A NAME="an_1:20">1:20</A>&nbsp;At&#235;her&#235; ju thash&#235;: "Keni arritur n&#235; krahin&#235;n malore t&#235; Amorejve, q&#235; Zoti, Per&#235;ndia yn&#235;, na jep.</p> 
<p><A NAME="an_1:21">1:21</A>&nbsp;Ja, Zoti, Per&#235;ndia yn&#235;, e ka v&#235;n&#235; vendin para teje, ngjitu dhe shtjire n&#235; dor&#235;, ashtu si t&#235; ka th&#235;n&#235; Zoti, Per&#235;ndia i et&#235;rve t&#235; tu; mos ki frik&#235; dhe mos u lig&#235;shto".</p> 
<p><A NAME="an_1:22">1:22</A>&nbsp;At&#235;her&#235; ju, t&#235; gjith&#235; ju, u afruat pran&#235; meje dhe m&#235; that&#235;: "T&#235; d&#235;rgojm&#235; disa njer&#235;z para nesh q&#235; t&#235; v&#235;zhgojn&#235; vendin p&#235;r ne dhe t&#235; na tregojn&#235; rrug&#235;n n&#235;p&#235;r t&#235; cil&#235;n ne duhet t&#235; ngjitemi dhe qytetet n&#235; t&#235; cilat duhet t&#235; hyjm&#235;".</p> 
<p><A NAME="an_1:23">1:23</A>&nbsp;Ky propozim m&#235; p&#235;lqeu, k&#235;shtu mora dymb&#235;dhjet&#235; njer&#235;z nga radh&#235;t tuaja, nj&#235; p&#235;r &#231;do fis.</p> 
<p><A NAME="an_1:24">1:24</A>&nbsp;Dhe ata u nis&#235;n, u ngjit&#235;n drejt maleve, arrit&#235;n n&#235; lugin&#235;n e Eshkolit dhe v&#235;zhguan vendin.</p> 
<p><A NAME="an_1:25">1:25</A>&nbsp;Mor&#235;n me vete disa fruta t&#235; vendit, na i soll&#235;n dhe na paraqit&#235;n raportin e tyre, duke th&#235;n&#235;: "Vendi q&#235; po na jep Zoti, Per&#235;ndia yn&#235;, &#235;sht&#235; i mir&#235;"".</p> 
<p><A NAME="an_1:26">1:26</A>&nbsp;"Por ju nuk desh&#235;t t&#235; ngjiteni dhe ngrit&#235;t krye kund&#235;r urdh&#235;rit t&#235; Zotit, Per&#235;ndis&#235; tuaj;</p> 
<p><A NAME="an_1:27">1:27</A>&nbsp;dhe murmurit&#235;t n&#235; &#231;adrat tuaja dhe that&#235;: "Zoti na urren, p&#235;r k&#235;t&#235; arsye na nxori nga vendi i Egjiptit p&#235;r t&#235; na dor&#235;zuar n&#235; duart e Amorejve dhe p&#235;r t&#235; na shkat&#235;rruar.</p> 
<p><A NAME="an_1:28">1:28</A>&nbsp;Ku mund t&#235; shkojm&#235;? V&#235;llez&#235;rit ton&#235; na pezmatuan zemr&#235;n duke na th&#235;n&#235;: &#201;sht&#235; nj&#235; popull m&#235; i madh dhe m&#235; shtatlart&#235; se ne; qytetet jan&#235; t&#235; m&#235;dha dhe t&#235; fortifikuara deri n&#235; qiell; pam&#235; bile edhe bijt&#235; e Anakimit".</p> 
<p><A NAME="an_1:29">1:29</A>&nbsp;At&#235;her&#235; un&#235; ju thash&#235;: "Mos u trembni dhe mos kini frik&#235; nga ata.</p> 
<p><A NAME="an_1:30">1:30</A>&nbsp;Zoti, Per&#235;ndia juaj, q&#235; shkon para jush, do t&#235; luftoj&#235; ai vet&#235; p&#235;r ju, ashtu si ka b&#235;r&#235; para syve tuaj n&#235; Egjipt</p> 
<p><A NAME="an_1:31">1:31</A>&nbsp;dhe n&#235; shkret&#235;tir&#235;, ku ke par&#235; se si Zoti, Per&#235;ndia yt, t&#235; ka shp&#235;n&#235; ashtu si nj&#235; njeri &#231;on f&#235;mij&#235;n e tij, gjat&#235; gjith&#235; rrug&#235;s q&#235; keni p&#235;rshkuar deri sa arrit&#235;t n&#235; k&#235;t&#235; vend".</p> 
<p><A NAME="an_1:32">1:32</A>&nbsp;Megjithat&#235; ju nuk pat&#235;t besim tek Zoti, Per&#235;ndia juaj,</p> 
<p><A NAME="an_1:33">1:33</A>&nbsp;q&#235; shkonte n&#235; rrug&#235; para jush p&#235;r t'ju gjetur nj&#235; vend ku t&#235; ngrinit &#231;adrat, me zjarrin e nat&#235;s dhe me ren&#235; e dit&#235;s, p&#235;r t'ju treguar cil&#235;n rrug&#235; duhet t&#235; ndiqnit.</p> 
<p><A NAME="an_1:34">1:34</A>&nbsp;"K&#235;shtu Zoti d&#235;gjoi fjal&#235;t tuaja, u zem&#235;rua dhe u betua duke th&#235;n&#235;:</p> 
<p><A NAME="an_1:35">1:35</A>&nbsp;Me siguri, asnj&#235; nga njer&#235;zit e k&#235;tij brezi t&#235; keq nuk do ta shoh&#235; vendin e mir&#235; q&#235; jam betuar t'u jap et&#235;rve tuaj,</p> 
<p><A NAME="an_1:36">1:36</A>&nbsp;me p&#235;rjashtim t&#235; Kalebit, birit t&#235; Jenufehut. Ai do ta shoh&#235;; atij dhe bijve t&#235; tij do t'u jap tok&#235;n q&#235; ai ka shkelur, sepse i ka shkuar pas Zotit plot&#235;sisht".</p> 
<p><A NAME="an_1:37">1:37</A>&nbsp;Edhe kund&#235;r meje Zoti u zem&#235;rua p&#235;r fajin tuaj dhe tha: "As ti nuk ke p&#235;r t&#235; hyr&#235;;</p> 
<p><A NAME="an_1:38">1:38</A>&nbsp;por Jozueu, bir i Nunit, q&#235; q&#235;ndron para teje, ka p&#235;r t&#235; hyr&#235;; p&#235;rforcoje, se ai do ta b&#235;j&#235; Izraelin ta zot&#235;roj&#235; vendin.</p> 
<p><A NAME="an_1:39">1:39</A>&nbsp;F&#235;mij&#235;t tuaj, q&#235; ju that&#235; se do t&#235; b&#235;hen pre e armiqve, q&#235; sot nuk njohin as t&#235; mir&#235;n as t&#235; keqen, jan&#235; ata q&#235; do t&#235; hyjn&#235;; do t'jua jap atyre vendin dhe ata do ta zot&#235;rojn&#235;.</p> 
<p><A NAME="an_1:40">1:40</A>&nbsp;Ju kthehuni prapa dhe shkoni nga shkret&#235;tira, n&#235; drejtim t&#235; Detit t&#235; Kuq".</p> 
<p><A NAME="an_1:41">1:41</A>&nbsp;At&#235;her&#235; ju u p&#235;rgjigj&#235;t, duke m&#235; th&#235;n&#235;: "Kemi m&#235;katuar kund&#235;r Zotit. Ne do t&#235; ngjitemi dhe do t&#235; luftojm&#235; pik&#235;risht ashtu si ka th&#235;n&#235; Zoti, Per&#235;ndia yn&#235;". Dhe secili prej jush ngjeshi arm&#235;t dhe filloi  me guxim t&#235; ngjitet n&#235; drejtim t&#235; krahin&#235;s  malore.</p> 
<p><A NAME="an_1:42">1:42</A>&nbsp;Dhe Zoti m&#235; tha: "U thuaj atyre: Mos u ngjitni dhe mos luftoni, sepse un&#235; nuk jam midis jush, dhe ju do t&#235; mundeni nga armiqt&#235; tuaj".</p> 
<p><A NAME="an_1:43">1:43</A>&nbsp;Un&#235; jua thash&#235;, por ju nuk m&#235; d&#235;gjuat; bile ngrit&#235;t krye kund&#235;r urdhrit t&#235; Zotit, u soll&#235;t me mendjemadh&#235;si dhe u ngjit&#235;t drejt krahin&#235;s malore.</p> 
<p><A NAME="an_1:44">1:44</A>&nbsp;At&#235;her&#235; Amorejt&#235;, q&#235; banojn&#235; n&#235; k&#235;t&#235; krahin&#235; malore, dol&#235;n kund&#235;r jush, ju ndoq&#235;n si b&#235;jn&#235; blet&#235;t dhe ju praps&#235;n nga Seiri deri n&#235; Hormah.</p> 
<p><A NAME="an_1:45">1:45</A>&nbsp;Pastaj ju u kthyet dhe filluat t&#235; qani p&#235;rpara Zotit; por Zoti nuk mori parasysh ankimet tuaja dhe nuk ju d&#235;gjoi.</p> 
<p><A NAME="an_1:46">1:46</A>&nbsp;K&#235;shtu mbet&#235;t shum&#235; dit&#235; n&#235; Kadesh, gjith&#235; koh&#235;n q&#235; q&#235;ndruat atje".</p> 
<p><A NAME="an_2:1">2:1</A>&nbsp;"Pastaj u kthyem prapa dhe u nis&#235;m n&#235;p&#235;r shkret&#235;tir&#235; n&#235; drejtim t&#235; Detit t&#235; Kuq, ashtu si m&#235; pati th&#235;n&#235; Zoti, dhe u soll&#235;m rreth malit Seir p&#235;r nj&#235; koh&#235; t&#235; gjat&#235;.</p> 
<p><A NAME="an_2:2">2:2</A>&nbsp;Pastaj Zoti m&#235; foli duke th&#235;n&#235;:</p> 
<p><A NAME="an_2:3">2:3</A>&nbsp;"Jeni sjell&#235; mjaft rreth k&#235;tij mali; kthehuni nga veriu.</p> 
<p><A NAME="an_2:4">2:4</A>&nbsp;Dhe urdh&#235;ron popullin duke i th&#235;n&#235;: Jeni duke kaluar kufirin e bijve t&#235; Ezaut, v&#235;llez&#235;rve tuaj, q&#235; banojn&#235; n&#235; Seir; ata do t&#235; ken&#235; frik&#235; nga ju; prandaj hapni syt&#235;;</p> 
<p><A NAME="an_2:5">2:5</A>&nbsp;mos i provokoni, sepse nuk do t'ju jap asgj&#235; nga vendi i tyre, as aq sa mund t&#235; shkel&#235; nj&#235; k&#235;mb&#235;, sepse malin e Seirit ia kam dh&#235;n&#235; Ezaut, si pron&#235; t&#235; tij.</p> 
<p><A NAME="an_2:6">2:6</A>&nbsp;Do t&#235; blini me para prej tyre ushqimet q&#235; do t&#235; hani dhe do t&#235; blini gjithashtu me para ujin q&#235; do t&#235; pini.</p> 
<p><A NAME="an_2:7">2:7</A>&nbsp;Sepse Zoti, Per&#235;ndia yt, t&#235; ka bekuar n&#235; gjith&#235; pun&#235;n e duarve t&#235; tua; &#235;sht&#235; kujdesur p&#235;r udh&#235;timin t&#235;nd n&#235;p&#235;r shkret&#235;tir&#235;n e madhe. Zoti, Per&#235;ndia yt, ka qen&#235; me ty gjat&#235; k&#235;tyre dyzet viteve dhe asgj&#235; nuk t&#235; ka munguar".</p> 
<p><A NAME="an_2:8">2:8</A>&nbsp;K&#235;shtu kaluam p&#235;rtej bijve t&#235; Ezaut, v&#235;llez&#235;rve tan&#235;, q&#235; banonin n&#235; Seir dhe, duke evituar rrug&#235;n e Arabahut, si dhe Eliathin dhe Etsion-Geberin, u t&#235;rhoq&#235;m dhe vazhduam duke kaluar n&#235;p&#235;r shkret&#235;tir&#235;n e Moabit.</p> 
<p><A NAME="an_2:9">2:9</A>&nbsp;Pastaj Zoti m&#235; tha: "Mos sulmo Moabin dhe mos lufto kund&#235;r tij, sepse nuk do t&#235; t&#235; jap asnj&#235; pjes&#235; t&#235; vendit t&#235; tyre si trash&#235;gimi, duke qen&#235; se u kam dh&#235;n&#235; Arin si pron&#235; pasardh&#235;sve t&#235; Lotit.</p> 
<p><A NAME="an_2:10">2:10</A>&nbsp;(N&#235; koh&#235;t e kaluara k&#235;tu banonin Emim&#235;t, nj&#235; popull i madh, i shumt&#235; dhe trupmadh si Anakim&#235;t.</p> 
<p><A NAME="an_2:11">2:11</A>&nbsp;Edhe k&#235;ta konsideroheshin gjigant&#235;, ashtu si Anakim&#235;t; por Moabit&#235;t i quanin Emim&#235;.</p> 
<p><A NAME="an_2:12">2:12</A>&nbsp;Seiri banohej n&#235; fillim nga Horejt&#235;; por pasardh&#235;sit e Ezaut i d&#235;buan, i shkat&#235;rruan dhe u vendos&#235;n n&#235; vendin e tyre, ashtu si ka b&#235;r&#235; Izraeli n&#235; vendin q&#235; zot&#235;ron dhe q&#235; i ka dh&#235;n&#235; Zoti).</p> 
<p><A NAME="an_2:13">2:13</A>&nbsp;Tani &#231;ohuni dhe kaloni p&#235;rroin e Zeredit". K&#235;shtu ne kap&#235;rcyem p&#235;rroin e Zeredit.</p> 
<p><A NAME="an_2:14">2:14</A>&nbsp;Koha e nevojshme p&#235;r t&#235; arritur nga Kadesh-Barnea deri n&#235; kalimin e p&#235;rroit t&#235; Zeredit, ishte tridhjet&#235; e tet&#235; vjet, deri sa t&#235;r&#235; brezi i luft&#235;tar&#235;ve t&#235; zhdukej plot&#235;sisht nga kampi, ashtu si u qe betuar atyre Zoti.</p> 
<p><A NAME="an_2:15">2:15</A>&nbsp;N&#235; fakt dora e Zotit qe kund&#235;r tyre p&#235;r t'i asgj&#235;suar nga kampi, deri sa t&#235; zhdukeshin.</p> 
<p><A NAME="an_2:16">2:16</A>&nbsp;K&#235;shtu, kur luft&#235;tari i fundit vdiq n&#235; mes t&#235; popullit,</p> 
<p><A NAME="an_2:17">2:17</A>&nbsp;Zoti m&#235; foli duke th&#235;n&#235;:</p> 
<p><A NAME="an_2:18">2:18</A>&nbsp;"Sot ti po b&#235;hesh gati t&#235; kalosh kufirin e Moabit n&#235; Ar;</p> 
<p><A NAME="an_2:19">2:19</A>&nbsp;aaa up to 37 por duke iu afruar bijve t&#235; Amonit, mos i sulmo dhe mos u shpall luft&#235;, sepse un&#235; nuk do t&#235; jap asnj&#235; pjes&#235; t&#235; vendit t&#235; bijve t&#235; Amonit si trash&#235;gimi, sepse ua kam dh&#235;n&#235; bijve t&#235; Lotit si pron&#235; t&#235; tyre".</p> 
<p><A NAME="an_2:20">2:20</A>&nbsp;(Edhe konsiderohej si nj&#235; vend gjigant&#235;sh; n&#235; koh&#235;rat e kaluara k&#235;tu banonin gjigant&#235;; por Amonit&#235;t i quanin Zamzumim&#235;,</p> 
<p><A NAME="an_2:21">2:21</A>&nbsp;nj&#235; popull i madh, i shumt&#235; dhe shtatlart&#235; si Anakim&#235;t; por Zoti i shkat&#235;rroi para Amonit&#235;ve, q&#235; i d&#235;buan dhe u vendos&#235;n n&#235; vendin e tyre,</p> 
<p><A NAME="an_2:22">2:22</A>&nbsp;ashtu si kishte vepruar Zoti me pasardh&#235;sit e Ezaut q&#235; banonin n&#235; Seir, kur shkat&#235;rroi Horejt&#235; p&#235;rpara tyre. Ata i d&#235;buan dhe u vendos&#235;n n&#235; vendin e tyre deri n&#235; dit&#235;t tona.</p> 
<p><A NAME="an_2:23">2:23</A>&nbsp;Edhe Avejt&#235;, q&#235; banonin n&#235; fshatrat deri n&#235; Gaza, u shkat&#235;rruan nga Kaftorejt&#235;, q&#235; kidhin ardhur nga Kaftori, t&#235; cil&#235;t u vendos&#235;n n&#235; vendin e tyre).</p> 
<p><A NAME="an_2:24">2:24</A>&nbsp;"&#199;ohuni, vihuni n&#235; marshim dhe kaloni p&#235;rroin Arnon; ja, un&#235; po e kaloj n&#235;n pushtetin t&#235;nd Sihonin, Amoreun, mbretin e Heshbonit, dhe vendin e tij; fillo ta shtiesh at&#235; n&#235; dor&#235; dhe shpalli luft&#235;.</p> 
<p><A NAME="an_2:25">2:25</A>&nbsp;Sot do t&#235; filloj t'u kall frik&#235;n dhe terrorin t&#235;nd popujve n&#235;n t&#235;r&#235; qiejt, t&#235; cil&#235;t do t&#235; d&#235;gjojn&#235; t&#235; flitet p&#235;r ty, do t&#235; dridhen dhe do t'i z&#235;r&#235; ankthi nga shkaku yt.</p> 
<p><A NAME="an_2:26">2:26</A>&nbsp;At&#235;her&#235; nga shkret&#235;tira e Kedemothit i d&#235;rgova lajm&#235;tar&#235; Sihonit, mbretit t&#235; Heshbonit, me propozime paq&#235;sore, p&#235;r t'i th&#235;n&#235;:</p> 
<p><A NAME="an_2:27">2:27</A>&nbsp;L&#235;rm&#235; t&#235; kaloj n&#235;p&#235;r vendin t&#235;nd; un&#235; do t&#235; shkoj n&#235;p&#235;r rrug&#235;n Mbret&#235;rore, pa u kthyer as djathtas as majtas.</p> 
<p><A NAME="an_2:28">2:28</A>&nbsp;Ti do t&#235; m&#235; shes&#235;sh me para ushqimet q&#235; do t&#235; ha dhe do t&#235; m&#235; jap&#235;sh me para ujin q&#235; do t&#235; pi; m&#235; lejo vet&#235;m t&#235; kaloj me k&#235;mb&#235;</p> 
<p><A NAME="an_2:29">2:29</A>&nbsp;(ashtu si kan&#235; b&#235;r&#235; p&#235;r mua pasardh&#235;sit e Ezaut q&#235; banojn&#235; n&#235; Seir dhe Moabit&#235;t q&#235; banojn&#235; n&#235; Ar), deri sa un&#235; t&#235; kem kaluar Jordanin p&#235;r t&#235; hyr&#235; n&#235; vendin q&#235; Zoti, Per&#235;ndia yn&#235;, na dha".</p> 
<p><A NAME="an_2:30">2:30</A>&nbsp;Por Sihoni, mbret i Heshbonit, nuk deshi t&#235; na linte t&#235; kalonim n&#235;p&#235;r territorin e tij, sepse Zoti, Per&#235;ndia yt, i kishte ngurt&#235;suar frym&#235;n dhe e kishte b&#235;r&#235; kryene&#231;, p&#235;r t&#235; ta dh&#235;n&#235; n&#235; duart e tua, si&#231; &#235;sht&#235; pik&#235;risht sot.</p> 
<p><A NAME="an_2:31">2:31</A>&nbsp;Dhe Zoti m&#235; tha: "Shiko, kam filluar t&#235; kaloj n&#235;n pushtetin t&#235;nd Sihonin dhe vendin e tij; fillo ta pushtosh, q&#235; ti t&#235; b&#235;hesh zot&#235;ruesi i vendit t&#235; tij".</p> 
<p><A NAME="an_2:32">2:32</A>&nbsp;At&#235;her&#235; Sihoni doli kund&#235;r nesh me gjith&#235; njer&#235;zit e tij, p&#235;r t'u ndeshur n&#235; Jahats.</p> 
<p><A NAME="an_2:33">2:33</A>&nbsp;Por Zoti, Per&#235;ndia yn&#235;, na e dha n&#235; dor&#235;, dhe ne e mund&#235;m at&#235;, bijt&#235; e tij dhe t&#235;r&#235; njer&#235;zit e tij.</p> 
<p><A NAME="an_2:34">2:34</A>&nbsp;N&#235; at&#235; koh&#235; pushtuam t&#235;r&#235; qytetet e tij dhe shfaros&#235;m burrat, grat&#235; dhe f&#235;mij&#235;t e &#231;do qyteti; nuk lam&#235; gjall&#235; asnj&#235;.</p> 
<p><A NAME="an_2:35">2:35</A>&nbsp;Mor&#235;m si pla&#231;k&#235; vet&#235;m bag&#235;tin&#235; dhe pla&#231;k&#235;n e qyteteve q&#235; kishim pushtuar.</p> 
<p><A NAME="an_2:36">2:36</A>&nbsp;Nga Aroeri, q&#235; ndodhet n&#235; brigjet e p&#235;rroit Arnon dhe nga qyteti q&#235; &#235;sht&#235; n&#235; lugin&#235;, deri n&#235; Galaad, nuk pati asnj&#235; qytet q&#235; t&#235; ishte shum&#235; i fort&#235; p&#235;r ne; Zoti Per&#235;ndia yn&#235;, na i dha t&#235; gjitha n&#235; dor&#235;n ton&#235;.</p> 
<p><A NAME="an_2:37">2:37</A>&nbsp;Por nuk iu afrove vendit t&#235; bijve t&#235; Amonit, dhe asnj&#235; vendi an&#235;s p&#235;rroit Jabok, as qyteteve t&#235; vendit malor dhe t&#235;r&#235; q&#235;ndrave q&#235; Zoti, Per&#235;ndiai yn&#235;, na kishte ndaluar t&#235; sulmonim.</p> 
<p><A NAME="an_3:1">3:1</A>&nbsp;"Pastaj u kthyem dhe u ngjit&#235;m n&#235;p&#235;r rrug&#235;n e Bashanit; dhe Ogu, mbret i Bashanit, me gjith&#235; njer&#235;zit e tij, na doli kund&#235;r p&#235;r t'u ndeshur n&#235; Edrej.</p> 
<p><A NAME="an_3:2">3:2</A>&nbsp;Por Zoti m&#235; tha: "Mos ki frik&#235; nga ai, sepse un&#235; do ta jap at&#235; n&#235; duart e tua, t&#235;r&#235; njer&#235;zit e tij dhe vendin e tij; do t'i b&#235;sh atij at&#235; q&#235; i b&#235;re Sihonit, mbretit t&#235; Amorejve, q&#235; banonte n&#235; Heshbon".</p> 
<p><A NAME="an_3:3">3:3</A>&nbsp;K&#235;shtu Zoti, Per&#235;ndia yn&#235;, na dha n&#235; dor&#235; edhe Ogun, mbretin e Bashanit, me gjith&#235; njer&#235;zit e tij; dhe ne e mund&#235;m at&#235; pa l&#235;n&#235; gjall&#235; asnj&#235;.</p> 
<p><A NAME="an_3:4">3:4</A>&nbsp;N&#235; at&#235; koh&#235; pushtuam t&#235;r&#235; qytetet e tij; nuk pati qytet q&#235; nuk ra n&#235; dor&#235;n ton&#235;: gjasht&#235;dhjet&#235; qytete, t&#235;r&#235; krahina e Argobit, mbret&#235;ria e Ogut n&#235; Bashan.</p> 
<p><A NAME="an_3:5">3:5</A>&nbsp;T&#235;r&#235; k&#235;to qytete ishin t&#235; fortifikuara me mure t&#235; larta, porta dhe shufra hekuri, pa llogaritur nj&#235; num&#235;r t&#235; madh fshatrash.</p> 
<p><A NAME="an_3:6">3:6</A>&nbsp;Ne vendos&#235;m t'i shfarosim, ashtu si kishim vepruar me Sihonin, mbretin e Heshbonit, duke shkat&#235;rruar plot&#235;sisht t&#235;r&#235; qytetet, duke shfarosur burrat, grat&#235; dhe f&#235;mij&#235;t.</p> 
<p><A NAME="an_3:7">3:7</A>&nbsp;Por mbajt&#235;m si pla&#231;k&#235; t&#235;r&#235; bag&#235;tin&#235; dhe pla&#231;kat e qyteteve t&#235; tyre.</p> 
<p><A NAME="an_3:8">3:8</A>&nbsp;N&#235; at&#235; koh&#235;, pra, mor&#235;m nga duart e dy mbret&#235;rve t&#235; Amorejve vendin q&#235; ndodhet matan&#235; Jordanit, nga p&#235;rroi i Armonit deri n&#235; malin e Hermonit,</p> 
<p><A NAME="an_3:9">3:9</A>&nbsp;(Hermoni quhet Sirion nga Sidon&#235;t dhe Senir nga Amorejt&#235;),</p> 
<p><A NAME="an_3:10">3:10</A>&nbsp;t&#235; gjitha qytetet e fush&#235;s, t&#235;r&#235; Galaadin, t&#235;r&#235; Bashanin deri n&#235; Salkah dhe n&#235; Edrej, qytete t&#235; mbret&#235;ris&#235; s&#235; Ogut n&#235; Bashan.</p> 
<p><A NAME="an_3:11">3:11</A>&nbsp;Sepse Ogu, mbret i Bashanit, ishte i vetmi q&#235; kishte mbetur gjall&#235; nga fisi i gjigant&#235;ve. Ja, shtratin i tij ishte nj&#235; shtrat prej hekuri (a nuk ndodhet sot ndofta n&#235; Rabah t&#235; Amonit&#235;ve?). Ai &#235;sht&#235;  i gjat&#235; n&#235;nt&#235; kubit&#235; dhe i gjer&#235; kat&#235;r kubit&#235;,  simbas kubitit t&#235; njeriut.</p> 
<p><A NAME="an_3:12">3:12</A>&nbsp;N&#235; at&#235; koh&#235; ne pushtuam k&#235;t&#235; vend; un&#235; u dhash&#235; Rubenit&#235;ve dhe Gadit&#235;ve territorin e Aroerit, gjat&#235; p&#235;rroit Arnon deri n&#235; gjysm&#235;n e krahin&#235;s malore t&#235; Galaadit s&#235; bashku me qytetet e tij;</p> 
<p><A NAME="an_3:13">3:13</A>&nbsp;dhe i dhash&#235; gjysm&#235;s s&#235; fisit t&#235; Manasit mbetjen e Galaadit dhe t&#235;r&#235; Bashanin, mbret&#235;rin&#235; e Ogut (t&#235;r&#235; krahin&#235;n e Argobit me gjith&#235; Bashanin, q&#235; quhej vendi i gjigant&#235;ve.</p> 
<p><A NAME="an_3:14">3:14</A>&nbsp;Jairi, bir i Manasit, mori t&#235;r&#235; krahin&#235;n e Argobit, deri n&#235; kufijt&#235; e Geshurit&#235;ve dhe t&#235; Maakathit&#235;ve; dhe u vuri emrin e tij lagjeve t&#235; Bashanit, q&#235; edhe sot quhen qytetet e Jairit).</p> 
<p><A NAME="an_3:15">3:15</A>&nbsp;Dhe i dhash&#235; Makirin Galaadit.</p> 
<p><A NAME="an_3:16">3:16</A>&nbsp;Rubenit&#235;ve dhe Gadit&#235;ve u dhash&#235; territorin e Galaadit deri n&#235; p&#235;rroin e Armonit, bashk&#235; me gjysm&#235;n e lumit q&#235; sh&#235;rben si kufi, dhe deri n&#235; lumin Jabok, q&#235; &#235;sht&#235; kufiri i bijve t&#235; Amonit,</p> 
<p><A NAME="an_3:17">3:17</A>&nbsp;dhe Arabahun, me Jordanin si kufi, nga Kinerethi deri n&#235; bregun lindor t&#235; detit t&#235; Arabahut posht&#235; shpat&#235;ve t&#235; Pisgahut.</p> 
<p><A NAME="an_3:18">3:18</A>&nbsp;N&#235; at&#235; koh&#235; un&#235; ju dhash&#235; k&#235;t&#235; urdh&#235;r, duke th&#235;n&#235;: "Zoti, Per&#235;ndia juaj, ju ka dh&#235;n&#235; k&#235;t&#235; vend q&#235; ta zot&#235;roni. Ju t&#235; gjith&#235;, njer&#235;z trima, do t&#235; kaloni Jordanin t&#235; armatosur, n&#235; krye t&#235; bijve t&#235; Izraelit, t&#235; v&#235;llez&#235;rve tuaj.</p> 
<p><A NAME="an_3:19">3:19</A>&nbsp;Por bashk&#235;shortet tuaja, t&#235; vegj&#235;lit dhe bag&#235;tia juaj (e di q&#235; keni shum&#235; bag&#235;ti) do t&#235; mbeten n&#235; qytetet q&#235; ju kam dh&#235;n&#235;,</p> 
<p><A NAME="an_3:20">3:20</A>&nbsp;p&#235;r deri sa Zoti t'i l&#235;r&#235; v&#235;llez&#235;rit tuaj t&#235; &#231;lodhen, ashtu si&#231; b&#235;ri me juve, dhe t&#235; shtien edhe ata n&#235; dor&#235; vendin q&#235; Zoti, Per&#235;ndia juaj, u jep atyre matan&#235; Jordanit. Pastaj secili ka p&#235;r t'u kthyer n&#235; trash&#235;gimin&#235; q&#235; ju dhash&#235;".</p> 
<p><A NAME="an_3:21">3:21</A>&nbsp;N&#235; at&#235; koh&#235; urdh&#235;rova gjithashtu Jozueun, duke th&#235;n&#235;: "Syt&#235; e tu kan&#235; par&#235; t&#235; gjitha ato q&#235; Zoti, Per&#235;ndia juaj, u ka b&#235;r&#235; k&#235;tyre dy mbret&#235;rve; n&#235; t&#235; nj&#235;jt&#235;n m&#235;nyr&#235; do t&#235; veproj&#235; Zoti n&#235; t&#235; gjitha mbret&#235;rit&#235; q&#235; do t&#235; p&#235;rshkosh.</p> 
<p><A NAME="an_3:22">3:22</A>&nbsp;Mos kini frik&#235; prej tyre, sepse Zoti, Per&#235;ndia juaj, ka p&#235;r t&#235; luftuar ai vet&#235; p&#235;r ju".</p> 
<p><A NAME="an_3:23">3:23</A>&nbsp;N&#235; t&#235; nj&#235;jt&#235;n koh&#235; un&#235; iu luta Zotit, duke i th&#235;n&#235;:</p> 
<p><A NAME="an_3:24">3:24</A>&nbsp;O Zot, O Zot, ti ke filluar t'i tregosh sh&#235;rb&#235;torit t&#235;nd madh&#235;shtin&#235; t&#235;nde dhe dor&#235;n e fuqishme q&#235; ke; sepse cila &#235;sht&#235; per&#235;ndia n&#235; qiell apo n&#235; tok&#235; q&#235; mund t&#235; kryej&#235; vepra dhe mrekulli si ato q&#235; b&#235;n ti?</p> 
<p><A NAME="an_3:25">3:25</A>&nbsp;Prandaj m&#235; ler t&#235; kaloj Jordanin p&#235;r t&#235; par&#235; vendin e bukur q&#235; &#235;sht&#235; matan&#235; tij, krahin&#235;n e bukur malore dhe Libanin".</p> 
<p><A NAME="an_3:26">3:26</A>&nbsp;Por Zoti u zem&#235;rua me mua, p&#235;r shkakun tuaj, dhe nuk e plot&#235;soi d&#235;shir&#235;n time. K&#235;shtu Zoti m&#235; tha: "Mjaft me kaq; mos m&#235; fol m&#235; p&#235;r k&#235;t&#235; gj&#235;.</p> 
<p><A NAME="an_3:27">3:27</A>&nbsp;Ngjitu n&#235; maj&#235;n e Pisgahut, hidh syt&#235; nga per&#235;ndimi, nga veriu, nga jugu dhe nga lindja dhe sodit me syt&#235; e tu, sepse ti nuk do ta kalosh k&#235;t&#235; Jordan.</p> 
<p><A NAME="an_3:28">3:28</A>&nbsp;Por jepi urdh&#235;r Jozueut, p&#235;rforcoje dhe jepi zem&#235;r, sepse ai do ta kaloj&#235; Jordanin n&#235; krye t&#235; k&#235;tij populli dhe do ta b&#235;j&#235; Izraelin zot t&#235; vendit q&#235; ke p&#235;r t&#235; par&#235;".</p> 
<p><A NAME="an_3:29">3:29</A>&nbsp;K&#235;shtu u ndal&#235;m n&#235; lugin&#235;n p&#235;rball&#235; Beth-Peorit".</p> 
<p><A NAME="an_4:1">4:1</A>&nbsp;"Tani, pra, o Izrael, d&#235;gjo statutet dhe dekretet q&#235; po ju m&#235;soj, q&#235; t'i zbatoni n&#235; praktik&#235;, t&#235; jetoni dhe t&#235; shtini n&#235; dor&#235; vendin q&#235; Zoti, Per&#235;ndia i et&#235;rve tuaj, ju jep.</p> 
<p><A NAME="an_4:2">4:2</A>&nbsp;Nuk do t'i shtoni asgj&#235; atyre q&#235; un&#235; ju urdh&#235;roj dhe nuk do t'u hiqni asgj&#235;, por zotohuni t&#235; zbatoni urdhrat e Zotit, Per&#235;ndis&#235; tuaj, q&#235; un&#235; ju porosis.</p> 
<p><A NAME="an_4:3">4:3</A>&nbsp;Syt&#235; tuaj pan&#235; at&#235; q&#235; Zoti b&#235;ri n&#235; Baal-Peor; sepse Zoti, Per&#235;ndia juaj, shkat&#235;rroi para jush t&#235; gjith&#235; ata q&#235; kishin shkuar pas Baal-Peorit;</p> 
<p><A NAME="an_4:4">4:4</A>&nbsp;por ju q&#235; i q&#235;ndruat besnik&#235; Zotit, Per&#235;ndis&#235; tuaj, sot jeni t&#235; gjith&#235; t&#235; gjall&#235;.</p> 
<p><A NAME="an_4:5">4:5</A>&nbsp;Ja, un&#235; ju m&#235;sova statutet dhe dekretet, ashtu si Zoti, Per&#235;ndia im, m&#235; ka urdh&#235;ruar, me q&#235;llim q&#235; t'i zbatoni n&#235; vendin n&#235; t&#235; cilin po hyni p&#235;r ta sht&#235;n&#235; n&#235; dor&#235;.</p> 
<p><A NAME="an_4:6">4:6</A>&nbsp;Do t'i respektoni, pra, dhe do t'i zbatoni n&#235; praktik&#235;; sepse kjo do t&#235; jet&#235; dituria dhe zgjuarsia juaj n&#235; syt&#235; e popujve, t&#235; cil&#235;t, duke d&#235;gjuar t&#235; flitet p&#235;r t&#235; gjitha k&#235;to statute, kan&#235; p&#235;r t&#235; th&#235;n&#235;:  "Ky komb i madh &#235;sht&#235; nj&#235; popull i ditur  dhe i zgjuar!".</p> 
<p><A NAME="an_4:7">4:7</A>&nbsp;Cili komb i madh ka n&#235; fakt Per&#235;ndin&#235; aq pran&#235; vetes, si Zotin Per&#235;ndin&#235; ton&#235;, q&#235; &#235;sht&#235; pran&#235; nesh sa her&#235; e k&#235;rkojm&#235;?</p> 
<p><A NAME="an_4:8">4:8</A>&nbsp;Cili komb i madh ka statute dhe dekrete t&#235; drejta si gjith&#235; ky ligj q&#235; po ju v&#235; p&#235;rpara sot?</p> 
<p><A NAME="an_4:9">4:9</A>&nbsp;Vet&#235;m kini kujdes p&#235;r veten tuaj dhe tregohuni t&#235; zellsh&#235;m p&#235;r shpirtin tuaj, n&#235; m&#235;nyr&#235; q&#235; t&#235; mos harroni gj&#235;rat q&#235; syt&#235; tuaj kan&#235; par&#235; dhe k&#235;to t&#235; mos largohen nga zemra juaj p&#235;r t&#235; gjitha dit&#235;t e  jet&#235;s suaj. Por ua m&#235;soni bijve tuaj dhe bijve  t&#235; bijve tuaj,</p> 
<p><A NAME="an_4:10">4:10</A>&nbsp;ve&#231;an&#235;risht p&#235;r dit&#235;n gjat&#235; s&#235; cil&#235;s jeni paraqitur para Zotit, Per&#235;ndis&#235; tuaj n&#235; Horeb, kur Zoti m&#235; tha: "M&#235; mblidh popullin dhe ai t&#235; d&#235;gjoj&#235; fjal&#235;t e mia, q&#235; t&#235; m&#235;sojn&#235; t&#235; m&#235; ken&#235; frik&#235; gjat&#235; t&#235;  gjitha dit&#235;ve q&#235; do t&#235; jetojn&#235; mbi tok&#235; dhe  t'ua m&#235;sojn&#235; bijve t&#235; tyre".</p> 
<p><A NAME="an_4:11">4:11</A>&nbsp;At&#235;her&#235; ju u afruat dhe u ndal&#235;t n&#235; k&#235;mb&#235;t e malit; dhe mali digjej nga flak&#235;t q&#235; ngriheshin n&#235; mes t&#235; qiellit, dhe ishte rrethuar nga terrina, nga re dhe nga nj&#235; err&#235;sir&#235; e d&#235;ndur.</p> 
<p><A NAME="an_4:12">4:12</A>&nbsp;Dhe Zoti ju foli nga mesi i zjarrit; ju d&#235;gjuat ting&#235;llimin e fjal&#235;ve, por nuk pat&#235; asnj&#235; figur&#235;; d&#235;gjuat vet&#235;m nj&#235; z&#235;.</p> 
<p><A NAME="an_4:13">4:13</A>&nbsp;K&#235;shtu ai ju shpalli bes&#235;lidhjen e tij, q&#235; ju porositi t&#235; respektoni, dometh&#235;n&#235; t&#235; dhjet&#235; urdh&#235;rimet; dhe i shkroi mbi dy pllaka prej guri.</p> 
<p><A NAME="an_4:14">4:14</A>&nbsp;Dhe mua, n&#235; at&#235; koh&#235;, Zoti m&#235; urdh&#235;roi t'ju m&#235;soj statutet dhe dekretet, q&#235; t'i zbatoni n&#235; vendin ku jeni duke hyr&#235; p&#235;r t'u b&#235;r&#235; zot&#235;r t&#235; tij.</p> 
<p><A NAME="an_4:15">4:15</A>&nbsp;Me qen&#235;, pra se nuk pat&#235; asnj&#235; figur&#235; dit&#235;n q&#235; Zoti ju foli n&#235; Horeb nga mesi i zjarrit, tregoni kujdes t&#235; ve&#231;ant&#235; p&#235;r shpirt&#235;rat tuaja,</p> 
<p><A NAME="an_4:16">4:16</A>&nbsp;me q&#235;llim q&#235; t&#235; mos shthureni dhe t&#235; mos gdhendni ndonj&#235; sh&#235;mb&#235;lltyr&#235;, n&#235; trajt&#235;n e ndonj&#235; figure: paraqitjen e nj&#235; burri apo t&#235; nj&#235; gruaje,</p> 
<p><A NAME="an_4:17">4:17</A>&nbsp;paraqitjen e nj&#235; kafshe q&#235; &#235;sht&#235; mbi tok&#235;, paraqitjen e nj&#235; zogu q&#235; fluturon n&#235; qiell,</p> 
<p><A NAME="an_4:18">4:18</A>&nbsp;paraqitjen e &#231;do gj&#235;je q&#235; zvarritet mbi dhe, paraqitjen e nj&#235; peshku q&#235; noton n&#235; uj&#235;rat posht&#235; tok&#235;s;</p> 
<p><A NAME="an_4:19">4:19</A>&nbsp;sepse duke ngritur syt&#235; n&#235; qiell dhe duke par&#235; diellin, h&#235;n&#235;n, yjet, t&#235; t&#235;ra, dometh&#235;n&#235; t&#235;r&#235; ushtrin&#235; qiellore, ti t&#235; mos nxitesh t&#235; biesh p&#235;rmbys p&#235;rpara k&#235;tyre gj&#235;rave dhe t'u sh&#235;rbesh, gj&#235;rave  q&#235; Zoti, Per&#235;ndia yt, u ka dh&#235;n&#235; t&#235;r&#235; popujve  q&#235; ndodhen n&#235;n t&#235; gjith&#235; qiejt&#235;;</p> 
<p><A NAME="an_4:20">4:20</A>&nbsp;por Zoti ju mori dhe ju nxori nga furra e hekurt, nga Egjipti, p&#235;r t&#235; qen&#235; populli i tij, trash&#235;gimia e tij, ashtu si&#231; jeni sot.</p> 
<p><A NAME="an_4:21">4:21</A>&nbsp;Zoti u zem&#235;rua me mua p&#235;r shkakun tuaj, dhe u betua q&#235; nuk do ta kaloja Jordanin dhe nuk do t&#235; hyja n&#235; vendin e mir&#235; q&#235; Zoti, Per&#235;ndia yt, t&#235; jep si trash&#235;gimi.</p> 
<p><A NAME="an_4:22">4:22</A>&nbsp;K&#235;shtu un&#235; do t&#235; vdes n&#235; k&#235;t&#235; vend pa kaluar Jordanin; ju do ta kaloni dhe do t&#235; shtini n&#235; dor&#235; at&#235; vend t&#235; mir&#235;.</p> 
<p><A NAME="an_4:23">4:23</A>&nbsp;Ruhuni se harroni bes&#235;lidhjen q&#235; Zoti, Per&#235;ndia juaj, ka lidhur me ju, dhe b&#235;ni ndonj&#235; sh&#235;mb&#235;lltyr&#235; t&#235; gdhendur n&#235; trajt&#235;n e &#231;far&#235;do gj&#235;je q&#235; Zoti, Per&#235;ndia yt, e ka ndaluar.</p> 
<p><A NAME="an_4:24">4:24</A>&nbsp;Sepse Zoti, Per&#235;ndia yt, &#235;sht&#235; nj&#235; zjarr q&#235; t&#235; konsumon, nj&#235; Zot ziliqar.</p> 
<p><A NAME="an_4:25">4:25</A>&nbsp;Kur t&#235; kesh pjell&#235; bij dhe bij t&#235; bijve t&#235; tu, dhe t&#235; keni banuar p&#235;r nj&#235; koh&#235; t&#235; gjat&#235; n&#235; at&#235; vend, n&#235; rast se shthureni dhe sajoni sh&#235;mb&#235;lltyra t&#235; gdhendura n&#235; trajt&#235;n e &#231;far&#235;do gj&#235;je, dhe b&#235;ni  t&#235; keqen n&#235; syt&#235; e Zotit, Per&#235;ndis&#235; tuaj, p&#235;r  ta ngacmuar,</p> 
<p><A NAME="an_4:26">4:26</A>&nbsp;un&#235; th&#235;rres sot p&#235;r t&#235; d&#235;shmuar kund&#235;r jush qiellin dhe tok&#235;n, se ju do t&#235; zhdukeni shpejt plot&#235;sisht nga vendi ku shkoni p&#235;r t'u b&#235;r&#235; zot&#235;r t&#235; tij, duke kaluar Jordanin. Ju atje nuk do t'i zgjatni  dit&#235;t tuaja, por do t&#235; shkat&#235;rroheni plot&#235;sisht.</p> 
<p><A NAME="an_4:27">4:27</A>&nbsp;Dhe Zoti do t'ju shp&#235;rndaj&#235; midis popujve, dhe nuk do t&#235; mbetet nga ju ve&#231;se nj&#235; num&#235;r i vog&#235;l njer&#235;zish midis kombeve ku do t'ju &#231;oj&#235; Zoti.</p> 
<p><A NAME="an_4:28">4:28</A>&nbsp;Dhe atje do t'u sh&#235;rbeni per&#235;ndive prej druri e prej guri, t&#235; b&#235;ra nga dora e njeriut, q&#235; nuk shohin, nuk d&#235;gjojn&#235;, nuk han&#235; dhe nuk nuhasin.</p> 
<p><A NAME="an_4:29">4:29</A>&nbsp;Por aty do t&#235; k&#235;rkosh Zotin, Per&#235;ndin&#235; t&#235;nd; dhe do ta gjesh, n&#235; rast se do ta k&#235;rkosh me gjith&#235; zem&#235;r dhe me gjith&#235; shpirt.</p> 
<p><A NAME="an_4:30">4:30</A>&nbsp;Kur do t&#235; jesh n&#235; ankth dhe do t&#235; ken&#235; ndodhur t&#235;r&#235; k&#235;to gj&#235;ra, n&#235; koh&#235;n e fundit, do t&#235; kthehesh tek Zoti, Per&#235;ndia yt, dhe do ta d&#235;gjosh z&#235;rin e tij;</p> 
<p><A NAME="an_4:31">4:31</A>&nbsp;(sepse Zoti, Per&#235;ndia yt, &#235;sht&#235; nj&#235; Zot m&#235;shir&#235;plot&#235;); ai nuk t&#235; ka braktisur dhe nuk do t&#235; t&#235; shkat&#235;rroj&#235;, nuk do t&#235; harroj&#235; bes&#235;lidhjen p&#235;r t&#235; cil&#235;n iu betua et&#235;rve t&#235; tu.</p> 
<p><A NAME="an_4:32">4:32</A>&nbsp;Pyet gjithashtu koh&#235;rat e lashta, q&#235; kan&#235; qen&#235; para teje, nga dita q&#235; Per&#235;ndia krijoi njeriun n&#235; tok&#235;, dhe pyet nga nj&#235; an&#235; e qiellit n&#235; tjetr&#235;n n&#235; se ka pasur ndonj&#235; her&#235; nj&#235; gj&#235; aq t&#235; madhe si kjo  ose n&#235; se &#235;sht&#235; d&#235;gjuar nj&#235; gj&#235; e till&#235; si  kjo.</p> 
<p><A NAME="an_4:33">4:33</A>&nbsp;A ka pasur vall&#235; ndonj&#235; popull q&#235; t&#235; ket&#235; d&#235;gjuar z&#235;rin e Per&#235;ndis&#235; t&#235; flas&#235; nga mesi i zjarrit, si&#231; e d&#235;gjove ti, dhe t&#235; ket&#235; mbetur gjall&#235;?</p> 
<p><A NAME="an_4:34">4:34</A>&nbsp;A ka pasur vall&#235; ndonj&#235; Per&#235;ndi q&#235; ka provuar t&#235; shkoj&#235; e t&#235; marr&#235; p&#235;r vete nj&#235; komb n&#235; mes t&#235; nj&#235; kombi tjet&#235;r me an&#235; provash, shenjash, mrekullish dhe betejash, me dor&#235; t&#235; fuqishme, me krah&#235; t&#235;  shtrir&#235; dhe me ankthe t&#235; m&#235;dha terrori, si&#231;  b&#235;ri p&#235;r ju Zoti, Per&#235;ndia juaj, n&#235; Egjipt para syve tuaj?</p> 
<p><A NAME="an_4:35">4:35</A>&nbsp;T&#235; t&#235;ra k&#235;to t&#235; jan&#235; treguar, n&#235; m&#235;nyr&#235; q&#235; t&#235; pranosh se Zoti &#235;sht&#235; Per&#235;ndi dhe q&#235; nuk ka asnj&#235; tjet&#235;r ve&#231; tij.</p> 
<p><A NAME="an_4:36">4:36</A>&nbsp;Nga qielli b&#235;ri q&#235; t&#235; d&#235;gjosh z&#235;rin e tij q&#235; t&#235; t&#235; m&#235;soj&#235;; dhe mbi tok&#235; t&#235; b&#235;ri t&#235; shikosh zjarrin e tij t&#235; madh dhe d&#235;gjove fjal&#235;t e tij n&#235; mes t&#235; zjarrit.</p> 
<p><A NAME="an_4:37">4:37</A>&nbsp;Dhe nga q&#235; i deshi et&#235;rit e tu, ai zgjodhi pasardh&#235;sit e tyre dhe i nxori nga Egjipti n&#235; prani t&#235; tij, me an&#235; t&#235; fuqis&#235; s&#235; tij t&#235; madhe.</p> 
<p><A NAME="an_4:38">4:38</A>&nbsp;duke d&#235;buar para teje kombe m&#235; t&#235; m&#235;dha dhe m&#235; t&#235; fuqishme se ti, me q&#235;llim q&#235; ti t&#235; hyje dhe ta merrje si trash&#235;gimi vendin e tyre.</p> 
<p><A NAME="an_4:39">4:39</A>&nbsp;M&#235;so, pra, sonte dhe mbaje n&#235; zemr&#235;n t&#235;nde q&#235; Zoti &#235;sht&#235; Per&#235;ndi atje lart n&#235; qiejt dhe k&#235;tu posht&#235; n&#235; tok&#235;, dhe se nuk ka asnj&#235; tjet&#235;r.</p> 
<p><A NAME="an_4:40">4:40</A>&nbsp;Respekto pra statutet dhe urdh&#235;rimet e tij q&#235; un&#235; po t&#235; jap sot, q&#235; t&#235; jetosh n&#235; begati ti dhe bijt&#235; e tu mbas teje dhe t&#235; zgjat&#235;sh dit&#235;t e tua n&#235; vendin q&#235; Zoti, Per&#235;ndiai yt, po t&#235; jep p&#235;r gjithnj&#235;".</p> 
<p><A NAME="an_4:41">4:41</A>&nbsp;At&#235;her&#235; Moisiu ve&#231;oi tri qytete matan&#235; Jordanit, n&#235; drejtim t&#235; lindjes,</p> 
<p><A NAME="an_4:42">4:42</A>&nbsp;n&#235; t&#235; cil&#235;t mund t&#235; strehohej vras&#235;si q&#235; kishte vrar&#235; t&#235; af&#235;rmin e tij padashur, pa e urryer m&#235; par&#235;, dhe me q&#235;llim q&#235; t&#235; ruante jet&#235;n e tij duke u strehuar n&#235; njerin prej k&#235;tyre qyteteve:</p> 
<p><A NAME="an_4:43">4:43</A>&nbsp;Betseri n&#235; shkret&#235;tir&#235;n e krahin&#235;s fushore p&#235;r Rubenit&#235;t, Ramothi n&#235; Galaad p&#235;r Gadit&#235;t dhe Golani n&#235; Bashan p&#235;r Manasit&#235;t.</p> 
<p><A NAME="an_4:44">4:44</A>&nbsp;Ky &#235;sht&#235; ligji q&#235; Moisiu u paraqiti bijve t&#235; Izraelit.</p> 
<p><A NAME="an_4:45">4:45</A>&nbsp;K&#235;to jan&#235; regullat, statutet dhe dekretet q&#235; Moisiu u dha bijve t&#235; Izraelit kur dol&#235;n nga Egjipti,</p> 
<p><A NAME="an_4:46">4:46</A>&nbsp;matan&#235; Jordanit, n&#235; lugin&#235;n p&#235;rball&#235; Beth-Peorit, n&#235; vendin e Sihonit, mbretit t&#235; Amorejve, q&#235; banonte n&#235; Heshbon, dhe q&#235; Moisiu dhe bijt&#235; e Izraelit i mund&#235;n kur dol&#235;n nga Egjipti.</p> 
<p><A NAME="an_4:47">4:47</A>&nbsp;Ata shtin&#235; n&#235; dor&#235; vendin e tij dhe vendin e Ogut, mbretit t&#235; Balshanit, dy mbret&#235;r t&#235; Amorejve, q&#235; banonin matan&#235; Jordanit, n&#235; drejtim t&#235; lindjes,</p> 
<p><A NAME="an_4:48">4:48</A>&nbsp;nga Aroreri, q&#235; ndodhet n&#235; brigjet e p&#235;rroit Arnon, deri n&#235; malin Sion, (dometh&#235;n&#235; mali i Hermonit),</p> 
<p><A NAME="an_4:49">4:49</A>&nbsp;bashk&#235; me gjith&#235; fush&#235;n matan&#235; Jordanit, n&#235; drejtim t&#235; lindjes, deri n&#235; detin e Arabahut, posht&#235; shpateve t&#235; Pisgahut.</p> 
<p><A NAME="an_5:1">5:1</A>&nbsp;Moisiu mblodhi t&#235;r&#235; Izraelin dhe i tha: "D&#235;gjo, Izrael, statutet dhe dekretet q&#235; un&#235; shpall sot n&#235; vesh&#235;t e tu me q&#235;llim q&#235; ti t'i m&#235;sosh dhe t&#235; zotohesh t'i zbatosh.</p> 
<p><A NAME="an_5:2">5:2</A>&nbsp;Zoti, Per&#235;ndia yn&#235;, lidhi nj&#235; bes&#235;lidhje me ne n&#235; Horeb.</p> 
<p><A NAME="an_5:3">5:3</A>&nbsp;Zoti e lidhi k&#235;t&#235; bes&#235;lidhje jo me et&#235;rit tan&#235;, por me ne q&#235; jemi k&#235;tu t&#235; gjith&#235; t&#235; gjall&#235;.</p> 
<p><A NAME="an_5:4">5:4</A>&nbsp;Zoti ju foli n&#235; sy n&#235; mal, nga mesi i zjarrit.</p> 
<p><A NAME="an_5:5">5:5</A>&nbsp;Un&#235; ndodhesha at&#235;her&#235; midis Zotit dhe jush p&#235;r t'ju referuar fjal&#235;n e tij, sepse ju pat&#235;t frik&#235; nga zjarri dhe nuk u ngjit&#235;t n&#235; mal. Ai tha:</p> 
<p><A NAME="an_5:6">5:6</A>&nbsp;"Un&#235; jam Zoti, Per&#235;ndia yt, q&#235; t&#235; ka nxjerr&#235; nga vendi i Egjiptit, nga sht&#235;pia e skllav&#235;ris&#235;.</p> 
<p><A NAME="an_5:7">5:7</A>&nbsp;Nuk do t&#235; kesh per&#235;ndi t&#235; tjera p&#235;rpara meje.</p> 
<p><A NAME="an_5:8">5:8</A>&nbsp;Nuk do t&#235; b&#235;sh asnj&#235; skulptur&#235; apo sh&#235;mb&#235;lltyr&#235; t&#235; gj&#235;rave q&#235; jan&#235; atje lart n&#235; qiell, k&#235;tu posht&#235; n&#235; tok&#235; apo n&#235; uj&#235;rat posht&#235; tok&#235;s.</p> 
<p><A NAME="an_5:9">5:9</A>&nbsp;Nuk do t&#235; biesh p&#235;rmbys para tyre dhe nuk do t'u sh&#235;rbesh, sepse un&#235;, Zoti, Per&#235;ndia yt, jam nj&#235; Per&#235;ndi xhelos q&#235; d&#235;non paudh&#235;sin&#235; e et&#235;rve ndaj bijve deri n&#235; brezin e tret&#235; dhe t&#235; kat&#235;rt t&#235; atyre q&#235; m&#235; urrejn&#235;,</p> 
<p><A NAME="an_5:10">5:10</A>&nbsp;por tregohem i dashur ndaj mij&#235;ra njer&#235;zish q&#235; m&#235; duan dhe respektojn&#235; urdh&#235;rimet e mia.</p> 
<p><A NAME="an_5:11">5:11</A>&nbsp;Nuk do ta p&#235;rdor&#235;sh m&#235; kot emrin e Zotit, Per&#235;ndis&#235; t&#235;nd, sepse Zoti nuk ka p&#235;r ta l&#235;n&#235; t&#235; pad&#235;nuar at&#235; q&#235; p&#235;rdor emrin e tij kot.</p> 
<p><A NAME="an_5:12">5:12</A>&nbsp;Respekto dit&#235;n e shtun&#235; p&#235;r t&#235; shenjt&#235;ruar, ashtu si&#231; t&#235; ka porositur Zoti, Per&#235;ndia yt.</p> 
<p><A NAME="an_5:13">5:13</A>&nbsp;Do t&#235; punosh gjasht&#235; dit&#235; dhe gjat&#235; k&#235;tyre dit&#235;ve do t&#235; b&#235;sh &#231;do pun&#235; t&#235;nde,</p> 
<p><A NAME="an_5:14">5:14</A>&nbsp;por dita e shtat&#235; &#235;sht&#235; e shtuna, e shenjt&#235; p&#235;r Zotin, Per&#235;ndin&#235; t&#235;nd; nuk do t&#235; b&#235;sh gjat&#235; k&#235;saj dite asnj&#235; pun&#235;, as ti, as biri yt, as bija jote, as sh&#235;rb&#235;tori, as sh&#235;rb&#235;torja, as kau, as gomari,  asnj&#235; nga kafsh&#235;t e tua, dhe t&#235; huajt q&#235;  ndodhen brenda portave t&#235; sht&#235;pis&#235; sate, me q&#235;llim q&#235; sh&#235;rb&#235;tori dhe sh&#235;rb&#235;torja jote t&#235; &#231;lodhen si ti.</p> 
<p><A NAME="an_5:15">5:15</A>&nbsp;Dhe mos harro q&#235; ke qen&#235; skllav n&#235; vendin e Egjiptit dhe q&#235; Zoti, Per&#235;ndia yt, t&#235; nxori q&#235; andej me nj&#235; dor&#235; t&#235; fuqishme dhe vepruese; prandaj Zoti, Per&#235;ndia yt, t&#235; urdh&#235;ron t&#235; respektosh dit&#235;n e shtun&#235;.</p> 
<p><A NAME="an_5:16">5:16</A>&nbsp;Do t&#235; nderosh atin dhe n&#235;n&#235;n t&#235;nde ashtu si t&#235; ka urdh&#235;ruar Zoti, Per&#235;ndia yt, q&#235; t&#235; jetosh gjat&#235; dhe t&#235; g&#235;zosh begatin&#235; n&#235; tok&#235;n q&#235; Zoti, Per&#235;ndia yt, po t&#235; jep.</p> 
<p><A NAME="an_5:17">5:17</A>&nbsp;Nuk do t&#235; vras&#235;sh.</p> 
<p><A NAME="an_5:18">5:18</A>&nbsp;Nuk do t&#235; shkel&#235;sh besnik&#235;rin&#235; bashk&#235;shortore.</p> 
<p><A NAME="an_5:19">5:19</A>&nbsp;Nuk do t&#235; vjedh&#235;sh.</p> 
<p><A NAME="an_5:20">5:20</A>&nbsp;Nuk do t&#235; b&#235;sh d&#235;shmi t&#235; rreme kund&#235;r t&#235; af&#235;rmit t&#235;nd.</p> 
<p><A NAME="an_5:21">5:21</A>&nbsp;Nuk do t&#235; d&#235;shirosh gruan e t&#235; af&#235;rmit t&#235;nd, nuk do t&#235; d&#235;shirosh sht&#235;pin&#235; e t&#235; af&#235;rmit t&#235;nd, as ar&#235;n, as sh&#235;rb&#235;torin, as sh&#235;rb&#235;toren, as kaun, as gomarin dhe asnj&#235; send q&#235; jan&#235; pron&#235; e tij".</p> 
<p><A NAME="an_5:22">5:22</A>&nbsp;K&#235;to fjal&#235; tha Zoti p&#235;rpara t&#235;r&#235; asambles&#235; tuaj, nga mesi i zjarrit, t&#235; res&#235; dhe t&#235; err&#235;sir&#235;s s&#235; dendur, me z&#235; t&#235; fort&#235;; dhe nuk shtoi tjet&#235;r. I shkroi mbi dy pllaka prej guri dhe mi dha mua.</p> 
<p><A NAME="an_5:23">5:23</A>&nbsp;Kur ju d&#235;gjuat z&#235;rin n&#235; mes t&#235; err&#235;sir&#235;s, nd&#235;rsa mali ishte t&#235;r&#235; flak&#235;, ju m'u afruat, gjith&#235; prij&#235;sit e fiseve dhe pleqt&#235; tuaj,</p> 
<p><A NAME="an_5:24">5:24</A>&nbsp;dhe that&#235;: "Ja, Zoti, Per&#235;ndia yn&#235;, na tregoi lavdin&#235; dhe madh&#235;rin&#235; e tij, dhe ne d&#235;gjuam z&#235;rin e tij nga mesi i zjarrit; sot kemi par&#235; q&#235; Per&#235;ndia mund t&#235; flas&#235; me njeriun dhe ky t&#235; mbetet i gjall&#235;.</p> 
<p><A NAME="an_5:25">5:25</A>&nbsp;Po pse duhet t&#235; vdesim? Ky zjarr i madh n&#235; t&#235; v&#235;rtet&#235; do t&#235; na gllab&#235;roj&#235;; n&#235; rast se vazhdojm&#235; t&#235; d&#235;gjojm&#235; akoma z&#235;rin e Zotit, t&#235; Per&#235;ndis&#235; ton&#235;, ne kemi p&#235;r t&#235; vdekur.</p> 
<p><A NAME="an_5:26">5:26</A>&nbsp;Sepse, midis gjith&#235; njer&#235;zve, kush &#235;sht&#235; ai q&#235;, si ne, ka d&#235;gjuar z&#235;rin e Per&#235;ndis&#235; t&#235; gjall&#235; t&#235; flas&#235; n&#235; mes t&#235; zjarrit dhe ka mbetur i gjall&#235;?</p> 
<p><A NAME="an_5:27">5:27</A>&nbsp;Afrohu ti dhe d&#235;gjo t&#235; gjitha ato q&#235; Zoti, Per&#235;ndia yn&#235;, do t&#235; t&#235; thot&#235;, dhe ne do ta d&#235;gjojm&#235; dhe do t&#235; b&#235;jm&#235; ato q&#235; k&#235;rkon ai".</p> 
<p><A NAME="an_5:28">5:28</A>&nbsp;Zoti d&#235;gjoi tingullin e fjal&#235;ve tuaja nd&#235;rsa m&#235; flisnit; k&#235;shtu Zoti m&#235; tha: "Un&#235; d&#235;gjova tingullin e fjal&#235;ve q&#235; ky popull t&#235; drejtoi; &#231;do gj&#235; q&#235; ata than&#235; &#235;sht&#235; mir&#235;.</p> 
<p><A NAME="an_5:29">5:29</A>&nbsp;Ah, sikur t&#235; kishin gjithnj&#235; nj&#235; zem&#235;r t&#235; till&#235;, t&#235; m&#235; kishin frik&#235; dhe t&#235; respektonin t&#235;r&#235; urdh&#235;rimet e mia, q&#235; t&#235; rronin gjithnj&#235; n&#235; begati ata dhe bijt&#235; e tyre!</p> 
<p><A NAME="an_5:30">5:30</A>&nbsp;Shko dhe u thuaj: Kthehuni n&#235; &#231;adrat tuaja.</p> 
<p><A NAME="an_5:31">5:31</A>&nbsp;Por ti q&#235;ndro k&#235;tu me mua dhe un&#235; do t&#235; t&#235; tregoj t&#235;r&#235; urdh&#235;rimet, t&#235;r&#235; statutet dhe dekretet q&#235; do t'u m&#235;sosh atyre, me q&#235;llim q&#235; t'i zbatojn&#235; n&#235; vendin q&#235; un&#235; po u jap si trash&#235;gimi".</p> 
<p><A NAME="an_5:32">5:32</A>&nbsp;Kini pra kujdes t&#235; b&#235;ni at&#235; q&#235; Zoti, Per&#235;ndia juaj, ju ka urdh&#235;ruar; mos u shmangni as djathtas, as majtas;</p> 
<p><A NAME="an_5:33">5:33</A>&nbsp;ecni t&#235; t&#235;r&#235; n&#235; rrug&#235;n q&#235; Zoti, Per&#235;ndia juaj, ju ka caktuar, q&#235; t&#235; jetoni, t&#235; keni mbar&#235;si dhe t&#235; zgjatni dit&#235;t tuaja n&#235; vendin q&#235; do t&#235; pushtoni".</p> 
<p><A NAME="an_6:1">6:1</A>&nbsp;Ky &#235;sht&#235; urdh&#235;rimi, statutet dhe dekretet q&#235; Zoti, Per&#235;ndia juaj, ka urdh&#235;ruar t'ju m&#235;soj&#235;, p&#235;r t'i zbatuar n&#235; vendin n&#235; t&#235; cilin po hyni p&#235;r ta marr&#235; n&#235; zot&#235;rim;</p> 
<p><A NAME="an_6:2">6:2</A>&nbsp;me q&#235;llim q&#235; ti t&#235; kesh frik&#235; nga Zoti, Per&#235;ndia yt, t&#235; respektosh gjat&#235; gjith&#235; dit&#235;ve t&#235; jet&#235;s sate, ti, yt bir dhe djali i birit t&#235;nd, t&#235; t&#235;ra statutet dhe t&#235; gjitha urdh&#235;rimet e tij q&#235; un&#235; po t&#235;  jap, dhe me q&#235;llim q&#235; dit&#235;t e jet&#235;s sate t&#235;  zgjaten.</p> 
<p><A NAME="an_6:3">6:3</A>&nbsp;D&#235;gjo, pra, Izrael, dhe ki kujdes t'i zbatosh n&#235; praktik&#235;, me q&#235;llim q&#235; t&#235; njoh&#235;sh begatin&#235; dhe t&#235; shum&#235;zohesh me t&#235; madhe n&#235; vendin ku rrjedh qum&#235;sht dhe mjalt, ashtu si t&#235; ka th&#235;n&#235; Zoti, Per&#235;ndia i et&#235;rve t&#235; tu.</p> 
<p><A NAME="an_6:4">6:4</A>&nbsp;D&#235;gjo, Izrael, Zoti, Per&#235;ndia yn&#235;, &#235;sht&#235; nj&#235; i vet&#235;m.</p> 
<p><A NAME="an_6:5">6:5</A>&nbsp;Ti do ta duash, pra, Zotin, Per&#235;ndin&#235; t&#235;nd, me gjith&#235; zem&#235;r, me gjith&#235; shpirt dhe me t&#235;r&#235; forc&#235;n t&#235;nde.</p> 
<p><A NAME="an_6:6">6:6</A>&nbsp;Dhe k&#235;to fjal&#235; q&#235; sot po t&#235; urdh&#235;roj do t&#235; mbeten n&#235; zemr&#235;n t&#235;nde;</p> 
<p><A NAME="an_6:7">6:7</A>&nbsp;do t'ua ngulit&#235;sh bijve t&#235; tu, do t&#235; flas&#235;sh p&#235;r to kur rri ulur n&#235; sht&#235;pin&#235; t&#235;nde, kur ec&#235;n rrug&#235;s, kur ke r&#235;n&#235; n&#235; shtrat dhe kur &#231;ohesh.</p> 
<p><A NAME="an_6:8">6:8</A>&nbsp;Do t'i lidh&#235;sh si nj&#235; shenj&#235; n&#235; dor&#235;, do t&#235; jen&#235; si shirita midis syve,</p> 
<p><A NAME="an_6:9">6:9</A>&nbsp;dhe do t'i shkruash mbi pllakat e sht&#235;pis&#235; sate dhe mbi portat e tua.</p> 
<p><A NAME="an_6:10">6:10</A>&nbsp;Kur pastaj Zoti, Per&#235;ndia yt, do t&#235; t&#235; fus&#235; n&#235; vendin p&#235;r t&#235; cilin iu betua et&#235;rve t&#235; tu, Abrahamit, Isakut dhe Jakobit, t&#235; t&#235; jap&#235; qytete t&#235; m&#235;dha dhe t&#235; bukura q&#235; ti nuk i ke nd&#235;rtuar,</p> 
<p><A NAME="an_6:11">6:11</A>&nbsp;dhe sht&#235;pi plot me t&#235; mira q&#235; ti nuk i ke mbushur, puse t&#235; &#231;elur q&#235; ti nuk i ke g&#235;rmuar, vreshta dhe ullishte q&#235; ti nuk i ke mbjell&#235;; kur t&#235; kesh ngr&#235;n&#235; dhe t&#235; jesh ngopur,</p> 
<p><A NAME="an_6:12">6:12</A>&nbsp;ki kujdes t&#235; mos harrosh Zotin q&#235; t&#235; nxori nga vendi i Egjiptit, nga sht&#235;pia e skllav&#235;ris&#235;.</p> 
<p><A NAME="an_6:13">6:13</A>&nbsp;Do t&#235; kesh frik&#235; nga Zoti, Per&#235;ndia yt, do t'i sh&#235;rbesh dhe do t&#235; betohesh p&#235;r emrin e tij.</p> 
<p><A NAME="an_6:14">6:14</A>&nbsp;Nuk do t&#235; shkoni pas per&#235;ndive t&#235; tjera midis per&#235;ndive t&#235; popujve q&#235; ju rrethojn&#235;,</p> 
<p><A NAME="an_6:15">6:15</A>&nbsp;(sepse Zoti, Per&#235;ndia yt, q&#235; ndodhet n&#235; mes teje, &#235;sht&#235; nj&#235; Per&#235;ndi ziliqar); p&#235;rndryshe zem&#235;rimi i Zotit, Per&#235;ndis&#235; t&#235;nd, do t&#235; ndizej kund&#235;r teje dhe do t&#235; b&#235;nte q&#235; ti t&#235; zhdukesh nga faqja e dheut.</p> 
<p><A NAME="an_6:16">6:16</A>&nbsp;Nuk do t&#235; tundoni Zotin, ashtu si u p&#235;rpoq&#235;t n&#235; Masa.</p> 
<p><A NAME="an_6:17">6:17</A>&nbsp;Do t&#235; respektoni me kujdes urdh&#235;rimet e Zotit, Per&#235;ndis&#235; tuaj, rregullat dhe statutet e tij q&#235; ai ju ka urdh&#235;ruar.</p> 
<p><A NAME="an_6:18">6:18</A>&nbsp;Prandaj do t&#235; b&#235;sh at&#235; q&#235; &#235;sht&#235; e drejt&#235; dhe e mir&#235; n&#235; syt&#235; e Zotit, q&#235; ti t&#235; p&#235;rparosh dhe t&#235; hysh e t&#235; pushtosh vendin e mir&#235; q&#235; Zoti iu betua t'u jap&#235; et&#235;rve t&#235; tu,</p> 
<p><A NAME="an_6:19">6:19</A>&nbsp;duke d&#235;buar t&#235;r&#235; armiqt&#235; e tu, ashtu si&#231; kishte premtuar Zoti.</p> 
<p><A NAME="an_6:20">6:20</A>&nbsp;Kur n&#235; t&#235; ardhmen biri yt do t&#235; t&#235; pyes&#235;: "&#199;far&#235; kuptimi kan&#235; k&#235;to rregulla, statute dhe dekrete, q&#235; Zoti, Per&#235;ndia yn&#235;, ju ka urdh&#235;ruar?",</p> 
<p><A NAME="an_6:21">6:21</A>&nbsp;ti do t'i p&#235;rgjigjesh birit t&#235;nd: "Ishim skllev&#235;r t&#235; Faraonit n&#235; Egjipt dhe Zoti na nxori nga Egjipti me nj&#235; dor&#235; t&#235; fuqishme</p> 
<p><A NAME="an_6:22">6:22</A>&nbsp;P&#235;rve&#231; k&#235;saj Zoti veproi para syve tona, kreu mrekulli t&#235; m&#235;dha dhe t&#235; tmerrshme kund&#235;r Egjiptit, Faraonit dhe gjith&#235; sht&#235;pis&#235; s&#235; tij.</p> 
<p><A NAME="an_6:23">6:23</A>&nbsp;Dhe na nxori q&#235; andej p&#235;r t&#235; na &#231;uar n&#235; vendin q&#235; u ishte betuar t'u jepte et&#235;rve tan&#235;.</p> 
<p><A NAME="an_6:24">6:24</A>&nbsp;K&#235;shtu Zoti na urdh&#235;roi t&#235; zbatonim n&#235; praktik&#235; t&#235; gjitha k&#235;to statute duke pasur frik&#235; nga Zoti, Per&#235;ndia yn&#235;, q&#235; t&#235; kemi gjithnj&#235; mir&#235;q&#235;nie dhe q&#235; ai t&#235; na mbante t&#235; gjall&#235;, si&#231; po ndodh tani.</p> 
<p><A NAME="an_6:25">6:25</A>&nbsp;Dhe kjo do t&#235; jet&#235; drejt&#235;sia jon&#235; n&#235; rast se kujdesemi t&#235; zbatojm&#235; n&#235; praktik&#235; t&#235;r&#235; urdh&#235;rimet e Zotit, Per&#235;ndis&#235; ton&#235;, ashtu si&#231; na ka urdh&#235;ruar"".</p> 
<p><A NAME="an_7:1">7:1</A>&nbsp;"Kur Zoti, Per&#235;ndia yt, do t&#235; t&#235; fus&#235; n&#235; vendin ku ti po hyn p&#235;r ta zot&#235;ruar at&#235;, dhe kur t&#235; ket&#235; d&#235;buar para teje shum&#235; kombe: Hitejt&#235;, Girgashejt&#235;, Amorejt&#235;, Kananejt&#235;, Perezejt&#235;, Hivejt&#235; dhe Gebusejt&#235;,</p> 
<p><A NAME="an_7:2">7:2</A>&nbsp;dhe kur Zoti, Per&#235;ndia yt, t'i ket&#235; l&#235;n&#235; n&#235; pushtetin t&#235;nd, ti do t'i mund&#235;sh dhe do t&#235; vendos&#235;sh shfarosjen e tyre, nuk do t&#235; b&#235;sh asnj&#235; aleanc&#235; me ta dhe nuk do t&#235; tregosh asnj&#235; m&#235;shir&#235; ndaj tyre.</p> 
<p><A NAME="an_7:3">7:3</A>&nbsp;Nuk do t&#235; lidh&#235;sh martes&#235; me ta. Nuk do t'u jap&#235;sh bijat e tua bijve t&#235; tyre dhe nuk do t&#235; marr&#235;sh bijat e tyre p&#235;r bijt&#235; e tu,</p> 
<p><A NAME="an_7:4">7:4</A>&nbsp;sepse do t'i largonin bijt&#235; e tu nga un&#235; p&#235;r t'u sh&#235;rbyer per&#235;ndive t&#235; tjera, dhe zem&#235;rimi i Zotit do t&#235; ndizej kund&#235;r jush dhe do t'ju shkat&#235;rronte menj&#235;her&#235;.</p> 
<p><A NAME="an_7:5">7:5</A>&nbsp;Por me ta do t&#235; silleni k&#235;shtu: do t&#235; shkat&#235;rroni altar&#235;t e tyre, do t&#235; cop&#235;toni kolonat e tyre t&#235; shenjta, do t&#235; rr&#235;zoni Asherimet e tyre dhe do t'u vini flak&#235;n sh&#235;mb&#235;lltyrave t&#235; tyre t&#235; gdhendura.</p> 
<p><A NAME="an_7:6">7:6</A>&nbsp;Me qen&#235; se ti je nj&#235; popull q&#235; je shenjt&#235;ruar tek Zoti, Per&#235;ndia yt; Zoti, Per&#235;ndia yt, t&#235; ka zgjedhur p&#235;r t&#235; qen&#235; thesari i tij i ve&#231;ant&#235; midis t&#235;r&#235; popujve q&#235; ndodhen mbi faqen e dheut.</p> 
<p><A NAME="an_7:7">7:7</A>&nbsp;Zoti nuk e ka v&#235;n&#235; dashurin&#235; e tij mbi ju, as nuk ju ka zgjedhur, sepse nuk ishit m&#235; t&#235; shumt&#235; nga asnj&#235; popull tjet&#235;r; ju ishit n&#235; fakt m&#235; i vogli i t&#235; gjith&#235; popujve;</p> 
<p><A NAME="an_7:8">7:8</A>&nbsp;por sepse Zoti ju do dhe ka dashuri t&#235; mbaj&#235; betimin q&#235; u ka b&#235;r&#235; et&#235;rve tuaj, ai ju nxori me nj&#235; dor&#235; t&#235; fuqishme dhe ju shp&#235;toi nga sht&#235;pia e skllav&#235;ris&#235;, nga dora e Faraonit, mbretit t&#235; Egjiptit.</p> 
<p><A NAME="an_7:9">7:9</A>&nbsp;Prano, pra, q&#235; Zoti, Per&#235;ndia yt, &#235;sht&#235; Per&#235;ndia, Per&#235;ndia besnik q&#235; respekton bes&#235;lidhjen e tij dhe tregohet i mbar&#235; deri n&#235; brezin e nj&#235;mijt&#235; ndaj atyre q&#235; e duan dhe q&#235; zbatojn&#235; urdh&#235;rimet e tij,</p> 
<p><A NAME="an_7:10">7:10</A>&nbsp;por u p&#235;rgjigjet menj&#235;her&#235; atyre q&#235; e urrejn&#235;, duke i zhdukur; ai nuk vonon, por do t'u p&#235;rgjigjet menj&#235;her&#235; atyre q&#235; e urrejn&#235;.</p> 
<p><A NAME="an_7:11">7:11</A>&nbsp;Prandaj respekto urdh&#235;rimet, statutet dhe dekretet q&#235; po t&#235; jap sot, duke i zbatuar n&#235; praktik&#235;.</p> 
<p><A NAME="an_7:12">7:12</A>&nbsp;K&#235;shtu, n&#235; rast se ju keni parasysh k&#235;to ligje, i respektoni dhe i zbatoni n&#235; praktik&#235;, Zoti, Per&#235;ndia juaj, do ta mbaj&#235; bes&#235;lidhjen me ju dhe dashamir&#235;sin&#235; p&#235;r t&#235; cil&#235;n u &#235;sht&#235; betuar et&#235;rve tuaj.</p> 
<p><A NAME="an_7:13">7:13</A>&nbsp;Ai do t&#235; t&#235; doj&#235;, do t&#235; t&#235; bekoj&#235; dhe do t&#235; t&#235; shum&#235;zoj&#235;, do t&#235; bekoj&#235; frytin e gjiut t&#235;nd dhe frytin e tok&#235;s sate, grurin t&#235;nd, mushtin dhe vajin t&#235;nd, pjelljet e lop&#235;ve dhe t&#235; deleve t&#235; tua n&#235; vendin q&#235; u betua t'u jap&#235; et&#235;rve t&#235; tu.</p> 
<p><A NAME="an_7:14">7:14</A>&nbsp;Ti do t&#235; jesh m&#235; i bekuari i t&#235; gjith&#235; popujve dhe nuk do t&#235; ket&#235; midis teje asnj&#235; burr&#235; apo grua shterp&#235;, as edhe midis bag&#235;tis&#235; sate.</p> 
<p><A NAME="an_7:15">7:15</A>&nbsp;Zoti do t&#235; largoj&#235; nga ti &#231;far&#235;do lloj s&#235;mundje, nuk do t&#235; d&#235;rgoj&#235; mbi ty asnj&#235; t&#235; keqe vdekjeprur&#235;se t&#235; Egjiptit q&#235; ke njohur, por do t'i d&#235;rgoj&#235; mbi t&#235; gjith&#235; ata q&#235; t&#235; urrejn&#235;.</p> 
<p><A NAME="an_7:16">7:16</A>&nbsp;Do t&#235; shfaros&#235;sh, pra, t&#235; gjith&#235; popujt q&#235; Zoti, Per&#235;ndia yt, po t&#235; jep n&#235; pushtetin t&#235;nd; syri yt nuk duhet t&#235; ket&#235; m&#235;shir&#235; p&#235;r ta dhe mos u sh&#235;rbe per&#235;ndive t&#235; tyre, sepse ky do t&#235; ishte nj&#235; kurth p&#235;r ty.</p> 
<p><A NAME="an_7:17">7:17</A>&nbsp;N&#235; zemr&#235;n t&#235;nde mund t&#235; thuash: "K&#235;ta kombe jan&#235; m&#235; t&#235; m&#235;dhenj se un&#235;, si do t&#235; arrij un&#235; t'i d&#235;boj?".</p> 
<p><A NAME="an_7:18">7:18</A>&nbsp;Mos ki frik&#235; prej tyre, por kujto at&#235; q&#235; Zoti, Per&#235;ndia yt, i b&#235;ri Faraonit dhe t&#235; gjith&#235; Egjiptasve;</p> 
<p><A NAME="an_7:19">7:19</A>&nbsp;kujto provat e m&#235;dha q&#235; pe me syt&#235; e tu, shenjat dhe mrekullit&#235; e dor&#235;s s&#235; fuqishme dhe t&#235; krahut t&#235; shtrir&#235; me t&#235; cil&#235;t Zoti, Per&#235;ndia yt, t&#235; nxori nga Egjipti; k&#235;shtu do t&#235; veproj&#235; Zoti, Per&#235;ndia yt, me t&#235; gjith&#235; popujt nga t&#235; cil&#235;t ke frik&#235;.</p> 
<p><A NAME="an_7:20">7:20</A>&nbsp;P&#235;rve&#231; k&#235;saj, Zoti, Per&#235;ndia yt, do t&#235; &#231;oj&#235; kund&#235;r tyre grerat, deri sa ata q&#235; kan&#235; mbetur dhe ata q&#235; jan&#235; fshehur nga frika jote t&#235; ken&#235; vdekur.</p> 
<p><A NAME="an_7:21">7:21</A>&nbsp;Mos ki frik&#235; prej tyre, sepse Zoti, Per&#235;ndia yt, &#235;sht&#235; n&#235; mes jush, nj&#235; Per&#235;ndi i madh dhe i tmerrsh&#235;m.</p> 
<p><A NAME="an_7:22">7:22</A>&nbsp;Zoti, Per&#235;ndia yt, do t'i d&#235;boj&#235; pak e nga pak k&#235;to kombe para teje; ti nuk do t&#235; arrish t'i zhduk&#235;sh menj&#235;her&#235;, sepse p&#235;rndryshe bishat e fush&#235;s do t&#235; shtoheshin shum&#235; kund&#235;r teje;</p> 
<p><A NAME="an_7:23">7:23</A>&nbsp;por Zoti, Per&#235;ndia yt, do t'i v&#235;r&#235; n&#235;n pushtetin t&#235;nd, dhe do t'i hutoj&#235; shum&#235; deri sa t&#235; shfarosen.</p> 
<p><A NAME="an_7:24">7:24</A>&nbsp;Do t&#235; jap&#235; n&#235; duart e tua mbret&#235;rit e tyre dhe ti do t&#235; zhduk&#235;sh emrat e tyre n&#235;n qiejt&#235;; askush nuk mund t&#235; rezistoj&#235; para teje, deri sa t'i kesh shfarosur.</p> 
<p><A NAME="an_7:25">7:25</A>&nbsp;Do t'u v&#235;sh flak&#235;n sh&#235;mb&#235;lltyrave t&#235; gdhendura t&#235; per&#235;ndive t&#235; tyre; nuk do t&#235; d&#235;shirosh arin dhe argjendin q&#235; ndodhet mbi to dhe nuk do ta marr&#235;sh p&#235;r vete, p&#235;rndryshe do t&#235; biesh n&#235; kurth, sepse  kjo &#235;sht&#235; nj&#235; gj&#235; e neveritshme p&#235;r Zotin,  Per&#235;ndin&#235; t&#235;nd;</p> 
<p><A NAME="an_7:26">7:26</A>&nbsp;dhe nuk do t&#235; fut&#235;sh gj&#235;ra t&#235; neveritshme n&#235; sht&#235;pin&#235; t&#235;nde, sepse do t&#235; d&#235;nohesh me shkat&#235;rrim ashtu si ato gj&#235;ra; do ta urresh dhe do ta kesh neveri plot&#235;sisht, sepse &#235;sht&#235; nj&#235; gj&#235; e caktuar p&#235;r t'u shkat&#235;rruar".</p> 
<p><A NAME="an_8:1">8:1</A>&nbsp;"Kini kujdes t&#235; zbatoni n&#235; praktik&#235; t&#235; gjitha urdh&#235;rimet q&#235; po ju jap sot, me q&#235;llim q&#235; t&#235; jetoni, t&#235; shum&#235;zoheni dhe t&#235; pushtoni vendin q&#235; Zoti u betua t'u jap&#235; et&#235;rve tuaj.</p> 
<p><A NAME="an_8:2">8:2</A>&nbsp;Kujto gjith&#235; rrug&#235;n q&#235; Zoti, Per&#235;ndia yt, t&#235; ka b&#235;r&#235; t&#235; p&#235;rshkosh n&#235; k&#235;t&#235; dyzet&#235; vjet n&#235; shkret&#235;tir&#235; q&#235; ti t&#235; ul&#235;sh kok&#235;n dhe t&#235; vihesh n&#235; prov&#235;, p&#235;r t&#235; ditur &#231;far&#235; kishte n&#235; zemr&#235;n t&#235;nde dhe n&#235; se do t&#235; respektoje apo jo urdh&#235;rimet e tij.</p> 
<p><A NAME="an_8:3">8:3</A>&nbsp;K&#235;shtu, pra, ai t&#235; b&#235;ri t&#235; ulesh kok&#235;n, t&#235; provosh urin&#235;, pastaj t&#235; ka ushqyer me manna q&#235; ti nuk e njihje dhe as et&#235;rit e tu s'e kishin njohur kurr&#235;, me qellim q&#235; ti t&#235; kuptosh se njeriu nuk rron  vet&#235;m me buk&#235;, por rron me &#231;do fjal&#235; q&#235; del  nga goja e Zotit.</p> 
<p><A NAME="an_8:4">8:4</A>&nbsp;Petkat e tua nuk t&#235; jan&#235; konsumuar mbi trup dhe k&#235;mba jote nuk &#235;sht&#235; enjtur gjat&#235; k&#235;tyre dyzet viteve.</p> 
<p><A NAME="an_8:5">8:5</A>&nbsp;Prano, pra, n&#235; zemr&#235;n t&#235;nde se, ashtu si njeriu korigjon birin e vet, ashtu Zoti Per&#235;ndia, yt, t&#235; korigjon ty.</p> 
<p><A NAME="an_8:6">8:6</A>&nbsp;Prandaj zbato urdh&#235;rimet e Per&#235;ndis&#235;, t&#235; Zotit t&#235;nd, duke ecur n&#235; rrug&#235;t e tij dhe duke ia pasur frik&#235;n;</p> 
<p><A NAME="an_8:7">8:7</A>&nbsp;sepse, Zoti Per&#235;ndia yt, po t&#235; b&#235;n t&#235; hysh n&#235; nj&#235; vend t&#235; mir&#235;, nj&#235; vend me rrjedha uji e me burime q&#235; dalin nga luginat dhe nga malet;</p> 
<p><A NAME="an_8:8">8:8</A>&nbsp;nj&#235; vend me grur&#235; dhe elb, me vreshta, me fiq dhe sheg&#235;, nj&#235; vend me ullinj q&#235; japin vaj dhe me mjalt&#235;;</p> 
<p><A NAME="an_8:9">8:9</A>&nbsp;nj&#235; vend ku do t&#235; hash buk&#235; sa t&#235; duash, ku nuk do t&#235; t&#235; mungoj&#235; kurrgj&#235;; nj&#235; vend ku gur&#235;t jan&#235; hekur dhe ku do t&#235; rr&#235;mosh bak&#235;r nga malet.</p> 
<p><A NAME="an_8:10">8:10</A>&nbsp;Do t&#235; hash, pra, dhe do t&#235; ngopesh, dhe do t&#235; bekosh, Zotin Per&#235;ndin&#235; t&#235;nd, p&#235;r shkak t&#235; vendit t&#235; bukur q&#235; t&#235; ka dh&#235;n&#235;.</p> 
<p><A NAME="an_8:11">8:11</A>&nbsp;Ruhu mir&#235; t&#235; mos harrosh Zotin, Per&#235;ndin&#235; t&#235;nd, duke shtuar p&#235;r t&#235; mos zbatuar urdh&#235;rimet e tij, dekretet e tij, statutet e tij q&#235; sot do t&#235; jap&#235;;</p> 
<p><A NAME="an_8:12">8:12</A>&nbsp;e t&#235; mos ndodh&#235; q&#235;, pasi t&#235; kesh ngr&#235;n&#235; deri sa t&#235; ngopesh dhe t&#235; kesh nd&#235;rtuar dhe banuar sht&#235;pi t&#235; bukura,</p> 
<p><A NAME="an_8:13">8:13</A>&nbsp;pasi t&#235; kesh par&#235; t&#235; shtohet bag&#235;tia jote e trash&#235; dhe e im&#235;t t&#235; shtohet, argjendi dhe ari yt, dhe t&#235; rriten t&#235;r&#235; t&#235; mirat e tua,</p> 
<p><A NAME="an_8:14">8:14</A>&nbsp;zemra jote t&#235; lartohet dhe ti t&#235; harrosh Zotin, Per&#235;ndin&#235; t&#235;nd, q&#235; t&#235; nxori nga vendi i Egjiptit, nga sht&#235;pia e skllav&#235;ris&#235;;</p> 
<p><A NAME="an_8:15">8:15</A>&nbsp;q&#235; t&#235; ka sjell&#235; n&#235;p&#235;r k&#235;t&#235; shkret&#235;tir&#235; t&#235; madhe dhe t&#235; tmerrshme, vend gjarprinjsh veprues dhe akrepash, tok&#235; e that&#235; pa uj&#235;; q&#235; nxori uj&#235; p&#235;r ty nga shk&#235;mbijt&#235; shum&#235; t&#235; fort&#235;;</p> 
<p><A NAME="an_8:16">8:16</A>&nbsp;dhe q&#235; n&#235; shkret&#235;tir&#235; t&#235; ka ushqyer me man&#235; t&#235; cil&#235;n et&#235;rit e tu nuk e njihnin, p&#235;r t&#235; t&#235; p&#235;rulur dhe p&#235;r t&#235; t&#235; v&#235;n&#235; n&#235; prov&#235; dhe s&#235; fundi p&#235;r t&#235; t&#235; b&#235;r&#235; t&#235; mir&#235;.</p> 
<p><A NAME="an_8:17">8:17</A>&nbsp;Ruhu, pra, t&#235; thuash n&#235; zemr&#235;n t&#235;nde: "Forca ime dhe fuqia e dor&#235;s sime m'i kan&#235; siguruar k&#235;to pasuri".</p> 
<p><A NAME="an_8:18">8:18</A>&nbsp;Por kujto Zotin, Per&#235;ndin&#235; t&#235;nd, sepse ai t&#235; jep forc&#235;n p&#235;r t&#235; fituar pasuri, p&#235;r t&#235; ruajtur bes&#235;lidhjen p&#235;r t&#235; cil&#235;n Ai iu betua et&#235;rve t&#235; tu, ashtu si&#231; &#235;sht&#235; n&#235; fuqi sot.</p> 
<p><A NAME="an_8:19">8:19</A>&nbsp;Por n&#235; qoft&#235; se ti harron Zotin, Per&#235;ndin&#235; t&#235;nd, p&#235;r t&#235; shkuar pas per&#235;ndive t&#235; tjera dhe p&#235;r t'u sh&#235;rbyer dhe p&#235;r t&#235; r&#235;n&#235; p&#235;rmbys para tyre, un&#235; sot shpall solemnisht para jush se do t&#235; vdisni me siguri.</p> 
<p><A NAME="an_8:20">8:20</A>&nbsp;Do t&#235; vdisni si kombet q&#235; Zoti zhduk para jush, sepse nuk e keni d&#235;gjuar z&#235;rin e Zotit, Per&#235;ndis&#235; tuaj".</p> 
<p><A NAME="an_9:1">9:1</A>&nbsp;"D&#235;gjo, o Izrael! Sot ti do t&#235; kalosh Jordanin p&#235;r t&#235; hyr&#235; dhe p&#235;r t&#235; pushtuar kombe m&#235; t&#235; m&#235;dha dhe m&#235; t&#235; fuqishme se ti, qytete t&#235; m&#235;dha dhe t&#235; fortifikuara deri n&#235; qiell,</p> 
<p><A NAME="an_9:2">9:2</A>&nbsp;nj&#235; popull t&#235; madh dhe me shtat t&#235; lart&#235;, pasardh&#235;sit e Anakim&#235;ve q&#235; ti i njeh, dhe p&#235;r t&#235; cil&#235;t ke d&#235;gjuar t&#235; thon&#235;: "Kush mund t'i p&#235;rballoj&#235; pasardh&#235;sit e Anakut?".</p> 
<p><A NAME="an_9:3">9:3</A>&nbsp;Dije, pra, q&#235; sot Zoti, Per&#235;ndia yt, &#235;sht&#235; ai q&#235; do t&#235; marshoj&#235; para teje si nj&#235; zjarr gllab&#235;rues; ai do t'i shkat&#235;rroj&#235; dhe do t'i rr&#235;zoj&#235; para teje; k&#235;shtu ti do t'i p&#235;rz&#235;sh dhe do t'i vras&#235;sh shpejt, ashtu si t&#235; ka th&#235;n&#235; Zoti.</p> 
<p><A NAME="an_9:4">9:4</A>&nbsp;Kur Zoti, Per&#235;ndia yt, do t'i ket&#235; d&#235;buar para teje, mos thuaj n&#235; zemr&#235;n t&#235;nde: "&#201;sht&#235; p&#235;r shkak t&#235; drejt&#235;sis&#235; sime q&#235; Zoti m&#235; dha n&#235; zot&#235;rim k&#235;t&#235; vend". &#201;sht&#235; p&#235;rkundrazi lig&#235;sia e k&#235;tyre kombeve q&#235; e shtyu Zotin t'i d&#235;boj&#235; para teje.</p> 
<p><A NAME="an_9:5">9:5</A>&nbsp;Jo, nuk &#235;sht&#235; as nga drejt&#235;sia jote as nga ndershm&#235;ria e zemr&#235;s sate, q&#235; ti hyn p&#235;r t&#235; pushtuar vendin e tyre, por nga lig&#235;sia e k&#235;tyre kombeve q&#235; Zoti, Per&#235;ndia yt, po i d&#235;bon para teje, dhe p&#235;r t&#235;  mbajtur fjal&#235;n e dh&#235;n&#235; et&#235;rve t&#235; tu, Abrahamit,  Isakut dhe Jakobit.</p> 
<p><A NAME="an_9:6">9:6</A>&nbsp;Dije, pra, q&#235; nuk &#235;sht&#235; p&#235;r shkak t&#235; drejt&#235;sis&#235; sate q&#235; Zoti, Per&#235;ndia yt, t&#235; jep n&#235; zot&#235;rim k&#235;t&#235; vend t&#235; mir&#235;, sepse ti je nj&#235; popull kok&#235;fort&#235;.</p> 
<p><A NAME="an_9:7">9:7</A>&nbsp;Kujtohu dhe mos harro si e ke provokuar zem&#235;rimin e Zotit, Per&#235;ndis&#235; t&#235;nd, n&#235; shkret&#235;tir&#235;. Prej dit&#235;s q&#235; keni dal&#235; nga vendi i Egjiptit, deri n&#235; arritjen n&#235; k&#235;t&#235; vend, keni mbajtur nj&#235; q&#235;ndrim prej rebeli, ndaj Zotit.</p> 
<p><A NAME="an_9:8">9:8</A>&nbsp;Edhe n&#235; Horeb provokuat zem&#235;rimin e Zotit; dhe Zoti u zem&#235;rua kund&#235;r jush aq sa donte t'ju shkat&#235;rronte.</p> 
<p><A NAME="an_9:9">9:9</A>&nbsp;Kur u ngjita n&#235; mal p&#235;r t&#235; marr&#235; pllakat prej guri, pllakat e bes&#235;lidhjes q&#235; Zoti kishte lidhur me ju, un&#235; mbeta n&#235; mal dyzet dit&#235; dhe dyzet net, pa ngr&#235;n&#235; buk&#235; dhe pa pir&#235; uj&#235;,</p> 
<p><A NAME="an_9:10">9:10</A>&nbsp;dhe Zoti m&#235; dha dy pllaka guri, t&#235; shkruara me gishtin e Per&#235;ndis&#235;, mbi t&#235; cilat ishin t&#235;r&#235; fjal&#235;t q&#235; Zoti ju kishte th&#235;n&#235; n&#235; mal, n&#235; mes t&#235; zjarrit, dit&#235;n e asambles&#235;.</p> 
<p><A NAME="an_9:11">9:11</A>&nbsp;Dhe pas dyzet dit&#235;ve dhe dyzet netve Zoti m&#235; dha dy pllaka prej guri, pllakat e bes&#235;lidhjes.</p> 
<p><A NAME="an_9:12">9:12</A>&nbsp;Pastaj Zoti m&#235; tha: "&#199;ohu, zbrit me t&#235; shpejt&#235; q&#235; k&#235;tej, sepse populli yt q&#235; ti nxore nga Egjipti &#235;sht&#235; shthurur; kan&#235; devijuar shpejt nga rruga q&#235; un&#235; u kisha urdh&#235;ruar atyre t&#235; ndiqnin dhe kan&#235;  krijuar nj&#235; sh&#235;mb&#235;lltyr&#235; prej metali t&#235; shkrir&#235;".</p> 
<p><A NAME="an_9:13">9:13</A>&nbsp;Zoti m&#235; foli akoma, duke th&#235;n&#235;: "Un&#235; e pash&#235; k&#235;t&#235; popull; ja ai &#235;sht&#235; nj&#235; popull kok&#235;fort&#235;;</p> 
<p><A NAME="an_9:14">9:14</A>&nbsp;l&#235; q&#235; ta shkat&#235;rroj dhe t&#235; fshij emrin e tij n&#235;n qiejt, dhe do t&#235; t&#235; b&#235;j ty nj&#235; komb m&#235; t&#235; fuqish&#235;m dhe m&#235; t&#235; madh se ai".</p> 
<p><A NAME="an_9:15">9:15</A>&nbsp;K&#235;shtu u ktheva dhe zbrita nga mali, nd&#235;rsa mali digjej nga zjarri; dhe dy pllakat e bes&#235;lidhjes ishin n&#235; duart e mia.</p> 
<p><A NAME="an_9:16">9:16</A>&nbsp;Shikova, dhe ja, ju kishit m&#235;katuar kund&#235;r Zotit, Per&#235;ndis&#235; tuaj, dhe kishit b&#235;r&#235; nj&#235; vi&#231; prej metali t&#235; shkrir&#235;. Kishit l&#235;n&#235; shum&#235; shpejt rrug&#235;n q&#235; Zoti ju kishte urdh&#235;ruar t&#235; ndiqnit.</p> 
<p><A NAME="an_9:17">9:17</A>&nbsp;At&#235;her&#235; i kapa dy pllakat, i flaka me duart e mia dhe i cop&#235;tova para syve tuaja.</p> 
<p><A NAME="an_9:18">9:18</A>&nbsp;Pastaj u shtriva p&#235;rpara Zotit, si her&#235;n e par&#235;, dyzet dit&#235; dhe dyzet net me radh&#235;; nuk h&#235;ngra buk&#235; as piva uj&#235; p&#235;r shkak t&#235; m&#235;kateve q&#235; kishit kryer, duke b&#235;r&#235; at&#235; q&#235; &#235;sht&#235; e keqe p&#235;r syt&#235; e Zotit, p&#235;r t&#235; provokuar zem&#235;rimin e tij.</p> 
<p><A NAME="an_9:19">9:19</A>&nbsp;Sepse un&#235; kisha frik&#235; nga zem&#235;rimi dhe nga t&#235;rbimi me t&#235; cil&#235;t Zoti ishte ndezur kund&#235;r jush, aq sa d&#235;sh&#235;ronte shkat&#235;rrimin tuaj. Por Zoti edhe k&#235;t&#235; her&#235; m&#235; d&#235;gjoi.</p> 
<p><A NAME="an_9:20">9:20</A>&nbsp;Dhe Zoti u zem&#235;rua shum&#235; gjithashtu kund&#235;r Aaronit, aq sa donte ta shkat&#235;rronte at&#235;; k&#235;shtu at&#235; her&#235; un&#235; u luta edhe p&#235;r Aaronin.</p> 
<p><A NAME="an_9:21">9:21</A>&nbsp;Pastaj mora objektin e m&#235;katit tuaj, vi&#231;in q&#235; kishit b&#235;r&#235;, e dogja n&#235; zjarr, e cop&#235;tova dhe e th&#235;rmova n&#235; copa shum&#235; t&#235; vogla, deri sa e katandisa n&#235; pluhur t&#235; holl&#235;, dhe e hodha pluhurin n&#235; p&#235;rruan q&#235; zbret nga mali.</p> 
<p><A NAME="an_9:22">9:22</A>&nbsp;Edhe n&#235; Taberah, n&#235; Masa dhe n&#235; Kibroth-Atavah ju provokuat zem&#235;rimin e Zotit.</p> 
<p><A NAME="an_9:23">9:23</A>&nbsp;Kur pastaj Zoti ju nisi jasht&#235; Kadesh-Barneas duke th&#235;n&#235;: "Ngjituni dhe shtini n&#235; dor&#235; vendin q&#235; ju dhash&#235;", ju ngrit&#235;t krye kund&#235;r Zotit, Per&#235;ndis&#235; tuaj, nuk i besuat dhe nuk iu bind&#235;t z&#235;rit t&#235; tij.</p> 
<p><A NAME="an_9:24">9:24</A>&nbsp;U b&#235;t&#235; rebel&#235; kund&#235;r Zotit, qysh nga dita q&#235; ju kam njohur.</p> 
<p><A NAME="an_9:25">9:25</A>&nbsp;K&#235;shtu mbeta p&#235;rmbys para Zotit dyzet dit&#235; dhe dyzet net; dhe e b&#235;ra k&#235;t&#235; sepse Zoti kishte th&#235;n&#235; se donte t'ju shkat&#235;rronte.</p> 
<p><A NAME="an_9:26">9:26</A>&nbsp;Dhe iu luta Zotit, dhe i thash&#235;: "O Zot, o Zot, mos e shkat&#235;rro popullin t&#235;nd dhe trash&#235;gimin&#235; t&#235;nde, q&#235; i ke &#231;liruar me madh&#235;shtin&#235; t&#235;nde, qi i nxore nga Egjipti me nj&#235; dor&#235; t&#235; fuqishme.</p> 
<p><A NAME="an_9:27">9:27</A>&nbsp;Kujto sh&#235;rb&#235;tor&#235;t e tu: Abrahamin, Isakun dhe Jakobin; mos shiko kok&#235;fort&#235;sin&#235; e k&#235;tij populli, lig&#235;sin&#235; ose m&#235;katin e tij,</p> 
<p><A NAME="an_9:28">9:28</A>&nbsp;me q&#235;llim q&#235; vendi prej ku i nxore t&#235; mos thot&#235;: Me q&#235;n&#235; se Zoti nuk ishte n&#235; gjendje t'i fuste n&#235; tok&#235;n q&#235; u kishte premtuar dhe me qen&#235; se i urrente, i nxori q&#235; t&#235; vdesin n&#235; shkret&#235;tir&#235;.</p> 
<p><A NAME="an_9:29">9:29</A>&nbsp;Megjithat&#235; ata jan&#235; populli yt dhe trash&#235;gimia jote, q&#235; ti nxore nga Egjipti me fuqin&#235; t&#235;nde t&#235; madhe dhe me krahun t&#235;nd t&#235; shtrir&#235;"".</p> 
<p><A NAME="an_10:1">10:1</A>&nbsp;"N&#235; at&#235; koh&#235; Zoti m&#235; tha: "Pre dy pllaka prej guri t&#235; nj&#235;llojta me t&#235; parat dhe ngjitu tek un&#235; n&#235; mal; b&#235;j nj&#235; ark&#235; prej druri.</p> 
<p><A NAME="an_10:2">10:2</A>&nbsp;Un&#235; do t&#235; shkruaj mbi pllakat fjal&#235;t q&#235; ishin mbi pllakat e para q&#235; ti cop&#235;tove, dhe ti do t'i v&#235;sh n&#235; ark&#235;".</p> 
<p><A NAME="an_10:3">10:3</A>&nbsp;K&#235;shtu b&#235;ra nj&#235; ark&#235; prej dru akacjeje dhe preva dy pllaka prej guri t&#235; nj&#235;llojta me t&#235; parat; pastaj u ngjita n&#235; mal me dy pllakat n&#235; dor&#235;.</p> 
<p><A NAME="an_10:4">10:4</A>&nbsp;Dhe Zoti shkroi mbi pllakat at&#235; q&#235; kishte shkruar her&#235;n e par&#235;, dometh&#235;n&#235; dhjet&#235; urdh&#235;rimet q&#235; Zoti kishte shpallur p&#235;r ju n&#235; mal, n&#235; mes t&#235; zjarrit, dit&#235;n e asambles&#235;. Pastaj Zoti m'i dor&#235;zoi mua.</p> 
<p><A NAME="an_10:5">10:5</A>&nbsp;At&#235;her&#235; u ktheva dhe zbrita nga mali; i vura pllakat n&#235; ark&#235;n q&#235; kisha b&#235;r&#235;; dhe ato ndodhen aty, ashtu si m&#235; kishte urdh&#235;ruar Zoti.</p> 
<p><A NAME="an_10:6">10:6</A>&nbsp;(Bijt&#235; e Izraelit u nis&#235;n nga puset e bijve t&#235; Jakaanit n&#235; drejtim t&#235; Moserahut. Aty vdiq Aaroni dhe aty u varros; dhe Eleazari bir i tij, u b&#235; prift n&#235; vend t&#235; tij.</p> 
<p><A NAME="an_10:7">10:7</A>&nbsp;Q&#235; andej u nis&#235;n n&#235; drejtim t&#235; Gudgodahut dhe nga Gudgodahu p&#235;r n&#235; Jotbathah, vendi me rrjedha ujore.</p> 
<p><A NAME="an_10:8">10:8</A>&nbsp;N&#235; at&#235; koh&#235; Zoti ve&#231;oi fisin e Levit p&#235;r ta mbartur ark&#235;n e bes&#235;lidhjes s&#235; Zotit, p&#235;r t&#235; qen&#235; p&#235;rpara Zotit dhe p&#235;r t'i sh&#235;rbyer, si dhe p&#235;r t&#235; bekuar n&#235; em&#235;r t&#235; tij deri dit&#235;n e sotme.</p> 
<p><A NAME="an_10:9">10:9</A>&nbsp;Prandaj Levi nuk ka pjes&#235;, as trash&#235;gimi me v&#235;llez&#235;rit e tij; Zoti &#235;sht&#235; trash&#235;gimia e tij, ashtu si Zoti, Per&#235;ndia yt, u kishte premtuar).</p> 
<p><A NAME="an_10:10">10:10</A>&nbsp;Un&#235; mbeta n&#235; mal dyzet dit&#235; e dyzet net me radh&#235; si her&#235;n e par&#235;; Zoti m&#235; d&#235;gjoi edhe k&#235;t&#235; her&#235; dhe nuk pranoi t&#235; t&#235; shkat&#235;rroj&#235;.</p> 
<p><A NAME="an_10:11">10:11</A>&nbsp;At&#235;her&#235; Zoti m&#235; tha: "&#199;ohu, nis rrug&#235;n n&#235; krye t&#235; popullit, q&#235; ata t&#235; futen e t&#235; pushtojn&#235; vendin q&#235; jam betuar t'u jap et&#235;rve t&#235; tyre".</p> 
<p><A NAME="an_10:12">10:12</A>&nbsp;Dhe tani, o Izrael, &#231;far&#235; k&#235;rkon nga ti Zoti, Per&#235;ndia yt? T&#235; kesh frik&#235; nga Zoti, Per&#235;ndia yt, t&#235; ec&#235;sh n&#235; t&#235;r&#235; rrug&#235;t e tij, ta duash dhe t'i sh&#235;rbesh Zotit, Per&#235;ndis&#235; t&#235;nd, me gjith&#235; zem&#235;r e me gjith&#235; shpirt,</p> 
<p><A NAME="an_10:13">10:13</A>&nbsp;dhe t&#235; respektosh p&#235;r t&#235; mir&#235;n t&#235;nde t&#235; gjitha urdh&#235;rimet dhe statutet e Zotit q&#235; sot t&#235; urdh&#235;roj.</p> 
<p><A NAME="an_10:14">10:14</A>&nbsp;Ja, Zotit, Per&#235;ndis&#235; t&#235;nd, i p&#235;rkasin qiejt&#235;, qiejt&#235; e qiejve, toka dhe gjith&#231;ka ajo p&#235;rmban;</p> 
<p><A NAME="an_10:15">10:15</A>&nbsp;por Zoti u fali dashurin&#235; e tij vet&#235;m et&#235;rve t&#235; tu dhe i deshi ata; dhe mbas tyre midis t&#235;r&#235; popujve zgjodhi pasardh&#235;sit e tyre, dometh&#235;n&#235; ju, ashtu si&#231; po ndodh sot.</p> 
<p><A NAME="an_10:16">10:16</A>&nbsp;Prandaj do t&#235; rrethpritni prepucin e zemr&#235;s suaj dhe nuk do ta fort&#235;soni m&#235; qaf&#235;n tuaj;</p> 
<p><A NAME="an_10:17">10:17</A>&nbsp;sepse Zoti, Per&#235;ndia juaj, &#235;sht&#235; Per&#235;ndia i per&#235;ndive, Zot&#235;ria i zot&#235;rive, Per&#235;ndia i madh, i fort&#235; dhe i tmerrsh&#235;m q&#235; nuk &#235;sht&#235; fare i ansh&#235;m dhe nuk pranon dhurata,</p> 
<p><A NAME="an_10:18">10:18</A>&nbsp;q&#235; u siguron drejt&#235;si jetim&#235;ve dhe t&#235; vejave, q&#235; e do t&#235; huajin dhe i jep buk&#235; dhe veshje.</p> 
<p><A NAME="an_10:19">10:19</A>&nbsp;Duajeni, pra, t&#235; huajin, sepse edhe ju ishit t&#235; huaj n&#235; vendin e Egjiptit.</p> 
<p><A NAME="an_10:20">10:20</A>&nbsp;Do t&#235; kesh frik&#235; nga Zoti, Per&#235;ndia yt, do t'i sh&#235;rbesh atij, do t&#235; jesh lidhur ngusht&#235; me t&#235; dhe do t&#235; betohesh me emrin e tij.</p> 
<p><A NAME="an_10:21">10:21</A>&nbsp;Ai &#235;sht&#235; lavdia jote, ai &#235;sht&#235; Per&#235;ndia yt, q&#235; ka b&#235;r&#235; p&#235;r ty ato gj&#235;ra t&#235; m&#235;dha dhe t&#235; tmershme q&#235; syt&#235; e tua i kan&#235; par&#235;.</p> 
<p><A NAME="an_10:22">10:22</A>&nbsp;Et&#235;rit e tu zbrit&#235;n n&#235; Egjipt n&#235; nj&#235; num&#235;r q&#235; nuk i kap&#235;rxente t&#235; shtat&#235;dhjet&#235; personat; dhe tani Zoti, Per&#235;ndia yt, t&#235; ka shum&#235;zuar si yjet e qiellit".</p> 
<p><A NAME="an_11:1">11:1</A>&nbsp;"Duaje, pra, Zotin, Per&#235;ndin&#235; t&#235;nd, dhe respekto gjithnj&#235; rregullat e tij, statutet e tij, dekretet e tij dhe urdh&#235;rimet e tij.</p> 
<p><A NAME="an_11:2">11:2</A>&nbsp;Pranoni sot (sepse nuk u flas bijve tuaj q&#235; nuk e kan&#235; njohur as e kan&#235; par&#235; disiplin&#235;n e Zotit, Per&#235;ndis&#235; tuaj), madh&#235;shtin&#235; e tij, dor&#235;n e tij t&#235; fuqishme dhe krahun e shtrir&#235;,</p> 
<p><A NAME="an_11:3">11:3</A>&nbsp;shenjat e tij dhe veprat e tij q&#235; ka b&#235;r&#235; n&#235; Egjipt kund&#235;r Faraonit, mbretit t&#235; Egjiptit, dhe kund&#235;r vendit t&#235; tij,</p> 
<p><A NAME="an_11:4">11:4</A>&nbsp;at&#235; q&#235; u b&#235;ri ushtris&#235; s&#235; Egjiptit, kuajve t&#235; saj dhe qerreve t&#235; saj, duke derdhur mbi t&#235; uj&#235;rat e Detit t&#235; Kuq nd&#235;rsa ata po ju ndiqnin, dhe si i shkat&#235;rroi Zoti p&#235;r gjithnj&#235;;</p> 
<p><A NAME="an_11:5">11:5</A>&nbsp;at&#235; q&#235; b&#235;ri p&#235;r ju n&#235; shkret&#235;tir&#235;, deri sa t&#235; arrinit n&#235; k&#235;t&#235; vend;</p> 
<p><A NAME="an_11:6">11:6</A>&nbsp;dhe at&#235; q&#235; u b&#235;ri Dathanit dhe Abiramit, bijve t&#235; Eliabit, birit t&#235; Rubenit; si e hapi goj&#235;n toka dhe i g&#235;lltiti me gjith&#235; familjet e tyre, me &#231;adrat e tyre dhe me &#231;do gj&#235; t&#235; gjall&#235; q&#235; i pasonte, n&#235; mes t&#235; gjith&#235; Izraelit.</p> 
<p><A NAME="an_11:7">11:7</A>&nbsp;Por syt&#235; tuaja pan&#235; gj&#235;rat e m&#235;dha q&#235; Zoti ka kryer.</p> 
<p><A NAME="an_11:8">11:8</A>&nbsp;Respektoni, pra, t&#235;r&#235; urdh&#235;rimet q&#235; un&#235; po ju jap sot, q&#235; t&#235; jeni t&#235; fort&#235; dhe t&#235; mundni t&#235; pushtoni vendin q&#235; po b&#235;heni gati t&#235; zot&#235;roni,</p> 
<p><A NAME="an_11:9">11:9</A>&nbsp;dhe me q&#235;llim t'i zgjatni dit&#235;t tuaja n&#235; vendin q&#235; Zoti u betua t'u jap&#235; et&#235;rve tuaj dhe pasardh&#235;sve t&#235; tyre, nj&#235; vend ku rrjedh qum&#235;sht dhe mjalt&#235;.</p> 
<p><A NAME="an_11:10">11:10</A>&nbsp;Mbasi vendi n&#235; t&#235; cilin jeni duke hyr&#235; p&#235;r ta pushtuar nuk &#235;sht&#235; si vendi i Egjiptit prej t&#235; cilit keni dal&#235;, ku mbillnit far&#235;n tuaj dhe pastaj e vaditnit me k&#235;mb&#235;n tuaj si nj&#235; kopsht perimesh;</p> 
<p><A NAME="an_11:11">11:11</A>&nbsp;por vendi ku jeni duke hyr&#235; p&#235;r ta pushtuar &#235;sht&#235; nj&#235; vend me male dhe lugina, q&#235; thith ujin e shiut q&#235; vjen nga qielli;</p> 
<p><A NAME="an_11:12">11:12</A>&nbsp;nj&#235; vend p&#235;r t&#235; cilin Zoti, Per&#235;ndia yt, ka kujdes dhe mbi t&#235; cilin i jan&#235; drejtuar vazhdimisht syt&#235; e Zotit, Per&#235;ndis&#235; t&#235;nd, fillimi i vitit deri n&#235; mbarim t&#235; tij.</p> 
<p><A NAME="an_11:13">11:13</A>&nbsp;Por n&#235; rast se do t'i bindeni me kujdes urdh&#235;rimeve t&#235; mia q&#235; ju jap sot, duke dashur Zotin, Per&#235;ndin&#235; tuaj, dhe duke i sh&#235;rbyer me gjith&#235; zem&#235;r dhe me gjith&#235; shpirt,</p> 
<p><A NAME="an_11:14">11:14</A>&nbsp;do t&#235; ndodh&#235; q&#235; un&#235; do t'i jap vendit tuaj shiun n&#235; koh&#235;n e duhur, shiun e par&#235; dhe shiun e fundit, q&#235; ti t&#235; mbledh&#235;sh grurin, ver&#235;n dhe vajin t&#235;nd;</p> 
<p><A NAME="an_11:15">11:15</A>&nbsp;dhe do t&#235; b&#235;j q&#235; t&#235; rritet edhe bari n&#235; fushat e tua p&#235;r bag&#235;tin&#235; t&#235;nde, dhe ti do t&#235; hash dhe do t&#235; ngopesh.</p> 
<p><A NAME="an_11:16">11:16</A>&nbsp;Kini kujdes q&#235; zemra juaj t&#235; mos mashtrohet dhe t&#235; mos largoheni nga rruga e drejt&#235;, duke sh&#235;rbyer dhe u p&#235;rulur para per&#235;ndive t&#235; tjera;</p> 
<p><A NAME="an_11:17">11:17</A>&nbsp;sepse n&#235; k&#235;t&#235; rast do t&#235; ndizet zem&#235;rimi i Zotit dhe ai do t&#235; mbyll&#235; qiejt&#235; dhe nuk do t&#235; ket&#235; m&#235; shi, toka nuk do t&#235; jap&#235; prodhimet e saj dhe ju do t&#235; vdisni shpejt n&#235; vendin e mir&#235; q&#235; Zoti po ju jep.</p> 
<p><A NAME="an_11:18">11:18</A>&nbsp;Do t'i shtini k&#235;to fjal&#235; n&#235; zemr&#235;n dhe n&#235; m&#235;ndjen tuaj, do t'i lidhni si nj&#235; shenj&#235; n&#235; dor&#235; dhe do t&#235; jen&#235; si ballore midis syve;</p> 
<p><A NAME="an_11:19">11:19</A>&nbsp;do t'ua m&#235;sosh bijve tuaj, duke u folur p&#235;r to kur rri ulur n&#235; sht&#235;pin&#235; t&#235;nde, kur ecn&#235;n rrug&#235;s, kur rri shtrir&#235; dhe kur &#231;ohesh;</p> 
<p><A NAME="an_11:20">11:20</A>&nbsp;do t'i shkruash n&#235; shtalkat e sht&#235;pi t&#235;nde dhe mbi portat e tua,</p> 
<p><A NAME="an_11:21">11:21</A>&nbsp;me q&#235;llim q&#235; dit&#235;t tuaja dhe dit&#235;t e bijve tuaj, n&#235; vendin q&#235; Zoti &#235;sht&#235; betuar t'u jap&#235; et&#235;rve tuaj, t&#235; jen&#235; t&#235; shumta si dit&#235;t e qiellit mbi tok&#235;.</p> 
<p><A NAME="an_11:22">11:22</A>&nbsp;Sepse, duke respektuar me kujdes t&#235; gjitha urdh&#235;rimet q&#235; un&#235; ju urdh&#235;roj t&#235; zbatoni n&#235; praktik&#235;, duke dashur Zotin, Per&#235;ndin&#235; tuaj, duke ecur n&#235; t&#235; gjitha udh&#235;t e tij dhe duke qen&#235; t&#235; lidhur ngusht&#235; me t&#235;,</p> 
<p><A NAME="an_11:23">11:23</A>&nbsp;Zoti do t&#235; d&#235;boj&#235; para jush t&#235; gjitha kombet dhe ju do t&#235; shtini n&#235; dor&#235; kombe m&#235; t&#235; m&#235;dha dhe m&#235; t&#235; fuqishme se ju.</p> 
<p><A NAME="an_11:24">11:24</A>&nbsp;&#199;do vend q&#235; do t&#235; shkel&#235; k&#235;mba juaj, do t&#235; jet&#235; juaji; kufijt&#235; tuaj do t&#235; shtrihen nga shkret&#235;tira deri n&#235; Liban, dhe nga lumi, lumi Eufrat, deri n&#235; detin per&#235;ndimor.</p> 
<p><A NAME="an_11:25">11:25</A>&nbsp;Askush nuk do t&#235; jet&#235; n&#235; gjendje t'ju b&#235;j ball&#235;; Zoti, Per&#235;ndia juaj, ashtu si&#231; ju tha, do t&#235; p&#235;rhap&#235; frik&#235;n dhe tmerrin p&#235;r ju n&#235; t&#235; gjith&#235; vendin q&#235; ju do t&#235; shkelni.</p> 
<p><A NAME="an_11:26">11:26</A>&nbsp;Shikoni, un&#235; v&#235; sot para jush bekimin dhe mallkimin;</p> 
<p><A NAME="an_11:27">11:27</A>&nbsp;bekimin n&#235; rast se u bindeni urdh&#235;rimeve t&#235; Zotit, Per&#235;ndis&#235; tuaj, q&#235; sot ju p&#235;rcaktoj;</p> 
<p><A NAME="an_11:28">11:28</A>&nbsp;mallkimin, n&#235; rast se nuk u bindeni urdh&#235;rimeve t&#235; Zotit, Per&#235;ndis&#235; tuaj, dhe largoheni nga rruga q&#235; ju p&#235;rcaktoj sot, p&#235;r t&#235; ndjekur per&#235;ndi t&#235; tjer&#235; q&#235; nuk i keni njohur kurr&#235;.</p> 
<p><A NAME="an_11:29">11:29</A>&nbsp;Dhe kur Zoti, Per&#235;ndia juaj do t&#235; ket&#235; futur n&#235; vendin q&#235; ti shkon t&#235; pushtosh, ti do ta v&#235;sh bekimin n&#235; malin Gerizim dhe mallkimin n&#235; malin Ebal.</p> 
<p><A NAME="an_11:30">11:30</A>&nbsp;A nuk jan&#235; ata matan&#235; Jordanit, n&#235; per&#235;ndim t&#235; rrug&#235;s ku dielli per&#235;ndon; n&#235; vendin e Kananejve q&#235; banojn&#235; n&#235; Arabah, p&#235;rball&#235; Gilgalit, pran&#235; lisit t&#235; Morehut?</p> 
<p><A NAME="an_11:31">11:31</A>&nbsp;Sepse ju po gatiteni t&#235; kaloni Jordanin p&#235;r t&#235; hyr&#235; dhe p&#235;r t&#235; pushtuar vendin q&#235; Zoti, Per&#235;ndia juaj, po ju jep; ju do ta zot&#235;roni dhe do t&#235; banoni n&#235; t&#235;.</p> 
<p><A NAME="an_11:32">11:32</A>&nbsp;Kini kujdes, pra, t&#235; zbatoni t&#235; gjitha statutet dhe dekretet, q&#235; un&#235; shtroj sot para jush".</p> 
<p><A NAME="an_12:1">12:1</A>&nbsp;"K&#235;to jan&#235; statutet dhe dekretet q&#235; duhet t&#235; keni kujdes t&#235; respektoni n&#235; vendin q&#235; Zoti, Per&#235;ndia i et&#235;rve t&#235; tu, t&#235; ka dh&#235;n&#235; si trash&#235;gimi p&#235;r t&#235; gjitha dit&#235;t q&#235; do t&#235; jetoni mbi tok&#235;.</p> 
<p><A NAME="an_12:2">12:2</A>&nbsp;Do t&#235; shkat&#235;rroni t&#235;r&#235;sisht t&#235; gjitha vendet ku kombet q&#235; jetoni duke p&#235;rz&#235;n&#235; u sh&#235;rbejn&#235; per&#235;ndive t&#235; tyre; mbi malet e larta, mbi kodrat dhe n&#235;n &#231;do pem&#235; q&#235; gjelb&#235;ron.</p> 
<p><A NAME="an_12:3">12:3</A>&nbsp;Do t&#235; rr&#235;noni altar&#235;t e tyre, do t&#235; cop&#235;toni kolonat e tyre t&#235; shenjta, do t'u vini flak&#235;n Asherim&#235;ve t&#235; tyre, do t&#235; rr&#235;zoni sh&#235;mb&#235;lltyrat e gdhendura t&#235; per&#235;ndive t&#235; tyre, do t&#235; zhdukni emrin e tyre nga k&#235;to vende.</p> 
<p><A NAME="an_12:4">12:4</A>&nbsp;Nuk do t&#235; veproni k&#235;shtu me Zotin, Per&#235;ndin&#235; tuaj,</p> 
<p><A NAME="an_12:5">12:5</A>&nbsp;por do ta k&#235;rkoni n&#235; vendin q&#235; Zoti, Per&#235;ndia juaj, do t&#235; zgjedh&#235; midis t&#235;r&#235; fiseve tuaj, p&#235;r t'iu v&#235;n&#235; emrin e tij si banes&#235; e tij; dhe aty do t&#235; shkoni;</p> 
<p><A NAME="an_12:6">12:6</A>&nbsp;aty do t&#235; &#231;oni olokaustet dhe flijimet tuaja, t&#235; dhjetat tuaja, ofertat e larta t&#235; duarve tuaja, ofertat tuaja t&#235; kushtimit dhe ofertat vullnetare, si dhe t&#235; par&#235;lindurit e bag&#235;tive t&#235; trasha dhe t&#235; imta;</p> 
<p><A NAME="an_12:7">12:7</A>&nbsp;dhe aty do t&#235; hani p&#235;rpara Zotit, Per&#235;ndis&#235; tuaj, dhe do t&#235; g&#235;zoheni, ju dhe familjet tuaja, p&#235;r t&#235; gjitha ato q&#235; keni sht&#235;n&#235; n&#235; dor&#235; dhe p&#235;r t&#235; cilat Zoti, Per&#235;ndia juaj, do t'ju bekoj&#235;.</p> 
<p><A NAME="an_12:8">12:8</A>&nbsp;Nuk do t&#235; veproni ashtu si&#231; veprojm&#235; sot k&#235;tu, ku secili b&#235;n t&#235; gjitha ato q&#235; i duken t&#235; drejta n&#235; syt&#235; e tij,</p> 
<p><A NAME="an_12:9">12:9</A>&nbsp;sepse nuk keni hyr&#235; akoma n&#235; pushimin dhe n&#235; trash&#235;gimin&#235; q&#235; Zoti, Per&#235;ndia juaj, ju jep.</p> 
<p><A NAME="an_12:10">12:10</A>&nbsp;Por ju do t&#235; kaloni Jordanin dhe do t&#235; banoni n&#235; vendin q&#235; Zoti, Per&#235;ndia juaj, ju jep n&#235; trash&#235;gimi; dhe ai do t'ju jap&#235; pushim nga t&#235; gjith&#235; armiqt&#235; tuaj q&#235; ju rrethojn&#235; dhe ju do t&#235; keni nj&#235; banim t&#235; sigurt.</p> 
<p><A NAME="an_12:11">12:11</A>&nbsp;At&#235;her&#235; do t&#235; ket&#235; nj&#235; vend ku Zoti, Per&#235;ndia juaj, do t&#235; zgjedh&#235; p&#235;r t&#235; venduar emrin e tij dhe aty do t&#235; &#231;oni t&#235;r&#235; ato q&#235; un&#235; ju urdh&#235;roj: olokaustet tuaja, flijimet tuaja, t&#235; dhjetat tuaja, ofertat  e larta t&#235; duarve tuaja dhe t&#235; gjitha  ofertat e zgjedhura q&#235; i keni premtuar si kusht Zotit.</p> 
<p><A NAME="an_12:12">12:12</A>&nbsp;Dhe do t&#235; g&#235;zoheni p&#235;rpara Zotit, Pr&#235;ndis&#235; tuaj, ju, bijt&#235; dhe bijat tuaja, sh&#235;rb&#235;tor&#235;t dhe sh&#235;rb&#235;toret tuaja, dhe Leviti q&#235; do t&#235; banoj&#235; brenda portave tuaja, sepse ai nuk ka as pjes&#235;, as trash&#235;gimi midis jush.</p> 
<p><A NAME="an_12:13">12:13</A>&nbsp;Ki kujdes t&#235; mos ofrosh olokaustet e tua n&#235; &#231;do vend q&#235; sheh;</p> 
<p><A NAME="an_12:14">12:14</A>&nbsp;por n&#235; vendin q&#235; Zoti do t&#235; zgjedh&#235; n&#235; nj&#235; nga fiset e tua, atje do t&#235; ofrosh olokaustet e tua dhe aty do t&#235; b&#235;sh &#231;do gj&#235; q&#235; un&#235; t&#235; urdh&#235;roj.</p> 
<p><A NAME="an_12:15">12:15</A>&nbsp;Por sa her&#235; q&#235; t&#235; duash, mund t&#235; vras&#235;sh kafsh&#235; dhe t&#235; hash mishin e tyre n&#235; t&#235; gjitha qytetet, simbas bekimit q&#235; t&#235; ka b&#235;r&#235; Zoti; at&#235; mund ta han&#235; si i papastri, ashtu dhe i pastri, si&#231; b&#235;het me mishin e gazel&#235;s dhe t&#235; drerit;</p> 
<p><A NAME="an_12:16">12:16</A>&nbsp;por nuk do t&#235; hani gjakun e tyre; do ta derdhni mbi tok&#235; si&#231; derdhet uji.</p> 
<p><A NAME="an_12:17">12:17</A>&nbsp;Brenda qyteteve t&#235; tua nuk mund t&#235; hash t&#235; dhjetat e grurit t&#235;nd, t&#235; mushtit t&#235;nd, t&#235; vajit t&#235;nd, as pjell&#235;n e par&#235; t&#235; bag&#235;tive t&#235; tua t&#235; trasha dhe t&#235; imta, as at&#235; q&#235; ke premtuar si zotim as n&#235; ofertat  e tua vullnetare, as n&#235; ofertat e larta  t&#235; duarve t&#235; tua.</p> 
<p><A NAME="an_12:18">12:18</A>&nbsp;Por do t'i hash p&#235;rpara Zotit, Per&#235;ndis&#235; t&#235;nd, n&#235; vendin q&#235; Zoti, Per&#235;ndia yt, ka p&#235;r t&#235; zgjedhur, ti, biri yt dhe bija jote, sh&#235;rb&#235;tori yt dhe sh&#235;rb&#235;torja jote, dhe Leviti q&#235; do t&#235; banoj&#235; brenda  portave t&#235; tua; dhe do t&#235; g&#235;zosh p&#235;rpara Zotit,  Per&#235;ndis&#235; t&#235;nd, &#231;do gj&#235; mbi t&#235; cil&#235;n ti v&#235; dor&#235;.</p> 
<p><A NAME="an_12:19">12:19</A>&nbsp;Ki kujdes t&#235; mos shp&#235;rfill&#235;sh Levitin, deri sa t&#235; jetosh n&#235; at&#235; vend.</p> 
<p><A NAME="an_12:20">12:20</A>&nbsp;Kur Zoti, Per&#235;ndia yt, do t'i zgjeroj&#235; kufijt&#235; e tu, ashtu si t&#235; ka premtuar, dhe ti do t&#235; thuash: "Do t&#235; ha mish", sepse ke d&#235;shir&#235; t&#235; hash mish, do t&#235; mund t&#235; hash mish sa her&#235; q&#235; e d&#235;shiron.</p> 
<p><A NAME="an_12:21">12:21</A>&nbsp;N&#235; qoft&#235; se vendi q&#235; Zoti, Per&#235;ndia yt, ka zgjedhur p&#235;r t&#235; venduar emrin e tij do t&#235; jet&#235; larg teje, mund t&#235; vras&#235;sh kafsh&#235; nga bag&#235;tia e trash&#235; dhe e im&#235;t, ashtu si t&#235; kam urdh&#235;ruar; dhe mund t&#235; hash brenda portave t&#235; tua sa her&#235; t&#235; duash.</p> 
<p><A NAME="an_12:22">12:22</A>&nbsp;Vet&#235;m do ta hash ashtu si&#231; hahet mishi i gazel&#235;s dhe i drerit; do t&#235; mund&#235; ta haj&#235; si i papastri ashtu edhe i pastri.</p> 
<p><A NAME="an_12:23">12:23</A>&nbsp;Por ruhu se ha gjakun, sepse gjaku &#235;sht&#235; jeta; dhe ti nuk do ta hash jet&#235;n bashk&#235; me mishin.</p> 
<p><A NAME="an_12:24">12:24</A>&nbsp;Nuk do ta hash, por do ta derdh&#235;sh p&#235;r tok&#235; ashtu si&#231; b&#235;het me ujin.</p> 
<p><A NAME="an_12:25">12:25</A>&nbsp;Nuk do ta hash me q&#235;llim q&#235; t&#235; p&#235;rparosh ti dhe bijt&#235; e tu mbas teje, pse keni b&#235;r&#235; nj&#235; gj&#235; q&#235; &#235;sht&#235; e drejt&#235; n&#235; syt&#235; e Zotit.</p> 
<p><A NAME="an_12:26">12:26</A>&nbsp;Por gj&#235;rat e shenjta q&#235; ke p&#235;r t&#235; ofruar dhe ato t&#235; premtuara si kusht, do t'i marr&#235;sh dhe do t&#235; shkosh n&#235; vendin q&#235; ka zgjedhur Zoti,</p> 
<p><A NAME="an_12:27">12:27</A>&nbsp;dhe do t&#235; ofrosh olokaustet e tua, t&#235; plota, mishin dhe gjakun mbi altarin e Zotit, Per&#235;ndis&#235; t&#235;nd; gjaku i flijimeve t&#235; tua p&#235;rkundrazi do t&#235; shp&#235;rndahet mbi altarin e Zotit, Per&#235;ndis&#235; t&#235;nd, dhe ti do t&#235; hash mishin e tyre.</p> 
<p><A NAME="an_12:28">12:28</A>&nbsp;Ki kjdes dhe bindju t&#235; gjitha fjal&#235;ve q&#235; t&#235; urdh&#235;roj, q&#235; t&#235; p&#235;rparosh ti dhe bijt&#235; e tu pas teje, pse keni b&#235;r&#235; at&#235; q&#235; &#235;sht&#235; e mir&#235; dhe e drejt&#235; n&#235; syt&#235; e Zotit, Per&#235;ndis&#235; t&#235;nd.</p> 
<p><A NAME="an_12:29">12:29</A>&nbsp;Kur Zoti, Per&#235;ndia yt, do t&#235; ket&#235; shfarosur para teje kombet q&#235; ti shkon p&#235;r t'i shpron&#235;suar, dhe kur t'i kesh shpron&#235;suar dhe t&#235; banosh n&#235; vendin e tyre,</p> 
<p><A NAME="an_12:30">12:30</A>&nbsp;ruhu t&#235; mos biesh n&#235; kurthin e ngritur, duke ndjekur shembullin e tyre, pasi ata jan&#235; shkat&#235;rruar para teje, dhe t&#235; informohesh mbi per&#235;ndit&#235; e tyre, duke th&#235;n&#235;: "Si u sh&#235;rbenin k&#235;to kombe per&#235;ndive t&#235; tyre? Edhe un&#235; do t&#235; veproj k&#235;shtu".</p> 
<p><A NAME="an_12:31">12:31</A>&nbsp;Ti nuk do t&#235; veprosh k&#235;shtu me Zotin, me Per&#235;ndin&#235; t&#235;nd, sepse ata me per&#235;ndit&#235; e tyre kan&#235; b&#235;r&#235; t&#235;r&#235; ato gj&#235;ra t&#235; neveritshme p&#235;r Zotin dhe q&#235; ai i urren; kan&#235; djegur madje n&#235; zjarr bijt&#235; dhe bijat e tyre p&#235;r nder t&#235; per&#235;ndive t&#235; tyre.</p> 
<p><A NAME="an_12:32">12:32</A>&nbsp;Do t&#235; kujdeseni t&#235; zbatoni n&#235; praktik&#235; t&#235;r&#235; gj&#235;rat q&#235; ju urdh&#235;roj; nuk do t'u shtoni as do t'u hiqni asgj&#235;".</p> 
<p><A NAME="an_13:1">13:1</A>&nbsp;"N&#235; rasat se midis jush del nj&#235; profet apo nj&#235; &#235;nd&#235;rrimtar dhe ju propozon nj&#235; shenj&#235; apo nj&#235; mrekulli,</p> 
<p><A NAME="an_13:2">13:2</A>&nbsp;dhe shenja apo mrekullia p&#235;r t&#235; cil&#235;n ju foli realizohet dhe ai thot&#235;: "Le t&#235; shkojm&#235; pas per&#235;ndive t&#235; tjera q&#235; ti nuk i ke njohur kurr&#235; dhe le t'u sh&#235;rbejm&#235;",</p> 
<p><A NAME="an_13:3">13:3</A>&nbsp;ti nuk do t&#235; d&#235;gjosh fjal&#235;t e k&#235;tij profeti apo t&#235; k&#235;tij &#235;nd&#235;rrimtari, sepse Zoti, Per&#235;ndia juaj, ju v&#235; n&#235; prov&#235; p&#235;r t&#235; ditur n&#235; se e doni Zotin, Per&#235;ndin&#235; tuaj, me gjith&#235; zem&#235;r dhe me gjith&#235; shpirt.</p> 
<p><A NAME="an_13:4">13:4</A>&nbsp;Do t&#235; shkoni pas Zotit, Per&#235;ndis&#235; tuaj, do t&#235; keni frik&#235; nga ai, do t&#235; respektoni urdh&#235;rimet e tij, do t'i bindeni z&#235;rit t&#235; tij, do t'i sh&#235;rbeni dhe do t&#235; jeni t&#235; lidhur ngusht&#235; me t&#235;.</p> 
<p><A NAME="an_13:5">13:5</A>&nbsp;Por ai profet ose ai &#235;nd&#235;rrimtar do t&#235; vritet, sepse ka folur n&#235; m&#235;nyr&#235; q&#235; t'ju largoj&#235; nga Zoti, Per&#235;ndia juaj, q&#235; ju nxori nga vendi i Egjiptit dhe ju &#231;liroi nga sht&#235;pia e skllav&#235;ris&#235;, p&#235;r t'ju &#231;uar  jasht&#235; rrug&#235;s n&#235; t&#235; cil&#235;n Zoti, Per&#235;ndia  yt, t&#235; ka urdh&#235;ruar t&#235; ec&#235;sh. N&#235; k&#235;t&#235; m&#235;nyr&#235; do t&#235; shkul&#235;sh t&#235; keqen nga gjiri yt.</p> 
<p><A NAME="an_13:6">13:6</A>&nbsp;N&#235; rast se v&#235;llai yt, bir i n&#235;n&#235;s sate, biri yt ose bija jote, gruaja q&#235; prehet mbi gjirin t&#235;nd apo shoku q&#235; ti e do si shpirtin t&#235;nd t&#235; nxit fshehtazi, duke th&#235;n&#235;: "Shkojm&#235; t'u sh&#235;rbejm&#235; per&#235;ndive</p> 
<p><A NAME="an_13:7">13:7</A>&nbsp;hyjnive t&#235; popujve q&#235; ju rrethojn&#235;, q&#235; jan&#235; pran&#235; apo larg teje, nga nj&#235; skaj i tok&#235;s deri n&#235; skajin tjet&#235;r t&#235; tok&#235;s,</p> 
<p><A NAME="an_13:8">13:8</A>&nbsp;mos iu n&#235;nshtro atij dhe mos e d&#235;gjo; syri yt nuk duhet t&#235; ket&#235; m&#235;shir&#235; p&#235;r t&#235;; mos e kurse, mos e fsheh.</p> 
<p><A NAME="an_13:9">13:9</A>&nbsp;Por ti duhet ta vras&#235;sh; dora jote t&#235; jet&#235; e para q&#235; t&#235; ngrihet kund&#235;r tij, p&#235;r ta vrar&#235;; pastaj le t&#235; vij&#235; dora e gjith&#235; popullit.</p> 
<p><A NAME="an_13:10">13:10</A>&nbsp;Ti do ta vras&#235;sh me gur&#235; dhe ai do t&#235; vdes&#235;, sepse ka k&#235;rkuar t&#235; t&#235; largoj&#235; nga Zoti, Per&#235;ndia yt, q&#235; t&#235; nxori nga Egjipti, nga sht&#235;pia e skllav&#235;ris&#235;.</p> 
<p><A NAME="an_13:11">13:11</A>&nbsp;K&#235;shtu t&#235;r&#235; Izraeli do ta d&#235;gjoj&#235; k&#235;t&#235; ngjarje dhe do t&#235; ket&#235; frik&#235;, e nuk ka p&#235;r t&#235; kryer m&#235; asnj&#235; veprim t&#235; keq si ky n&#235; gjirin t&#235;nd.</p> 
<p><A NAME="an_13:12">13:12</A>&nbsp;N&#235; qoft&#235; se nj&#235; nd&#235;r qytetet e tua q&#235; Zoti, Per&#235;ndia yt, t&#235; jep p&#235;r t&#235; banuar, d&#235;gjon t&#235; thuhet</p> 
<p><A NAME="an_13:13">13:13</A>&nbsp;q&#235; njer&#235;z t&#235; &#231;oroditur kan&#235; dal&#235; nga gjiri juaj dhe kan&#235; mashtruar banor&#235;t e qytetit t&#235; tyre duke th&#235;n&#235;: "Shkojm&#235; t'u sh&#235;rbejm&#235; per&#235;ndive t&#235; tjera", q&#235; ju nuk i keni njohur kurr&#235;,</p> 
<p><A NAME="an_13:14">13:14</A>&nbsp;ti do t&#235; b&#235;sh hetime, k&#235;rkime dhe do t&#235; marr&#235;sh me kujdes n&#235; pyetje; dhe n&#235; qoft&#235; se &#235;sht&#235; e v&#235;rtet&#235; dhe e sigurt q&#235; ky veprim i neveritsh&#235;m &#235;sht&#235; kryer me t&#235; v&#235;rtet&#235; n&#235; gjirin t&#235;nd,</p> 
<p><A NAME="an_13:15">13:15</A>&nbsp;at&#235;her&#235; do t&#235; vras&#235;sh me shpat&#235;n t&#235;nde banor&#235;t e atij qyteti, duke vendosur shfarosjen e tij dhe gjith&#231;ka q&#235; ndodhet n&#235; t&#235;; do t&#235; vras&#235;sh edhe bag&#235;tin&#235; e tij.</p> 
<p><A NAME="an_13:16">13:16</A>&nbsp;Pastaj do t&#235; mbledh&#235;sh t&#235;r&#235; pla&#231;k&#235;n e tij n&#235; mes t&#235; sheshit dhe do ta djeg&#235;sh me zjarr qytetin dhe t&#235;r&#235; pla&#231;k&#235;n e tij p&#235;rpara Zotit, Per&#235;ndis&#235; tuaj; ajo do t&#235; mbetet nj&#235; grumbull g&#235;rmadhash p&#235;r gjithnj&#235; dhe nuk do t&#235; rind&#235;rtohet m&#235; kurr&#235;.</p> 
<p><A NAME="an_13:17">13:17</A>&nbsp;Prandaj asgj&#235; nga ato q&#235; jan&#235; caktuar t&#235; shkat&#235;rrohen t&#235; mos ju ngjitet n&#235; dor&#235;, me q&#235;llim q&#235; Zoti t&#235; heq&#235; dor&#235; nga zjarri i zem&#235;rimit t&#235; tij dhe t&#235; tregohet i dhimshur t'i vij&#235; keq p&#235;r ty dhe t&#235;  t&#235; shum&#235;zoj&#235;, ashtu si&#231; u &#235;sht&#235; betuar et&#235;rve  tuaj,</p> 
<p><A NAME="an_13:18">13:18</A>&nbsp;sepse ti e d&#235;gjove z&#235;rin e Zotit, Per&#235;ndis&#235; t&#235;nd, duke respektuar t&#235; gjitha urdh&#235;rimet e tij q&#235; po t&#235; p&#235;rcakton sot duke b&#235;r&#235; at&#235; q&#235; &#235;sht&#235; e drejt&#235; n&#235; syt&#235; e Zotit, Per&#235;ndis&#235; tuaj".</p> 
<p><A NAME="an_14:1">14:1</A>&nbsp;"Ju jeni bijt&#235; e Zotit, Per&#235;ndis&#235; tuaj; nuk do t&#235; b&#235;ni asnj&#235; prerje dhe nuk do t&#235; rruheni midis syve p&#235;r nj&#235; t&#235; vdekur;</p> 
<p><A NAME="an_14:2">14:2</A>&nbsp;sepse ti je nj&#235; popull i shenjt&#235; p&#235;r Zotin, Per&#235;ndin&#235; t&#235;nd, dhe Zoti t&#235; ka zgjedhur p&#235;r t&#235; qen&#235; nj&#235; popull i tij, nj&#235; thesar i ve&#231;ant&#235; nd&#235;r t&#235; gjith&#235; popujt q&#235; jan&#235; mbi faqen e dheut.</p> 
<p><A NAME="an_14:3">14:3</A>&nbsp;Nuk do t&#235; hash asgj&#235; t&#235; neveritshme.</p> 
<p><A NAME="an_14:4">14:4</A>&nbsp;K&#235;to jan&#235; kafsh&#235;t q&#235; mund t&#235; hani: lopa, delja, dhia,</p> 
<p><A NAME="an_14:5">14:5</A>&nbsp;dreri, gazela, dhia e eg&#235;r, stambeku, antilopa dhe kaprolli.</p> 
<p><A NAME="an_14:6">14:6</A>&nbsp;Mund t&#235; hani &#231;do kafsh&#235; q&#235; e ka thundr&#235;n t&#235; ndar&#235;, dhe q&#235; p&#235;rtypet midis kafsh&#235;ve.</p> 
<p><A NAME="an_14:7">14:7</A>&nbsp;Por nga ato q&#235; vet&#235;m p&#235;rtypen dhe q&#235; kan&#235; vet&#235;m thundr&#235;n t&#235; ndar&#235; nuk do t&#235; hani deven&#235;, lepurin dhe baldos&#235;n, q&#235; p&#235;rtypen por nuk e kan&#235; thundr&#235;n t&#235; ndar&#235;; p&#235;r ju jan&#235; t&#235; papastra;</p> 
<p><A NAME="an_14:8">14:8</A>&nbsp;edhe derri, q&#235; e ka thundr&#235;n t&#235; ndar&#235; por nuk p&#235;rtypet, &#235;sht&#235; i papast&#235;r p&#235;r ju. Nuk do t&#235; hani mishin e tyre dhe nuk do t&#235; prekni trupat e tyre t&#235; vdekur.</p> 
<p><A NAME="an_14:9">14:9</A>&nbsp;Nd&#235;r t&#235; gjitha kafsh&#235;t q&#235; rrojn&#235; n&#235; uj&#235;, mund t&#235; hani t&#235; gjitha ato q&#235; kan&#235; pend&#235; dhe luspa;</p> 
<p><A NAME="an_14:10">14:10</A>&nbsp;por nuk do t&#235; hani asnj&#235; nga ato q&#235; nuk kan&#235; pend&#235; dhe luspa; jan&#235; t&#235; papastra p&#235;r ju.</p> 
<p><A NAME="an_14:11">14:11</A>&nbsp;Mund t&#235; hani &#231;do zog t&#235; past&#235;r;</p> 
<p><A NAME="an_14:12">14:12</A>&nbsp;por nuk do t&#235; hani k&#235;to: shqiponj&#235;n, shqiponj&#235;n e detit dhe fajkuan e detit,</p> 
<p><A NAME="an_14:13">14:13</A>&nbsp;qiftin, fajkuan dhe &#231;do lloj zhgabe,</p> 
<p><A NAME="an_14:14">14:14</A>&nbsp;&#231;do lloj korbi,</p> 
<p><A NAME="an_14:15">14:15</A>&nbsp;strucin, kukuvajk&#235;n mjekroshe, pul&#235;bardh&#235;n dhe &#231;do lloj krahathat&#235;,</p> 
<p><A NAME="an_14:16">14:16</A>&nbsp;bufin, ibisin, mjellm&#235;n,</p> 
<p><A NAME="an_14:17">14:17</A>&nbsp;pelikanin, martin peshkatarin, kormoranin,</p> 
<p><A NAME="an_14:18">14:18</A>&nbsp;lejlekun, &#231;do lloj gate, pup&#235;z&#235;n dhe lakuriqin e nat&#235;s.</p> 
<p><A NAME="an_14:19">14:19</A>&nbsp;&#199;do insekt q&#235; fluturon &#235;sht&#235; i papast&#235;r p&#235;r ju; nuk do ta hani.</p> 
<p><A NAME="an_14:20">14:20</A>&nbsp;Por mund t&#235; hani &#231;do zog q&#235; &#235;sht&#235; i past&#235;r.</p> 
<p><A NAME="an_14:21">14:21</A>&nbsp;Nuk do t&#235; hani asnj&#235; kafsh&#235; q&#235; ka ngordhur n&#235; m&#235;nyr&#235; t&#235; natyrshme; mund t'ua jepni t&#235; huajve q&#235; jan&#235; brenda portave tuaja q&#235; t'i han&#235; ose mund t'ua shisni nj&#235; t&#235; huaji, sepse ti je nj&#235; popull q&#235; i  je shenjt&#235;ruar Zotit, Per&#235;ndis&#235; t&#235;nd. Nuk do  ta gatuash kecin bashk&#235; n&#235; qum&#235;shtin e n&#235;nes s&#235; tij.</p> 
<p><A NAME="an_14:22">14:22</A>&nbsp;Do t&#235; zotohesh t&#235; jap&#235;sh t&#235; dhjet&#235;n e asaj q&#235; mbjell dhe q&#235; t&#235; prodhon ara &#231;do vit.</p> 
<p><A NAME="an_14:23">14:23</A>&nbsp;Do t&#235; hash p&#235;rpara Zotit, Per&#235;ndis&#235; t&#235;nd, n&#235; vendin q&#235; ai ka zgjedhur si vendbanim p&#235;r emrin e tij, t&#235; dhjet&#235;n e grurit t&#235;nd, t&#235; mushtit t&#235;nd, t&#235; vajit t&#235;nd, dhe pjelljen e par&#235; t&#235; tufave t&#235; bag&#235;tive  t&#235; trasha dhe t&#235; imta, n&#235; m&#235;nyr&#235; q&#235; ti t&#235;  m&#235;sosh t&#235; kesh gjithnj&#235; frik&#235; nga Zoti, Per&#235;ndia yt.</p> 
<p><A NAME="an_14:24">14:24</A>&nbsp;Por n&#235; rast se rruga &#235;sht&#235; shum&#235; e gjat&#235; p&#235;r ty dhe nuk mund t'i &#231;osh deri atje t&#235; dhjetat, sepse vendi q&#235; Zoti, Per&#235;ndia yt, ka caktuar p&#235;r t&#235; vendosur emrin e tij &#235;sht&#235; shum&#235; larg nga ty, kur Zoti, Per&#235;ndia yt, do t&#235; t&#235; ket&#235; bekuar,</p> 
<p><A NAME="an_14:25">14:25</A>&nbsp;at&#235;her&#235; do t'i k&#235;mbesh ato me para dhe me parat&#235; n&#235; dor&#235; do t&#235; shkosh n&#235; vendin q&#235; ka zgjedhur Zoti, Per&#235;ndia yt;</p> 
<p><A NAME="an_14:26">14:26</A>&nbsp;dhe do t'i p&#235;rdor&#235;sh k&#235;to para p&#235;r t&#235; bler&#235; t&#235; gjitha ato q&#235; d&#235;shiron zemra jote: lop&#235;, dele, ver&#235;, pije deh&#235;se, ose &#231;far&#235;do gj&#235; q&#235; d&#235;shiron zemra jote; dhe aty do t&#235; hash p&#235;rpara Zotit, Per&#235;ndis&#235;  t&#235;nd, dhe do t&#235; g&#235;zohesh ti bashk&#235; me familjen  t&#235;nde.</p> 
<p><A NAME="an_14:27">14:27</A>&nbsp;P&#235;rve&#231; k&#235;saj nuk do t&#235; lesh pas dore Levitin, q&#235; banon brenda portave t&#235; tua, sepse ai nuk ka pjes&#235; as trash&#235;gimi me ty.</p> 
<p><A NAME="an_14:28">14:28</A>&nbsp;N&#235; fund t&#235; &#231;do tre viteve, do t&#235; v&#235;sh m&#235;njan&#235; t&#235; gjitha t&#235; dhjetat e prodhimeve t&#235; tua t&#235; vitit t&#235; tret&#235;, dhe do t'i vendos&#235;sh brenda portave t&#235; tua;</p> 
<p><A NAME="an_14:29">14:29</A>&nbsp;dhe Leviti, q&#235; nuk ka pjes&#235; as trash&#235;gimi me ty, dhe i huaji, jetimi dhe e veja q&#235; gjenden brenda portave t&#235; tua, do t&#235; vin&#235;, do t&#235; han&#235; dhe do t&#235; ngopen, me q&#235;llim q&#235; Zoti, Per&#235;ndia yt, t&#235; t&#235; bekoj&#235; n&#235; &#231;do pun&#235; q&#235; do t&#235; t&#235; z&#235;r&#235; dora".</p> 
<p><A NAME="an_15:1">15:1</A>&nbsp;"N&#235; mbarim t&#235; &#231;do shtat&#235; viteve do t&#235; b&#235;sh faljen e borxheve.</p> 
<p><A NAME="an_15:2">15:2</A>&nbsp;Dhe kjo do t&#235; jet&#235; forma e faljes: &#199;do huadh&#235;n&#235;s do t&#235; fal&#235; at&#235; q&#235; i ka dh&#235;n&#235; hua t&#235; af&#235;rmit t&#235; tij; nuk do t&#235; k&#235;rkoj&#235; kthimin e saj nga i af&#235;rmi dhe nga v&#235;llai i tij, sepse &#235;sht&#235; shpallur falja e borxheve nga Zoti.</p> 
<p><A NAME="an_15:3">15:3</A>&nbsp;Mund ta k&#235;rkosh borxhin nga i huaji; por do t'i fal&#235;sh v&#235;llait t&#235;nd at&#235; q&#235; ai t&#235; ka marr&#235; hua.</p> 
<p><A NAME="an_15:4">15:4</A>&nbsp;Nuk do t&#235; ket&#235; asnj&#235; nevojtar midis jush, sepse Zoti do t&#235; t&#235; bekoj&#235; me t&#235; madhe n&#235; vendin q&#235; Zoti, Per&#235;ndia yt, po t&#235; jep si trashgimi, q&#235; ti ta zot&#235;rosh,</p> 
<p><A NAME="an_15:5">15:5</A>&nbsp;por vet&#235;m me kusht q&#235; ti t'i bindesh me zell z&#235;rit t&#235; Zotit, Per&#235;ndis&#235; t&#235;nd, duke pasur kujdes t&#235; zbatosh n&#235; praktik&#235; t&#235; gjitha k&#235;ta urdh&#235;rimet, q&#235; sot t&#235; cakton.</p> 
<p><A NAME="an_15:6">15:6</A>&nbsp;Sepse Zoti, Per&#235;ndia yt, do t&#235; t&#235; bekoj&#235; si&#231; t&#235; ka premtuar; at&#235;her&#235; do t'u jap&#235;sh hua shum&#235; kombeve, por ti nuk do t&#235; k&#235;rkosh hua; do t&#235; sundosh mbi shum&#235; kombe, por ato nuk do t&#235; sundojn&#235; mbi ty.</p> 
<p><A NAME="an_15:7">15:7</A>&nbsp;N&#235; rast se ke ndonj&#235; v&#235;lla nevojtar midis jush, midis ndonj&#235; prej qyteteve q&#235; Zoti, Per&#235;ndia yt, po t&#235; jep, nuk do t&#235; fort&#235;sosh zemr&#235;n dhe nuk do t&#235; mbyll&#235;sh dor&#235;n para v&#235;llait t&#235;nd nevojtar;</p> 
<p><A NAME="an_15:8">15:8</A>&nbsp;por do t'i hap&#235;sh me zem&#235;rgjer&#235;si dor&#235;n t&#235;nde dhe do t'i jap&#235;sh hua aq sa i nevojitet p&#235;r t&#235; p&#235;rballuar nevojat q&#235; ka.</p> 
<p><A NAME="an_15:9">15:9</A>&nbsp;Ki kujdes q&#235; t&#235; mos ket&#235; asnj&#235; mendim t&#235; keq n&#235; zemr&#235;n t&#235;nde, i cili t&#235; t&#235; b&#235;j&#235; t&#235; thuash: "Viti i shtat&#235;, viti i familjes, &#235;sht&#235; af&#235;r", dhe ta shikosh me sy t&#235; keq v&#235;llan&#235; t&#235;nd nevojtar dhe t&#235; mos  i jap&#235;sh asgj&#235;; ai do t&#235; b&#235;rtiste kund&#235;r teje  para Zotit dhe ti do t&#235; m&#235;katoje.</p> 
<p><A NAME="an_15:10">15:10</A>&nbsp;Jepi me bujari dhe zemra jote t&#235; mos trishtohet kur i jep, sepse pik&#235;risht p&#235;r k&#235;t&#235; Zoti, Per&#235;ndia yt, do t&#235; t&#235; bekoj&#235; n&#235; &#231;do pun&#235; t&#235;nden dhe n&#235; &#231;do gj&#235; q&#235; do t&#235; t&#235; z&#235;r&#235; dora.</p> 
<p><A NAME="an_15:11">15:11</A>&nbsp;Sepse nevojtar&#235;t nuk do t&#235; mungojn&#235; kurr&#235; n&#235; vend, prandaj un&#235; po t&#235; jap k&#235;t&#235; urdh&#235;rim t&#235;nd dhe t&#235; them: "Hapja me bujari dor&#235;n t&#235;nde v&#235;llait t&#235;nd, t&#235; varf&#235;rit t&#235;nd dhe nevojtarit n&#235; vendin tuaj".</p> 
<p><A NAME="an_15:12">15:12</A>&nbsp;N&#235; rast se nj&#235; v&#235;lla apo nj&#235; mot&#235;r hebre shitet te ti, do t&#235; t&#235; sh&#235;rbej&#235; gjasht&#235; vjet; por vitin e shtat&#235; do ta l&#235;sh t&#235; ik&#235; i lir&#235;.</p> 
<p><A NAME="an_15:13">15:13</A>&nbsp;Dhe kur do ta l&#235;sh t&#235; ik&#235; i lir&#235;, nuk do ta l&#235;sh t&#235; shkoj&#235; duarbosh;</p> 
<p><A NAME="an_15:14">15:14</A>&nbsp;do t'i jap&#235;sh bujarisht dhurata nga kopeja jote, nga l&#235;mi dhe nga hambari yt; do ta b&#235;sh pjestar t&#235; bekimeve me t&#235; cilat Zoti, Per&#235;ndia yt, t&#235; ka mbushur;</p> 
<p><A NAME="an_15:15">15:15</A>&nbsp;dhe nuk do t&#235; harrosh se ke qen&#235; skllav n&#235; vendin e Egjiptit dhe se Zoti, Per&#235;ndia yt, t&#235; ka liruar; prandaj sot t&#235; urdh&#235;roj k&#235;t&#235;.</p> 
<p><A NAME="an_15:16">15:16</A>&nbsp;Por n&#235; rast se ai t&#235; thot&#235;: "Nuk dua t&#235; largohem prej teje", sepse t&#235; do ty dhe sht&#235;pin&#235; t&#235;nde, sepse ka mbar&#235;si bashk&#235; me ty,</p> 
<p><A NAME="an_15:17">15:17</A>&nbsp;at&#235;her&#235; do t&#235; marr&#235;sh nj&#235; f&#235;ndyell, do t'i shposh veshin kund&#235;r port&#235;s dhe ai do t&#235; jet&#235; skllavi yt p&#235;r gjithnj&#235;. Po ashtu do t&#235; veprosh me skllaven t&#235;nde.</p> 
<p><A NAME="an_15:18">15:18</A>&nbsp;Nuk duhet t&#235; t&#235; duket e v&#235;shtir&#235; ta nis&#235;sh t&#235; lir&#235;, sepse t&#235; ka sh&#235;rbyer gjasht&#235; vjet me gjysm&#235;n e pag&#235;s s&#235; nj&#235; argati; dhe Zoti, Per&#235;ndia yt, do t&#235; bekoj&#235; t&#235; gjitha veprimet e tua.</p> 
<p><A NAME="an_15:19">15:19</A>&nbsp;Do t'i shenjt&#235;rosh Zotit, Per&#235;ndis&#235; t&#235;nd, t&#235;r&#235; pjelljet e para meshkuj t&#235; bag&#235;tive t&#235; tua t&#235; trasha dhe t&#235; imta. Nuk do t&#235; b&#235;sh asnj&#235; pun&#235; me pjelljen e par&#235; t&#235; lop&#235;s sate dhe nuk do t&#235; qeth&#235;sh pjelljen e par&#235; t&#235; deles sate.</p> 
<p><A NAME="an_15:20">15:20</A>&nbsp;Do t'i hash &#231;do vit, ti dhe familja jote, p&#235;rpara Zotit, Per&#235;ndis&#235; t&#235;nd, n&#235; vendin q&#235; Zoti ka zgjedhur.</p> 
<p><A NAME="an_15:21">15:21</A>&nbsp;Por n&#235; qoft&#235; se kafsha ka ndonj&#235; t&#235; met&#235;, n&#235; rast se &#235;sht&#235; e &#231;al&#235;, e verb&#235;r, apo ka ndonj&#235; t&#235; met&#235; tjet&#235;r t&#235; r&#235;nd&#235;, nuk do t'ia flijosh Zotit, Per&#235;ndis&#235; t&#235;nd;</p> 
<p><A NAME="an_15:22">15:22</A>&nbsp;do ta hash brenda portave t&#235; tua; t&#235; papastrin dhe t&#235; pastrin mund ta han&#235; nj&#235;lloj sikur t&#235; ishte nj&#235; gazel&#235; apo nj&#235; dre.</p> 
<p><A NAME="an_15:23">15:23</A>&nbsp;Por nuk do t&#235; hash gjakun e tyre; do ta derdh&#235;sh n&#235; tok&#235; si uji".</p> 
<p><A NAME="an_16:1">16:1</A>&nbsp;"Respekto muajin e Abibit dhe kremto Pashk&#235;n p&#235;r nder t&#235; Zotit, Per&#235;ndis&#235; t&#235;nd, sepse n&#235; muajin e Abibit Zoti, Per&#235;ndia yt, t&#235; nxori nga Egjipti, gjat&#235; nat&#235;s.</p> 
<p><A NAME="an_16:2">16:2</A>&nbsp;Do t'i b&#235;sh fli, pra, Pashk&#235;n e Zotit, Per&#235;ndis&#235; t&#235;nd, me bag&#235;ti t&#235; trasha dhe t&#235; imta, n&#235; vendin q&#235; Zoti ka zgjedhur p&#235;r t&#235; ruajtur emrin e tij.</p> 
<p><A NAME="an_16:3">16:3</A>&nbsp;Dhe nuk do t&#235; hash bashk&#235; me t&#235; buk&#235; t&#235; mbrujtur; shtat&#235; dit&#235; do t&#235; hash buk&#235; t&#235; ndorme (sepse dole me nxitim nga vendi i Egjiptit), me q&#235;llim q&#235; ta kujtosh dit&#235;n q&#235; dole nga Egjipti t&#235;r&#235; dit&#235;t e jet&#235;s sate.</p> 
<p><A NAME="an_16:4">16:4</A>&nbsp;Nuk do t&#235; shihet maja pran&#235; teje, brenda t&#235;r&#235; kufijve t&#235; tua, p&#235;r shtat&#235; dit&#235; me radh&#235;; dhe nuk do t&#235; mbetet asgj&#235; nga mishi q&#235; flijove mbr&#235;mjen e dit&#235;s s&#235; par&#235; p&#235;r gjith&#235; nat&#235;n deri n&#235; m&#235;ngjes.</p> 
<p><A NAME="an_16:5">16:5</A>&nbsp;Nuk do t&#235; mund ta flijosh Pashk&#235;n n&#235; &#231;far&#235;do qyteti q&#235; Zoti, Per&#235;ndia yt, t&#235; jep,</p> 
<p><A NAME="an_16:6">16:6</A>&nbsp;por do ta flijosh Pashk&#235;n vet&#235;m n&#235; vendin q&#235; Zoti, Per&#235;ndia yt, ka zgjedhur p&#235;r t&#235; ruajtur emrin e tij; do ta flijosh n&#235; mbr&#235;mje, n&#235; per&#235;ndim t&#235; diellit, n&#235; or&#235;n q&#235; dole nga Egjipti.</p> 
<p><A NAME="an_16:7">16:7</A>&nbsp;Do ta pjek&#235;sh viktim&#235;n dhe do ta hash n&#235; vendin q&#235; Zoti, Per&#235;ndia yt, ka zgjedhur; dhe n&#235; m&#235;ngjes do t&#235; largohesh dhe do t&#235; kthehesh n&#235; &#231;adrat e tua.</p> 
<p><A NAME="an_16:8">16:8</A>&nbsp;Gjasht&#235; dit&#235; me radh&#235; do t&#235; hash buk&#235; t&#235; ndorme; dhe dit&#235;n e shtat&#235; do t&#235; mbahet nj&#235; asamble solemne p&#235;r nder t&#235; Zotit, Per&#235;ndis&#235; t&#235;nd; ti nuk do t&#235; b&#235;sh gjat&#235; k&#235;saj dite asnj&#235; pun&#235;.</p> 
<p><A NAME="an_16:9">16:9</A>&nbsp;Do t&#235; num&#235;rosh shtat&#235; jav&#235;; fillo t&#235; num&#235;rosh shtat&#235; jav&#235; nga koha q&#235; fillon t&#235; korr&#235;sh grurin;</p> 
<p><A NAME="an_16:10">16:10</A>&nbsp;pastaj do ta kremtosh fest&#235;n e Jav&#235;ve p&#235;r nder t&#235; Zotit, Per&#235;ndis&#235; t&#235;nd, duke b&#235;r&#235; ofertat e tua vullnetare dhe kjo n&#235; mas&#235;n q&#235; Zoti, Per&#235;ndia yt, t&#235; bekon.</p> 
<p><A NAME="an_16:11">16:11</A>&nbsp;Dhe do t&#235; g&#235;zosh p&#235;rpara Zotit, Per&#235;ndis&#235; t&#235;nd, ti, biri yt dhe bija jote, sh&#235;rb&#235;tori yt dhe sh&#235;rb&#235;torja jote, Leviti q&#235; ndodhet brenda portave t&#235; tua, dhe i huaji, jetimi dhe e veja q&#235; ndodhen n&#235;  mes teje, n&#235; vendin q&#235; Zoti, Per&#235;ndia yt, ka  zgjedhur p&#235;r t&#235; ruajtur emrin e tij.</p> 
<p><A NAME="an_16:12">16:12</A>&nbsp;Do t&#235; kujtosh q&#235; ke qen&#235; skllav n&#235; Egjipt dhe do t&#235; kujdesesh t'i zbatosh n&#235; praktik&#235; k&#235;to statute.</p> 
<p><A NAME="an_16:13">16:13</A>&nbsp;Do t&#235; kremtosh fest&#235;n e Kasolleve shtat&#235; dit&#235; me radh&#235;, mbasi t&#235; kesh mbledhur prodhimin e l&#235;mit dhe t&#235; fush&#235;s sate;</p> 
<p><A NAME="an_16:14">16:14</A>&nbsp;dhe do t&#235; g&#235;zohesh n&#235; fest&#235;n t&#235;nde, ti, biri yt dhe bija jote, sh&#235;rb&#235;tori yt dhe sh&#235;rb&#235;torja jote, dhe Leviti, i huaji, jetimi dhe e veja q&#235; ndodhen brenda portave t&#235; tua.</p> 
<p><A NAME="an_16:15">16:15</A>&nbsp;Do t&#235; kremtosh nj&#235; fest&#235; p&#235;r shtat&#235; dit&#235; me radh&#235; p&#235;r nder t&#235; Zotit, Per&#235;ndis&#235; t&#235;nd, n&#235; vendin q&#235; Zoti ka zgjedhur, sepse Zoti, Per&#235;ndia yt, do t&#235; bekoj&#235; t&#235; gjitha t&#235; korrat e tua dhe t&#235;r&#235; pun&#235;n e  duarve t&#235; tua, dhe ti do t&#235; jesh shum&#235; i  k&#235;naqur.</p> 
<p><A NAME="an_16:16">16:16</A>&nbsp;Tri her&#235; n&#235; vit &#231;do mashkull i yt do t'i paraqitet Zotit, Per&#235;ndis&#235; t&#235;nd, n&#235; vendin q&#235; ai ka zgjedhur, n&#235; fest&#235;n e buk&#235;ve n&#235; fest&#235;n t&#235; ndorme, n&#235; fest&#235;n t&#235; Jav&#235;ve dhe t&#235; Kasolleve; asnjeri prej tyre nuk do t&#235; paraqitet para Zotit duarbosh.</p> 
<p><A NAME="an_16:17">16:17</A>&nbsp;Por secili do t&#235; jap&#235; nga pjesa e tij simbas bekimit q&#235; Zoti, Per&#235;ndia yt, t&#235; ka dh&#235;n&#235;.</p> 
<p><A NAME="an_16:18">16:18</A>&nbsp;Do t&#235; caktosh gjykat&#235;s dhe zyrtar&#235; brenda portave t&#235; tua p&#235;r &#231;do fis t&#235;ndin, n&#235; t&#235; gjitha qytetet q&#235; Zoti, Per&#235;ndia yt, t&#235; jep; dhe ata do ta gjykojn&#235; popullin me vendime t&#235; drejta.</p> 
<p><A NAME="an_16:19">16:19</A>&nbsp;Nuk do ta prish&#235;sh drejt&#235;sin&#235;, nuk do t&#235; tregohesh i ansh&#235;m dhe nuk do t&#235; pranosh dhurata, sepse dhurata i verbon syt&#235; e njer&#235;zve t&#235; urt&#235; dhe korrupton fjal&#235;t e njer&#235;zve t&#235; drejt&#235;.</p> 
<p><A NAME="an_16:20">16:20</A>&nbsp;Do t&#235; zbatosh plot&#235;sisht drejt&#235;sin&#235;, n&#235; m&#235;nyr&#235; q&#235; ti t&#235; jetosh dhe t&#235; zot&#235;rosh vendin q&#235; Zoti, Per&#235;ndia yt, po t&#235; jep.</p> 
<p><A NAME="an_16:21">16:21</A>&nbsp;Nuk do t&#235; ngresh p&#235;r ty asnj&#235; Asherah, me asnj&#235; lloj druri pran&#235; altarit q&#235; do t'i nd&#235;rtosh Zotit, Per&#235;ndis&#235; t&#235;nd;</p> 
<p><A NAME="an_16:22">16:22</A>&nbsp;dhe nuk do t&#235; ngresh asnj&#235; shtyll&#235; t&#235; shenjt&#235;, q&#235; Zoti, Per&#235;ndia yt, urren".</p> 
<p><A NAME="an_17:1">17:1</A>&nbsp;"Nuk do t'i flijosh Zotit, Per&#235;ndis&#235; t&#235;nd, ka, dele ose dhi q&#235; kan&#235; ndonj&#235; t&#235; met&#235; ose gjymtim, sepse kjo do t'ishte nj&#235; gj&#235; e neveritshme p&#235;r Zotin, Per&#235;ndin&#235; t&#235;nd.</p> 
<p><A NAME="an_17:2">17:2</A>&nbsp;N&#235; rast se gjendet midis teje, n&#235; nj&#235; nga qytetet q&#235; Zoti, Per&#235;ndia yt, po t&#235; jep, nj&#235; burr&#235; apo nj&#235; grua q&#235; b&#235;n at&#235; q&#235; &#235;sht&#235; e keqe p&#235;r syt&#235; e Zotit, Per&#235;ndis&#235; t&#235;nd, duke shkelur bes&#235;lidhjen e tij,</p> 
<p><A NAME="an_17:3">17:3</A>&nbsp;dhe q&#235; shkon t'u sh&#235;rbej per&#235;ndive t&#235; tjera dhe bie p&#235;rmbys para tyre, para diellit, h&#235;n&#235;s apo t&#235;r&#235; ushtris&#235; qiellore, gj&#235; q&#235; un&#235; nuk t&#235; kam urdh&#235;ruar,</p> 
<p><A NAME="an_17:4">17:4</A>&nbsp;dhe q&#235; t&#235; &#235;sht&#235; referuar dhe q&#235; ke d&#235;gjuar t&#235; flitet p&#235;r t&#235;, at&#235;her&#235; hetoje me kujdes; dhe n&#235; qoft&#235; se &#235;sht&#235; e v&#235;rtet&#235; dhe e sigurt&#235; se ky akt i neveritsh&#235;m &#235;sht&#235; kryer n&#235; Izrael,</p> 
<p><A NAME="an_17:5">17:5</A>&nbsp;do ta &#231;osh n&#235; portat e qytetit t&#235;nd at&#235; burr&#235; ose grua q&#235; ka kryer k&#235;t&#235; veprim t&#235; keq, dhe do ta vras&#235;sh me gur&#235; at&#235; burr&#235; ose at&#235; grua; dhe k&#235;shtu ata do t&#235; vdesin</p> 
<p><A NAME="an_17:6">17:6</A>&nbsp;Ai q&#235; duhet t&#235; vdes&#235; do t&#235; d&#235;nohet me vdekje me deponimin e dy apo tri d&#235;shmitar&#235;ve, por nuk do t&#235; d&#235;nohet me vdekje askush me deponimin e nj&#235; d&#235;shmitari t&#235; vet&#235;m.</p> 
<p><A NAME="an_17:7">17:7</A>&nbsp;Dora e d&#235;shmitar&#235;ve do t&#235; jet&#235; e para q&#235; do t&#235; ngrihet kund&#235;r tij p&#235;r t'i shkaktuar vdekjen; pastaj do t&#235; ngrihet dora e t&#235; gjith&#235; popullit; k&#235;shtu do t&#235; &#231;rr&#235;njos&#235;sh t&#235; keqen nga gjiri yt.</p> 
<p><A NAME="an_17:8">17:8</A>&nbsp;N&#235; rast se t&#235; paraqitet nj&#235; rast shum&#235; i v&#235;shtir&#235; p&#235;r t'u gjykuar, midis vras&#235;sve, midis nj&#235; padie e tjetr&#235;s, midis nj&#235; plagosjeje e tjetr&#235;s, grindje brenda portave t&#235; sht&#235;pis&#235; sate, at&#235;her&#235; do t&#235;</p> 
<p><A NAME="an_17:9">17:9</A>&nbsp;dhe do t&#235; takohesh me prift&#235;rinjt&#235; levitik&#235; dhe me gjykat&#235;sit n&#235; funksion n&#235; at&#235; koh&#235; dhe do t&#235; k&#235;shillohesh me ta; at&#235;her&#235; ata do t&#235; shpallin vendimin e gjyqit;</p> 
<p><A NAME="an_17:10">17:10</A>&nbsp;dhe ti do t'i p&#235;rmbahesh vendimit q&#235; ata t&#235; kan&#235; treguar n&#235; vendin ku Zoti ka zgjedhur dhe do t&#235; kujdesesh t&#235; b&#235;sh t&#235; gjitha ato q&#235; t&#235; kan&#235; m&#235;suar.</p> 
<p><A NAME="an_17:11">17:11</A>&nbsp;Do t'i p&#235;rmbahesh ligjit q&#235; t&#235; kan&#235; m&#235;suar dhe vendimit q&#235; t&#235; kan&#235; deklaruar; nuk do t&#235; shmangesh nga vendimi q&#235; t&#235; kan&#235; treguar as djathtas, as majtas.</p> 
<p><A NAME="an_17:12">17:12</A>&nbsp;Por njeriu q&#235; do t&#235; veproj&#235; me mendjemadh&#235;si dhe nuk do ta d&#235;gjoj&#235; priftin q&#235; ndodhet aty p&#235;r t'i sh&#235;rbyer Zotit, Per&#235;ndis&#235; t&#235;nd, ose gjykat&#235;sit, ky njeri ka p&#235;r t&#235; vdekur; k&#235;shtu do t&#235; shkul&#235;sh t&#235; keqen nga Izraeli;</p> 
<p><A NAME="an_17:13">17:13</A>&nbsp;t&#235;r&#235; populli do t&#235; m&#235;soj&#235; k&#235;sisoj at&#235; q&#235; ndodhi, do t&#235; ket&#235; frik&#235; dhe nuk do t&#235; veproj&#235; me mendjemadh&#235;si.</p> 
<p><A NAME="an_17:14">17:14</A>&nbsp;Kur do t&#235; hysh n&#235; vendin q&#235; Zoti, Per&#235;ndia yt, po t&#235; jep dhe do ta shtiesh n&#235; dor&#235; dhe do t&#235; banosh atje, n&#235; rast se do t&#235; thuash: "Dua t&#235; caktoj mbi mua nj&#235; mbret ashtu si t&#235;r&#235; kombet q&#235; m&#235; rrethojn&#235;",</p> 
<p><A NAME="an_17:15">17:15</A>&nbsp;do t&#235; caktosh mbi ty mbretin q&#235; Zoti, Per&#235;ndia yt, ka p&#235;r t&#235; zgjedhur. Do t&#235; caktosh mbi ty nj&#235; mbret t&#235; zgjedhur midis v&#235;llez&#235;rve t&#235; tu; nuk mund t&#235; caktosh mbi ty nj&#235; t&#235; huaj q&#235; t&#235; mos jet&#235; v&#235;llai yt.</p> 
<p><A NAME="an_17:16">17:16</A>&nbsp;Por ai nuk duhet t&#235; ket&#235; nj&#235; num&#235;r t&#235; madh kuajsh, as ta kthej&#235; popullin n&#235; Egjipt p&#235;r t&#235; sht&#235;n&#235; n&#235; dor&#235; nj&#235; num&#235;r t&#235; madh kuajsh, sepse Zoti ju ka th&#235;n&#235;: "Nuk do t&#235; ktheheni m&#235; n&#235; at&#235; rrug&#235;".</p> 
<p><A NAME="an_17:17">17:17</A>&nbsp;Nuk duhet t&#235; ket&#235; nj&#235; num&#235;r t&#235; madh grash, me q&#235;llim q&#235; zemra e tij t&#235; mos shthuret; dhe nuk duhet t&#235; grumbulloj&#235; p&#235;r vete nj&#235; sasi t&#235; madhe argjendi dhe ari.</p> 
<p><A NAME="an_17:18">17:18</A>&nbsp;P&#235;rve&#231; k&#235;saj, kur t&#235; ulet mbi fronin e mbret&#235;ris&#235; s&#235; tij, do t&#235; shkruaj&#235; p&#235;r veten e tij n&#235; nj&#235; lib&#235;r nj&#235; kopje t&#235; k&#235;tij ligji, simbas kopjes s&#235; prift&#235;rinjve levitik&#235;.</p> 
<p><A NAME="an_17:19">17:19</A>&nbsp;Do ta mbaj&#235; pran&#235; vetes k&#235;t&#235; lib&#235;r dhe do ta lexoj&#235; &#231;do dit&#235; t&#235; jet&#235;s s&#235; tij, q&#235; t&#235; m&#235;soj&#235; t&#235; ket&#235; frik&#235; nga Zoti, Per&#235;ndia i tij, dhe t&#235; zbatoj&#235; n&#235; praktik&#235; t&#235; gjitha fjal&#235;t e k&#235;tij ligji dhe t&#235; k&#235;tyre statuteve,</p> 
<p><A NAME="an_17:20">17:20</A>&nbsp;me q&#235;llim q&#235; zemra e tij t&#235; mos ngrihet mbi v&#235;llez&#235;rit e tij dhe t&#235; mos shmanget nga ky urdh&#235;rim as djathtas, as majtas, dhe t&#235; zgjas&#235; k&#235;shtu dit&#235;t e mbret&#235;rimit t&#235; tij, ai vet&#235; dhe bijt&#235; e tij, n&#235; mes t&#235; Izraelit".</p> 
<p><A NAME="an_18:1">18:1</A>&nbsp;"T&#235;r&#235; prift&#235;rinjt&#235; levit&#235;, t&#235;r&#235; fisi i Levit, nuk do t&#235; ken&#235; pjes&#235; as trash&#235;gimi n&#235; Izrael; do t&#235; jetojn&#235; me flijimet e b&#235;ra me zjarr p&#235;r Zotin, trash&#235;gimi e tij.</p> 
<p><A NAME="an_18:2">18:2</A>&nbsp;Nuk do t&#235; ken&#235; asnj&#235; trash&#235;gimi nga v&#235;llez&#235;rit e tyre; sepse Zoti &#235;sht&#235; trash&#235;gimia e tyre, ashtu si&#231; ua ka th&#235;n&#235;.</p> 
<p><A NAME="an_18:3">18:3</A>&nbsp;Kjo &#235;sht&#235; ajo q&#235; i detyrohet priftit populli, ata q&#235; ofrojn&#235; nj&#235; flijim, qoft&#235; nj&#235; lop&#235;, nj&#235; dele apo nj&#235; dhi; ata do t'i japin priftit shpatullat, nofullat dhe pl&#235;nd&#235;sin.</p> 
<p><A NAME="an_18:4">18:4</A>&nbsp;Do t'i jap&#235;sh prodhimin e par&#235; t&#235; grurit t&#235;nd, t&#235; mushtit t&#235;nd dhe t&#235; vajit t&#235;nd, si dhe qethjen e par&#235; t&#235; dhenve t&#235; tua;</p> 
<p><A NAME="an_18:5">18:5</A>&nbsp;sepse Zoti, Per&#235;ndia yt, e ka zgjedhur midis gjith&#235; fiseve t&#235; tu p&#235;r t&#235; kryer sh&#235;rbimin n&#235; em&#235;r t&#235; Zotit, at&#235; vet&#235; dhe bijt&#235; e tij p&#235;r gjithnj&#235;</p> 
<p><A NAME="an_18:6">18:6</A>&nbsp;Por n&#235; rast se nj&#235; Levit, q&#235; ka ardhur nga nj&#235; prej qyteteve t&#235; tua t&#235; t&#235; gjith&#235; Izraelit, ku ai banonte, vjen me gjith&#235; d&#235;shir&#235;n e zemr&#235;s s&#235; tij n&#235; vendin e zgjedhur nga Zoti,</p> 
<p><A NAME="an_18:7">18:7</A>&nbsp;at&#235;her&#235; ai do t&#235; mund t&#235; sh&#235;rbej&#235; n&#235; em&#235;r t&#235; Zotit, Per&#235;ndis&#235; s&#235; tij, ashtu si gjith&#235; v&#235;llez&#235;rit e tij Levit&#235; q&#235; ndodhen aty p&#235;rpara Zotit.</p> 
<p><A NAME="an_18:8">18:8</A>&nbsp;Ata do t&#235; marrin p&#235;r mbajtjen e tyre pjes&#235; t&#235; barabarta, p&#235;rve&#231; parave nga shitja e pasuris&#235; s&#235; tyre.</p> 
<p><A NAME="an_18:9">18:9</A>&nbsp;Kur do t&#235; hysh n&#235; vendin q&#235; Zoti, Per&#235;ndia yt, po t&#235; jep, nuk do t&#235; m&#235;sosh t&#235; shkosh pas veprave t&#235; neveritshme t&#235; k&#235;tyre kombeve.</p> 
<p><A NAME="an_18:10">18:10</A>&nbsp;T&#235; mos gjendet midis teje ndonj&#235; q&#235; e kalon birin ose bij&#235;n e vet n&#235;p&#235;r zjarr, as ndonj&#235; q&#235; praktikon shortarin&#235;, b&#235;n parashikime, interpreton shenjat dhe merret me magji,</p> 
<p><A NAME="an_18:11">18:11</A>&nbsp;as ai q&#235; p&#235;rdor yshtje, as mediume q&#235; konsultojn&#235; frymat, as magjistar&#235;, as ai q&#235; ndjell t&#235; vdekurit,</p> 
<p><A NAME="an_18:12">18:12</A>&nbsp;sepse t&#235; gjith&#235; ata q&#235; merren me k&#235;t&#235; pun&#235; neveriten nga Zoti; dhe p&#235;r shkak t&#235; k&#235;saj neverie, Zoti &#235;sht&#235; duke i p&#235;rz&#235;n&#235; para teje.</p> 
<p><A NAME="an_18:13">18:13</A>&nbsp;Ti do t&#235; jesh i p&#235;rkryer para Zotit, Per&#235;ndis&#235; t&#235;nd;</p> 
<p><A NAME="an_18:14">18:14</A>&nbsp;sepse kombet, q&#235; ti do t&#235; d&#235;bosh, i kan&#235; d&#235;gjuar shortar&#235;t dhe magjistar&#235;t; kurse ty, Zoti, Per&#235;ndia yt, nuk t&#235; ka lejuar t&#235; veprosh k&#235;shtu.</p> 
<p><A NAME="an_18:15">18:15</A>&nbsp;Zoti, Per&#235;ndia yt, do t&#235; krijoj&#235; p&#235;r ty nj&#235; profet si un&#235; n&#235; mes teje dhe v&#235;llez&#235;rve t&#235; tu; at&#235; keni p&#235;r ta d&#235;gjuar,</p> 
<p><A NAME="an_18:16">18:16</A>&nbsp;n&#235; baz&#235; t&#235; gjith&#235; atyre gj&#235;rave q&#235; i k&#235;rkove Zotin, Per&#235;ndin&#235; t&#235;nd, n&#235; Horeb, dit&#235;n e asambles&#235;, kur the: "T&#235; mos d&#235;gjoj m&#235; z&#235;rin e Zotit, Per&#235;ndis&#235; tim, dhe t&#235; mos shoh m&#235; k&#235;t&#235; zjarr t&#235; madh, q&#235; un&#235; t&#235; mos vdes".</p> 
<p><A NAME="an_18:17">18:17</A>&nbsp;Dhe Zoti m&#235; tha: "At&#235; q&#235; than&#235;, &#235;sht&#235; mir&#235;;</p> 
<p><A NAME="an_18:18">18:18</A>&nbsp;un&#235; do t&#235; nxjerr p&#235;r ta nj&#235; profet nga gjiri i v&#235;llez&#235;rve t&#235; tyre dhe do t&#235; v&#235; n&#235; goj&#235;n e tij fjal&#235;t e mia, dhe ai do t'u thot&#235; atyre t&#235; gjitha ato q&#235; un&#235; do t'i urdh&#235;roj.</p> 
<p><A NAME="an_18:19">18:19</A>&nbsp;Dhe do t&#235; ndodh&#235; q&#235; n&#235; se dikush nuk i d&#235;gjon fjal&#235;t e mia q&#235; ai thot&#235; n&#235; emrin tim, un&#235; do t'i k&#235;rkoj llogari.</p> 
<p><A NAME="an_18:20">18:20</A>&nbsp;Por profeti q&#235; pretendon t&#235; thot&#235; n&#235; emrin tim nj&#235; gj&#235; p&#235;r t&#235; cil&#235;n un&#235; e kam urdh&#235;ruar ta thot&#235; ose q&#235; flet n&#235; em&#235;r t&#235; per&#235;ndive t&#235; tjera, ai profet do t&#235; vritet".</p> 
<p><A NAME="an_18:21">18:21</A>&nbsp;Dhe n&#235; se ti thua n&#235; zemr&#235;n t&#235;nde: "Si do t&#235; b&#235;jm&#235; p&#235;r t&#235; dalluar fjal&#235;n q&#235; Zoti nuk ka th&#235;n&#235;?".</p> 
<p><A NAME="an_18:22">18:22</A>&nbsp;Kur profeti flet n&#235; em&#235;r t&#235; Zotit dhe kjo gj&#235; nuk ndodh dhe nuk realizohet, kemi t&#235; b&#235;jm&#235; me nj&#235; gj&#235; q&#235; Zoti nuk e ka th&#235;n&#235;; e ka th&#235;n&#235; profeti me mendjemadh&#235;si; mos ki frik&#235; prej tij".</p> 
<p><A NAME="an_19:1">19:1</A>&nbsp;"Kur Zoti, Per&#235;ndia yt, t&#235; ket&#235; shfarosur kombet e vendeve q&#235; t&#235; jep dhe ti t'i kesh d&#235;buar dhe t&#235; banosh n&#235; qytetet dhe sht&#235;pit&#235; e tyre,</p> 
<p><A NAME="an_19:2">19:2</A>&nbsp;do t&#235; ve&#231;osh tri qytete, n&#235; mes t&#235; vendit, q&#235; Zoti, Per&#235;ndia yt, t&#235; jep si trash&#235;gimi.</p> 
<p><A NAME="an_19:3">19:3</A>&nbsp;Do t&#235; p&#235;rgatis&#235;sh rrug&#235; dhe do ta ndash n&#235; tri pjes&#235; vendin q&#235; Zoti, Per&#235;ndia yt, t&#235; jep si trash&#235;gimi, me q&#235;llim q&#235; &#231;do vras&#235;s t&#235; mund t&#235; strehohet n&#235; t&#235;.</p> 
<p><A NAME="an_19:4">19:4</A>&nbsp;Dhe ky &#235;sht&#235; rregulli p&#235;r vras&#235;sin q&#235; strehohet aty, q&#235; t&#235; shp&#235;toj&#235; jet&#235;n e tij: kushdo q&#235; ka vrar&#235; t&#235; af&#235;rmin e tij pa dashje, pa e urryer m&#235; par&#235;.</p> 
<p><A NAME="an_19:5">19:5</A>&nbsp;K&#235;shtu, kur dikush shkon me shokun e tij n&#235; pyll p&#235;r t&#235; prer&#235; dru dhe, nd&#235;rsa i bie nj&#235; druri me s&#235;pat&#235;, s&#235;pata del nga bishti dhe godet shokun q&#235; pastaj vdes, ai person do t&#235; strehohet n&#235; nj&#235; nga k&#235;to qytete dhe do ta shp&#235;toj&#235; jet&#235;n;</p> 
<p><A NAME="an_19:6">19:6</A>&nbsp;sepse hakmarr&#235;si i gjakut, nd&#235;rsa zem&#235;rimi i vlon n&#235; zem&#235;r, t&#235; mos e ndjek&#235; vras&#235;sin dhe ta arrij&#235;, kur rruga &#235;sht&#235; shum&#235; e gjat&#235;, dhe ta vras&#235; edhe pse nuk e meriton vdekjen, sepse n&#235; t&#235; kaluar&#235;n nuk e kishte urryer shokun e tij.</p> 
<p><A NAME="an_19:7">19:7</A>&nbsp;Prandaj t&#235; urdh&#235;roj n&#235; k&#235;t&#235; m&#235;nyr&#235;: "Ve&#231;o tri qytete".</p> 
<p><A NAME="an_19:8">19:8</A>&nbsp;N&#235; rast se m&#235; pas Zoti, Per&#235;ndia yt, zgjeron kufijt&#235; e tu, ashtu si u &#235;sht&#235; betuar et&#235;rve t&#235; tu dhe ta jep t&#235;r&#235; vendin q&#235; u kishte premtuar t'ua jepte et&#235;rve t&#235; tu,</p> 
<p><A NAME="an_19:9">19:9</A>&nbsp;n&#235; rast se ti respekton k&#235;to urdhra q&#235; un&#235; t&#235; jap sot, duke e dashur Zotin, Per&#235;ndin&#235; t&#235;nd, dhe duke ecur gjithnj&#235; n&#235; rrug&#235;t e tij, at&#235;her&#235; do t'u shtosh tri qytete t&#235; tjera tri t&#235; parave,</p> 
<p><A NAME="an_19:10">19:10</A>&nbsp;me q&#235;llim q&#235; t&#235; mos derdhet gjak i pafajsh&#235;m n&#235; mes t&#235; vendit q&#235; Zoti, Per&#235;ndia yt, t&#235; jep si trash&#235;gimi dhe ti t&#235; mos b&#235;hesh fajtor p&#235;r vrasje.</p> 
<p><A NAME="an_19:11">19:11</A>&nbsp;Por n&#235; rast se nj&#235; njeri urren t&#235; af&#235;rmin e tij, i z&#235; prit&#235;, e sulmon dhe e plagos p&#235;r vdekje, dhe pastaj strehohet n&#235; nj&#235; nga k&#235;to qytete,</p> 
<p><A NAME="an_19:12">19:12</A>&nbsp;pleqt&#235; e qytetit t&#235; tij do t&#235; d&#235;rgojn&#235; ta marrin q&#235; andej dhe do t'ia dor&#235;zojn&#235; hakmarr&#235;sit t&#235; gjakut q&#235; t&#235; vritet.</p> 
<p><A NAME="an_19:13">19:13</A>&nbsp;Syri yt nuk do t&#235; ket&#235; m&#235;shir&#235; p&#235;r t&#235;, por do t'i heq&#235;sh Izraelit fajin q&#235; ka derdhur gjak t&#235; pafajsh&#235;m, dhe k&#235;shtu do t&#235; kesh mbar&#235;si.</p> 
<p><A NAME="an_19:14">19:14</A>&nbsp;Nuk do t&#235; l&#235;viz&#235;sh kufijt&#235; e t&#235; af&#235;rmit t&#235;nd, t&#235; vendosura nga pasardh&#235;sit n&#235; trash&#235;gimin&#235; q&#235; do t&#235; g&#235;zosh n&#235; vendin q&#235; Zoti, Per&#235;ndia yt, t&#235; jep n&#235; zot&#235;rim.</p> 
<p><A NAME="an_19:15">19:15</A>&nbsp;Nj&#235; d&#235;shmitar i vet&#235;m nuk mjafton p&#235;r t&#235; akuzuar dik&#235; p&#235;r &#231;far&#235;do krimi apo m&#235;kati t&#235; kryer; fakti do t&#235; p&#235;rcaktohet me deponimin e dy ose tre d&#235;shmitar&#235;ve.</p> 
<p><A NAME="an_19:16">19:16</A>&nbsp;N&#235; rast se kund&#235;r dikujt ngrihet nj&#235; d&#235;shmitar i rrem&#235; dhe e akuzon p&#235;r nj&#235; krim,</p> 
<p><A NAME="an_19:17">19:17</A>&nbsp;at&#235;her&#235; dy njer&#235;zit midis t&#235; cil&#235;ve zhvillohet mosmarr&#235;veshja do t&#235; paraqiten p&#235;rpara Zotit, p&#235;rpara prift&#235;rinjve dhe gjykat&#235;sve n&#235; funksion ato dit&#235;.</p> 
<p><A NAME="an_19:18">19:18</A>&nbsp;Gjykat&#235;si do ta hetoj&#235; me kujdes &#231;&#235;shtjen; dhe n&#235; rast se del q&#235; ai d&#235;shmitar &#235;sht&#235; nj&#235; d&#235;shmitar i rrem&#235;, q&#235; ka deponuar g&#235;njeshtra kund&#235;r v&#235;llait,</p> 
<p><A NAME="an_19:19">19:19</A>&nbsp;at&#235;her&#235; do t'i b&#235;ni atij at&#235; q&#235; kishte nd&#235;r m&#235;nd t'i b&#235;nte v&#235;llait t&#235; tij. K&#235;shtu do ta shkulni t&#235; keqen nga mesi juaj.</p> 
<p><A NAME="an_19:20">19:20</A>&nbsp;T&#235; tjer&#235;t do ta m&#235;sojn&#235; dhe do t&#235; tr&#235;mben, dhe qysh at&#235;her&#235; nuk do t&#235; kryhet m&#235; n&#235; mes tuaj nj&#235; veprim aq i keq.</p> 
<p><A NAME="an_19:21">19:21</A>&nbsp;Syri yt nuk do t&#235; ket&#235; m&#235;shir&#235;, por do t'i p&#235;rmbahet rregullit jet&#235; p&#235;r jet&#235;, sy p&#235;r sy, dh&#235;mb p&#235;r dh&#235;mb, dor&#235; p&#235;r dor&#235;, k&#235;mb&#235; p&#235;r k&#235;mb&#235;".</p> 
<p><A NAME="an_20:1">20:1</A>&nbsp;"Kur t&#235; shkosh n&#235; luft&#235; kund&#235;r armiqve t&#235; tu dhe t&#235; shikosh kuaj, qerre dhe njer&#235;z n&#235; nj&#235; num&#235;r m&#235; t&#235; madh se ato q&#235; ke ti, mos ki frik&#235; prej tyre, sepse Zoti, Per&#235;ndia yt, q&#235; t&#235; b&#235;ri t&#235; ngjitesh nga vendi i Egjiptit, &#235;sht&#235; me ty.</p> 
<p><A NAME="an_20:2">20:2</A>&nbsp;K&#235;shtu, n&#235; &#231;astin kur do t&#235; jeni duke filluar betej&#235;n, prifti do t&#235; dal&#235; p&#235;rpara dhe do t'i flas&#235; popullit</p> 
<p><A NAME="an_20:3">20:3</A>&nbsp;dhe do t'i thot&#235;: "D&#235;gjo, Izrael! Sot jeni gatitur p&#235;r t'u ndeshur me armiqt&#235; tuaj; zemra juaj t&#235; mos ju lig&#235;shtohet; mos kini frik&#235;, mos e humbni dhe mos u trembni para tyre,</p> 
<p><A NAME="an_20:4">20:4</A>&nbsp;sepse Zoti, Per&#235;ndia juaj, &#235;sht&#235; ai q&#235; ec&#235;n me ju p&#235;r t&#235; luftuar p&#235;r ju kund&#235;r armiqve tuaj dhe p&#235;r t'ju shp&#235;tuar".</p> 
<p><A NAME="an_20:5">20:5</A>&nbsp;Pastaj oficer&#235;t do t'i flasin popullit, duke th&#235;n&#235;: "A ka njeri q&#235; ka nd&#235;rtuar nj&#235; sht&#235;pi t&#235; re dhe ende nuk e ka p&#235;ruruar? Le t&#235; shkoj&#235; dhe t&#235; kthehet n&#235; sht&#235;pin&#235; e tij, q&#235; t&#235; mos vdes&#235; gjat&#235; betej&#235;s dhe nj&#235; tjet&#235;r t&#235; p&#235;ruroj&#235; sht&#235;pin&#235; e tij.</p> 
<p><A NAME="an_20:6">20:6</A>&nbsp;A ka njeri t&#235; ket&#235; mbjell&#235; nj&#235; vresht dhe t&#235; mos ket&#235; shijuar akoma frutet e tij? Le t&#235; shkoj&#235; e t&#235; kthehet n&#235; sht&#235;pi t&#235; tij, q&#235; t&#235; mos vdes&#235; gjat&#235; betej&#235;s dhe nj&#235; tjet&#235;r t&#235; g&#235;zoj&#235; frytet e tij.</p> 
<p><A NAME="an_20:7">20:7</A>&nbsp;A ka njeri q&#235; &#235;sht&#235; fejuar me nj&#235; fem&#235;r dhe nuk e ka marr&#235; akoma me vete? Le t&#235; shkoj&#235; dhe t&#235; kthehet n&#235; sht&#235;pi t&#235; tij, q&#235; t&#235; mos vdes&#235; n&#235; betej&#235; dhe nj&#235; tjet&#235;r ta marr&#235; at&#235;".</p> 
<p><A NAME="an_20:8">20:8</A>&nbsp;Pastaj oficer&#235;t do t'i flasin akoma popullit, duke i th&#235;n&#235;: "A ka ndonj&#235; q&#235; ka frik&#235; dhe t&#235; cilit i mungon guximi? Le t&#235; shkoj&#235; dhe t&#235; kthehet n&#235; sht&#235;pi t&#235; tij, q&#235; guximi i v&#235;llez&#235;rve t&#235; tij t&#235; mos mehet ashtu si i ndodhi atij".</p> 
<p><A NAME="an_20:9">20:9</A>&nbsp;Kur oficer&#235;t t&#235; ken&#235; mbaruar s&#235; foluri popullit, do t&#235; caktojn&#235; komandant&#235;t e trupave t&#235; popullit.</p> 
<p><A NAME="an_20:10">20:10</A>&nbsp;Kur t'i afrohesh nj&#235; qyteti p&#235;r ta sulmuar, do t'i ofrosh s&#235; pari paqen.</p> 
<p><A NAME="an_20:11">20:11</A>&nbsp;N&#235; qoft&#235; se pranon ofert&#235;n t&#235;nde t&#235; paqes dhe t'i hap dyert e tij, t&#235;r&#235; populli q&#235; ndodhet aty ka p&#235;r t&#235; paguar hara&#231;in dhe do t&#235; t&#235; sh&#235;rbej&#235;.</p> 
<p><A NAME="an_20:12">20:12</A>&nbsp;Por n&#235; rast se nuk do t&#235; b&#235;j&#235; paqe me ty dhe k&#235;rkon luft&#235; kund&#235;r teje, at&#235;her&#235; ti do ta rrethosh.</p> 
<p><A NAME="an_20:13">20:13</A>&nbsp;Kur m&#235; von&#235; Zoti, Per&#235;ndia yt, do t&#235; ta jap&#235; n&#235; dor&#235;, do t&#235; vras&#235;sh me shpat&#235; t&#235;r&#235; meshkujt e tij;</p> 
<p><A NAME="an_20:14">20:14</A>&nbsp;por grat&#235;, f&#235;mij&#235;t, bag&#235;tin&#235; dhe t&#235; gjitha ato q&#235; ndodhen n&#235; qytetet, t&#235;r&#235; pren&#235; e tij, do t'i marr&#235;sh si pla&#231;k&#235;n t&#235;nde; dhe do t&#235; hash pla&#231;k&#235;n e armiqve t&#235; tu q&#235; Zoti, Per&#235;ndia yt, t&#235; ka dh&#235;n&#235;.</p> 
<p><A NAME="an_20:15">20:15</A>&nbsp;K&#235;shtu do t&#235; veprosh n&#235; t&#235; gjitha qytetet q&#235; jan&#235; shum&#235; larg nga ti dhe q&#235; nuk jan&#235; qytete t&#235; k&#235;tyre kombeve.</p> 
<p><A NAME="an_20:16">20:16</A>&nbsp;Por nga qytetet e k&#235;tyre popujve q&#235; Zoti, Per&#235;ndia yt, t&#235; jep si trash&#235;gimi, nuk ke p&#235;r t&#235; l&#235;n&#235; asgj&#235; q&#235; merr frym&#235;;</p> 
<p><A NAME="an_20:17">20:17</A>&nbsp;por do t&#235; vendos&#235;sh shfarosjen e plot&#235; t&#235; tyre, dometh&#235;n&#235; t&#235; Hitejve, t&#235; Amorejve, t&#235; Kananejve, t&#235; Perezejve, t&#235; Hivejve dhe t&#235; Jebusejve, ashtu si t&#235; ka urdh&#235;ruar Zoti, Per&#235;ndia yt,</p> 
<p><A NAME="an_20:18">20:18</A>&nbsp;me q&#235;llim q&#235; ata t&#235; mos ju m&#235;sojn&#235; t&#235; imitoni t&#235;r&#235; ndyr&#235;sirat q&#235; b&#235;jn&#235; p&#235;r per&#235;ndit&#235; e tyre, dhe ju t&#235; mos m&#235;katoni kund&#235;r Zotit, Per&#235;ndis&#235; tuaj.</p> 
<p><A NAME="an_20:19">20:19</A>&nbsp;Kur t&#235; rrethosh nj&#235; qytet p&#235;r nj&#235; koh&#235; t&#235; gjat&#235;, duke luftuar kund&#235;r tij, p&#235;r ta sht&#235;n&#235; n&#235; dor&#235;, nuk do t&#235; shkat&#235;rrosh drur&#235;t frutor&#235; me goditje t&#235; s&#235;pat&#235;s, do t&#235; hash frutat e tyre dhe nuk do t'i  rr&#235;zosh; sepse vall&#235; druri i fush&#235;s a &#235;sht&#235;  njeri q&#235; ti ta p&#235;rdor&#235;sh n&#235; rrethimin?</p> 
<p><A NAME="an_20:20">20:20</A>&nbsp;Por mund t&#235; shkat&#235;rrosh dhe t&#235; rr&#235;zosh gjith&#235; drur&#235;t q&#235; ti e di q&#235; nuk jan&#235; frutor&#235;, p&#235;r t&#235; nd&#235;rtuar vepra rrethimi kund&#235;r qytetit q&#235; t&#235; lufton, deri sa ai t&#235; bjer&#235;".</p> 
<p><A NAME="an_21:1">21:1</A>&nbsp;"N&#235; rast se n&#235; vendin q&#235; Zoti, Per&#235;ndia yt, &#235;sht&#235; duke t&#235; dh&#235;n&#235;, gjindet nj&#235; i vrar&#235;, i shtrir&#235; n&#235; nj&#235; fush&#235;, dhe nuk dihet se kush e ka vrar&#235;,</p> 
<p><A NAME="an_21:2">21:2</A>&nbsp;pleqt&#235; dhe gjykat&#235;sit e tu do t&#235; dalin dhe do t&#235; masin larg&#235;sin&#235; midis t&#235; vrarit dhe qyteteve q&#235; ndodhen rreth e rrotull.</p> 
<p><A NAME="an_21:3">21:3</A>&nbsp;Pastaj pleqt&#235; e qytetit m&#235; t&#235; af&#235;rt me t&#235; vrarin do t&#235; marrin nj&#235; m&#235;shqerr&#235; q&#235; nuk ka punuar akoma dhe as nuk &#235;sht&#235; mbrehur.</p> 
<p><A NAME="an_21:4">21:4</A>&nbsp;Pleqt&#235; e atij qyteti do ta zbresin m&#235;shqerr&#235;n pran&#235; nj&#235; rrjedhe uji, n&#235; nj&#235; vend as t&#235; l&#235;ruar as t&#235; mbjell&#235;, dhe aty af&#235;r rrjedh&#235;s s&#235; ujit do t'ia thyejn&#235; qaf&#235;n m&#235;shqerr&#235;s.</p> 
<p><A NAME="an_21:5">21:5</A>&nbsp;Pastaj do t&#235; afrohen prift&#235;rinjt&#235;, bij t&#235; Levit, sepse Zoti, Per&#235;ndia yt, i ka zgjedhur p&#235;r t&#235; sh&#235;rbyer dhe p&#235;r t&#235; dh&#235;n&#235; bekimin n&#235; em&#235;r t&#235; Zotit, dhe fjala e tyre duhet t&#235; zgjidh&#235; &#231;do mosmarr&#235;veshje dhe &#231;do d&#235;mtim trupor.</p> 
<p><A NAME="an_21:6">21:6</A>&nbsp;At&#235;her&#235; t&#235;r&#235; pleqt&#235; e qytetit, q&#235; &#235;sht&#235; m&#235; af&#235;r me t&#235; vrarin, do t&#235; lajn&#235; duart mbi m&#235;shqerr&#235;n s&#235; cil&#235;s i &#235;sht&#235; thyer qafa pran&#235; rrjedh&#235;s s&#235; ujit;</p> 
<p><A NAME="an_21:7">21:7</A>&nbsp;dhe, duke marr&#235; fjal&#235;n, do t&#235; thon&#235;: "Duart tona nuk e kan&#235; derdhur k&#235;t&#235; gjak, as syt&#235; tona s'e kan&#235; par&#235;.</p> 
<p><A NAME="an_21:8">21:8</A>&nbsp;O Zot, fale popullin t&#235;nd Izrael q&#235; ti ke &#231;liruar, dhe mos i ngarko fajin e gjakut t&#235; pafajsh&#235;m popullit t&#235;nd Izrael". Dhe ai gjak do t'u falet atyre.</p> 
<p><A NAME="an_21:9">21:9</A>&nbsp;K&#235;shtu ti do t&#235; heq&#235;sh nga vetja jote fajin e gjakut t&#235; pafajsh&#235;m, duke b&#235;r&#235; at&#235; q&#235; &#235;sht&#235; e drejt&#235; n&#235; syt&#235; e Zotit.</p> 
<p><A NAME="an_21:10">21:10</A>&nbsp;Kur t&#235; shkosh n&#235; luft&#235; kund&#235;r armiqve t&#235; tu dhe Zoti, Per&#235;ndia yt, t&#235; t'i jap&#235; n&#235; dor&#235; dhe ti t'i z&#235;sh rob&#235;r,</p> 
<p><A NAME="an_21:11">21:11</A>&nbsp;n&#235; rast se sheh midis rob&#235;rve nj&#235; grua t&#235; pashme dhe t&#235; p&#235;lqen aq sa t&#235; duash ta b&#235;sh bashk&#235;shorten t&#235;nde,</p> 
<p><A NAME="an_21:12">21:12</A>&nbsp;do ta &#231;osh n&#235; sht&#235;pin&#235; t&#235;nde, dhe ajo do t&#235; rruaj&#235; kok&#235;n dhe do t&#235; pres&#235; thonjt&#235;,</p> 
<p><A NAME="an_21:13">21:13</A>&nbsp;do t&#235; heq&#235; rrobat e robinj&#235;s, do t&#235; banoj&#235; n&#235; sht&#235;pin&#235; t&#235;nde dhe do t&#235; mbaj&#235; zi nj&#235; muaj t&#235; t&#235;r&#235; p&#235;r t&#235; atin dhe p&#235;r t&#235; &#235;m&#235;n, pastaj ti do t&#235; hysh te ajo dhe do t&#235; jesh bashk&#235;shorti i saj dhe ajo do t&#235; jet&#235; bashk&#235;shortja jote.</p> 
<p><A NAME="an_21:14">21:14</A>&nbsp;N&#235; qoft&#235; se m&#235; von&#235; nuk t&#235; p&#235;lqen m&#235;, do ta l&#235;sh t&#235; shkoj&#235; ku t&#235; doj&#235;, por nuk mund ta shes&#235;sh p&#235;r para as ta trajtosh si skllave, sepse ti e ke posht&#235;ruar.</p> 
<p><A NAME="an_21:15">21:15</A>&nbsp;N&#235; qoft&#235; se nj&#235; burr&#235; ka dy gra, dhe njer&#235;n e dashuron dhe tjetr&#235;n e urren, dhe si e dashuruara ashtu dhe ajo e urryera i kan&#235; lindur f&#235;mij&#235;, n&#235; rast se i par&#235;linduri &#235;sht&#235; f&#235;mija e gruas s&#235; urryer,</p> 
<p><A NAME="an_21:16">21:16</A>&nbsp;dit&#235;n q&#235; u l&#235; me testament pasurin&#235; q&#235; zot&#235;ron bijve, nuk mund t'i sh&#235;noj&#235; t&#235; drejt&#235;n e paralindjes djalit t&#235; gruas q&#235; dashuron duke e preferuar nga djali i gruas q&#235; urren q&#235; &#235;sht&#235; i par&#235;linduri;</p> 
<p><A NAME="an_21:17">21:17</A>&nbsp;por do t&#235; njoh&#235; si t&#235; par&#235;lindur djalin e gruas s&#235; urryer, duke i dh&#235;n&#235; nj&#235; pjes&#235; t&#235; dyfisht&#235; t&#235; t&#235; gjitha atyre q&#235; zot&#235;ron; sepse ai &#235;sht&#235; prodhimi i par&#235; i fuqis&#235; s&#235; tij dhe atij i p&#235;rket e drejta e paralindjes.</p> 
<p><A NAME="an_21:18">21:18</A>&nbsp;N&#235; qoft&#235; se nj&#235; burr&#235; ka nj&#235; f&#235;mij&#235; kok&#235;fort&#235; dhe rebel q&#235; nuk i bindet as z&#235;rit t&#235; babait, as atij t&#235; n&#235;n&#235;s dhe me gjith&#235;se e kan&#235; nd&#235;shkuar, nuk u bindet atyre,</p> 
<p><A NAME="an_21:19">21:19</A>&nbsp;i ati dhe e &#235;ma do ta marrin dhe do ta &#231;ojn&#235; te pleqt&#235; e qytetit t&#235; tij, n&#235; port&#235;n e vendit ku banon,</p> 
<p><A NAME="an_21:20">21:20</A>&nbsp;dhe do t'u thon&#235; pleqve t&#235; qytetit: "Ky biri yn&#235; &#235;sht&#235; kok&#235;fort&#235; dhe rebel; nuk do t'i bindet z&#235;rit ton&#235;; &#235;sht&#235; gryk&#235;s dhe pijanec".</p> 
<p><A NAME="an_21:21">21:21</A>&nbsp;At&#235;her&#235; t&#235;r&#235; banor&#235;t e qytetit t&#235; tij do ta vrasin me gur&#235; dhe ai ka p&#235;r t&#235; vdekur; k&#235;shtu do t&#235; shrr&#235;njos&#235;sh t&#235; keqen nga mesi yt, t&#235;r&#235; Izraeli do ta m&#235;soj&#235; dhe do t&#235; ket&#235; frik&#235;.</p> 
<p><A NAME="an_21:22">21:22</A>&nbsp;N&#235; rast se dikush ka kryer nj&#235; krim q&#235; meriton vdekjen dhe ka p&#235;suar vdekjen, dhe ti e ke varur n&#235; nj&#235; dru,</p> 
<p><A NAME="an_21:23">21:23</A>&nbsp;kufoma e tij nuk do t&#235; rrij&#235; t&#235;r&#235; nat&#235;n mbi pem&#235;n, por do ta varros&#235;sh po at&#235; dit&#235;; sepse ai q&#235; rri varur &#235;sht&#235; i mallkuar nga Per&#235;ndia, dhe ti nuk do ta ndot&#235;sh tok&#235;n q&#235; Zoti, Per&#235;ndia yt, t&#235; jep si trash&#235;gimi".</p> 
<p><A NAME="an_22:1">22:1</A>&nbsp;"N&#235; qoft&#235; se shikon kaun ose delen e v&#235;llait t&#235;nd q&#235; e kan&#235; humbur rrug&#235;n, ti nuk do t&#235; b&#235;sh sikur nuk i ke par&#235;, por do ta marr&#235;sh p&#235;rsip&#235;r t'ia &#231;osh p&#235;rs&#235;ri v&#235;llait t&#235;nd.</p> 
<p><A NAME="an_22:2">22:2</A>&nbsp;Dhe n&#235; qoft&#235; se v&#235;llai yt nuk banon af&#235;r teje dhe ti nuk e njeh, do ta &#231;osh kafsh&#235;n n&#235; sht&#235;pin&#235; t&#235;nde deri sa yt v&#235;lla t&#235; filloj&#235; ta k&#235;rkoj&#235;; dhe at&#235;her&#235; do t'ia kthesh.</p> 
<p><A NAME="an_22:3">22:3</A>&nbsp;N&#235; t&#235; nj&#235;jt&#235;n m&#235;nyr&#235; do t&#235; veprosh me gomarin, rrobat dhe &#231;far&#235;do send tjet&#235;r q&#235; yt v&#235;lla ka humbur dhe ti ke gjetur; ti nuk do t&#235; b&#235;sh sikur nuk i ke par&#235;.</p> 
<p><A NAME="an_22:4">22:4</A>&nbsp;N&#235; qoft&#235; se ti shikon gomarin e v&#235;llait t&#235;nd apo kaun e tij t&#235; rr&#235;zuar gjat&#235; rrug&#235;s, ti nuk do t&#235; b&#235;sh sikur nuk i ke par&#235;, por do t&#235; ndihmosh t&#235;t v&#235;lla p&#235;r t'i ngritur.</p> 
<p><A NAME="an_22:5">22:5</A>&nbsp;Gruaja nuk do t&#235; vesh&#235; rroba burrash, as burri nuk ka p&#235;r t&#235; veshur rroba grash, sepse kushdo q&#235; b&#235;n gj&#235;ra t&#235; tilla neveritet nga Zoti, Per&#235;ndia yt.</p> 
<p><A NAME="an_22:6">22:6</A>&nbsp;N&#235; rast se rrug&#235;s t&#235; rastis t&#235; gjesh mbi nj&#235; dru ose p&#235;r tok&#235; nj&#235; fole zogu me gjith&#235; t&#235; vegj&#235;lit ose me vez&#235;t dhe n&#235;n&#235;n q&#235; ngroh t&#235; vegj&#235;lit apo vez&#235;t, nuk ke p&#235;r t&#235; marr&#235; n&#235;n&#235;n me t&#235; vegj&#235;lit;</p> 
<p><A NAME="an_22:7">22:7</A>&nbsp;do t&#235; lesh n&#235;n&#235;n t&#235; ik&#235; dhe do t&#235; marr&#235;sh p&#235;r vete t&#235; vegj&#235;lit, q&#235; ti t&#235; kesh mbar&#235;si dhe t&#235; zgjat&#235;sh dit&#235;t e tua.</p> 
<p><A NAME="an_22:8">22:8</A>&nbsp;Kur t&#235; nd&#235;rtosh nj&#235; sht&#235;pi t&#235; re do t&#235; ngresh nj&#235; parapet rreth &#231;atis&#235; s&#235; saj p&#235;r t&#235; mos t&#235;rhequr nj&#235; faj gjaku mbi sht&#235;pin&#235; t&#235;nde, n&#235; rast se dikush rr&#235;zohet nga &#231;atia.</p> 
<p><A NAME="an_22:9">22:9</A>&nbsp;Nuk do t&#235; mbjell&#235;sh n&#235; vreshtin t&#235;nd far&#235;ra t&#235; llojeve t&#235; ndryshme, me q&#235;llim q&#235; prodhimi i asaj q&#235; ke mbjell&#235; dhe renta e vreshtit t&#235; mos preken.</p> 
<p><A NAME="an_22:10">22:10</A>&nbsp;Nuk do t&#235; punosh nj&#235;koh&#235;sisht me nj&#235; ka dhe nj&#235; gomar.</p> 
<p><A NAME="an_22:11">22:11</A>&nbsp;Nuk do t&#235; vesh&#235;sh rroba t&#235; b&#235;ra me nj&#235; stof t&#235; p&#235;rzier&#235; leshi dhe liri.</p> 
<p><A NAME="an_22:12">22:12</A>&nbsp;Nuk do t&#235; v&#235;sh theka n&#235; kat&#235;r cepat e mantelit me t&#235; cilin mbulohesh.</p> 
<p><A NAME="an_22:13">22:13</A>&nbsp;N&#235; qoft&#235; se nj&#235; burr&#235; martohet me nj&#235; grua, hyn tek ajo dhe pastaj fillon ta urrej&#235;,</p> 
<p><A NAME="an_22:14">22:14</A>&nbsp;dhe e padit p&#235;r gj&#235;ra t&#235; turpshme dhe i nxjerr nj&#235; nam t&#235; keq, duke th&#235;n&#235;: "Mora k&#235;t&#235; grua, por kur iu afrova nuk gjeta tek ajo shenjat e virgj&#235;ris&#235;",</p> 
<p><A NAME="an_22:15">22:15</A>&nbsp;babai dhe n&#235;na e s&#235; res&#235; do t&#235; marrin shenjat e virgj&#235;ris&#235; s&#235; saj dhe do t'ua tregojn&#235; pleqve t&#235; qytetit, te porta;</p> 
<p><A NAME="an_22:16">22:16</A>&nbsp;dhe babai i s&#235; res&#235; do t'u thot&#235; pleqve: "Un&#235; ia dhash&#235; time bij&#235; p&#235;r grua k&#235;tij burri, por ai filloi ta urrej&#235;,</p> 
<p><A NAME="an_22:17">22:17</A>&nbsp;dhe tani e akuzon p&#235;r gj&#235;ra t&#235; turpshme, duke th&#235;n&#235;: Nuk gjeta tek jote bij&#235; shenjat e virgj&#235;ris&#235;; por k&#235;to jan&#235; shenjat e virgj&#235;ris&#235; t&#235; bij&#235;s sime". Dhe do t&#235; shpalosin &#231;ar&#231;afin p&#235;rpara pleqve t&#235; qytetit.</p> 
<p><A NAME="an_22:18">22:18</A>&nbsp;At&#235;her&#235; pleqt&#235; e atij qyteti do t&#235; marrin bashk&#235;shortin dhe do ta d&#235;nojn&#235; me rrahje;</p> 
<p><A NAME="an_22:19">22:19</A>&nbsp;dhe duke qen&#235; se i ka hapur nj&#235; nam t&#235; keq nj&#235; virgj&#235;reshe t&#235; Izraelit, do t'i v&#235;n&#235; nj&#235; gjob&#235; prej nj&#235;qind siklash argjendi, q&#235; do t'ia japin t&#235; atit t&#235; s&#235; res&#235;; k&#235;shtu ajo do t&#235; mbetet bashk&#235;shorte  e tij dhe ai nuk do t&#235; mund ta p&#235;rz&#235;r&#235; deri  sa t&#235; rroj&#235;.</p> 
<p><A NAME="an_22:20">22:20</A>&nbsp;Por n&#235; qoft&#235; se v&#235;rtetohet fakti dhe tek e reja nuk jan&#235; gjetur shenjat e virgj&#235;ris&#235;,</p> 
<p><A NAME="an_22:21">22:21</A>&nbsp;at&#235;her&#235; do ta nxjerrin t&#235; ren&#235; te pragu i sht&#235;pis&#235; s&#235; babait t&#235; saj dhe njer&#235;zit e qytetit t&#235; saj do ta vrasin me gur&#235;, dhe ajo ka p&#235;r t&#235; vdekur, sepse ka kryer nj&#235; vep&#235;r t&#235; turpshme n&#235; Izrael, duke  u b&#235;r&#235; kurv&#235; n&#235; sht&#235;pin&#235; e atit t&#235; saj.  K&#235;shtu do t&#235; shkul&#235;sh t&#235; keqen nga gjiri juaj</p> 
<p><A NAME="an_22:22">22:22</A>&nbsp;N&#235; rast se nj&#235; burr&#235; gjendet n&#235; shtrat me nj&#235; grua t&#235; martuar, do t&#235; vriten q&#235; t&#235; dy, si burri q&#235; ka r&#235;n&#235; me gruan dhe gruaja. K&#235;shtu do t&#235; shkul&#235;sh t&#235; keqen nga gjiri i Izraelit.</p> 
<p><A NAME="an_22:23">22:23</A>&nbsp;Kur nj&#235; vajz&#235; e virgj&#235;r &#235;sht&#235; e fejuar, dhe nj&#235; burr&#235; e gjen n&#235; qytet dhe bie n&#235; shtrat me t&#235;,</p> 
<p><A NAME="an_22:24">22:24</A>&nbsp;q&#235; t&#235; dy do t'i &#231;oni n&#235; port&#235;n e atij qyteti dhe do t'i vritni me gur&#235;, dhe ata do t&#235; vdesin: vajza sepse, ndon&#235;se ishte n&#235; qytet, nuk b&#235;rtiti, dhe burri sepse ka &#231;nderuar gruan e t&#235; af&#235;rmit t&#235; tij. K&#235;shtu do ta shkul&#235;sh t&#235; keqen nga gjiri yt.</p> 
<p><A NAME="an_22:25">22:25</A>&nbsp;Por n&#235; rast se burri gjen nj&#235; vajz&#235; t&#235; fejuar, n&#235; ar&#235;, e dhunon dhe shtrihet me t&#235;, at&#235;her&#235; do t&#235; vritet vet&#235;m burri q&#235; &#235;sht&#235; shtrir&#235; me t&#235;;</p> 
<p><A NAME="an_22:26">22:26</A>&nbsp;por nuk do t'i b&#235;sh asgj&#235; vajz&#235;s; kjo nuk ka asnj&#235; m&#235;kat q&#235; meriton vdekjen, sepse ky rast &#235;sht&#235; si ai kur nj&#235; njeri ngrihet kund&#235;r t&#235; af&#235;rmit t&#235; tij dhe e vret;</p> 
<p><A NAME="an_22:27">22:27</A>&nbsp;n&#235; fakt ai e gjeti n&#235; ar&#235;; vajza e fejuar ka b&#235;rtitur, por nuk kishte njeri q&#235; ta shp&#235;tonte.</p> 
<p><A NAME="an_22:28">22:28</A>&nbsp;N&#235; rast se nj&#235; burr&#235; gjen nj&#235; vajz&#235; t&#235; virgj&#235;r q&#235; nuk &#235;sht&#235; e fejuar, e merr dhe bie n&#235; shtrat me t&#235;, dhe kapen n&#235; flagranc&#235;,</p> 
<p><A NAME="an_22:29">22:29</A>&nbsp;burri q&#235; &#235;sht&#235; shtrir&#235; me t&#235; do t'i jap&#235; atit t&#235; vajz&#235;s pes&#235;dhjet&#235; sikla argjendi dhe ajo do t&#235; b&#235;het bashk&#235;shortja e tij, sepse e ka &#231;nderuar dhe nuk mund ta p&#235;rz&#235;r&#235; sa t&#235; jet&#235; gjall&#235;.</p> 
<p><A NAME="an_22:30">22:30</A>&nbsp;Asnjeri nuk ka p&#235;r t&#235; marr&#235; gruan e atit t&#235; tij, as ka p&#235;r t&#235; ngritur skajin e mbules&#235;s s&#235; atit t&#235; tij".</p> 
<p><A NAME="an_23:1">23:1</A>&nbsp;"Ai q&#235; &#235;sht&#235; tredhur me an&#235; t&#235; shtypjes apo t&#235; gjymtimit, nuk ka p&#235;r t&#235; hyr&#235; n&#235; asamblen&#235; e Zotit.</p> 
<p><A NAME="an_23:2">23:2</A>&nbsp;Nj&#235; kopil nuk do t&#235; hyj&#235; n&#235; asamblen&#235; e Zotit; asnj&#235; nga pasardh&#235;sit e tij, qoft&#235; edhe ata t&#235; brezit t&#235; dhjet&#235;, s'ka p&#235;r t&#235; hyr&#235; n&#235; asamblen&#235; e Zotit.</p> 
<p><A NAME="an_23:3">23:3</A>&nbsp;Amoniti dhe Moabiti nuk do t&#235; hyjn&#235; n&#235; asamblen&#235; e Zotit, asnj&#235; nga pasardh&#235;sit e tyre, as edhe n&#235; brezin e dhjet&#235;, nuk kan&#235; p&#235;r t&#235; hyr&#235; kurr&#235; n&#235; asamblen&#235; e Zotit,</p> 
<p><A NAME="an_23:4">23:4</A>&nbsp;sepse nuk ju prit&#235;n n&#235; rrug&#235; me buk&#235; dhe me uj&#235; kur dol&#235;t nga Egjipti dhe sepse rekrutuan kund&#235;r jush Balaamin, birin e Beorit nga Pethori i Mesopotamis&#235;, p&#235;r t'ju mallkuar.</p> 
<p><A NAME="an_23:5">23:5</A>&nbsp;Megjithat&#235; Zoti, Per&#235;ndia yt, nuk deshi t&#235; d&#235;gjoj&#235; Balaamin; por Zoti, Per&#235;ndia yt, e nd&#235;rroi p&#235;r ty mallkimin n&#235; bekim, sepse Zoti, Per&#235;ndia yt, t&#235; do.</p> 
<p><A NAME="an_23:6">23:6</A>&nbsp;Nuk do t'u k&#235;rkosh kurr&#235; as paqen, as begatin&#235; e tyre deri sa t&#235; jetosh.</p> 
<p><A NAME="an_23:7">23:7</A>&nbsp;Nuk do t&#235; urresh Idumeon, sepse ai &#235;sht&#235; v&#235;llai yt; nuk do t&#235; urresh Egjiptasin, sepse ti ishe i huaj n&#235; vendin e tij,</p> 
<p><A NAME="an_23:8">23:8</A>&nbsp;bijt&#235; q&#235; do t'u lindin atyre, n&#235; brezin e tret&#235;, do t&#235; mund t&#235; hyjn&#235; n&#235; asamblen&#235; e Zotit.</p> 
<p><A NAME="an_23:9">23:9</A>&nbsp;Kur t&#235; dal&#235;sh me ushtrin&#235; kund&#235;r armiqve t&#235; tu, ruhu nga &#231;do gj&#235; e keqe.</p> 
<p><A NAME="an_23:10">23:10</A>&nbsp;N&#235; rast se dikush n&#235; mes teje &#235;sht&#235; i papast&#235;r nga nj&#235; ngjarje e nat&#235;s, ka p&#235;r t&#235; dal&#235; nga kampi dhe nuk do t&#235; kthehet m&#235;;</p> 
<p><A NAME="an_23:11">23:11</A>&nbsp;n&#235; mbr&#235;mje do t&#235; lahet me uj&#235; dhe pas per&#235;ndimit t&#235; diellit do t&#235; mund t&#235; kthehet n&#235; kamp.</p> 
<p><A NAME="an_23:12">23:12</A>&nbsp;Do t&#235; kesh edhe nj&#235; vend jasht&#235; kampit, dhe do t&#235; shkosh atje p&#235;r nevojat e tua;</p> 
<p><A NAME="an_23:13">23:13</A>&nbsp;dhe midis veglave t&#235; tua do t&#235; kesh edhe nj&#235; kunj dhe kur t&#235; shkosh p&#235;r t'u mbledhur kruspull p&#235;rjashta, me t&#235; do t&#235; g&#235;rmosh nj&#235; grop&#235; dhe pastaj do t&#235; mbulosh jasht&#235;qitjet e tua.</p> 
<p><A NAME="an_23:14">23:14</A>&nbsp;Me qen&#235; se Zoti, Per&#235;ndia yt, ec&#235;n n&#235; mes t&#235; kampit t&#235;nd q&#235; t&#235; t&#235; b&#235;j&#235; t&#235; lir&#235; dhe q&#235; t&#235; t&#235; jap&#235; n&#235; dor&#235; armiqt&#235; e tu; prandaj kampi yt do t&#235; jet&#235; i shenjt&#235; q&#235; Zoti t&#235; mos shoh&#235; n&#235; gjirin t&#235;nd asnj&#235; paturp&#235;si dhe t&#235; largohet prej teje.</p> 
<p><A NAME="an_23:15">23:15</A>&nbsp;Nuk do t'i dor&#235;zosh pronarit t&#235; tij skllavin q&#235; i ka ikur p&#235;r t'u strehuar pran&#235; teje.</p> 
<p><A NAME="an_23:16">23:16</A>&nbsp;Ai do t&#235; banoj&#235; me ty, n&#235; mes jush, n&#235; vendin q&#235; ka zgjedhur, n&#235; at&#235; qytetin t&#235;nd q&#235; do t'i duket m&#235; i mir&#235;; dhe nuk do ta ngacmosh.</p> 
<p><A NAME="an_23:17">23:17</A>&nbsp;Nuk do t&#235; ket&#235; asnj&#235; grua q&#235; t&#235; merret me kurv&#235;ri midis bijave t&#235; Izraelit, nuk do t&#235; ket&#235; asnj&#235; burr&#235; q&#235; t&#235; merret me kurv&#235;ri midis bijve t&#235; Izraelit.</p> 
<p><A NAME="an_23:18">23:18</A>&nbsp;N&#235; sht&#235;pin&#235; e Zotit, Per&#235;ndis&#235; t&#235;nd, nuk do t&#235; &#231;osh shp&#235;rblimin e nj&#235; kurve as &#231;mimin e nj&#235; qeni, p&#235;r asnj&#235; kusht, sepse k&#235;to dy gj&#235;ra jan&#235; nj&#235; ndyr&#235;si p&#235;r Zotin, Per&#235;ndin&#235; t&#235;nd.</p> 
<p><A NAME="an_23:19">23:19</A>&nbsp;V&#235;llait t&#235;nd nuk do t'i jap&#235;sh hua me kamat&#235;: interes p&#235;r t&#235; holla, interes p&#235;r ushqime ose &#231;far&#235;do gj&#235; tjet&#235;r q&#235; huazohet me interes.</p> 
<p><A NAME="an_23:20">23:20</A>&nbsp;T&#235; huajit mund t'i jap&#235;sh hua me kamat&#235;, por jo v&#235;llait t&#235;nd, me q&#235;llim q&#235; Zoti, Per&#235;ndia yt, t&#235; t&#235; bekoj&#235; n&#235; t&#235; gjitha gj&#235;rat mbi t&#235; cilat do t&#235; v&#235;sh dor&#235; n&#235; vendin ku je duke hyr&#235; p&#235;r ta pushtuar.</p> 
<p><A NAME="an_23:21">23:21</A>&nbsp;Kur lidh nj&#235; kusht me Zotin, Per&#235;ndin&#235; t&#235;nd, nuk do t&#235; vonosh ta kryesh, sepse i Zoti, Per&#235;ndia yt, do t&#235; t&#235; k&#235;rkoj&#235; me siguri llogari dhe ti do t&#235; ishe fajtor;</p> 
<p><A NAME="an_23:22">23:22</A>&nbsp;por n&#235; rast se ti nuk lidh kushte, nuk kryen m&#235;kat.</p> 
<p><A NAME="an_23:23">23:23</A>&nbsp;Mbaje fjal&#235;n q&#235; ka dal&#235; nga goja jote, sepse ke marr&#235; p&#235;rsip&#235;r n&#235; m&#235;nyr&#235; t&#235; neveritshme p&#235;rpara Zotit, Per&#235;ndis&#235; t&#235;nd, at&#235; q&#235; ke premtuar me goj&#235;n t&#235;nde.</p> 
<p><A NAME="an_23:24">23:24</A>&nbsp;Kur hyn n&#235; vreshtin e t&#235; af&#235;rmit t&#235;nd, mund t&#235; hash rrush sa t&#235; ngopesh, por nuk do v&#235;sh rrush n&#235; shport&#235;n t&#235;nde.</p> 
<p><A NAME="an_23:25">23:25</A>&nbsp;Kur hyn n&#235; ar&#235;n e grurit t&#235; t&#235; af&#235;rmit t&#235;nd, mund t&#235; mbjell&#235;sh kallinj; por nuk do t&#235; p&#235;rdor&#235;sh drap&#235;rin n&#235; ar&#235;n e grurit t&#235; t&#235; af&#235;rmit t&#235;nd".</p> 
<p><A NAME="an_24:1">24:1</A>&nbsp;"Kur nj&#235; njeri merr nj&#235; grua dhe martohet me t&#235;, dhe m&#235; von&#235; ndodh q&#235; ajo nuk e k&#235;naq m&#235;, sepse ai ka gjetur n&#235; t&#235; di&#231;ka t&#235; turpshme, le t&#235; shkruaj&#235; nj&#235; shkres&#235; ndarjeje, t'ia jap&#235; n&#235; dor&#235; dhe ta d&#235;boj&#235; nga sht&#235;pia e saj;</p> 
<p><A NAME="an_24:2">24:2</A>&nbsp;n&#235; qoft&#235; se ajo del nga sht&#235;pia e saj dhe b&#235;het bashk&#235;shorte e nj&#235; burri tjet&#235;r,</p> 
<p><A NAME="an_24:3">24:3</A>&nbsp;n&#235; rast se bashk&#235;shorti i fundit fillon ta urrej&#235;, ai shkruan p&#235;r t&#235; nj&#235; shkres&#235; ndarjeje, ia jep n&#235; dor&#235; dhe e d&#235;bon nga sht&#235;pia e tij, ose n&#235; se bashk&#235;shorti i fundit q&#235; e kishte marr&#235; p&#235;r grua vdes,</p> 
<p><A NAME="an_24:4">24:4</A>&nbsp;burri i par&#235; q&#235; e kishte d&#235;buar nuk do t&#235; mund ta marr&#235; p&#235;rs&#235;ri p&#235;r grua, pasi ajo &#235;sht&#235; ndotur, sepse kemi t&#235; b&#235;jm&#235; me nj&#235; akt t&#235; neveritsh&#235;m n&#235; syt&#235; e Zotit; dhe ti nuk do ta njollos&#235;sh me m&#235;kat  vendin q&#235; Zoti, Per&#235;ndia yt, t&#235; jep si trash&#235;gimi.</p> 
<p><A NAME="an_24:5">24:5</A>&nbsp;N&#235; qoft&#235; se nj&#235; njeri &#235;sht&#235; i porsamartuar, ai nuk do t&#235; shkoj&#235; n&#235; luft&#235; dhe nuk do t'i ngarkohen detyra; ai do t&#235; jet&#235; i lir&#235; n&#235; sht&#235;pin&#235; e tij p&#235;r nj&#235; vit dhe do t&#235; b&#235;j&#235; t&#235; lumtur gruan me t&#235; cil&#235;n &#235;sht&#235; martuar.</p> 
<p><A NAME="an_24:6">24:6</A>&nbsp;Asnjeri nuk do t&#235; marr&#235; peng gurin e mokr&#235;s s&#235; poshtme apo at&#235; t&#235; sip&#235;rme, sepse do t&#235; ishte nj&#235;lloj siur t&#235; merrte peng jet&#235;n e dikujt.</p> 
<p><A NAME="an_24:7">24:7</A>&nbsp;N&#235; rast se kapet nj&#235; njeri duke rr&#235;mbyer nj&#235; nga v&#235;llez&#235;rit e tij nd&#235;r bijt&#235; e Izraelit, dhe e trajton keq dhe e shet, ai rr&#235;mbyes do t&#235; vritet; k&#235;shtu do ta shkul&#235;sh t&#235; keqen nga gjiri yt.</p> 
<p><A NAME="an_24:8">24:8</A>&nbsp;N&#235; raste lebre trego kujdes t&#235; madh dhe b&#235;j gjith&#231;ka t'ju m&#235;sojn&#235; prift&#235;rinjt&#235; levit&#235;; do t&#235; keni kujdes t&#235; veproni ashtu si&#231; i kam urdh&#235;ruar.</p> 
<p><A NAME="an_24:9">24:9</A>&nbsp;Mbaj mend at&#235; q&#235; Zoti, Per&#235;ndia yt, i b&#235;ri Miriamit gjat&#235; udh&#235;timit, mbas daljes suaj nga Egjipti.</p> 
<p><A NAME="an_24:10">24:10</A>&nbsp;Kur i jep hua di&#231;ka t&#235; af&#235;rmit t&#235;nd nuk do t&#235; hysh n&#235; sht&#235;pin&#235; e tij p&#235;r t&#235; marr&#235; pengun e tij;</p> 
<p><A NAME="an_24:11">24:11</A>&nbsp;do t&#235; rrish jasht&#235; saj, dhe njeriu t&#235; cilit i ke dh&#235;n&#235; hua do t&#235; ta sjell&#235; jasht&#235; pengun.</p> 
<p><A NAME="an_24:12">24:12</A>&nbsp;Dhe n&#235; rast se ai njeri &#235;sht&#235; i varf&#235;r, nuk do t&#235; shkosh t&#235; flesh duke pasur akoma pengun e tij.</p> 
<p><A NAME="an_24:13">24:13</A>&nbsp;Duhet t'ia kthesh pengun n&#235; per&#235;ndim t&#235; diellit, n&#235; m&#235;nyr&#235; q&#235; ai t&#235; fler&#235; n&#235; mantelin e tij dhe t&#235; t&#235; bekoj&#235;; dhe kjo do t&#235; vihet n&#235; llogarin&#235; e drejt&#235;sis&#235; para syve t&#235; Zotit, Per&#235;ndis&#235; t&#235;nd.</p> 
<p><A NAME="an_24:14">24:14</A>&nbsp;Nuk do t'i hash hakun argatit t&#235; varf&#235;r dhe nevojtar, qoft&#235; ai nj&#235; nga v&#235;llez&#235;rit e tu apo nj&#235; nga t&#235; huajt q&#235; banojn&#235; n&#235; vendin t&#235;nd, brenda portave t&#235; tua;</p> 
<p><A NAME="an_24:15">24:15</A>&nbsp;do t'i jap&#235;sh pag&#235;n e tij po at&#235; dit&#235;, para se t&#235; per&#235;ndoj&#235; dielli, sepse ai &#235;sht&#235; i varf&#235;r dhe kjo &#235;sht&#235; d&#235;shira e tij; k&#235;shtu ai nuk do t&#235; b&#235;rtas&#235; kund&#235;r teje para Zotit dhe ti nuk do t&#235; kesh m&#235;kat.</p> 
<p><A NAME="an_24:16">24:16</A>&nbsp;Nuk do t&#235; d&#235;nohen me vdekje et&#235;rit p&#235;r bijt&#235; e tyre, as do t&#235; vriten bijt&#235; p&#235;r et&#235;rit e tyre; secili do t&#235; d&#235;nohet me vdekje p&#235;r m&#235;katin e vet.</p> 
<p><A NAME="an_24:17">24:17</A>&nbsp;Nuk do t&#235; c&#235;nosh t&#235; drejt&#235;n e t&#235; huajit o t&#235; jetimit dhe nuk do t&#235; marr&#235;sh peng rrobat e gruas s&#235; ve;</p> 
<p><A NAME="an_24:18">24:18</A>&nbsp;por do t&#235; kujtosh se ke qen&#235; skllav n&#235; Egjipt dhe se t&#235; ka liruar Zoti, Per&#235;ndia yt; prandaj t&#235; veprosh n&#235; k&#235;t&#235; m&#235;nyr&#235;.</p> 
<p><A NAME="an_24:19">24:19</A>&nbsp;Kur korr n&#235; ar&#235;n t&#235;nde dhe harron aty nj&#235; demet, nuk do t&#235; kthehesh prapa p&#235;r ta marr&#235;; do t&#235; jet&#235; p&#235;r t&#235; huajin, p&#235;r jetimin dhe gruan e ve, me q&#235;llim q&#235; Zoti, Per&#235;ndia yt, t&#235; t&#235; bekoj&#235; n&#235; t&#235;r&#235; vepr&#235;n e duarve t&#235; tua.</p> 
<p><A NAME="an_24:20">24:20</A>&nbsp;Kur do t&#235; shkund&#235;sh kokrrat e ullinjve t&#235; tua, nuk do t&#235; kthehesh n&#235; deg&#235;t e tyre; ullinjt&#235; q&#235; kan&#235; mbetur do t&#235; jen&#235; p&#235;r t&#235; huajin, p&#235;r jetimin dhe p&#235;r gruan e ve.</p> 
<p><A NAME="an_24:21">24:21</A>&nbsp;Kur t&#235; vjel&#235;sh vreshtin t&#235;nd, nuk do t&#235; kalosh nj&#235; her&#235; t&#235; dyt&#235;; vilet e mbetura do t&#235; jen&#235; p&#235;r t&#235; huajin, p&#235;r jetimin dhe p&#235;r gruan e ve.</p> 
<p><A NAME="an_24:22">24:22</A>&nbsp;Dhe do t&#235; kujtosh se ke qen&#235; skllav n&#235; vendin e Egjiptit; prandaj t&#235; urdh&#235;roj t&#235; veprosh n&#235; k&#235;t&#235; m&#235;nyr&#235;".</p> 
<p><A NAME="an_25:1">25:1</A>&nbsp;"N&#235; rast se fillon nj&#235; grindje midis burrave dhe ata paraqiten n&#235; gjyq, gjykat&#235;sit do t'i gjykojn&#235; duke i dh&#235;n&#235; pafaj&#235;sin&#235; t&#235; pafajshmit dhe duke d&#235;nuar fajtorin.</p> 
<p><A NAME="an_25:2">25:2</A>&nbsp;Pastaj n&#235; se fajtori meriton t&#235; rrihet, gjykat&#235;si do t&#235; urdh&#235;roj&#235; q&#235; ta shtrijn&#235; p&#235;r tok&#235; dhe ta rrahin n&#235; prani t&#235; tij, me nj&#235; num&#235;r goditjesh simbas shkall&#235;s s&#235; fajit t&#235; tij.</p> 
<p><A NAME="an_25:3">25:3</A>&nbsp;Mund t'i jepen dyzet goditje, por jo m&#235; tep&#235;r, sepse, duke e kaluar k&#235;t&#235; mas&#235; dhe duke e rrahur me nj&#235; num&#235;r m&#235; t&#235; madh goditjesh, yt v&#235;lla t&#235; mos p&#235;r&#231;mohet n&#235; syt&#235; e tu.</p> 
<p><A NAME="an_25:4">25:4</A>&nbsp;Nuk do t'i v&#235;sh turiz&#235;n kaut q&#235; shin grurin.</p> 
<p><A NAME="an_25:5">25:5</A>&nbsp;N&#235; rast se disa v&#235;llez&#235;r banojn&#235; bashk&#235; dhe njeri prej tyre vdes pa l&#235;n&#235; f&#235;mij&#235;, gruaja e t&#235; ndjerit nuk do t&#235; martohet me nj&#235; t&#235; huaj jasht&#235; familjes; i kunati do t&#235; hyj&#235; tek ajo dhe do ta marr&#235;</p> 
<p><A NAME="an_25:6">25:6</A>&nbsp;dhe i par&#235;linduri q&#235; ajo do t&#235; lind&#235; do t&#235; marr&#235; emrin e v&#235;llait t&#235; vdekur, me q&#235;llim q&#235; emri i tij t&#235; mos fshihet n&#235; Izrael.</p> 
<p><A NAME="an_25:7">25:7</A>&nbsp;Por n&#235; rast se ai burr&#235; nuk d&#235;shiron t&#235; marr&#235; t&#235; kunat&#235;n, kjo do t&#235; ngjitet n&#235; port&#235;n e pleqve dhe do t&#235; thot&#235;: "Im kunat nuk pranon ta ngrer&#235; emrin e v&#235;llait t&#235; tij n&#235; Izrael; ai nuk d&#235;shiron t&#235; kryej&#235; ndaj meje detyr&#235;n e kunatit".</p> 
<p><A NAME="an_25:8">25:8</A>&nbsp;At&#235;her&#235; pleqt&#235; e qytetit t&#235; tij do ta th&#235;rrasin dhe do t'i flasin; dhe n&#235; qoft&#235; se ai ngul k&#235;mb&#235; dhe thot&#235;: "Nuk dua ta marr",</p> 
<p><A NAME="an_25:9">25:9</A>&nbsp;at&#235;her&#235; kunata e tij do t'i afrohet n&#235; prani t&#235; pleqve do t'i heq&#235; sandal&#235;n nga k&#235;mba, do ta p&#235;shtyj&#235; n&#235; fytyr&#235; dhe do t'i thot&#235;: "K&#235;t&#235; do t&#235; p&#235;soj&#235; ai q&#235; nuk d&#235;shiron t&#235; nd&#235;rtoj&#235; sht&#235;pin&#235; e v&#235;llait t&#235; tij".</p> 
<p><A NAME="an_25:10">25:10</A>&nbsp;Dhe emri i tij n&#235; Izrael do t&#235; jet&#235;: "Sht&#235;pia e atij t&#235; cilit i &#235;sht&#235; hequr sandalja".</p> 
<p><A NAME="an_25:11">25:11</A>&nbsp;N&#235; rast se dy burra kan&#235; nj&#235; grindje midis tyre, dhe gruaja e njerit afrohet p&#235;r t&#235; liruar t&#235; shoqin nga duart e atij q&#235; e rreh, shtrin dor&#235;n dhe e kap nga organet gjenitale, asaj do t'i pritet dora;</p> 
<p><A NAME="an_25:12">25:12</A>&nbsp;syri yt nuk do t&#235; ket&#235; m&#235;shir&#235; p&#235;r t&#235;.</p> 
<p><A NAME="an_25:13">25:13</A>&nbsp;Nuk do t&#235; kesh n&#235; thesin t&#235;nd dy pesha, nj&#235; t&#235; madhe dhe nj&#235; t&#235; vog&#235;l.</p> 
<p><A NAME="an_25:14">25:14</A>&nbsp;Nuk do t&#235; kesh n&#235; sht&#235;pi dy masa, nj&#235; t&#235; madhe dhe nj&#235; t&#235; vog&#235;l.</p> 
<p><A NAME="an_25:15">25:15</A>&nbsp;Do t&#235; kesh nj&#235; pesh&#235; t&#235; sakt&#235; dhe t&#235; drejt&#235;, do t&#235; kesh nj&#235; mas&#235; t&#235; sakt&#235; dhe t&#235; drejt&#235;, me q&#235;llim q&#235; dit&#235;t e tua t&#235; zgjaten n&#235; vendin q&#235; Zoti, Per&#235;ndia yt, po t&#235; jep.</p> 
<p><A NAME="an_25:16">25:16</A>&nbsp;Sepse t&#235; gjith&#235; ata q&#235; kryejn&#235; veprime t&#235; tilla, t&#235; gjith&#235; ata q&#235; sillen n&#235; m&#235;nyr&#235; jo t&#235; drejt&#235;, urrehen nga Zoti, Per&#235;ndia yt.</p> 
<p><A NAME="an_25:17">25:17</A>&nbsp;Kujto at&#235; q&#235; t&#235; b&#235;ri Amaleku gjat&#235; rrug&#235;s, kur dol&#235;t nga Egjipti;</p> 
<p><A NAME="an_25:18">25:18</A>&nbsp;ai t&#235; doli p&#235;rball&#235; rrug&#235;s, duke sulmuar nga prapa t&#235;r&#235; t&#235; dob&#235;tit q&#235; ishin t&#235; fundit, kur ti ishe i lodhur dhe i mbaruar, dhe nuk pati fare frik&#235; nga Per&#235;ndia.</p> 
<p><A NAME="an_25:19">25:19</A>&nbsp;Kur, pra, Zoti, Per&#235;ndia yt, do t&#235; siguroj&#235; qet&#235;si nga armiqt&#235; e tu rreth e p&#235;rqark vendit q&#235; Zoti, Per&#235;ndia yt, t&#235; jep si trash&#235;gimi p&#235;r ta pushtuar, do t&#235; fshish kujtimin e Amalekut n&#235;n qiellin; mos e harro!".</p> 
<p><A NAME="an_26:1">26:1</A>&nbsp;"Kur t&#235; hysh n&#235; vendin q&#235; Zoti, Per&#235;ndia yt, t&#235; jep si trash&#235;gimi, dhe ta shtiesh n&#235; dor&#235; dhe t&#235; banosh n&#235; t&#235;,</p> 
<p><A NAME="an_26:2">26:2</A>&nbsp;do t&#235; marr&#235;sh disa nga prodhimet e para t&#235; t&#235; gjitha prodhimeve t&#235; tok&#235;s t&#235; mbledhura nga ti n&#235; vendin q&#235; Zoti, Per&#235;ndia yt, po t&#235; jep, do t'i v&#235;sh n&#235; nj&#235; shport&#235; dhe do t&#235; shkosh n&#235; vendin q&#235; Zoti,  Per&#235;ndia yt, ka zgjedhur p&#235;r t&#235; ruajtur emrin  e tij.</p> 
<p><A NAME="an_26:3">26:3</A>&nbsp;Pastaj do t'i paraqitesh priftit n&#235; funksion ato dit&#235; dhe do t'i thuash: "Un&#235; i deklaroj sot Zotit, Per&#235;ndis&#235; t&#235;nd, q&#235; kam hyr&#235; n&#235; vendin q&#235; Zoti u betua t'u jap&#235; et&#235;rve tan&#235;".</p> 
<p><A NAME="an_26:4">26:4</A>&nbsp;At&#235;her&#235; prifti do t&#235; marr&#235; shport&#235;n nga duart e tua dhe do ta v&#235;r&#235; p&#235;rpara altarit t&#235; Zotit, Per&#235;ndis&#235; t&#235;nd;</p> 
<p><A NAME="an_26:5">26:5</A>&nbsp;dhe ti do t&#235; p&#235;rgjigjesh duke th&#235;n&#235; para Zotit, Per&#235;ndis&#235; t&#235;nd: "Ati im ishte nj&#235; Arameo para se t&#235; vdes&#235;; ai zbriti n&#235; Egjipt dhe banoi aty si i huaj me pak njer&#235;z; aty u b&#235; nj&#235; komb i madh, i fuqish&#235;m dhe i shumt&#235;.</p> 
<p><A NAME="an_26:6">26:6</A>&nbsp;Por Egjiptasit na trajtuan keq, na shtyp&#235;n dhe na imponuan nj&#235; skllav&#235;ri t&#235; r&#235;nd&#235;.</p> 
<p><A NAME="an_26:7">26:7</A>&nbsp;At&#235;her&#235; b&#235;rtit&#235;m dhe Zoti, Per&#235;ndia i et&#235;rve tan&#235;, e d&#235;gjoi z&#235;rin ton&#235;, pa d&#235;shp&#235;rimin ton&#235;, pun&#235;n ton&#235; t&#235; r&#235;nd&#235; dhe shtypjen ton&#235;.</p> 
<p><A NAME="an_26:8">26:8</A>&nbsp;K&#235;shtu Zoti na nxori nga Egjipti me nj&#235; dor&#235; t&#235; fuqishme dhe me krah t&#235; shtrir&#235;, me gj&#235;ra t&#235; tmerrshme e me mrekulli dhe me shenja;</p> 
<p><A NAME="an_26:9">26:9</A>&nbsp;pastaj na solli k&#235;tu dhe na dha k&#235;t&#235; vend, ku rrjedh qum&#235;sht dhe mjalt&#235;.</p> 
<p><A NAME="an_26:10">26:10</A>&nbsp;Dhe ja tani un&#235; solla prodhimet e para t&#235; tok&#235;s q&#235; ti, o Zot, m&#235; ke dh&#235;n&#235;!". Do t'i vendos&#235;sh para Zotit, Per&#235;ndis&#235; t&#235;nd, dhe do t&#235; biesh p&#235;rmbys p&#235;rpara Zotit, Per&#235;ndis&#235; t&#235;nd;</p> 
<p><A NAME="an_26:11">26:11</A>&nbsp;dhe do t&#235; g&#235;zoheni, ti, Leviti dhe i huaji q&#235; ndodhet n&#235; radh&#235;t e tua p&#235;r t&#235; mirat q&#235; Zoti, Per&#235;ndia yt, t&#235; ka dh&#235;n&#235; ty dhe sht&#235;pis&#235; sate.</p> 
<p><A NAME="an_26:12">26:12</A>&nbsp;Kur t&#235; kesh mbaruar s&#235; dh&#235;ni t&#235;r&#235; t&#235; dhjetat e t&#235; ardhurave t&#235; tua n&#235; vitin e tret&#235;, viti i t&#235; dhjetave, dhe ua ke dh&#235;n&#235; Levitit, t&#235; huajit, jetimit dhe gruas s&#235; ve, me q&#235;llim q&#235; t'i han&#235; brenda portave t&#235; tua dhe t&#235; ngopen,</p> 
<p><A NAME="an_26:13">26:13</A>&nbsp;do t&#235; thuash p&#235;rpara Zotit, Per&#235;ndis&#235; t&#235;nd: "Un&#235; kam hequr nga sht&#235;pia ime at&#235; q&#235; &#235;sht&#235; shenjt&#235;ruar dhe ua kam dh&#235;n&#235; Levitit, t&#235; huajit, jetimit dhe gruas s&#235; ve, n&#235; baz&#235; t&#235; t&#235; gjitha gj&#235;rave q&#235; m&#235;  ke urdh&#235;ruar; nuk kam shkelur as kam harruar  asnj&#235; nga urdhrat e tua.</p> 
<p><A NAME="an_26:14">26:14</A>&nbsp;Nuk i h&#235;ngra gjat&#235; zis&#235; sime, nuk mora prej tyre kur isha i papast&#235;r dhe nuk ua ofrova t&#235; vdekurve; iu binda z&#235;rit t&#235; Zotit, Per&#235;ndis&#235; tim, dhe veprova n&#235; baz&#235; t&#235; t&#235; gjitha gj&#235;rave q&#235; m&#235; ke urdh&#235;rar.</p> 
<p><A NAME="an_26:15">26:15</A>&nbsp;Kthe ndaj nesh v&#235;shtrimin t&#235;nd nga banesa jote e shenjt&#235;, nga qielli, dhe beko popullin t&#235;nd t&#235; Izraelit dhe vendin q&#235; na ke dh&#235;n&#235;, si&#231; iu betove et&#235;rve tan&#235;, nj&#235; vend ku rrjedh qum&#235;sht e mjalt&#235;.</p> 
<p><A NAME="an_26:16">26:16</A>&nbsp;Sot Zoti, Per&#235;ndia yt, t&#235; urdh&#235;ron t&#235; zbatosh n&#235; praktik&#235; k&#235;to statute dhe dekrete; ki kujdes q&#235; t'i zbatosh me gjith&#235; zem&#235;r dhe me gjith&#235; shpirt.</p> 
<p><A NAME="an_26:17">26:17</A>&nbsp;Ti sot deklarove q&#235; Zoti &#235;sht&#235; Per&#235;ndia yt, q&#235; do t&#235; ec&#235;sh n&#235; rrug&#235;t e tij dhe do t&#235; respektosh statutet, urdh&#235;rimet dhe dekretet e tij, dhe do t'i bindesh z&#235;rit t&#235; tij.</p> 
<p><A NAME="an_26:18">26:18</A>&nbsp;Sot Zoti ka deklaruar gjithashtu q&#235; ti je popull i tij, nj&#235; thesar i ve&#231;ant&#235;, si&#231; t&#235; ka th&#235;n&#235;, me q&#235;llim q&#235; ti t&#235; respektosh t&#235; githa urdh&#235;rimet e tij,</p> 
<p><A NAME="an_26:19">26:19</A>&nbsp;dhe ti t&#235; mund t&#235; lart&#235;sohesh mbi t&#235; gjitha kombet q&#235; ai ka b&#235;r&#235; p&#235;r lavdi, fam&#235; dhe zulm&#235; dhe q&#235; ti t&#235; jesh nj&#235; popull i shenjt&#235;ruar p&#235;r Zotin, Per&#235;ndin&#235; t&#235;nd, ashtu si&#231; e ka th&#235;n&#235; ai".</p> 
<p><A NAME="an_27:1">27:1</A>&nbsp;At&#235;her&#235; Moisiu dhe pleqt&#235; e Izraelit i dhan&#235; popullit k&#235;t&#235; urdh&#235;r: "Respektoni t&#235; gjitha urdh&#235;rimet q&#235; po ju caktoj sot.</p> 
<p><A NAME="an_27:2">27:2</A>&nbsp;Dit&#235;n q&#235; do t&#235; kap&#235;rceni Jordanin p&#235;r t&#235; hyr&#235; n&#235; vendin q&#235; Zoti, Per&#235;ndia juaj, ju jep, do t&#235; ngresh p&#235;r vete gur&#235; t&#235; m&#235;dhenj dhe do t'i lyesh me g&#235;lqere.</p> 
<p><A NAME="an_27:3">27:3</A>&nbsp;Pastaj do t&#235; shkruash mbi ta t&#235;r&#235; fjal&#235;t e k&#235;tij ligji, kur t&#235; kap&#235;rcesh Jordanin p&#235;r t&#235; hyr&#235; n&#235; vendin q&#235; Zoti, Per&#235;ndia yt, t&#235; jep, nj&#235; vend ku rrjedh qum&#235;sht dhe mjalt&#235;, ashtu si t&#235; ka th&#235;n&#235; Zoti, Per&#235;ndia i et&#235;rve t&#235; tu.</p> 
<p><A NAME="an_27:4">27:4</A>&nbsp;K&#235;shtu, pra, kur t&#235; kaloni Jordanin, do t&#235; ngrini n&#235; malin Ebal k&#235;ta gur&#235;, q&#235; sot ju urdh&#235;roj, dhe do t'i lyeni me g&#235;lqere.</p> 
<p><A NAME="an_27:5">27:5</A>&nbsp;Aty do t'i ngresh edhe nj&#235; altar Zotit, Per&#235;ndis&#235; t&#235;nd, nj&#235; altar gur&#235;sh, mbi t&#235; cil&#235;t nuk do t&#235; p&#235;rdor&#235;sh veg&#235;l hekuri.</p> 
<p><A NAME="an_27:6">27:6</A>&nbsp;Do t&#235; nd&#235;rtosh altarin e Zotit, Per&#235;ndis&#235; t&#235;nd, me gur&#235; t&#235; pac&#235;nuar, dhe mbi t&#235; do t'i ofrosh olokauste Zotit, Per&#235;ndis&#235; t&#235;nd.</p> 
<p><A NAME="an_27:7">27:7</A>&nbsp;Do t&#235; ofrosh flijime falenderimi, dhe aty do t&#235; hash dhe do t&#235; g&#235;zohesh p&#235;rpara Zotit, Per&#235;ndis&#235; t&#235;nd.</p> 
<p><A NAME="an_27:8">27:8</A>&nbsp;Dhe do t&#235; shkruash mbi k&#235;ta gur&#235; t&#235;r&#235; fjal&#235;t e k&#235;tij ligji me g&#235;rma shum&#235; t&#235; qarta".</p> 
<p><A NAME="an_27:9">27:9</A>&nbsp;Pastaj Moisiu dhe prift&#235;rinjt&#235; levit&#235; i fol&#235;n t&#235;r&#235; Izraelit, duke th&#235;n&#235;: "Mbaj qet&#235;si dhe d&#235;gjo, o Izrael! Sot je b&#235;r&#235; populli i Zotit, Per&#235;ndis&#235; t&#235;nd.</p> 
<p><A NAME="an_27:10">27:10</A>&nbsp;Do t'i bindesh, pra, z&#235;rit t&#235; Zotit, Per&#235;ndis&#235; t&#235;nd, dhe do t'i zbatosh n&#235; praktik&#235; urdh&#235;rimet dhe ligjet q&#235; sot t&#235; urdh&#235;roj".</p> 
<p><A NAME="an_27:11">27:11</A>&nbsp;Po at&#235; dit&#235; Moisiu i dha k&#235;t&#235; urdh&#235;r popullit, duke i th&#235;n&#235;:</p> 
<p><A NAME="an_27:12">27:12</A>&nbsp;"Ja ata do t&#235; rrijn&#235; n&#235; malin Gerizim p&#235;r t&#235; bekuar popullin kur t&#235; keni kap&#235;rcyer Jordanin: Simeoni, Levi, Juda, Isakari, Jozefi dhe Beniamini;</p> 
<p><A NAME="an_27:13">27:13</A>&nbsp;dhe ja ata q&#235; do t&#235; rrijn&#235; n&#235; malin Ebal p&#235;r t&#235; shqiptuar mallkimin: Rubeni, Gadi, Asheri, Zabuloni, Dani dhe Neftali.</p> 
<p><A NAME="an_27:14">27:14</A>&nbsp;Levit&#235;t do t&#235; flasin dhe do t'u thon&#235; me z&#235; t&#235; lart&#235; gjith&#235; burrave t&#235; Izraelit:</p> 
<p><A NAME="an_27:15">27:15</A>&nbsp;"Mallkuar qoft&#235; ai njeri q&#235; b&#235;n nj&#235; sh&#235;mb&#235;lltyr&#235; t&#235; gdhendur o prej metali t&#235; shkrir&#235;, gj&#235; e neveritshme p&#235;r Zotin, vep&#235;r e duarve t&#235; nj&#235; artizani, dhe e vendos n&#235; nj&#235; vend sekret!". Dhe t&#235;r&#235; populli do t&#235; p&#235;rgjigjet dhe do t&#235; thot&#235;: "Amen".</p> 
<p><A NAME="an_27:16">27:16</A>&nbsp;"Mallkuar qoft&#235; ai q&#235; p&#235;r&#231;mon atin ose n&#235;n&#235;n e tij!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:17">27:17</A>&nbsp;"Mallkuar qoft&#235; ai q&#235; zhvendos kufijt&#235; e t&#235; af&#235;rmit t&#235; tij!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:18">27:18</A>&nbsp;"Mallkuar qoft&#235; ai q&#235; i humb rrug&#235;n t&#235; verb&#235;rit!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:19">27:19</A>&nbsp;"Mallkuar qoft&#235; ai q&#235; c&#235;non t&#235; drejt&#235;n e t&#235; huajit, t&#235; jetimit dhe t&#235; gruas s&#235; ve!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:20">27:20</A>&nbsp;"Mallkuar qoft&#235; ai q&#235; bie n&#235; shtrat me gruan e atit t&#235; tij,; sepse ka ngritur cepin e mbules&#235;s s&#235; atit t&#235; tij!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:21">27:21</A>&nbsp;"Mallkuar qoft&#235; ai q&#235; bie n&#235; shtrat me &#231;far&#235;do kafsh&#235;!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:22">27:22</A>&nbsp;"Mallkuar qoft&#235; ai q&#235; bie n&#235; shtrat me motr&#235;n e tij, me bij&#235;n e atit t&#235; tij ose me bij&#235;n e n&#235;nes s&#235; tij!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:23">27:23</A>&nbsp;"Mallkuar qoft&#235; ai q&#235; bie n&#235; shtrat me vjehrr&#235;n e tij!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:24">27:24</A>&nbsp;"Mallkuar qoft&#235; ai q&#235; vret t&#235; af&#235;rmin e tij n&#235; m&#235;nyr&#235; t&#235; fsheht&#235;!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:25">27:25</A>&nbsp;"Mallkuar qoft&#235; ai q&#235; pranon nj&#235; dhurat&#235; p&#235;r t&#235; goditur p&#235;r vdekje nj&#235; t&#235; pafajsh&#235;m!". Dhe t&#235;r&#235; populli do t&#235; thot&#235;: "Amen".</p> 
<p><A NAME="an_27:26">27:26</A>&nbsp;"Mallkuar qoft&#235; ai q&#235; nuk u p&#235;rmbahet fjal&#235;ve t&#235; k&#235;tij ligji p&#235;r t'i zbatuar n&#235; praktik&#235;!". T&#235;r&#235; populli do t&#235; thot&#235;: "Amen".</p> 
<p><A NAME="an_28:1">28:1</A>&nbsp;"Tani, n&#235; rast se ti i bindesh me zell z&#235;rit t&#235; Zotit, Per&#235;ndis&#235; t&#235;nd, duke pasur kujdes t&#235; zbatosh t&#235;r&#235; urdh&#235;rimet e tij q&#235; sot un&#235; po t&#235; urdh&#235;roj, do t&#235; ndodh&#235; q&#235; Zoti, Per&#235;ndia yt, do t&#235; t&#235; lart&#235;soj&#235; mbi t&#235; gjitha kombet e dheut;</p> 
<p><A NAME="an_28:2">28:2</A>&nbsp;t&#235; gjitha k&#235;to bekime do t&#235; bien mbi ty dhe do t&#235; t&#235; z&#235;n&#235;, n&#235; rast se d&#235;gjon z&#235;rin e Zotit, Per&#235;ndis&#235; t&#235;nd:</p> 
<p><A NAME="an_28:3">28:3</A>&nbsp;Do t&#235; jesh i bekuar n&#235; qytete dhe n&#235; fshatra.</p> 
<p><A NAME="an_28:4">28:4</A>&nbsp;I bekuar do t&#235; jet&#235; edhe fryti i barkut t&#235;nd, fryti i tok&#235;s dhe i bag&#235;tis&#235; sate, pjelljet e lop&#235;ve t&#235; tua dhe fryti i deleve t&#235; tua.</p> 
<p><A NAME="an_28:5">28:5</A>&nbsp;T&#235; bekuara do t&#235; jen&#235; shporta dhe magjja jote.</p> 
<p><A NAME="an_28:6">28:6</A>&nbsp;Do t&#235; jesh i bekuar kur hyn dhe i bekuar kur del.</p> 
<p><A NAME="an_28:7">28:7</A>&nbsp;Zoti do t&#235; veproj&#235; n&#235; m&#235;nyr&#235; q&#235; armiqt&#235; e tu, q&#235; ngrihen kund&#235;r teje, t&#235; munden para teje; do t&#235; dalin kund&#235;r teje n&#235;p&#235;r nj&#235; rrug&#235;, por do t&#235; ikin para teje n&#235;p&#235;r shtat&#235; rrug&#235;.</p> 
<p><A NAME="an_28:8">28:8</A>&nbsp;Dhe Zoti do ta urdh&#235;roj&#235; bekimin t&#235; ndodhet mbi ty n&#235; hambaret e tua dhe mbi t&#235; gjitha ato gj&#235;ra ku ti do t&#235; v&#235;sh dor&#235;; dhe do t&#235; t&#235; bekoj&#235; n&#235; vendin q&#235; Zoti, Per&#235;ndia yt, t&#235; jep.</p> 
<p><A NAME="an_28:9">28:9</A>&nbsp;Zoti do t&#235; t&#235; vendos&#235; n&#235; m&#235;nyr&#235; q&#235; t&#235; jesh p&#235;r t&#235; nj&#235; popull i shenjt&#235;, ashtu si t&#235; &#235;sht&#235; betuar, n&#235; qoft&#235; se do t&#235; respektosh urdh&#235;rimet e Zotit, Per&#235;ndis&#235; t&#235;nd, dhe do t&#235; ec&#235;sh n&#235; rrug&#235;t e tij;</p> 
<p><A NAME="an_28:10">28:10</A>&nbsp;k&#235;shtu t&#235;r&#235; popujt e dheut do t&#235; shohin q&#235; ti je i thirrur me emrin e Zotit, dhe do t&#235; ken&#235; frik&#235; prej teje.</p> 
<p><A NAME="an_28:11">28:11</A>&nbsp;Zoti, Per&#235;ndia yt, do t&#235; t&#235; mbush&#235; me t&#235; mira, me frytin e barkut t&#235;nd, me frytin e bag&#235;tis&#235; sate dhe me frytin e tok&#235;s sate n&#235; vendin q&#235; Zoti u betua t'u jap&#235; et&#235;rve t&#235; tu.</p> 
<p><A NAME="an_28:12">28:12</A>&nbsp;Zoti do t&#235; hap&#235; p&#235;r ty qiellin, thesarin e tij t&#235; mir&#235;, p&#235;r t'i dh&#235;n&#235; tok&#235;s sate shiun n&#235; koh&#235;n e duhur dhe p&#235;r t&#235; bekuar vepr&#235;n e duarve t&#235; tua; ti do t'u jap&#235;sh hua shum&#235; kombeve, por nuk do t&#235; marr&#235;sh asgj&#235; hua.</p> 
<p><A NAME="an_28:13">28:13</A>&nbsp;Zoti do t&#235; b&#235;j&#235; q&#235; t&#235; jesh koka dhe jo bishti, dhe do t&#235; jesh gjithnj&#235; lart dhe kurr&#235; posht&#235;, n&#235; rast se u bindesh urdh&#235;rimeve t&#235; Zotit, Per&#235;ndis&#235; t&#235;nd, q&#235; sot t&#235; urdh&#235;ron t'i respektosh dhe t'i zbatosh n&#235; praktik&#235;.</p> 
<p><A NAME="an_28:14">28:14</A>&nbsp;K&#235;shtu nuk do t&#235; shmangesh as djathtas, as majtas nga asnj&#235; prej fjal&#235;ve q&#235; sot ju urdh&#235;roj, p&#235;r t&#235; shkuar pas per&#235;ndive t&#235; tjera dhe p&#235;r t'u sh&#235;rbyer atyre.</p> 
<p><A NAME="an_28:15">28:15</A>&nbsp;Por n&#235; rast se nuk i bindesh z&#235;rit t&#235; Zotit, Per&#235;ndis&#235; t&#235;nd, p&#235;r t&#235; respektuar me kujdes t&#235; gjitha urdh&#235;rimet dhe t&#235; gjitha statutet e tij q&#235; sot t&#235; urdh&#235;roj, do t&#235; ndodh&#235; q&#235; t&#235; gjitha k&#235;to mallkime do t&#235; bien mbi ty dhe do t&#235; t&#235; gjejn&#235;.</p> 
<p><A NAME="an_28:16">28:16</A>&nbsp;Do t&#235; jesh i mallkuar n&#235; qytet dhe do t&#235; jesh i mallkuar n&#235; fshat.</p> 
<p><A NAME="an_28:17">28:17</A>&nbsp;T&#235; mallkuara do t&#235; jen&#235; shporta jote dhe magjja jote.</p> 
<p><A NAME="an_28:18">28:18</A>&nbsp;I mallkuar do t&#235; jet&#235; fryti i barkut t&#235;nd, fryti i tok&#235;s sate, pjelljet e lop&#235;ve t&#235; tua dhe fryti i deleve t&#235; tua.</p> 
<p><A NAME="an_28:19">28:19</A>&nbsp;Do t&#235; jesh i mallkuar kur hyn dhe i mallkuar kur del.</p> 
<p><A NAME="an_28:20">28:20</A>&nbsp;Zoti do t&#235; d&#235;rgoj&#235; kund&#235;r teje mallkimin, rr&#235;muj&#235;n dhe mosmiratimin p&#235;r &#231;do gj&#235; mbi t&#235; cil&#235;n do t&#235; v&#235;sh dor&#235; dhe q&#235; do t&#235; b&#235;sh, deri sa ti t&#235; shkat&#235;rrohesh dhe t&#235; vdes&#235;sh shpejt, p&#235;r shkak t&#235; lig&#235;sis&#235;  s&#235; veprimeve t&#235; tua n&#235; t&#235; cilat m&#235; ke  braktisur.</p> 
<p><A NAME="an_28:21">28:21</A>&nbsp;Zoti do t&#235; b&#235;j&#235; q&#235; t&#235; t&#235; z&#235;r&#235; murtaja, deri sa t&#235; konsumohesh prej saj n&#235; vendin ku je duke hyr&#235; p&#235;r ta pushtuar.</p> 
<p><A NAME="an_28:22">28:22</A>&nbsp;Zoti do t&#235; godas&#235; me lig&#235;shtim, me ethe, me mahisje, me vap&#235; djeg&#235;se, me shpat&#235;, me plasje dhe vrug, q&#235; do t&#235; ndjekin deri n&#235; shkat&#235;rrimin t&#235;nd.</p> 
<p><A NAME="an_28:23">28:23</A>&nbsp;Qielli mbi kok&#235;n t&#235;nde do t&#235; jet&#235; prej bakri dhe toka posht&#235; teje do t&#235; jet&#235; prej hekuri.</p> 
<p><A NAME="an_28:24">28:24</A>&nbsp;Zoti do ta kthej&#235; shiun e vendit t&#235;nd n&#235; r&#235;r&#235; dhe pluhur, q&#235; do t&#235; bien mbi ty deri sa t&#235; shkat&#235;rrohesh.</p> 
<p><A NAME="an_28:25">28:25</A>&nbsp;Zoti do t&#235; t&#235; braktis&#235; n&#235; disfat&#235; dhe n&#235; masak&#235;r para armiqve t&#235; tu; do t&#235; dal&#235;sh kund&#235;r tyre nga nj&#235; rrug&#235; dhe do t&#235; largohesh prej tyre duke ua mbathur n&#235;p&#235;r shtat&#235; rrug&#235;; dhe k&#235;shtu do t&#235; b&#235;hesh  nj&#235; objekt urrejtjeje nga ana e t&#235; gjitha  mbret&#235;rive t&#235; dheut.</p> 
<p><A NAME="an_28:26">28:26</A>&nbsp;Kufomat e tua do t'u sh&#235;rbejn&#235; si ushqim t&#235;r&#235; zogjve t&#235; qiellit dhe kafsh&#235;ve t&#235; tok&#235;s, dhe askush nuk ka p&#235;r t'i p&#235;rz&#235;n&#235;.</p> 
<p><A NAME="an_28:27">28:27</A>&nbsp;Zoti do t&#235; t&#235; godas&#235; me ulcer&#235;n e Egjiptit, me hemorroidet, me zgjeben dhe me qerren, s&#235;mundje nga t&#235; cilat nuk do t&#235; mund t&#235; sh&#235;rohesh.</p> 
<p><A NAME="an_28:28">28:28</A>&nbsp;Zoti do t&#235; t&#235; godas&#235; me marr&#235;zin&#235;, me verb&#235;rin&#235; dhe me shushatjen e zemr&#235;s;</p> 
<p><A NAME="an_28:29">28:29</A>&nbsp;dhe do t&#235; ec&#235;sh me tahmin n&#235; mes t&#235; dit&#235;s, ashtu si ec&#235;n i verb&#235;ri n&#235; err&#235;sir&#235;; nuk do t&#235; kesh mbar&#235;si n&#235; rrug&#235;t e tua, por do t&#235; jesh vet&#235;m i shtypur dhe i zhveshur vazhdimisht pa pasur ndihm&#235;n e askujt.</p> 
<p><A NAME="an_28:30">28:30</A>&nbsp;Do t&#235; fejohesh me nj&#235; fem&#235;r, por nj&#235; burr&#235; tjet&#235;r do t&#235; bjer&#235; n&#235; shtrat me t&#235;; do t&#235; nd&#235;rtosh nj&#235; sht&#235;pi, por nuk do t&#235; banosh n&#235; t&#235;; do t&#235; mbjell&#235;sh nj&#235; vresht, por nuk do t&#235; mbledh&#235;sh rrushin e tij.</p> 
<p><A NAME="an_28:31">28:31</A>&nbsp;Kau yt do t&#235; vritet para syve t&#235; tu, por ti nuk do t&#235; hash mishin e tij; gomarin t&#235;nd do t&#235; ta marrin n&#235; pranin&#235; t&#235;nde dhe nuk do t&#235; ta kthejn&#235;; delet e tua do t'ua japin armiqve t&#235; tu dhe askush nuk do t&#235; t&#235; ndihmoj&#235;.</p> 
<p><A NAME="an_28:32">28:32</A>&nbsp;Bijt&#235; e tu dhe bijat e tua do t'i jepen nj&#235; populli tjet&#235;r; syt&#235; e tu do t&#235; shikojn&#235; dhe do t&#235; p&#235;rgjerohen t&#235;r&#235; dit&#235;n nga d&#235;shira p&#235;r t'i par&#235;, dhe dora jote do t&#235; jet&#235; pa fuqi.</p> 
<p><A NAME="an_28:33">28:33</A>&nbsp;Nj&#235; popull q&#235; ti nuk e ke njohur, do t&#235; haj&#235; frytin e tok&#235;s sate dhe t&#235; gjith&#235; mundit t&#235;nd, dhe pa tjet&#235;r do t&#235; jesh i shtypur dhe i d&#235;rmuar vazhdimisht.</p> 
<p><A NAME="an_28:34">28:34</A>&nbsp;Do t&#235; &#231;m&#235;ndesh para pamjes q&#235; do t&#235; shohin syt&#235; e tu.</p> 
<p><A NAME="an_28:35">28:35</A>&nbsp;Zoti do t&#235; t&#235; godas&#235; n&#235; gjunj&#235;t dhe n&#235; kofsh&#235;t me nj&#235; ulcer t&#235; keqe, nga e cila nuk do t&#235; mund t&#235; sh&#235;rohesh, nga tabani i k&#235;mb&#235;ve deri n&#235; maj&#235; t&#235; kok&#235;s.</p> 
<p><A NAME="an_28:36">28:36</A>&nbsp;Zoti do t&#235; t&#235; &#231;oj&#235; ty dhe mbretin t&#235;nd, q&#235; e ke v&#235;n&#235; mbi ty, n&#235; nj&#235; komb q&#235; as ti, as et&#235;rit e tu, nuk e keni njohur; dhe atje do t'u sh&#235;rbeni per&#235;ndive t&#235; tjera prej druri dhe prej guri;</p> 
<p><A NAME="an_28:37">28:37</A>&nbsp;dhe do t&#235; b&#235;hesh objekt habie, proverbi dhe talljeje n&#235; mes t&#235;r&#235; popujve pran&#235; t&#235; cil&#235;ve do t&#235; t&#235; &#231;oj&#235; Zoti.</p> 
<p><A NAME="an_28:38">28:38</A>&nbsp;Do t&#235; &#231;osh shum&#235; far&#235; n&#235; ar&#235; por do t&#235; korr&#235;sh pak, sepse karkaleci do ta gllab&#235;roj&#235;.</p> 
<p><A NAME="an_28:39">28:39</A>&nbsp;Do t&#235; mbjell&#235;sh vreshta, do t'i punosh, por nuk do t&#235; pish ver&#235; as do t&#235; mbledh&#235;sh rrush, sepse krimbi do t'i haj&#235;.</p> 
<p><A NAME="an_28:40">28:40</A>&nbsp;Do t&#235; kesh ullinj n&#235; t&#235; gjith&#235; territorin t&#235;nd, por nuk do t&#235; lyesh me vaj, sepse ullinjt&#235; e tu do t&#235; bien.</p> 
<p><A NAME="an_28:41">28:41</A>&nbsp;Do t&#235; t&#235; lindin bij dhe bija, por nuk do t&#235; jen&#235; t&#235; tut&#235;, sepse do t&#235; shkojn&#235; n&#235; skllav&#235;ri.</p> 
<p><A NAME="an_28:42">28:42</A>&nbsp;T&#235;r&#235; pem&#235;t e tua dhe frytet e tok&#235;s sate do t&#235; jen&#235; pre nga karkalecit.</p> 
<p><A NAME="an_28:43">28:43</A>&nbsp;I huaji q&#235; ndodhet n&#235; mes teje do t&#235; ngrihet gjithnj&#235; e m&#235; lart mbi ty dhe ti do t&#235; biesh gjithnj&#235; e m&#235; posht&#235;.</p> 
<p><A NAME="an_28:44">28:44</A>&nbsp;Ai do t&#235; t&#235; jap&#235; hua, por ti nuk do t'i jap&#235;sh hua atij; ai do t&#235; jet&#235; koka dhe ti bishti.</p> 
<p><A NAME="an_28:45">28:45</A>&nbsp;T&#235; gjitha k&#235;to mallkime do t&#235; bien mbi ty, do t&#235; t&#235; ndjekin dhe do t&#235; t&#235; z&#235;n&#235; deri sa t&#235; shkat&#235;rrohesh, sepse nuk iu binde z&#235;rit t&#235; Zotit, Per&#235;ndis&#235; t&#235;nd, duke respektuar urdh&#235;rimet dhe statutet q&#235; ai t&#235; ka urdh&#235;ruar.</p> 
<p><A NAME="an_28:46">28:46</A>&nbsp;Ato do t&#235; jen&#235; si nj&#235; shenj&#235; dhe si nj&#235; mrekulli p&#235;r ty dhe pasardh&#235;sit e tu, p&#235;r gjithnj&#235;.</p> 
<p><A NAME="an_28:47">28:47</A>&nbsp;Sepse nuk i ke sh&#235;rbyer Zotit, Per&#235;ndis&#235; t&#235;nd, me g&#235;zim dhe hare n&#235; zem&#235;r p&#235;r boll&#235;kun n&#235; &#231;do gj&#235;,</p> 
<p><A NAME="an_28:48">28:48</A>&nbsp;do t'u sh&#235;rbesh armiqve t&#235; tu q&#235; Zoti do t&#235; d&#235;rgoj&#235; kundr teje, n&#235; nj&#235; gjendje urije, etjeje, lakuriq&#235;sie dhe mungese t&#235; &#231;do gj&#235;je; dhe ai do t&#235; v&#235;r&#235; nj&#235; zgjedh&#235; t&#235; hekurt rreth qaf&#235;s sate deri sa t&#235; t&#235; shkat&#235;rroj&#235;.</p> 
<p><A NAME="an_28:49">28:49</A>&nbsp;Zoti do t&#235; sjell&#235; kund&#235;r teje nga larg, nga skajet e dheut, nj&#235; komb t&#235; shpejt&#235;, si shqiponja q&#235; fluturon, nj&#235; komb gjuh&#235;n e t&#235; cilit ti nuk do ta kuptosh,</p> 
<p><A NAME="an_28:50">28:50</A>&nbsp;nj&#235; komb me nj&#235; pamje t&#235; eg&#235;r q&#235; nuk do t&#235; respektoj&#235; plakun dhe nuk do t&#235; ket&#235; m&#235;shir&#235; p&#235;r t&#235; voglin,</p> 
<p><A NAME="an_28:51">28:51</A>&nbsp;dhe do t&#235; haj&#235; frytin e bag&#235;tis&#235; sate dhe prodhimin e tok&#235;s sate, deri sa t&#235; shkat&#235;rrohesh; dhe nuk do t&#235; l&#235;r&#235; as grur&#235;, as musht, as vaj as pjelljet e lop&#235;ve t&#235; tua ose pjelljet e deleve t&#235; tua, deri sa t&#235; t&#235; ket&#235; shkat&#235;rruar.</p> 
<p><A NAME="an_28:52">28:52</A>&nbsp;Dhe do t&#235; rrethoj&#235; n&#235; t&#235; gjitha qytetet e tua, deri sa t&#235; rr&#235;zohen n&#235; t&#235; gjith&#235; vendin muret e larta dhe t&#235; fortifikuara te t&#235; cilat kishte besim. Do t&#235; t&#235; rrethoj&#235; n&#235; t&#235; gjitha qytetet e tua, n&#235;  t&#235; gjith&#235; vendin q&#235; Zoti, Per&#235;ndia yt, t&#235; ka  dh&#235;n&#235;.</p> 
<p><A NAME="an_28:53">28:53</A>&nbsp;P&#235;rve&#231; k&#235;saj gjat&#235; rrethimit dhe n&#235; fatkeq&#235;sin&#235; n&#235; t&#235; cil&#235;n do t&#235; t&#235; katandis&#235; armiku yt, do t&#235; hash frytin e barkut t&#235;nd, mishin e bijve dhe t&#235; bijave t&#235; tua, q&#235; Zoti, Per&#235;ndia yt, t&#235; ka dh&#235;n&#235;.</p> 
<p><A NAME="an_28:54">28:54</A>&nbsp;Njeriu m&#235; zem&#235;rbut&#235; dhe m&#235; delikat do t&#235; ket&#235; nj&#235; zem&#235;r kaq keqdash&#235;se ndaj v&#235;llait t&#235; tij, ndaj gruas q&#235; pushon mbi kraharorin e tij e ndaj f&#235;mij&#235;ve q&#235; ka akoma,</p> 
<p><A NAME="an_28:55">28:55</A>&nbsp;sa t&#235; mos i jap&#235; asnjerit prej tyre mishin e bijve t&#235; tij, q&#235; ai do t&#235; haj&#235; p&#235;r vete, sepse nuk do t'i mbetet asgj&#235; gjat&#235; rrethimit dhe n&#235; mjerimin n&#235; t&#235; cilin do ta katandisin armiqt&#235; e tu n&#235; t&#235; gjitha qytetet e tua.</p> 
<p><A NAME="an_28:56">28:56</A>&nbsp;Gruaja m&#235; zem&#235;rbut&#235; dhe delikate midis jush, q&#235; p&#235;r delikates&#235;n dhe eleganc&#235;n e saj do t&#235; kishte guxuar t&#235; vendoste tabanin e k&#235;mb&#235;s n&#235; tok&#235;, do t&#235; ket&#235; nj&#235; zem&#235;r keqb&#235;r&#235;se ndaj burrit q&#235; pushon mbi gjirin e saj, ndaj djalit dhe vajz&#235;s s&#235; saj,</p> 
<p><A NAME="an_28:57">28:57</A>&nbsp;ndaj placent&#235;s q&#235; del nga barku i saj dhe ndaj f&#235;mij&#235;ve q&#235; lind, sepse ajo do t'i haj&#235; fshehurazi, p&#235;r shkak se &#231;do gj&#235; mungon gjat&#235; rrethimit dhe p&#235;r shkak t&#235; mjerimit t&#235; madh q&#235; do t&#235; p&#235;sosh nga armiqt&#235; e tu n&#235; t&#235; gjitha qytetet e tua.</p> 
<p><A NAME="an_28:58">28:58</A>&nbsp;Po t&#235; mos kesh kujdes t&#235; zbatosh n&#235; praktik&#235; t&#235; gjitha fjal&#235;t e k&#235;tij ligji, q&#235; jan&#235; shkruar n&#235; k&#235;t&#235; lib&#235;r, duke pasur frik&#235; nga ky em&#235;r i lavdish&#235;m dhe i tmerrsh&#235;m, Zoti, Per&#235;ndia yt,</p> 
<p><A NAME="an_28:59">28:59</A>&nbsp;at&#235;her&#235; Zoti do t&#235; l&#235;shoj&#235; mbi ty dhe mbi pasardh&#235;sit e tu mjerime t&#235; pap&#235;rshkrueshme, t&#235; m&#235;dha dhe t&#235; zgjatura, si dhe s&#235;mundje t&#235; k&#235;qija dhe t&#235; q&#235;ndrueshme;</p> 
<p><A NAME="an_28:60">28:60</A>&nbsp;p&#235;rve&#231; k&#235;saj do t&#235; kthej&#235; mbi ty t&#235; gjitha s&#235;mundjet e Egjiptit, nga t&#235; cilat kishe frik&#235;, dhe ato do t&#235; t&#235; ngjiten.</p> 
<p><A NAME="an_28:61">28:61</A>&nbsp;Edhe t&#235; gjitha s&#235;mundjet dhe t&#235;r&#235; fatkeq&#235;sit&#235; e pashkruara n&#235; librin e k&#235;tij ligji, Zoti do t'i sjell&#235; mbi ty, deri sa t&#235; shkat&#235;rrohesh.</p> 
<p><A NAME="an_28:62">28:62</A>&nbsp;K&#235;shtu do t&#235; mbeteni pak, mbasi keni qen&#235; shum&#235; si yjet e qiellit, sepse nuk i je bindur z&#235;rit t&#235; Zotit, Per&#235;ndis&#235; t&#235;nd.</p> 
<p><A NAME="an_28:63">28:63</A>&nbsp;Dhe do t&#235; ndodh&#235; q&#235;, ashtu si Zoti ndjente k&#235;naq&#235;si t'ju b&#235;nte t&#235; mir&#235; dhe t'ju shum&#235;zonte, po k&#235;shtu Zoti do t&#235; ndjej&#235; k&#235;naq&#235;si duke ju zhdukur dhe shkat&#235;rruar; dhe do t'ju rr&#235;mbejn&#235; nga vendi ku po hyni p&#235;r ta pushtuar.</p> 
<p><A NAME="an_28:64">28:64</A>&nbsp;Zoti do t&#235; t&#235; shp&#235;rndaj&#235; midis t&#235;r&#235; popujve, nga njeri skaj i tok&#235;s n&#235; tjetrin; dhe atje ti do t'u sh&#235;rbesh per&#235;ndive t&#235; tjera, q&#235; as ti as et&#235;rit e tu nuk i keni njohur kurr&#235;, per&#235;ndi prej druri dhe prej guri.</p> 
<p><A NAME="an_28:65">28:65</A>&nbsp;Dhe midis atyre kombeve nuk do t&#235; gjesh prehje dhe vend ku t&#235; pushojn&#235; taban&#235;t e k&#235;mb&#235;ve t&#235; tua; aty Zoti do t&#235; t&#235; jap&#235; nj&#235; zem&#235;r t&#235; drith&#235;ruar, sy p&#235;rgj&#235;rues dhe ankth n&#235; shpirt.</p> 
<p><A NAME="an_28:66">28:66</A>&nbsp;Jeta jote do t&#235; q&#235;ndroj&#235; p&#235;rpara pezull n&#235; pasiguri; do t&#235; dridhesh nat&#235;n dhe dit&#235;n dhe nuk do t&#235; kesh asnj&#235; siguri p&#235;r qenien t&#235;nde.</p> 
<p><A NAME="an_28:67">28:67</A>&nbsp;N&#235; m&#235;ngjes do t&#235; thuash: "Ah, t&#235; ishte mbr&#235;mje!", dhe n&#235; mbr&#235;mje do t&#235; thuash: "Ah, t&#235; ishte m&#235;ngjes!", p&#235;r shkak t&#235; llahtar&#235;s q&#235; do t&#235; mbush&#235; zemr&#235;n t&#235;nde dhe t&#235; pamjes q&#235; do t&#235; shohin syt&#235; e tu.</p> 
<p><A NAME="an_28:68">28:68</A>&nbsp;Dhe Zoti do t&#235; t&#235; kthej&#235; n&#235; Egjipt me anije, n&#235;p&#235;r rrug&#235;n q&#235; t&#235; pata th&#235;n&#235;: "Nuk do ta shoh&#235;sh m&#235; kurr&#235;!". Dhe aty do t'ju ofrojn&#235; armiqve tuaj p&#235;r t'ju shitur si skllev&#235;r dhe si skllave, por askush nuk do t'ju blej&#235;".</p> 
<p><A NAME="an_29:1">29:1</A>&nbsp;K&#235;to jan&#235; fjal&#235;t e bes&#235;lidhjes q&#235; Zoti i urdh&#235;roi Moisiut t&#235; p&#235;rfundonte me bijt&#235; e Izraelit n&#235; vendin e Moabit, p&#235;rve&#231; bes&#235;lidhjes q&#235; kishte b&#235;r&#235; me ta n&#235; malin Horeb.</p> 
<p><A NAME="an_29:2">29:2</A>&nbsp;Moisiu thirri t&#235;r&#235; Izraelin dhe u tha atyre: "Ju keni par&#235; t&#235; gjitha ato q&#235; i ka b&#235;r&#235; Zoti n&#235; Egjipt para syve tuaj Faraonit, t&#235; gjith&#235; sh&#235;rb&#235;tor&#235;ve t&#235; tij dhe t&#235;r&#235; vendit;</p> 
<p><A NAME="an_29:3">29:3</A>&nbsp;syt&#235; tuaj kan&#235; par&#235; mjerimet e m&#235;dha, shenjat dhe mrekullit&#235; e m&#235;dha;</p> 
<p><A NAME="an_29:4">29:4</A>&nbsp;por deri sot Zoti nuk ju ka dh&#235;n&#235; zem&#235;r p&#235;r t&#235; kuptuar, sy p&#235;r t&#235; par&#235; dhe vesh&#235; p&#235;r t&#235; d&#235;gjuar.</p> 
<p><A NAME="an_29:5">29:5</A>&nbsp;Un&#235; ju kam udh&#235;hequr dyzet vjet n&#235; shkret&#235;tir&#235;; rrobat tuaja nuk ju jan&#235; prishur n&#235; trup, sandalet tuaja nuk iu jan&#235; konsumuar n&#235; k&#235;mb&#235;t tuaja.</p> 
<p><A NAME="an_29:6">29:6</A>&nbsp;Nuk keni ngr&#235;n&#235; buk&#235; dhe nuk keni pir&#235; ver&#235; as pije deh&#235;se, me q&#235;llim q&#235; t&#235; njihnit q&#235; un&#235; jam Zoti, Per&#235;ndia juaj.</p> 
<p><A NAME="an_29:7">29:7</A>&nbsp;Kur arrit&#235;t n&#235; k&#235;t&#235; vend, Sihoni, mbret i Heshbonit, dhe Ogu, mbret i Bashanit, dol&#235;n kund&#235;r nesh p&#235;r t&#235; luftuar, por ne i mund&#235;m,</p> 
<p><A NAME="an_29:8">29:8</A>&nbsp;pushtuam vendin e tyre dhe ia dham&#235; n&#235; trash&#235;gimi Rubenit&#235;ve, Gadit&#235;ve dhe gjysm&#235;s s&#235; fisit t&#235; Manasit.</p> 
<p><A NAME="an_29:9">29:9</A>&nbsp;Respektoni, pra, fjal&#235;t e k&#235;saj bes&#235;lidhje dhe zbatojeni n&#235; praktik&#235;, me q&#235;llim q&#235; t&#235; keni mbar&#235;si n&#235; &#231;do gj&#235; q&#235; b&#235;ni.</p> 
<p><A NAME="an_29:10">29:10</A>&nbsp;Sot t&#235; gjith&#235; ju ndodheni para Zotit, Per&#235;ndis&#235; tuaj: krer&#235;t tuaj, fiset tuaja, pleqt&#235; tuaj, zyrtar&#235;t tuaj, t&#235;r&#235; njer&#235;zit e Izraelit,</p> 
<p><A NAME="an_29:11">29:11</A>&nbsp;f&#235;mij&#235;t tuaj, grat&#235; tuaja dhe i huaji q&#235; ndodhet n&#235; mes t&#235; kampit t&#235;nd, duke filluar nga ai q&#235; &#231;an drut&#235; deri tek ai q&#235; nxjerr ujin t&#235;nd,</p> 
<p><A NAME="an_29:12">29:12</A>&nbsp;p&#235;r t&#235; hyr&#235; n&#235; bes&#235;lidhjen e Zotit, Per&#235;ndis&#235; t&#235;nd, dhe n&#235; betimin e tij q&#235; Zoti, Per&#235;ndia yt, b&#235;n sot me ty,</p> 
<p><A NAME="an_29:13">29:13</A>&nbsp;p&#235;r t&#235; t&#235; vendosur sot si popull t&#235; tij dhe p&#235;r t&#235; q&#235;n&#235; Per&#235;ndia yt, ashtu si t&#235; tha dhe si iu betua et&#235;rve t&#235; tu, Abrahamit, Isakut dhe Jakobit.</p> 
<p><A NAME="an_29:14">29:14</A>&nbsp;Un&#235; e b&#235;j k&#235;t&#235; bes&#235;lidhje dhe k&#235;t&#235; betim jo vet&#235;m me ju,</p> 
<p><A NAME="an_29:15">29:15</A>&nbsp;por edhe me ata q&#235; jan&#235; sot para Zotit, Per&#235;ndis&#235; ton&#235;, dhe me ata q&#235; sot nuk jan&#235; k&#235;tu me ne.</p> 
<p><A NAME="an_29:16">29:16</A>&nbsp;(Sepse ju e dini q&#235; kemi banuar n&#235; vendin e Egjiptit dhe kemi kaluar n&#235; mes t&#235; kombeve, q&#235; u keni r&#235;n&#235; mes p&#235;r mes;</p> 
<p><A NAME="an_29:17">29:17</A>&nbsp;dhe keni par&#235; gj&#235;rat e tyre t&#235; neveritshme, idhujt e tyre prej druri, guri, argjendi dhe ari, q&#235; ndodhen n&#235; mes tyre).</p> 
<p><A NAME="an_29:18">29:18</A>&nbsp;T&#235; mos ket&#235; midis jush burr&#235; a grua, familje a fis zemra e t&#235; cilit t&#235; largohet nga Zoti, Per&#235;ndia yn&#235;, dhe t&#235; shkoj&#235; t'u sh&#235;rbej&#235; per&#235;ndive t&#235; k&#235;tyre kombeve, nuk duhet t&#235; ket&#235; midis jush asnj&#235; rr&#235;nj&#235; q&#235; prodhon helmin dhe pelinin;</p> 
<p><A NAME="an_29:19">29:19</A>&nbsp;dhe t&#235; mos ndodh&#235; q&#235; dikush, duke d&#235;gjuar fjal&#235;t e k&#235;tij betimi, t&#235; vet&#235;bekohet n&#235; zem&#235;r t&#235; tij, duke th&#235;n&#235;: "Do t&#235; kem paqe, edhe sikur t&#235; eci me kok&#235;fort&#235;sin&#235; e zemr&#235;s sime", ashtu si i dehuri t&#235; mund t&#235; p&#235;rfshihej t&#235; p&#235;rkorin.</p> 
<p><A NAME="an_29:20">29:20</A>&nbsp;Por Zoti nuk mund ta fal&#235; kurr&#235;; por n&#235; k&#235;t&#235; rast zem&#235;rimi i Zotit dhe zilia e tij do t&#235; ndizen kund&#235;r tij dhe t&#235; gjitha mallkimet q&#235; jan&#235; shkruar n&#235; k&#235;t&#235; lib&#235;r do t&#235; bien mbi t&#235;, dhe Zoti do ta fshij&#235; emrin e tij posht&#235; qiellit;</p> 
<p><A NAME="an_29:21">29:21</A>&nbsp;Zoti do ta ve&#231;oj&#235; p&#235;r ta shkat&#235;rruar nga t&#235; gjitha fiset e Izraelit, simbas t&#235; gjitha mallkimeve t&#235; bes&#235;lidhjes s&#235; shkruar n&#235; k&#235;t&#235; lib&#235;r t&#235; ligjit.</p> 
<p><A NAME="an_29:22">29:22</A>&nbsp;K&#235;shtu brezi i ardhsh&#235;m i bijve tuaj q&#235; do t&#235; dal&#235; pas jush dhe i huaji q&#235; do t&#235; vij&#235; nga nj&#235; vend i larg&#235;t, duke par&#235; mjerimet dhe l&#235;ngatat q&#235; Zoti u ka dh&#235;n&#235;, do t&#235; thon&#235;:</p> 
<p><A NAME="an_29:23">29:23</A>&nbsp;"T&#235;r&#235; toka &#235;sht&#235; squfur, krip&#235;, zjarrmi; nuk &#235;sht&#235; mbjell&#235;, nuk prodhon m&#235; asgj&#235; dhe n&#235; t&#235; nuk rritet asnj&#235; bar, ashtu si pas shkat&#235;rrimit t&#235; Sodom&#235;s, t&#235; Gomorr&#235;s, t&#235; Admahut dhe t&#235; Tseboimit, q&#235;  Zoti shkat&#235;rroi gjat&#235; zem&#235;rimit dhe t&#235;rbimit  t&#235; tij".</p> 
<p><A NAME="an_29:24">29:24</A>&nbsp;Po, t&#235; gjitha kombet do t&#235; thon&#235;: "Pse Zoti e trajtoi k&#235;shtu k&#235;t&#235; vend? Pse ky zem&#235;rim kaq i madh?".</p> 
<p><A NAME="an_29:25">29:25</A>&nbsp;At&#235;her&#235; do t&#235; p&#235;rgjigjen: "Sepse kan&#235; braktisur bes&#235;lidhjen e Zotit, Per&#235;ndis&#235; s&#235; et&#235;rve t&#235; tyre, q&#235; ai lidhi me ta kur i nxori nga vendi i Egjiptit;</p> 
<p><A NAME="an_29:26">29:26</A>&nbsp;sepse ata shkuan t'u sh&#235;rbejn&#235; per&#235;ndive t&#235; tjera dhe ran&#235; p&#235;rmbys p&#235;rpara tyre, per&#235;ndi q&#235; ata nuk i njihnin dhe q&#235; Zoti nuk u kishte dh&#235;n&#235; atyre.</p> 
<p><A NAME="an_29:27">29:27</A>&nbsp;P&#235;r k&#235;t&#235; ar&#235;sye u ndez zem&#235;rimi i Zotit kund&#235;r k&#235;tij vendi, me q&#235;llim q&#235; t&#235; gjitha mallkimet e shkruara n&#235; k&#235;t&#235; lib&#235;r t&#235; binin mbi t&#235;;</p> 
<p><A NAME="an_29:28">29:28</A>&nbsp;dhe Zoti i shk&#235;puti nga vendi i tyre me zem&#235;rim, me t&#235;rbim dhe me indinjat&#235; t&#235; madhe dhe i hodhi n&#235; nj&#235; vend tjet&#235;r, si&#231; po ndodh sot".</p> 
<p><A NAME="an_29:29">29:29</A>&nbsp;Gj&#235;rat e fshehta i p&#235;rkasin Zotit, Per&#235;ndis&#235; ton&#235;, por gj&#235;rat e shfaqura jan&#235; p&#235;r ne dhe p&#235;r bijt&#235; tan&#235; p&#235;r gjithnj&#235;, me q&#235;llim q&#235; t&#235; zbatojm&#235; n&#235; praktik&#235; t&#235;r&#235; fjal&#235;t e k&#235;tij ligji".</p> 
<p><A NAME="an_30:1">30:1</A>&nbsp;"K&#235;shtu, kur t&#235; t&#235; ken&#235; r&#235;n&#235; n&#235; kurriz t&#235;r&#235; k&#235;to gj&#235;ra, bekimi dhe mallkimi q&#235; un&#235; t&#235; kam v&#235;n&#235; p&#235;rpara, dhe ti do t'ua kujtosh t&#235; gjitha kombeve n&#235; mes t&#235; t&#235; cil&#235;ve Zoti, Per&#235;ndia yt, do t&#235; t&#235; ket&#235; d&#235;buar,</p> 
<p><A NAME="an_30:2">30:2</A>&nbsp;dhe kur t&#235; kthehesh tek Zoti, Per&#235;ndia yt, dhe t'i bindesh z&#235;rit t&#235; tij, ti dhe bijt&#235; e tu, me gjith&#235; zem&#235;r e m&#235; gjith&#235; shpirt, duke respektuar t&#235;r&#235; ato q&#235; po t&#235; urdh&#235;roj sot,</p> 
<p><A NAME="an_30:3">30:3</A>&nbsp;Zoti, Per&#235;ndia yt, do t&#235; t&#235; kthej&#235; nga skllav&#235;ria, do t&#235; ket&#235; m&#235;shir&#235; p&#235;r ty dhe do t&#235; t&#235; mbledh&#235; p&#235;rs&#235;ri nga radh&#235;t e t&#235; gjith&#235; popujve, nd&#235;r t&#235; cil&#235;t Zoti, Per&#235;ndia yt, t&#235; kishte shp&#235;rndar&#235;.</p> 
<p><A NAME="an_30:4">30:4</A>&nbsp;Edhe sikur t&#235; kesh qen&#235; p&#235;rz&#235;n&#235; n&#235; skajin e qiellit, Zoti, Per&#235;ndia yt, do t&#235; t&#235; mbledh&#235; dhe do t&#235; marr&#235; q&#235; andej.</p> 
<p><A NAME="an_30:5">30:5</A>&nbsp;Zoti, Per&#235;ndia yt, do t&#235; t&#235; rikthej&#235; n&#235; vendin q&#235; et&#235;rit e tu kan&#235; zot&#235;ruar dhe ti do ta zot&#235;rosh at&#235;; dhe ai do t&#235; t&#235; b&#235;j&#235; t&#235; mira dhe do t&#235; t&#235; shum&#235;zoj&#235; m&#235; tep&#235;r se et&#235;rit e tu.</p> 
<p><A NAME="an_30:6">30:6</A>&nbsp;Zoti, Per&#235;ndia yt, do ta rrethpres&#235; zemr&#235;n t&#235;nde dhe zemr&#235;n e pasardh&#235;sve t&#235; tu, q&#235; ti ta duash Zotin, Per&#235;ndin&#235; t&#235;nd, me gjith&#235; zem&#235;r e me gjith&#235; shpirt, dhe k&#235;shtu ti t&#235; jetosh.</p> 
<p><A NAME="an_30:7">30:7</A>&nbsp;Dhe Zoti, Per&#235;ndia yt, do t'i l&#235;shoj&#235; t&#235;r&#235; k&#235;to mallkime mbi armiqt&#235; e tu dhe mbi t&#235;r&#235; ata q&#235; t&#235; urrejn&#235; dhe t&#235; kan&#235; persekutuar.</p> 
<p><A NAME="an_30:8">30:8</A>&nbsp;Ti p&#235;rkundrazi do t&#235; kthehesh dhe do t'i bindesh z&#235;rit t&#235; Zotit dhe do t&#235; zbatosh n&#235; praktik&#235; t&#235; gjitha urdh&#235;rimet q&#235; t&#235; porosit sot.</p> 
<p><A NAME="an_30:9">30:9</A>&nbsp;Zoti, Per&#235;ndia yt, do t&#235; sjell&#235; shum&#235; mbar&#235;si n&#235; gjith&#235; vepr&#235;n e duarve t&#235; tua, n&#235; frytin e barkut t&#235;nd, n&#235; frytin e bag&#235;tis&#235; sate dhe n&#235; frytin e tok&#235;s sate; sepse Zoti do t&#235; k&#235;naqet p&#235;rs&#235;ri duke  t&#235; t&#235; b&#235;r&#235; t&#235; mir&#235;n, ashtu si u k&#235;naq kur ua  b&#235;ri et&#235;rve t&#235; tu,</p> 
<p><A NAME="an_30:10">30:10</A>&nbsp;sepse do t'i bindesh z&#235;rit t&#235; Zotit, Per&#235;ndis&#235; t&#235;nd, duke respektuar urdh&#235;rimet dhe statutet e tij q&#235; jan&#235; shkruar n&#235; k&#235;t&#235; lib&#235;r t&#235; ligjit, sepse do t&#235; jesh rikthyer tek Zoti, Per&#235;ndia yt, me gjith&#235; zem&#235;r dhe me gjith&#235; shpirt.</p> 
<p><A NAME="an_30:11">30:11</A>&nbsp;Ky urdh&#235;rim q&#235; t&#235; jap sot nuk &#235;sht&#235; shum&#235; i v&#235;shtir&#235; p&#235;r ty, as shum&#235; larg teje.</p> 
<p><A NAME="an_30:12">30:12</A>&nbsp;Nuk &#235;sht&#235; n&#235; qiell, q&#235; ti t&#235; thuash: "Kush do t&#235; ngjitet n&#235; qiell q&#235; t&#235; na e sjell&#235; dhe ta d&#235;gjojm&#235;, me q&#235;llim q&#235; ta zbatojm&#235; n&#235; praktik&#235;?".</p> 
<p><A NAME="an_30:13">30:13</A>&nbsp;Dhe nuk &#235;sht&#235; matan&#235; detit q&#235; ti t&#235; thuash: "Kush do t&#235; kaloj&#235; p&#235;r ne matan&#235; detit q&#235; t&#235; na e sjell&#235; dhe ta d&#235;gjojm&#235;, n&#235; m&#235;nyr&#235; q&#235; ta zbatojm&#235; n&#235; praktik&#235;?".</p> 
<p><A NAME="an_30:14">30:14</A>&nbsp;Por fjala &#235;sht&#235; shum&#235; af&#235;r teje; &#235;sht&#235; n&#235; goj&#235;n t&#235;nde dhe n&#235; zemr&#235;n t&#235;nde, q&#235; ti ta zbatosh n&#235; praktik&#235;.</p> 
<p><A NAME="an_30:15">30:15</A>&nbsp;Shiko, un&#235; v&#235; sot para teje jet&#235;n dhe t&#235; mir&#235;n, vdekjen dhe t&#235; keqen;</p> 
<p><A NAME="an_30:16">30:16</A>&nbsp;prandaj un&#235; t&#235; urdh&#235;roj ta duash Zotin, Per&#235;ndin&#235; t&#235;nd, t&#235; ec&#235;sh n&#235; rrug&#235;t e tij, t&#235; respektosh urdh&#235;rimet, statutet dhe dekretet e tij, q&#235; ti t&#235; jetosh dhe t&#235; shum&#235;zohesh; dhe Zoti, Per&#235;ndia yt,  do t&#235; t&#235; bekoj&#235; n&#235; vendin q&#235; ti po shkon p&#235;r  ta pushtuar.</p> 
<p><A NAME="an_30:17">30:17</A>&nbsp;Por n&#235; qoft&#235; se zemra jote shikon gjetiu dhe ti nuk bindesh dhe e l&#235; veten t&#235; biesh p&#235;rmbys para per&#235;ndive t&#235; tjera dhe t'u sh&#235;rbesh atyre,</p> 
<p><A NAME="an_30:18">30:18</A>&nbsp;un&#235; ju deklaroj sot q&#235; me siguri keni p&#235;r t'u zhdukur, q&#235; nuk do t'i zgjatni dit&#235;t tuaja n&#235; vendin ku po gatiteni t&#235; hyni p&#235;r ta pushtuar, duke kaluar Jordanin.</p> 
<p><A NAME="an_30:19">30:19</A>&nbsp;Un&#235; marr sot si d&#235;shmitar&#235; kund&#235;r teje qiellin dhe tok&#235;n, q&#235; un&#235; t&#235; kam v&#235;n&#235; p&#235;rpara jet&#235;s dhe vdekjes, bekimit dhe mallkimit; zgjidh, pra, jet&#235;n q&#235; t&#235; mund t&#235; jetoni ti dhe pasardh&#235;sit e tu,</p> 
<p><A NAME="an_30:20">30:20</A>&nbsp;dhe t&#235; mund ta duash Zotin, Per&#235;ndin&#235; t&#235;nd, t'i bindesh z&#235;rit t&#235; tij dhe t&#235; qendrosh i lidhur ngusht&#235; me t&#235;, sepse ai &#235;sht&#235; jeta jote dhe gjat&#235;sia e dit&#235;ve t&#235; tua, k&#235;shtu q&#235; ti t&#235; mund t&#235; jetosh n&#235;  vendin q&#235; Zoti u betua t'u jap&#235; et&#235;rve t&#235;  tu: Abrahamit, Isakut dhe Jakobit".</p> 
<p><A NAME="an_31:1">31:1</A>&nbsp;Moisiu shkoi dhe u drejtoi edhe k&#235;to fjal&#235; t&#235;r&#235; Izraelit,</p> 
<p><A NAME="an_31:2">31:2</A>&nbsp;dhe u tha banor&#235;ve t&#235; tij: "Un&#235; jam sot nj&#235;qind e nj&#235;zet vje&#231;, nuk mundem m&#235; t&#235; hyj dhe t&#235; dal; p&#235;rve&#231; k&#235;saj Zoti m&#235; ka th&#235;n&#235;: "Ti nuk do ta kalosh Jordanin".</p> 
<p><A NAME="an_31:3">31:3</A>&nbsp;Zoti, Per&#235;ndia yt, do t&#235; kaloj&#235; ai vet&#235; para teje, dhe do t&#235; shkat&#235;rroj&#235; para teje k&#235;to kombe, dhe ti do t'i shpron&#235;sosh; vet&#235; Jozueu do t&#235; kaloj&#235; para teje, si&#231; e ka th&#235;n&#235; Zoti.</p> 
<p><A NAME="an_31:4">31:4</A>&nbsp;Dhe Zoti do t'u b&#235;j&#235; atyre at&#235; q&#235; u b&#235;ri Sihonit dhe Ogut, mbretit t&#235; Amorejve, dhe vendit t&#235; tyre, kur i shkat&#235;rroi.</p> 
<p><A NAME="an_31:5">31:5</A>&nbsp;Zoti do t'i kaloj&#235; n&#235; pushtetin tuaj dhe ju do t'i trajtoni sipas t&#235; gjitha urdh&#235;rave q&#235; ju kam dh&#235;n&#235;.</p> 
<p><A NAME="an_31:6">31:6</A>&nbsp;Tregohuni t&#235; fort&#235; dhe trima, mos kini frik&#235;, mos u trembni prej tyre, sepse Zoti, Per&#235;ndia yt, &#235;sht&#235; ai vet&#235; q&#235; ec&#235;n me ty; ai nuk do t&#235; t&#235; l&#235;r&#235; dhe nuk ka p&#235;r t&#235; t&#235; braktisur".</p> 
<p><A NAME="an_31:7">31:7</A>&nbsp;Pastaj Moisiu thirri Jozueun dhe i tha n&#235; prani t&#235; t&#235; gjith&#235; Izraelit: "Qofsh i fort&#235; dhe trim, sepse ti do t&#235; hysh bashk&#235; me k&#235;t&#235; popull n&#235; vendin q&#235; Zoti u betua t'u jap&#235; et&#235;rve t&#235; tyre, dhe ti do t'ua jap&#235;sh atyre si trash&#235;gimi</p> 
<p><A NAME="an_31:8">31:8</A>&nbsp;P&#235;rve&#231; k&#235;saj Zoti vet&#235; ec&#235;n para teje; ai do t&#235; jet&#235; me ty; nuk do t&#235; t&#235; l&#235;r&#235; dhe s'ka p&#235;r t&#235; t&#235; braktisur; mos u tremb dhe mos u tmerro".</p> 
<p><A NAME="an_31:9">31:9</A>&nbsp;K&#235;shtu Moisiu e shkrojti k&#235;t&#235; ligj dhe ia dor&#235;zoi prift&#235;rinjve, bijve t&#235; Levit, q&#235; mbajn&#235; ark&#235;n e bes&#235;lidhjes t&#235; Zotit dhe t&#235; gjith&#235; pleqve t&#235; Izraelit.</p> 
<p><A NAME="an_31:10">31:10</A>&nbsp;Pastaj Moisiu i urdh&#235;roi ata, duke th&#235;n&#235;: "N&#235; fund t&#235; &#231;do shtat&#235; vjetve, n&#235; koh&#235;n e caktuar si vit i faljes, n&#235; fest&#235;n e Kasolleve,</p> 
<p><A NAME="an_31:11">31:11</A>&nbsp;kur t&#235;r&#235; Izraeli do t&#235; vij&#235; t&#235; paraqitet p&#235;rpara Zotit, Per&#235;ndis&#235; t&#235;nd, n&#235; vendin q&#235; ai ka zgjedhur, do t&#235; lexosh k&#235;t&#235; ligj para t&#235;r&#235; Izraelit, n&#235; vesh&#235;t e t&#235;r&#235; izraelit&#235;ve.</p> 
<p><A NAME="an_31:12">31:12</A>&nbsp;Do t&#235; mbledh&#235;sh popullin, burra, gra, f&#235;mij&#235; dhe t&#235; huajin q&#235; ndodhet brenda portave t&#235; tua, q&#235; t&#235; d&#235;gjojn&#235; dhe t&#235; m&#235;sojn&#235; t&#235; ken&#235; frik&#235; nga Zoti, Per&#235;ndia juaj, dhe t&#235; ken&#235; kujdes t&#235; zbatojn&#235; n&#235; praktik&#235; t&#235;r&#235; fjal&#235;t e k&#235;tij ligji,</p> 
<p><A NAME="an_31:13">31:13</A>&nbsp;k&#235;shtu q&#235; bijt&#235; e tyre q&#235; akoma nuk e njohin, t&#235; d&#235;gjojn&#235; Zotin, Per&#235;ndin&#235; tuaj, dhe t&#235; ken&#235; frik&#235; prej tij, p&#235;r t&#235; gjith&#235; koh&#235;n q&#235; do t&#235; jetoni n&#235; vendin q&#235; ju po hyni ta pushtoni, duke kaluar Jordanin".</p> 
<p><A NAME="an_31:14">31:14</A>&nbsp;Pastaj Zoti i tha Moisiut: "Ja, dita e vdekjes sate po afrohet; thirr Jozueun dhe paraqituni n&#235; &#231;adr&#235;n e mbledhjes me q&#235;llim q&#235; t&#235; mund t'i jap urdhrat e mia". Moisiu dhe Jozueu shkuan, pra, t&#235; paraqiten n&#235; &#231;adr&#235;n e mbledhjes.</p> 
<p><A NAME="an_31:15">31:15</A>&nbsp;Dhe Zoti u paraqit n&#235; &#231;ad&#235;r n&#235; nj&#235; shtyll&#235; reje; dhe shtylla e res&#235; u ndal n&#235; hyrjen e &#231;adr&#235;s.</p> 
<p><A NAME="an_31:16">31:16</A>&nbsp;Dhe Zoti i tha Moisiut: "Ja, ti do t&#235; shkosh t&#235; flesh bashk&#235; me et&#235;rit e tu; dhe ky popull do t&#235; &#231;ohet dhe do t&#235; kurv&#235;rohet duke shkuar pas per&#235;dive t&#235; huaja t&#235; vendit n&#235; mes t&#235; t&#235; cilit po shkon;  dhe do t&#235; m&#235; braktis&#235; mua dhe do t&#235; shkel&#235;  bes&#235;lidhjen q&#235; kam lidhur me t&#235;.</p> 
<p><A NAME="an_31:17">31:17</A>&nbsp;Dhe at&#235; dit&#235; zem&#235;rimi im do t&#235; ndizet kund&#235;r tyre; un&#235; do t'i braktis dhe do t'u fsheh fytyr&#235;n time, dhe do t&#235; p&#235;rpihen. Shum&#235; t&#235; k&#235;qia dhe fatkeq&#235;si do t'u bien p&#235;rsip&#235;r; dhe at&#235; dit&#235; ata do t&#235; thon&#235;:  "K&#235;to t&#235; k&#235;qia na kan&#235; z&#235;n&#235; ndofta sepse  Per&#235;ndia yn&#235; nuk &#235;sht&#235; n&#235; mes nesh?".</p> 
<p><A NAME="an_31:18">31:18</A>&nbsp;At&#235; dit&#235; un&#235; do ta fsheh me siguri fytyr&#235;n time p&#235;r shkak t&#235; t&#235;r&#235; t&#235; k&#235;qiave q&#235; ata kan&#235; b&#235;r&#235;, duke iu drejtuar per&#235;ndive t&#235; tjera.</p> 
<p><A NAME="an_31:19">31:19</A>&nbsp;Tani shkruajeni p&#235;r ju k&#235;t&#235; kantik dhe m&#235;sojuani bijve t&#235; Izraelit; v&#235;reni n&#235; goj&#235;n e tyre, me q&#235;llim q&#235; ky kantik t&#235; m&#235; sh&#235;rbej&#235; si d&#235;shmi kund&#235;r bijve t&#235; Izraelit.</p> 
<p><A NAME="an_31:20">31:20</A>&nbsp;Kur t'i kem futur n&#235; vendin, q&#235; u premtova et&#235;rve t&#235; tyre me betim, aty ku rrjedh qum&#235;sht dhe mjalt&#235;, dhe ata t&#235; ken&#235; ngr&#235;n&#235;, t&#235; jen&#235; ngopur dhe t&#235; ken&#235; v&#235;n&#235; dhjam&#235;, at&#235;her&#235; do t'u drejtohen per&#235;ndive  t&#235; tjera p&#235;r t'i sh&#235;rbyer, dhe do t&#235;  p&#235;r&#231;mojn&#235; dhe do t&#235; shkelin bes&#235;lidhjen time.</p> 
<p><A NAME="an_31:21">31:21</A>&nbsp;At&#235;her&#235; do t&#235; ndodh&#235; q&#235; kur shum&#235; t&#235; k&#235;qia dhe fatkeq&#235;si do t'u ken&#235; z&#235;n&#235;, ky himn fetar do t&#235; d&#235;shmoj&#235; kund&#235;r tyre, sepse ai nuk do t&#235; harrohet dhe do t&#235; mbetet mbi buz&#235;t e pasardh&#235;sve t&#235; tyre; un&#235;  njoh n&#235; fakt q&#235;llimet e tyre, edhe para se  t'i kem futur n&#235; vendin q&#235; u kam premtuar me betim".</p> 
<p><A NAME="an_31:22">31:22</A>&nbsp;K&#235;shtu Moisiu e shkrojti at&#235; dit&#235; k&#235;t&#235; kantik dhe ua m&#235;soi bijve t&#235; Izraelit.</p> 
<p><A NAME="an_31:23">31:23</A>&nbsp;Pastaj i dha urdh&#235;rat e tij Jozueut, birit t&#235; Nunit dhe i tha: "T&#235; jesh i fort&#235; dhe trim, sepse ti do t'i fut&#235;sh bijt&#235; e Izraelit n&#235; vendin q&#235; u kam premtuar me betim; dhe un&#235; do t&#235; jem me ty".</p> 
<p><A NAME="an_31:24">31:24</A>&nbsp;Kur Moisiu mbaroi s&#235; shkruari n&#235; nj&#235; lib&#235;r t&#235;r&#235; fjal&#235;t e k&#235;tij ligji,</p> 
<p><A NAME="an_31:25">31:25</A>&nbsp;u dha k&#235;t&#235; urdh&#235;r Levit&#235;ve q&#235; mbanin ark&#235;n e bes&#235;lidhjes t&#235; Zotit, duke th&#235;n&#235;:</p> 
<p><A NAME="an_31:26">31:26</A>&nbsp;"Merreni k&#235;t&#235; lib&#235;r t&#235; ligjit dhe vendoseni n&#235; ark&#235;n e bes&#235;lidhjes t&#235; Zotit, Per&#235;ndis&#235; tuaj, me q&#235;llim q&#235; t&#235; mbetet si nj&#235; d&#235;shmi kund&#235;r teje;</p> 
<p><A NAME="an_31:27">31:27</A>&nbsp;sepse un&#235; e njoh frym&#235;n t&#235;nd&#235; rebele dhe fort&#235;sin&#235; e qaf&#235;s sate. Ja, sot kur akoma jam i gjall&#235; midis jush, ju u b&#235;t&#235; rebel&#235; kund&#235;r Zotit; aq m&#235; tep&#235;r do t&#235; b&#235;heni mbas vdekjes sime!</p> 
<p><A NAME="an_31:28">31:28</A>&nbsp;Mblidhni pran&#235; meje t&#235; gjith&#235; pleqt&#235; e fiseve tuaja dhe zyrtar&#235;t tuaj, me q&#235;llim q&#235; t&#235; d&#235;gjojn&#235; k&#235;to fjal&#235; dhe un&#235; t&#235; th&#235;rras t&#235; d&#235;shmojn&#235; kund&#235;r tyre qiellin dhe tok&#235;n.</p> 
<p><A NAME="an_31:29">31:29</A>&nbsp;Sepse un&#235; e di q&#235;, mbas vdekjes sime, do t&#235; korruptoheni plot&#235;sisht dhe do t&#235; largoheni nga rruga q&#235; ju kam urdh&#235;ruar, dhe dit&#235;t e fundit do t&#235; goditeni nga fatkeq&#235;sia, sepse keni p&#235;r t&#235; b&#235;r&#235; at&#235;  q&#235; &#235;sht&#235; e keqe p&#235;r syt&#235; e Zotit, duke provokuar  indinjat&#235;n e tij me vepr&#235;n e duarve tuaja".</p> 
<p><A NAME="an_31:30">31:30</A>&nbsp;K&#235;shtu Moisiu, n&#235; vesh&#235;t e t&#235; gjith&#235; asambles&#235; s&#235; Izraelit, shqiptoi fjal&#235;t e k&#235;tij kantiku deri n&#235; fund.</p> 
<p><A NAME="an_32:1">32:1</A>&nbsp;"D&#235;gjoni, o qiej, dhe un&#235; do t&#235; flas; dhe d&#235;gjo, o tok&#235;, fjal&#235;t e goj&#235;s sime.</p> 
<p><A NAME="an_32:2">32:2</A>&nbsp;M&#235;simi im do t&#235; zbres&#235; si shiu, fjala ime do t&#235; pikoj&#235; si vesa, si shiu i im&#235;t mbi barin e njom&#235; dhe si nj&#235; rrebesh mbi drur&#235;t e vegj&#235;l,</p> 
<p><A NAME="an_32:3">32:3</A>&nbsp;sepse un&#235; shpall emrin e Zotit. L&#235;vdoni Per&#235;ndin&#235; ton&#235;!</p> 
<p><A NAME="an_32:4">32:4</A>&nbsp;Ai &#235;sht&#235; Shk&#235;mbi, vepra e tij &#235;sht&#235; e p&#235;rsosur, sepse n&#235; t&#235; gjitha rrug&#235;t e tij ka drejt&#235;si. &#201;sht&#235; nj&#235; Per&#235;ndi q&#235; nuk e njeh padrejt&#235;sin&#235;; ai &#235;sht&#235; i drejt&#235; dhe i mir&#235;.</p> 
<p><A NAME="an_32:5">32:5</A>&nbsp;Por ata jan&#235; korruptuar; nuk jan&#235; bij t&#235; tij, p&#235;r shkak t&#235; fajit t&#235; tyre, jan&#235; nj&#235; brez i shtr&#235;mb&#235;r dhe i degjeneruar.</p> 
<p><A NAME="an_32:6">32:6</A>&nbsp;K&#235;shtu doni ta shp&#235;rbleni Zotin, o popull i pamend dhe i marr&#235;? A nuk &#235;sht&#235; ai ati yt q&#235; t&#235; ka bler&#235;? A nuk &#235;sht&#235; ai q&#235; t&#235; ka b&#235;r&#235; dhe t&#235; ka vendosur?</p> 
<p><A NAME="an_32:7">32:7</A>&nbsp;Kujto dit&#235;t e lasht&#235;sis&#235;, ki parasysh vitet e shum&#235; koh&#235;rave t&#235; shkuara, pyet atin t&#235;nd, dhe ai do t&#235; ta tregoj&#235;, pyet pleqt&#235; e tu dhe ata do t&#235; ta thon&#235;.</p> 
<p><A NAME="an_32:8">32:8</A>&nbsp;Kur Shum&#235; i Larti u dha kombeve trash&#235;gimin&#235; e tyre, kur ndau bijt&#235; e Adamit, ai p&#235;rcaktoi kufijt&#235; e popujve, n&#235; baz&#235; t&#235; numrit t&#235; bijve t&#235; Izraelit.</p> 
<p><A NAME="an_32:9">32:9</A>&nbsp;Me qen&#235; se pjesa e Zotit &#235;sht&#235; populli i tij, Jakobi &#235;sht&#235; pjesa e trash&#235;gimis&#235; s&#235; tij.</p> 
<p><A NAME="an_32:10">32:10</A>&nbsp;Ai e gjeti n&#235; nj&#235; tok&#235; t&#235; shkret&#235;, n&#235; nj&#235; vetmi t&#235; helmuar dhe t&#235; mjer&#235;. Ai e rrethoi, u kujdes p&#235;r t&#235; dhe e ruajti si bebja e syrit t&#235; tij.</p> 
<p><A NAME="an_32:11">32:11</A>&nbsp;Ashtu si nj&#235; shqiponj&#235; nxit zogjt&#235; e saj, fluturon mbi t&#235; vegj&#235;lit e saj, shtrin krah&#235;t e saj, i merr dhe i mbart mbi krah&#235;t e saj,</p> 
<p><A NAME="an_32:12">32:12</A>&nbsp;Zoti e drejtoi vet&#235;, dhe asnj&#235; per&#235;ndi e huaj nuk ishte me t&#235;.</p> 
<p><A NAME="an_32:13">32:13</A>&nbsp;Ai e b&#235;ri t&#235; ngas&#235; me kal&#235; mbi lart&#235;sit&#235; e tok&#235;s, me q&#235;llim q&#235; t&#235; hante prodhimin e fushave; e b&#235;ri t&#235; thith&#235; mjaltin nga shk&#235;mbi dhe vajin nga shk&#235;mbi i strallit,</p> 
<p><A NAME="an_32:14">32:14</A>&nbsp;ajk&#235;n e lop&#235;ve dhe qum&#235;shtin e deleve me gjith&#235; yndyr&#235;n e qengjave, desht&#235; e Bashanit dhe cjept&#235; me maj&#235;n e miellit t&#235; grurit; dhe ti ke pir&#235; ver&#235;n, gjakun e rrushit.</p> 
<p><A NAME="an_32:15">32:15</A>&nbsp;Por Jeshuruni u majm dhe kund&#235;rshtoi (je b&#235;r&#235; i majm&#235;, i trash&#235; dhe i dhjamur); braktisi Per&#235;ndin&#235; q&#235; e ka b&#235;r&#235; dhe p&#235;r&#231;moi Shk&#235;mbin e shp&#235;timit t&#235; tij.</p> 
<p><A NAME="an_32:16">32:16</A>&nbsp;Ata nxit&#235;n smir&#235;n e tij me per&#235;ndi t&#235; huaja, provokuan zem&#235;rimin e tij me veprime t&#235; neveritshme.</p> 
<p><A NAME="an_32:17">32:17</A>&nbsp;U kan&#235; b&#235;r&#235; flijime demon&#235;ve q&#235; nuk jan&#235; Per&#235;ndi, per&#235;ndive q&#235; nuk njihnin, per&#235;ndive t&#235; reja, t&#235; shfaqura koh&#235;t e fundit, q&#235; et&#235;rit tuaj nuk ua kishin frik&#235;n.</p> 
<p><A NAME="an_32:18">32:18</A>&nbsp;Ke l&#235;n&#235; pas dore Shk&#235;mbin q&#235; t&#235; ka pjell&#235; dhe ke harruar Per&#235;ndin&#235; q&#235; t&#235; ka formuar.</p> 
<p><A NAME="an_32:19">32:19</A>&nbsp;Por Zoti e pa k&#235;t&#235; dhe i hodhi posht&#235;, p&#235;r shkak t&#235; provokimit t&#235; bijve t&#235; tij dhe t&#235; bijave t&#235; tij,</p> 
<p><A NAME="an_32:20">32:20</A>&nbsp;dhe tha: "Un&#235; do t'u fsheh atyre fytyr&#235;n time dhe do t&#235; shoh cili do t&#235; jet&#235; fundi i tyre, sepse jan&#235; nj&#235; brez i degjeneruar, bij tek t&#235; cil&#235;t nuk ka fare besnik&#235;ri.</p> 
<p><A NAME="an_32:21">32:21</A>&nbsp;Ata m&#235; kan&#235; b&#235;r&#235; ziliqar me at&#235; q&#235; nuk &#235;sht&#235; Per&#235;ndi, kan&#235; provokuar zem&#235;rimin tim me idhujt e tyre t&#235; kot&#235;; dhe un&#235; do t'i b&#235;j ziliqar&#235; me njer&#235;z q&#235; nuk jan&#235; nj&#235; popull, do t&#235; ngacmoj smir&#235;n e tyre me nj&#235; komb q&#235; s'&#235;sht&#235; n&#235; vete.</p> 
<p><A NAME="an_32:22">32:22</A>&nbsp;Sepse nj&#235; zjarr &#235;sht&#235; ndezur gjat&#235; zem&#235;rimit tim dhe ka p&#235;r t&#235; djegur pjes&#235;t m&#235; t&#235; thella t&#235; Sheolit; do t&#235; gllab&#235;roj&#235; tok&#235;n dhe prodhimet e saj dhe do t'u v&#235;r&#235; zjarrin themeleve t&#235; maleve.</p> 
<p><A NAME="an_32:23">32:23</A>&nbsp;Un&#235; do t&#235; mblesh mbi ta mjerime, do t'i mbaroj shigjetat e mia kund&#235;r tyre.</p> 
<p><A NAME="an_32:24">32:24</A>&nbsp;Ata do t&#235; veniten nga uria, do t&#235; p&#235;rpihen nga nj&#235; vap&#235; djeg&#235;se dhe nga nj&#235; murtaj&#235; e tmerrshme; do t&#235; d&#235;rgoj kund&#235;r tyre dh&#235;mb&#235;t e kafsh&#235;ve t&#235; egra, me helmin e gjarp&#235;rinjve q&#235; hiqen zvarr&#235; n&#235;p&#235;r pluhur.</p> 
<p><A NAME="an_32:25">32:25</A>&nbsp;Nga jasht&#235; shpata do t'i privoj&#235; nga f&#235;mij&#235;t, nga brenda terrori, duke shkaktuar nj&#235;koh&#235;sisht vdekjen e t&#235; riut dhe t&#235; virgj&#235;resh&#235;s, t&#235; foshnj&#235;s s&#235; gjirit dhe t&#235; plakut t&#235; thinjur.</p> 
<p><A NAME="an_32:26">32:26</A>&nbsp;Un&#235; kam th&#235;n&#235;: "Do t'i fshij nj&#235; her&#235; e mir&#235;, do t&#235; zhduk kujtimin e tyre n&#235; mes t&#235; njer&#235;zve",</p> 
<p><A NAME="an_32:27">32:27</A>&nbsp;por i trembem provokimit t&#235; armikut, sepse kund&#235;rshtar&#235;t e tyre, duke interpretuar keq situat&#235;n, mund t&#235; thon&#235;: "Triumfoi dora jon&#235; dhe jo Zoti i cili ka b&#235;r&#235; t&#235;r&#235; k&#235;to gj&#235;ra!".</p> 
<p><A NAME="an_32:28">32:28</A>&nbsp;Sepse jan&#235; nj&#235; komb q&#235; ka humbur gjykimin dhe nuk ka n&#235; ta asnj&#235; zgjuar&#235;si.</p> 
<p><A NAME="an_32:29">32:29</A>&nbsp;Po t&#235; ishin t&#235; urt&#235; do ta kuptonin k&#235;t&#235;, do t&#235; merrnin parasysh fundin q&#235; i pret.</p> 
<p><A NAME="an_32:30">32:30</A>&nbsp;Si do t&#235; mundte nj&#235; person i vet&#235;m t&#235; ndiqte nj&#235; mij&#235; e dyqind veta dhe, dy persona t&#235; b&#235;nin t&#235; iknin dhjet&#235; mij&#235; veta, po t&#235; mos i kishte shitur Shk&#235;mbi dhe po t&#235; mos i kishte dor&#235;zuar Zoti tek armiku?</p> 
<p><A NAME="an_32:31">32:31</A>&nbsp;Sepse shk&#235;mbi i tyre nuk &#235;sht&#235; si Shk&#235;mbi yn&#235;; vet&#235; armiqt&#235; tan&#235; jan&#235; gjykat&#235;sit e tyre;</p> 
<p><A NAME="an_32:32">32:32</A>&nbsp;por hardhia e tyre vjen nga hardhia e Sodom&#235;s dhe nga fushat e Gomor&#235;s; rrushi i tyre &#235;sht&#235; i helmatisur dhe vilet e rrushit t&#235; tyre jan&#235; t&#235; hidhura;</p> 
<p><A NAME="an_32:33">32:33</A>&nbsp;vera e tyre &#235;sht&#235; nj&#235; helm gjarp&#235;rinjsh, nj&#235; helm mizor gjarp&#235;rinjsh helmonj&#235;s.</p> 
<p><A NAME="an_32:34">32:34</A>&nbsp;E t&#235;r&#235; kjo a nuk &#235;sht&#235; ruajtur vall&#235; pran&#235; meje, e vulosur n&#235; thesaret e mia?</p> 
<p><A NAME="an_32:35">32:35</A>&nbsp;Mua m&#235; p&#235;rket hakmarrja dhe shp&#235;rblimi; do t&#235; vij&#235; koha dhe do t'u merren k&#235;mb&#235;t! Sepse dita e gj&#235;m&#235;s s&#235; tyre &#235;sht&#235; e af&#235;rt, dhe gj&#235;rat e p&#235;rgatitura p&#235;r ta shpejtohen t&#235; vijn&#235;.</p> 
<p><A NAME="an_32:36">32:36</A>&nbsp;Po, Zoti do t&#235; gjykoj&#235; popullin e tij, por do t'i vij&#235; keq p&#235;r sh&#235;rb&#235;tor&#235;t e tij kur t&#235; shoh&#235; q&#235; fuqia e tyre &#235;sht&#235; zhdukur dhe q&#235; nuk mbetet m&#235; asnjeri, as skllav as i lir&#235;.</p> 
<p><A NAME="an_32:37">32:37</A>&nbsp;At&#235;her&#235; ai do t&#235; thot&#235;: "Ku jan&#235; per&#235;ndit&#235; e tyre, shk&#235;mbi n&#235; t&#235; cilin gjenin streh&#235;,</p> 
<p><A NAME="an_32:38">32:38</A>&nbsp;q&#235; hanin yndyr&#235;n e flijimeve t&#235; tyre dhe pinin ver&#235;n e libacioneve t&#235; tyre? Le t&#235; ngrihen p&#235;r t'i ndihmuar dhe p&#235;r t&#235; qen&#235; strehimi juaj!".</p> 
<p><A NAME="an_32:39">32:39</A>&nbsp;Tani e shikoni q&#235; un&#235; jam Ai dhe q&#235; nuk ka Per&#235;ndi tjet&#235;r p&#235;rbri meje. Un&#235; t&#235; b&#235;j q&#235; t&#235; vdes&#235;sh dhe t&#235; jetosh, un&#235; t&#235; plagos dhe t&#235; sh&#235;roj, dhe nuk ka njeri q&#235; mund t&#235; t&#235; liroj&#235; nga dora ime.</p> 
<p><A NAME="an_32:40">32:40</A>&nbsp;Po, un&#235; ngre dor&#235;n time n&#235; drejtim t&#235; qiellit dhe them: Un&#235; jetoj p&#235;r gjithnj&#235;,</p> 
<p><A NAME="an_32:41">32:41</A>&nbsp;kur t&#235; mpreh shpat&#235;n time dhe dora ime t&#235; p&#235;rgatitet t&#235; gjykoj&#235;, do t&#235; hakmerrem me armiqt&#235; e mi dhe do t&#235; shp&#235;rblej ata q&#235; m&#235; urrejn&#235;.</p> 
<p><A NAME="an_32:42">32:42</A>&nbsp;Do t'i deh me gjak shigjetat e mia dhe shpata ime do t&#235; g&#235;lltis&#235; mishin, bashk&#235; me gjakun e t&#235; vrar&#235;ve dhe t&#235; rob&#235;rve, t&#235; krer&#235;ve flok&#235;gjat&#235; t&#235; armikut.</p> 
<p><A NAME="an_32:43">32:43</A>&nbsp;G&#235;zohuni, o kombe, bashk&#235; me popullin e tij, sepse Zoti merr hak p&#235;r gjakun e sh&#235;rb&#235;tor&#235;ve t&#235; tij, merr hak kund&#235;r kund&#235;rshtar&#235;ve t&#235; tij, por do t&#235; ket&#235; m&#235;shir&#235; p&#235;r tok&#235;n dhe p&#235;r popullin e tij".</p> 
<p><A NAME="an_32:44">32:44</A>&nbsp;K&#235;shtu Moisiu erdhi bashk&#235; me Jozueun, birin e Nunit, dhe shqiptoi t&#235;r&#235; fjal&#235;t e k&#235;tij kantiku n&#235; vesh&#235;t e popullit.</p> 
<p><A NAME="an_32:45">32:45</A>&nbsp;Kur Moisiu mbaroi s&#235; shqiptuari t&#235;r&#235; k&#235;to fjal&#235; para t&#235;r&#235; Izraelit,</p> 
<p><A NAME="an_32:46">32:46</A>&nbsp;u tha atyre: "Merrini me zem&#235;r t&#235;r&#235; fjal&#235;t me t&#235; cilat kam d&#235;shmuar sot kund&#235;r jush. Do t'ua lini porosi bijve, q&#235; ata t&#235; ken&#235; kujdes t&#235; zbatojn&#235; n&#235; praktik&#235; t&#235;r&#235; fjal&#235;t e k&#235;tij ligji.</p> 
<p><A NAME="an_32:47">32:47</A>&nbsp;Sepse kjo nuk &#235;sht&#235; nj&#235; fjal&#235; pa vler&#235; p&#235;r ju, por &#235;sht&#235; jeta juaj; dhe me k&#235;t&#235; fjal&#235; do t&#235; zgjasni dit&#235;t tuaja n&#235; vendin ku po hyni p&#235;r ta pushtuar, duke kap&#235;rcyer Jordanin".</p> 
<p><A NAME="an_32:48">32:48</A>&nbsp;Po at&#235; dit&#235; Zoti i foli Moisiut, duke i th&#235;n&#235;:</p> 
<p><A NAME="an_32:49">32:49</A>&nbsp;"Ngjitu mbi malin e Abarim&#235;ve, mbi malin e Nebos, q&#235; ndodhet n&#235; vendin e Moabit, n&#235; bregun e kund&#235;rt t&#235; Jerikos, dhe v&#235;shtro vendin e Kanaanit, q&#235; un&#235; ju jap bijve t&#235; Izraelit.</p> 
<p><A NAME="an_32:50">32:50</A>&nbsp;Ti ke p&#235;r t&#235; vdekur n&#235; malin mbi t&#235; cilin po ngjitesh dhe do t&#235; bashkohesh me popullin t&#235;nd, ashtu si Aaroni, v&#235;llai yt, ka vdekur mbi malin e Horit dhe u bashkua me popullin e tij,</p> 
<p><A NAME="an_32:51">32:51</A>&nbsp;sepse u treguat t&#235; pabes&#235; me mua n&#235; mes t&#235; bijve t&#235; Izraelit, n&#235; uj&#235;rat e Merib&#235;s n&#235; Kadesh, n&#235; shkret&#235;tir&#235;n e Tsinit, dhe sepse nuk m&#235; shenjt&#235;ruat n&#235; mes t&#235; bijve t&#235; Izraelit.</p> 
<p><A NAME="an_32:52">32:52</A>&nbsp;Ti do ta shikosh vendin para teje, por atje, n&#235; vendin q&#235; un&#235; ju jap bijve t&#235; Izraelit, ti nuk ke p&#235;r t&#235; hyr&#235;".</p> 
<p><A NAME="an_33:1">33:1</A>&nbsp;Ky &#235;sht&#235; bekimi me t&#235; cilin Moisiu, njeri i Per&#235;ndis&#235;, bekoi bijt&#235; e Izraelit, para se t&#235; vdiste.</p> 
<p><A NAME="an_33:2">33:2</A>&nbsp;Dhe u tha: "Zoti erdhi nga Sinai dhe u ngrit mbi ta n&#235; Seir; u paraqit n&#235; madh&#235;shtin&#235; e tij nga mali Paran, arriti nga mesi i nj&#235; morie shenjtor&#235;sh; nga e djathta e tyre dilte p&#235;r ta nj&#235; ligj i zjarrt&#235;.</p> 
<p><A NAME="an_33:3">33:3</A>&nbsp;Me siguri ai i do popujt; t&#235; gjith&#235; shenjtor&#235;t e tij jan&#235; n&#235; duart e tua; ata jan&#235; ulur n&#235; k&#235;mb&#235;t e tua, secili i d&#235;gjon fjal&#235;t e tua.</p> 
<p><A NAME="an_33:4">33:4</A>&nbsp;Moisiu na ka urdh&#235;ruar nj&#235; ligj, nj&#235; trash&#235;gimi t&#235; asambles&#235; s&#235; Jakobit.</p> 
<p><A NAME="an_33:5">33:5</A>&nbsp;Ai ka qen&#235; mbret n&#235; Jeshuruni, kur mblidheshin krer&#235;t e popullit, t&#235;r&#235; fiset e Izraelit tok.</p> 
<p><A NAME="an_33:6">33:6</A>&nbsp;Rroft&#235; Rubeni dhe mos vdekt&#235;; por njer&#235;zit e tij mbetshin pak".</p> 
<p><A NAME="an_33:7">33:7</A>&nbsp;Jud&#235;s p&#235;rkundrazi i tha k&#235;to: "D&#235;gjo, o Zot, z&#235;rin e Jud&#235;s dhe ktheje tek populli i tij; dora e tij lufton p&#235;r &#231;&#235;shtjen e tij; b&#235;hu ti nj&#235; ndihm&#235;s i tij kund&#235;r armiqve t&#235; tij.</p> 
<p><A NAME="an_33:8">33:8</A>&nbsp;Pastaj p&#235;r Levin tha: "Thumim&#235;t dhe Urim&#235;t e tu i p&#235;rkasin njeriut t&#235;nd besimtar, q&#235; ti provove n&#235; Masa dhe me t&#235; cilin je grindur n&#235; uj&#235;rat e Merib&#235;s.</p> 
<p><A NAME="an_33:9">33:9</A>&nbsp;Ai thot&#235; p&#235;r t&#235; atin dhe p&#235;r t&#235; &#235;m&#235;n: "Un&#235; nuk i kam par&#235;"; ai nuk i njohu v&#235;llez&#235;rit e tij dhe nuk njohu bijt&#235;; sepse Levit&#235;t kan&#235; respektuar fjal&#235;n t&#235;nde dhe kan&#235; ruajtur bes&#235;lidhjen t&#235;nde.</p> 
<p><A NAME="an_33:10">33:10</A>&nbsp;Ata u m&#235;sojn&#235; dekretet e tua Jakobit dhe ligjin t&#235;nd Izraelit; v&#235;n&#235; temjanin para teje dhe t&#235;r&#235; olokaustin mbi altarin t&#235;nd.</p> 
<p><A NAME="an_33:11">33:11</A>&nbsp;O Zot, beko forc&#235;n e tij dhe prano vepr&#235;n e duarve t&#235; tij. Shpo tej e p&#235;rtej ata q&#235; ngrejn&#235; krye kund&#235;r atij dhe q&#235; e urrejn&#235;, me q&#235;llim q&#235; t&#235; mos ngrihen m&#235;".</p> 
<p><A NAME="an_33:12">33:12</A>&nbsp;P&#235;rsa i p&#235;rket Beniaminit, ai tha: "I dashuri i Zotit do t&#235; banoj&#235; me siguri pran&#235; tij. Zoti do ta mbroj&#235; vazhdimisht dhe do t&#235; banoj&#235; n&#235; krah&#235;t e tij".</p> 
<p><A NAME="an_33:13">33:13</A>&nbsp;P&#235;rsa i p&#235;rket Jozefit, ai tha: "Vendi i tij qoft&#235; i bekuar nga Zoti me dhurata t&#235; &#231;muara t&#235; qiellit, me ves&#235;n, me uj&#235;rat e humner&#235;s q&#235; ndodhet posht&#235;,</p> 
<p><A NAME="an_33:14">33:14</A>&nbsp;me frytet e &#231;muara t&#235; diellit, me prodhimet e &#231;muara t&#235; &#231;do muaji,</p> 
<p><A NAME="an_33:15">33:15</A>&nbsp;me prodhimet m&#235; t&#235; mira t&#235; maleve t&#235; lashta, me dhuratat e &#231;muara t&#235; kodrave t&#235; p&#235;rjetshme,</p> 
<p><A NAME="an_33:16">33:16</A>&nbsp;me dhuratat e &#231;muara t&#235; tok&#235;s dhe t&#235; t&#235; gjitha gj&#235;rave q&#235; ajo p&#235;rmban. Favori i atij q&#235; ishte n&#235; ferrishte t&#235; bjer&#235; mbi kryet e Jozefit, mbi maj&#235;n e kok&#235;s s&#235; atij q&#235; &#235;sht&#235; zgjedhur nd&#235;rmjet v&#235;llez&#235;rve t&#235; tij!</p> 
<p><A NAME="an_33:17">33:17</A>&nbsp;Madh&#235;shtia e tij &#235;sht&#235; si ajo e demit t&#235; tij t&#235; par&#235;lindur, brir&#235;t e tij jan&#235; si brir&#235;t e nj&#235; bualli. Me to do t&#235; shpoj&#235; t&#235;r&#235; popujt, deri n&#235; skajet e dheut. K&#235;to jan&#235; morit&#235; e Efraimit. K&#235;to jan&#235; mij&#235;rat e Manasit".</p> 
<p><A NAME="an_33:18">33:18</A>&nbsp;P&#235;rsa i p&#235;rket Zabulonit, ai tha: "G&#235;zoje, Zabulon, daljen t&#235;nde, dhe ti Isakar, ndejtjen n&#235; &#231;adrat e tua!</p> 
<p><A NAME="an_33:19">33:19</A>&nbsp;Ata do t&#235; th&#235;rrasin popujt n&#235; mal dhe aty do t&#235; ofrojn&#235; flijime drejt&#235;sie; sepse ata do t&#235; thithin boll&#235;kun e detrave dhe thesaret e fshehura n&#235; r&#235;r&#235;".</p> 
<p><A NAME="an_33:20">33:20</A>&nbsp;P&#235;rsa i p&#235;rket Gadit, ai tha: "I bekuar qoft&#235; ai q&#235; e shtrin Gadin. Ai rri shtrir&#235; si nj&#235; luanesh&#235; dhe cop&#235;ton krah&#235; dhe kafk&#235;.</p> 
<p><A NAME="an_33:21">33:21</A>&nbsp;Ai shtie n&#235; dor&#235; pjes&#235;n e par&#235; p&#235;r veten e tij, sepse aty ishte pjesa e par&#235; e rezervuar e udh&#235;heq&#235;sit; ai erdhi me krer&#235;t e popullit dhe zbatoi drejt&#235;sin&#235; e Zotit dhe dekretet e tij me Izraelin".</p> 
<p><A NAME="an_33:22">33:22</A>&nbsp;P&#235;rsa i p&#235;rket Danit, ai tha: "Dani &#235;sht&#235; nj&#235; luan i vog&#235;l, q&#235; hidhet nga Bashani".</p> 
<p><A NAME="an_33:23">33:23</A>&nbsp;P&#235;rsa i p&#235;rket Neftalit, ai tha: "O Neftali, i ngopur me favore dhe i mbushur me bekime t&#235; Zotit, pushto per&#235;ndimin dhe jugun".</p> 
<p><A NAME="an_33:24">33:24</A>&nbsp;P&#235;rsa i p&#235;rket Asherit, ai tha: "M&#235; i bekuari nga t&#235;r&#235; bijt&#235; qoft&#235; Asheri! Le t&#235; jet&#235; i preferuari i v&#235;llez&#235;rve t&#235; tij dhe t&#235; zhys&#235; k&#235;mb&#235;n e tij n&#235; vaj.</p> 
<p><A NAME="an_33:25">33:25</A>&nbsp;Sandalet e tij t&#235; jen&#235; prej hekuri dhe prej bronzi, dhe forca jote t&#235; vazhdoj&#235; sa jan&#235; dit&#235;t e tua.</p> 
<p><A NAME="an_33:26">33:26</A>&nbsp;Askush nuk &#235;sht&#235; barabar me Per&#235;ndin&#235; e Jeshurunit, q&#235; shkon me kal&#235; n&#235;p&#235;r qiejt&#235; n&#235; ndihm&#235;n t&#235;nde dhe shkon mbi ret&#235; me madh&#235;shtin&#235; e tij.</p> 
<p><A NAME="an_33:27">33:27</A>&nbsp;Per&#235;ndia i koh&#235;ve t&#235; lashta &#235;sht&#235; streha jote dhe posht&#235; teje ndodhen krah&#235;t e tij t&#235; p&#235;rjetsh&#235;m. Ai do ta d&#235;boj&#235; armikun para teje dhe do t&#235; thot&#235;: "Shkat&#235;rroje!".</p> 
<p><A NAME="an_33:28">33:28</A>&nbsp;At&#235;her&#235; Izraeli do ta ndiej&#235; veten t&#235; sigurt&#235;, n&#235; nj&#235; vend gruri dhe mushti; dhe qielli i tij di t&#235; jap&#235; ves&#235;.</p> 
<p><A NAME="an_33:29">33:29</A>&nbsp;Ti je i lumtur, o Izrarel! Kush &#235;sht&#235; barabar me ty, o popull i shp&#235;tuar nga Zoti? Ai &#235;sht&#235; mburoja q&#235; t&#235; ndihmon dhe shpata e lavdis&#235; sate. Armiqt&#235; e tu do t&#235; t&#235; n&#235;nshtrohen dhe ti do t&#235; shkel&#235;sh vendet e tyre t&#235; larta".</p> 
<p><A NAME="an_34:1">34:1</A>&nbsp;Pastaj Moisiu u ngjit nga fusha e Moabit n&#235; Malin Nebo, n&#235; maj&#235;n e Pisgahut, q&#235; ndodhet n&#235; bregun e kund&#235;rt t&#235; Jerikos. Dhe Zoti i tregoi t&#235;r&#235; vendin e Galaadit deri n&#235; Dan,</p> 
<p><A NAME="an_34:2">34:2</A>&nbsp;t&#235;r&#235; Naftalin, vendin e Efraimit dhe t&#235; Manasit, t&#235;r&#235; vendin e Jud&#235;s deri n&#235; detin per&#235;ndimor,</p> 
<p><A NAME="an_34:3">34:3</A>&nbsp;Negevin dhe fush&#235;n e lugin&#235;s t&#235; Jerikos, qytet i palmave, deri n&#235; Tsoar.</p> 
<p><A NAME="an_34:4">34:4</A>&nbsp;Zoti tha: "Ky &#235;sht&#235; vendi q&#235; u premtova me betim Abrahamit, Isakut dhe Jakobit, duke u th&#235;n&#235;: "Un&#235; do t'ua jap pasardh&#235;sve tuaj". Ti e pe me syt&#235; e tua, por nuk do t&#235; hysh n&#235; t&#235;!".</p> 
<p><A NAME="an_34:5">34:5</A>&nbsp;K&#235;shtu Moisiu, sh&#235;rb&#235;tori i Zoit, vdiq aty, n&#235; vendin e Moabit, simbas fjal&#235;s s&#235; Zotit.</p> 
<p><A NAME="an_34:6">34:6</A>&nbsp;Dhe Zoti e varrosi n&#235; lugin&#235;n e vendit t&#235; Moabit, p&#235;rball&#235; Beth-Peorit; dhe askush nuk e ka m&#235;suar deri m&#235; sot vendin e varrit t&#235; tij.</p> 
<p><A NAME="an_34:7">34:7</A>&nbsp;Moisiu ishte nj&#235;qind e nj&#235;zet vje&#231; kur vdiq; shikimi i tij nuk ishte dob&#235;suar dhe fuqia e tij nuk i qe mpakur.</p> 
<p><A NAME="an_34:8">34:8</A>&nbsp;Bijt&#235; e Izraelit e qan&#235; n&#235; fushat e Moabit tridhjet&#235; dit&#235;; pastaj dit&#235;t e zis&#235; dhe t&#235; vajtimit p&#235;r Moisiun mor&#235;n fund.</p> 
<p><A NAME="an_34:9">34:9</A>&nbsp;At&#235;her&#235; Jozueu, bir i Nunit, u mbush me frym&#235;n e dituris&#235;, sepse Moisiu kishte v&#235;n&#235; duart mbi t&#235;; k&#235;shtu bijt&#235; e Izraelit iu bind&#235;n atij dhe vepruan ashtu si e kishte urdh&#235;ruar Moisiun Zoti.</p> 
<p><A NAME="an_34:10">34:10</A>&nbsp;Nuk doli m&#235; n&#235; Izrael nj&#235; profet i ngjash&#235;m me Moisiun, me t&#235; cilin Zoti fliste sy p&#235;r sy,</p> 
<p><A NAME="an_34:11">34:11</A>&nbsp;n&#235; t&#235; gjitha shenjat dhe mrekullit&#235; q&#235; Zoti e d&#235;rgoi t&#235; b&#235;nte n&#235; vendin e Egjiptit para Faraonit, para t&#235;r&#235; sh&#235;rb&#235;tor&#235;ve t&#235; tij dhe t&#235;r&#235; vendit t&#235; tij,</p> 
<p><A NAME="an_34:12">34:12</A>&nbsp;n&#235; t&#235; gjith&#235; madh&#235;shtin&#235; e fuqis&#235; dhe n&#235; t&#235; gjitha gj&#235;rat e m&#235;dha dhe t&#235; tmerrshme q&#235; Moisiu kreu p&#235;rpara syve t&#235; t&#235; gjith&#235; Izraelit.</p> 
<p><HR>
<CENTER>
<A HREF="jos.htm">Next: Joshua</A></CENTER>
</BODY>
</HTML>
