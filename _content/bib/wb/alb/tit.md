[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Albanian Bible: Titus

<span id="an_1:1">1:1</span> në shpresën e jetës së përjetshme, të cilën
Perëndia, që nuk gënjen, e premtoi para të gjitha kohërave,

<span id="an_1:2">1:2</span> dhe që në kohë të caktuara e shfaqi fjalën
e tij me anë të predikimit që m'u besua me urdhër të Perëndisë,
Shpëtimtarit tonë,

<span id="an_1:3">1:3</span> Titit, birit të vërtetë në besimin e
përbashkët: hir, mëshirë dhe paqe prej Perëndisë, Atit, dhe prej Zotit
Jezu Krisht, Shpëtimtarit tonë.

<span id="an_1:4">1:4</span> Për këtë arsye të lashë në Kretë, që ti të
ndreqësh mirë çështjet që janë për t'u bërë dhe që, në çdo qytet, të
caktosh pleq, ashtu siç të porosita;

<span id="an_1:5">1:5</span> secili prej tyre të jetë i paqortueshëm,
bashkëshort i një gruaje të vetme, të ketë fëmijë besimtarë, që të mos
përfliten për jetë të shthurur dhe për pandëgjesë.

<span id="an_1:6">1:6</span> Sepse peshkopi, si administrues i shtëpisë
së Perëndisë duhet të jetë i paqortueshëm, jo arrogant, jo zemërak, jo i
dhënë pas verës, jo i dhunshëm, jo njeri që lakmon fitim të turpshëm,

<span id="an_1:7">1:7</span> por mikpritës, mirëdashës, i urtë, i
drejtë, i shenjtë, i përmbajtur,

<span id="an_1:8">1:8</span> që mban fort fjalën besnike siç i është
mësuar, që të jetë në gjëndje me doktrinën e shëndoshë të këshillojë dhe
bindë ata që kundërshtojnë.

<span id="an_1:9">1:9</span> Sepse ka, veçanërisht ndërmjet atyre që
janë nga rrethprerja, shumë të pabindur, llafazanë dhe mashtrues, të
cilëve u duhet mbyllur goja;

<span id="an_1:10">1:10</span> këta ngatërrojnë familje të tëra, duke
mësuar ato që s'duhet, për fitim të ndyrë.

<span id="an_1:11">1:11</span> Një prej tyre, pikërisht një profet i
tyre, tha: "Kretasit janë gjithnjë gënjeshtarë, egërsira të këqija,
barkpërtacë!"

<span id="an_1:12">1:12</span> Kjo dëshmi është e vërtetë; prandaj
qortoji me ashpërsi, që të shëndoshen në besim,

<span id="an_1:13">1:13</span> pa u vënë vesh përrallave të Judenjve dhe
urdhërimeve të njerëzve që largohen nga e vërteta.

<span id="an_1:14">1:14</span> Gjithçka është e pastër për ata që janë
të pastër, por asgjë nuk është e pastër për të ndoturit dhe për ata që
nuk besojnë; madje edhe mendja, edhe ndërgjegja e tyre janë të ndotura.

<span id="an_1:15">1:15</span> Ata pohojnë se njohin Perëndinë, po me
vepra e mohojnë, sepse janë të neveritshëm, të pabindur dhe të pazotë
për çfarëdo vepre të mirë.

<span id="an_1:16">1:16</span> Por ti shpall ato që përkojnë me
doktrinën e shëndoshë:

<span id="an_2:1">2:1</span> pleqtë të jenë të përmbajtur, dinjitozë, të
urtë, të shëndoshë në besim, në dashuri, në durim.

<span id="an_2:2">2:2</span> Gjithashtu edhe gratë e moshuara të kenë
sjellje ashtu si u ka hije shenjtoreve, jo shpifëse, jo robinja ndaj
verës së shumtë, por mësuese të së mirës,

<span id="an_2:3">2:3</span> që t'i mësojnë të rejat të duan burrat e
tyre, të duan bijtë e tyre,

<span id="an_2:4">2:4</span> të jenë fjalëpakë, të dlira, t'i kushtohen
punëve të shtëpisë, të mira, të bindura ndaj burrave të tyre, që fjala e
Perëndisë të mos blasfemohet.

<span id="an_2:5">2:5</span> Nxiti gjithashtu të rinjtë që të jenë të
matur,

<span id="an_2:6">2:6</span> duke e nxjerrë në çdo gjë veten tënde si
shembull veprash të mira, duke treguar në mësim pastërti, dinjitet,
paprishshmëri,

<span id="an_2:7">2:7</span> një e folur e shëndoshë e të paqortueshme,
që kundërshtari të turpërohet e të mos ketë të flasë asgjë të keqe për
ju.

<span id="an_2:8">2:8</span> Shërbëtorët t'u binden zotërinjve të tyre,
të mundohen t'i kënaqin në të gjitha gjërat, të mos i kundërshtojnë me
fjalë,

<span id="an_2:9">2:9</span> të mos përvetësojnë gjënë e huaj, por të
tregojnë një besnikëri të plotë, që në çdo gjë të nderojnë mësimin e
Perëndisë, Shpëtimtarit tonë.

<span id="an_2:10">2:10</span> Sepse hiri shpëtues i Perëndisë iu shfaq
gjithë njerëzve,

<span id="an_2:11">2:11</span> dhe na mëson të mohojmë pabesinë dhe
lakmitë e botës, sepse ne rrojmë me urtësi, me drejtësi dhe me
perëndishmëri në këtë jetë,

<span id="an_2:12">2:12</span> duke pritur shpresën e lume dhe të
shfaqurit e lavdisë të të madhit Perëndi dhe të Shpëtimtarit tonë Jezu
Krisht,

<span id="an_2:13">2:13</span> i cili e dha veten për ne, për të na
shpenguar nga çdo paudhësi dhe për të pastruar për vete një popull të
veçantë, të zellshëm në vepra të mira.

<span id="an_2:14">2:14</span> Mësoju këto gjëra, këshillo dhe qorto me
çdo pushtet! Askush mos të përçmoftë.

<span id="an_2:15">2:15</span> U kujto atyre që t'u nënshtrohen
pushtetarëve dhe autoriteteve, të jenë të bindur, gati për çdo vepër të
mirë,

<span id="an_3:1">3:1</span> të mos flasin keq për asnjeri, të jenë
paqësorë dhe të butë, duke treguar mirësjellje të madhe kundrejt të
gjithë njerëzve.

<span id="an_3:2">3:2</span> Sepse edhe ne dikur ishim të pamendë,
rebelë, endacakë, robër të lakmive të ndryshme dhe të qejfeve, duke
jetuar në ligësi dhe në smirë, të urryer dhe duke e urryer njeri
tjetrin.

<span id="an_3:3">3:3</span> Po kur u shfaq mirësia e Perëndisë,
Shpëtimtarit tonë, dhe dashuria e tij për njerëzit,

<span id="an_3:4">3:4</span> ai na shpëtoi jo me anë të veprave të
drejta që ne bëmë, por sipas mëshirës së tij, me anë të larjes së
rilindjes dhe të ripërtëritjes së Frymës së Shenjtë,

<span id="an_3:5">3:5</span> të cilën e derdhi me mbushëlli mbi ne, me
anë të Jezu Krishtit, shpëtimtarit tonë,

<span id="an_3:6">3:6</span> që ne, të shfajësuar me anë të hirit të
tij, të bëhemi trashëgimtarë të jetës së përjetshme, sipas shpresës që
kemi.

<span id="an_3:7">3:7</span> Kjo fjalë është e sigurt, dhe dua që ti të
pohosh me forcë këto gjëra, që ata që kanë besuar në Perëndinë të
kujdesen për të kryer vepra të mira. Këto gjëra janë të mira dhe të
dobishme për njerëzit.

<span id="an_3:8">3:8</span> Por ti shmangu nga diskutimet e ma-rra, nga
gjenealogjitë, nga grindjet dhe debatet rreth ligjit, sepse janë të
padobishme dhe të kota.

<span id="an_3:9">3:9</span> Shmangu nga njeriu sektar, mbasi ta kesh
qortuar një herë e dy herë,

<span id="an_3:10">3:10</span> duke ditur se një i tillë është çoroditur
dhe mëkaton, duke dënuar vetveten.

<span id="an_3:11">3:11</span> Kur të dërgoj Arteman ose Tikikun, bëj
çmos për të ardhur tek unë në Nikopoli, sepse vendosa ta kaloj dimrin
aty.

<span id="an_3:12">3:12</span> Përcilli me kujdes për udhëtim Zenën,
juristin e ligjit, dhe Apolonin, që të mos u mungojë gjë.

<span id="an_3:13">3:13</span> Edhe le të mësojnë edhe tanët t'u
kushtohen veprave të mira për nevojat e ngutshme, që të mos jenë të
pafrytshëm.

<span id="an_3:14">3:14</span> Të gjithë ata që janë me mua të bejnë të
fala. Përshëndeti ata që na duan në besim. Hiri qoftë me ju të gjithë.
Amen.

<span id="an_3:15">3:15</span> Pali, i burgosuri i Jezu Krishtit, dhe
vëlla Timoteu, Filemonit të dashur dhe bashkëpunëtorit tonë,

------------------------------------------------------------------------

[Next: Philemon](plm)
