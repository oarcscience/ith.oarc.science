[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo3)  [Next](rev) 

------------------------------------------------------------------------

### Albanian Bible: Jude

<span id="an_1:1">1:1</span> mëshira, paqja dhe dashuria u shumoftë në
ju.

<span id="an_1:2">1:2</span> Shumë të dashur, ndërsa isha ngulmues që
t'ju shkruaja për shpëtimin e përbashkët, ndjeva nevojën t'ju shkruaj
juve, dhe t'ju bëj thirrje të luftoni për besimin, që u qe trasmetuar
shenjtorëve një herë e përgjithmonë.

<span id="an_1:3">1:3</span> Sepse depërtuan ndërmjet jush disa njerëz,
që qenë shënuar që moti për këtë dënim, të pabesë që e kthejnë hirin e
Perëndisë tonë në imoralitet dhe mohojnë të vetmin Zotëri Perëndi, dhe
Zotin tonë Jezu Krisht.

<span id="an_1:4">1:4</span> Dhe dua t'ju kujtoj, ndonëse tashmë i dini
gjithë këto, se Zoti, pasi e shpëtoi popullin e tij nga vendi i
Egjiptit, pastaj i shkatërroi ata që nuk besuan.

<span id="an_1:5">1:5</span> Ai i ruajti me pranga të përjetshme në
errësirë për gjyqin e ditës së madhe, edhe engjëjt që nuk e ruajtën
gjendjen e tyre të parë, po e lanë banimin e tyre,

<span id="an_1:6">1:6</span> posi Sodoma dhe Gomora edhe qytetet
përreth, që u dhanë pas kurvërimit dhe u dhanë pas çoroditjesh seksuale,
janë vënë përpara si shembull, duke pësuar ndëshkimin e një zjarri të
përjetshëm;

<span id="an_1:7">1:7</span> në të njëjtën menyrë ndotin edhe këta
ëndërrues mishin, përbuzin pushtetin dhe blasfemojnë kundër dinjiteteve.

<span id="an_1:8">1:8</span> Por kryeengjëlli Mikael, kur në kundërshtim
me djallin debatonte për trupin e Moisiut, nuk guxoi të shqiptojë një
gjykim fyes, por tha: ''Zoti të qortoftë!''.

<span id="an_1:9">1:9</span> Kurse këta flasin keq për të gjitha gjërat
që nuk i dinë, dhe për të gjitha gjërat që njohin në menyrë natyrale, si
kafshë pa arësye, në këto gjëra prishin veten,

<span id="an_1:10">1:10</span> Mjerë ata, sepse kanë marrë rrugën e
Kainit dhe u dhanë pas çoroditjes së Balaamit për fitim dhe mbaruan në
rebelim e Koreut.

<span id="an_1:11">1:11</span> Këta janë njolla në agapit tuaja, kur
hanë e pinë bashkë me ju pa druajtje duke kullotur veten e tyre; ata
janë re pa ujë, të shtyrë andej këndej nga erërat, drurë vjeshte pa
fruta, dyfish të vdekur, të shkulur me rrënjë,

<span id="an_1:12">1:12</span> valë deti të egra që shkumbëzojnë
paudhësitë e tyre, yje të këputur për të cilët është ruajtur terri i
errësirës për gjithmon.

<span id="an_1:13">1:13</span> Dhe për këta profetizoi edhe Enoku, i
shtati pas Adamit, duke thënë: ''Ja, Zoti erdhi me mijërat e tij të
shenjtë,

<span id="an_1:14">1:14</span> për të bërë gjyqin kundër të gjithëve dhe
për të bindur të gjithë të pabesët në mes tyre për të gjitha veprat e
paudhësisë dhe për të gjitha fjalët fyese që mëkatarët e pabesë folën
kundër tij''.

<span id="an_1:15">1:15</span> Këta janë murmuritës, që ankohen për
fatin e tyre, që ecin sipas pasioneve të tyre; dhe goja e tyre flet
fjalë krenarie dhe u bëjnë lajka njerëzve për dobi të vet.

<span id="an_1:16">1:16</span> Por ju, shumë të dashur, mbani mend
fjalët që ju kanë parathënë apostujt e Zotit tonë Jezu Krisht.

<span id="an_1:17">1:17</span> Ata ju thoshnin që në kohën e fundit do
të ketë tallës që do të ecin sipas pasioneve të tyre të paudhësisë.

<span id="an_1:18">1:18</span> Këta janë ata që shkaktojnë përçarjet,
njerëz mishor, që s'kanë Frymën.

<span id="an_1:19">1:19</span> Por ju, shumë të dashur, duke ndërtuar
veten tuaj mbi besimin tuaj shumë të shenjtë, duke u lutur në Frymën e
Shenjtë,

<span id="an_1:20">1:20</span> ruhuni në dashurinë e Perëndisë, duke
pritur mëshirën e Zotit tonë Jezu Krisht, për jetën e përjetshme.

<span id="an_1:21">1:21</span> Dhe kini dhemshuri për njëri duke
përdorur dallim,

<span id="an_1:22">1:22</span> por shpëtojini të tjerët me druajtje,
duke ia rrëmbyer zjarrit, dhe duke urryer edhe rroben e ndotur nga
mishi.

<span id="an_1:23">1:23</span> Dhe atij që mund t'ju ruajë nga çdo
rrëzim dhe t'ju nxjerrë para lavdisë së tij të paqortueshëm dhe me
gëzim,

<span id="an_1:24">1:24</span> të vetmit Perëndi të ditur, Shpëtimtarit
tonë, i qoftë lavdi, madhështi, sundim dhe pushtet, tani dhe përjetë.
Amen.

<span id="an_1:25">1:25</span> Zbulesa e Jezu Krishtit, që Perëndia ia
dha për t'u treguar shërbëtorëve të tij gjërat që duhet të ndodhin për
së shpejti dhe e bëri të ditur, duke ia dërguar nëpërmjet engjëllit të
tij, shërbëtorit të vet Gjon,

------------------------------------------------------------------------

[Next: Revelation](rev)
