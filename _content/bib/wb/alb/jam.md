[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](heb)  [Next](pe1) 

------------------------------------------------------------------------

### Albanian Bible: James

<span id="an_1:1">1:1</span> duke e ditur se sprova e besimit tuaj sjell
qëndrueshmëri.

<span id="an_1:2">1:2</span> Dhe qëndrueshmëria të kryejë në ju një
vepër të përsosur, që ju të jeni të përsosur dhe të plotë, pa asnjë të
metë.

<span id="an_1:3">1:3</span> Por në qoftë se ndonjërit nga ju i mungon
urtia, le të kërkojë nga Perëndia, që u jep të gjithëve pa kursim, pa
qortuar, dhe atij do t'i jepet.

<span id="an_1:4">1:4</span> Por le ta kërkojë me besim, pa dyshuar,
sepse ai që dyshon i ngjan valës së detit, të cilën e ngre dhe e përplas
era.

<span id="an_1:5">1:5</span> Dhe ky njeri të mos pandehë se do të marrë
diçka nga Zoti,

<span id="an_1:6">1:6</span> sepse është një njeri me dy mendje, i
paqëndrueshëm në gjithë rrugët e veta.

<span id="an_1:7">1:7</span> Dhe vëllai më i poshtmë le të madhështohet
në lartësimin e tij,

<span id="an_1:8">1:8</span> dhe i pasuri në uljen e tij, sepse do të
shkojë si lule bari.

<span id="an_1:9">1:9</span> Në fakt si lindi dielli me të nxehtit e tij
dhe e thau barin, dhe lulja e tij ra dhe bukuria e pamjes së vet humbi:
kështu do të fishket edhe i pasuri në udhët e tij.

<span id="an_1:10">1:10</span> Lum njeriu që ngulmon në provë, sepse kur
del i aprovuar, do të marrë kurorën e jetës, të cilën Zoti ua premtoi
atyre që e duan.

<span id="an_1:11">1:11</span> Askush kur tundohet të mos thotë: ''Jam
tunduar nga Perëndinë'', sepse Perëndia nuk mund të tundohet nga e
keqja, dhe ai vet nuk tundon asnjeri.

<span id="an_1:12">1:12</span> Por secili tundohet i udhëhequr dhe i
mashtruar nga lakminë e vet.

<span id="an_1:13">1:13</span> Pastaj lakmia, pasi mbarset, pjell
mëkatin dhe mëkati, si të kryhet, ngjiz vdekjen.

<span id="an_1:14">1:14</span> Mos u mashtroni, vëllezërit e mi shumë të
dashur;

<span id="an_1:15">1:15</span> çdo gjë e mirë që na jepet dhe çdo
dhuratë e përsosur vjen prej së larti dhe zbret nga Ati i dritave, pranë
së cilit nuk ka ndërrim dhe as hije ndryshimi.

<span id="an_1:16">1:16</span> Ai na ngjizi me vullnetin e tij me anë të
fjalës të së vërtetës, që ne të jemi në një farë menyrë fryti i parë i
krijesave të tij.

<span id="an_1:17">1:17</span> Prandaj, vëllezërit e mi shumë të dashur,
çdo njeri të jetë i shpejtë në të dëgjuar, i ngadalshëm në të folur dhe
i ngadalshëm në zemërim,

<span id="an_1:18">1:18</span> sepse zemërimi i njeriut nuk kryen
drejtësinë e Perëndisë.

<span id="an_1:19">1:19</span> Prandaj, hiqni çdo ndyrësi dhe mbeturinë
ligësie, pranoni me butësi fjalën e mbjellë në ju, e cila mund të
shpëtojë shpirtrat tuaj.

<span id="an_1:20">1:20</span> Dhe bëhuni bërës të fjalës dhe jo vetëm
dëgjues, që gënjejnë vetveten.

<span id="an_1:21">1:21</span> Sepse nëse dikush është dëgjues i fjalës
dhe jo bërës, ai i përngjan një njeriu që e shikon fytyrën e tij
natyrale në një pasqyrë;

<span id="an_1:22">1:22</span> ai e shikon veten dhe pastaj ikën, duke
harruar menjëherë si ishte.

<span id="an_1:23">1:23</span> Ndërsa ai që do të shikojë me vemendje
ligjin e përsosur, i cili është ligji i lirisë, dhe ngulmon në të, duke
mos qenë një dëgjues harraq, por një bërës i veprës, ai do të jetë i
lumtur në veprimtarinë e vet.

<span id="an_1:24">1:24</span> Në qoftë se ndokush nga ju mendon se
është fetar, edhe nuk i vë fre gjuhës së vet, sigurisht ai e mashtron
zemrën e vet, feja e këtij është e kotë.

<span id="an_1:25">1:25</span> Feja e pastër dhe pa njollë përpara
Perëndisë dhe Atit është kjo: të vizitosh jetimët dhe të vejat në
pikëllimet e tyre dhe ta ruash veten të pastër nga bota.

<span id="an_1:26">1:26</span> Vëllezër të mi, mos i lidhni preferencat
personale me besimin e Zotit tonë Jezu Krisht, Zoti i lavdisë.

<span id="an_1:27">1:27</span> Sepse në qoftë se në asamblenë tuaj hyn
një njeri me një unazë prej ari, me rroba të shkëlqyera, dhe hyn edhe
një i varfër me një rrobë të fëlliqur,

<span id="an_2:1">2:1</span> dhe ju i drejtoni sytë nga ai që vesh
rroben e shkëlqyer dhe i thoni: ''Ti ulu këtu, në vendin e mirë'', dhe
të varfërit i thoni: ''Ti rri atje, në këmbë'', ose: ''Ulu këtu, afër
stolit të këmbëve të mia'',

<span id="an_2:2">2:2</span> a nuk bëtë ju një dallim në mes tuaj, duke
u bërë kështu gjykatës me mendime të këqija?

<span id="an_2:3">2:3</span> Dëgjoni, vëllezër të mi shumë të dashur, a
nuk i zgjodhi Perëndia të varfërit e botës, që të jenë të pasur në besim
dhe trashëgimtarë të mbretërisë që ua premtoi atyre që e duan?

<span id="an_2:4">2:4</span> Po ju i shnderuat të varfërit! A nuk janë
vallë të pasurit ata që ju shtypin, dhe nuk janë këta ata që ju heqin
nëpër gjykata?

<span id="an_2:5">2:5</span> A nuk janë ata që blasfemojnë emrin e
lavdishëm që u thirr mbi ju?

<span id="an_2:6">2:6</span> Në qoftë se ju më të vërtetë e përmbushni
ligjin mbretëror sipas Shkrimit: ''Duaje të afërmin tënd si vetveten'',
bëni mirë;

<span id="an_2:7">2:7</span> por në qoftë se bëni preferenca personale,
ju kryeni mëkat dhe dënoheni nga ligji si shkelës.

<span id="an_2:8">2:8</span> Sepse kushdo që e zbaton gjithë ligjin, por
e shkel në një pikë, është fajtor në të gjitha pikat.

<span id="an_2:9">2:9</span> Sepse ai që ka thënë: ''Mos shkel
kurorën'', ka thënë gjithashtu: ''Mos vraj''. Prandaj nëse ti nuk shkel
kurorën, por vret, ti je shkelës i ligjit.

<span id="an_2:10">2:10</span> Prandaj të flisni e të veproni sikurse të
duhej të gjykoheshit nga ligji i lirisë,

<span id="an_2:11">2:11</span> sepse gjyqi do të jetë pa mëshirë për atë
që nuk ka treguar mëshirë; dhe mëshira triumfon mbi gjykimin.

<span id="an_2:12">2:12</span> Ç'dobi ka, vëllezër të mi, nëse dikush
thotë se ka besim, por nuk ka vepra? A mund ta shpëtojë atë besimi?

<span id="an_2:13">2:13</span> Dhe në qoftë se një vëlla ose një motër
janë të zhveshur dhe u mungon ushqimi i përditshëm,

<span id="an_2:14">2:14</span> dhe dikush nga ju u thothë atyre:
''Shkoni në paqe! Ngrohuni dhe ngopuni'', dhe nuk u jepni atyre gjërat
për të cilat kanë nevojë për trupin, ç'dobi ka?

<span id="an_2:15">2:15</span> Po kështu është edhe besimi; në qoftë se
s'ka vepra, është i vdekur në vetvete.

<span id="an_2:16">2:16</span> Po dikush do të thotë: ''Ti ke besimin,
dhe unë kam veprat''; më trego besimin tënd pa veprat e tua dhe unë do
të të tregoj besimin tim me veprat e mia.

<span id="an_2:17">2:17</span> Ti beson se ka vetëm një Perëndi. Mirë
bën; edhe demonët besojnë dhe dridhen.

<span id="an_2:18">2:18</span> Po, a dëshiron të kuptosh, o njeri i
kotë, se besimi pa vepra është i vdekur?

<span id="an_2:19">2:19</span> Abrahami, ati ynë, a nuk u shfajësua me
anë të veprave, kur e ofroi birin e vet, Isakun, mbi altar?

<span id="an_2:20">2:20</span> Ti e sheh se besimi vepronte bashkë me
veprat e tij, dhe se, nëpërmjet veprave, besimi u përsos.

<span id="an_2:21">2:21</span> Kështu u përmbush Shkrimi, që thotë:
''Edhe Abrahami i besoi Perëndisë, dhe kjo iu numërua për drejtësi'';
dhe u quajt miku i Perëndisë.

<span id="an_2:22">2:22</span> Ju shikoni, pra, se njeriu shfajësohet
nga veprat dhe jo vetëm nga besimi.

<span id="an_2:23">2:23</span> Gjithashtu a nuk u shfajësua edhe Rahabi,
lavirja, nga veprat, kur i priti të dërguarit dhe i përcolli nga një
udhë tjetër?

<span id="an_2:24">2:24</span> Sepse, sikurse trupi pa frymën është i
vdekur, ashtu edhe besimi, pa vepra, është i vdekur.

<span id="an_2:25">2:25</span> Vëllezër të mi, mos u bëni shumë mësues,
duke ditur se do të kemi një gjykim më të ashpër,

<span id="an_2:26">2:26</span> sepse të gjithë gabojmë në shumë gjëra.
Në qoftë se dikush nuk gabon në të folur, është njeri i përsosur, dhe
është gjithashtu i aftë t'i vërë fre gjithë trupit.

<span id="an_3:1">3:1</span> Ja, u vëmë fre në gojë kuajve, që të na
binden, dhe ta drejtojmë kështu gjithë trupin e tyre.

<span id="an_3:2">3:2</span> Ja, edhe anijet, edhe pse janë shumë të
mëdha dhe shtyhen nga erëra të forta, drejtohen nga një timon shumë i
vogël, atje ku do timonieri.

<span id="an_3:3">3:3</span> Kështu edhe gjuha është një gjymtyrë e
vogël, por mbahet me të madh. Ja, një zjarr i vogël ç'pyll të madh djeg!

<span id="an_3:4">3:4</span> Edhe gjuha është një zjarr, një botë
paudhësie; ajo është vendosur midis gjymtyrëve tona, gjuha e fëlliq
gjithë trupin, ndez ecjen e natyrës dhe ndizet nga Gehena.

<span id="an_3:5">3:5</span> Sepse çdo lloj bishash, shpendësh,
zvaranikësh e kafshësh të detit mund të zbuten dhe janë zbutur nga
natyra njerëzore,

<span id="an_3:6">3:6</span> kurse gjuhën asnjë nga njerëzit s'mund ta
zbusë; është një e keqe e papërmbajtshme, plot me helm vdekjeprurës.

<span id="an_3:7">3:7</span> Me atë ne bekojmë Perëndinë dhe Atin, dhe
me të ne mallkojmë njerëzit që janë bërë sipas shëmbëllimit të
Perëndisë.

<span id="an_3:8">3:8</span> Nga e njejta gojë del bekimi dhe mallkimi.
Vëllezër të mi, nuk duhet të ishte kështu.

<span id="an_3:9">3:9</span> Mos vallë burimi nxjerr nga e njejta vrimë
ujë të ëmbël e të hidhur?

<span id="an_3:10">3:10</span> A mundet të prodhojë fiku ullinj, ose
hardhia fiq? Kështu asnjë burim nuk mund të japë ujë të kripur dhe të
ëmbël.

<span id="an_3:11">3:11</span> Kush është ndër ju i urtë dhe i ditur? Le
të tregojë me sjellje të bukur veprat e tij me zemërbutësi të urtësisë.

<span id="an_3:12">3:12</span> Por në qoftë se ne zemrën tuaj keni smirë
të hidhur dhe grindje, mos u mbani me të madh dhe mos gënjeni kundër së
vërtetës.

<span id="an_3:13">3:13</span> Kjo nuk është dituri që zbret nga lart,
por është tokësore, shtazore, djallëzore.

<span id="an_3:14">3:14</span> Sepse atje ku ka smirë dhe grindje, atje
ka trazirë dhe gjithfarë veprash të këqija,

<span id="an_3:15">3:15</span> Kurse dituria që vjen nga lart, më së
pari është e pastër, pastaj pajtuese, e butë, e bindur, plot mëshirë dhe
fryte të mira, e paanshme dhe jo hipokrite.

<span id="an_3:16">3:16</span> Dhe fryti i drejtësisë mbillet në paqe
për ata që bëjnë paqen.

<span id="an_3:17">3:17</span> Nga vijnë luftërat dhe grindjet te ju?. A
nuk vijnë, nga pasionet që luftojnë ndër gjymtyrët tuaja?

<span id="an_3:18">3:18</span> Ju lakmoni dhe nuk keni, ju vrisni dhe
keni smirë dhe nuk fitoni gjë; ju ziheni dhe luftoni, por nuk keni,
sepse nuk kërkoni.

<span id="an_4:1">4:1</span> Ju kërkoni dhe nuk merrni, sepse kërkoni
keqas që të shpenzoni për kënaqësitë tuaja.

<span id="an_4:2">4:2</span> O shkelës dhe shkelëse të kurorës, a nuk e
dini se miqësia me botën është armiqësi me Perëndinë? Ai, pra, që don të
jetë mik i botës bëhet armik i Perëndisë.

<span id="an_4:3">4:3</span> Apo pandehni se Shkrimi thotë kot: ''Fryma
që rri në ne a lakmon deri në smirë''?

<span id="an_4:4">4:4</span> Por ai jep hir edhe më të madh; prandaj
thotë: ''Perëndia u kundërvihet mendjemëdhenjve dhe u jep hir të
përulurve''.

<span id="an_4:5">4:5</span> Nënshtrojuni, pra, Perëndisë, kundërshtoni
djallin dhe ai do të largohet nga ju!

<span id="an_4:6">4:6</span> Afrohuni te Perëndia dhe ai do t'ju afrohet
juve; pastroni duart tuaja, o mëkatarë; dhe pastroni zemrat o njerëz me
dy mendje!

<span id="an_4:7">4:7</span> Pikëllohuni, mbani zi dhe qani; të qeshurit
tuaj le të kthehet në zi, dhe gëzimi në trishtim.

<span id="an_4:8">4:8</span> Përuluni përpara Zotit, dhe ai do t'ju
lartësojë!

<span id="an_4:9">4:9</span> Mos flisni keq për njeri tjetrin,
vë-llezër; ai që flet kundër vëllait dhe e gjykon vëllanë e vet, flet
kundër ligjit dhe gjykon ligjin; dhe, po të gjykosh ligjin, ti nuk je
zbatues i ligjit, por gjykatës.

<span id="an_4:10">4:10</span> Ka vetëm një Ligjdhënës, që mund të të
shpëtojë ose të të çojë në humbje; por ti kush je që gjykon një tjetër?

<span id="an_4:11">4:11</span> Dhe tani, ju që thoni: ''Sot ose nesër do
të shkojmë në atë qytet, dhe do të rrijmë atje një vit, do të tregtojmë
dhe do të fitojmë'',

<span id="an_4:12">4:12</span> ndërsa nuk dini për të nesërmen. Sepse
ç'është jeta? Éshtë avull që duket për pak, dhe pastaj humbet.

<span id="an_4:13">4:13</span> Në vend që të thoni: ''Në dashtë Zoti dhe
në paçim jetë, ne do të bëjmë këtë ose atë gjë''.

<span id="an_4:14">4:14</span> Ju, përkundrazi, mburreni në arrogancën
tuaj; çdo mburrje e tillë është e keqe.

<span id="an_4:15">4:15</span> Ai, pra, që di të bëjë të mirë edhe nuk e
bën, bën mëkat.

<span id="an_4:16">4:16</span> Dhe tani ju, o pasanikë: qani dhe vajtoni
për të këqijat që do t'ju zënë!

<span id="an_4:17">4:17</span> Pasuria juaj u kalb dhe rrobat tuaja i
brejti tenja.

<span id="an_5:1">5:1</span> Ari dhe argjendi juaj u ndryshkën, dhe
ndryshku i tyre do të jetë një dëshmi kundër jush dhe do t'ju përpijë
mishërat si zjarr; keni mbledhur thesare në ditët e fundit.

<span id="an_5:2">5:2</span> Ja, paga që u keni ngrënë puntorëve që ju
korrën arat, po këlthet; dhe klithmat e atyre që korrën, arritën në vesh
të Zotit të ushtrive.

<span id="an_5:3">5:3</span> Jetuat mbi tokë ndër qejfe dhe
shkapërderdhje; i ushqyet zemrat tuaja si për ditë të të therurit.

<span id="an_5:4">5:4</span> Dënuat dhe vratë të drejtin: ai nuk ju
kundërshtoi.

<span id="an_5:5">5:5</span> Tani, pra, vëllezër, jini të durueshëm deri
në ardhjen e Zotit; shikoni si e pret me durim bujku frytin e çmuar të
tokës, deri sa të marrë shiun e parë dhe të fundit.

<span id="an_5:6">5:6</span> Jini të durueshëm edhe ju dhe forconi
zemrat tuaja, sepse ardhja e Zotit është afër.

<span id="an_5:7">5:7</span> Mos u ankoni nga njeri tjetri, vëllezër, që
të mos dënoheni; ja, gjykatësi është te dera.

<span id="an_5:8">5:8</span> O vëllezër të mi, merrni si shembull
vuajtjeje dhe durimi profetët, që folën në emër të Zotit.

<span id="an_5:9">5:9</span> Ja, ne shpallim të lum ata që duruan; ju
keni dëgjuar për durimin e Jobit, dhe e keni parë fatin përfundimtar që
Zoti i rezervoi, sepse Zoti është plot mëshirë e dhembshuri.

<span id="an_5:10">5:10</span> Dhe, para së gjithash, vëllezër të mi,
mos bëni be as për qiellin as për dheun, as mos bëni ndonjë be tjetër;
por le të jetë ''po'' -ja juaj ''po'' dhe ''jo'' -ja ''jo'', që të mos
bini nën dënim.

<span id="an_5:11">5:11</span> A vuan ndonjë nga ju? Le të lutet. A
është i gëzuar ndokush? Le të këndojë psalme!

<span id="an_5:12">5:12</span> A është i sëmurë ndonjë nga ju? Le të
thërrasë pleqtë e kishës dhe ata të luten përmbi të, dhe le ta lyejnë me
vaj në emër të Zotit,

<span id="an_5:13">5:13</span> dhe lutja e besimit do ta shpëtojë të
sëmurin dhe Zoti do ta mëkëmbë; dhe nëse ka bërë mëkate, ato do t'i
falen.

<span id="an_5:14">5:14</span> Rrëfeni fajet njeri tjetrit dhe lutuni
për njeri tjetrin, që të shëroheni; shumë fuqi ka lutja e të drejtit kur
bëhet me gjithë shpirt.

<span id="an_5:15">5:15</span> Elia ishte një njeri me të njëtat
pasionet tona, dhe u lut intensivisht që të mos binte shi, edhe nuk ra
shi mbi dhe për tre vjet e gjashtë muaj.

<span id="an_5:16">5:16</span> Dhe u lut përsëri dhe qielli dha shi edhe
dheu dha frytin e vet.

<span id="an_5:17">5:17</span> Vëllezër, në qoftë se ndonjë nga ju del
nga rruga e së vërtetës dhe dikush e kthen,

<span id="an_5:18">5:18</span> le ta dijë se ai që e kthen mëkatarin nga
të gabuarit e rrugës së tij, do të shpëtojë një shpirt nga vdekja dhe do
të mbulojë një shumicë mëkatesh.

<span id="an_5:19">5:19</span> Pjetri, apostull i Jezu Krishtit, të
zgjedhurve që rrijnë në diasporën e Pontit, të Galatisë, të Kapadokisë,
të Azisë dhe të Bitinisë,

<span id="an_5:20">5:20</span> të zgjedhurve sipas paranjohjes së
Perëndisë, Atit, me anë të shenjtërimit të Frymës, për t'u bindur dhe
për t'u spërkatur me gjakun e Jezu Krishtit; hiri dhe paqja u shtoftë
mbi ju.

------------------------------------------------------------------------

[Next: 1 Peter](pe1)
