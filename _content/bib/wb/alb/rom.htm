<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Albanian Bible, full text etext at Intangible Textual Heritage">
<TITLE>Albanian Bible: Romans</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="act">Previous</A>&nbsp;
<A HREF="co1">Next</A>&nbsp;
</CENTER>
<HR>
</p> <h3 align="center" align="center">Albanian Bible: Romans</h3> 
<p><A NAME="an_1:1">1:1</A>&nbsp;Pali, sh&#235;rb&#235;tor i Jezu Krishtit, i thirrur p&#235;r t&#235; qen&#235; apostull, i ve&#231;uar p&#235;r ungjillin e Per&#235;ndis&#235;,</p> 
<p><A NAME="an_1:2">1:2</A>&nbsp;si&#231; i kishte premtuar ai me an&#235; t&#235; profet&#235;ve t&#235; tij n&#235; Shkrimet e shenjta,</p> 
<p><A NAME="an_1:3">1:3</A>&nbsp;lidhur me Birin e tij, t&#235; lindur nga fara e Davidit sipas mishit,</p> 
<p><A NAME="an_1:4">1:4</A>&nbsp;i deklaruar Biri i Per&#235;ndis&#235; n&#235; fuqi, sipas Frym&#235;s s&#235; shenjt&#235;ris&#235; n&#235;p&#235;rmjet ringjalljes prej s&#235; vdekurit: Jezu Krishti Zoti yn&#235;,</p> 
<p><A NAME="an_1:5">1:5</A>&nbsp;me an&#235; t&#235; t&#235; cilit ne kemi marr&#235; hir dhe apostullim, p&#235;r bindje n&#235; besim midis t&#235; gjith&#235; kombeve p&#235;r hir t&#235; emrit t&#235; tij,</p> 
<p><A NAME="an_1:6">1:6</A>&nbsp;nd&#235;r t&#235; cil&#235;t edhe ju jeni t&#235; thirrur nga Jezu Krishti;</p> 
<p><A NAME="an_1:7">1:7</A>&nbsp;p&#235;r ju t&#235; gjith&#235; q&#235; jeni n&#235; Rom&#235;, t&#235; dashur nga Per&#235;ndia, t&#235; thirrur shenjtor&#235;: hir dhe paqe nga Per&#235;ndia, Ati yn&#235;, e nga Zoti Jezu Krishti.</p> 
<p><A NAME="an_1:8">1:8</A>&nbsp;Para s&#235; gjithash, fal&#235;nderoj Per&#235;ndin&#235; tim me an&#235; t&#235; Jezu Krishtit p&#235;r t&#235; gjith&#235; ju, sepse p&#235;r besimin tuaj &#235;sht&#235; folur n&#235; gjith&#235; bot&#235;n.</p> 
<p><A NAME="an_1:9">1:9</A>&nbsp;Sepse Per&#235;ndia, t&#235; cilit un&#235; i sh&#235;rbej me frym&#235;n time n&#235;p&#235;rmjet ungjillit t&#235; Birit t&#235; tij, &#235;sht&#235; d&#235;shmitari im q&#235; un&#235; nuk pushoj kurr&#235; t'ju kujtoj,</p> 
<p><A NAME="an_1:10">1:10</A>&nbsp;duke k&#235;rkuar vazhdimisht n&#235; lutjet e mia q&#235; t&#235; m&#235; lejohet m&#235; n&#235; fund nga vullneti i Per&#235;ndis&#235; mund&#235;sia p&#235;r t&#235; ardhur tek ju,</p> 
<p><A NAME="an_1:11">1:11</A>&nbsp;sepse un&#235; d&#235;shiroj fort t'ju shoh p&#235;r t'ju komunikuar ndonj&#235; dhun&#235;ti frym&#235;ror, q&#235; t&#235; fort&#235;soheni.</p> 
<p><A NAME="an_1:12">1:12</A>&nbsp;Dhe kjo &#235;sht&#235; q&#235; un&#235; t&#235; ngush&#235;llohem bashk&#235; me ju me an&#235; t&#235; besimit q&#235; e kemi t&#235; p&#235;rbashk&#235;t, tuajin dhe timin.</p> 
<p><A NAME="an_1:13">1:13</A>&nbsp;Tani, v&#235;llez&#235;r, un&#235; nuk dua q&#235; t&#235; mos e dini se shum&#235; her&#235; kisha vendosur t&#235; vija tek ju q&#235; t&#235; mund t&#235; kem ndonj&#235; fryt midis jush si&#231; kam pasur midis johebrenjve t&#235; tjer&#235;, por deri tash kam qen&#235; i penguar.</p> 
<p><A NAME="an_1:14">1:14</A>&nbsp;Un&#235; u jam borxhli Grek&#235;ve dhe barbar&#235;ve, t&#235; diturve dhe t&#235; paditurve.</p> 
<p><A NAME="an_1:15">1:15</A>&nbsp;K&#235;shtu, aq sa varet nga un&#235;, jam gati t'ju predikoj ungjillin edhe juve q&#235; jeni n&#235; Rom&#235;.</p> 
<p><A NAME="an_1:16">1:16</A>&nbsp;N&#235; fakt un&#235; nuk kam turp p&#235;r ungjillin e Krishtit, sepse ai &#235;sht&#235; fuqia e Per&#235;ndis&#235; p&#235;r shp&#235;timin e cilitdo q&#235; beson, m&#235; par&#235; Judeun e pastaj Grekun.</p> 
<p><A NAME="an_1:17">1:17</A>&nbsp;Sepse drejt&#235;sia e Per&#235;ndis&#235; &#235;sht&#235; zbuluar n&#235; t&#235; nga besimi n&#235; besim si&#231; &#235;sht&#235; shkruar: ''I drejti do t&#235; jetoj&#235; me an&#235; t&#235; besimit''.</p> 
<p><A NAME="an_1:18">1:18</A>&nbsp;Sepse zem&#235;rimi i Per&#235;ndis&#235; zbulohet nga qielli p&#235;r &#231;do pabesi e padrejt&#235;si t&#235; njer&#235;zve, q&#235; mbysin t&#235; v&#235;rtet&#235;n n&#235; padrejt&#235;si,</p> 
<p><A NAME="an_1:19">1:19</A>&nbsp;meqen&#235;se ajo q&#235; mund t&#235; njihet prej Per&#235;ndis&#235; &#235;sht&#235; b&#235;r&#235; e dukshme n&#235; ta, sepse Per&#235;ndia ua ka shfaqur atyre.</p> 
<p><A NAME="an_1:20">1:20</A>&nbsp;N&#235; fakt cil&#235;sit&#235; e tij t&#235; padukshme, fuqia e tij e p&#235;rjetshme dhe hyjnia e tij, duke qen&#235; t&#235; dukshme n&#235;p&#235;rmjet veprave t&#235; tij q&#235; nga krijimi i bot&#235;s, shihen qart&#235;, me q&#235;llim q&#235; ata t&#235; jen&#235; t&#235; pafalsh&#235;m.</p> 
<p><A NAME="an_1:21">1:21</A>&nbsp;Sepse, megjith&#235;se e njoh&#235;n Per&#235;ndin&#235;, nuk e p&#235;rl&#235;vduan as e fal&#235;nderuan si Per&#235;ndi, p&#235;rkundrazi u b&#235;n&#235; t&#235; pamend n&#235; arsyetimet e tyre dhe zemra e tyre pa gjykim u err&#235;sua.</p> 
<p><A NAME="an_1:22">1:22</A>&nbsp;Duke e deklaruar veten t&#235; urt&#235;, u b&#235;n&#235; t&#235; marr&#235;,</p> 
<p><A NAME="an_1:23">1:23</A>&nbsp;dhe e shnd&#235;rruan lavdin&#235; e Per&#235;ndis&#235; s&#235; pakalbsh&#235;m n&#235; nj&#235; sh&#235;mb&#235;llim t&#235; ngjash&#235;m me at&#235; t&#235; nj&#235; njeriu t&#235; kalbsh&#235;m, t&#235; shpend&#235;ve, t&#235; kafsh&#235;ve kat&#235;rk&#235;mb&#235;she dhe t&#235; rr&#235;shqanor&#235;ve.</p> 
<p><A NAME="an_1:24">1:24</A>&nbsp;Prandaj Per&#235;ndia ia dor&#235;zoi papast&#235;rts&#235; n&#235; epshet e zemrave t&#235; tyre, p&#235;r t&#235; &#231;nderuar trupat e tyre n&#235; mes vet&#235; atyre,</p> 
<p><A NAME="an_1:25">1:25</A>&nbsp;q&#235; e ndryshuan t&#235; v&#235;rtet&#235;n e Per&#235;ndis&#235; n&#235; g&#235;njesht&#235;r dhe adhuruan dhe i sh&#235;rbyen krijes&#235;s n&#235; vend t&#235; Krijuesit, q&#235; &#235;sht&#235; i bekuar p&#235;rjet&#235;. Amen.</p> 
<p><A NAME="an_1:26">1:26</A>&nbsp;Prandaj Per&#235;ndia i dor&#235;zoi ata n&#235; pasioneve t&#235; ul&#235;ta, sepse edhe grat&#235; e tyre i shnd&#235;rruan marr&#235;dh&#235;niet natyrore n&#235; at&#235; q&#235; &#235;sht&#235; kund&#235;r natyr&#235;s.</p> 
<p><A NAME="an_1:27">1:27</A>&nbsp;N&#235; t&#235; njejt&#235;n m&#235;nyr&#235; burrat, duke l&#235;n&#235; marr&#235;dheniet e natyrshme me gruan, u ndez&#235;n n&#235; epshin e tyre p&#235;r nj&#235;ri-tjetrin, duke kryer akte t&#235; pandershme burra me burra, duke marr&#235; n&#235; vetvete shpagimin e duhur p&#235;r gabimin e tyre.</p> 
<p><A NAME="an_1:28">1:28</A>&nbsp;Dhe meqen&#235;se nuk e quajt&#235;n me vend t&#235; njihnin Per&#235;ndin&#235;, Per&#235;ndia i dor&#235;zoi n&#235; nj&#235; mendje t&#235; &#231;oroditur, p&#235;r t&#235; b&#235;r&#235; gj&#235;ra t&#235; pahijshme,</p> 
<p><A NAME="an_1:29">1:29</A>&nbsp;duke qen&#235; t&#235; mbushur plot me &#231;do padrejt&#235;si, kurv&#235;rim, mbrapsht&#235;si, lakmi, lig&#235;si; plot smir&#235;, vrasje, grindje, mashtrim, posht&#235;rsi,</p> 
<p><A NAME="an_1:30">1:30</A>&nbsp;mashtrues, shpif&#235;s, armiq t&#235; Per&#235;ndis&#235;, fyes, krenar&#235;, mburravec&#235;, trillues lig&#235;sish, t&#235; pabindur ndaj prind&#235;rve,</p> 
<p><A NAME="an_1:31">1:31</A>&nbsp;t&#235; paarsyesh&#235;m, t&#235; pabes&#235;, pa dashuri t&#235; natyrshme, t&#235; papajtuesh&#235;m, t&#235; pam&#235;shirsh&#235;m.</p> 
<p><A NAME="an_1:32">1:32</A>&nbsp;Por ata, ndon&#235;se e kan&#235; njohur dekretin e Per&#235;ndis&#235; sipas t&#235; cilit ata q&#235; b&#235;jn&#235; gj&#235;ra t&#235; tilla meritojn&#235; vdekjen, jo vet&#235;m i b&#235;jn&#235;, por miratojn&#235; edhe ata q&#235; i kryejn&#235;.</p> 
<p><A NAME="an_2:1">2:1</A>&nbsp;Prandaj, o njeri, cilido t&#235; jesh ti q&#235; e gjykon, je i pafalsh&#235;m sepse n&#235; k&#235;t&#235; q&#235; gjykon tjetrin, d&#235;non vetveten, sepse ti q&#235; gjykon b&#235;n t&#235; nj&#235;jtat gj&#235;ra.</p> 
<p><A NAME="an_2:2">2:2</A>&nbsp;Por ne e dim&#235; se gjykimi i Per&#235;ndis&#235; &#235;sht&#235; sipas s&#235; v&#235;rtet&#235;s mbi ata q&#235; b&#235;jn&#235; gj&#235;ra t&#235; tilla.</p> 
<p><A NAME="an_2:3">2:3</A>&nbsp;Dhe mendon, vall&#235;, o njeri q&#235; gjykon ata q&#235; b&#235;jn&#235; t&#235; tilla gj&#235;ra q&#235; edhe ti i b&#235;n, t'i shp&#235;tosh gjykimit t&#235; Per&#235;ndis&#235;?</p> 
<p><A NAME="an_2:4">2:4</A>&nbsp;Apo i p&#235;r&#231;mon pasurit&#235; e mir&#235;sis&#235; s&#235; tij, t&#235; durimit dhe zem&#235;rgjer&#235;sis&#235; s&#235; tij, duke mos njohur q&#235; mir&#235;sia e Per&#235;ndis&#235; t&#235; prin n&#235; pendim?</p> 
<p><A NAME="an_2:5">2:5</A>&nbsp;Por ti, p&#235;r shkak t&#235; ashp&#235;rsis&#235; sate dhe t&#235; zemr&#235;s s&#235; papenduar, po mbledh p&#235;r veten t&#235;nde zem&#235;rim p&#235;r dit&#235;n e zem&#235;rimit dhe t&#235; zbules&#235;s s&#235; gjykimit t&#235; drejt&#235; t&#235; Per&#235;ndis&#235;,</p> 
<p><A NAME="an_2:6">2:6</A>&nbsp;q&#235; do ta shpaguaj&#235; secilin sipas veprave t&#235; tij:</p> 
<p><A NAME="an_2:7">2:7</A>&nbsp;jet&#235; t&#235; p&#235;rjetshme atyre q&#235; k&#235;rkojn&#235; lavdi, nder e pavdek&#235;si, duke ngulmuar n&#235; veprat e mira;</p> 
<p><A NAME="an_2:8">2:8</A>&nbsp;nd&#235;rsa atyre q&#235; kund&#235;rshtojn&#235; e nuk i binden s&#235; v&#235;rtet&#235;s, por i binden padrejt&#235;sis&#235;, indinjat&#235; dhe zem&#235;rim.</p> 
<p><A NAME="an_2:9">2:9</A>&nbsp;Mundim dhe ankth mbi &#231;do shpirt njeriu q&#235; b&#235;n t&#235; lig&#235;n, Judeut m&#235; par&#235; e pastaj Grekut;</p> 
<p><A NAME="an_2:10">2:10</A>&nbsp;por lavdi, nder e paqe cilitdo q&#235; b&#235;n t&#235; mir&#235;n, Judeut m&#235; par&#235; e pastaj Grekut.</p> 
<p><A NAME="an_2:11">2:11</A>&nbsp;Sepse te Per&#235;ndia nuk ka an&#235;si.</p> 
<p><A NAME="an_2:12">2:12</A>&nbsp;N&#235; fakt t&#235; gjith&#235; ata q&#235; kan&#235; m&#235;katuar pa ligjin, do t&#235; humbasin gjithashtu pa ligj; dhe t&#235; gjith&#235; ata q&#235; kan&#235; m&#235;katuar n&#235;n ligjin do t&#235; gjykohen sipas ligjit,</p> 
<p><A NAME="an_2:13">2:13</A>&nbsp;sepse jo ata q&#235; d&#235;gjojn&#235; ligjin jan&#235; t&#235; drejt&#235; para Per&#235;ndis&#235;, por ata q&#235; e zbatojn&#235; ligjin do t&#235; shfaj&#235;sohen.</p> 
<p><A NAME="an_2:14">2:14</A>&nbsp;N&#235; fakt kur johebrenjt&#235;, q&#235; s'kan&#235; ligjin, nga natyra b&#235;jn&#235; pun&#235;t e ligjit, ata, megjith&#235;se s'kan&#235; ligjin, jan&#235; ligj p&#235;r vetveten;</p> 
<p><A NAME="an_2:15">2:15</A>&nbsp;k&#235;ta tregojn&#235; vepr&#235;n e ligjit t&#235; shkruar n&#235; zemrat e tyre p&#235;r d&#235;shmin&#235; q&#235; jep nd&#235;rgjegja e tyre, dhe sepse mendimet e tyre shfaj&#235;sojn&#235; ose edhe akuzojn&#235; nj&#235;ri-tjetrin,</p> 
<p><A NAME="an_2:16">2:16</A>&nbsp;dit&#235;n n&#235; t&#235; cil&#235;n Per&#235;ndia do t&#235; gjykoj&#235; t&#235; fshehtat e njer&#235;zve me an&#235; t&#235; Jezu Krishtit, sipas ungjillit tim.</p> 
<p><A NAME="an_2:17">2:17</A>&nbsp;Ja, ti quhesh Jude, bazohesh mbi ligjin dhe l&#235;vdohesh n&#235; Per&#235;ndin&#235;,</p> 
<p><A NAME="an_2:18">2:18</A>&nbsp;njeh vullnetin e tij dhe dallon gj&#235;rat e r&#235;nd&#235;sishme, duke qen&#235; i m&#235;suar prej ligjit,</p> 
<p><A NAME="an_2:19">2:19</A>&nbsp;dhe je i bindur se je prij&#235;si i t&#235; verb&#235;rve, drita e atyre q&#235; jan&#235; n&#235; err&#235;sir&#235;,</p> 
<p><A NAME="an_2:20">2:20</A>&nbsp;udh&#235;zues i t&#235; marr&#235;ve, m&#235;sues i t&#235; miturve, sepse ke form&#235;n e njohuris&#235; dhe t&#235; s&#235; v&#235;rtet&#235;s n&#235; ligj.</p> 
<p><A NAME="an_2:21">2:21</A>&nbsp;Ti, pra, q&#235; m&#235;son t&#235; tjer&#235;t, nuk m&#235;son veten? Ti q&#235; predikon se nuk duhet vjedhur, vjedh?</p> 
<p><A NAME="an_2:22">2:22</A>&nbsp;Ti q&#235; thua se nuk duhet shkelur kurora, shkel kuror&#235;n? Ti q&#235; ke neveri p&#235;r idhujt, pse i pla&#231;kit tempujt?</p> 
<p><A NAME="an_2:23">2:23</A>&nbsp;Ti q&#235; l&#235;vdohesh me ligjin, e &#231;nderon Per&#235;ndin&#235; duke e shkelur ligjin?</p> 
<p><A NAME="an_2:24">2:24</A>&nbsp;N&#235; fakt, si&#231; &#235;sht&#235; shkruar: ''P&#235;r shkakun tuaj, emri i Per&#235;ndis&#235; blasfemohet nd&#235;r johebrenj''.</p> 
<p><A NAME="an_2:25">2:25</A>&nbsp;Sepse rrethprerja &#235;sht&#235; e dobishme n&#235; qoft&#235; se ti respekton ligjin, por n&#235; qoft&#235; se je shkel&#235;s i ligjit, rrethprerja jote b&#235;het mosrrethprerje.</p> 
<p><A NAME="an_2:26">2:26</A>&nbsp;Prandaj n&#235; qoft&#235; se nj&#235; i parrethprer&#235; respekton statutet e ligjit, a nuk do t&#235; &#231;mohet parrethprerja e tij si rrethprerje?</p> 
<p><A NAME="an_2:27">2:27</A>&nbsp;Dhe, n&#235; qoft&#235; se ai q&#235; prej natyr&#235;s &#235;sht&#235; i parrethprer&#235; e plot&#235;son ligjin, a nuk do t&#235; t&#235; gjykoj&#235; ai ty q&#235; me shkronj&#235;n dhe me rrethprerjen je shkel&#235;s i ligjit?</p> 
<p><A NAME="an_2:28">2:28</A>&nbsp;N&#235; fakt Jude nuk &#235;sht&#235; ai q&#235; duket i till&#235; nga jasht&#235;, dhe rrethprerja nuk &#235;sht&#235; ajo q&#235; duket n&#235; mish;</p> 
<p><A NAME="an_2:29">2:29</A>&nbsp;por Jude &#235;sht&#235; ai q&#235; &#235;sht&#235; i till&#235; p&#235;rbrenda, dhe rrethprerja &#235;sht&#235; ajo e zemr&#235;s, n&#235; frym&#235; dhe jo n&#235; shkronj&#235;; dhe p&#235;r nj&#235; Jude t&#235; till&#235; lavd&#235;rimi nuk buron nga njer&#235;zit, por nga Per&#235;ndia.</p> 
<p><A NAME="an_3:1">3:1</A>&nbsp;Cila &#235;sht&#235;, pra, p&#235;rpar&#235;sia e Judeut, ose cila &#235;sht&#235; dobia e rrethprerjes?</p> 
<p><A NAME="an_3:2">3:2</A>&nbsp;E madhe n&#235; &#231;do m&#235;nyr&#235;; para s&#235; gjithash sepse orakujt e Per&#235;ndis&#235; iu besuan atyre.</p> 
<p><A NAME="an_3:3">3:3</A>&nbsp;&#199;'t&#235; thuash at&#235;her&#235;? N&#235; qoft&#235; se disa nuk besuan, mosbesimi i tyre do ta anuloj&#235;, vall&#235;, besnik&#235;rin&#235; e Per&#235;ndis&#235;?</p> 
<p><A NAME="an_3:4">3:4</A>&nbsp;Kurr&#235; mos qoft&#235;; p&#235;rkundrazi, qoft&#235; Per&#235;ndia i v&#235;rtet&#235; dhe &#231;do njeri g&#235;njeshtar, si&#231; &#235;sht&#235; shkruar: ''Q&#235; ti t&#235; shfaj&#235;sohesh n&#235; fjal&#235;t e tua dhe t&#235; ngadh&#235;njesh kur t&#235; gjykohesh''.</p> 
<p><A NAME="an_3:5">3:5</A>&nbsp;Po n&#235; qoft&#235; se padrejt&#235;sia jon&#235; e v&#235; n&#235; pah drejt&#235;sin&#235; e Per&#235;ndis&#235;, &#231;'do t&#235; themi? Per&#235;ndia q&#235;nka i padrejt&#235; kur shfren zem&#235;rimin e tij? (Un&#235; flas si njeri).</p> 
<p><A NAME="an_3:6">3:6</A>&nbsp;Kurr&#235; mos qoft&#235;! Sepse at&#235;her&#235;, si do ta gjykonte Zoti bot&#235;n?</p> 
<p><A NAME="an_3:7">3:7</A>&nbsp;Prandaj n&#235; qoft&#235; se me an&#235; t&#235; g&#235;njeshtr&#235;s sime e v&#235;rteta e Per&#235;ndis&#235; e lart&#235;son lavdin&#235; e tij, p&#235;rse un&#235; gjykohem akoma si m&#235;katar?</p> 
<p><A NAME="an_3:8">3:8</A>&nbsp;E p&#235;rse t&#235; mos themi si disa q&#235;, duke shpifur, pohojn&#235; se ne themi: ''T&#235; b&#235;jm&#235; t&#235; keqen q&#235; t&#235; vij&#235; e mira''? D&#235;nimi i k&#235;tyre &#235;sht&#235; i drejt&#235;.</p> 
<p><A NAME="an_3:9">3:9</A>&nbsp;E &#231;far&#235; pra? A kemi ne ndonj&#235; ep&#235;rsi? Aspak! E kemi treguar n&#235; fakt q&#235; m&#235; p&#235;rpara se si Judenjt&#235; ashtu edhe Grek&#235;t jan&#235; t&#235; gjith&#235; n&#235;n m&#235;kat,</p> 
<p><A NAME="an_3:10">3:10</A>&nbsp;si&#231; &#235;sht&#235; shkruar: ''Nuk ka asnjeri t&#235; drejt&#235;, as edhe nj&#235;.</p> 
<p><A NAME="an_3:11">3:11</A>&nbsp;Nuk ka asnjeri q&#235; t&#235; kuptoj&#235;, nuk ka asnjeri q&#235; t&#235; k&#235;rkoj&#235; Per&#235;ndin&#235;.</p> 
<p><A NAME="an_3:12">3:12</A>&nbsp;T&#235; gjith&#235; kan&#235; dal&#235; nga udha e tij, q&#235; t&#235; gjith&#235; jan&#235; b&#235;r&#235; t&#235; padobish&#235;m, nuk ka asnj&#235; q&#235; t&#235; b&#235;j&#235; t&#235; mir&#235;n, as edhe nj&#235;.</p> 
<p><A NAME="an_3:13">3:13</A>&nbsp;Gryka e tyre &#235;sht&#235; nj&#235; varr i hapur, me gjuh&#235;t e tyre kan&#235; thurur mashtrime, ka helm gjarp&#235;rinjsh n&#235;n buz&#235;t e tyre;</p> 
<p><A NAME="an_3:14">3:14</A>&nbsp;goja e tyre &#235;sht&#235; plot mallkim dhe hidh&#235;si;</p> 
<p><A NAME="an_3:15">3:15</A>&nbsp;k&#235;mb&#235;t e tyre jan&#235; t&#235; shpejta p&#235;r t&#235; derdhur gjak;</p> 
<p><A NAME="an_3:16">3:16</A>&nbsp;n&#235; udh&#235;t e tyre ka rr&#235;nim dhe gj&#235;m&#235;,</p> 
<p><A NAME="an_3:17">3:17</A>&nbsp;dhe nuk e kan&#235; njohur udh&#235;n e paqes;</p> 
<p><A NAME="an_3:18">3:18</A>&nbsp;nuk ka druajtja e Per&#235;ndis&#235; para syve t&#235; tyre''.</p> 
<p><A NAME="an_3:19">3:19</A>&nbsp;Por ne e dim&#235; se gjith&#231;ka q&#235; thot&#235; ligji, e thot&#235; p&#235;r ata q&#235; jan&#235; n&#235;n ligj, me q&#235;llim q&#235; &#231;do goj&#235; t&#235; hesht&#235; dhe gjith&#235; bota t'i jet&#235; n&#235;nshtruar gjykimit t&#235; Per&#235;ndis&#235;,</p> 
<p><A NAME="an_3:20">3:20</A>&nbsp;sepse asnj&#235; mish nuk do t&#235; shfaj&#235;sohet para tij p&#235;r veprat e ligjit; me an&#235; t&#235; ligjit n&#235; fakt arrihet njohja e m&#235;katit.</p> 
<p><A NAME="an_3:21">3:21</A>&nbsp;Por tani, pavar&#235;sisht nga ligji, &#235;sht&#235; manifestuar drejt&#235;sia e Per&#235;ndis&#235;, p&#235;r t&#235; cil&#235;n d&#235;shmojn&#235; ligji dhe profet&#235;t,</p> 
<p><A NAME="an_3:22">3:22</A>&nbsp;madje drejt&#235;sia e Per&#235;ndis&#235; n&#235;p&#235;rmjet besimit n&#235; Jezu Krishtin p&#235;r t&#235; gjith&#235; e mbi t&#235; gjith&#235; ata q&#235; besojn&#235;, sepse nuk ka dallim;</p> 
<p><A NAME="an_3:23">3:23</A>&nbsp;sepse t&#235; gjith&#235; m&#235;katuan dhe u privuan nga lavdia e Per&#235;ndis&#235;,</p> 
<p><A NAME="an_3:24">3:24</A>&nbsp;por jan&#235; shfaj&#235;suar falas me an&#235; t&#235; hirit t&#235; tij, n&#235;p&#235;rmjet shpengimit q&#235; &#235;sht&#235; n&#235; Krishtin Jezus.</p> 
<p><A NAME="an_3:25">3:25</A>&nbsp;At&#235; ka paracaktuar Per&#235;ndia p&#235;r t&#235; b&#235;r&#235; shlyerjen n&#235;p&#235;rmjet besimit n&#235; gjakun e tij, p&#235;r t&#235; treguar k&#235;shtu drejt&#235;sin&#235; e tij p&#235;r faljen e m&#235;kateve, q&#235; jan&#235; kryer m&#235; par&#235; gjat&#235; koh&#235;s s&#235; durimit t&#235; Per&#235;ndis&#235;,</p> 
<p><A NAME="an_3:26">3:26</A>&nbsp;p&#235;r t&#235; treguar drejt&#235;sin&#235; e tij n&#235; koh&#235;n e tanishme, me q&#235;llim q&#235; ai t&#235; jet&#235; i drejt&#235; dhe shfaj&#235;sues i atij q&#235; ka besimin e Jezusit.</p> 
<p><A NAME="an_3:27">3:27</A>&nbsp;Ku &#235;sht&#235;, pra, mburrja? &#201;sht&#235; p&#235;rjashtuar. Nga cili ligj? Ai i veprave? Jo, por nga ligji i besimit.</p> 
<p><A NAME="an_3:28">3:28</A>&nbsp;Ne, pra, konkludojm&#235; se njeriu &#235;sht&#235; i shfaj&#235;suar n&#235;p&#235;rmjet besimit pa veprat e ligjit.</p> 
<p><A NAME="an_3:29">3:29</A>&nbsp;A &#235;sht&#235; vall&#235; Per&#235;ndia vet&#235;m Per&#235;ndia i Judenjve? A nuk &#235;sht&#235; edhe i johebrenjve? Sigurisht, &#235;sht&#235; edhe Per&#235;ndia i johebrenjve.</p> 
<p><A NAME="an_3:30">3:30</A>&nbsp;Sepse ka vet&#235;m nj&#235; Per&#235;ndi, q&#235; do t&#235; shfaj&#235;soj&#235; t&#235; rrethprerin n&#235;p&#235;rmjet besimit, dhe t&#235; parrethprerin me an&#235; t&#235; besimit.</p> 
<p><A NAME="an_3:31">3:31</A>&nbsp;Anulojm&#235; ne, pra, ligjin n&#235;p&#235;rmjet besimit? K&#235;shtu mos qoft&#235;; p&#235;rkundrazi e forcojm&#235; ligjin.</p> 
<p><A NAME="an_4:1">4:1</A>&nbsp;&#199;far&#235; do t&#235; themi, pra, n&#235; lidhje me at&#235; q&#235; ati yn&#235; Abrahami, ka p&#235;rfituar sipas mishit?</p> 
<p><A NAME="an_4:2">4:2</A>&nbsp;Sepse n&#235;se Abrahami ishte shfaj&#235;suar n&#235;p&#235;rmjet veprave, ai ka p&#235;rse t&#235; l&#235;vdohet; nd&#235;rsa p&#235;rpara Per&#235;ndis&#235; ai nuk ka asgj&#235; p&#235;r t'u l&#235;vduar.</p> 
<p><A NAME="an_4:3">4:3</A>&nbsp;N&#235; fakt, &#231;far&#235; thot&#235; Shkrimi? ''Por Abrahami i besoi Per&#235;ndis&#235; dhe kjo iu num&#235;rua p&#235;r drejt&#235;si''.</p> 
<p><A NAME="an_4:4">4:4</A>&nbsp;Edhe atij q&#235; vepron, shp&#235;rblimi nuk i konsiderohet si hir por si borxh;</p> 
<p><A NAME="an_4:5">4:5</A>&nbsp;nd&#235;rsa atij q&#235; nuk vepron, por beson n&#235; at&#235; q&#235; shfaj&#235;son t&#235; paudhin, besimi i tij i num&#235;rohet p&#235;r drejt&#235;si.</p> 
<p><A NAME="an_4:6">4:6</A>&nbsp;Sikurse Davidi shpall lumturin&#235; e njeriut t&#235; cilit Per&#235;ndia num&#235;ron drejt&#235;si pa vepra, duke th&#235;n&#235;:</p> 
<p><A NAME="an_4:7">4:7</A>&nbsp;''Lum ata t&#235; cil&#235;ve u jan&#235; falur paudh&#235;sit&#235; dhe t&#235; cil&#235;ve m&#235;katet u jan&#235; mbuluar.</p> 
<p><A NAME="an_4:8">4:8</A>&nbsp;Lum njeriu t&#235; cilit Zoti nuk do t'ia num&#235;roj&#235; m&#235;katin''.</p> 
<p><A NAME="an_4:9">4:9</A>&nbsp;Por kjo lumturi a vlen vet&#235;m p&#235;r t&#235; rrethprer&#235;t, apo edhe p&#235;r t&#235; parrethprer&#235;t? Sepse ne themi se besimi iu num&#235;rua Abrahamit si drejt&#235;si.</p> 
<p><A NAME="an_4:10">4:10</A>&nbsp;N&#235; &#231;'m&#235;nyr&#235;, pra, iu num&#235;rua? Kur ai ishte i rrethprer&#235; apo i parrethprer&#235;? Jo nd&#235;rsa ishte i rrethprer&#235;, por kur ishte i parrethprer&#235;.</p> 
<p><A NAME="an_4:11">4:11</A>&nbsp;Pastaj mori shenj&#235;n e rrethprerjes, si vul&#235; t&#235; drejt&#235;sis&#235; p&#235;r besimin q&#235; kishte patur kur ishte akoma i parrethprer&#235;, me q&#235;llim q&#235; t&#235; ishte ati i gjith&#235; atyre q&#235; besojn&#235; edhe se jan&#235; t&#235; parrethprer&#235;,  me q&#235;llim q&#235; edhe atyre t'u num&#235;rohet  drejt&#235;sia,</p> 
<p><A NAME="an_4:12">4:12</A>&nbsp;dhe t&#235; ishte at&#235; i t&#235; rrethprer&#235;ve t&#235; v&#235;rtet&#235;, pra i atyre q&#235; jo vet&#235;m jan&#235; t&#235; rrethprer&#235;, por q&#235; ndjekin edhe gjurm&#235;t e besimit t&#235; atit ton&#235; Abrahamit, q&#235; ai pati nd&#235;rsa ishte i parrethprer&#235;.</p> 
<p><A NAME="an_4:13">4:13</A>&nbsp;N&#235; fakt premtimi p&#235;r t&#235; qen&#235; trash&#235;gimtar i bot&#235;s nuk iu b&#235; Abrahamit dhe pasardh&#235;sve t&#235; tij n&#235;p&#235;rmjet ligjit, por n&#235;p&#235;rmjet drejt&#235;sis&#235; s&#235; besimit.</p> 
<p><A NAME="an_4:14">4:14</A>&nbsp;Sepse n&#235;se jan&#235; trash&#235;gimtar&#235; ata q&#235; jan&#235; t&#235; ligjit, besimi b&#235;het i kot&#235; dhe premtimi anulohet,</p> 
<p><A NAME="an_4:15">4:15</A>&nbsp;sepse ligji prodhon zem&#235;rimin; n&#235; fakt atje ku nuk ka ligj, nuk ka as shkelje.</p> 
<p><A NAME="an_4:16">4:16</A>&nbsp;Prandaj trash&#235;gimia &#235;sht&#235; n&#235;p&#235;rmjet besimit; n&#235; k&#235;t&#235; m&#235;nyr&#235; ajo &#235;sht&#235; n&#235;p&#235;rmjet hirit, me q&#235;llim q&#235; premtimi t&#235; jet&#235; i siguruar p&#235;r t&#235; gjith&#235; pasardh&#235;sit, jo vet&#235;m p&#235;r at&#235; q&#235; &#235;sht&#235; nga ligji, por  edhe p&#235;r at&#235; q&#235; vjen nga besimi i Abrahamit,  i cili</p> 
<p><A NAME="an_4:17">4:17</A>&nbsp;(si&#231; &#235;sht&#235; shkruar: ''Un&#235; t&#235; kam caktuar atin e shum&#235; kombeve''), &#235;sht&#235; ati i t&#235; gjith&#235; neve para Per&#235;ndis&#235; q&#235; ai besoi, i cili i jep jet&#235; t&#235; vdekurve dhe th&#235;rret gj&#235;rat q&#235; nuk jan&#235; sikur t&#235; ishin.</p> 
<p><A NAME="an_4:18">4:18</A>&nbsp;Ai, duke shpresuar kund&#235;r &#231;do shprese, besoi p&#235;r t'u b&#235;r&#235; ati i shum&#235; kombeve sipas asaj q&#235; i ishte th&#235;n&#235;: ''K&#235;shtu do t&#235; jet&#235; pasardhja jot&#235;''.</p> 
<p><A NAME="an_4:19">4:19</A>&nbsp;Dhe, duke mos qen&#235; aspak i dob&#235;t n&#235; besim, nuk i kushtoi kujdes trupit t&#235; tij, i b&#235;r&#235; tashm&#235; si i vdekur (ishte pothuaj nj&#235;qind vje&#231;) as barkut t&#235; vdekur t&#235; Sar&#235;s.</p> 
<p><A NAME="an_4:20">4:20</A>&nbsp;Madje as nuk dyshoi nga mosbesimi n&#235; lidhje me premtimin e Per&#235;ndis&#235;, por u p&#235;rforcua n&#235; besim duke i dh&#235;n&#235; lavdi Per&#235;ndis&#235;,</p> 
<p><A NAME="an_4:21">4:21</A>&nbsp;plot&#235;sisht i bindur se at&#235; q&#235; ai kishte premtuar ishte edhe i fuqish&#235;m ta b&#235;nte.</p> 
<p><A NAME="an_4:22">4:22</A>&nbsp;Prandaj edhe kjo iu num&#235;rua atij p&#235;r drejt&#235;si.</p> 
<p><A NAME="an_4:23">4:23</A>&nbsp;E po nuk u shkrua vet&#235;m p&#235;r t&#235;, q&#235; kjo i ishte num&#235;ruar,</p> 
<p><A NAME="an_4:24">4:24</A>&nbsp;por edhe p&#235;r ne, t&#235; cil&#235;ve do t&#235; na num&#235;rohet, neve q&#235; besojm&#235; n&#235; at&#235; q&#235; ka ringjallur prej t&#235; vdekurve Jezusin, Zotin ton&#235;,</p> 
<p><A NAME="an_4:25">4:25</A>&nbsp;i cili u dha p&#235;r shkak t&#235; fyerjeve tona dhe u ringjall p&#235;r justifikimin ton&#235;.</p> 
<p><A NAME="an_5:1">5:1</A>&nbsp;T&#235; shfaj&#235;suar, pra, me an&#235; t&#235; besimit, kemi paqe me Per&#235;ndin&#235; n&#235;p&#235;rmjet Jezu Krishtit, Zotit ton&#235;,</p> 
<p><A NAME="an_5:2">5:2</A>&nbsp;me an&#235; t&#235; t&#235; cilit edhe pat&#235;m, n&#235;p&#235;rmjet besimit, hyrjen n&#235; k&#235;t&#235; hir n&#235; t&#235; cilin q&#235;ndrojm&#235; t&#235; patundur dhe mburremi n&#235; shpres&#235;n e lavdis&#235; s&#235; Per&#235;ndis&#235;.</p> 
<p><A NAME="an_5:3">5:3</A>&nbsp;Dhe jo vet&#235;m kaq, por mburremi edhe n&#235; shtr&#235;ngimet, duke ditur q&#235; shtr&#235;ngimi prodhon k&#235;mb&#235;nguljen,</p> 
<p><A NAME="an_5:4">5:4</A>&nbsp;k&#235;mb&#235;ngulja p&#235;rvoj&#235;n dhe p&#235;rvoja shpres&#235;n.</p> 
<p><A NAME="an_5:5">5:5</A>&nbsp;Por shpresa nuk turp&#235;ron, sepse dashuria e Per&#235;ndis&#235; &#235;sht&#235; derdhur n&#235; zemrat tona me an&#235; t&#235; Frym&#235;s s&#235; Shenjt&#235; q&#235; na &#235;sht&#235; dh&#235;n&#235;.</p> 
<p><A NAME="an_5:6">5:6</A>&nbsp;Sepse, nd&#235;rsa ishin akoma pa forc&#235;, Krishti vdiq n&#235; koh&#235;n e tij p&#235;r t&#235; paudh&#235;t.</p> 
<p><A NAME="an_5:7">5:7</A>&nbsp;V&#235;shtir&#235; n&#235; fakt se vdes dikush p&#235;r nj&#235; t&#235; drejt&#235;; mbase ndonj&#235; do t&#235; guxonte t&#235; vdiste p&#235;r nj&#235; njeri t&#235; mir&#235;.</p> 
<p><A NAME="an_5:8">5:8</A>&nbsp;Por Per&#235;ndia e tregon dashurin&#235; e tij ndaj nesh n&#235; at&#235; q&#235;, kur ende ishim m&#235;katar&#235;, Krishti vdiq p&#235;r ne.</p> 
<p><A NAME="an_5:9">5:9</A>&nbsp;Shum&#235; m&#235; tep&#235;r, pra, duke qen&#235; tani t&#235; shfaj&#235;suar n&#235; gjakun e tij, do t&#235; shp&#235;tojm&#235; nga zem&#235;rimi me an&#235; t&#235; tij.</p> 
<p><A NAME="an_5:10">5:10</A>&nbsp;N&#235; fakt, nd&#235;rsa ishim armiq, u pajtuam me Per&#235;ndin&#235; n&#235;p&#235;rmjet vdekjes s&#235; Birit t&#235; tij, akoma m&#235; shum&#235; tani, q&#235; jemi pajtuar, do t&#235; shp&#235;tohemi n&#235;p&#235;rmjet jet&#235;s s&#235; tij.</p> 
<p><A NAME="an_5:11">5:11</A>&nbsp;E jo vet&#235;m kaq, por edhe mburremi n&#235; Per&#235;ndin&#235;, n&#235;p&#235;rmjet Zotit ton&#235; Jezu Krisht, me an&#235; t&#235; t&#235; cilit tani kemi marr&#235; pajtimin.</p> 
<p><A NAME="an_5:12">5:12</A>&nbsp;Prandaj, ashtu si me an&#235; t&#235; nj&#235; njeriu t&#235; vet&#235;m m&#235;kati hyri n&#235; bot&#235; dhe me an&#235; t&#235; m&#235;katit vdekja, po ashtu vdekja u shtri tek t&#235; gjith&#235; njer&#235;zit, sepse t&#235; gjith&#235; m&#235;katuan;</p> 
<p><A NAME="an_5:13">5:13</A>&nbsp;sepse, derisa u shpall ligji, m&#235;kati ekzistonte n&#235; bot&#235;; por m&#235;kati nuk num&#235;rohet n&#235;se nuk ka ligj;</p> 
<p><A NAME="an_5:14">5:14</A>&nbsp;por vdekja mbret&#235;roi nga Adami deri te Moisiu edhe mbi ata q&#235; nuk kishin m&#235;katuar me nj&#235; shkelje t&#235; ngjashme nga ajo e Adamit, q&#235; &#235;sht&#235; figura e atij q&#235; duhej t&#235; vinte.</p> 
<p><A NAME="an_5:15">5:15</A>&nbsp;Mir&#235;po hiri nuk &#235;sht&#235; si shkelja; n&#235;se n&#235; fakt p&#235;r shkak t&#235; shkeljes s&#235; nj&#235; njeriu t&#235; vet&#235;m vdiq&#235;n shum&#235;, shum&#235; m&#235; tep&#235;r hiri i Per&#235;ndis&#235; dhe dhurata me an&#235; t&#235; hirit e nj&#235; njeriu, Jezu Krishtit, i teproi p&#235;r shum&#235; t&#235; tjer&#235;.</p> 
<p><A NAME="an_5:16">5:16</A>&nbsp;Sa p&#235;r dhuntin&#235;, nuk ndodhi si p&#235;r at&#235; nj&#235; q&#235; m&#235;katoi, sepse gjykimi prodhoi d&#235;nimin nga nj&#235; shkelje e vetme, por hiri prodhoi shfaj&#235;simin nga shum&#235; shkelje.</p> 
<p><A NAME="an_5:17">5:17</A>&nbsp;N&#235; fakt, n&#235; qoft&#235; se prej shkeljes s&#235; k&#235;tij nj&#235;rit vet&#235;m vdekja mbret&#235;roi p&#235;r shkak t&#235; atij nj&#235;rit, akoma m&#235; shum&#235; ata q&#235; marrin boll&#235;kun e hirit dhe t&#235; dhurat&#235;s se drejt&#235;sis&#235; do t&#235; mbret&#235;rojn&#235; n&#235;  jet&#235; me an&#235; t&#235; atij nj&#235;rit, q&#235; &#235;sht&#235; Jezu  Krishtit.</p> 
<p><A NAME="an_5:18">5:18</A>&nbsp;Prandaj, ashtu si p&#235;r nj&#235; shkelje t&#235; vetme d&#235;nimi u shtri mbi t&#235; gjith&#235; njer&#235;zit, ashtu edhe me nj&#235; akt t&#235; vet&#235;m drejt&#235;sie, hiri u shtri mbi gjith&#235; njer&#235;zit p&#235;r shfaj&#235;simin e jet&#235;s.</p> 
<p><A NAME="an_5:19">5:19</A>&nbsp;N&#235; fakt, ashtu si nga mosbindja e nj&#235; njeriu t&#235; vet&#235;m t&#235; shumt&#235;t u b&#235;n&#235; m&#235;katar&#235;, ashtu edhe nga bindja e nj&#235; t&#235; vetmi t&#235; shumt&#235;t do t&#235; b&#235;hen t&#235; drejt&#235;.</p> 
<p><A NAME="an_5:20">5:20</A>&nbsp;Por ligj i nd&#235;rhyri me q&#235;llim q&#235; shkelja t&#235; teprohej; por aty ku m&#235;kati &#235;sht&#235; i tepruar, hiri &#235;sht&#235; akoma m&#235; i tep&#235;rt,</p> 
<p><A NAME="an_5:21">5:21</A>&nbsp;me q&#235;llim q&#235; ashtu si m&#235;kati ka mbret&#235;ruar te vdekja, ashtu edhe hiri t&#235; mbret&#235;roj&#235; me an&#235; t&#235; drejt&#235;sis&#235; n&#235; jet&#235;n e p&#235;rjetshme n&#235;p&#235;rmjet Jezu Krishtit, Zotit ton&#235;.</p> 
<p><A NAME="an_6:1">6:1</A>&nbsp;&#199;far&#235; t&#235; themi, pra? A t&#235; mbetemi n&#235; m&#235;kat, q&#235; t&#235; teproj&#235; hiri?</p> 
<p><A NAME="an_6:2">6:2</A>&nbsp;Aspak! Ne q&#235; jemi t&#235; vdekur p&#235;r m&#235;katin, si do t&#235; jetojm&#235; akoma n&#235; t&#235;?</p> 
<p><A NAME="an_6:3">6:3</A>&nbsp;Po a nuk e dini se ne t&#235; gjith&#235; q&#235; u pag&#235;zuam n&#235; Jezu Krishtin, u pag&#235;zuam n&#235; vdekjen e tij?</p> 
<p><A NAME="an_6:4">6:4</A>&nbsp;Ne, pra, u varros&#235;m me t&#235; me an&#235; t&#235; pag&#235;zimit n&#235; vdekje, q&#235;, ashtu si Krishti u ringjall prej s&#235; vdekurish me an&#235; t&#235; lavdis&#235; s&#235; Atit, k&#235;shtu edhe ne gjithashtu t&#235; ecim n&#235; risin&#235; e jet&#235;s.</p> 
<p><A NAME="an_6:5">6:5</A>&nbsp;Sepse, n&#235;se u bashkuam me Krishtin n&#235; nj&#235; vdekje t&#235; ngjashme me t&#235; tij&#235;n, do t&#235; jemi edhe e ringjalljes s&#235; tij,</p> 
<p><A NAME="an_6:6">6:6</A>&nbsp;duke ditur k&#235;t&#235;: se njeriu yn&#235; i vjet&#235;r u kryq&#235;zua me t&#235;, q&#235; trupi i m&#235;katit mund t&#235; jet&#235; anuluar dhe q&#235; ne t&#235; mos i sh&#235;rbejm&#235; m&#235; m&#235;katit.</p> 
<p><A NAME="an_6:7">6:7</A>&nbsp;N&#235; fakt, ai q&#235; ka vdekur &#235;sht&#235; shfaj&#235;suar nga m&#235;kati.</p> 
<p><A NAME="an_6:8">6:8</A>&nbsp;Tani n&#235;se vdiq&#235;m me Krishtin, ne besojm&#235; gjithashtu q&#235; do t&#235; jetojm&#235; me t&#235;,</p> 
<p><A NAME="an_6:9">6:9</A>&nbsp;duke ditur se Krishti, q&#235; u ringjall prej s&#235; vdekurish, nuk vdes m&#235;; vdekja s'ka m&#235; pushtet mbi t&#235;.</p> 
<p><A NAME="an_6:10">6:10</A>&nbsp;Sepse n&#235; at&#235; q&#235; vdiq, vdiq p&#235;r m&#235;katin nj&#235; her&#235; e p&#235;r gjithmon&#235;; por n&#235; at&#235; q&#235; rron, rron p&#235;r Per&#235;ndin&#235;.</p> 
<p><A NAME="an_6:11">6:11</A>&nbsp;K&#235;shtu edhe ju, konsideroheni veten t&#235; vdekur p&#235;r m&#235;katin, por t&#235; gjall&#235; p&#235;r Per&#235;ndin&#235;, n&#235; Jezu Krishtin, Zotin ton&#235;.</p> 
<p><A NAME="an_6:12">6:12</A>&nbsp;Le t&#235; mos mbret&#235;roj&#235;, pra, m&#235;kati n&#235; trupin tuaj t&#235; vdeksh&#235;m, q&#235; t'i bindeni atij n&#235; epshet e veta.</p> 
<p><A NAME="an_6:13">6:13</A>&nbsp;As mos i jepni gjymtyr&#235;t tuaja n&#235; sh&#235;rbim t&#235; m&#235;katit si mjete paudh&#235;sie, por tregoni veten tuaj te Per&#235;ndia, si t&#235; gjall&#235; prej s&#235; vdekurish, dhe gjymtyr&#235;t tuaja si mjete drejt&#235;sie p&#235;r Per&#235;ndin&#235;.</p> 
<p><A NAME="an_6:14">6:14</A>&nbsp;N&#235; fakt m&#235;kati nuk do t&#235; ket&#235; m&#235; pushtet mbi ju, sepse nuk jeni n&#235;n ligj, por n&#235;n hir.</p> 
<p><A NAME="an_6:15">6:15</A>&nbsp;At&#235;her&#235;, &#231;far&#235;? T&#235; m&#235;katojm&#235; sepse nuk jemi n&#235;n ligj, por n&#235;n hir? K&#235;shtu mos qoft&#235;!</p> 
<p><A NAME="an_6:16">6:16</A>&nbsp;A nuk e dini ju se n&#235;se e tregoni veten sh&#235;rb&#235;tor&#235; t&#235; atij q&#235; i bindeni, jeni sh&#235;rb&#235;tor&#235; t&#235; atij q&#235; i bindeni, qoft&#235; m&#235;katit p&#235;r vdekje, qoft&#235; d&#235;gjes&#235;s p&#235;r drejt&#235;si?</p> 
<p><A NAME="an_6:17">6:17</A>&nbsp;Por qoft&#235; falenderuar Per&#235;ndia, sepse ishit sh&#235;rb&#235;tor&#235; t&#235; m&#235;katit, por iu bind&#235;t me zem&#235;r atij m&#235;simi q&#235; iu &#235;sht&#235; transmetuar.</p> 
<p><A NAME="an_6:18">6:18</A>&nbsp;Dhe, mbasi u liruat nga m&#235;kati, u b&#235;t&#235; sh&#235;rb&#235;tor&#235; t&#235; drejt&#235;sis&#235;.</p> 
<p><A NAME="an_6:19">6:19</A>&nbsp;Un&#235; po flas njer&#235;zisht p&#235;r shkak t&#235; dob&#235;sis&#235; s&#235; mishit tuaj. Sepse ashtu si nj&#235; koh&#235; i kishit p&#235;rkushtuar gjymtyr&#235;t tuaja p&#235;r t&#235; qen&#235; sh&#235;rb&#235;tor&#235; t&#235; papast&#235;rtis&#235; dhe t&#235; paudh&#235;sis&#235; p&#235;r t&#235; b&#235;r&#235; paudh&#235;sin&#235;,  k&#235;shtu tani p&#235;rkushtoni gjymtyr&#235;t tuaj  p&#235;r t&#235; q&#235;n&#235; sh&#235;rb&#235;tor&#235; t&#235; drejt&#235;sis&#235; p&#235;r shenjt&#235;rim.</p> 
<p><A NAME="an_6:20">6:20</A>&nbsp;Sepse, kur ishit sh&#235;rb&#235;tor&#235; t&#235; m&#235;katit, ishit t&#235; lir&#235; n&#235; lidhje me drejt&#235;sin&#235;.</p> 
<p><A NAME="an_6:21">6:21</A>&nbsp;Dhe &#231;far&#235; fryt kishit, pra, at&#235;her&#235;, nga ato gj&#235;ra, p&#235;r t&#235; cilat tani keni turp? Sepse fundi i tyre &#235;sht&#235; vdekja.</p> 
<p><A NAME="an_6:22">6:22</A>&nbsp;Por tani, pasi u liruat nga m&#235;kati dhe u b&#235;t&#235; sh&#235;rb&#235;tor&#235; t&#235; Per&#235;ndis&#235; keni p&#235;r frytin tuaj shenjt&#235;rimin dhe p&#235;r fund jeta e p&#235;rjetshme.</p> 
<p><A NAME="an_6:23">6:23</A>&nbsp;Sepse paga e m&#235;katit &#235;sht&#235; vdekja, por dhuntia e Per&#235;ndis&#235; &#235;sht&#235; jeta e p&#235;rjetshme n&#235; Jezu Krishtin, Zotin ton&#235;.</p> 
<p><A NAME="an_7:1">7:1</A>&nbsp;Apo nuk e dini o v&#235;llez&#235;r, (sepse un&#235; po u flas njer&#235;zve q&#235; e njohin ligjin), se ligji ka pushtet mbi njeriun p&#235;r sa koh&#235; ai rron?</p> 
<p><A NAME="an_7:2">7:2</A>&nbsp;Sepse gruaja e martuar &#235;sht&#235; e lidhur nga ligji me burrin deri sa ai rron, por, po i vdiq burri, lirohet nga ligji i burrit.</p> 
<p><A NAME="an_7:3">7:3</A>&nbsp;Prandaj, n&#235;se, kur i rron burri, ajo bashkohet me nj&#235; burr&#235; tjet&#235;r, do t&#235; quhet shkel&#235;se e kuror&#235;s; por kur i vdes burri ajo &#235;sht&#235; e liruar nga ligji, q&#235; t&#235; mos jet&#235; shkel&#235;se e kuror&#235;s, po u b&#235; gruaja e nj&#235; burr&#235; tjet&#235;r.</p> 
<p><A NAME="an_7:4">7:4</A>&nbsp;K&#235;shtu, pra, v&#235;llez&#235;r t&#235; mi, edhe ju jeni t&#235; vdekur p&#235;r ligjin me an&#235; t&#235; trupit t&#235; Jezu Krishtit q&#235; t&#235; bashkoheni me nj&#235; tjet&#235;r, q&#235; u ringjall prej t&#235; vdekurit, q&#235; t'i japim fryte Per&#235;ndis&#235;.</p> 
<p><A NAME="an_7:5">7:5</A>&nbsp;Sepse, kur ishim n&#235; mish, pasionet m&#235;katare q&#235; ishin me an&#235; t&#235; ligjit, vepronin n&#235; gjymtyr&#235;t tona, duke sjell&#235; fryte vdekjeje,</p> 
<p><A NAME="an_7:6">7:6</A>&nbsp;por tani jemi zgjidhur nga ligji duke q&#235;n&#235; t&#235; vdekur nga &#231;'ka na mbante t&#235; lidhur, prandaj sh&#235;rbejm&#235; n&#235; risin&#235; e frym&#235;s dhe jo n&#235; vjet&#235;rsin&#235; e shkronj&#235;s.</p> 
<p><A NAME="an_7:7">7:7</A>&nbsp;&#199;far&#235; t&#235; themi, pra? Se ligji &#235;sht&#235; m&#235;kat? Ashtu mos qoft&#235;! M&#235;katin un&#235; nuk do ta kisha njohur, ve&#231; se me an&#235; t&#235; ligjit; sepse un&#235; nuk do ta kisha njohur lakmin&#235;, po t&#235; mos thoshte ligji: ''Mos lakmo!''.</p> 
<p><A NAME="an_7:8">7:8</A>&nbsp;Por m&#235;kati, duke marr&#235; shkas nga ky urdh&#235;rim, ngjalli n&#235; mua &#231;do lakmi,</p> 
<p><A NAME="an_7:9">7:9</A>&nbsp;sepse, pa ligj, m&#235;kati &#235;sht&#235; i vdekur. Dikur un&#235; jetoja pa ligj, por, kur erdhi urdh&#235;rimi, m&#235;kati u ngjall dhe un&#235; vdiqa,</p> 
<p><A NAME="an_7:10">7:10</A>&nbsp;dhe urdh&#235;rimi q&#235; u dha p&#235;r jet&#235;, m&#235; solli vdekjen.</p> 
<p><A NAME="an_7:11">7:11</A>&nbsp;Sepse m&#235;kati, duke gjetur rastin me an&#235; t&#235; urdh&#235;rit, m&#235; mashtroj&#235; dhe me an&#235; t&#235; tij m&#235; vrau.</p> 
<p><A NAME="an_7:12">7:12</A>&nbsp;K&#235;shtu ligji &#235;sht&#235; i shenjt&#235;, dhe urdh&#235;rimi i shenjt&#235;, i drejt&#235; dhe i mir&#235;.</p> 
<p><A NAME="an_7:13">7:13</A>&nbsp;Ajo gj&#235;, pra, q&#235; &#235;sht&#235; e mir&#235; u b&#235; vdekje p&#235;r mua? Ashtu mos qoft&#235;; por m&#235;kati, q&#235; t&#235; duket m&#235;kat, me an&#235; t&#235; s&#235; mir&#235;s m&#235; pruri vdekjen, q&#235; m&#235;kati t&#235; b&#235;het edhe m&#235; tep&#235;r m&#235;kat n&#235;p&#235;rmjet urdh&#235;rimit.</p> 
<p><A NAME="an_7:14">7:14</A>&nbsp;Sepse ne e dim&#235; se ligji &#235;sht&#235; frym&#235;ror, por un&#235; jam i mish&#235;, i shitur m&#235;katit si skllav.</p> 
<p><A NAME="an_7:15">7:15</A>&nbsp;Sepse un&#235; nuk kuptoj at&#235; q&#235; b&#235;j, sepse nuk b&#235;j at&#235; q&#235; dua, por b&#235;j at&#235; q&#235; urrej.</p> 
<p><A NAME="an_7:16">7:16</A>&nbsp;Edhe, n&#235;se b&#235;j at&#235; q&#235; nuk dua, un&#235; pranoj q&#235; ligji &#235;sht&#235; i mir&#235;.</p> 
<p><A NAME="an_7:17">7:17</A>&nbsp;Por tani nuk jam m&#235; un&#235; q&#235; veproj, por m&#235;kati q&#235; banon n&#235; mua.</p> 
<p><A NAME="an_7:18">7:18</A>&nbsp;N&#235; fakt un&#235; e di se n&#235; mua dom&#235;th&#235;n&#235; n&#235; mishin tim nuk banon asgj&#235; e mir&#235;, sepse, ndon&#235;se e kam d&#235;shir&#235;n p&#235;r t&#235; b&#235;r&#235; t&#235; mir&#235;n, nuk ia gjej m&#235;nyr&#235;n.</p> 
<p><A NAME="an_7:19">7:19</A>&nbsp;N&#235; fakt t&#235; mir&#235;n q&#235; un&#235; e dua nuk e b&#235;j; por t&#235; keqen q&#235; s'dua, at&#235; b&#235;j.</p> 
<p><A NAME="an_7:20">7:20</A>&nbsp;Edhe, n&#235; qoft&#235; se b&#235;j at&#235; q&#235; nuk dua, s'jam m&#235; vet&#235; ai q&#235; e b&#235;j, por &#235;sht&#235; m&#235;kati q&#235; banon n&#235; mua.</p> 
<p><A NAME="an_7:21">7:21</A>&nbsp;Un&#235;, pra, po zbuloj k&#235;t&#235; ligj: duke dashur t&#235; b&#235;j t&#235; mir&#235;n, e keqja gjindet n&#235; mua.</p> 
<p><A NAME="an_7:22">7:22</A>&nbsp;N&#235; fakt un&#235; gjej k&#235;naq&#235;si n&#235; ligjin e Per&#235;ndis&#235; sipas njeriut t&#235; brendsh&#235;m,</p> 
<p><A NAME="an_7:23">7:23</A>&nbsp;por shoh nj&#235; ligj tjet&#235;r n&#235; gjymtyr&#235;t e mia, q&#235; lufton kund&#235;r ligjit t&#235; mendjes sime dhe q&#235; m&#235; b&#235;n skllav t&#235; ligjit t&#235; m&#235;katit q&#235; &#235;sht&#235; n&#235; gjymtyr&#235;t e mia.</p> 
<p><A NAME="an_7:24">7:24</A>&nbsp;Oh, njeri i mjer&#235; q&#235; jam! Kush do t&#235; m&#235; &#231;liroj&#235; nga ky trup i vdekjes?</p> 
<p><A NAME="an_7:25">7:25</A>&nbsp;I falem nderit Per&#235;ndis&#235; me an&#235; t&#235; Jezu Krishtit, Zotit ton&#235;. Un&#235; vet&#235;, pra, me mendjen, i sh&#235;rbej ligjit t&#235; Per&#235;ndis&#235;, por, me mishin ligjit t&#235; m&#235;katit.</p> 
<p><A NAME="an_8:1">8:1</A>&nbsp;Tani, pra, nuk ka asnj&#235; d&#235;nim p&#235;r ata q&#235; jan&#235; n&#235; Krishtin Jezu, q&#235; nuk ecin sipas mishit, por sipas Frym&#235;s,</p> 
<p><A NAME="an_8:2">8:2</A>&nbsp;sepse ligji i Frym&#235;s i jet&#235;s n&#235; Jezu Krishtin m&#235; &#231;liroi nga ligji i m&#235;katit dhe i vdekjes.</p> 
<p><A NAME="an_8:3">8:3</A>&nbsp;Sepse at&#235; q&#235; ishte e pamundur p&#235;r ligjin, sepse ishte pa forc&#235; p&#235;r shkak t&#235; mishit, Per&#235;ndia, duke d&#235;rguar birin e vet n&#235; sh&#235;mb&#235;llim mishi m&#235;katar, edhe p&#235;r m&#235;kat, e d&#235;noi m&#235;katin n&#235; mish,</p> 
<p><A NAME="an_8:4">8:4</A>&nbsp;q&#235; t&#235; p&#235;rmbushet drejt&#235;sia e ligjit n&#235; ne, q&#235; nuk ecim sipas mishit, por sipas Frym&#235;s.</p> 
<p><A NAME="an_8:5">8:5</A>&nbsp;Sepse ata q&#235; rrojn&#235; sipas mishit e &#231;ojn&#235; mendjen n&#235; gj&#235;rat e mishit, por ata q&#235; rrojn&#235; sipas Frym&#235;s n&#235; gj&#235;rat e Frym&#235;s.</p> 
<p><A NAME="an_8:6">8:6</A>&nbsp;N&#235; fakt mendja e kontrolluar nga mishi prodhon vdekje, por mendja e kontro-lluar nga Fryma prodhon jet&#235; dhe paqe.</p> 
<p><A NAME="an_8:7">8:7</A>&nbsp;N&#235; fakt mendja e kontrolluar nga mishi &#235;sht&#235; armiq&#235;si kund&#235;r Per&#235;ndis&#235;, sepse nuk i n&#235;nshtrohet ligjit t&#235; Per&#235;ndis&#235; dhe as nuk mundet.</p> 
<p><A NAME="an_8:8">8:8</A>&nbsp;Prandaj ata q&#235; jan&#235; n&#235; mish nuk mund t'i p&#235;lqejn&#235; Per&#235;ndis&#235;.</p> 
<p><A NAME="an_8:9">8:9</A>&nbsp;N&#235;se Fryma e Per&#235;ndis&#235; banon n&#235; ju, ju nuk jeni m&#235; n&#235; mish, por n&#235; Frym&#235;. Por n&#235; qoft&#235; se ndokush nuk ka Frym&#235;n e Krishtit, ai nuk i p&#235;rket atij.</p> 
<p><A NAME="an_8:10">8:10</A>&nbsp;N&#235;se Krishti &#235;sht&#235; n&#235; ju, trupi pa tjet&#235;r &#235;sht&#235; i vdekur p&#235;r shkak t&#235; m&#235;katit, por Fryma &#235;sht&#235; jet&#235; p&#235;r shkak t&#235; drejt&#235;sis&#235;.</p> 
<p><A NAME="an_8:11">8:11</A>&nbsp;Dhe n&#235; qoft&#235; se Fryma i atij q&#235; ringjalli Krishtin prej s&#235; vdekurish banon n&#235; ju, ai q&#235; e ringjalli Krishtin prej s&#235; vdekurish do t'u jap&#235; jet&#235; edhe trupave tuaj vdekatar&#235; me an&#235; t&#235; Frym&#235;s s&#235; tij q&#235; banon n&#235; ju.</p> 
<p><A NAME="an_8:12">8:12</A>&nbsp;Prandaj, v&#235;llez&#235;r, ne jemi debitor&#235; jo t&#235; mishit, q&#235; t&#235; rrojm&#235; sipas mishit,</p> 
<p><A NAME="an_8:13">8:13</A>&nbsp;sepse, po t&#235; rroni sipas mishit, ju do t&#235; vdisni; por, n&#235;se me an&#235; t&#235; Frym&#235;s i b&#235;ni t&#235; vdesin veprat e trupit, ju do t&#235; rroni.</p> 
<p><A NAME="an_8:14">8:14</A>&nbsp;Sepse t&#235; gjith&#235; ata q&#235; udh&#235;hiqen nga Fryma e Per&#235;ndis&#235; jan&#235; bij t&#235; Per&#235;ndis&#235;.</p> 
<p><A NAME="an_8:15">8:15</A>&nbsp;Sepse ju nuk keni marr&#235; nj&#235; frym&#235; rob&#235;rie, q&#235; t&#235; keni p&#235;rs&#235;ri frik&#235;, po keni marr&#235; frym&#235;n e bir&#235;ris&#235;, me an&#235; t&#235; s&#235; cil&#235;s ne th&#235;rrasim: ''Aba, o At&#235;!''.</p> 
<p><A NAME="an_8:16">8:16</A>&nbsp;Vet&#235; Fryma i d&#235;shmon frym&#235;s son&#235; se ne jemi bij t&#235; Per&#235;ndis&#235;.</p> 
<p><A NAME="an_8:17">8:17</A>&nbsp;Dhe n&#235;se jemi bij, jemi dhe trash&#235;gimtar&#235;, trash&#235;gimtar&#235; t&#235; Per&#235;ndis&#235; dhe bashk&#235;trash&#235;gimtar&#235; t&#235; Krishtit, n&#235;se vuajm&#235; m&#235; t&#235; dhe lavdohemi me t&#235;.</p> 
<p><A NAME="an_8:18">8:18</A>&nbsp;Un&#235; mendoj n&#235; fakt, se vuajtjet e koh&#235;s s&#235; tanishme nuk vlejn&#235; aspak t&#235; krahasohen me lavdin&#235; q&#235; do t&#235; shfaqet n&#235; ne.</p> 
<p><A NAME="an_8:19">8:19</A>&nbsp;Sepse d&#235;shira e flakt&#235; e krijes&#235;s pret me padurim shfaqjen e bijve t&#235; Per&#235;ndis&#235;,</p> 
<p><A NAME="an_8:20">8:20</A>&nbsp;sepse krijesa iu n&#235;nshtrua kot&#235;sis&#235;, jo me vullnetin e vet, po p&#235;r shkak t&#235; atij q&#235; e n&#235;nshtroi,</p> 
<p><A NAME="an_8:21">8:21</A>&nbsp;me shpres&#235; q&#235; vet&#235; krijesa t&#235; &#231;lirohet nga skllav&#235;ria e prishjes p&#235;r t&#235; hyr&#235; n&#235; lirin&#235; e lavdis&#235; s&#235; bijve t&#235; Per&#235;ndis&#235;.</p> 
<p><A NAME="an_8:22">8:22</A>&nbsp;Sepse e dim&#235; se deri tani mbar&#235; bota e krijuar r&#235;nkon dhe &#235;sht&#235; n&#235; mundim.</p> 
<p><A NAME="an_8:23">8:23</A>&nbsp;Dhe jo vet&#235;m kaq, por edhe ne vet&#235; q&#235; kemi frytet e para t&#235; Frym&#235;s, vajtojm&#235; n&#235; veten ton&#235;, duke pritur flak&#235;t bir&#235;rimin, shpengimin e trupit ton&#235;.</p> 
<p><A NAME="an_8:24">8:24</A>&nbsp;Sepse me shpres&#235; ne shp&#235;tuam; por shpresa q&#235; duket nuk &#235;sht&#235; shpres&#235;, sepse at&#235; q&#235; dikush e sheh si mundet edhe ta shpresoj&#235;?</p> 
<p><A NAME="an_8:25">8:25</A>&nbsp;Por n&#235; qoft&#235; se ne shpresojm&#235; at&#235; q&#235; s'e shohim, at&#235; gj&#235; e presim me durim.</p> 
<p><A NAME="an_8:26">8:26</A>&nbsp;K&#235;shtu, pra, edhe Fryma na ndihmon n&#235; dob&#235;sit&#235; tona, sepse ne nuk dim&#235; &#231;far&#235; t&#235; k&#235;rkojm&#235; n&#235; lutjet tona, sikurse duhet; por vet&#235; Fryma nd&#235;rhyn p&#235;r ne me psher&#235;tima t&#235; patregueshme.</p> 
<p><A NAME="an_8:27">8:27</A>&nbsp;Dhe ai q&#235; heton zemrat e di cila &#235;sht&#235; mendja e Frym&#235;s, sepse ai nd&#235;rhyn p&#235;r shenjtor&#235;t, sipas Per&#235;ndis&#235;.</p> 
<p><A NAME="an_8:28">8:28</A>&nbsp;Dhe ne e dim&#235; se t&#235; gjitha gj&#235;ra bashk&#235;veprojn&#235; p&#235;r t&#235; mir&#235; p&#235;r ata q&#235; e duan Per&#235;ndin&#235;, p&#235;r ata q&#235; jan&#235; t&#235; thirrur sipas q&#235;llimit t&#235; tij.</p> 
<p><A NAME="an_8:29">8:29</A>&nbsp;Sepse ata q&#235; ai i ka njohur q&#235; m&#235; par&#235;, edhe i ka paracaktuar q&#235; t&#235; jen&#235; t&#235; ngjash&#235;m me sh&#235;mb&#235;lltyr&#235;n e Birit t&#235; tij, k&#235;shtu q&#235; ai t&#235; jet&#235; i par&#235;linduri n&#235; mes t&#235; shum&#235; v&#235;llez&#235;rve.</p> 
<p><A NAME="an_8:30">8:30</A>&nbsp;Dhe ata q&#235; ai i paracaktoi edhe i thirri; dhe ata q&#235; i thirri edhe i shfaj&#235;soi; dhe ata q&#235; i shfaj&#235;soi, ata edhe i p&#235;rl&#235;vdoi.</p> 
<p><A NAME="an_8:31">8:31</A>&nbsp;&#199;far&#235; t&#235; themi, pra, p&#235;r k&#235;to gj&#235;ra? N&#235; qoft&#235; se Per&#235;ndia &#235;sht&#235; me ne, kush mund t&#235; jet&#235; kund&#235;r nesh?</p> 
<p><A NAME="an_8:32">8:32</A>&nbsp;Sepse ai q&#235; nuk e kurseu Birin e vet, por e dha p&#235;r t&#235; gjith&#235; ne, qysh nuk do t&#235; na dhuroj&#235; t&#235; gjitha gj&#235;ra bashk&#235; me t&#235;?</p> 
<p><A NAME="an_8:33">8:33</A>&nbsp;Kush do t'i padis&#235; t&#235; zgjedhurit e Per&#235;ndis&#235;? Per&#235;ndia &#235;sht&#235; ai q&#235; i shfaj&#235;son.</p> 
<p><A NAME="an_8:34">8:34</A>&nbsp;Kush &#235;sht&#235; ai q&#235; do t'i d&#235;noj&#235;? Krishti &#235;sht&#235; ai q&#235; vdiq, po p&#235;r m&#235; tep&#235;r ai u ringjall; ai &#235;sht&#235; n&#235; t&#235; djatht&#235; t&#235; Per&#235;ndis&#235; dhe ai nd&#235;rmjet&#235;son p&#235;r ne.</p> 
<p><A NAME="an_8:35">8:35</A>&nbsp;Kush do t&#235; na ndaj&#235; nga dashuria e Krishtit? Pik&#235;llimi, a ngushtica, a p&#235;rndjekja, a uria, a t&#235; zhveshurit, a rreziku, a shpata?</p> 
<p><A NAME="an_8:36">8:36</A>&nbsp;Si&#231; &#235;sht&#235; shkruar: ''P&#235;r ty po vritemi gjith&#235; dit&#235;n; u num&#235;ruam si dele p&#235;r therje''.</p> 
<p><A NAME="an_8:37">8:37</A>&nbsp;Por n&#235; t&#235; gjitha k&#235;to gj&#235;ra ne jemi m&#235; shum&#235; se fitimtar&#235; p&#235;r hir t&#235; atij q&#235; na deshi.</p> 
<p><A NAME="an_8:38">8:38</A>&nbsp;Sepse un&#235; jam i bindur se as vdekja, as jeta, as engj&#235;jt, as pushtetet, as fuqia dhe as gj&#235;rat e tashme as gj&#235;rat e ardhshme,</p> 
<p><A NAME="an_8:39">8:39</A>&nbsp;as lart&#235;sit&#235;, as thell&#235;sit&#235;, as ndonj&#235; tjet&#235;r krijes&#235;, nuk do t&#235; mund t&#235; na ndaj&#235; nga dashuria e Per&#235;ndis&#235; q&#235; &#235;sht&#235; n&#235; Jezu Krishtin, Zotin ton&#235;.</p> 
<p><A NAME="an_9:1">9:1</A>&nbsp;Un&#235; them t&#235; v&#235;rtet&#235;n n&#235; Krishtin, nuk g&#235;njej dhe jep d&#235;shmi me mua nd&#235;rgjegja ime me an&#235; t&#235; Frym&#235;s s&#235; Shenjt&#235;;</p> 
<p><A NAME="an_9:2">9:2</A>&nbsp;kam nj&#235; trishtim t&#235; madh dhe nj&#235; dhembje t&#235; vazhdueshme n&#235; zemr&#235;n time.</p> 
<p><A NAME="an_9:3">9:3</A>&nbsp;Sepse do t&#235; doja t&#235; isha vet&#235; i ma-llkuar, i ndar&#235; nga Krishti, p&#235;r v&#235;llez&#235;rit e mi, p&#235;r farefisin tim sipas mishit,</p> 
<p><A NAME="an_9:4">9:4</A>&nbsp;t&#235; cil&#235;t jan&#235; Izraelit&#235; dhe atyre u p&#235;rket bir&#235;ria, lavdia, bes&#235;lidhjet, shpallja e ligjit, sh&#235;rbimi hyjnor dhe premtimet;</p> 
<p><A NAME="an_9:5">9:5</A>&nbsp;t&#235; tyre jan&#235; edhe et&#235;rit, prej t&#235; cil&#235;ve rrjedh sipas mishit Krishti, i cili &#235;sht&#235; p&#235;rmbi &#231;do gj&#235; Per&#235;ndi, i bekuar p&#235;rjet&#235;. Amen.</p> 
<p><A NAME="an_9:6">9:6</A>&nbsp;Por kjo nuk do t&#235; thot&#235; se fjala e Per&#235;ndis&#235; ra posht&#235;, sepse jo t&#235; gjith&#235; q&#235; jan&#235; nga Izraeli jan&#235; Izrael.</p> 
<p><A NAME="an_9:7">9:7</A>&nbsp;As sepse jan&#235; pasardh&#235;s e Abrahamit jan&#235; t&#235; gjith&#235; bij; por: ''N&#235; Isakun do t&#235; quhet pasardhja jote''.</p> 
<p><A NAME="an_9:8">9:8</A>&nbsp;Do t&#235; thot&#235;: nuk jan&#235; bijt&#235; e Per&#235;ndis&#235; ata q&#235; lindin prej mishi, por vet&#235;m bijt&#235; e premtimit num&#235;rohen si pasardh&#235;s.</p> 
<p><A NAME="an_9:9">9:9</A>&nbsp;Sepse kjo &#235;sht&#235; fjala e premtimit: ''N&#235; k&#235;t&#235; koh&#235; do t&#235; vij dhe Sara do t&#235; ket&#235; nj&#235; bir''.</p> 
<p><A NAME="an_9:10">9:10</A>&nbsp;Dhe jo vet&#235;m kaq, por edhe Rebeka mbeti shtatz&#235;n&#235; nga nj&#235; njeri i vet&#235;m, Isakun, atin ton&#235;,</p> 
<p><A NAME="an_9:11">9:11</A>&nbsp;(sepse para se t'i lindnin f&#235;mij&#235;t dhe para se t&#235; b&#235;nin ndonj&#235; t&#235; mir&#235; a t&#235; keqe, q&#235; t&#235; mbetej i patundur propozimi i Per&#235;ndis&#235; p&#235;r t&#235; zgjedhur jo sipas veprave, po prej atij q&#235; th&#235;rret),</p> 
<p><A NAME="an_9:12">9:12</A>&nbsp;iu tha asaj: ''M&#235; i madhi do t'i sh&#235;rbej&#235; m&#235; t&#235; voglit'',</p> 
<p><A NAME="an_9:13">9:13</A>&nbsp;si&#231; &#235;sht&#235; shkruar: ''E desha Jakobin dhe e urreva Ezaun''.</p> 
<p><A NAME="an_9:14">9:14</A>&nbsp;&#199;far&#235; t&#235; themi, pra? Mos ka padrejt&#235;si te Per&#235;ndia? Aspak!</p> 
<p><A NAME="an_9:15">9:15</A>&nbsp;Ai i thot&#235; n&#235; fakt Moisiut: ''Do t&#235; kem m&#235;shir&#235; p&#235;r at&#235; q&#235; t&#235; kem m&#235;shir&#235;, dhe do t&#235; kem dhembshuri p&#235;r at&#235; q&#235; do t&#235; kem dhembshuri''.</p> 
<p><A NAME="an_9:16">9:16</A>&nbsp;K&#235;shtu, pra, kjo nuk varet as prej atij q&#235; do, as prej atij q&#235; vrapon, por nga Per&#235;ndia q&#235; shfaq m&#235;shir&#235;.</p> 
<p><A NAME="an_9:17">9:17</A>&nbsp;Sepse Shkrimi i thot&#235; Faraonit: ''Pik&#235;risht p&#235;r k&#235;t&#235; gj&#235; t&#235; ngrita, q&#235; t&#235; tregoj te ti fuqin&#235; time dhe q&#235; t&#235; shpallet emri im mbi mbar&#235; dheun''.</p> 
<p><A NAME="an_9:18">9:18</A>&nbsp;K&#235;shtu ai ka m&#235;shir&#235; p&#235;r at&#235; q&#235; do dhe e ngurt&#235;son at&#235; q&#235; do.</p> 
<p><A NAME="an_9:19">9:19</A>&nbsp;Ti do t&#235; m&#235; thuash, pra: ''Pse vazhdon t&#235; ankohet? Kush mund, n&#235; fakt, t'i rezistoj&#235; vullnetit t&#235; tij?''.</p> 
<p><A NAME="an_9:20">9:20</A>&nbsp;Po kush je ti, o njeri, q&#235; i kund&#235;rp&#235;rgjigjesh Per&#235;ndis&#235;? A mund t'i thot&#235; ena mjeshtrit: ''P&#235;rse m&#235; b&#235;r&#235; k&#235;shtu?''.</p> 
<p><A NAME="an_9:21">9:21</A>&nbsp;A nuk ka vall&#235; fuqi po&#231;ari mbi argjit&#235;n p&#235;r t&#235; b&#235;r&#235; nga po ai brum&#235; nj&#235; en&#235; p&#235;r nderim, edhe nj&#235; tjet&#235;r p&#235;r &#231;nderim?</p> 
<p><A NAME="an_9:22">9:22</A>&nbsp;Dhe &#231;far&#235; t&#235; thuash n&#235;se Per&#235;ndia, duke dashur t&#235; tregoj&#235; zem&#235;rimin e tij dhe t&#235; b&#235;j&#235; t&#235; njohur pushtetin e tij duroi me shum&#235; zem&#235;rgj&#235;r&#235;si en&#235;t e zem&#235;rimit q&#235; qen&#235; b&#235;r&#235; p&#235;r prishje?</p> 
<p><A NAME="an_9:23">9:23</A>&nbsp;Dhe q&#235; t&#235; b&#235;j&#235; t&#235; njohur pasurit&#235; e lavdis&#235; s&#235; tij ndaj en&#235;ve t&#235; m&#235;shir&#235;s, t&#235; cilat i p&#235;rgatiti p&#235;r lavdi,</p> 
<p><A NAME="an_9:24">9:24</A>&nbsp;mbi ne, q&#235; edhe na thirri, jo vet&#235;m nga Judenjt&#235;, por edhe nga johebrenjt&#235;?</p> 
<p><A NAME="an_9:25">9:25</A>&nbsp;Ashtu si thot&#235; ai te Osea: ''Un&#235; do ta quaj popullin tim at&#235; q&#235; s'ka qen&#235; populli im dhe t&#235; dashur at&#235; t&#235; mosdashurin.</p> 
<p><A NAME="an_9:26">9:26</A>&nbsp;Dhe do t&#235; ndodh&#235; q&#235; atje ku u &#235;sht&#235; th&#235;n&#235; atyre: "Ju nuk jeni populli im", atje do t&#235; quheni bij t&#235; Per&#235;ndis&#235; s&#235; gjall&#235;''.</p> 
<p><A NAME="an_9:27">9:27</A>&nbsp;Por Isaia th&#235;rret p&#235;r Izraelin: ''Edhe sikur t&#235; ishte numri i bijve t&#235; Izraelit si r&#235;ra e detit, vet&#235;m mbetja e tij do t&#235; shp&#235;tohet''.</p> 
<p><A NAME="an_9:28">9:28</A>&nbsp;N&#235; fakt ai do ta realizoj&#235; vendimin e tij me drejt&#235;si, sepse Zoti do ta realizoj&#235; dhe do ta p&#235;rshpejtoj&#235; vendimin e tij mbi tok&#235;.</p> 
<p><A NAME="an_9:29">9:29</A>&nbsp;Dhe ashtu si profetizoi Isaia: ''N&#235; qoft&#235; se Per&#235;ndia i ushtrive nuk do t&#235; na kishte l&#235;n&#235; far&#235;, do t&#235; ishim b&#235;r&#235; si Sodoma dhe do t'i kishim ngjar&#235; Gomor&#235;s''.</p> 
<p><A NAME="an_9:30">9:30</A>&nbsp;&#199;far&#235; t&#235; themi, pra? Se johebrenjt&#235;, q&#235; nuk k&#235;rkuan drejt&#235;sin&#235;, e fituan drejt&#235;sin&#235;, por at&#235; drejt&#235;si q&#235; vjen nga besimi,</p> 
<p><A NAME="an_9:31">9:31</A>&nbsp;nd&#235;rsa Izraeli, q&#235; k&#235;rkonte ligjin e drejt&#235;sis&#235;, nuk arriti n&#235; ligjin e drejt&#235;sis&#235;.</p> 
<p><A NAME="an_9:32">9:32</A>&nbsp;P&#235;rse? Sepse e k&#235;rkonte jo me an&#235; t&#235; besimit, por me an&#235; t&#235; veprave t&#235; ligjit; sepse ata u penguan n&#235; gurin e penges&#235;s,</p> 
<p><A NAME="an_9:33">9:33</A>&nbsp;ashtu si&#231; &#235;sht&#235; shkruar: ''Ja, un&#235; po v&#235; n&#235; Sion nj&#235; gur pengese dhe nj&#235; shk&#235;mb skandali, dhe kushdo q&#235; i beson atij nuk do t&#235; turp&#235;rohet''.</p> 
<p><A NAME="an_10:1">10:1</A>&nbsp;V&#235;llez&#235;r, d&#235;shira e zemr&#235;s sime dhe lutja q&#235; i drejtoj Per&#235;ndis&#235; p&#235;r Izraelin &#235;sht&#235; p&#235;r shp&#235;tim t&#235; tij.</p> 
<p><A NAME="an_10:2">10:2</A>&nbsp;Sepse un&#235; d&#235;shmoj p&#235;r ta se kan&#235; zell p&#235;r Per&#235;ndin&#235;, por jo sipas njohuris&#235;.</p> 
<p><A NAME="an_10:3">10:3</A>&nbsp;Sepse duke mos njohur drejt&#235;sin&#235; e Per&#235;ndis&#235; dhe duke k&#235;rkuar t&#235; vendosin drejt&#235;sin&#235; e vet, nuk iu n&#235;nshtruan drejt&#235;sis&#235; s&#235; Per&#235;ndis&#235;,</p> 
<p><A NAME="an_10:4">10:4</A>&nbsp;sepse p&#235;rfundimi i ligjit &#235;sht&#235; Krishti, p&#235;r shfaj&#235;simin e kujtdo q&#235; beson.</p> 
<p><A NAME="an_10:5">10:5</A>&nbsp;Sepse Moisiu k&#235;shtu e p&#235;rshkruan drejt&#235;sin&#235; q&#235; vjen nga ligji: ''Njeriu q&#235; b&#235;n k&#235;to gj&#235;ra, do t&#235; rroj&#235; me an&#235; t&#235; tyre''.</p> 
<p><A NAME="an_10:6">10:6</A>&nbsp;Por drejt&#235;sia q&#235; vjen nga besimi thot&#235; k&#235;shtu: ''Mos thuaj n&#235; zemr&#235;n t&#235;nde: ''Kush do t&#235; ngjitet n&#235; qiell?''. Kjo do t&#235; thot&#235; q&#235; t&#235; zbres&#235; Krishti.</p> 
<p><A NAME="an_10:7">10:7</A>&nbsp;Ose: ''Kush do t&#235; zbres&#235; n&#235; humner&#235;?''. Kjo do t&#235; thot&#235; q&#235; t&#235; sjell&#235; lart Krishtin prej s&#235; vdekurish.</p> 
<p><A NAME="an_10:8">10:8</A>&nbsp;Po &#231;'thot&#235;, pra? ''Fjala &#235;sht&#235; pran&#235; teje, n&#235; goj&#235;n t&#235;nde dhe n&#235; zemr&#235;n t&#235;nde''. Kjo &#235;sht&#235; fjala e besimit, q&#235; ne predikojm&#235;;</p> 
<p><A NAME="an_10:9">10:9</A>&nbsp;sepse, po t&#235; rr&#235;fesh me goj&#235;n t&#235;nde Zotin Jezus, dhe po t&#235; besosh n&#235; zemr&#235;n t&#235;nde se Per&#235;ndia e ngjalli prej s&#235; vdekurish, do t&#235; shp&#235;tohesh.</p> 
<p><A NAME="an_10:10">10:10</A>&nbsp;Sepse me zem&#235;r, njeriu beson n&#235; drejt&#235;si dhe me goj&#235; b&#235;het rr&#235;fim p&#235;r shp&#235;tim,</p> 
<p><A NAME="an_10:11">10:11</A>&nbsp;sepse Shkrimi thot&#235;: ''Kushdo q&#235; beson n&#235; t&#235;, nuk do t&#235; turp&#235;rohet''.</p> 
<p><A NAME="an_10:12">10:12</A>&nbsp;Sepse nuk ka dallim n&#235; mes Judeut dhe Grekut, sepse nj&#235; i vet&#235;m &#235;sht&#235; Per&#235;ndia i t&#235; gjith&#235;ve, i pasur ndaj t&#235; gjith&#235; atyre q&#235; e th&#235;rrasin.</p> 
<p><A NAME="an_10:13">10:13</A>&nbsp;N&#235; fakt: ''Kushdo q&#235; do ta th&#235;rras&#235; emrin e Zotit do t&#235; shp&#235;tohet''.</p> 
<p><A NAME="an_10:14">10:14</A>&nbsp;Si do ta th&#235;rrasin, pra, at&#235;, t&#235; cilit nuk i besuan? Dhe si do t&#235; besojn&#235; tek ai p&#235;r t&#235; cilin nuk kan&#235; d&#235;gjuar? Dhe si do t&#235; d&#235;gjojn&#235;, kur s'ka kush predikon?</p> 
<p><A NAME="an_10:15">10:15</A>&nbsp;Dhe si do t&#235; predikojn&#235; pa qen&#235; d&#235;rguar? Si&#231; &#235;sht&#235; shkruar: ''Sa t&#235; bukura jan&#235; k&#235;mb&#235;t e atyre q&#235; shpallin paqen, q&#235; shpallin lajme t&#235; mira!''.</p> 
<p><A NAME="an_10:16">10:16</A>&nbsp;Por jo t&#235; gjith&#235; iu bind&#235;n ungjillit, sepse Isaia thot&#235;: ''O Per&#235;ndi, kush i besoi predikimit ton&#235;?''.</p> 
<p><A NAME="an_10:17">10:17</A>&nbsp;Besimi, pra, vjen nga d&#235;gjimi, dhe d&#235;gjimi vjen nga fjala e Per&#235;ndis&#235;.</p> 
<p><A NAME="an_10:18">10:18</A>&nbsp;Por un&#235; them: Mos nuk d&#235;gjuan? Madje, ''Z&#235;ri i tyre mori mbar&#235; dheun dhe fjal&#235;t e tyre shkuan deri n&#235; skajet m&#235; t&#235; larg&#235;ta t&#235; tok&#235;s''.</p> 
<p><A NAME="an_10:19">10:19</A>&nbsp;Por un&#235; them: ''Mos nuk e kuptoi Izraeli? Moisiu tha i pari: ''Un&#235; do t'ju shtie n&#235; xhelozi me nj&#235; komb q&#235; s'&#235;sht&#235; fare komb; do t'ju b&#235;j t&#235; zem&#235;roheni me an&#235; t&#235; nj&#235; kombi t&#235; marr&#235;''.</p> 
<p><A NAME="an_10:20">10:20</A>&nbsp;Dhe Isaia me guxim thot&#235;: ''Un&#235; u gjeta nga ata q&#235; nuk m&#235; k&#235;rkonin, un&#235; iu shfaqa atyre q&#235; nuk pyesnin p&#235;r mua''.</p> 
<p><A NAME="an_10:21">10:21</A>&nbsp;Por lidhur me Izraelin ai thot&#235;: ''Gjith&#235; dit&#235;n i shtriva duart e mia drejt nj&#235; populli t&#235; pabindur dhe kund&#235;rth&#235;n&#235;s''.</p> 
<p><A NAME="an_11:1">11:1</A>&nbsp;Un&#235;, pra, them: A thua Per&#235;ndia e hodhi posht&#235; popullin e vet? Aspak, sepse edhe un&#235; jam Izraelit, nga pasardhje e Abrahamit, nga fisi i Beniaminit.</p> 
<p><A NAME="an_11:2">11:2</A>&nbsp;Per&#235;ndia nuk e hodhi posht&#235; popullin e vet, t&#235; cilin e njohu q&#235; p&#235;rpara. A nuk e dini ju &#231;'thot&#235; Shkrimi p&#235;r Elian? Si i drejtohet ai Per&#235;ndis&#235; kund&#235;r Izraelit, duke th&#235;n&#235;:</p> 
<p><A NAME="an_11:3">11:3</A>&nbsp;''O Zot, profet&#235;t e tu i vran&#235; dhe altar&#235;t e tu i prish&#235;n, dhe un&#235; mbeta i vet&#235;m, dhe ata k&#235;rkojn&#235; jet&#235;n time''.</p> 
<p><A NAME="an_11:4">11:4</A>&nbsp;Por, &#231;far&#235; i tha z&#235;ri hyjnor? ''Kam l&#235;n&#235; p&#235;r veten time shtat&#235; mij&#235; burra, q&#235; nuk kan&#235; r&#235;n&#235; n&#235; gjunj&#235; p&#235;rpara Baalit''.</p> 
<p><A NAME="an_11:5">11:5</A>&nbsp;K&#235;shtu, pra, edhe n&#235; koh&#235;n e tanishme ka mbetur nj&#235; mbetje pas zgjedhjes s&#235; hirit.</p> 
<p><A NAME="an_11:6">11:6</A>&nbsp;Dhe, po t&#235; jet&#235; prej hirit, nuk &#235;sht&#235; m&#235; prej veprash, p&#235;rndryshe hiri nuk do t&#235; ishte m&#235; hir, p&#235;rndryshe vepra nuk do t&#235; ishte m&#235; vep&#235;r.</p> 
<p><A NAME="an_11:7">11:7</A>&nbsp;E &#231;far&#235;, at&#235;her&#235;? Izraeli nuk e mori at&#235; q&#235; k&#235;rkonte, kurse t&#235; zgjedhurit e mor&#235;n, dhe t&#235; tjer&#235;t u verbuan,</p> 
<p><A NAME="an_11:8">11:8</A>&nbsp;si&#231; &#235;sht&#235; shkruar: ''Per&#235;ndia u dha atyre frym&#235; hutimi, sy q&#235; t&#235; mos shohin dhe vesh&#235; q&#235; t&#235; mos d&#235;gjojn&#235; deri n&#235; dit&#235;n e sotme''.</p> 
<p><A NAME="an_11:9">11:9</A>&nbsp;Dhe Davidi thot&#235;: ''Tryeza e tyre iu b&#235;ft&#235; lak, nj&#235; kurth, nj&#235; penges&#235; dhe nj&#235; shpagim.</p> 
<p><A NAME="an_11:10">11:10</A>&nbsp;Syt&#235; e tyre u err&#235;sofshin q&#235; t&#235; mos shohin, dhe kurrizin e tyre k&#235;rruse p&#235;rgjithnj&#235;''.</p> 
<p><A NAME="an_11:11">11:11</A>&nbsp;Un&#235; them, pra: ''Mos u penguan, q&#235; t&#235; rr&#235;zohen? Aspak; por me an&#235; t&#235; rr&#235;zimit t&#235; tyre u erdhi shp&#235;timi johebrenjve, q&#235; t'i shtjer&#235; ata n&#235; xhelozi.</p> 
<p><A NAME="an_11:12">11:12</A>&nbsp;Edhe n&#235;se rr&#235;zimi i tyre &#235;sht&#235; fitim p&#235;r bot&#235;n dhe pak&#235;simi i tyre &#235;sht&#235; fitim p&#235;r johebrenjt&#235;, sa m&#235; tep&#235;r do t&#235; jet&#235; mbushullia e tyre?</p> 
<p><A NAME="an_11:13">11:13</A>&nbsp;Sepse un&#235; po ju flas juve, johebrenjve, duke qen&#235; se jam apostulli i johebrenjve; dhe un&#235; e nderoj sh&#235;rbes&#235;n time,</p> 
<p><A NAME="an_11:14">11:14</A>&nbsp;p&#235;r t&#235; provuar se n&#235; ndonj&#235; m&#235;nyr&#235; mund t'i provokoj se mos i shtie n&#235; zili ata q&#235; jan&#235; mishi im edhe shp&#235;toj disa prej tyre.</p> 
<p><A NAME="an_11:15">11:15</A>&nbsp;Sepse, n&#235; qoft&#235; se refuzimi i tyre &#235;sht&#235; pajtim p&#235;r bot&#235;n, &#231;'do t&#235; jet&#235; ripranimi i tyre, p&#235;rve&#231; se kalimi prej vdekjes n&#235; jet&#235;?</p> 
<p><A NAME="an_11:16">11:16</A>&nbsp;Edhe po t&#235; jen&#235; pem&#235;t e para t&#235; shenjta, edhe e t&#235;ra &#235;sht&#235; e shenjt&#235;; dhe po t&#235; jet&#235; rr&#235;nja e shenjt&#235;, edhe deg&#235;t jan&#235; t&#235; shenjta.</p> 
<p><A NAME="an_11:17">11:17</A>&nbsp;Edhe sikur t&#235; k&#235;puten disa deg&#235;, ti q&#235; ishe ullast&#235;r u shartove n&#235; vend t&#235; tyre dhe u b&#235;re pjestar i rr&#235;nj&#235;s dhe i majm&#235;ris&#235; s&#235; drurit t&#235; ullirit,</p> 
<p><A NAME="an_11:18">11:18</A>&nbsp;mos u mburr kund&#235;r deg&#235;ve: por n&#235;se mburresh kund&#235;r tyre, mos harro se nuk e mban ti rr&#235;nj&#235;n, po rr&#235;nja t&#235; mban ty.</p> 
<p><A NAME="an_11:19">11:19</A>&nbsp;Do t&#235; thuash, pra: ''Deg&#235;t u pren&#235; q&#235; t&#235; shartohem un&#235;''.</p> 
<p><A NAME="an_11:20">11:20</A>&nbsp;Mir&#235;, ato u pren&#235; p&#235;r mosbesimin, por ti q&#235;ndron p&#235;r shkak t&#235; besimit; mos u kreno, por druaj.</p> 
<p><A NAME="an_11:21">11:21</A>&nbsp;Sepse n&#235;se Per&#235;ndia nuk i kurseu deg&#235;t natyrore, shiko se mos nuk t&#235; kursen edhe ty.</p> 
<p><A NAME="an_11:22">11:22</A>&nbsp;Shih, pra, mir&#235;sin&#235; dhe rrept&#235;sin&#235; e Per&#235;ndis&#235;: rrept&#235;sin&#235; mbi ata q&#235; u rr&#235;zuan, dhe mir&#235;sin&#235; ndaj teje, n&#235; qoft&#235; se ti do t&#235; ngulmosh n&#235; mir&#235;si, p&#235;rndryshe edhe ti do t&#235; k&#235;putesh.</p> 
<p><A NAME="an_11:23">11:23</A>&nbsp;K&#235;shtu edhe ata, n&#235;se nuk do t&#235; q&#235;ndrojn&#235; n&#235; mosbesim, do t&#235; shartohen; sepse Per&#235;ndia &#235;sht&#235; i fuqish&#235;m t'i shartoj&#235; p&#235;rs&#235;ri.</p> 
<p><A NAME="an_11:24">11:24</A>&nbsp;Sepse, n&#235; qoft&#235; se ti u k&#235;pute nga ulliri i eg&#235;r prej natyre dhe u shartove kund&#235;r natyr&#235;s n&#235; ulli t&#235; but&#235;, aq m&#235; tep&#235;r k&#235;to, q&#235; jan&#235; deg&#235; prej natyre, do t&#235; shartohen n&#235; ullirin e vet.</p> 
<p><A NAME="an_11:25">11:25</A>&nbsp;Sepse nuk dua, o v&#235;llez&#235;r, q&#235; ju t&#235; jeni t&#235; paditur k&#235;t&#235; t&#235; fsheht&#235; q&#235; t&#235; mos mbaheni me t&#235; madh n&#235; veten tuaj se i ka ndodhur nj&#235; ngurt&#235;sim nj&#235; pjese t&#235; Izraelit deri sa t&#235; ket&#235; hyr&#235; t&#235;r&#235;sia e johebrenjve,</p> 
<p><A NAME="an_11:26">11:26</A>&nbsp;dhe k&#235;shtu mbar&#235; Izraeli do t&#235; shp&#235;tohet, sikurse &#235;sht&#235; shkruar: ''Nga Sioni do t&#235; vij&#235; &#199;lirimtari, dhe do t&#235; largoj&#235; pabesin&#235; nga Jakobi.</p> 
<p><A NAME="an_11:27">11:27</A>&nbsp;Dhe kjo do t&#235; jet&#235; bes&#235;lidhja ime me ta, kur un&#235; t'ju heq m&#235;katet e tyre''.</p> 
<p><A NAME="an_11:28">11:28</A>&nbsp;P&#235;r sa i p&#235;rket ungjillit ata jan&#235; armiq p&#235;r hirin tuaj, por p&#235;r sa i p&#235;rket zgjedhjes, jan&#235; t&#235; dashur p&#235;r hir t&#235; et&#235;rve,</p> 
<p><A NAME="an_11:29">11:29</A>&nbsp;sepse dhuntit&#235; dhe thirrja e Per&#235;ndis&#235; jan&#235; t&#235; pakthyeshme.</p> 
<p><A NAME="an_11:30">11:30</A>&nbsp;Sepse, sikund&#235;r dhe ju dikur ishit t&#235; pabindur ndaj Per&#235;ndis&#235;, por tani fituat m&#235;shir&#235;n p&#235;r shkak t&#235; pabindjes s&#235; tyre,</p> 
<p><A NAME="an_11:31">11:31</A>&nbsp;k&#235;shtu edhe k&#235;ta tani u b&#235;n&#235; t&#235; pad&#235;gjuesh&#235;m, q&#235;, me an&#235; t&#235; m&#235;shir&#235;s q&#235; u tregua p&#235;r ju, t&#235; fitojn&#235; edhe ata m&#235;shir&#235;.</p> 
<p><A NAME="an_11:32">11:32</A>&nbsp;Sepse Per&#235;ndia i mbylli t&#235; gjith&#235; n&#235; pad&#235;gjes&#235;, q&#235; t&#235; ket&#235; m&#235;shir&#235; p&#235;r t&#235; gjith&#235;.</p> 
<p><A NAME="an_11:33">11:33</A>&nbsp;O thell&#235;si pasurie, urt&#235;sie dhe diturie t&#235; Per&#235;ndis&#235;! Sa t&#235; pahulumtueshme jan&#235; gjykimet e tij dhe t&#235; pashtershme jan&#235; udh&#235;t e tij!</p> 
<p><A NAME="an_11:34">11:34</A>&nbsp;''Sepse kush e njohu mendjen e Zotit? Ose kush u b&#235; k&#235;shilltar i tij?</p> 
<p><A NAME="an_11:35">11:35</A>&nbsp;Ose kush i dha atij m&#235; par&#235;, q&#235; t&#235; ket&#235; p&#235;r t&#235; marr&#235; shpagim?''.</p> 
<p><A NAME="an_11:36">11:36</A>&nbsp;Sepse prej tij, me an&#235; t&#235; tij dhe p&#235;r t&#235; jan&#235; t&#235; gjitha gj&#235;ra. Lavdi atij p&#235;rjet&#235;! Amen!</p> 
<p><A NAME="an_12:1">12:1</A>&nbsp;O v&#235;llez&#235;r, po ju b&#235;j thirrje, n&#235;p&#235;rmjet dhembshuris&#235; s&#235; Per&#235;ndis&#235;, ta paraqisni trupin tuaj si fli t&#235; gjall&#235;, t&#235; shenjt&#235;ruar, t&#235; p&#235;lqyer te Per&#235;ndia, q&#235; &#235;sht&#235; sh&#235;rbesa juaj e m&#235;n&#231;ur.</p> 
<p><A NAME="an_12:2">12:2</A>&nbsp;Dhe mos u konformoni me k&#235;t&#235; bot&#235;, por transformohuni me an&#235; t&#235; rip&#235;rt&#235;ritjes s&#235; mendjes suaj, q&#235; t&#235; provoni cili &#235;sht&#235; i miri, i p&#235;lqyeri dhe i p&#235;rsosuri vullnet i Per&#235;ndis&#235;.</p> 
<p><A NAME="an_12:3">12:3</A>&nbsp;Sepse, p&#235;r hirin q&#235; m&#235; &#235;sht&#235; dh&#235;n&#235;, un&#235; i them secilit prej jush t&#235; mos e vler&#235;soj&#235; veten m&#235; shum&#235; se sa duhet ta &#231;moj&#235;, por t&#235; ket&#235; nj&#235; vler&#235;sim t&#235; p&#235;rkor&#235;, sipas mas&#235;s s&#235; besimit q&#235; Per&#235;ndia i ndau secilit.</p> 
<p><A NAME="an_12:4">12:4</A>&nbsp;Sepse, sikurse n&#235; nj&#235; trup kemi shum&#235; gjymtyr&#235; dhe t&#235; gjitha gjymtyr&#235;t nuk kan&#235; t&#235; nj&#235;jt&#235;n funksion,</p> 
<p><A NAME="an_12:5">12:5</A>&nbsp;k&#235;shtu edhe ne, megjithse jemi shum&#235;, jemi nj&#235; trup n&#235; Krishtin dhe secili jemi gjymtyr&#235; t&#235; njeri tjetrit.</p> 
<p><A NAME="an_12:6">12:6</A>&nbsp;Dhe tani, duke pasur dhunti t&#235; ndryshme sipas hirit q&#235; na u dha, n&#235;se kemi profecin&#235;, t&#235; profetizojm&#235; sipas mas&#235;s s&#235; besimit;</p> 
<p><A NAME="an_12:7">12:7</A>&nbsp;n&#235;se kemi sh&#235;rbim, le t'i kushtohemi sh&#235;rbimit; po k&#235;shtu m&#235;suesi t&#235; jepet pas m&#235;simit;</p> 
<p><A NAME="an_12:8">12:8</A>&nbsp;dhe ai q&#235; nxit, le t'i kushtohet nxitjes; ai q&#235; ndan, le ta b&#235;j&#235; me thjesht&#235;si; ai q&#235; kryeson le t&#235; kryesoj&#235; me zell; ai q&#235; b&#235;n vepra m&#235;shir&#235;, le t'i b&#235;j&#235; me g&#235;zim.</p> 
<p><A NAME="an_12:9">12:9</A>&nbsp;Dashuria le t&#235; mos jet&#235; me hipokrizi; urreni t&#235; keqen dhe ngjituni pas s&#235; mir&#235;s.</p> 
<p><A NAME="an_12:10">12:10</A>&nbsp;Duani njeri tjetrin me dashuri v&#235;llaz&#235;rore; n&#235; nderim tregoni kujdes njeri me tjetrin.</p> 
<p><A NAME="an_12:11">12:11</A>&nbsp;Mos u tregoni t&#235; p&#235;rtuar n&#235; zell; jini t&#235; zjarrt&#235; n&#235; frym&#235;, sh&#235;rbeni Per&#235;ndis&#235;,</p> 
<p><A NAME="an_12:12">12:12</A>&nbsp;t&#235; g&#235;zuar n&#235; shpres&#235;, t&#235; q&#235;ndruesh&#235;m n&#235; shtr&#235;ngime, k&#235;mb&#235;ngul&#235;s n&#235; lutje;</p> 
<p><A NAME="an_12:13">12:13</A>&nbsp;ndihmoni p&#235;r nevojat e shenjtor&#235;ve, jini mikprit&#235;s.</p> 
<p><A NAME="an_12:14">12:14</A>&nbsp;Bekoni ata q&#235; ju p&#235;rndjekin, bekoni dhe mos mallkoni.</p> 
<p><A NAME="an_12:15">12:15</A>&nbsp;G&#235;zohuni me ata q&#235; g&#235;zohen, dhe qani me ata q&#235; qajn&#235;.</p> 
<p><A NAME="an_12:16">12:16</A>&nbsp;Kini t&#235; nj&#235;jtat mendime njeri me tjetrin; mos lakmoni p&#235;r lart, por rrini me t&#235; p&#235;runjurit; mos e mbani veten p&#235;r t&#235; m&#235;n&#231;ur.</p> 
<p><A NAME="an_12:17">12:17</A>&nbsp;Mos ia ktheni kurrkujt t&#235; keqen me t&#235; keqe, k&#235;rkoni t&#235; b&#235;ni t&#235; mir&#235;n p&#235;rpara gjith&#235; njer&#235;zve.</p> 
<p><A NAME="an_12:18">12:18</A>&nbsp;Po t&#235; jet&#235; e mundur dhe aq sa varet prej jush, jetoni n&#235; paqe me gjith&#235; njer&#235;zit.</p> 
<p><A NAME="an_12:19">12:19</A>&nbsp;Mos u hakmerrni p&#235;r veten tuaj, o t&#235; dashur, por i jepni vend zem&#235;rimit t&#235; Per&#235;ndis&#235;, sepse &#235;sht&#235; shkruar: ''Mua m&#235; p&#235;rket hakmarrja, un&#235; kam p&#235;r t&#235; shpaguar, thot&#235; Zoti''.</p> 
<p><A NAME="an_12:20">12:20</A>&nbsp;''N&#235; qoft&#235; se armiku yt, pra, ka uri, jepi t&#235; haj&#235;; n&#235; past&#235; etje, jepi t&#235; pij&#235;; sepse, duke b&#235;r&#235; k&#235;t&#235;, do t&#235; grumbullosh mbi krye t&#235; tij th&#235;ngjij t&#235; ndezur''.</p> 
<p><A NAME="an_12:21">12:21</A>&nbsp;Mos u mund nga e keqja, por munde t&#235; keqen me t&#235; mir&#235;n.</p> 
<p><A NAME="an_13:1">13:1</A>&nbsp;&#199;do njeri le t'i n&#235;nshtrohet pushteteve t&#235; sip&#235;rm, sepse nuk ka pushtet ve&#231;se prej Per&#235;ndis&#235;; dhe pushtetet q&#235; jan&#235;, jan&#235; caktuar nga Per&#235;ndia.</p> 
<p><A NAME="an_13:2">13:2</A>&nbsp;Prandaj ai q&#235; i kund&#235;rvihet pushtetit, i kund&#235;rvihet urdh&#235;rit t&#235; Per&#235;ndis&#235;; dhe ata q&#235; i kund&#235;rvihen do t&#235; marrin mbi vete d&#235;nimin.</p> 
<p><A NAME="an_13:3">13:3</A>&nbsp;Sepse epror&#235;t s'ke pse t'i kesh frik&#235; p&#235;r vepra t&#235; mira, por p&#235;r t&#235; k&#235;qijat; a do, pra, t&#235; mos i kesh frik&#235; pushtetit? B&#235;j t&#235; mir&#235;n, dhe do t&#235; kesh lavd&#235;rim nga ai,</p> 
<p><A NAME="an_13:4">13:4</A>&nbsp;sepse eprori &#235;sht&#235; sh&#235;rb&#235;tor i Per&#235;ndis&#235; p&#235;r ty p&#235;r t&#235; mir&#235;; por, po t&#235; b&#235;sh t&#235; k&#235;qija, druaj, sepse nuk e mban kot shpat&#235;n; sepse ai &#235;sht&#235; sh&#235;rb&#235;tor i Per&#235;ndis&#235;, hakmarr&#235;s plot zem&#235;rim kund&#235;r atij q&#235; b&#235;n t&#235; keqen.</p> 
<p><A NAME="an_13:5">13:5</A>&nbsp;Prandaj &#235;sht&#235; e nevojshme t'i n&#235;nshtroheni, jo vet&#235;m nga druajtje e zem&#235;rimit, por edhe p&#235;r arsye t&#235; nd&#235;rgjegjes.</p> 
<p><A NAME="an_13:6">13:6</A>&nbsp;Sepse p&#235;r k&#235;t&#235; paguani edhe tatimet, sepse ata jan&#235; sh&#235;rb&#235;tor&#235; t&#235; Per&#235;ndis&#235;, q&#235; i kushtohen vazhdimisht k&#235;tij sh&#235;rbimi.</p> 
<p><A NAME="an_13:7">13:7</A>&nbsp;I jepni, pra, secilit at&#235; q&#235; i takon: tatimin atij q&#235; i p&#235;rket, druajtje atij q&#235; &#235;sht&#235; p&#235;r t'u druajtur, nderimin atij q&#235; &#235;sht&#235; p&#235;r nderim.</p> 
<p><A NAME="an_13:8">13:8</A>&nbsp;Mos i kini asnj&#235; detyrim askujt, p&#235;rve&#231; se ta doni nj&#235;ri-tjetrin, sepse ai q&#235; e do tjetrin e tij e ka p&#235;rmbushur ligjin.</p> 
<p><A NAME="an_13:9">13:9</A>&nbsp;Sepse urdh&#235;rimet: ''Mos shkel kuror&#235;, mos vraj, mos vidh, mos thua d&#235;shmi t&#235; rreme, mos lakmo'', dhe n&#235; past&#235; ndonj&#235; urdh&#235;rim tjet&#235;r, p&#235;rmblidhen n&#235; k&#235;t&#235; fjal&#235;: ''Duaje t&#235; af&#235;rmin t&#235;nd porsi vetveten!''.</p> 
<p><A NAME="an_13:10">13:10</A>&nbsp;Dashuria nuk i b&#235;n keq t&#235; af&#235;rmit; dashuria, pra, &#235;sht&#235; p&#235;rmbushja e ligjit.</p> 
<p><A NAME="an_13:11">13:11</A>&nbsp;Dhe k&#235;t&#235; aq m&#235; shum&#235; duhet t&#235; b&#235;jm&#235;, duke ditur koh&#235;n, sepse tanim&#235; erdhi ora t&#235; zgjohemi nga gjumi, sepse shp&#235;timi yn&#235; &#235;sht&#235; m&#235; af&#235;r, se kur besuam.</p> 
<p><A NAME="an_13:12">13:12</A>&nbsp;Nata u thye dhe dita u afrua; le t&#235; flakim, pra, veprat e err&#235;sir&#235;s dhe t&#235; veshim arm&#235;t e drit&#235;s.</p> 
<p><A NAME="an_13:13">13:13</A>&nbsp;Le t&#235; ecim me ndershm&#235;ri, si dit&#235;n, jo n&#235; orgji dhe n&#235; dehje, jo n&#235; imoralitet dhe sensualiz&#235;m, jo n&#235; grindje e n&#235; smir&#235;.</p> 
<p><A NAME="an_13:14">13:14</A>&nbsp;Por vishuni me Zotin Jezu Krisht dhe mos tregoni kujdes p&#235;r mishin, q&#235; t'ia k&#235;naqni lakmit&#235;.</p> 
<p><A NAME="an_14:1">14:1</A>&nbsp;Pranojeni at&#235; q&#235; &#235;sht&#235; i dob&#235;t n&#235; besim, pa e qortuar p&#235;r mendimet.</p> 
<p><A NAME="an_14:2">14:2</A>&nbsp;Dikush mendon se mund t&#235; haj&#235; nga &#231;do gj&#235;, nd&#235;rsa ai q&#235; &#235;sht&#235; i dob&#235;t ha vet&#235;m barishte.</p> 
<p><A NAME="an_14:3">14:3</A>&nbsp;Ai q&#235; ha t&#235; mos e p&#235;rbuz&#235; at&#235; q&#235; nuk ha, dhe ai q&#235; nuk ha t&#235; mos gjykoj&#235; at&#235; q&#235; ha, sepse Per&#235;ndia e ka pranuar.</p> 
<p><A NAME="an_14:4">14:4</A>&nbsp;Kush je ti q&#235; gjykon sh&#235;rbyesin e tjetrit? A q&#235;ndron mbi k&#235;mb&#235; ose rr&#235;zohet, &#235;sht&#235; pun&#235; e zotit t&#235; tij, por ai do t&#235; q&#235;ndroj&#235;, sepse Per&#235;ndia &#235;sht&#235; i zoti ta b&#235;j&#235; at&#235; t&#235; q&#235;ndroj&#235; n&#235; k&#235;mb&#235;.</p> 
<p><A NAME="an_14:5">14:5</A>&nbsp;Sepse dikush e &#231;mon nj&#235; dit&#235; m&#235; shum&#235; se nj&#235; tjet&#235;r, dhe tjetri i &#231;mon t&#235; gjitha dit&#235;t nj&#235;lloj; gjithsecili t&#235; jet&#235; plot&#235;sisht i bindur n&#235; mendjen e tij.</p> 
<p><A NAME="an_14:6">14:6</A>&nbsp;Ai q&#235; e &#231;mon dit&#235;n, p&#235;r Zotin e &#231;mon; ai q&#235; nuk e &#231;mon dit&#235;n, p&#235;r Zotin nuk e ruan; kush ha, p&#235;r Zotin ha dhe i falet nderit Per&#235;ndis&#235;; dhe kush nuk ha, p&#235;r Zotin nuk ha dhe i falet nderit Per&#235;ndis&#235;.</p> 
<p><A NAME="an_14:7">14:7</A>&nbsp;Sepse asnj&#235; nga ne nuk jeton p&#235;r veten e tij dhe askush nuk vdes p&#235;r veten e tij,</p> 
<p><A NAME="an_14:8">14:8</A>&nbsp;sepse, edhe n&#235;se rrojm&#235;, rrojm&#235; p&#235;r Zotin; edhe n&#235;se vdesim, vdesim p&#235;r Zotin; pra, edhe po t&#235; rrojm&#235; ose t&#235; vdesim, t&#235; Zotit jemi.</p> 
<p><A NAME="an_14:9">14:9</A>&nbsp;Sepse p&#235;r k&#235;t&#235; edhe vdiq Krishti dhe u ngjall e u kthye n&#235; jet&#235;: q&#235; t&#235; zot&#235;roj&#235; edhe mbi t&#235; vdekurit, edhe mbi t&#235; gjall&#235;t.</p> 
<p><A NAME="an_14:10">14:10</A>&nbsp;Por ti, pse e gjykon v&#235;llan&#235; t&#235;nd? Ose p&#235;rse e p&#235;rbuz v&#235;llan&#235; t&#235;nd? T&#235; gjith&#235;, pra, do t&#235; dalim p&#235;rpara gjykat&#235;s s&#235; Krishtit.</p> 
<p><A NAME="an_14:11">14:11</A>&nbsp;Sepse &#235;sht&#235; shkruar: ''Rroj un&#235;, thot&#235; Per&#235;ndia, se &#231;do gj&#235; do t&#235; ulet para meje, dhe &#231;do gjuh&#235; do ta lavd&#235;roj&#235; Per&#235;ndin&#235;!''.</p> 
<p><A NAME="an_14:12">14:12</A>&nbsp;K&#235;shtu, pra, secili nga ne do t'i jap&#235; llogari Per&#235;ndis&#235; p&#235;r veten e vet.</p> 
<p><A NAME="an_14:13">14:13</A>&nbsp;Prandaj t&#235; mos e gjykojm&#235; m&#235; njeri tjetrin, por m&#235; tep&#235;r gjykoni k&#235;t&#235;: mos i vini gur pengese ose skandal v&#235;llait.</p> 
<p><A NAME="an_14:14">14:14</A>&nbsp;Un&#235; e di dhe jam plot&#235;sisht i bindur n&#235; Zotin Jezus, se asnj&#235; gj&#235; nuk &#235;sht&#235; e ndyr&#235; n&#235; vetvete, por p&#235;r at&#235; q&#235; &#231;mon se di&#231;ka &#235;sht&#235; e ndyr&#235;, p&#235;r at&#235; &#235;sht&#235; e ndyr&#235;.</p> 
<p><A NAME="an_14:15">14:15</A>&nbsp;Por n&#235;se v&#235;llai yt trishtohet p&#235;r shkak t&#235; nj&#235; ushqimi, ti nuk ec&#235;n m&#235; sipas dashuris&#235;; mos e b&#235;j at&#235; t&#235; humbas&#235; me ushqimin t&#235;nd at&#235; p&#235;r t&#235; cilin Krishti vdiq.</p> 
<p><A NAME="an_14:16">14:16</A>&nbsp;Prandaj le t&#235; mos shahet e mira juaj,</p> 
<p><A NAME="an_14:17">14:17</A>&nbsp;sepse mbret&#235;ria e Per&#235;ndis&#235; nuk &#235;sht&#235; t&#235; ngr&#235;n&#235;t dhe t&#235; pir&#235;t, por drejt&#235;sia, paqja dhe g&#235;zimi n&#235; Frym&#235;n e Shenjt&#235;.</p> 
<p><A NAME="an_14:18">14:18</A>&nbsp;Sepse ai q&#235; i sh&#235;rben Krishtit n&#235; k&#235;to gj&#235;ra, &#235;sht&#235; i p&#235;lqyer nga Per&#235;ndia dhe i miratuar nga njer&#235;zit.</p> 
<p><A NAME="an_14:19">14:19</A>&nbsp;Le t&#235; ndjekim, pra, ato q&#235; ndihmojn&#235; p&#235;r paqe dhe p&#235;r nd&#235;rtimin e nj&#235;ri-tjetrit.</p> 
<p><A NAME="an_14:20">14:20</A>&nbsp;Mos e prish vepr&#235;n e Per&#235;ndis&#235; p&#235;r ushqimin; v&#235;rtet, t&#235; gjitha gj&#235;ra jan&#235; t&#235; pastra, por b&#235;n keq kur dikush ha di&#231;ka q&#235; i &#235;sht&#235; penges&#235;.</p> 
<p><A NAME="an_14:21">14:21</A>&nbsp;&#201;sht&#235; mir&#235; t&#235; mos haj&#235; mish njeriu, as t&#235; mos pij&#235; ver&#235;, as t&#235; mos b&#235;j&#235; gj&#235; q&#235; mund ta &#231;oj&#235; v&#235;llan&#235; t&#235;nd t&#235; pengohet, ose t&#235; skandalizohet ose t&#235; dob&#235;son.</p> 
<p><A NAME="an_14:22">14:22</A>&nbsp;A ke besim ti? Mbaje besimin p&#235;r veten t&#235;nde p&#235;rpara Per&#235;ndis&#235;; lum ai q&#235; nuk d&#235;non veten e tij n&#235; at&#235; q&#235; miraton.</p> 
<p><A NAME="an_14:23">14:23</A>&nbsp;Por ai q&#235; &#235;sht&#235; me dy mendje, edhe sikur t&#235; haj&#235;, &#235;sht&#235; d&#235;nuar, sepse nuk ha me besim; dhe &#231;do gj&#235; q&#235; nuk b&#235;het me besim, &#235;sht&#235; m&#235;kat.</p> 
<p><A NAME="an_15:1">15:1</A>&nbsp;Edhe ne, q&#235; jemi t&#235; fort&#235;, duhet t&#235; mbajm&#235; dob&#235;sit&#235; e atyre q&#235; jan&#235; t&#235; dob&#235;t dhe jo t'i p&#235;lqejm&#235; vetes.</p> 
<p><A NAME="an_15:2">15:2</A>&nbsp;Secili nga ne le t'i p&#235;lqej&#235; t&#235; af&#235;rmit p&#235;r t&#235; mir&#235;, p&#235;r nd&#235;rtim,</p> 
<p><A NAME="an_15:3">15:3</A>&nbsp;sepse edhe Krishti nuk i p&#235;lqeu vetes s&#235; tij, por sikurse &#235;sht&#235; shkruar: ''Sharjet e atyre q&#235; t&#235; shanin ty, ran&#235; mbi mua''.</p> 
<p><A NAME="an_15:4">15:4</A>&nbsp;Sepse t&#235; gjitha gj&#235;rat q&#235; u shkruan n&#235; t&#235; kaluar&#235;n u shkruan p&#235;r m&#235;simin ton&#235;, q&#235; me an&#235; t&#235; k&#235;mb&#235;nguljes dhe t&#235; ngush&#235;llimit t&#235; Shkrimeve, t&#235; kemi shpres&#235;.</p> 
<p><A NAME="an_15:5">15:5</A>&nbsp;Dhe Per&#235;ndia i durimit dhe i ngush&#235;llimit ju dh&#235;nt&#235; juve t&#235; keni po ato mendime njeri me tjetrin, sipas Jezu Krishtit,</p> 
<p><A NAME="an_15:6">15:6</A>&nbsp;q&#235; me nj&#235; mendje t&#235; vetme dhe nj&#235; goj&#235; t&#235; vetme ta p&#235;rl&#235;vdoni Per&#235;ndin&#235;, Atin e Per&#235;ndis&#235; ton&#235; Jezu Krisht.</p> 
<p><A NAME="an_15:7">15:7</A>&nbsp;Prandaj pranoni nj&#235;ri-tjetrin, sikurse edhe Krishti na pranoi p&#235;r lavdin&#235; e Per&#235;ndis&#235;.</p> 
<p><A NAME="an_15:8">15:8</A>&nbsp;Tani un&#235; po ju them se Jezu Krishti u b&#235; sh&#235;rb&#235;tor i t&#235; rrethprer&#235;ve p&#235;r t&#235; v&#235;rtet&#235;n e Per&#235;ndis&#235;, p&#235;r t&#235; v&#235;rtetuar premtimet e dh&#235;na et&#235;rve,</p> 
<p><A NAME="an_15:9">15:9</A>&nbsp;dhe i pranoi johebrenjt&#235; p&#235;r m&#235;shir&#235; t&#235; vet, q&#235; ta l&#235;vdojn&#235; Per&#235;ndin&#235; sikurse &#235;sht&#235; shkruar: ''P&#235;r k&#235;t&#235; do t&#235; t&#235; p&#235;rl&#235;vdoj nd&#235;r kombe, dhe do t'i k&#235;ndoj lavd&#235;rime emrit t&#235;nd!''.</p> 
<p><A NAME="an_15:10">15:10</A>&nbsp;Dhe p&#235;rs&#235;ri ai thot&#235;: ''G&#235;zohuni, o njer&#235;z, me popullin e tij''.</p> 
<p><A NAME="an_15:11">15:11</A>&nbsp;Dhe p&#235;rs&#235;ri: ''Lavd&#235;roni Zotin, t&#235; gjith&#235; njer&#235;zit; dhe le ta l&#235;vdojn&#235; t&#235; gjith&#235; popujt''.</p> 
<p><A NAME="an_15:12">15:12</A>&nbsp;Dhe p&#235;rs&#235;ri Isaia thot&#235;: ''Do t&#235; mbij&#235; nj&#235; filiz nga rr&#235;nja e Jeseut dhe ai q&#235; ngrihet p&#235;r t&#235; sunduar njer&#235;zit; kombet do t&#235; shpresojn&#235; n&#235; t&#235;!''.</p> 
<p><A NAME="an_15:13">15:13</A>&nbsp;Dhe Per&#235;ndia i shpres&#235;s le t'ju mbush&#235; me &#231;far&#235;do g&#235;zimi dhe paqe me an&#235; t&#235; besimit, q&#235; t&#235; keni mbushulli n&#235; shpres&#235;, me an&#235; t&#235; fuqis&#235; s&#235; Frym&#235;s s&#235; Shenjt&#235;!</p> 
<p><A NAME="an_15:14">15:14</A>&nbsp;Dhe, sa p&#235;r ju, o v&#235;llez&#235;r, m&#235; &#235;sht&#235; mbushur mendja p&#235;r ju, se edhe ju jeni plot mir&#235;si, plot me &#231;do njohuri, t&#235; zot&#235; t&#235; k&#235;shilloni nj&#235;ri-tjetrin.</p> 
<p><A NAME="an_15:15">15:15</A>&nbsp;Por un&#235; ju shkrova n&#235; nj&#235; far&#235; shkalle m&#235; me guxim q&#235; t'ju kujtoj p&#235;r hirin q&#235; m'u dha prej Per&#235;ndis&#235;,</p> 
<p><A NAME="an_15:16">15:16</A>&nbsp;q&#235; t&#235; jem sh&#235;rb&#235;tor i Jezu Krishtit pran&#235; johebrenjve, duke punuar n&#235; sh&#235;rbes&#235;n e shenjt&#235;ruar t&#235; ungjillit t&#235; Per&#235;ndis&#235;, q&#235; oferta e johebrenjve t&#235; jet&#235; e p&#235;lqyer, dhe e shenjt&#235;ruar nga Fryma e Shenjt&#235;.</p> 
<p><A NAME="an_15:17">15:17</A>&nbsp;Kam, pra, me se t&#235; mburrem n&#235; Jezu Krishtin p&#235;r pun&#235;t q&#235; kan&#235; t&#235; b&#235;jn&#235; me Per&#235;ndin&#235;.</p> 
<p><A NAME="an_15:18">15:18</A>&nbsp;Sepse nuk do t&#235; guxoja t&#235; flas p&#235;r ndonj&#235; nga ato gj&#235;ra t&#235; cilat Krishti nuk i b&#235;ri n&#235;p&#235;rmjet meje, p&#235;r t'i sjell n&#235; d&#235;gjes johebrenjt&#235; me fjal&#235; dhe me vep&#235;r,</p> 
<p><A NAME="an_15:19">15:19</A>&nbsp;me fuqi shenjash dhe &#231;udirash, me fuqi t&#235; Frym&#235;s s&#235; Per&#235;ndis&#235;; k&#235;shtu, prej Jeruzalemit e p&#235;rqark dhe gjer n&#235; Iliri, kam kryer sh&#235;rbimin e ungjillit t&#235; Krishtit,</p> 
<p><A NAME="an_15:20">15:20</A>&nbsp;duke u p&#235;rpjekur t&#235; ungjill&#235;zoj atje ku nuk ishte i njohur emri i Krishtit, q&#235; t&#235; mos nd&#235;rtoj mbi themelin e tjet&#235;rit.</p> 
<p><A NAME="an_15:21">15:21</A>&nbsp;Por, sikurse &#235;sht&#235; shkruar: ''Ata, nd&#235;r t&#235; cil&#235;t nuk u qe shpallur, do t&#235; shohin, dhe ata q&#235; nuk kishin d&#235;gjuar p&#235;r t&#235;, do t&#235; kuptojn&#235;''.</p> 
<p><A NAME="an_15:22">15:22</A>&nbsp;Edhe p&#235;r k&#235;t&#235; arsye u pengova shum&#235; her&#235; t&#235; vij tek ju.</p> 
<p><A NAME="an_15:23">15:23</A>&nbsp;Por tani, duke mos pasur m&#235; fush&#235; veprimi p&#235;r t&#235; ungjillizuar n&#235; k&#235;to vise, dhe duke pasur prej shum&#235; vjet&#235;sh mall t&#235; vij tek ju,</p> 
<p><A NAME="an_15:24">15:24</A>&nbsp;kur t&#235; shkoj n&#235; Spanj&#235;, do t&#235; vij nd&#235;r ju; sepse shpresoj, pra, t'ju shoh dhe t&#235; m&#235; p&#235;rcillni deri atje, pasi t&#235; k&#235;naqem, sado pak, me ju.</p> 
<p><A NAME="an_15:25">15:25</A>&nbsp;Por tani un&#235; po shkoj n&#235; Jeruzalem, p&#235;r t'u sh&#235;rbyer shenjtor&#235;ve,</p> 
<p><A NAME="an_15:26">15:26</A>&nbsp;sepse atyre nga Maqedonia dhe Akaia u p&#235;lqeu t&#235; japin nj&#235; ndihmes&#235; p&#235;r t&#235; varf&#235;rit q&#235; jan&#235; nd&#235;r shenjtor&#235;t e Jeruzalemit.</p> 
<p><A NAME="an_15:27">15:27</A>&nbsp;Kjo u p&#235;lqeu atyre me t&#235; v&#235;rtet&#235;, sepse u jan&#235; debitor&#235;; sepse, n&#235; qoft&#235; se johebrenjt&#235;, pra, jan&#235; b&#235;r&#235; pjestar&#235; bashk&#235; me ta p&#235;r t&#235; mirat frym&#235;rore, kan&#235; detyr&#235; t'u sh&#235;rbejn&#235; atyre edhe me t&#235; mira materiale.</p> 
<p><A NAME="an_15:28">15:28</A>&nbsp;Si ta kem kryer k&#235;t&#235; pun&#235; dhe t'ua kem dor&#235;zuar k&#235;t&#235; fryt, do t&#235; shkoj n&#235; Spanj&#235;, duke kaluar nga ju.</p> 
<p><A NAME="an_15:29">15:29</A>&nbsp;Dhe un&#235; e di se, duke ardhur tek ju, do t&#235; vij n&#235; t&#235;r&#235;sin&#235; e bekimeve t&#235; ungjillit t&#235; Krishtit.</p> 
<p><A NAME="an_15:30">15:30</A>&nbsp;Dhe ju b&#235;j thirrje, o v&#235;llez&#235;r, p&#235;r Zotin ton&#235; Jezu Krisht dhe p&#235;r dashurin&#235; e Frym&#235;s, t&#235; luftoni bashk&#235; me mua n&#235; lutje te Per&#235;ndia p&#235;r mua,</p> 
<p><A NAME="an_15:31">15:31</A>&nbsp;q&#235; un&#235; t&#235; shp&#235;toj nga t&#235; pabes&#235;t n&#235; Jude, dhe q&#235; sh&#235;rbesa ime q&#235; po b&#235;j p&#235;r Jeruzalemin t'u p&#235;lqej&#235; shenjtor&#235;ve,</p> 
<p><A NAME="an_15:32">15:32</A>&nbsp;q&#235; un&#235; t&#235; vij tek ju, n&#235; dasht&#235; Per&#235;ndia, dhe t&#235; freskohem bashk&#235; me ju.</p> 
<p><A NAME="an_15:33">15:33</A>&nbsp;Edhe Per&#235;ndia e paqes qoft&#235; me ju t&#235; gjith&#235;. Amen.</p> 
<p><A NAME="an_16:1">16:1</A>&nbsp;Dhe un&#235; po jua rekomandoj Feb&#235;n, motr&#235;n ton&#235;, q&#235; &#235;sht&#235; dhjake e kish&#235;s q&#235; ndodhet n&#235; Kenkrea,</p> 
<p><A NAME="an_16:2">16:2</A>&nbsp;q&#235; ta pranoni n&#235; Zotin, sikurse u ka hije shenjtor&#235;ve, dhe ta ndihmoni n&#235; &#231;do gj&#235; q&#235; t&#235; ket&#235; nevoj&#235; nga ju, sepse edhe ajo ka ndihmuar shum&#235; veta, edhe mua vet&#235;.</p> 
<p><A NAME="an_16:3">16:3</A>&nbsp;U b&#235;ni t&#235; fala Prishil&#235;s dhe Akuil&#235;s, bashk&#235;pun&#235;tor&#235; t&#235; mi n&#235; Krishtin Jezus,</p> 
<p><A NAME="an_16:4">16:4</A>&nbsp;t&#235; cil&#235;t p&#235;r jet&#235;n time vun&#235; kok&#235;n n&#235; rrezik; ata i falend&#235;roj jo vet&#235;m un&#235;, por t&#235; gjitha kishat e johebrenjve.</p> 
<p><A NAME="an_16:5">16:5</A>&nbsp;I b&#235;ni t&#235; fala edhe kish&#235;s q&#235; &#235;sht&#235; n&#235; sht&#235;pin&#235; e tyre, t&#235; fala edhe Epenetit tim t&#235; dashur, i cili &#235;sht&#235; fryti i par&#235; i Akais&#235; n&#235; Krishtin.</p> 
<p><A NAME="an_16:6">16:6</A>&nbsp;T&#235; fala Maris&#235;, e cila u mundua shum&#235; p&#235;r ne.</p> 
<p><A NAME="an_16:7">16:7</A>&nbsp;T&#235; fala Andronikut dhe Juni&#235;s, kush&#235;rinj t&#235; mi dhe shok&#235; burgu, t&#235; cil&#235;t jan&#235; dalluar midis apostujve dhe kan&#235; qen&#235; n&#235; Krishtin p&#235;rpara meje.</p> 
<p><A NAME="an_16:8">16:8</A>&nbsp;T&#235; fala Ampliut, t&#235; dashurit tim n&#235; Zotin.</p> 
<p><A NAME="an_16:9">16:9</A>&nbsp;T&#235; fala Urbanit, bashk&#235;pun&#235;torit ton&#235; n&#235; Krishtin dhe Stakit tim t&#235; dashur.</p> 
<p><A NAME="an_16:10">16:10</A>&nbsp;T&#235; fala Apelit, t&#235; provuarit n&#235; Krishtin. T&#235; fala atyre t&#235; sht&#235;pis&#235; s&#235; Aristobulit.</p> 
<p><A NAME="an_16:11">16:11</A>&nbsp;T&#235; fala Herodionit, kush&#235;ririt tim. T&#235; fala atyre t&#235; sht&#235;pis&#235; s&#235; Narkisit q&#235; jan&#235; n&#235; Zotin.</p> 
<p><A NAME="an_16:12">16:12</A>&nbsp;U b&#235;ni t&#235; fala Trifen&#235;s dhe Trifoz&#235;s, t&#235; cilat mundohen n&#235; Zotin. T&#235; fala Persid&#235;s s&#235; dashur, e cila &#235;sht&#235; munduar shum&#235; n&#235; Zotin.</p> 
<p><A NAME="an_16:13">16:13</A>&nbsp;T&#235; fala Rufit, t&#235; zgjedhurit n&#235; Zotin, dhe n&#235;n&#235;s s&#235; tij q&#235; &#235;sht&#235; edhe imja.</p> 
<p><A NAME="an_16:14">16:14</A>&nbsp;T&#235; fala Asinkritit, Flegontit, Erm&#235;s, Patrob&#235;s, Ermit dhe v&#235;llez&#235;rve q&#235; jan&#235; me ta.</p> 
<p><A NAME="an_16:15">16:15</A>&nbsp;T&#235; fala Filologut, Julis&#235;, Nereut dhe motr&#235;s s&#235; tij Olimp&#235;s, dhe gjith&#235; shenjtor&#235;ve q&#235; jan&#235; me ta.</p> 
<p><A NAME="an_16:16">16:16</A>&nbsp;P&#235;rsh&#235;ndetni njeri tjetrin me nj&#235; t&#235; puthur t&#235; shenjt&#235;; kishat e Krishtit ju p&#235;rsh&#235;ndesin.</p> 
<p><A NAME="an_16:17">16:17</A>&nbsp;Tani un&#235; ju b&#235;j thirrje, o v&#235;llez&#235;r, t&#235; ruheni nga ata q&#235; shkaktojn&#235; p&#235;r&#231;arje dhe skandale kund&#235;r doktrin&#235;s q&#235; keni m&#235;suar dhe t&#235; largoheni nga ata;</p> 
<p><A NAME="an_16:18">16:18</A>&nbsp;sepse ata nuk i sh&#235;rbejn&#235; Zotit ton&#235; Jezu Krisht, por barkut t&#235; tyre, dhe me fjal&#235; t&#235; &#235;mbla dhe t&#235; bukura g&#235;njejn&#235; zemrat e t&#235; thjeshtit?.</p> 
<p><A NAME="an_16:19">16:19</A>&nbsp;Sepse t&#235; bindurit tuaj arriti kudo; prandaj un&#235; g&#235;zohem p&#235;r ju; dhe d&#235;shiroj q&#235; t&#235; jeni t&#235; m&#235;ncur p&#235;r t&#235; mir&#235;n dhe t&#235; thjesht p&#235;r t&#235; keqen.</p> 
<p><A NAME="an_16:20">16:20</A>&nbsp;Tani Per&#235;ndia e paqes do ta d&#235;rmoj&#235; s&#235; shpejti Satanan&#235; n&#235;n k&#235;mb&#235;t tuaja. Hiri i Zotit ton&#235; Jezu Krisht qoft&#235; me ju.</p> 
<p><A NAME="an_16:21">16:21</A>&nbsp;Timoteu, bashk&#235;pun&#235;tori im, Luci, Jasoni dhe Sosipatri, kush&#235;rinj t&#235; mi, ju p&#235;rshendesin.</p> 
<p><A NAME="an_16:22">16:22</A>&nbsp;Un&#235;, Terci, q&#235; shkrova k&#235;t&#235; let&#235;r ju p&#235;rsh&#235;ndes n&#235; Zotin.</p> 
<p><A NAME="an_16:23">16:23</A>&nbsp;Gai, mikprit&#235;si im dhe i mbar&#235; kish&#235;s, ju b&#235;n t&#235; fala. Erasti, ark&#235;tari i qytetit, dhe v&#235;llai Kuarti, ju d&#235;rgojn&#235; t&#235; fala.</p> 
<p><A NAME="an_16:24">16:24</A>&nbsp;Hiri i Zotit ton&#235; Jezu Krisht qoft&#235; me ju t&#235; gjith&#235;. Amen.</p> 
<p><A NAME="an_16:25">16:25</A>&nbsp;Dhe atij q&#235; mund t'ju forcoj&#235; juve sipas ungjillit tim dhe predikimit t&#235; Jezu Krishtit, sipas zbules&#235;s s&#235; misterit, t&#235; mbajtur fshehur prej koh&#235;sh t&#235; pasosur,</p> 
<p><A NAME="an_16:26">16:26</A>&nbsp;por tani u shfaq e u zbulua me an&#235; t&#235; Shkrimeve t&#235; profet&#235;ve, sipas urdh&#235;rimit t&#235; Per&#235;ndis&#235; t&#235; p&#235;rjetshme dhe u njoh nd&#235;r t&#235; gjitha kombet, p&#235;r t'i sjell&#235; n&#235; d&#235;gjes&#235;n e besimit,</p> 
<p><A NAME="an_16:27">16:27</A>&nbsp;Per&#235;ndis&#235;, t&#235; vetmin t&#235; ditsh&#235;m, i qoft&#235; lavdi n&#235; p&#235;rjet&#235;si me an&#235; t&#235; Jezu Krishtit. Amen.</p> 
<p><HR>
<CENTER>
<A HREF="co1">Next: 1 Corinthians</A></CENTER>
</BODY>
</HTML>
