<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Isaiah</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="sol">Previous</A>&nbsp;
<A HREF="jer">Next</A>&nbsp;
</CENTER>
<HR>
</p> <h3 align="center" align="center">Danish Bible: Isaiah</h3> 
<p><A NAME="an_1:1">1:1</A>&nbsp;Det Syn, Esajas, Amoz's S&#248;n, skuede om Juda og Jerusalem, i de dage da Uzzija, Jotam, Akaz og Ezekias var Konger i Juda.</p> 
<p><A NAME="an_1:2">1:2</A>&nbsp;H&#248;r, I Himle, lyt, du Jord, thi HERREN taler: B&#248;rn har jeg opf&#248;dt og fostret, men de forbr&#248;d sig imod mig.</p> 
<p><A NAME="an_1:3">1:3</A>&nbsp;En Okse kender sin Ejer, et &#198;sel sin Herres Krybbe; men Israel kender intet, mit Folk kan intet fatte.</p> 
<p><A NAME="an_1:4">1:4</A>&nbsp;Ve det syndefulde Folk, en br&#248;detynget Sl&#230;gt, Ugerningsm&#230;nds &#198;t, vanartede B&#248;rn! De svigtede HERREN, lod h&#229;nt om Israels Hellige, vendte ham Ryg.</p> 
<p><A NAME="an_1:5">1:5</A>&nbsp;Kan I t&#229;le flere Hug, siden I stadig falder fra? Kun S&#229;r er Hovedet, sygt hele Hjertet;</p> 
<p><A NAME="an_1:6">1:6</A>&nbsp;fra Fods&#229;l til isse er intet helt kun Fl&#230;nger, Strimer og friske S&#229;r; de er ej trykket ud, ej heller forbundet og ikke lindret med Olie.</p> 
<p><A NAME="an_1:7">1:7</A>&nbsp;Eders Land er &#248;de, eders Byer br&#230;ndt, fremmede &#230;der eders Jord for eders &#216;jne s&#229; &#248;de som ved Sodomas Undergang.</p> 
<p><A NAME="an_1:8">1:8</A>&nbsp;Zions Datter er levnet som en Hytte i en Ving&#229;rd, et Vagtskur i en Gr&#230;skarmark en omringet By.</p> 
<p><A NAME="an_1:9">1:9</A>&nbsp;Havde ikke H&#230;rskarers HERRE levnet os en Rest, da var vi som Sodoma, ligned Gomorra.</p> 
<p><A NAME="an_1:10">1:10</A>&nbsp;L&#229;n &#216;re til HERRENs Ord I Sodomadommere, lyt til vor Guds &#197;benbaring, du Gomorrafolk!</p> 
<p><A NAME="an_1:11">1:11</A>&nbsp;Hvad skal jeg med alle eders Slagtofre? siger HERREN;jeg er m&#230;t af V&#230;derbr&#230;ndofre, af Fedekalves Fedt, har ej Lyst til Blod af Okser og Lam og Bukke.</p> 
<p><A NAME="an_1:12">1:12</A>&nbsp;N&#229;r I kommer at stedes for mit &#197;syn, hvo kr&#230;ver da af jer, at min Forg&#229;rd trampes ned?</p> 
<p><A NAME="an_1:13">1:13</A>&nbsp;Bring ej flere tomme Afgr&#248;deofre, vederstyggelig Offerr&#248;g er de mig! Nym&#229;nefest, Sabbat og festligt St&#230;vne jeg afskyr Uret og festlig Samling.</p> 
<p><A NAME="an_1:14">1:14</A>&nbsp;Eders Nym&#229;nefester og H&#248;jtider hader min, Sj&#230;l de er mig en Byrde, jeg er tr&#230;t af at b&#230;re.</p> 
<p><A NAME="an_1:15">1:15</A>&nbsp;Breder I H&#230;nderne ud, skjuler jeg &#216;jnene for jer. Hvor meget I s&#229; end beder, jeg h&#248;rer det ikke. Eders H&#230;nder er fulde af Blod;</p> 
<p><A NAME="an_1:16">1:16</A>&nbsp;tv&#230;t jer, rens jer, bort med de onde Gerninger fra mine &#216;jne! H&#248;r op med det onde,</p> 
<p><A NAME="an_1:17">1:17</A>&nbsp;l&#230;r det gode, l&#230;g Vind p&#229;, hvad Ret er; hj&#230;lp fortrykte, skaf faderl&#248;se Ret, f&#248;r Enkens Sag!</p> 
<p><A NAME="an_1:18">1:18</A>&nbsp;Kom, lad os g&#229; i Rette med hinanden, siger HERREN. Er eders Synder som Skarlagen, de skal blive hvide som Sne; er de end r&#248;de som Purpur, de skal dog blive som Uld.</p> 
<p><A NAME="an_1:19">1:19</A>&nbsp;Lyder I villigt, skal I &#230;de Landets Goder;</p> 
<p><A NAME="an_1:20">1:20</A>&nbsp;st&#229;r I genstridigt imod, skal I &#230;des af Sv&#230;rd. Thi HERRENs Mund har talt.</p> 
<p><A NAME="an_1:21">1:21</A>&nbsp;At den skulde ende som Sk&#248;ge, den trofaste By, Zion, s&#229; fuld af Ret, Retf&#230;rdigheds Hjem, men nu er der Mordere.</p> 
<p><A NAME="an_1:22">1:22</A>&nbsp;Dit S&#248;lv er blevet til Slagger, din Vin er sp&#230;det med Vand.</p> 
<p><A NAME="an_1:23">1:23</A>&nbsp;T&#248;jlesl&#248;se er dine F&#248;rere, Venner med Tyve; Gaver elsker de alle, jager efter Stikpenge, skaffer ej faderl&#248;se Ret og tager sig ikke af Enkens Sag.</p> 
<p><A NAME="an_1:24">1:24</A>&nbsp;Derfor lyder det fra Herren, H&#230;rskarers HERRE, Israels V&#230;ldige: "Min Geng&#230;lds Ve over Avindsm&#230;nd, min H&#230;vn over Fjender!</p> 
<p><A NAME="an_1:25">1:25</A>&nbsp;Jeg vender min H&#229;nd imod dig, renser ud dine Slagger i Ovnen og udskiller alt dit Bly.</p> 
<p><A NAME="an_1:26">1:26</A>&nbsp;Jeg giver dig Dommere som fordum, R&#229;dsherrer som f&#248;r; s&#229; kaldes du Retf&#230;rdigheds By, den trofaste Stad.</p> 
<p><A NAME="an_1:27">1:27</A>&nbsp;Zion genl&#248;ses ved Ret, de omvendte der ved Retf&#230;rd.</p> 
<p><A NAME="an_1:28">1:28</A>&nbsp;Men Overtr&#230;dere og Syndere knuses til Hobe; hvo HERREN svigter, forg&#229;r.</p> 
<p><A NAME="an_1:29">1:29</A>&nbsp;Thi Skam vil I f&#229; af de Ege, I elsker, Skuffelse af Lundene, I s&#230;tter s&#229; h&#248;jt;</p> 
<p><A NAME="an_1:30">1:30</A>&nbsp;thi I bliver som en Eg med visnende L&#248;v, som en Lund, hvor der ikke er Vand.</p> 
<p><A NAME="an_1:31">1:31</A>&nbsp;Den st&#230;rke bliver til Bl&#229;r, hans V&#230;rk til en Gnist; begge br&#230;nder med hinanden, og ingen slukker.</p> 
<p><A NAME="an_2:1">2:1</A>&nbsp;Dette er, hvad Esajas, Amoz's S&#248;n, skuede om Jerusalem:</p> 
<p><A NAME="an_2:2">2:2</A>&nbsp;Det skal ske i de sidste Dage, at HERRENs Huses Bjerg, grundf&#230;stet p&#229; Bjergenes Top, skal l&#248;fte sig op over H&#248;jene. Did skal Folkene str&#248;mme</p> 
<p><A NAME="an_2:3">2:3</A>&nbsp;og talrige Folkeslag vandre: "Kom, lad os drage til HERRENs Bjerg, til Jakobs Guds Hus; han skal l&#230;re os sine Veje, s&#229; vi kan g&#229; p&#229; hans Stier; thi fra Zion udg&#229;r &#197;benbaring, fra Jerusalem, HERRENs Ord:"</p> 
<p><A NAME="an_2:4">2:4</A>&nbsp;Da d&#248;mmer han Folk imellem, skifter Ret mellem talrige Folkeslag; deres Sv&#230;rd skal de smede til Plovjern, deres Spyd til Ving&#229;rdsknive; Folk skal ej l&#248;fte Sv&#230;rd mod Folk, ej &#248;ve sig i V&#229;benf&#230;rd mer.</p> 
<p><A NAME="an_2:5">2:5</A>&nbsp;Kom, Jakobs Hus, lad os vandre i HERRENs Lys!</p> 
<p><A NAME="an_2:6">2:6</A>&nbsp;Thi du forsk&#248;d dit Folk, Jakobs Hus; de er fulde af &#216;stens V&#230;sen og sp&#229;r, som var de Filistre, giver Folk fra Udlandet H&#229;ndslag.</p> 
<p><A NAME="an_2:7">2:7</A>&nbsp;Deres Land er fuldt af S&#248;lv og Guld, tall&#248;se er deres Skatte; deres Land er fuldt af Heste, tall&#248;se er deres vogne;</p> 
<p><A NAME="an_2:8">2:8</A>&nbsp;deres Land er fuldt af Afguder, de tilbeder V&#230;rk af deres H&#230;nder, Ting, deres Fingre har lavet.</p> 
<p><A NAME="an_2:9">2:9</A>&nbsp;Men b&#248;jes skal Mennesket, Manden ydmyges, tilgiv dem ikke!</p> 
<p><A NAME="an_2:10">2:10</A>&nbsp;G&#229; ind i Klippen, skjul dig, i St&#248;vet for HERRENs R&#230;dsel, hans H&#248;jheds Herlighed!</p> 
<p><A NAME="an_2:11">2:11</A>&nbsp;Sine stolte &#216;jne skal Mennesket sl&#229; ned, M&#230;ndenes Hovmod skal b&#248;jes, og HERREN alene v&#230;re h&#248;j p&#229; hin Dag.</p> 
<p><A NAME="an_2:12">2:12</A>&nbsp;Thi en Dag har H&#230;rskarers HERRE mod alt det h&#248;je og knejsende, mod alt oph&#248;jet og stolt,</p> 
<p><A NAME="an_2:13">2:13</A>&nbsp;med alle Libanons Cedre, de knejsende h&#248;je, og alle Basans Ege,</p> 
<p><A NAME="an_2:14">2:14</A>&nbsp;mod alle knejsende Bjerge og alle h&#248;je Fjelde,</p> 
<p><A NAME="an_2:15">2:15</A>&nbsp;mod alle stolte T&#229;rne og alle stejle Mure,</p> 
<p><A NAME="an_2:16">2:16</A>&nbsp;mod alle Tarsisskibe og hver en kostelig Ladning.</p> 
<p><A NAME="an_2:17">2:17</A>&nbsp;Da skal Menneskets Stolthed b&#248;jes, M&#230;ndenes Hovmod ydmyges. og HERREN alene v&#230;re h&#248;j p&#229; hin Dag.</p> 
<p><A NAME="an_2:18">2:18</A>&nbsp;Afguderne skal helt forsvinde.</p> 
<p><A NAME="an_2:19">2:19</A>&nbsp;Og man skal g&#229; ind i Klippehuler og Jordhuller for HERRENs R&#230;dsel, hans H&#248;jheds Herlighed n&#229;r han st&#229;r op for at forf&#230;rde Jorden.</p> 
<p><A NAME="an_2:20">2:20</A>&nbsp;P&#229; hin Dag skal Mennesket sl&#230;nge sine Guder af S&#248;lv og Guld, som han lavede sig for at tilbede dem, hen til Muldvarpe og Flagermus</p> 
<p><A NAME="an_2:21">2:21</A>&nbsp;for at g&#229; ind i Klipperevner og Fjeldkl&#248;fter for HERRENs R&#230;dsel, hans H&#248;jheds Herlighed, n&#229;r han st&#229;r op for at forf&#230;rde Jorden.</p> 
<p><A NAME="an_2:22">2:22</A>&nbsp;Sl&#229; ikke mer eders Lid til Mennesker, i hvis N&#230;se der kun er flygtig &#197;nde, thi hvad er de at regne for?</p> 
<p><A NAME="an_3:1">3:1</A>&nbsp;Thi se, HERREN, H&#230;rskarers HERRE, fratager Jerusalem og Juda st&#248;tte og Stav, hver St&#248;tte af Br&#248;d og hver st&#248;tte af vand:</p> 
<p><A NAME="an_3:2">3:2</A>&nbsp;Helt og Krigsmand, Dommer og Profet, Sp&#229;mand og &#198;ldste,</p> 
<p><A NAME="an_3:3">3:3</A>&nbsp;Halvhundredf&#248;rer og Stormand, R&#229;dsherre og, H&#229;ndv&#230;rksmester og den, der er kyndig i Trolddom.</p> 
<p><A NAME="an_3:4">3:4</A>&nbsp;Jeg giver dem Drenge til &#216;verster, Drengek&#229;dhed skal herske over dem.</p> 
<p><A NAME="an_3:5">3:5</A>&nbsp;I Folket undertrykker den ene den anden, hver sin N&#230;ste; Dreng s&#230;tter sig op imod Olding, Usling mod H&#230;dersmand.</p> 
<p><A NAME="an_3:6">3:6</A>&nbsp;N&#229;r da en Mand tager fat p&#229; en anden i hans F&#230;drenehus og siger: "Du har en Kappe, du skal v&#230;re vor Hersker, under dig skal dette faldef&#230;rdige Rige st&#229;!"</p> 
<p><A NAME="an_3:7">3:7</A>&nbsp;s&#229; svarer han p&#229; hin Dag: "Jeg vil ikke v&#230;re S&#229;rl&#230;ge! Jeg har hverken Br&#248;d eller Kl&#230;der i Huset, g&#248;r ikke mig til Folkets Overhoved!"</p> 
<p><A NAME="an_3:8">3:8</A>&nbsp;Thi Jerusalem snubler, og Juda falder, fordi de med Tunge og Gerning er mod HERREN i Trods mod hans Herligheds &#216;jne.</p> 
<p><A NAME="an_3:9">3:9</A>&nbsp;Deres Ansigtsudtryk vidner imod dem; de kundg&#248;r deres Synd som Sodoma, d&#248;lger intet. Ve deres Sj&#230;l, de styrted sig selv i V&#229;de.</p> 
<p><A NAME="an_3:10">3:10</A>&nbsp;Salige de retf&#230;rdige, dem g&#229;r det godt, deres Gerningers frugt skal de nyde;</p> 
<p><A NAME="an_3:11">3:11</A>&nbsp;ve den gudl&#248;se, ham g&#229;r det ilde; han f&#229;r, som hans H&#230;nder har gjort.</p> 
<p><A NAME="an_3:12">3:12</A>&nbsp;Mit, Folk har en Dreng ved Styret, og over det hersker Kvinder. Dine Ledere, mit Folk, leder, vild, g&#248;r Vejen, du, vandrer, vildsom.</p> 
<p><A NAME="an_3:13">3:13</A>&nbsp;Til Rettergang er HERREN tr&#229;dt frem, han t&#229;r og vil d&#248;mme sit Folk.</p> 
<p><A NAME="an_3:14">3:14</A>&nbsp;HERREN m&#248;der til Doms med de &#198;ldste i sit Folk og dets Fyrster: "Det er jer, som gnaved Ving&#229;rden af, I har Rov fra den arme til Huse.</p> 
<p><A NAME="an_3:15">3:15</A>&nbsp;Hvor kan I tr&#230;de p&#229; mit Folk og male de arme s&#248;nder?" s&#229; lyder det fra Herren, H&#230;rskarers HERRE.</p> 
<p><A NAME="an_3:16">3:16</A>&nbsp;HERREN siger: Eftersom Zions D&#248;tre bryster sig og g&#229;r med knejsende Nakke og k&#230;lne Blikke, g&#229;r med trippende Gang og med raslende Ankelk&#230;der -</p> 
<p><A NAME="an_3:17">3:17</A>&nbsp;g&#248;r Herren issen skaldet p&#229; Zions D&#248;tre og blotter deres Tindingers Lokker.</p> 
<p><A NAME="an_3:18">3:18</A>&nbsp;P&#229; hin Dag afriver Herren al deres Pynt: Ankelringe, Pandeb&#229;nd, Halvm&#229;ner,</p> 
<p><A NAME="an_3:19">3:19</A>&nbsp;Perler, Armb&#229;nd, Flor,</p> 
<p><A NAME="an_3:20">3:20</A>&nbsp;Hovedsmykker, Ankelk&#230;der, B&#230;lter, Lugted&#229;ser, Trylleringe,</p> 
<p><A NAME="an_3:21">3:21</A>&nbsp;Fingerringe,N&#230;seringe,</p> 
<p><A NAME="an_3:22">3:22</A>&nbsp;Festkl&#230;der, Underdragter, Sjaler, Tasker,</p> 
<p><A NAME="an_3:23">3:23</A>&nbsp;Spejle, Lin, Hovedb&#229;nd og Sl&#248;r.</p> 
<p><A NAME="an_3:24">3:24</A>&nbsp;For Vellugt kommer der Stank, i Stedet for B&#230;lte Reb, for Fletninger skaldet Isse, for Stadskl&#230;der S&#230;k om Hofte, for Sk&#248;nhedsm&#230;rke Br&#230;ndem&#230;rke.</p> 
<p><A NAME="an_3:25">3:25</A>&nbsp;Dine M&#230;nd skal falde for Sv&#230;rd, dit unge Mandskab i Strid.</p> 
<p><A NAME="an_3:26">3:26</A>&nbsp;Hendes Porte skal sukke og klage og hun sidde ensom p&#229; Jorden.</p> 
<p><A NAME="an_4:1">4:1</A>&nbsp;Syv Kvinder skal p&#229; hin Dag gribe fat i een Mand og sige: "Vi vil &#230;de vort eget Br&#248;d og holde os selv med Kl&#230;der, blot vi m&#229; b&#230;re dit Navn. Tag Van&#230;ren fra os!"</p> 
<p><A NAME="an_4:2">4:2</A>&nbsp;P&#229; hin Dag Bliver HERRENs spire til Fryd og &#198;re og Landets Frugt til Stolthed og Smykke for de undslupne i Israel.</p> 
<p><A NAME="an_4:3">4:3</A>&nbsp;Den, som er levnet i Zion og blevet tilovers i Jerusalem, skal kaldes hellig, enhver, der er indskrevet til Livet i Jerusalem,</p> 
<p><A NAME="an_4:4">4:4</A>&nbsp;n&#229;r Herren f&#229;r aftv&#230;ttet Zions D&#248;tres Smuds og bortskyllet Jerusalems Blodskyld fra dets Midte med Doms og Udrensnings &#197;nd.</p> 
<p><A NAME="an_4:5">4:5</A>&nbsp;Da skaber Herren over hvert et Sted p&#229; Zions Bjerg og over dets Festforsamlinger en Sky om Dagen og R&#248;g med luende Ildsk&#230;r om Natten; thi over alt, hvad herligt er, skal der v&#230;re et D&#230;kke</p> 
<p><A NAME="an_4:6">4:6</A>&nbsp;og Ly til Skygge mod Hede og til Sk&#230;rm og Skjul mod Skybrud og Regn.</p> 
<p><A NAME="an_5:1">5:1</A>&nbsp;Jeg vil synge en Sang om min Ven, en K&#230;rlighedssang om hans Ving&#229;rd: Min Ven, han havde en Ving&#229;rd p&#229; en frugtbar H&#248;j.</p> 
<p><A NAME="an_5:2">5:2</A>&nbsp;Han grov den, rensed den for Sten og plantede &#230;dle Ranker; han bygged et Vagtt&#229;rn deri og huggede ogs&#229; en Perse. Men den bar vilde Druer, sk&#248;nt han ventede H&#248;st af &#230;dle.</p> 
<p><A NAME="an_5:3">5:3</A>&nbsp;Og nu, Jerusalems Borgere, Judas M&#230;nd, skift Ret mellem mig og min Ving&#229;rd!</p> 
<p><A NAME="an_5:4">5:4</A>&nbsp;Hvad mer var at g&#248;re ved Ving&#229;rden, hvad lod jeg ugjort? Hvi bar den vilde Druer, sk&#248;nt jeg ventede H&#248;st af &#230;dle?</p> 
<p><A NAME="an_5:5">5:5</A>&nbsp;S&#229; vil jeg da lade jer vide, hvad jeg vil g&#248;re ved min Ving&#229;rd: Nedrive dens Hegn, s&#229; den &#230;des op, nedbryde dens Mur, s&#229; den trampes ned!</p> 
<p><A NAME="an_5:6">5:6</A>&nbsp;Jeg l&#230;gger den &#248;de; den skal ikke besk&#230;res og ikke graves, men gro sammen i Torn og Tidsel; og Skyerne giver jeg P&#229;bud om ikke at sende den Regn.</p> 
<p><A NAME="an_5:7">5:7</A>&nbsp;Thi H&#230;rskarers HERREs Ving&#229;rd er Israels Hus, og Judas M&#230;nd er hans Yndlingsplantning. Han vented p&#229; Retf&#230;rd se, der kom Letf&#230;rd, han vented p&#229; Lov se, Skrig over Rov!</p> 
<p><A NAME="an_5:8">5:8</A>&nbsp;Ve dem, der f&#248;jer Hus til Hus, dem, der l&#230;gger Mark til Mark, s&#229; der ikke er Plads tilbage, men kun I har Landet i Eje.</p> 
<p><A NAME="an_5:9">5:9</A>&nbsp;Det lyder i mine &#216;rer fra H&#230;rskarers HERRE: "For vist skal de mange Huse blive &#248;de, de store og smukke skal ingen bebo;</p> 
<p><A NAME="an_5:10">5:10</A>&nbsp;thi p&#229; ti T&#248;nder Vinland skal h&#248;stes en Bat, af en Homers Uds&#230;d skal h&#248;stes en Efa.</p> 
<p><A NAME="an_5:11">5:11</A>&nbsp;Ve dem, der &#229;rle jager efter Drik og ud p&#229; Natten blusser af Vin!</p> 
<p><A NAME="an_5:12">5:12</A>&nbsp;Med Citre og Harper holder de Gilde, med H&#229;ndpauker, Fl&#248;jter og Vin, men ser ikke HERRENs Gerning, har ej Syn for hans H&#230;nders V&#230;rk.</p> 
<p><A NAME="an_5:13">5:13</A>&nbsp;Derfor skal mit Folk f&#248;res bort, f&#248;r det ved det, dets Adel blive Hungerens Bytte, dets Hob vansm&#230;gte af T&#248;rst.</p> 
<p><A NAME="an_5:14">5:14</A>&nbsp;Derfor vokser D&#248;dsrigets Gridskhed, det spiler sit Gab uden Gr&#230;nse; dets Storm&#230;nd styrter derned, dets larmende, lystige Sl&#230;ng.</p> 
<p><A NAME="an_5:15">5:15</A>&nbsp;Mennesket b&#248;jes, og Manden ydmyges, de stolte sl&#229;r &#216;jnene ned;</p> 
<p><A NAME="an_5:16">5:16</A>&nbsp;men H&#230;rskarers HERRE oph&#248;jes ved Dommen, den hellige Gud bliver helliget ved Retf&#230;rd.</p> 
<p><A NAME="an_5:17">5:17</A>&nbsp;Og der g&#229;r F&#229;r p&#229; Gr&#230;s, Geder afgnaver omkomnes Tomter.</p> 
<p><A NAME="an_5:18">5:18</A>&nbsp;Ve dem, der tr&#230;kker Straffen hid med Br&#248;dens Skagler og Syndebod hid som med Vognreb,</p> 
<p><A NAME="an_5:19">5:19</A>&nbsp;som siger: "Lad ham skynde sig, haste med sit V&#230;rk, s&#229; vi f&#229;r det at se; lad Israels Helliges R&#229;d dog komme snart, at vi kan kende det!"</p> 
<p><A NAME="an_5:20">5:20</A>&nbsp;Ve dem, der kalder ondt for godt og godt for ondt, g&#248;r M&#248;rke til Lys og Lys til M&#248;rke, g&#248;r beskt til s&#248;dt og s&#248;dt til beskt!</p> 
<p><A NAME="an_5:21">5:21</A>&nbsp;Ve dem, der tykkes sig vise og er kloge i egne Tanker!</p> 
<p><A NAME="an_5:22">5:22</A>&nbsp;Ve dem, der er Helte til at drikke Vin og v&#230;ldige til at blande st&#230;rke Drikke,</p> 
<p><A NAME="an_5:23">5:23</A>&nbsp;som for Gave giver den skyldige Ret og r&#248;ver den skyldfri Retten, han har.</p> 
<p><A NAME="an_5:24">5:24</A>&nbsp;Derfor, som Ildens Tunge &#230;der Str&#229; og H&#248; synker sammen i Luen, s&#229; skal deres Rod blive r&#229;dden, deres Blomst henvejres som St&#248;v; thi om H&#230;rskarers HERRERs Lov lod de h&#229;nt og ringeagted Israels Helliges Ord.</p> 
<p><A NAME="an_5:25">5:25</A>&nbsp;S&#229; blusser da HERRENs Vrede mod hans Folk, og han udr&#230;kker H&#229;nden imod det og sl&#229;r det, s&#229; Bjergene sk&#230;lver og Ligene ligger som Skarn p&#229; Gaden. Men trods alt har hans Vrede ej lagt sig, hans H&#229;nd er fremdeles rakt ud.</p> 
<p><A NAME="an_5:26">5:26</A>&nbsp;For et Folk i det fjerne l&#248;fter han Banner og fl&#248;jter det hid fra Jordens Ende; og se, det kommer hastigt og let.</p> 
<p><A NAME="an_5:27">5:27</A>&nbsp;Ingen iblandt dem er tr&#230;t eller snubler, ingen blunder, og ingen sover; B&#230;ltet om L&#230;nden l&#248;snes ikke, Skoens Rem springer ikke op;</p> 
<p><A NAME="an_5:28">5:28</A>&nbsp;hv&#230;ssede er dets Pile, alle dets Buer sp&#230;ndte; som Flint er Hestenes Hove, dets Vognhjul som Hvirvelvind.</p> 
<p><A NAME="an_5:29">5:29</A>&nbsp;Det har et Br&#248;l som en L&#248;ve, br&#248;ler som unge L&#248;ver, brummende griber det Byttet, bj&#230;rger det, ingen kan fri det.</p> 
<p><A NAME="an_5:30">5:30</A>&nbsp;Men p&#229; hin Dag skal der bryde en Brummen l&#248;s imod det, som n&#229;r Havet brummer; og skuer det ud over Jorden, se, da er der Tr&#230;ngselsm&#248;rke, Lyset slukkes af tykke Skyer.</p> 
<p><A NAME="an_6:1">6:1</A>&nbsp;I Kong Uzzijas D&#248;ds&#229;r s&#229; jeg Herren sidde p&#229; en s&#229;re h&#248;j Trone, og hans Sl&#230;b fyldte Helligdommen.</p> 
<p><A NAME="an_6:2">6:2</A>&nbsp;Serafer stod hos ham, hver med seks Vinger; med de to skjulte de Ansigtet, med de to F&#248;dderne, og med de to fl&#248;j de;</p> 
<p><A NAME="an_6:3">6:3</A>&nbsp;og de r&#229;bte til hverandre: "Hellig, hellig, hellig er H&#230;rskarers HERRE, al Jorden er fuld af hans Herlighed!"</p> 
<p><A NAME="an_6:4">6:4</A>&nbsp;Og D&#248;rstolpernes H&#230;ngsler rystede ved R&#229;bet, medens Templet fyldtes af R&#248;g.</p> 
<p><A NAME="an_6:5">6:5</A>&nbsp;Da sagde jeg: "Ve mig, det er ude med mig, thi jeg er en Mand med urene L&#230;ber, og jeg bor i et Folk med urene L&#230;ber, og nu har mine &#216;jne set Kongen, H&#230;rskarers HERRE!"</p> 
<p><A NAME="an_6:6">6:6</A>&nbsp;Men en af Seraferne fl&#248;j hen til mig; og han havde i H&#229;nden et gl&#248;dende Kul, som han med en Tang havde taget fra Alteret;</p> 
<p><A NAME="an_6:7">6:7</A>&nbsp;det lod han r&#248;re min Mund og sagde: "Se, det har r&#248;rt dine L&#230;ber; din Skyld er borte, din Synd er sonet!"</p> 
<p><A NAME="an_6:8">6:8</A>&nbsp;S&#229; h&#248;rte jeg Herren sige: "Hvem skal jeg sende, hvem vil g&#229; Bud for os?" Og jeg sagde: "Her er jeg, send mig!"</p> 
<p><A NAME="an_6:9">6:9</A>&nbsp;Da sagde han: "G&#229; hen og sig til det folk: H&#248;r kun, dog skal I intet fatte, se kun, dog skal I intet indse!</p> 
<p><A NAME="an_6:10">6:10</A>&nbsp;G&#248;r Hjertet sl&#248;vt p&#229; dette Folk, g&#248;r dets &#216;rer tunge, dets &#216;jne blinde, s&#229; det ikke kan se med &#216;jnene, ej heller h&#248;re med &#216;rene, ej heller fatte med Hjertet og omvende sig og l&#230;ges."</p> 
<p><A NAME="an_6:11">6:11</A>&nbsp;Jeg spurgte: "Hvor l&#230;nge, Herre?" Og han svarede: "Til Byerne er &#248;de, uden Beboere, og Husene uden et Menneske, og Ager jorden ligger som &#216;rk!"</p> 
<p><A NAME="an_6:12">6:12</A>&nbsp;Og HERREN vil fjerne Menneskene, og Tomhed skal brede sig i Landet;</p> 
<p><A NAME="an_6:13">6:13</A>&nbsp;og er der endnu en Tiendedel deri, skal ogs&#229; den udryddes som en Terebinte eller Eg, af hvilken en Stub bliver tilbage, n&#229;r den f&#230;ldes. Dens Stub er hellig S&#230;d.</p> 
<p><A NAME="an_7:1">7:1</A>&nbsp;Og det skete i de Dage da Akaz, Jotams S&#248;n, Uzzijas S&#248;nnes&#248;n, var Konge i Juda, at Kong Rezin af Syrien og Remaljas S&#248;n, kong Peka af Israel, drog op for at angribe Jerusalem, hvad de dog ikke var st&#230;rke nok til.</p> 
<p><A NAME="an_7:2">7:2</A>&nbsp;Da det meldtes Davids Hus, at Syrerne havde lejret sig i Efraim, skjalv hans og hans Folks Hjerte, som Skovens Tr&#230;er sk&#230;lver for Vinden.</p> 
<p><A NAME="an_7:3">7:3</A>&nbsp;S&#229; sagde HERREN til Esajas: "Med din S&#248;n Sjearjasjub" skal du g&#229; Akaz i M&#248;de ved Enden af &#216;vredammens Vandledning ved Vejen til Blegepladsen</p> 
<p><A NAME="an_7:4">7:4</A>&nbsp;og sige til ham: Tag dig i Vare og hold dig i Ro! Frygt ikke og lad ikke dit Hjerte &#230;ngste sig for disse to rygende Brandstumper, for Rezins og Syriens og Remaljas S&#248;ns fnysende Vrede!</p> 
<p><A NAME="an_7:5">7:5</A>&nbsp;Fordi Syrien, Efraim og Remaljas S&#248;n har lagt onde R&#229;d op imod dig og siger:</p> 
<p><A NAME="an_7:6">7:6</A>&nbsp;Lad os drage op mod Juda og indjage det Skr&#230;k, lad os tilrive os det og g&#248;re Tabeals S&#248;n til Konge der!</p> 
<p><A NAME="an_7:7">7:7</A>&nbsp;derfor, s&#229; siger den Herre HERREN: Det skal ikke lykkes; det skal ikke ske!</p> 
<p><A NAME="an_7:8">7:8</A>&nbsp;Thi Syriens Hoved er Damaskus, og Damaskus's Hoved er Rezin, og om fem og tresindstyve &#197;r er Efraim knust og ikke l&#230;nger et Folk.</p> 
<p><A NAME="an_7:9">7:9</A>&nbsp;Og Efraims Hoved er Samaria, og Samarias Hoved er Remaljas S&#248;n. Er I ikke troende, bliver I ikke boende."</p> 
<p><A NAME="an_7:10">7:10</A>&nbsp;Fremdeles sagde HERREN til Akaz:</p> 
<p><A NAME="an_7:11">7:11</A>&nbsp;"Kr&#230;v dig et Tegn af HERREN din Gud nede i D&#248;dsriget eller oppe i Himmelen!"</p> 
<p><A NAME="an_7:12">7:12</A>&nbsp;Men Akaz svarede: "Jeg kr&#230;ver intet, jeg frister ikke HERREN."</p> 
<p><A NAME="an_7:13">7:13</A>&nbsp;Da sagde Esajas: "H&#248;r nu, Davids Hus! Er det eder ikke nok at tr&#230;tte Mennesker, siden I ogs&#229; tr&#230;tter min Gud?</p> 
<p><A NAME="an_7:14">7:14</A>&nbsp;Derfor vil Herren selv give eder et Tegn: Se, Jomfruen bliver frugtsommelig og f&#248;der en S&#248;n, og hun kalder ham Immanuel".</p> 
<p><A NAME="an_7:15">7:15</A>&nbsp;Surm&#230;lk og Vildhonning skal v&#230;re hans F&#248;de, ved den Tid han ved at vrage det onde og v&#230;lge det gode;</p> 
<p><A NAME="an_7:16">7:16</A>&nbsp;thi f&#248;r Drengen ved at vrage det onde og v&#230;lge det gode, skal Landet, for hvis to Konger du gruer, v&#230;re folketomt.</p> 
<p><A NAME="an_7:17">7:17</A>&nbsp;Over dig, dit Folk og din Faders Hus vil Herren bringe Dage, hvis Lige ikke har v&#230;ret, siden Efraim rev sig l&#248;s fra Juda: Assyrerkongen!"</p> 
<p><A NAME="an_7:18">7:18</A>&nbsp;P&#229; hin Dag skal HERREN fl&#248;jte ad Fluerne ved Udl&#248;bet af &#198;gyptens Str&#248;mme og ad Bierne i Assyrien;</p> 
<p><A NAME="an_7:19">7:19</A>&nbsp;og de skal komme og alle til Hobe kaste sig over Dalkl&#248;fter og Klipperevner, over hvert Tj&#248;rnekrat og hvert Vandingssted.</p> 
<p><A NAME="an_7:20">7:20</A>&nbsp;P&#229; hin Dag afrager Herren med en hinsides Floden lejet Ragekniv, Assyrerkongen, b&#229;de Hovedh&#229;ret og Kroppens H&#229;r; ja, selv Sk&#230;gget skraber den af.</p> 
<p><A NAME="an_7:21">7:21</A>&nbsp;P&#229; hin Dag kan en Mand holde sig en ung Ko og et Par F&#229;r;</p> 
<p><A NAME="an_7:22">7:22</A>&nbsp;og p&#229; Grund af den megen M&#230;lk, de giver, skal han spise Sur m&#230;lk; thi Surm&#230;lk og Vildhonning skal enhver, der er tilbage i Landet, spise.</p> 
<p><A NAME="an_7:23">7:23</A>&nbsp;P&#229; hin Dag skal det ske, at hvert et Sted, hvor der nu er tusind Vinstokke, tusind Sekel S&#248;lv v&#230;rd, skal blive til Torn og Tidsel;</p> 
<p><A NAME="an_7:24">7:24</A>&nbsp;med Pil og Bue kommer man der, thi hele Landet skal blive til Torn og Tidsel;</p> 
<p><A NAME="an_7:25">7:25</A>&nbsp;og alle de Bjerge, der nu dyrkes med Hakke, skal man holde sig fra af Frygt for Torn og Tidsel. Det bliver Overdrev for Okser og tr&#230;des ned af F&#229;r.</p> 
<p><A NAME="an_8:1">8:1</A>&nbsp;Og HERREN sagde til mig: "Tag dig en stor Tavle og skriv derp&#229; med Menneskeskrift: Hurtigt-Bytte, Hastigt-Rov!,</p> 
<p><A NAME="an_8:2">8:2</A>&nbsp;Og tag mig p&#229;lidelige Vidner, Pr&#230;sten Urija og Zekarja, Jeberekjahus S&#248;n!"</p> 
<p><A NAME="an_8:3">8:3</A>&nbsp;Og jeg n&#230;rmede mig Profetinden, og hun blev frugtsommelig og f&#248;dte en S&#248;n. S&#229; sagde HERREN til mig: "Kald ham Hurtigt-Bytte, Hastigt-Rov!</p> 
<p><A NAME="an_8:4">8:4</A>&nbsp;Thi f&#248;r Drengen kan sige Fader og Moder, skal Rigdommene fra Damaskus og Byttet fra Samaria bringes til Assyrerkongen!"</p> 
<p><A NAME="an_8:5">8:5</A>&nbsp;Fremdeles sagde HERREN til mig:</p> 
<p><A NAME="an_8:6">8:6</A>&nbsp;Eftersom dette Folk lader h&#229;nt om Siloas sagte rindende Vande i Angst for Bezin og Remaljas S&#248;n,</p> 
<p><A NAME="an_8:7">8:7</A>&nbsp;se, s&#229; lader Herren Flodens Vande, de v&#230;ldige, store, oversv&#248;mme dem, Assyrerkongen og al hans Herlighed; over alle sine Bredder skal den g&#229;, tr&#230;nge ud over alle sine Diger,</p> 
<p><A NAME="an_8:8">8:8</A>&nbsp;styrte ind i Juda, skylle over, v&#230;lte frem og n&#229; til Halsen; og dens udbredte Vinger skal fylde dit Land, s&#229; vidt det n&#229;r Immanuel!</p> 
<p><A NAME="an_8:9">8:9</A>&nbsp;I Folkeslag, m&#230;rk jer det med R&#230;dsel, lyt til, alle fjerne Lande: Rust jer, I skal r&#230;ddes, rust jer, I skal r&#230;ddes.</p> 
<p><A NAME="an_8:10">8:10</A>&nbsp;L&#230;g R&#229;d op, det skal dog briste, g&#248;r Aftale, det sl&#229;r dog fejl, thi - Immanuel!</p> 
<p><A NAME="an_8:11">8:11</A>&nbsp;Thi s&#229; sagde HERREN til mig, da hans H&#229;nd greb mig med V&#230;lde, og han advarede mig mod at vandre p&#229; dette Folks Vej:</p> 
<p><A NAME="an_8:12">8:12</A>&nbsp;Kald ikke alt Sammensv&#230;rgelse, hvad dette Folk kalder Sammensv&#230;rgelse, frygt ikke, hvad det frygter, og r&#230;ddes ikke!</p> 
<p><A NAME="an_8:13">8:13</A>&nbsp;H&#230;rskarers HERRE, ham skal I holde hellig, han skal v&#230;re eders Frygt, han skal v&#230;re eders R&#230;dsel.</p> 
<p><A NAME="an_8:14">8:14</A>&nbsp;Han bliver en Helligdom, en Anst&#248;dssten og en Klippe til Fald for begge Israels Huse og en Snare og et Fangegarn for Jerusalems Indbyggere,</p> 
<p><A NAME="an_8:15">8:15</A>&nbsp;og mange iblandt dem skal snuble, falde og kv&#230;stes, fanges og bindes.</p> 
<p><A NAME="an_8:16">8:16</A>&nbsp;Bind Vidnesbyrdet til og s&#230;t Segl for L&#230;ren i mine disciples Sind!</p> 
<p><A NAME="an_8:17">8:17</A>&nbsp;Jeg bier p&#229; HERREN, han, som d&#248;lger sit &#197;syn for Jakobs Hus, til ham st&#229;r mit H&#229;b:</p> 
<p><A NAME="an_8:18">8:18</A>&nbsp;Se, jeg og de B&#248;rn, HERREN gav mig, er Varsler og Tegn i Israel fra H&#230;rskarers HERRE, som bor p&#229; Zions Bjerg.</p> 
<p><A NAME="an_8:19">8:19</A>&nbsp;Og siger de til eder: "S&#248;g Genf&#230;rdene og &#197;nderne, som hvisker og mumler!" skal et Folk ikke s&#248;ge sin Gud, skal man s&#248;ge de d&#248;de for de levende?</p> 
<p><A NAME="an_8:20">8:20</A>&nbsp;Nej! Til L&#230;ren og Vidnesbyrdet! S&#229;ledes skal visselig de komme til at tale, som nu er uden Morgenr&#248;de.</p> 
<p><A NAME="an_8:21">8:21</A>&nbsp;Han skal vanke om i Landet, trykket og hungrig. Og n&#229;r han hungrer, skal han blive rasende og bande sin Konge og sin Gud. Vender han sig til det h&#248;je,</p> 
<p><A NAME="an_8:22">8:22</A>&nbsp;eller skuer han ud over Jorden, se da er der Tr&#230;ngsel og M&#248;rke, knugende Mulm; i B&#230;lgm&#248;rke er han st&#248;dt ud.</p> 
<p><A NAME="an_9:1">9:1</A>&nbsp;Men engang skal der ikke l&#230;nger v&#230;re M&#248;rke i det Land, hvor der nu er Tr&#230;ngsel; i Fortiden bragte han Sk&#230;ndsel over Zebulons og Naftalis Land, Men i Fremtiden bringer han &#198;re over Vejen langs S&#248;en, Landet hinsides Jordan, Hedningernes Kreds.</p> 
<p><A NAME="an_9:2">9:2</A>&nbsp;Det Folk, som vandrer i M&#248;rke, skal skue s&#229; stort et Lys; Lys str&#229;ler frem over dem, som bor i Mulmets Land.</p> 
<p><A NAME="an_9:3">9:3</A>&nbsp;Du g&#248;r Fryden mangfoldig, Gl&#230;den stor, de gl&#230;des for dit &#197;syn, som man gl&#230;des i H&#248;st, ret som man jubler, n&#229;r Bytte deles.</p> 
<p><A NAME="an_9:4">9:4</A>&nbsp;Thi dets tunge &#197;g og Stokken til dets Ryg, dets Drivers K&#230;p, har du brudt som p&#229; Midjans Dag;</p> 
<p><A NAME="an_9:5">9:5</A>&nbsp;ja, hver en St&#248;vle, der tramper i Striden, og Kappen, der s&#248;les i Blod, skal br&#230;ndes og ende som Luernes Rov.</p> 
<p><A NAME="an_9:6">9:6</A>&nbsp;Thi et Barn er f&#248;dt os, en S&#248;n er os givet, p&#229; hans Skulder skal Herred&#248;mmet hvile; og hans Navn skal v&#230;re: Underfuld R&#229;dgiver, V&#230;ldig Gud, Evigheds Fader, Fredsfyrste.</p> 
<p><A NAME="an_9:7">9:7</A>&nbsp;Stort bliver Herred&#248;mmet, endel&#248;s Freden over Davids Trone og over hans Rige, at det m&#229; grundes og f&#230;stnes ved Ret og Retf&#230;rd fra nu og til evig Tid. H&#230;rskarers HERREs Nidk&#230;rhed g&#248;r det.</p> 
<p><A NAME="an_9:8">9:8</A>&nbsp;Et Ord sender Herren mod Jakob, i Israel sl&#229;r det ned;</p> 
<p><A NAME="an_9:9">9:9</A>&nbsp;alt Folket f&#229;r det at kende, Efraim og Samarias Borgere. Thi de siger i Hovmod og Hjertets Stolthed:</p> 
<p><A NAME="an_9:10">9:10</A>&nbsp;"Teglsten faldt, vi bygger med Kvader, Morb&#230;rtr&#230;er blev f&#230;ldet, vi f&#229;r Cedre i Stedet!"</p> 
<p><A NAME="an_9:11">9:11</A>&nbsp;Da rejser HERREN dets Uvenner mod det og &#230;gger dets Fjender op,</p> 
<p><A NAME="an_9:12">9:12</A>&nbsp;Syrerne forfra, Filisterne bagfra, de &#230;der Israel med opspilet Gab. Men trods alt har hans Vrede ej lagt sig, hans H&#229;nd er fremdeles rakt ud.</p> 
<p><A NAME="an_9:13">9:13</A>&nbsp;Men til ham, der sl&#229;r det, vender Folket ej om, de, s&#248;ger ej H&#230;rskarers HERRE.</p> 
<p><A NAME="an_9:14">9:14</A>&nbsp;Da hugger HERREN Hoved og Hale af Israel, Palme og Siv p&#229; en eneste Dag.</p> 
<p><A NAME="an_9:15">9:15</A>&nbsp;Den &#230;ldste og agtede er Hoved, L&#248;gnprofeten er Hale.</p> 
<p><A NAME="an_9:16">9:16</A>&nbsp;De ledende i dette Folk leder vild, og de, der ledes, opsluges.</p> 
<p><A NAME="an_9:17">9:17</A>&nbsp;Derfor gl&#230;des ej Herren ved dets unge M&#230;nd, har ej Medynk med dets faderl&#248;se og Enker. Thi alle er Niddinger og Ugerningsm&#230;nd, og hver en Mund taler D&#229;rskab. Men trods alt har hans Vrede ej lagt sig, hans H&#229;nd er fremdeles rakt ud.</p> 
<p><A NAME="an_9:18">9:18</A>&nbsp;Thi Gudl&#248;shed br&#230;nder som Ild, fort&#230;rer Torn og Tidsel, s&#230;tter Ild p&#229; det t&#230;tte Krat, s&#229; det hvirvler op i R&#248;g.</p> 
<p><A NAME="an_9:19">9:19</A>&nbsp;Ved H&#230;rskarers HERREs Vrede st&#229;r Landet i Brand, og Folket bliver som F&#248;de for Ilden; de sk&#229;ner ikke hverandre.</p> 
<p><A NAME="an_9:20">9:20</A>&nbsp;Man snapper til h&#248;jre og hungrer, &#230;der om sig til venstre og m&#230;ttes dog ej. Hver &#230;der sin N&#230;stes K&#248;d,</p> 
<p><A NAME="an_9:21">9:21</A>&nbsp;Manasse Efraim, Efraim Manasse, og de overfalder Juda sammen. Men trods alt har hans Vrede ej lagt sig, hans H&#229;nd er fremdeles rakt ud.</p> 
<p><A NAME="an_10:1">10:1</A>&nbsp;Ve dem, der giver Ulykkeslove og ivrigt f&#248;rer Uret til Bogs</p> 
<p><A NAME="an_10:2">10:2</A>&nbsp;for at tr&#230;nge de ringe fra Retten og r&#248;ve de armes Ret i mit Folk, at Enker kan blive deres Bytte og faderl&#248;se kan plyndres.</p> 
<p><A NAME="an_10:3">10:3</A>&nbsp;Hvad g&#248;r I p&#229; Straffens Dag, n&#229;r Undergang kommer fra det fjerne? Til hvem vil I ty om Hj&#230;lp, hvor gemmer I da eders Rigdom?</p> 
<p><A NAME="an_10:4">10:4</A>&nbsp;Enten m&#229; I kn&#230;le blandt Fanger, eller ogs&#229; falde p&#229; Valen! Men trods alt har hans Vrede ej lagt sig, hans H&#229;nd er fremdeles rakt ud.</p> 
<p><A NAME="an_10:5">10:5</A>&nbsp;Ve Assur, min Harmes K&#230;p, min Vrede er Stokken i hans H&#229;nd.</p> 
<p><A NAME="an_10:6">10:6</A>&nbsp;Jeg sender ham mod et vanhelligt Folk, opbyder ham mod min Vredes, Folk til at g&#248;re Bytte og r&#248;ve og trampe det ned som Skarn p&#229; Gaden.</p> 
<p><A NAME="an_10:7">10:7</A>&nbsp;Men han, han mener det ej s&#229;, hans Hjerte t&#230;nker ej s&#229;. Nej, at &#248;del&#230;gge, det er hans Attr&#229;, at udrydde Folk, ikke f&#229;.</p> 
<p><A NAME="an_10:8">10:8</A>&nbsp;Thi han siger: "Er ej mine H&#248;vedsm&#230;nd Konger til Hobe?</p> 
<p><A NAME="an_10:9">10:9</A>&nbsp;Gik det ej Kalno som Karkemisj, mon ikke Hamat som Arpad, Samaria som Damaskus?</p> 
<p><A NAME="an_10:10">10:10</A>&nbsp;Som min H&#229;nd fandt hen til Afgudernes Riger, der dog havde flere Gudebilleder end Jerusalem og Samaria</p> 
<p><A NAME="an_10:11">10:11</A>&nbsp;mon jeg da ikke skal handle med Jerusalem og dets Gudebilleder, som jeg handlede med Samaria og dets Afguder?"</p> 
<p><A NAME="an_10:12">10:12</A>&nbsp;Men n&#229;r Herren fuldbyrder alt sit V&#230;rk p&#229; Zions Bjerg og i Jerusalem, vil jeg hjems&#248;ge Assyrerkongens Hjertes Hovmodsfrugt og hans &#216;jnes trodsige Pral,</p> 
<p><A NAME="an_10:13">10:13</A>&nbsp;fordi han siger: "Med min, st&#230;rke H&#229;nd greb jeg ind, med min Visdom, thi jeg er klog. Jeg flyttede Folkeslags Gr&#230;nser og rev deres Skatte til mig, st&#248;dte Folk fra Tronen i Almagt;</p> 
<p><A NAME="an_10:14">10:14</A>&nbsp;min H&#229;nd fandt til Folkenes Rigdom som hen til en Fuglerede; som man sanker forladte &#198;g, har jeg sanket den vide Jord, og ingen r&#248;rte en Vinge, &#229;bnede N&#230;bbet og peb."</p> 
<p><A NAME="an_10:15">10:15</A>&nbsp;Mon &#216;ksen bryster sig mod den, som hugger, g&#248;r Saven sig til mod den, som saver? Som om K&#230;ppen kan svinge den, der l&#248;fter den, Stokken l&#248;fte, hvad ikke er Tr&#230;!</p> 
<p><A NAME="an_10:16">10:16</A>&nbsp;Derfor sender Herren H&#230;rskarers HERRE, Svindsot i hans Fedme, og under hans Herlighed luer en Lue som luende Ild;</p> 
<p><A NAME="an_10:17">10:17</A>&nbsp;Israels Lys bliver til Ild og dets Hellige til en Flamme, og den br&#230;nder og fort&#230;rer hans Tidsel og Torn p&#229; een Dag;</p> 
<p><A NAME="an_10:18">10:18</A>&nbsp;hans Skovs og Frugthaves Herlighed skal den rydde Rub og Stub, og han bliver som en syg, der hent&#230;res.</p> 
<p><A NAME="an_10:19">10:19</A>&nbsp;De Tr&#230;er, som levnes i hans Skov, bliver det let at t&#230;lle; et Barn kan skrive dem op.</p> 
<p><A NAME="an_10:20">10:20</A>&nbsp;P&#229; hin Dag skal Israels Rest og det, som undslipper af Jakobs Hus, ikke mere st&#248;tte sig til den, der sl&#229;r det, men til HERREN, Israels Hellige, i Sandhed.</p> 
<p><A NAME="an_10:21">10:21</A>&nbsp;En Rest skal omvende sig, Jakobs Rest, til den v&#230;ldige Gud.</p> 
<p><A NAME="an_10:22">10:22</A>&nbsp;Thi var end dit Folk som Sandet ved Havet, Israel, kun en Rest deraf skal omvende sig. &#216;del&#230;ggelse er fastsl&#229;et, og med Retf&#230;rdighed v&#230;lter den frem;</p> 
<p><A NAME="an_10:23">10:23</A>&nbsp;thi &#216;del&#230;ggelse og fastsl&#229;et R&#229;d fuldbyrder Herren, H&#230;rskarers HERRE, over al Jorden.</p> 
<p><A NAME="an_10:24">10:24</A>&nbsp;Derfor, s&#229; siger Herren, H&#230;rskarers HERRE: Frygt ikke, mit Folk, som bor i Zion, for Assyrien, n&#229;r det sl&#229;r dig med K&#230;ppen og l&#248;fter sin Stok imod dig som fordum &#198;gypten!</p> 
<p><A NAME="an_10:25">10:25</A>&nbsp;Thi end om en f&#248;je Stund er Vreden ovre, og min Harme vender sig til deres Ford&#230;rv.</p> 
<p><A NAME="an_10:26">10:26</A>&nbsp;S&#229; svinger H&#230;rskarers HERRE Sv&#248;ben imod det, som da Midjan blev sl&#229;et ved Orebs Klippe; hans Stok er udrakt imod Havet, og han l&#248;fter den som fordum mod &#198;gypten.</p> 
<p><A NAME="an_10:27">10:27</A>&nbsp;P&#229; hin Dag tager han Byrden af din Skulder og &#197;get af din Nakke, ja, &#197;get brister for Fedme.</p> 
<p><A NAME="an_10:28">10:28</A>&nbsp;Han rykker mod Ajjat, drager uden om Migron, i Mikmas lader han Trosset blive;</p> 
<p><A NAME="an_10:29">10:29</A>&nbsp;de g&#229;r over Passet: "I Geba holder vi Natterast!" Rama ryster, Sauls Gibea flyr.</p> 
<p><A NAME="an_10:30">10:30</A>&nbsp;Skrig h&#248;jt, Gallims Datter! Lyt til, Lajsja! Stem i, Anatot!</p> 
<p><A NAME="an_10:31">10:31</A>&nbsp;Madmena flyr, Gebims Folk bj&#230;rger deres Gods.</p> 
<p><A NAME="an_10:32">10:32</A>&nbsp;Endnu i Dag st&#229;r han i Nob; han svinger H&#229;nden mod Zions Datters Bjerg, Jerusalems H&#248;j -</p> 
<p><A NAME="an_10:33">10:33</A>&nbsp;Se, Herren, H&#230;rskarers HERRE, afhugger hans Grene med Gru; de knejsende Stammer f&#230;ldes, de stolte Tr&#230;er m&#229; segne.</p> 
<p><A NAME="an_10:34">10:34</A>&nbsp;Med Jernet g&#248;r han lyst i Skovens Tykning, og Libanon falder for den Herlige.</p> 
<p><A NAME="an_11:1">11:1</A>&nbsp;Men der skyder en Kvist af Isajs Stub, et Skud gror frem af hans Rod;</p> 
<p><A NAME="an_11:2">11:2</A>&nbsp;og HERRENs &#197;nd skal hvile over ham, Visdoms og Forstands &#197;nd, R&#229;ds og Styrkes &#197;nd, HERRENs Kundskabs og Frygts &#197;nd.</p> 
<p><A NAME="an_11:3">11:3</A>&nbsp;Hans Hu st&#229;r til HERRENs Frygt; han d&#248;mmer ej efter, hvad &#216;jnene ser, sk&#248;nner ej efter, hvad &#216;rene h&#248;rer.</p> 
<p><A NAME="an_11:4">11:4</A>&nbsp;Han d&#248;mmer de ringe med Retf&#230;rd, f&#230;lder redelig Dom over Landets arme. Voldsmanden sl&#229;r han med Mundens Ris, gudl&#248;se dr&#230;ber han med L&#230;bernes &#197;nde.</p> 
<p><A NAME="an_11:5">11:5</A>&nbsp;Og Retf&#230;rd er B&#230;ltet, han har om sin L&#230;nd, Trofasthed Hofternes B&#230;lte.</p> 
<p><A NAME="an_11:6">11:6</A>&nbsp;Og Ulven skal g&#229; hos Lammet, Panteren hvile hos Kiddet, Kalven og Ungl&#248;ven gr&#230;sse sammen, dem driver en lille Dreng.</p> 
<p><A NAME="an_11:7">11:7</A>&nbsp;Kvien og Bj&#248;rnen bliver Venner, deres Unger ligger Side om Side, og L&#248;ven &#230;der Str&#229; som Oksen;</p> 
<p><A NAME="an_11:8">11:8</A>&nbsp;den sp&#230;de skal lege ved &#216;glens Hul, den afvante r&#230;kke sin H&#229;nd til Giftslangens Rede.</p> 
<p><A NAME="an_11:9">11:9</A>&nbsp;Der g&#248;res ej ondt og voldes ej Men i hele mit hellige Bjergland; thi Landet er fuldt af HERRENs Kundskab, som Vandene d&#230;kker Havets Bund.</p> 
<p><A NAME="an_11:10">11:10</A>&nbsp;P&#229; hin Dag skal Hedningerne s&#248;ge til Isajs Rodskud, der st&#229;r som et Banner for Folkeslagene, og hans Bolig skal v&#230;re herlig.</p> 
<p><A NAME="an_11:11">11:11</A>&nbsp;P&#229; hin Dag skal Herren atter udr&#230;kke sin H&#229;nd for at vinde, hvad der er til Rest af hans Folk, fra Assur og fra &#198;gypten, fra Patros, &#198;tiopien og Elam, fra Sinear, Hamat og Havets Strande.</p> 
<p><A NAME="an_11:12">11:12</A>&nbsp;For Folkene rejser han Banner, samler Israels bortdrevne M&#230;nd, sanker Judas spredte Kvinder fra Verdens fire Hj&#248;rner.</p> 
<p><A NAME="an_11:13">11:13</A>&nbsp;Efraims Skinsyge viger, og Judas Avind svinder; Efraim er ikke skinsygt p&#229; Juda, og Juda b&#230;rer ej Avind mod Efraim.</p> 
<p><A NAME="an_11:14">11:14</A>&nbsp;I Vest sl&#229;r de ned p&#229; Filisternes Skulder, sammen plyndrer de &#216;stens S&#248;nner, mod Edom og Moab r&#230;kker de H&#229;nden, Ammons S&#248;nner lyder dem.</p> 
<p><A NAME="an_11:15">11:15</A>&nbsp;HERREN udt&#248;rrer &#198;gypterhavets Vig og svinger H&#229;nden mod Floden i sin &#197;nds V&#230;lde; han kl&#248;ver den i syv B&#230;kke, s&#229; man kan g&#229; over med Sko;</p> 
<p><A NAME="an_11:16">11:16</A>&nbsp;der bliver en banet Vej for dem af hans Folk, som levnes fra Assyrien, s&#229;ledes som der var for Israel, da det drog op fra &#198;gypten.</p> 
<p><A NAME="an_12:1">12:1</A>&nbsp;P&#229; hin Dag skal du sige: Jeg takker dig, HERRE, thi du vrededes p&#229; mig; men din Vrede svandt, og du tr&#248;stede mig.</p> 
<p><A NAME="an_12:2">12:2</A>&nbsp;Se, Gud er min Frelse, jeg er tr&#248;stig og uden Frygt; thi HERREN er min Styrke og min Lovsang, og han blev mig til Frelse.</p> 
<p><A NAME="an_12:3">12:3</A>&nbsp;I skal &#248;se Vand med Gl&#230;de af Frelsens Kilder</p> 
<p><A NAME="an_12:4">12:4</A>&nbsp;og sige p&#229; hin Dag: Tak HERREN, p&#229;kald hans Navn, g&#248;r hans Gerninger kendt blandt Folkene, kundg&#248;r, at hans Navn er h&#248;jt!</p> 
<p><A NAME="an_12:5">12:5</A>&nbsp;Lovsyng HERREN, thi stort har han &#248;vet,lad det blive kendt p&#229; den vide Jord!</p> 
<p><A NAME="an_12:6">12:6</A>&nbsp;Bryd ud i Fryder&#229;b, Zions Beboere, thi stor i eders Midte er Israels Hellige!</p> 
<p><A NAME="an_13:1">13:1</A>&nbsp;Et Udsagn om Babel, som Esajas, Amoz's S&#248;n skuede:</p> 
<p><A NAME="an_13:2">13:2</A>&nbsp;Rejs Banner p&#229; et n&#248;gent Bjerg, r&#229;b ogs&#229; til dem, vink, s&#229; de drager igennem Fyrsternes Porte!</p> 
<p><A NAME="an_13:3">13:3</A>&nbsp;Jeg har opbudt min viede H&#230;r til at tjene min Vrede og kaldt mine Helte hid, de jublende, stolte.</p> 
<p><A NAME="an_13:4">13:4</A>&nbsp;H&#248;r i Bjergene Larm som af talrigt Krigsfolk, h&#248;r, hvor det buldrer af Riger, af samlede Folk! H&#230;rskarers HERRE er ved at m&#248;nstre sin Krigsh&#230;r.</p> 
<p><A NAME="an_13:5">13:5</A>&nbsp;De kommer fra fjerne Egne, fra Himlens Gr&#230;nse, HERREN og hans Vredes V&#230;rkt&#248;j for at h&#230;rge al Jorden.</p> 
<p><A NAME="an_13:6">13:6</A>&nbsp;Jamrer, thi HERRENs Dag er n&#230;r, den kommer som Vold fra den V&#230;ldige.</p> 
<p><A NAME="an_13:7">13:7</A>&nbsp;Derfor slappes hver H&#229;nd, hvert Menneskehjerte smelter,</p> 
<p><A NAME="an_13:8">13:8</A>&nbsp;de r&#230;ddes, gribes af Veer og Smerter, v&#229;nder sig som f&#248;dende Kvinde; de stirrer i Angst p&#229; hverandre med blussende r&#248;de Kinder.</p> 
<p><A NAME="an_13:9">13:9</A>&nbsp;Se, HERRENs Dag kommer, grum, med Harme og br&#230;ndende Vrede; Jorden g&#248;r den til &#216;rk og rydder dens Synder bort.</p> 
<p><A NAME="an_13:10">13:10</A>&nbsp;Thi Himlens Stjerner og Billeder udsfr&#229;ler ej deres Lys, m&#248;rk rinder Solen op, og M&#229;nen skinner ikke.</p> 
<p><A NAME="an_13:11">13:11</A>&nbsp;Jeg hjems&#248;ger Jorden for dens Ondskab, de gudl&#248;se for deres Br&#248;de, g&#248;r Ende p&#229; fr&#230;kkes Overmod, b&#248;jer Voldsm&#230;nds Hovmod.</p> 
<p><A NAME="an_13:12">13:12</A>&nbsp;En Mand g&#248;r jeg sj&#230;ldnere end Guld og et Menneske end Ofirs Guld.</p> 
<p><A NAME="an_13:13">13:13</A>&nbsp;Derfor b&#230;ver Himlen, og Jorden flytter sig sk&#230;lvende ved H&#230;rskarers HERREs Harme p&#229; hans br&#230;ndende Vredes Dag.</p> 
<p><A NAME="an_13:14">13:14</A>&nbsp;Og som en skr&#230;mt Gazel, som F&#229;r, der ej holdes i Flok, skal hver s&#248;ge hjem til sit Folk, og hver skal fly til sit Land.</p> 
<p><A NAME="an_13:15">13:15</A>&nbsp;Enhver, der indhentes, spiddes, enhver, der gribes, falder for Sv&#230;rdet;</p> 
<p><A NAME="an_13:16">13:16</A>&nbsp;deres sp&#230;de knuses for deres &#216;jne, Husene plyndres, Kvinderne sk&#230;ndes.</p> 
<p><A NAME="an_13:17">13:17</A>&nbsp;Se, imod dem rejser jeg Mederne, som agter S&#248;lv for intet og ej regner Guld for noget.</p> 
<p><A NAME="an_13:18">13:18</A>&nbsp;Deres Buer f&#230;lder de unge, Livsfrugt sk&#229;ner de ej, med B&#248;rn har deres &#216;jne ej Medynk.</p> 
<p><A NAME="an_13:19">13:19</A>&nbsp;Det g&#229;r med Babel, Rigernes Krone, Kald&#230;ernes stolte Pryd, som dengang Gud omstyrtede Sodoma og Gomorra.</p> 
<p><A NAME="an_13:20">13:20</A>&nbsp;Det skal aldrig i Evighed bebos, ej bebygges fra Sl&#230;gt til Sl&#230;gt; der telter Araberen ikke, der lejrer Hyrder sig ej;</p> 
<p><A NAME="an_13:21">13:21</A>&nbsp;men Vildkatte lejrer sig der, og Husene fyldes med Ugler; der holder Strudsene til, og Bukketroldene springer;</p> 
<p><A NAME="an_13:22">13:22</A>&nbsp;Sjakaler tuder i Borgene, Hy&#230;ner i de yppige Slotte. Dets Time stunder nu til, dets Dage bliver ej mange.</p> 
<p><A NAME="an_14:1">14:1</A>&nbsp;Thi HERREN forbarmer sig over Jakob og udv&#230;lger atter Israel. Han lader dem f&#230;ste Bo i deres eget Land, og fremmede skal slutte sig til dem og f&#248;jes til Jakobs Hus.</p> 
<p><A NAME="an_14:2">14:2</A>&nbsp;Folkeslag skal tage dem og bringe dem hjem igen; og Israels Hus skal i HERRENs Land tage Folkeslagene i Eje som Tr&#230;lle og Tr&#230;lkvinder; de skal g&#248;re dem til Fanger, hvis Fanger de var, og herske over deres B&#248;dler.</p> 
<p><A NAME="an_14:3">14:3</A>&nbsp;P&#229; den Dag HERREN giver dig Hvile for din M&#248;je og Uro og for den h&#229;rde Tr&#230;ldom, der lagdes p&#229; dig,</p> 
<p><A NAME="an_14:4">14:4</A>&nbsp;skal du istemme denne Spottevise om Babels Konge: Hvor er dog B&#248;dlen stille, Tvangshuset tyst!</p> 
<p><A NAME="an_14:5">14:5</A>&nbsp;HERREN har brudt de gudl&#248;ses Stok, Herskernes K&#230;p,</p> 
<p><A NAME="an_14:6">14:6</A>&nbsp;som slog i Vrede Folkeslag, Slag i Slag, og tvang i Harme Folk med sk&#229;nselsl&#248;s Tvang.</p> 
<p><A NAME="an_14:7">14:7</A>&nbsp;Al Jorden har Fred og Ro, bryder ud i Jubel;</p> 
<p><A NAME="an_14:8">14:8</A>&nbsp;selv Cypresserne gl&#230;der sig over dig, Libanons Cedre: "Siden dit Fald kommer ingen op for at f&#230;lde os!"</p> 
<p><A NAME="an_14:9">14:9</A>&nbsp;D&#248;dsriget nedentil stormer dig heftigt i M&#248;de, v&#230;kker for din Skyld D&#248;dninger, al Jordens store, jager alle Folkenes Konger op fra Tronen;</p> 
<p><A NAME="an_14:10">14:10</A>&nbsp;de tager alle til Orde og siger til dig: "Ogs&#229; du blev kraftl&#248;s som vi, du blev vor Lige!"</p> 
<p><A NAME="an_14:11">14:11</A>&nbsp;Til D&#248;dsriget sendtes din H&#248;jhed, dine Harpers Brus, dit Leje er redt med R&#229;ddenskab, dit T&#230;ppe er Orme.</p> 
<p><A NAME="an_14:12">14:12</A>&nbsp;Nej, at du faldt fra Himlen; du str&#229;lende Morgenstjerne, f&#230;ldet og kastet til Jorden, du Folkebetvinger!</p> 
<p><A NAME="an_14:13">14:13</A>&nbsp;Du, som sagde. i Hjertet: "Jeg stormer Himlen, rejser min, Trone deroppe over Guds Stjerner, tager S&#230;de p&#229; St&#230;vnets Bjerg i yderste Nord,</p> 
<p><A NAME="an_14:14">14:14</A>&nbsp;stiger op over Skyernes H&#248;jder, den H&#248;jeste lig" -</p> 
<p><A NAME="an_14:15">14:15</A>&nbsp;ja, ned i D&#248;dsriget styrtes du, nederst i Hulen!</p> 
<p><A NAME="an_14:16">14:16</A>&nbsp;Ser man dig, stirrer man p&#229; dig med undrende Blikke: "Er det ham, som fik Jorden til at b&#230;ve, Riger til at sk&#230;lve,</p> 
<p><A NAME="an_14:17">14:17</A>&nbsp;ham, som gjorde Verden til &#216;rk og j&#230;vnede Byer, ikke gav Fangerne fri til at drage mod Hjemmet?"</p> 
<p><A NAME="an_14:18">14:18</A>&nbsp;Folkenes Konger hviler med &#198;re hver i sit Hus,</p> 
<p><A NAME="an_14:19">14:19</A>&nbsp;men du er sl&#230;ngt hen uden Grav som et usseligt Foster, d&#230;kket af faldne, slagne med Sv&#230;rd og kastet i Stenbruddets Hul som et nedtr&#229;dt &#197;dsel.</p> 
<p><A NAME="an_14:20">14:20</A>&nbsp;I Graven samles du ikke med dine F&#230;dre, fordi du &#248;dte dit Land og dr&#230;bte dit Folk. Ugerningsm&#230;ndenes Afkom skal aldrig n&#230;vnes.</p> 
<p><A NAME="an_14:21">14:21</A>&nbsp;Bered hans S&#248;nner et Blodbad for Faderens Br&#248;de! De skal ikke st&#229; op og indtage Jorden og fylde Verden med Sf&#230;der.</p> 
<p><A NAME="an_14:22">14:22</A>&nbsp;Jeg st&#229;r op imod dem, lyder det fra H&#230;rskarers HERRE, og udrydder af Babel Navn og Rest, Skud og Spire, lyder det fra HERREN;</p> 
<p><A NAME="an_14:23">14:23</A>&nbsp;jeg g&#248;r det til R&#248;rdrummers Eje og til side Sumpe; jeg fejer det bort med Undergangens Kost, lyder det fra H&#230;rskarers HERRE.</p> 
<p><A NAME="an_14:24">14:24</A>&nbsp;H&#230;rskarers HERRE har svoret s&#229;ledes: Visselig, som jeg har t&#230;nkt det, s&#229; skal det ske, og som jeg satte mig for, s&#229; st&#229;r det fast:</p> 
<p><A NAME="an_14:25">14:25</A>&nbsp;Jeg knuser Assur i mit Land, ned tramper ham p&#229; mine Bjerge, hans &#197;g skal vige fra dem, hans Byrde skal vige fra dets Skuldre.</p> 
<p><A NAME="an_14:26">14:26</A>&nbsp;Det er, hvad jeg satte mig for imod al Jorden, det er den H&#229;nd, som er udrakt mod alle Folk.</p> 
<p><A NAME="an_14:27">14:27</A>&nbsp;Thi H&#230;rskarers HERREs R&#229;d, hvo kuldkaster det? Hans udrakte H&#229;nd, hvo tvinger vel den tilbage?</p> 
<p><A NAME="an_14:28">14:28</A>&nbsp;I Kong Akaz's D&#248;ds&#229;r kom dette Udsagn:</p> 
<p><A NAME="an_14:29">14:29</A>&nbsp;Gl&#230;d dig ej, hele Filisterland, at k&#230;ppen, der slog dig, er brudt! Thi af Slangerod kommer en &#216;gle, dens frugt er en flyvende Drage.</p> 
<p><A NAME="an_14:30">14:30</A>&nbsp;P&#229; min Vang skal de ringe gr&#230;sse de fattige lejre sig trygt; men jeg dr&#230;ber dit Afkom ved Sult; hvad der levnes, sl&#229;r jeg ihjel.</p> 
<p><A NAME="an_14:31">14:31</A>&nbsp;Hyl, Port, skrig, By, Angst gribe dig, hele Filisterland! Thi nordenfra kommer R&#248;g, i Fjendeskaren n&#248;ler ingen.</p> 
<p><A NAME="an_14:32">14:32</A>&nbsp;Og hvad skal der svares Folkets Sendebud? At HERREN har grundf&#230;stet Zion, og de arme i hans Folk s&#248;ger Tilflugt der.</p> 
<p><A NAME="an_15:1">15:1</A>&nbsp;Et udsagn om Moab. Ak, Ar l&#230;gges &#248;de ved Nat, det er ude med Moab, Kir l&#230;gges &#248;de ved Nat, det er ude med Moab.</p> 
<p><A NAME="an_15:2">15:2</A>&nbsp;Dibons Datter g&#229;r op p&#229; H&#248;je for at gr&#230;de, oppe p&#229; Nebo og Medeba jamrer Moab; hvert et Hoved er skaldet, alt sk&#230;g sk&#229;ret af,</p> 
<p><A NAME="an_15:3">15:3</A>&nbsp;p&#229; Gader og oppe p&#229; Tage b&#230;rer de S&#230;k, p&#229; Torvene jamrer de alle, opl&#248;st i Gr&#229;d.</p> 
<p><A NAME="an_15:4">15:4</A>&nbsp;Hesjbon og El'ale skriger, det h&#248;res til Jahaz. Derfor sk&#230;lver Moabs L&#230;nder, dets Sj&#230;l er i V&#229;nde.</p> 
<p><A NAME="an_15:5">15:5</A>&nbsp;Hjertet skriger i Moab, man flygter til Zoar, til Eglat-Sjelisjija. Ak, gr&#230;dende stiger de op ad Luthiths Skr&#229;ning, undervejs til Horonajim opl&#248;fter de Jammerskrig;</p> 
<p><A NAME="an_15:6">15:6</A>&nbsp;Nimrims Vande bliver &#216;demarker, thi Gr&#230;sset visner, Gr&#248;nsv&#230;ret svinder, Gr&#248;nt er der ikke.</p> 
<p><A NAME="an_15:7">15:7</A>&nbsp;Derfor sl&#230;ber de Godset, de vandt, deres hengemte Ting over Vidjeb&#230;kken.</p> 
<p><A NAME="an_15:8">15:8</A>&nbsp;Ak, N&#248;dr&#229;bet omsp&#230;nder Moabs Land, dets Jamren n&#229;r til Eglajim og Be'er-Elim;</p> 
<p><A NAME="an_15:9">15:9</A>&nbsp;thi Dimons Vand er fuldt af Blod. Men jeg sender endnu mer over Dimon: en L&#248;ve over Moabs undslupne, Landets Rest.</p> 
<p><A NAME="an_16:1">16:1</A>&nbsp;Landets Herrer sender en Gave fra Sela gennem &#216;rknen til Zions Datters Bjerg.</p> 
<p><A NAME="an_16:2">16:2</A>&nbsp;Og ret som flagrende Fugle, som en opskr&#230;mt Rede er Moabs D&#248;tre ved Arnons Vadesteder.</p> 
<p><A NAME="an_16:3">16:3</A>&nbsp;"Kom med et R&#229;d, g&#248;r Ende derp&#229;, lad din Skygge blive som Natten ved h&#248;jlys Dag, skjul de bortdrevne, r&#248;b ej de flyende!</p> 
<p><A NAME="an_16:4">16:4</A>&nbsp;Giv Moabs bortdrevne Tilhold hos dig, v&#230;r dem et Skjul for den, som h&#230;rger! Er f&#248;rst Voldsmanden borte, &#216;del&#230;ggelsen omme, Undertrykkeren ude af Landet.</p> 
<p><A NAME="an_16:5">16:5</A>&nbsp;skal en Trone rejses med Mildhed, og p&#229; den skal sidde en Dommer med Trofasthed i Davids Telt, ivrig for Ret og &#248;vet i Retf&#230;rd."</p> 
<p><A NAME="an_16:6">16:6</A>&nbsp;"Vi har h&#248;rt om Moabs Hovmod, det s&#229;re store, dets Overmod, Hovmod og Fr&#230;khed, dets tomme Snak."</p> 
<p><A NAME="an_16:7">16:7</A>&nbsp;Derfor jamrer Moab over Moab, alle jamrer; Kir-Haresets Rosinkager sukker de s&#248;nderknust over.</p> 
<p><A NAME="an_16:8">16:8</A>&nbsp;Thi visne er Hesjbons Marker, Sibmas Vinstok, hvis Druer slog Folkenes Herrer til Jorden; den n&#229;ede Ja'zer, famled gennem &#216;rkenen, dens Ranker bredte sig, overskred Havet.</p> 
<p><A NAME="an_16:9">16:9</A>&nbsp;Derfor gr&#230;der jeg Ja'zers Gr&#229;d over Sibmas Vinstok, v&#230;der med min T&#229;re Hesjbon, og El'ale; thi et Vinperserr&#229;b slog ned p&#229;,din Frugt og din H&#248;st,</p> 
<p><A NAME="an_16:10">16:10</A>&nbsp;fra Frugthaver svandt b&#229;de Gl&#230;de og Jubel; i Ving&#229;rde jubles der ikke, der lyder ej R&#229;b, i Karrene trampes ej Vin, Vinperserr&#229;bet er tystnet.</p> 
<p><A NAME="an_16:11">16:11</A>&nbsp;Derfor b&#230;ver mit Indre som Citren for Moab, mit Hjerte for Kir-Heres.</p> 
<p><A NAME="an_16:12">16:12</A>&nbsp;Og n&#229;r Moab viser sig p&#229; Offerh&#248;jen, n&#229;r det g&#248;r sig M&#248;je og kommer til sin Helligdom for at bede, udretter det intet.</p> 
<p><A NAME="an_16:13">16:13</A>&nbsp;Det er Ordet, HERREN fordum talede til Moab.</p> 
<p><A NAME="an_16:14">16:14</A>&nbsp;Men nu siger HERREN: Om tre &#197;r, som Daglejeren regner &#197;ret, skal Moabs Herlighed van&#230;res med al den store larmende Hob. Resten bliver lille, ringe og afm&#230;gtig.</p> 
<p><A NAME="an_17:1">17:1</A>&nbsp;Et Udsagn om Damaskus. Se, Damaskus g&#229;r ud af Byernes Tal og bliver til Sten og Grus;</p> 
<p><A NAME="an_17:2">17:2</A>&nbsp;dets St&#230;der forlades for evigt og bliver Hjordes Eje; de lejrer sig uden at skr&#230;mmes.</p> 
<p><A NAME="an_17:3">17:3</A>&nbsp;Det er ude med Efraims V&#230;rn, Damaskus's Konged&#248;mme, Arams Rest; det g&#229;r dem som Israels S&#248;nners Herlighed, lyder det fra H&#230;rskarers HERRE.</p> 
<p><A NAME="an_17:4">17:4</A>&nbsp;Og det skal ske p&#229; hin Dag: Ringe bliver Jakobs Herlighed, Huldet p&#229; hans Krop svinder hen;</p> 
<p><A NAME="an_17:5">17:5</A>&nbsp;det skal g&#229; som n&#229;r H&#248;stkarlen griber om Korn og hans Arm sk&#230;rer Aksene af, det skal g&#229;, som n&#229;r Aksene samles i Refaims Dal.</p> 
<p><A NAME="an_17:6">17:6</A>&nbsp;En Eftersl&#230;t levnes deraf, som n&#229;r Olietr&#230;ets Frugt sl&#229;s ned, to tre B&#230;r &#248;verst i Kronen, fire fem p&#229; Frugttr&#230;ets Grene, s&#229; lyder det fra HERREN, Israels Gud.</p> 
<p><A NAME="an_17:7">17:7</A>&nbsp;P&#229; hin Dag skal Menneskene se hen til deres Skaber, og deres &#216;jne skal skue hen til Israels Hellige;</p> 
<p><A NAME="an_17:8">17:8</A>&nbsp;og de skal ikke se hen til Altrene, deres H&#230;nders V&#230;rk, eller skue hen til, hvad deres Fingre har lavet, hverken til Asjerast&#248;tterne eller Solst&#248;tterne.</p> 
<p><A NAME="an_17:9">17:9</A>&nbsp;P&#229; hin Dag ligger dine Byer forladt som de Tomter, Hivviter og Amoriter forlod for Israels B&#248;rn; og Landet skal blive en &#216;rk.</p> 
<p><A NAME="an_17:10">17:10</A>&nbsp;Thi du glemte din Frelses Gud, slog din Tilflugtsklippe af Tanke. Derfor planter du yndige Plantninger og s&#230;tter fremmede Skud;</p> 
<p><A NAME="an_17:11">17:11</A>&nbsp;hver Dag f&#229;r du din Plantning i V&#230;kst, hver Morgen dit Skud i Blomst - indtil H&#248;sten p&#229; Sotens, den ul&#230;gelige Smertes Dag.</p> 
<p><A NAME="an_17:12">17:12</A>&nbsp;H&#248;r Bulder af mange Folkeslag! De buldrer som Havets Bulder. Dr&#248;n af Folkef&#230;rd! De dr&#248;ner som v&#230;ldige Vandes Dr&#248;n.</p> 
<p><A NAME="an_17:13">17:13</A>&nbsp;Folkef&#230;rdene dr&#248;ner som Dr&#248;net af mange Vande. Men truer han ad dem, flygter de bort, vejres hen som Avner p&#229; Bjerge for Vinden, som hvirvlende L&#248;v for Stormen.</p> 
<p><A NAME="an_17:14">17:14</A>&nbsp;Ved Aftenstid kommer R&#230;dsel; f&#248;r Morgen gryr, er de borte. Det er vore Plyndreres Del, det er vore Ransm&#230;nds Lov</p> 
<p><A NAME="an_18:1">18:1</A>&nbsp;H&#248;r Land med de surrende Vinger hinsides &#198;tiopiens Str&#248;mme,</p> 
<p><A NAME="an_18:2">18:2</A>&nbsp;du, som sender Bud over Havet i B&#229;de af Siv p&#229; Vandspejlet: G&#229;, I hastige Bud, til det ranke, glinsende Folk, til Folket, som frygtes s&#229; vide, Kraftens og Sejrens Folk, hvis Land gennemstr&#248;mmes af Floder.</p> 
<p><A NAME="an_18:3">18:3</A>&nbsp;Alle I Jorderigs Folk, som bygger p&#229; Jord: Rejses Banner p&#229; Bjerge, s&#229; se, n&#229;r der st&#248;des i Horn, s&#229; h&#248;r!</p> 
<p><A NAME="an_18:4">18:4</A>&nbsp;Thi s&#229; sagde HERREN til mig: "Rolig ser jeg til fra mit S&#230;de som gl&#248;dende Luft i Solskin, som Dugsky i H&#248;stens Tid."</p> 
<p><A NAME="an_18:5">18:5</A>&nbsp;Thi f&#248;r H&#248;st, n&#229;r Blomstring er endt, n&#229;r Blomst s&#230;tter modnende Drue, afsk&#230;rer han Rankerne med Knive, og Skuddene kapper han bort.</p> 
<p><A NAME="an_18:6">18:6</A>&nbsp;De gives alle til Bjergenes Fugle og Jordens Dyr, om Somren F&#248;de for Fugle, om Vintren for al Jordens Dyr.</p> 
<p><A NAME="an_18:7">18:7</A>&nbsp;Til hin Tid skal der bringes H&#230;rskarers HERRE Gave fra et rankt og glinsende Folk, et Folk, som frygtes s&#229; vide, Kraftens og Sejrens Folk, hvis Land gennemstr&#248;mmes af Floder, til Stedet, hvor H&#230;rskarers HERREs Navn bor, til Zions Bjerg.</p> 
<p><A NAME="an_19:1">19:1</A>&nbsp;Et Udsagn om &#198;gypten. Se, HERREN farer p&#229; letten Sky og kommer til &#198;gypten; &#198;gyptens Guder b&#230;ver for ham, &#198;gyptens Hjerte smelter i Brystet.</p> 
<p><A NAME="an_19:2">19:2</A>&nbsp;Jeg hidser &#198;gypten mod &#198;gypten, s&#229; de k&#230;mper Broder mod Broder, Ven mod Ven, By mod By, Rige mod Rige.</p> 
<p><A NAME="an_19:3">19:3</A>&nbsp;&#198;gyptens Forstand st&#229;r stille, dets R&#229;d g&#248;r jeg til intet, s&#229; de s&#248;ger Guder og Manere, Genf&#230;rd og &#197;nder.</p> 
<p><A NAME="an_19:4">19:4</A>&nbsp;Jeg giver &#198;gypten hen i en h&#229;rdhjertet Herres H&#229;nd, en Voldskonge bliver deres Hersker, s&#229; lyder det fra Herren, H&#230;rskarers HERRE.</p> 
<p><A NAME="an_19:5">19:5</A>&nbsp;Vandet i Floden svinder, Str&#248;mmen bliver sid og t&#248;r;</p> 
<p><A NAME="an_19:6">19:6</A>&nbsp;Str&#248;mmene udspreder Stank, &#198;gyptens Floder svinder og t&#248;rres; R&#248;r og Siv visner hen,</p> 
<p><A NAME="an_19:7">19:7</A>&nbsp;alt Gr&#230;sset ved Nilbredden d&#248;r, al S&#230;d ved Nilen hent&#248;rres, svinder og er ikke mere.</p> 
<p><A NAME="an_19:8">19:8</A>&nbsp;Fiskerne sukker og s&#248;rger, alle, som meder i Nilen; de, som, s&#230;tter Garn i Vandet, gribes af Modl&#248;shed.</p> 
<p><A NAME="an_19:9">19:9</A>&nbsp;Til Skamme er de, som v&#230;ver Linned, Heglersker og de, som v&#230;ver Byssus;</p> 
<p><A NAME="an_19:10">19:10</A>&nbsp;Spinderne er s&#248;nderknust, hver Daglejer s&#248;rger bittert.</p> 
<p><A NAME="an_19:11">19:11</A>&nbsp;Kun D&#229;rer er Zoans &#216;verster, Faraos viseste R&#229;dm&#230;nd s&#229; dumt et R&#229;d. Hvor kan I sige til Farao: "Jeg er en &#198;tling af Vism&#230;nd, &#198;tling af Fortidens Konger?"</p> 
<p><A NAME="an_19:12">19:12</A>&nbsp;Ja, hvor er nu dine Vism&#230;nd? Lad dem dog kundg&#248;re dig og lade dig vide, hvad H&#230;rskarers HERRE har for mod &#198;gypten!</p> 
<p><A NAME="an_19:13">19:13</A>&nbsp;Hans Fyrster blev D&#229;rer: Fyrster i Nof blev T&#229;ber. &#198;gypten er bragt til at rave af Stammernes Hj&#248;rnesten.</p> 
<p><A NAME="an_19:14">19:14</A>&nbsp;I dets Indre har HERREN udgydt Svimmelheds &#197;nd; &#198;gypten fik de til at rave i al dets Id, som den drukne raver i sit Spy.</p> 
<p><A NAME="an_19:15">19:15</A>&nbsp;For &#198;gypten lykkes intet, hverken for Hoved eller Hale, Palme eller Siv.</p> 
<p><A NAME="an_19:16">19:16</A>&nbsp;P&#229; hin Dag skal &#198;gypten blive som Kvinder; det skal &#230;ngstes og grue for H&#230;rskarers HERREs svungne H&#229;nd, som han svinger imod det.</p> 
<p><A NAME="an_19:17">19:17</A>&nbsp;Judas Land bliver &#198;gypten en R&#230;dsel; hver Gang nogen minder dem derom, gribes de af Angst for, hvad H&#230;rskarers HERRE har for imod det.</p> 
<p><A NAME="an_19:18">19:18</A>&nbsp;P&#229; hin Dag skal fem Byer i &#198;gypten tale Kana'ans Tungem&#229;l og sv&#230;rge ved H&#230;rskarers HERRE; en af dem skal kaldes Ir-Haheres.</p> 
<p><A NAME="an_19:19">19:19</A>&nbsp;P&#229; hin Dag skal HERREN have et Alter midt i &#198;gypten og en Stenst&#248;tte ved dets Gr&#230;nse.</p> 
<p><A NAME="an_19:20">19:20</A>&nbsp;Det skal v&#230;re Tegn og Vidne for H&#230;rskarers HERRE i &#198;gypten; n&#229;r de r&#229;ber til HERREN over dem, som mishandler dem, vil han sende dem en Frelser; han skal stride og udfri dem.</p> 
<p><A NAME="an_19:21">19:21</A>&nbsp;Da skal HERREN give sig til Kende for &#198;gypten, &#198;gypterne skal l&#230;re HERREN at kende p&#229; hin Dag; de skal bringe Slagtoffer og Afgr&#248;deoffer og g&#248;re L&#248;fter til HERREN og indfri dem.</p> 
<p><A NAME="an_19:22">19:22</A>&nbsp;HERREN skal sl&#229; &#198;gypten, sl&#229; og l&#230;ge; og n&#229;r de omvender sig til HERREN, b&#248;nh&#248;rer han dem og l&#230;ger dem.</p> 
<p><A NAME="an_19:23">19:23</A>&nbsp;P&#229; hin Dag skal der g&#229; en banet Vej fra &#198;gypten til Assyrien, og Assyrien skal komme til &#198;gypten og &#198;gypten til Assyrien, og &#198;gypten skal tjene Herren sammen med Assyrien.</p> 
<p><A NAME="an_19:24">19:24</A>&nbsp;P&#229; hin Dag skal Israel selvtredje, sammen med &#198;gypten og Assyrien, v&#230;re en Velsignelse midt p&#229; Jorden,</p> 
<p><A NAME="an_19:25">19:25</A>&nbsp;som H&#230;rskarers HERRE velsigner med de Ord: "Velsignet v&#230;re &#198;gypten, mit Folk, og Assyrien, mine H&#230;nders V&#230;rk, og Israel, min Arvelod!"</p> 
<p><A NAME="an_20:1">20:1</A>&nbsp;I det &#197;r Tartan kom til Asdod, dengang Assyrerkongen Sargon sendte ham og han angreb Asdod og indtog det,</p> 
<p><A NAME="an_20:2">20:2</A>&nbsp;p&#229; den Tid talede HERREN ved Esajas, Amoz's S&#248;n, s&#229;ledes: "G&#229; hen og l&#248;s S&#248;rgekl&#230;det af dine L&#230;nder og drag Skoene af dine F&#248;dder!" Og han gjorde s&#229;ledes og gik n&#248;gen og barfodet.</p> 
<p><A NAME="an_20:3">20:3</A>&nbsp;S&#229; sagde HERREN: "Som min Tjener Esajas i trende &#197;r har vandret n&#248;gen og barfodet som Tegn og Varsel mod &#198;gypten og &#198;tiopien,</p> 
<p><A NAME="an_20:4">20:4</A>&nbsp;s&#229;ledes skal Assyrerkongen sl&#230;be fangne &#198;gyptere og bortf&#248;rte &#198;tiopere med sig, unge og gamle, n&#248;gne og barfodede, med blottet Bag til Sk&#230;ndsel f&#248;r &#198;gypten."</p> 
<p><A NAME="an_20:5">20:5</A>&nbsp;Da skal de forf&#230;rdes og blues over &#198;tiopien, som de s&#229; hen til, og over &#198;gypten, som var deres Stolthed</p> 
<p><A NAME="an_20:6">20:6</A>&nbsp;Og de, som bor p&#229; denne Strand, skal p&#229; hin Dag sige: "Se, s&#229;ledes gik det med den, vi s&#229; hen til, til hvem vi tyede om Hj&#230;lp for at frelses fra Assyrerkongen; hvor skal da vi kunne undslippe!"</p> 
<p><A NAME="an_21:1">21:1</A>&nbsp;Et Udsagn om Hav&#248;rknen. Som hvirvlende Storme, der jager i Sydlandet, kommer det fra &#216;rkenen, det grufulde Land</p> 
<p><A NAME="an_21:2">21:2</A>&nbsp;S&#229; svart et Syn blev mig meldt: "Ransm&#230;nd raner, H&#230;rm&#230;nd h&#230;rger! Frem, Elamiter! Til Belejring, Meder! Alle Suk g&#248;r jeg Ende p&#229;!"</p> 
<p><A NAME="an_21:3">21:3</A>&nbsp;Derfor fyldes mine L&#230;nder af Sk&#230;lven, jeg gribes af Veer som, f&#248;dende Kvinde, d&#248;v af Svimmelhed, blind af Skr&#230;k,</p> 
<p><A NAME="an_21:4">21:4</A>&nbsp;mit Hjerte forvirres, Gru falder p&#229; mig; Skumringen, jeg elsker, bliver mig til Angst.</p> 
<p><A NAME="an_21:5">21:5</A>&nbsp;Bordet d&#230;kkes, Hynder bredes, man spiser og drikker, "Op I Fyrster, salv eders Skjolde!"</p> 
<p><A NAME="an_21:6">21:6</A>&nbsp;Thi s&#229; sagde Herren til mig: "G&#229; hen og stil V&#230;gteren ud! Hvad han f&#229;r at se, skal han melde.</p> 
<p><A NAME="an_21:7">21:7</A>&nbsp;Og ser han Ryttere, et Par komme ridende, en Rytter p&#229; &#198;sel, en Rytter p&#229; Kamel, da skal han lytte, ja lytte sp&#230;ndt!"</p> 
<p><A NAME="an_21:8">21:8</A>&nbsp;Og han r&#229;bte: "Se, o Herre, p&#229; Varden st&#229;r jeg bestandig, Dagen lang, og p&#229; min Vagtpost st&#229;r jeg trolig</p> 
<p><A NAME="an_21:9">21:9</A>&nbsp;Nat efter Nat!" Men se, da kom der ridende M&#230;nd, et Par kom ridende; de r&#229;bte: "Faldet, faldet er Babel, han knuste alle dets Guder i St&#248;vet!"</p> 
<p><A NAME="an_21:10">21:10</A>&nbsp;Mit knuste, mit t&#230;rskede Folk! Hvad jeg, har h&#248;rt fra H&#230;rskarers HERRE, fra Israels Gud, det melder jeg eder.</p> 
<p><A NAME="an_21:11">21:11</A>&nbsp;Et Udsagn om Duma. Der r&#229;bes til mig fra Se'ir: "V&#230;gter, hvordan skrider Natten, V&#230;gter, hvordan skrider Natten?"</p> 
<p><A NAME="an_21:12">21:12</A>&nbsp;V&#230;gteren svarer: "Morgen kommer, men ogs&#229; Nat! Vil I sp&#248;rge, s&#229; sp&#248;rg! Kom kun igen!"</p> 
<p><A NAME="an_21:13">21:13</A>&nbsp;Et Udsagn: "I &#216;demarken". S&#248;g Nattely i &#216;demarkens Krat, I Dedans Karavaner!</p> 
<p><A NAME="an_21:14">21:14</A>&nbsp;Bring de t&#248;rstige Vand i M&#248;de, I, som bor i Temas Land, m&#248;d de flyende med Br&#248;d!</p> 
<p><A NAME="an_21:15">21:15</A>&nbsp;Thi de er p&#229; Flugt for Sv&#230;rd, p&#229; Flugt for det dragne Sv&#230;rd, p&#229; Flugt for den sp&#230;ndte Bue, p&#229; Flugt for Krigens Tynge.</p> 
<p><A NAME="an_21:16">21:16</A>&nbsp;Thi s&#229; sagde Herren til mig:"Et &#197;r endnu, som Daglejeren regner &#197;ret, og det er ude med al Kedars Herlighed.</p> 
<p><A NAME="an_21:17">21:17</A>&nbsp;Resten af Kedars Heltes Buer skal v&#230;re ringe, s&#229; sandt HERREN, Israels Gud, har talet."</p> 
<p><A NAME="an_22:1">22:1</A>&nbsp;Et Udsagn: "Synernes Dal". Hvad t&#230;nker du p&#229;, siden alle stiger op p&#229; Tagene,</p> 
<p><A NAME="an_22:2">22:2</A>&nbsp;du larmende, st&#248;jende By, du jublende Stad? Dine slagne er vel ikke sv&#230;rdslagne, d&#248;de i Krig!</p> 
<p><A NAME="an_22:3">22:3</A>&nbsp;Alle dine H&#248;vdinger flygted, flyed langt bort, alle dine Helte, v&#230;bnet med Buer, blev fanget.</p> 
<p><A NAME="an_22:4">22:4</A>&nbsp;Derfor siger jeg: G&#229; fra mig, lad mig gr&#230;de bittert, tr&#230;ng ej p&#229; for at tr&#248;ste mig over, at mit Folk er lagt &#248;de!</p> 
<p><A NAME="an_22:5">22:5</A>&nbsp;Thi en Dag, da man, r&#230;ddes, tr&#230;des og tr&#230;nges, har Herren, H&#230;rskarers HERRE, til Rede! I Synernes Dal br&#248;des Mure ned, mod Bjerget h&#248;rtes Skrig;</p> 
<p><A NAME="an_22:6">22:6</A>&nbsp;Elam l&#248;ftede Koggeret, Aram satte sig til Hest, Kir tog Skjoldene ud;</p> 
<p><A NAME="an_22:7">22:7</A>&nbsp;og de bedste iblandt dine Dale fyldtes med Vogne og Heste, lige til Porten stod de.</p> 
<p><A NAME="an_22:8">22:8</A>&nbsp;Han borttog Judas V&#230;rn. P&#229; den Dag s&#229; I hen til Skovhusets Rustkammer,</p> 
<p><A NAME="an_22:9">22:9</A>&nbsp;og I s&#229;, hvor mange Revner der var i Davidsbyen. I samlede Nedredammens Vand,</p> 
<p><A NAME="an_22:10">22:10</A>&nbsp;gik Jerusalems Huse igennem og rev Husene ned for at g&#248;re Muren st&#230;rk.</p> 
<p><A NAME="an_22:11">22:11</A>&nbsp;I gravede mellem de to Mure en Fordybning til den gamle Dams Vand. Men til ham, der virked det, skued I ikke, s&#229; ej hen til ham, som beredte det for l&#230;ngst.</p> 
<p><A NAME="an_22:12">22:12</A>&nbsp;P&#229; hin Dag kaldte Herren, H&#230;rskarers HERRE, til Gr&#229;d og Sorg, til Hovedragning og S&#230;k.</p> 
<p><A NAME="an_22:13">22:13</A>&nbsp;Men se, der er Fryd og Gl&#230;de, man sl&#229;r Okser ned, slagter F&#229;r, &#230;der K&#248;d og f&#229;r Vin at drikke: "Lad os &#230;de og drikke, thi i Morgen d&#248;r vi!"</p> 
<p><A NAME="an_22:14">22:14</A>&nbsp;Men H&#230;rskarers HERRE &#229;benbared for mit &#216;re: "Den Synd," siger Herren, H&#230;rskarers HERRE, "f&#229;r I ikke sonet, f&#248;rend I d&#248;r!"</p> 
<p><A NAME="an_22:15">22:15</A>&nbsp;S&#229; siger Herren, H&#230;rskarers HERRE: G&#229; hen og sig til denne Foged, Slotsh&#248;vedsmanden Sjebna:</p> 
<p><A NAME="an_22:16">22:16</A>&nbsp;Hvad har du her, og hvem har du her, at du her udhugger din Grav, udhugger dig en Grav h&#248;jt oppe, huler dig en Bolig i Klippen!</p> 
<p><A NAME="an_22:17">22:17</A>&nbsp;Se, HERREN slynger dig bort og b&#248;jer dig sammen, du stolte,</p> 
<p><A NAME="an_22:18">22:18</A>&nbsp;han knytter dig sammen til et Knytte og kaster dig ud i et vidtstrakt Land! Der skal du d&#248;, der din &#198;resvogn komme, du Sk&#230;ndsel for din Herres Hus!</p> 
<p><A NAME="an_22:19">22:19</A>&nbsp;Jeg st&#248;der dig bort fra din Stilling og styrter dig fra din Post.</p> 
<p><A NAME="an_22:20">22:20</A>&nbsp;Men p&#229; hin Dag kalder jeg min Tjener Eljakim, Hilkijas S&#248;n,</p> 
<p><A NAME="an_22:21">22:21</A>&nbsp;og ikl&#230;der ham din Kjortel, omgjorder ham med dit B&#230;lte og l&#230;gger din Myndighed i hans H&#229;nd. Han skal blive en Fader for Jerusalems Indbyggere og Judas Hus.</p> 
<p><A NAME="an_22:22">22:22</A>&nbsp;Jeg l&#230;gger N&#248;glen til Davids Hus p&#229; hans Skulder; n&#229;r han lukker op, skal ingen lukke i, og n&#229;r han lukker i, skal ingen lukke op,</p> 
<p><A NAME="an_22:23">22:23</A>&nbsp;Jeg f&#230;ster ham som en Nagle p&#229; et sikkert Sted, og han skal blive til H&#230;der for sit F&#230;drenehus.</p> 
<p><A NAME="an_22:24">22:24</A>&nbsp;Men h&#230;nger hans F&#230;drenehus's hele V&#230;gt sig p&#229; ham, Skud og Vildskud, alle Sm&#229;kar, fra Fadene til alle Krukkerne,</p> 
<p><A NAME="an_22:25">22:25</A>&nbsp;s&#229; skal det ske p&#229; den Dag, lyder det fra H&#230;rskarers HERRE, at Naglen, der var f&#230;stet p&#229; et sikkert Sted, giver efter, rives ud og falder ned, og hele V&#230;gten, som h&#230;nger derp&#229;, skal sl&#229;s s&#248;nder. Thi HERREN har talet!</p> 
<p><A NAME="an_23:1">23:1</A>&nbsp;Et Udsagn om Tyrus. Jamrer, I Tarsisskibe, eders F&#230;stning er i Grus! De f&#229;r det at vide p&#229; Vejen fra Kyperns Land.</p> 
<p><A NAME="an_23:2">23:2</A>&nbsp;Det er ude med Kystlandets Folk, med Zidons K&#248;bm&#230;nd, hvis Sendebud for over Havet,</p> 
<p><A NAME="an_23:3">23:3</A>&nbsp;de mange Vande, hvis Indkomst var Sjihors S&#230;d, hvis Vinding Alverdens Varer.</p> 
<p><A NAME="an_23:4">23:4</A>&nbsp;Skam f&#229; du, Zidon, thi Havet siger: "Jeg har ikke haft Veer, jeg f&#248;dte ikke, ej har jeg fostret Ynglinge, opf&#248;dt Jomfruer!"</p> 
<p><A NAME="an_23:5">23:5</A>&nbsp;N&#229;r Rygtet n&#229;r &#198;gypten, sk&#230;lver de ved Rygtet om Tyrus.</p> 
<p><A NAME="an_23:6">23:6</A>&nbsp;Drag over til Tarsis og jamrer, I Kystlandets Folk!</p> 
<p><A NAME="an_23:7">23:7</A>&nbsp;Er det eders jublende By fra Urtids Dage, hvis F&#248;dder f&#248;rte den viden om som G&#230;st?</p> 
<p><A NAME="an_23:8">23:8</A>&nbsp;Hvo satte sig dette for mod det kronede Tyrus, hvis K&#248;bm&#230;nd var Fyrster, hvis Kr&#230;mmere Jordens Adel?</p> 
<p><A NAME="an_23:9">23:9</A>&nbsp;Det gjorde H&#230;rskarers HERRE for at van&#230;re Hovmod, sk&#230;nde al Stolthed, al Jordens Adel.</p> 
<p><A NAME="an_23:10">23:10</A>&nbsp;Gr&#230;d, I Tarsisskibe, Havn er der ikke mer!</p> 
<p><A NAME="an_23:11">23:11</A>&nbsp;Han udrakte H&#229;nden mod Havet, rystede Riger, HERREN samled Folk for at j&#230;vne Kana'ans F&#230;stninger.</p> 
<p><A NAME="an_23:12">23:12</A>&nbsp;Han sagde: "Aldrig mer skal du juble, du voldtagne Jomfru, Zidons Datter! St&#229; op, drag over til Kypern, selv der skal du ej finde Hvile!"</p> 
<p><A NAME="an_23:13">23:13</A>&nbsp;Se til Kyprioternes Land! S&#248;farere grunded det Folk; de rejste dets Vagtt&#229;rne, Byer og Borge. Han gjorde det til en Ruinhob.</p> 
<p><A NAME="an_23:14">23:14</A>&nbsp;Jamrer, I Tarsisskibe, eders F&#230;stning er i Grus!</p> 
<p><A NAME="an_23:15">23:15</A>&nbsp;P&#229; hin Dag skal Tyrus g&#229; ad Glemme i halvfjerdsindstyve &#197;r, som i een Konges Dage. Men efter halvfjerdsindstyve &#197;rs Forl&#248;b skal det g&#229; med Tyrus som med Sk&#248;gen i Visen:</p> 
<p><A NAME="an_23:16">23:16</A>&nbsp;Tag din Citer, g&#229; rundt i Byen, du glemte Sk&#248;ge, leg smukt p&#229; Strenge, syng, hvad du kan, s&#229; du kommes i Hu!"</p> 
<p><A NAME="an_23:17">23:17</A>&nbsp;Efter halvfjerdsindstyve &#197;rs Forl&#248;b vil HERREN se til Tyrus; det skal atter modtage Sk&#248;gel&#248;n og bole med Alverdens Riger p&#229; den vide Jord.</p> 
<p><A NAME="an_23:18">23:18</A>&nbsp;Men dets Vinding og Sk&#248;gel&#248;n skal helliges HERREN; den skal ikke gemmes hen eller l&#230;gges op; dem, der bor for HERRENs &#197;syn, skal dets Vinding tjene til F&#248;de, M&#230;ttelse og pr&#230;gtige Kl&#230;der.</p> 
<p><A NAME="an_24:1">24:1</A>&nbsp;Se, HERREN g&#248;r Jorden tom og &#248;de og vender op og ned p&#229; dens Overflade, han spreder dens Beboere;</p> 
<p><A NAME="an_24:2">24:2</A>&nbsp;det g&#229;r L&#230;gfolk som Pr&#230;st, Tr&#230;l som Herre, Tr&#230;lkvinde som Frue, K&#248;ber som S&#230;lger, L&#229;ngiver som L&#229;ntager, &#197;gerkarl som Skyldner.</p> 
<p><A NAME="an_24:3">24:3</A>&nbsp;Jorden t&#248;mmes og plyndres i Bund og Grund, thi HERREN har talet dette Ord.</p> 
<p><A NAME="an_24:4">24:4</A>&nbsp;Jorden blegner og segner, Jorderig sygner og segner, Jordens H&#248;jder sygner hen.</p> 
<p><A NAME="an_24:5">24:5</A>&nbsp;Vanhellig blev Jorden under dem, som bor der, thi Lovene kr&#230;nked de, overtr&#229;dte Budet, br&#248;d den evige Pagt.</p> 
<p><A NAME="an_24:6">24:6</A>&nbsp;Derfor fort&#230;rer Forbandelse Jorden, og b&#248;de m&#229; de, som bor der. Derfor svides Jordens Beboere bort, kun f&#229; af de d&#248;delige levnes.</p> 
<p><A NAME="an_24:7">24:7</A>&nbsp;Druesaften s&#248;rger, Vinranken sygner alle de hjertensglade sukker;</p> 
<p><A NAME="an_24:8">24:8</A>&nbsp;H&#229;ndpaukens Klang er endt, de jublendes Larm h&#248;rt op, endt er Citrens Klang.</p> 
<p><A NAME="an_24:9">24:9</A>&nbsp;De drikker ej Vin under Sang, besk smager den st&#230;rke Drik.</p> 
<p><A NAME="an_24:10">24:10</A>&nbsp;Den &#248;de Stad ligger nedbrudt, st&#230;ngt er hver Boligs Indgang.</p> 
<p><A NAME="an_24:11">24:11</A>&nbsp;Man jamrer over Vinen p&#229; Gaden, bort er al Gl&#230;de svundet; landflygtig er Landets Fryd.</p> 
<p><A NAME="an_24:12">24:12</A>&nbsp;I Byen er &#216;de tilbage, og Porten er hugget i Splinter.</p> 
<p><A NAME="an_24:13">24:13</A>&nbsp;Thi p&#229; Jorden midt iblandt Folkene g&#229;r det, som n&#229;r Olietr&#230;ets Frugt sl&#229;s ned, som ved Eftersl&#230;t, n&#229;r Vinen er h&#248;stet:</p> 
<p><A NAME="an_24:14">24:14</A>&nbsp;Disse opl&#248;fter R&#248;sten, jubler over HERRENs Storhed, r&#229;ber fra Vesten:</p> 
<p><A NAME="an_24:15">24:15</A>&nbsp;"Derfor skal I &#230;re HERREN i &#216;sten, p&#229; Havets Strande HERRENs, Israels Guds, Navn!"</p> 
<p><A NAME="an_24:16">24:16</A>&nbsp;Fra Jordens Gr&#230;nse h&#248;rer vi Lovsange: "Hil den retf&#230;rdige!" Men jeg siger: Jeg usle, jeg usle, ve mig, Ransm&#230;nd raner, Ransm&#230;nd raner Ran,</p> 
<p><A NAME="an_24:17">24:17</A>&nbsp;Gru og Grav og Garn over dig, som bor p&#229; Jorden!</p> 
<p><A NAME="an_24:18">24:18</A>&nbsp;Den, der flygter for Gru, skal falde i Grav, og den, der n&#229;r op af Grav, skal fanges i Garn. Thi Sluserne oventil &#229;bnes, og Jordens Grundvolde vakler.</p> 
<p><A NAME="an_24:19">24:19</A>&nbsp;Jorden smuldrer og smuldrer, Jorden gynger og gynger, Jorden sk&#230;lver og sk&#230;lver;</p> 
<p><A NAME="an_24:20">24:20</A>&nbsp;Jorden raver og raver som drukken og svajer som Vogterens Hytte; tungt ligger dens Br&#248;de p&#229; den, den segner og rejser sig ikke.</p> 
<p><A NAME="an_24:21">24:21</A>&nbsp;P&#229; hin Dag hjems&#248;ger HERREN Himlens H&#230;r i Himlen og Jordens Konger p&#229; Jorden.</p> 
<p><A NAME="an_24:22">24:22</A>&nbsp;De sl&#230;bes i F&#230;ngsel som Fanger, holdes under L&#229;s og Lukke og straffes lang Tid efter.</p> 
<p><A NAME="an_24:23">24:23</A>&nbsp;M&#229;nen blues og Solen sk&#230;mmes, thi H&#230;rskarers HERRE viser, han er Konge p&#229; Zions Bjerg, i Jerusalem; for hans &#198;ldstes &#216;jne er Herlighed.</p> 
<p><A NAME="an_25:1">25:1</A>&nbsp;HERRE, min Gud er du; jeg priser dig, lover dit Navn. Thi du har gjort et Under, R&#229;d fra fordum var tro og sande.</p> 
<p><A NAME="an_25:2">25:2</A>&nbsp;Thi du lagde Byen i Grus, den faste Stad i Ruiner; de fremmedes Borg er nedbrudt, aldrig mer skal den bygges.</p> 
<p><A NAME="an_25:3">25:3</A>&nbsp;Derfor &#230;rer dig et m&#230;gtigt Folk, frygter dig grumme Hedningers Stad.</p> 
<p><A NAME="an_25:4">25:4</A>&nbsp;Thi du blev de ringes V&#230;rn, den fattiges V&#230;rn i N&#248;den, et Ly mod Skylregn, en Skygge mod Hede; thi som isnende Regn er Voldsm&#230;nds &#197;nde,</p> 
<p><A NAME="an_25:5">25:5</A>&nbsp;som Hede i det t&#248;rre Land. Du kuer de fremmedes Larm; som Hede ved Skyens Skygge s&#229; d&#230;mpes Voldsm&#230;nds Sang.</p> 
<p><A NAME="an_25:6">25:6</A>&nbsp;H&#230;rskarers HERRE g&#248;r p&#229; dette Bjerg et G&#230;stebud for alle Folkeslag med fede Retter og st&#230;rk Vin, med fede, marvfulde Retter og st&#230;rk og klaret Vin.</p> 
<p><A NAME="an_25:7">25:7</A>&nbsp;Og han borttager p&#229; dette Bjerg Sl&#248;ret, som tilsl&#248;rer alle Folkeslag, og D&#230;kket, der d&#230;kker alle Folk.</p> 
<p><A NAME="an_25:8">25:8</A>&nbsp;Han opsluger D&#248;den for stedse. Og den Herre HERREN aft&#248;rrer T&#229;ren af hver en Kind og g&#248;r Ende p&#229; sit Folks Skam p&#229; hele Jorden, s&#229; sandt HERREN har talet.</p> 
<p><A NAME="an_25:9">25:9</A>&nbsp;P&#229; hin Dag skal man sige: Se, her er vor Gud, som vi biede p&#229;, og som frelste os; her er HERREN, som vi biede p&#229;. Lad os juble og gl&#230;de os over hans Frelse;</p> 
<p><A NAME="an_25:10">25:10</A>&nbsp;thi HERRENs H&#229;nd hviler over dette Bjerg. Men Moab trampes ned, hvor det st&#229;r, som Str&#229; i M&#248;ddingp&#248;len;</p> 
<p><A NAME="an_25:11">25:11</A>&nbsp;det breder sine H&#230;nder ud deri som Sv&#248;mmeren g&#248;r for at sv&#248;mme, og han ydmyger dets Hovmod trods H&#230;ndernes Kunstgreb.</p> 
<p><A NAME="an_25:12">25:12</A>&nbsp;Han nedbryder og nedstyrter de stejle Mures V&#230;rn; han j&#230;vner dem med Jorden, s&#229; de ligger i St&#248;vet.</p> 
<p><A NAME="an_26:1">26:1</A>&nbsp;P&#229; hin Dag skal denne Sang synges i Judas Land: "En st&#230;rk Stad har vi, til Frelse satte han Mur og Bolv&#230;rk.</p> 
<p><A NAME="an_26:2">26:2</A>&nbsp;Luk Portene op for et retf&#230;rdigt Folk, som gemmer p&#229; Troskab,</p> 
<p><A NAME="an_26:3">26:3</A>&nbsp;hvis Sind er fast, som vogter p&#229; Fred, thi det stoler p&#229; dig.</p> 
<p><A NAME="an_26:4">26:4</A>&nbsp;Stol for evigt p&#229; HERREN, thi HERREN er en evig Klippe.</p> 
<p><A NAME="an_26:5">26:5</A>&nbsp;Thi han ydmyger dem, der bor i det h&#248;je, den knejsende By, styrter den til Jorden, l&#230;gger den i St&#248;vet.</p> 
<p><A NAME="an_26:6">26:6</A>&nbsp;De armes Fod, de ringes Trin skal tr&#230;de den ned.</p> 
<p><A NAME="an_26:7">26:7</A>&nbsp;Den retf&#230;rdiges Sti er j&#230;vn, du j&#230;vner den retf&#230;rdiges Vej.</p> 
<p><A NAME="an_26:8">26:8</A>&nbsp;Ja, vi venter dig, HERRE, p&#229; dine Dommes Sti; til dit Navn og dit Ry st&#229;r vor Sj&#230;ls Attr&#229;.</p> 
<p><A NAME="an_26:9">26:9</A>&nbsp;Min Sj&#230;l attr&#229;r dig om Natten, min &#197;nd i mit indre s&#248;ger dig. Thi n&#229;r dine Domme rammer Jorden, l&#230;rer de; som bor p&#229; Jorderig, Retf&#230;rd.</p> 
<p><A NAME="an_26:10">26:10</A>&nbsp;Vises der N&#229;de mod den gudl&#248;se, l&#230;rer han aldrig Retf&#230;rd; i Rettens Land g&#248;r han Uret og ser ikke HERRENs H&#248;jhed.</p> 
<p><A NAME="an_26:11">26:11</A>&nbsp;HERRE, din H&#229;nd er l&#248;ftet, men de ser det ikke; lad dem med Skam se din Nidk&#230;rhed for Folket, lad dine Fjenders Ild fort&#230;re dem!</p> 
<p><A NAME="an_26:12">26:12</A>&nbsp;HERRE, du skaffe os Fred, thi alt, hvad vi har udrettet, gjorde du for os.</p> 
<p><A NAME="an_26:13">26:13</A>&nbsp;HERRE vor Gud, andre Herrer end du har hersket over os; men dit Navn alene priser vi.</p> 
<p><A NAME="an_26:14">26:14</A>&nbsp;D&#248;de bliver ikke levende, D&#248;dninger st&#229;r ikke op; derfor hjems&#248;gte og tilintetgjorde du dem og udslettede hvert et Minde om dem.</p> 
<p><A NAME="an_26:15">26:15</A>&nbsp;Du har mangfoldiggjort Folket, HERRE, du har mangfoldiggjort Folket, du herliggjorde dig, du udvidede alle Landets Gr&#230;nser.</p> 
<p><A NAME="an_26:16">26:16</A>&nbsp;HERRE, i N&#248;den s&#248;gte de dig; de udg&#248;d stille B&#248;nner, medens din Tugtelse var over dem.</p> 
<p><A NAME="an_26:17">26:17</A>&nbsp;Som den frugtsommelige; der er ved at f&#248;de, vrider og v&#229;nder sig i Veer, s&#229;ledes fik vi det, HERRE, fra dig.</p> 
<p><A NAME="an_26:18">26:18</A>&nbsp;Vi er svangre og vrider os, som om vi f&#248;dte Vind; Landet frelser vi ikke og Jordboere f&#248;des ikke til Verden.</p> 
<p><A NAME="an_26:19">26:19</A>&nbsp;Dine d&#248;de skal blive levende, mine d&#248;des Legemer opst&#229;; de, som hviler i St&#248;vet, skal v&#229;gne og juble. Thi en Lysets bug er din Dug, og Jorden giver D&#248;dninger igen.</p> 
<p><A NAME="an_26:20">26:20</A>&nbsp;Mit Folk, g&#229; ind i dit Kammer og luk dine D&#248;re bag dig; hold dig skjult en liden Stund, til Vreden er draget over.</p> 
<p><A NAME="an_26:21">26:21</A>&nbsp;Thi HERREN g&#229;r ud fra sin Bolig for at straffe Jordboernes Br&#248;de; sit Blod bringer Jorden for Lyset og d&#248;lger ej mer sine dr&#230;bte.</p> 
<p><A NAME="an_27:1">27:1</A>&nbsp;P&#229; hin Dag hjems&#248;ger HERREN med sit h&#229;rde, v&#230;ldige, st&#230;rke Sv&#230;rd Livjatan, Den flugtsnare Slange, og ihjelsl&#229;r Dragen i Havet.</p> 
<p><A NAME="an_27:2">27:2</A>&nbsp;P&#229; hin Dag skal man sige,: Syng om en liflig Ving&#229;rd!</p> 
<p><A NAME="an_27:3">27:3</A>&nbsp;Jeg, HERREN, jeg er dens Vogter, jeg vander den atter og atter. For at ingen skal hjems&#248;ge den, vogter jeg den Nat og Dag.</p> 
<p><A NAME="an_27:4">27:4</A>&nbsp;Vrede n&#230;rer jeg ikke. Fandt jeg kun Torn og Tidsel, gik jeg l&#248;s derp&#229; i Kamp og satte det alt i Brand</p> 
<p><A NAME="an_27:5">27:5</A>&nbsp;med mindre man tyr til mit V&#230;rn, slutter Fred med mig, slutter Fred med mig.</p> 
<p><A NAME="an_27:6">27:6</A>&nbsp;P&#229; hin Dag skal Jakob sl&#229; Rod, Israel skyde og blomstre og fylde Verden med Frugt.</p> 
<p><A NAME="an_27:7">27:7</A>&nbsp;Har han vel sl&#229;et det, som de, der slog det, blev slagne, eller blev det myrdet, som deres Mordere myrdedes?</p> 
<p><A NAME="an_27:8">27:8</A>&nbsp;Ved at st&#248;de det bort og sende det bort tr&#230;ttede han med det; han jog det bort med sin voldsomme &#197;nde p&#229; &#216;stenstormens Dag.</p> 
<p><A NAME="an_27:9">27:9</A>&nbsp;Derfor sones Jakobs Br&#248;de s&#229;ledes, og dette er al Frugten af, at hans Synd tages bort: at han g&#248;r alle Altersten til s&#248;nderhuggede Kalksten, at Asjerast&#248;tterne og Solst&#248;tterne ikke mere rejser sig.</p> 
<p><A NAME="an_27:10">27:10</A>&nbsp;Thi den faste Stad ligger ensom, et folketomt Sted, forladt som en &#216;rken. Der gr&#230;sser Ungkv&#230;get, der lejrer det sig og afgnaver Kvistene.</p> 
<p><A NAME="an_27:11">27:11</A>&nbsp;N&#229;r Grenene er t&#248;rre, kommer Kvinderne og bryder dem af for at t&#230;nde B&#229;l. Thi det er et Folk uden Indsigt; derfor kan dets Skaber ikke forbarme sig, dets Ophav ikke v&#230;re det n&#229;dig.</p> 
<p><A NAME="an_27:12">27:12</A>&nbsp;P&#229; hin Dag sl&#229;r HERREN Frugten ned fra Flodens Str&#248;m til &#198;gyptens B&#230;k, og I skal opsankes een for een, Israels B&#248;rn.</p> 
<p><A NAME="an_27:13">27:13</A>&nbsp;P&#229; hin Dag skal der st&#248;des i det store Horn, og de tabte i Assyrien og de bortdrevne i &#198;gypten skal komme og tilbede HERREN p&#229; det hellige Bjerg i Jerusalem.</p> 
<p><A NAME="an_28:1">28:1</A>&nbsp;Ve Efraims berusedes stolte og dets herlige Smykkes visnende Blomster p&#229; Tindingen af de druknes fede Dal!</p> 
<p><A NAME="an_28:2">28:2</A>&nbsp;Se, Herren har en v&#230;ldig K&#230;mpe til Rede; som Skybrud af Hagl, som h&#230;rgende Storm, som Skybrud af m&#230;gtige skyllende Vande sl&#229;r han til Jorden med V&#230;lde.</p> 
<p><A NAME="an_28:3">28:3</A>&nbsp;Med F&#248;dderne trampes de ned, Efraims berusedes stolte Krans</p> 
<p><A NAME="an_28:4">28:4</A>&nbsp;og dets herlige Smykkes visnende Blomster p&#229; Tindingen af den fede bal; det g&#229;r den som en tidligmoden Figen f&#248;r Frugth&#248;st: Hvo der f&#229;r &#216;je p&#229; den, plukker den, og knap er den i H&#229;nden, f&#248;r han har slugt den.</p> 
<p><A NAME="an_28:5">28:5</A>&nbsp;P&#229; hin bag bliver H&#230;rskarers HERRE en smuk Krans og en herlig Krone for sit Folks Rest</p> 
<p><A NAME="an_28:6">28:6</A>&nbsp;og en Rettens &#197;nd for dem, som sidder til Doms, og Styrke for dem, der driver Krigen tilbage til Portene.</p> 
<p><A NAME="an_28:7">28:7</A>&nbsp;Ogs&#229; disse raver af Vin, er svimle af Drik, Pr&#230;st og Profet, de raver af Drik, fra Samling af Vin og svimle af Drik; de raver under Syner, vakler, n&#229;r de d&#248;mmer.</p> 
<p><A NAME="an_28:8">28:8</A>&nbsp;Thi alle Borde er fulde af Spy, Uhumskhed flyder p&#229; hver en Plet.</p> 
<p><A NAME="an_28:9">28:9</A>&nbsp;"Hvem vil han bel&#230;re, hvem tyder han Syner mon afvante B&#248;rn, nys tagne fra Brystet?</p> 
<p><A NAME="an_28:10">28:10</A>&nbsp;Kun hakke og rakke, rakke og hakke, lidt i Vejen her og lidt i Vejen der!"</p> 
<p><A NAME="an_28:11">28:11</A>&nbsp;Ja, med lallende L&#230;ber, med fremmed M&#229;l vil han tale til dette Folk,</p> 
<p><A NAME="an_28:12">28:12</A>&nbsp;han, som dog sagde til dem: "Her er der Hvile, lad den tr&#230;tte hvile, her er der Ro!" men de vilde ej h&#248;re.</p> 
<p><A NAME="an_28:13">28:13</A>&nbsp;S&#229; bliver for dem da HERRENs Ord: "Hakke og rakke, rakke og bakke, lidt i Vejen her og lidt i Vejen der!" s&#229; de g&#229;r hen og styrter bagover, s&#248;ndersl&#229;s, fanges og hildes.</p> 
<p><A NAME="an_28:14">28:14</A>&nbsp;H&#248;r derfor HERRENs Ord, I spotske M&#230;nd, I Nidvisens Mestre blandt dette Jerusalems Folk!</p> 
<p><A NAME="an_28:15">28:15</A>&nbsp;Fordi I siger: "Vi slutted en Pagt med D&#248;den, D&#248;dsriget gjorde vi Aftale med; n&#229;r den susende Sv&#248;be g&#229;r frem, da n&#229;r den ej os, thi L&#248;gn har vi gjort til vort Ly, vi har gemt os i Svig;"</p> 
<p><A NAME="an_28:16">28:16</A>&nbsp;derfor, s&#229; siger den Herre HERREN: Se, jeg l&#230;gger i Zion en pr&#248;vet Sten, en urokkelig, kostelig Hj&#248;rnesten; tror man, baster man ikke.</p> 
<p><A NAME="an_28:17">28:17</A>&nbsp;Og jeg g&#248;r Ret til M&#229;lesnor, Retf&#230;rd til Blylod; Hagl skal sl&#229; L&#248;gnelyet ned, Vand skylle Gemmestedet bort.</p> 
<p><A NAME="an_28:18">28:18</A>&nbsp;Eders Pagt med D&#248;den skal brydes, Aftalen med D&#248;dsriget glippe. N&#229;r den susende Sv&#248;be g&#229;r frem, skal den sl&#229; jer til Jorden,</p> 
<p><A NAME="an_28:19">28:19</A>&nbsp;jer skal den ramme, hver Gang den g&#229;r frem; thi Morgen efter Morgen g&#229;r den frem, ved Dag og ved Nat, idel Angst skal det blive at f&#229; Syner tydet.</p> 
<p><A NAME="an_28:20">28:20</A>&nbsp;Vil man str&#230;kke sig, er Lejet for kort; vil man d&#230;kke sig, er T&#230;ppet for smalt.</p> 
<p><A NAME="an_28:21">28:21</A>&nbsp;Thi som p&#229; Perazims Bjerg vil HERREN st&#229; op, som i Gibeons Dal vil han vise sin Vrede for at g&#248;re sin Gerning en underlig Gerning, og &#248;ve sit V&#230;rk et s&#230;lsomt V&#230;rk.</p> 
<p><A NAME="an_28:22">28:22</A>&nbsp;Derfor hold inde med Spot, at ej eders B&#229;nd skal sn&#230;re; thi om hele Landets visse Undergang h&#248;rte jeg fra Herren, H&#230;rskarers HERRE.</p> 
<p><A NAME="an_28:23">28:23</A>&nbsp;Lyt til og h&#248;r min R&#248;st, l&#229;n &#216;re og h&#248;r mit Ord!</p> 
<p><A NAME="an_28:24">28:24</A>&nbsp;Bliver Plovmanden ved med at pl&#248;je til S&#230;d, med at bryde og harve sin Jord?</p> 
<p><A NAME="an_28:25">28:25</A>&nbsp;Mon han ikke, n&#229;r den er j&#230;vnet, s&#229;r Dild og udstr&#248;r Kommen, l&#230;gger Hvede, Hirse og Byg p&#229; det udsete Sted og Spelt i Kanten deraf?</p> 
<p><A NAME="an_28:26">28:26</A>&nbsp;Hans Gud vejleder ham, l&#230;rer ham det rette.</p> 
<p><A NAME="an_28:27">28:27</A>&nbsp;Thi med T&#230;rskesl&#230;de knuser man ikke Dild, lader ikke Vognhjul g&#229; over Kommen; nej, Dilden t&#230;rskes med Stok og Kommen med K&#230;p.</p> 
<p><A NAME="an_28:28">28:28</A>&nbsp;Mon Br&#248;dkorn knuses? Nej, det bliver ingen ved med at t&#230;rske; Vognhjul og Heste drives derover man knuser det ikke.</p> 
<p><A NAME="an_28:29">28:29</A>&nbsp;Ogs&#229; dette kommer fra H&#230;rskarers HERRE, underfuld i R&#229;d og stor i Visdom.</p> 
<p><A NAME="an_29:1">29:1</A>&nbsp;Ve dig, Ariel, Ariel, Byen, hvor David slog lejr! Lad &#229;r blive f&#248;jet til &#229;r, lad H&#248;jtid f&#248;lge p&#229; H&#248;jtid,</p> 
<p><A NAME="an_29:2">29:2</A>&nbsp;da bringer jeg Ariel Tr&#230;ngsel, da kommer Sorg og Kvide, da bliver du mig et Ariel,</p> 
<p><A NAME="an_29:3">29:3</A>&nbsp;jeg lejrer mig mod dig som David; jeg opkaster Volde om dig, og Bolv&#230;rker rejser jeg mod dig.</p> 
<p><A NAME="an_29:4">29:4</A>&nbsp;Da taler du dybt fra Jorden, dine Ord er Mumlen fra St&#248;vet; din R&#248;st fra Jorden skal ligne et Genf&#230;rds, dine Ord er Hvisken fra St&#248;vet.</p> 
<p><A NAME="an_29:5">29:5</A>&nbsp;Dine Fjenders Hob skal v&#230;re som Sandst&#248;v, Voldsm&#230;ndenes Hob som flyvende Avner. Brat, i et Nu skal det ske:</p> 
<p><A NAME="an_29:6">29:6</A>&nbsp;hjems&#248;ges skal du af H&#230;rskarers HERRE under Torden og Brag og v&#230;ldigt Dr&#248;n, Storm og Vindst&#248;d og &#230;dende Lue.</p> 
<p><A NAME="an_29:7">29:7</A>&nbsp;Som et natligt Dr&#248;mmesyn bliver Hoben af alle de Folk, som angriber Ariel, af alle, der angriber det og dets F&#230;stning og tr&#230;nger det;</p> 
<p><A NAME="an_29:8">29:8</A>&nbsp;som n&#229;r den sultne dr&#248;mmer, at han spiser, men v&#229;gner og f&#248;ler sig tom, som n&#229;r den t&#248;rstige dr&#248;mmer, at han drikker, men v&#229;gner mat og vansm&#230;gtende, s&#229;ledes skal det g&#229; Hoben af alle de Folk, der angriber Zions Bjerg.</p> 
<p><A NAME="an_29:9">29:9</A>&nbsp;Undres og studs, stir jer kun blinde, v&#230;r drukne uden Vin og rav uden Drik!</p> 
<p><A NAME="an_29:10">29:10</A>&nbsp;Thi HERREN har udgydt over jer en Dvalens &#197;nd, tilbundet eders &#216;jne (Profeterne), tilhyllet eders Hoveder (Seerne).</p> 
<p><A NAME="an_29:11">29:11</A>&nbsp;Derfor er ethvert Syn blevet eder som Ordene i en forseglet Bog; giver man den til en, som kan l&#230;se, og siger: "L&#230;s!" s&#229; svarer han: "Jeg kan ikke, den er jo forseglet;"</p> 
<p><A NAME="an_29:12">29:12</A>&nbsp;og giver man den til en, som ikke kan l&#230;se, og siger: "L&#230;s!" s&#229; svarer han: "Jeg kan ikke l&#230;se."</p> 
<p><A NAME="an_29:13">29:13</A>&nbsp;Og Herren sagde: Eftersom dette Folk kun holder sig n&#230;r med sin Mund og &#230;rer mig med sine L&#230;ber, mens Hjertet er fjernt fra mig, og fordi deres Frygt for mig blev till&#230;rte Menneskebud,</p> 
<p><A NAME="an_29:14">29:14</A>&nbsp;se, derfor handler jeg fremdeles s&#230;rt og s&#230;lsomt med dette Folk; dets Vism&#230;nds Visdom forg&#229;r, de kloges Klogskab glipper.</p> 
<p><A NAME="an_29:15">29:15</A>&nbsp;Ve dem, der d&#248;lger deres R&#229;d i det dybe for HERREN, hvis Gerninger sker i M&#248;rke, som siger: "Hvem ser os, og hvem l&#230;gger M&#230;rke til os?"</p> 
<p><A NAME="an_29:16">29:16</A>&nbsp;I D&#229;rer, regnes Ler og Pottemager lige, s&#229; V&#230;rk kan sige om Mester: "Han skabte mig ikke!" eller Kunstv&#230;rk om Kunstner: "Han fattes Forstand!"</p> 
<p><A NAME="an_29:17">29:17</A>&nbsp;Se, end om en liden Stund skal Libanon blive til Frugthave, Frugthaven regnes for Skov.</p> 
<p><A NAME="an_29:18">29:18</A>&nbsp;P&#229; hin Dag h&#248;rer de d&#248;ve Skriftord, og friet fra Mulm og M&#248;rke kan blindes &#216;jne se.</p> 
<p><A NAME="an_29:19">29:19</A>&nbsp;De ydmyge gl&#230;des end mere i HERREN, de fattige jubler i Israels Hellige.</p> 
<p><A NAME="an_29:20">29:20</A>&nbsp;Thi Voldsmand er borte, Spotter forsvundet, bortryddet hver, som er v&#229;gen til ondt,</p> 
<p><A NAME="an_29:21">29:21</A>&nbsp;som med Ord f&#229;r et Menneske gjort skyldigt, l&#230;gger F&#230;lde for Dommeren i Porten og kuer en retf&#230;rdig ved Opspind.</p> 
<p><A NAME="an_29:22">29:22</A>&nbsp;Derfor, s&#229; siger HERREN, Jakobs Huses Gud, han, som udl&#248;ste Abraham: Nu h&#248;ster Jakob ej Skam, nu blegner hans &#197;syn ikke;</p> 
<p><A NAME="an_29:23">29:23</A>&nbsp;thi n&#229;r han ser mine H&#230;nders V&#230;rk i sin Midte, da skal han hellige mit Navn, holde Jakobs Hellige hellig og frygte Israels Gud;</p> 
<p><A NAME="an_29:24">29:24</A>&nbsp;de, hvis &#197;nd for vild, vinder Indsigt, de knurrende tager mod L&#230;re.</p> 
<p><A NAME="an_30:1">30:1</A>&nbsp;Ve de genstridige B&#248;rn s&#229; lyder det fra HERREN som fuldbyrder R&#229;d, der ej er fra mig, slutter Forbund, uden min &#197;nd er med, for at dynge Synd p&#229; Synd,</p> 
<p><A NAME="an_30:2">30:2</A>&nbsp;de, som g&#229;r ned til &#198;gypten uden at sp&#248;rge min Mund for at v&#230;rne sig ved Faraos V&#230;rn, s&#248;ge Ly i &#198;gyptens Skygge!</p> 
<p><A NAME="an_30:3">30:3</A>&nbsp;Faraos V&#230;rn skal blive jer til Skam og Lyet i &#198;gyptens Skygge til Sk&#230;ndsel.</p> 
<p><A NAME="an_30:4">30:4</A>&nbsp;Thi er end hans Fyrster i Zoan, hans Sendebud n&#229;et til Hanes,</p> 
<p><A NAME="an_30:5">30:5</A>&nbsp;enhver skal f&#229; Skam af et Folk, der ikke kan bringe dem Hj&#230;lp, ej v&#230;re til Gavn eller Hj&#230;lp, men kun til Skam og Sk&#230;ndsel.</p> 
<p><A NAME="an_30:6">30:6</A>&nbsp;Et Udsagn om Sydlandets Dyr: Gennem Angstens og Tr&#230;ngselens Land, hvor L&#248;vinde og L&#248;ve har hjemme, Giftsnog og vinget Slange, f&#248;rer de p&#229; &#198;slers Ryg deres Gods, p&#229; Kamelers Pukkel deres Skatte til et Folk, der ikke kan hj&#230;lpe.</p> 
<p><A NAME="an_30:7">30:7</A>&nbsp;&#198;gyptens Hj&#230;lp er Vind og Luft. Derfor kalder jeg det "Rahab, der hytter sig."</p> 
<p><A NAME="an_30:8">30:8</A>&nbsp;G&#229; nu hen og skriv det p&#229; en Tavle i deres P&#229;syn og optegn det i en Bog, at det i kommende Tider kan st&#229; som Vidnesbyrd evindelig.</p> 
<p><A NAME="an_30:9">30:9</A>&nbsp;Thi det er et stivsindet Folk, svigefulde B&#248;rn, B&#248;rn, der ikke vil h&#248;re HERRENs Lov,</p> 
<p><A NAME="an_30:10">30:10</A>&nbsp;som siger til Seerne: "Se ingen Syner!" til fremsynte: "Skuer os ikke det rette! Tal Smiger til os, skuer os Bl&#230;ndv&#230;rk,</p> 
<p><A NAME="an_30:11">30:11</A>&nbsp;vig bort fra Vejen, b&#248;j af fra Stien, lad os v&#230;re i Fred for Israels Hellige!"</p> 
<p><A NAME="an_30:12">30:12</A>&nbsp;Derfor, s&#229; siger Israels Hellige: Siden I ringeagter dette Ord og stoler p&#229; krumt og kroget og st&#248;tter jer til det,</p> 
<p><A NAME="an_30:13">30:13</A>&nbsp;derfor skal denne Br&#248;de blive for eder som en truende, voksende Revne i en knejsende Mur, hvis Fald vil indtr&#230;ffe brat, lige i et Nu;</p> 
<p><A NAME="an_30:14">30:14</A>&nbsp;den s&#248;nderbrydes som Lerkar; der sk&#229;nselsl&#248;st knuses; blandt Stumperne finder man ikke et Sk&#229;r, hvori man kan hente en Gl&#248;d fra B&#229;let eller &#248;se Vand af Br&#248;nden.</p> 
<p><A NAME="an_30:15">30:15</A>&nbsp;Thi s&#229;ledes sagde den Herre HERREN, Israels Hellige: Ved Omvendelse og Stilhed skal I frelses, i Ro og Tillid er eders Styrke.</p> 
<p><A NAME="an_30:16">30:16</A>&nbsp;Men I vilde ikke; I sagde: "Nej, vi jager p&#229; Heste" I skal derfor jages!"Vi rider p&#229; Rapfod" I skal derfor forf&#248;lges af rappe.</p> 
<p><A NAME="an_30:17">30:17</A>&nbsp;Tusind skal fly for een, som truer; Flugten skal I tage for fem, som truer, til I kun er en Rest som Stangen p&#229; Bjergets Tinde, som Banneret oppe p&#229; H&#248;jen.</p> 
<p><A NAME="an_30:18">30:18</A>&nbsp;Derfor l&#230;nges HERREN efter at vise eder N&#229;de, derfor st&#229;r han op for at forbarme sig over eder. Thi Rettens Gud er HERREN; salige alle, der l&#230;nges efter ham!</p> 
<p><A NAME="an_30:19">30:19</A>&nbsp;Ja, du Folk i Zion, du, som bor i Jerusalem, lad ikke Gr&#229;den overmande dig! N&#229;dig vil han vise dig N&#229;de, n&#229;r du r&#229;ber; s&#229; snart han h&#248;rer dig, svarer han.</p> 
<p><A NAME="an_30:20">30:20</A>&nbsp;Herren skal give eder Tr&#230;ngselsbr&#248;d og F&#230;ngselsdrik; men s&#229; skal din Vejleder ikke mere d&#248;lge sig, dine, &#216;jne skal skue din Vejleder;</p> 
<p><A NAME="an_30:21">30:21</A>&nbsp;dine &#216;rer skal h&#248;re det Ord bag ved dig: "Her er Vejen, I skal g&#229;!" hver Gang I er ved at vige til h&#248;jre eller venstre.</p> 
<p><A NAME="an_30:22">30:22</A>&nbsp;Da skal du holde dine S&#248;lvbilleders Overtr&#230;k og dine Guldbilleders Kl&#230;dning for urene; du skal sl&#230;nge dem bort som Skarn. "Herud!" skal du sige til dem.</p> 
<p><A NAME="an_30:23">30:23</A>&nbsp;Da giver han Regn til S&#230;den, du,s&#229;r i din Jord; og Br&#248;det, som din Jord b&#230;rer, skal v&#230;re kraftigt og n&#230;rende. P&#229; hin Dag gr&#230;sser dit Kv&#230;g p&#229; vide Vange;</p> 
<p><A NAME="an_30:24">30:24</A>&nbsp;Okserne og &#198;slerne, der arbejder p&#229; Marken, skal &#230;de saltet Blandfoder, renset med Kasteskovl og Fork.</p> 
<p><A NAME="an_30:25">30:25</A>&nbsp;P&#229; hvert h&#248;jt Bjerg og hver knejsende Banke skal Kilder v&#230;lde frem med rindende Vand p&#229; det store Blodbads Dag, n&#229;r T&#229;rne falder.</p> 
<p><A NAME="an_30:26">30:26</A>&nbsp;M&#229;nens Lys skal blive som Solens, og Solens Lys skal blive syvfold st&#230;rkere, som syv Dages Lys, p&#229; hin Dag da HERREN forbinder sit Folks Brud og l&#230;ger dets slagne S&#229;r.</p> 
<p><A NAME="an_30:27">30:27</A>&nbsp;Se, HERRENs Navn kommer langvejsfra i br&#230;ndende Vrede, med tunge Skyer; hans L&#230;ber skummer af Vrede, fort&#230;rende Ild er hans Tunge,</p> 
<p><A NAME="an_30:28">30:28</A>&nbsp;hans &#197;nde som en rivende Str&#248;m, der n&#229;r til Halsen. Folkene ryster han i Undergangens Sold, l&#230;gger Vildelsens Bidsel i Folkeslags Mund.</p> 
<p><A NAME="an_30:29">30:29</A>&nbsp;Sang skal der v&#230;re hos eder som i Natten, n&#229;r H&#248;jtid g&#229;r ind, en Hjertens Gl&#230;de som en Vandring til Fl&#248;jte mod HERRENs Bjerg, mod Israels Klippe.</p> 
<p><A NAME="an_30:30">30:30</A>&nbsp;HERREN lader h&#248;re sin H&#248;jheds R&#248;st og viser sin Arm, der sl&#229;r ned med fnysende Vrede, &#230;dende Lue, Skybrud, skyllende Regn og Hagl.</p> 
<p><A NAME="an_30:31">30:31</A>&nbsp;For HERRENs R&#248;st bliver Assur r&#230;d, med K&#230;ppen sl&#229;r han;</p> 
<p><A NAME="an_30:32">30:32</A>&nbsp;hvert et Slag af Tugtelsens Stok, som HERREN lader falde p&#229; Assur, er til Paukers og Citres Klang; med Svingnings Kampe k&#230;mper han mod det.</p> 
<p><A NAME="an_30:33">30:33</A>&nbsp;Thi for l&#230;ngst st&#229;r et Alter rede mon det og er rejst for Molok? han gjorde dets Ildfang dybt og bredt, bragte Ild og Ved i M&#230;ngde; HERRENs &#197;nde s&#230;tter det i Brand som en Str&#248;m af Svovl.</p> 
<p><A NAME="an_31:1">31:1</A>&nbsp;Ve dem, som g&#229;r ned til &#198;gypten om hj&#230;lp og sl&#229;r Lid til heste, som stoler p&#229; Vognenes m&#230;ngde, p&#229; Rytternes store Tal, men ikke ser hen til Israels Hellige, ej r&#229;dsp&#248;rger HERREN.</p> 
<p><A NAME="an_31:2">31:2</A>&nbsp;Men viis er og han, lader Ulykke komme og g&#229;r ej fra sit Ord. Han st&#229;r op mod de ondes Hus og mod Ud&#229;dsm&#230;ndenes Hj&#230;lp.</p> 
<p><A NAME="an_31:3">31:3</A>&nbsp;&#198;gypterne er Mennesker, ikke Gud, deres Heste er K&#248;d, ikke &#197;nd. N&#229;r HERREN udr&#230;kker H&#229;nden, snubler Hj&#230;lperen, den hjulpne falder, de omkommer alle til Hobe.</p> 
<p><A NAME="an_31:4">31:4</A>&nbsp;Thi s&#229; sagde HERREN til mig: Som en L&#248;ve knurrer, en Ungl&#248;ve over sit Rov, og ikke, n&#229;r Hyrdernes Flok kaldes hid imod den, skr&#230;mmes af Skriget eller viger for Larmen, s&#229; stiger H&#230;rskarers HERRE ned til Kamp p&#229; Zions Bjerg og H&#248;j.</p> 
<p><A NAME="an_31:5">31:5</A>&nbsp;Som sv&#230;vende Fugle s&#229; sk&#230;rmer H&#230;rskarers HERRE Jerusalem, sk&#230;rmer og frier, sk&#229;ner og redder.</p> 
<p><A NAME="an_31:6">31:6</A>&nbsp;Vend om til ham, hvem Israels B&#248;rn faldt fra s&#229; dybt!</p> 
<p><A NAME="an_31:7">31:7</A>&nbsp;Thi p&#229; hin Dag vrager enhver sine Guder af S&#248;lv sine Guder af Guld, eders H&#230;nders syndige V&#230;rk.</p> 
<p><A NAME="an_31:8">31:8</A>&nbsp;Assur falder for Sv&#230;rd, men ikke en Mands, et Sv&#230;rd fort&#230;rer det, ikke et Menneskes. Og han skal fly for Sv&#230;rdet, til Hoveriarbejde tvinges hans Stridsm&#230;nd;</p> 
<p><A NAME="an_31:9">31:9</A>&nbsp;hans Klippe viger bort af R&#230;dsel, hans Fyrster skr&#230;mmes fra Fanen. S&#229; lyder det fra HERREN, hvis Ild er i Zion, som har sin Ovn i Jerusalem.</p> 
<p><A NAME="an_32:1">32:1</A>&nbsp;Se, en Konge skal herske med Retf&#230;rd, Fyrster styre med Ret,</p> 
<p><A NAME="an_32:2">32:2</A>&nbsp;hver af dem som L&#230; imod Storm og Ly imod Regnskyl, som B&#230;kke i &#216;rk, som en v&#230;ldig Klippes Skygge i t&#248;rstende Land.</p> 
<p><A NAME="an_32:3">32:3</A>&nbsp;De seendes &#216;jne skal ej v&#230;re blinde, de h&#248;rendes &#216;rer skal lytte;</p> 
<p><A NAME="an_32:4">32:4</A>&nbsp;letsindiges Hjerte skal nemme Kundskab, stammendes Tunge tale flydende, rent.</p> 
<p><A NAME="an_32:5">32:5</A>&nbsp;D&#229;ren skal ikke mer kaldes &#230;del, h&#248;jsindet ikke Skalken.</p> 
<p><A NAME="an_32:6">32:6</A>&nbsp;Thi D&#229;ren taler kun D&#229;rskab, hans Hjerte udt&#230;nker Uret for at &#248;ve Niddingsv&#230;rk og pr&#230;dike Frafald fra HERREN, lade den sultne v&#230;re tom og den t&#248;rstige mangle Vand.</p> 
<p><A NAME="an_32:7">32:7</A>&nbsp;Skalkens Midler er onde, han opl&#230;gger lumske R&#229;d for at &#248;del&#230;gge arme med L&#248;gn, sk&#248;nt Fattigmand godtg&#248;r sin Ret.</p> 
<p><A NAME="an_32:8">32:8</A>&nbsp;Men den &#230;dle har &#230;delt for og st&#229;r fast i, hvad &#230;delt er.</p> 
<p><A NAME="an_32:9">32:9</A>&nbsp;Op, h&#248;r min R&#248;st, I sorgl&#248;se Kvinder, I trygge D&#248;tre, lyt til min Tale!</p> 
<p><A NAME="an_32:10">32:10</A>&nbsp;Om &#197;r og Dag skal I trygge sk&#230;lve, thi med Vinh&#248;st er det ude, der kommer ej Frugth&#248;st.</p> 
<p><A NAME="an_32:11">32:11</A>&nbsp;B&#230;v, I sorgl&#248;se, sk&#230;lv, I trygge, kl&#230;d jer af og blot jer, bind S&#230;k om L&#230;nd;</p> 
<p><A NAME="an_32:12">32:12</A>&nbsp;sl&#229; jer for Brystet og klag over yndige Marker, frugtbare Vinstokke,</p> 
<p><A NAME="an_32:13">32:13</A>&nbsp;mit Folks med Tidseltorn d&#230;kkede Jord, ja, hvert Gl&#230;dens Hus, den jublende By!</p> 
<p><A NAME="an_32:14">32:14</A>&nbsp;Thi Paladset er &#248;de, Bylarmen standset, Ofel med T&#229;rnet en Grushob for evigt, Vild&#230;slers Fryd, en Gr&#230;sgang for Hjorde -</p> 
<p><A NAME="an_32:15">32:15</A>&nbsp;til &#197;nd fra det h&#248;je udgydes over os. Da bliver &#216;rkenen til Frugthave, Frugthaven regnes for Skov.</p> 
<p><A NAME="an_32:16">32:16</A>&nbsp;Ret f&#230;ster Bo i &#216;rkenen, i Frugthaven dv&#230;ler Retf&#230;rd;</p> 
<p><A NAME="an_32:17">32:17</A>&nbsp;Retf&#230;rds Frugt bliver Fred og Rettens Vinding Tryghed for evigt.</p> 
<p><A NAME="an_32:18">32:18</A>&nbsp;Da bor mit Folk i Fredens Hjem, i trygge Boliger, sorgfri Pauluner.</p> 
<p><A NAME="an_32:19">32:19</A>&nbsp;Skoven styrter helt, Byen b&#248;jes dybt.</p> 
<p><A NAME="an_32:20">32:20</A>&nbsp;Salige I, som s&#229;r ved alle Vande, lader Okse og &#198;sel frit l&#248;be om!</p> 
<p><A NAME="an_33:1">33:1</A>&nbsp;Ve dig, du H&#230;rv&#230;rksmand, selv ikke h&#230;rget, du Ransmand, sk&#229;net for Ran! N&#229;r dit H&#230;rv&#230;rk er endt, skal du h&#230;rges, n&#229;r din Ranen har Ende, skal der ranes fra dig!</p> 
<p><A NAME="an_33:2">33:2</A>&nbsp;HERRE, v&#230;r os n&#229;dig, vi bier p&#229; dig, v&#230;r du vor Arm hver Morgen, vor Frelse i N&#248;dens Stund!</p> 
<p><A NAME="an_33:3">33:3</A>&nbsp;For Bulderet m&#229; Folkeslag fly; n&#229;r du rejser dig, splittes Folkene.</p> 
<p><A NAME="an_33:4">33:4</A>&nbsp;Som Gr&#230;shopper bortriver, bortrives Bytte, man styrter derover som Gr&#230;shoppesv&#230;rme.</p> 
<p><A NAME="an_33:5">33:5</A>&nbsp;Oph&#248;jet er HERREN, thi han bor i det h&#248;je, han fylder Zion med Ret og Retf&#230;rd.</p> 
<p><A NAME="an_33:6">33:6</A>&nbsp;Trygge Tider skal du have, en Frelsesrigdom er Visdom og Indsigt, HERRENs Frygt er din Skat.</p> 
<p><A NAME="an_33:7">33:7</A>&nbsp;Se, deres Helte skriger derude, Fredens Sendebud gr&#230;der bittert;</p> 
<p><A NAME="an_33:8">33:8</A>&nbsp;Vejene er &#248;de, vejfarende borte. Han br&#248;d sin Pagt, agted Byer ringe, Mennesker regned han ikke.</p> 
<p><A NAME="an_33:9">33:9</A>&nbsp;Landet blegner og sygner, Libanon sk&#230;mmes og visner; Saron er som en &#216;rken, Basan og Karmel uden L&#248;v.</p> 
<p><A NAME="an_33:10">33:10</A>&nbsp;Nu st&#229;r jeg op, siger HERREN, nu vil jeg rejse mig, nu tr&#230;de frem!</p> 
<p><A NAME="an_33:11">33:11</A>&nbsp;I undfanger Str&#229; og f&#248;der Halm, eders &#197;nde er Ild, der fort&#230;rer jer selv;</p> 
<p><A NAME="an_33:12">33:12</A>&nbsp;til Kalk skal Folkene br&#230;ndes som afhugget Torn, der br&#230;nder i Ild.</p> 
<p><A NAME="an_33:13">33:13</A>&nbsp;Hvad jeg g&#248;r, skal rygtes til fjerne Folk, n&#230;re skal kende min V&#230;lde.</p> 
<p><A NAME="an_33:14">33:14</A>&nbsp;P&#229; Zion skal Syndere b&#230;ve, Niddinger gribes af Sk&#230;lven: "Hvem kan bo ved fort&#230;rende Ild, hvem kan bo ved evige B&#229;l?"</p> 
<p><A NAME="an_33:15">33:15</A>&nbsp;Den, der vandrer i Retf&#230;rd og taler oprigtigt, ringeagter Vinding, vundet ved Uret, v&#230;grer sig ved at tage mod Gave, tilstopper &#216;ret over for Blodr&#229;d og lukker &#216;jnene over for det onde -</p> 
<p><A NAME="an_33:16">33:16</A>&nbsp;h&#248;jt skal en s&#229;dan bo, hans V&#230;rn skal Klippeborge v&#230;re; han f&#229;r sit Br&#248;d, og Vand er ham sikret.</p> 
<p><A NAME="an_33:17">33:17</A>&nbsp;Dine &#216;jne f&#229;r Kongen at se i hans Sk&#248;nhed, de skuer et vidtstrakt Land.</p> 
<p><A NAME="an_33:18">33:18</A>&nbsp;Dit Hjerte skal t&#230;nke p&#229; R&#230;dselen: "Hvor er nu han, der talte og vejede, han, der talte T&#229;rnene?"</p> 
<p><A NAME="an_33:19">33:19</A>&nbsp;Du ser ej det vilde Folk med dybt, uforst&#229;eligt M&#229;l, med stammende, ufattelig Tunge.</p> 
<p><A NAME="an_33:20">33:20</A>&nbsp;Se p&#229; Zion, vore H&#248;jtiders By! Dine &#216;jne skal skue Jerusalem, et sikkert Lejrsted, et Telt, der ej flytter, hvis P&#230;le aldrig rykkes op, hvis Snore ej rives over.</p> 
<p><A NAME="an_33:21">33:21</A>&nbsp;Nej der tr&#230;der HERRENs B&#230;k for os i Floders og brede Str&#248;mmes Sted; der kan ej &#197;reskib g&#229;, ej v&#230;ldigt Langskib sejle.</p> 
<p><A NAME="an_33:22">33:22</A>&nbsp;Thi HERREN er vor Dommer, HERREN er vor Hersker, HERREN er vor Konge, han bringer os Frelse.</p> 
<p><A NAME="an_33:23">33:23</A>&nbsp;Slapt h&#230;nger dit Tovv&#230;rk, det holder ej R&#229;en og sp&#230;nder ej Sejlet. Da uddeles r&#248;vet Bytte i Overflod, halte tager Del i Rovet.</p> 
<p><A NAME="an_33:24">33:24</A>&nbsp;Ingen Indbygger siger: "Jeg er syg!" Folket der har sin Synd forladt.</p> 
<p><A NAME="an_34:1">34:1</A>&nbsp;Kom hid, I Folk, og h&#248;r, l&#229;n &#216;re, I Folkef&#230;rd! Jorden og dens Fylde h&#248;re, Jorderig og al dets Gr&#248;de!</p> 
<p><A NAME="an_34:2">34:2</A>&nbsp;Thi HERREN er vred p&#229; alle Folkene, harmfuld p&#229; al deres H&#230;r; han sl&#229;r dem med Band og giver dem hen til at slagtes;</p> 
<p><A NAME="an_34:3">34:3</A>&nbsp;hensl&#230;ngt ligger de dr&#230;bte, Stank stiger op fra Ligene, Bjergene flyder af Blodet;</p> 
<p><A NAME="an_34:4">34:4</A>&nbsp;al Himlens H&#230;r opl&#248;ses; som en Bog rulles Himlen sammen, og al dens H&#230;r visner hen som Vinstokkens visnende Blad, som Figentr&#230;ets visnende Frugt.</p> 
<p><A NAME="an_34:5">34:5</A>&nbsp;Thi p&#229; Himlen kredser HERRENs Sv&#230;rd, og se, det sl&#229;r ned p&#229; Edom, det Folk, han har bandlyst til Dom.</p> 
<p><A NAME="an_34:6">34:6</A>&nbsp;HERRENs Sv&#230;rd er fuldt af Blod, det drypper af Fedt, af F&#229;rs og Bukkes Blod, af Fedt fra V&#230;dres Nyrer. Thi HERREN slagter Offer i Bozra har v&#230;ldig Slagtning i Edom;</p> 
<p><A NAME="an_34:7">34:7</A>&nbsp;Urokser styrter med dem, Ungkv&#230;g sammen med Tyre. Landet sv&#230;lger i Blod, Jorden drypper af Fedt.</p> 
<p><A NAME="an_34:8">34:8</A>&nbsp;Thi en H&#230;vndag har HERREN til Rede, Zions V&#230;rge et Geng&#230;lds&#229;r.</p> 
<p><A NAME="an_34:9">34:9</A>&nbsp;Dets B&#230;kke forvandles til Tj&#230;re, dets Jord til Svovl, og Landet bliver til Tj&#230;re, der br&#230;nder ved Nat og ved Dag,</p> 
<p><A NAME="an_34:10">34:10</A>&nbsp;det slukkes aldrig; evigt stiger R&#248;gen op, det er &#248;de fra Sl&#230;gt til Sl&#230;gt, ingen skal f&#230;rdes der.</p> 
<p><A NAME="an_34:11">34:11</A>&nbsp;Pelikan og R&#248;rdrum arver det, Ugle og Ravn skal bo der. HERREN sp&#230;nder Tomheds Snor og &#216;del&#230;ggelses Blylod derover.</p> 
<p><A NAME="an_34:12">34:12</A>&nbsp;Der skal Bukketrolde bo, dets ypperste bliver til intet, til Kongevalg kaldes ej der, det er ude med alle dets Fyrster.</p> 
<p><A NAME="an_34:13">34:13</A>&nbsp;Dets Paladser gror til i Tom, dets Borge i Tidsel og N&#230;lde, et Tilholdssted for Hy&#230;ner og Enem&#230;rke for Strudse.</p> 
<p><A NAME="an_34:14">34:14</A>&nbsp;Der m&#248;des Sjakal med Vildkat, og Bukketrolde holder St&#230;vne; kun der skal Natteheksen raste og l&#230;gge sig der til Ro;</p> 
<p><A NAME="an_34:15">34:15</A>&nbsp;der bygger Pilslangen Rede, l&#230;gger &#198;g og samler dem og ruger. Kun der skal Gribbene flokkes, ej savner den ene den anden.</p> 
<p><A NAME="an_34:16">34:16</A>&nbsp;Se efter i HERRENs Bog og l&#230;s: Ej fattes en eneste af dem, ej savner den ene den anden. Thi HERRENs Mund, den b&#248;d, hans &#197;nd har samlet dem sammen;</p> 
<p><A NAME="an_34:17">34:17</A>&nbsp;han kastede Loddet for dem, hans H&#229;nd udskifted dem Land med Snoren; de tager det evigt i Eje, bor der fra Sl&#230;gt til Sl&#230;gt.</p> 
<p><A NAME="an_35:1">35:1</A>&nbsp;&#216;rken og hede skal fryde sig, &#216;demark juble og blomstre;</p> 
<p><A NAME="an_35:2">35:2</A>&nbsp;blomstre frodigt som Rosen og juble, ja juble med Fryd. Libanons Herlighed gives den, Karmels og Sarons Pragt. HERRENs Herlighed skuer de, vor Guds H&#248;jhed.</p> 
<p><A NAME="an_35:3">35:3</A>&nbsp;Styrk de slappe H&#230;nder, lad de vaklende Kn&#230; blive faste,</p> 
<p><A NAME="an_35:4">35:4</A>&nbsp;sig til de &#230;ngstede Hjerter: V&#230;r st&#230;rke, v&#230;r uden Frygt! Se eders Gud! Han kommer med H&#230;vn, Geng&#230;ld kommer fra Gud; han kommer og frelser eder.</p> 
<p><A NAME="an_35:5">35:5</A>&nbsp;Da &#229;bnes de blindes &#216;jne, de d&#248;ves &#216;rer lukkes op;</p> 
<p><A NAME="an_35:6">35:6</A>&nbsp;da springer den halte som Hjort, den stummes Tunge jubler; thi Vand v&#230;lder frem i &#216;rkenen, B&#230;kke i &#216;demark;</p> 
<p><A NAME="an_35:7">35:7</A>&nbsp;det gl&#248;dende Sand bliver Vanddrag, til Kildev&#230;ld t&#248;rstigt Land. I Sjakalers Bo holder Hjorde Rast, p&#229; Strudsenes Enem&#230;rker gror R&#248;r og Siv.</p> 
<p><A NAME="an_35:8">35:8</A>&nbsp;Der bliver en banet Vej, .den hellige Vej skal den kaldes; ingen uren f&#230;rdes p&#229; den, den er Valfartsvej for hans Folk, selv enfoldige farer ej vild.</p> 
<p><A NAME="an_35:9">35:9</A>&nbsp;P&#229; den er der ingen L&#248;ver, Rovdyr tr&#230;der den ej, der skal de ikke findes. De genl&#248;ste vandrer ad den,</p> 
<p><A NAME="an_35:10">35:10</A>&nbsp;HERRENs forl&#248;ste vender hjem, de drager til Zion med Jubel, med evig Gl&#230;de om Issen; Fryd og Gl&#230;de f&#229;r de, Sorg og Suk skal fly.</p> 
<p><A NAME="an_36:1">36:1</A>&nbsp;I Kong Ezekias's fjortende Regerings&#229;r drog Assyrerkongen Sankerib op mod alle Judas bef&#230;stede Byer og indtog dem.</p> 
<p><A NAME="an_36:2">36:2</A>&nbsp;Assyrerkoogen sendte s&#229; Rasjake med en anselig Styrke fra Lakisj til Kong Ezekias i Jerusalem, og han gjorde Holdt ved &#216;vredammens Vandledning, ved Vejen til Blegepladsen.</p> 
<p><A NAME="an_36:3">36:3</A>&nbsp;Da gik Palads&#248;versten Eljakim, Hilkijas S&#248;n, Statsskriveren Sjebna og Kansleren Joa, Asafs S&#248;n, ud til ham.</p> 
<p><A NAME="an_36:4">36:4</A>&nbsp;Rabsjake sagde fil dem: "Sig til Ezekias: S&#229;ledes siger Storkongen, Assyrerkongen: Hvad er det for en Fortr&#248;sfning, du hengiver dig til?</p> 
<p><A NAME="an_36:5">36:5</A>&nbsp;Du mener vel, at et blot og bart Ord er det samme som Plan og Styrke i Krig? Og til hvem s&#230;tter du egentlig din Lid, siden du g&#248;r Opr&#248;r imod mig?</p> 
<p><A NAME="an_36:6">36:6</A>&nbsp;Se, du s&#230;tter din Lid til &#198;gypten, denne brudte R&#248;rk&#230;p, som river S&#229;r i H&#229;nden p&#229; den, der st&#248;tter sig til den! Thi s&#229;ledes g&#229;r det alle dem, der s&#230;tter deres Lid til Farao, &#198;gyptens Konge.</p> 
<p><A NAME="an_36:7">36:7</A>&nbsp;Men vil du sige til mig: Det er HERREN vor Gud, vi s&#230;tter vor Lid til! er det s&#229; ikke ham, hvis Offerh&#248;je og Altre Ezekias skaffede bort, da han sagde til Juda og Jerusalem: Foran dette Alter skal I tilbede!</p> 
<p><A NAME="an_36:8">36:8</A>&nbsp;Og nu, indg&#229; et V&#230;ddem&#229;l med min Herre, Assyrerkongen: Jeg giver dig to Gange tusinde Heste, hvis du kan stille Ryttere til dem!</p> 
<p><A NAME="an_36:9">36:9</A>&nbsp;Hvorledes vil du afsl&#229; et Angreb af en eneste Statholder, en af min Herres ringeste Tjenere? Og du s&#230;tter din Lid til &#198;gypten, til Vogne og Heste?</p> 
<p><A NAME="an_36:10">36:10</A>&nbsp;Mon det desuden er uden HERRENs Vilje, at jeg er draget op mod dette Land for at &#248;del&#230;gge det? Det var HERREN selv, der sagde til mig: Drag op mod dette Land og &#248;del&#230;g det!"</p> 
<p><A NAME="an_36:11">36:11</A>&nbsp;Men Eljakim, Sjebna og Joa sagde til Rabsjake: "Tal dog Aram&#230;isk til dine Tr&#230;lle, det forst&#229;r vi godt; tal ikke Jud&#230;isk til os, medens Folkene p&#229; Muren h&#248;rer p&#229; det!"</p> 
<p><A NAME="an_36:12">36:12</A>&nbsp;Men Rabsjake svarede dem: "Er det til din Herre og dig, min Herre har sendt mig med disse Ord? Er det ikke til de M&#230;nd, der sidder p&#229; Muren hos eder og &#230;der deres eget Skarn og drikker deres eget Vand?"</p> 
<p><A NAME="an_36:13">36:13</A>&nbsp;Og Rabsjake tr&#229;dte hen og r&#229;bte med h&#248;j R&#248;st p&#229; Jud&#230;isk: "H&#248;r Storkongens, Assyrerkongens, Ord!</p> 
<p><A NAME="an_36:14">36:14</A>&nbsp;S&#229;ledes siger Kongen: Lad ikke Ezekias vildlede eder, thi han er ikke i Stand til at frelse eder!</p> 
<p><A NAME="an_36:15">36:15</A>&nbsp;Og lad ikke Ezekias forlede eder til at s&#230;tte eders Lid til HERREN, n&#229;r han siger: HERREN skal sikkert frelse os, og denne By skal ikke overgives i Assyrerkongens H&#229;nd!</p> 
<p><A NAME="an_36:16">36:16</A>&nbsp;H&#248;r ikke p&#229; Ezekias, thi s&#229;; ledes siger Assyrerkongen: Vil I slutte Fred med mig og overgive eder til mig, s&#229; skal enhver af eder spise af sin Vin, stok og sit Figentr&#230; og drikke af sin Br&#248;nd,</p> 
<p><A NAME="an_36:17">36:17</A>&nbsp;indtil jeg kommer og tager eder med til et Land, der ligner eders, et Land med Korn og Most, et Land med Br&#248;d og Ving&#229;rde.</p> 
<p><A NAME="an_36:18">36:18</A>&nbsp;Lad ikke Ezekias forf&#248;re eder med at sige: HERREN vil frelse os! Mon nogen af Folkenes Guder har kunnet frelse sit Land af Assyrerkongens H&#229;nd?</p> 
<p><A NAME="an_36:19">36:19</A>&nbsp;Hvor er Hamats og Arpads Guder, hvor er Sefarvajims Guder, hvor er Landet Samarias Guder? Mon de frelste Samaria af min H&#229;nd?</p> 
<p><A NAME="an_36:20">36:20</A>&nbsp;Hvor er der blandt alle disse Landes Guder nogen, der har frelst sit Land af min H&#229;nd? Mon da HERREN skulde kunne frelse Jerusalem?"</p> 
<p><A NAME="an_36:21">36:21</A>&nbsp;Men de tav og svarede ham ikke et Ord, thi Kongens Bud l&#248;d p&#229;, at de ikke m&#229;tte svare ham.</p> 
<p><A NAME="an_36:22">36:22</A>&nbsp;Derp&#229; gik Palads&#248;versten Eljakim, Hilkijas S&#248;n, Statsskriveren Sjebna og Kansleren Joa, Asafs S&#248;n, med s&#248;nderrevne Kl&#230;der til Ezekias og meddelte ham, hvad Rabsjake havde sagt.</p> 
<p><A NAME="an_37:1">37:1</A>&nbsp;Da Kong Ezekias h&#248;rte det, s&#248;nderrev han sine Kl&#230;der, hyllede sig i S&#230;k og gik ind i HERRENs Hus.</p> 
<p><A NAME="an_37:2">37:2</A>&nbsp;Og han sendte Palads&#248;versten Eljakim og Statsskriveren Sjebna og Pr&#230;sternes &#198;ldste, hyllet i S&#230;k, til Profeten Esajas, Amoz's S&#248;n,</p> 
<p><A NAME="an_37:3">37:3</A>&nbsp;for at sige til ham: "Ezekias lader sige: En N&#248;dens, Tugtelsens og Forsm&#230;delsens Dag er denne Dag, thi Barnet er ved at f&#248;des, men der er ikke Kraft til at bringe det til Verden!</p> 
<p><A NAME="an_37:4">37:4</A>&nbsp;Dog vil HERREN din Gud m&#229;ske h&#248;re, hvad Rabsjake har sagt, han, som er sendt af sin Herre, Assyrerkongen, for at h&#229;ne den levende Gud, og m&#229;ske vil han straffe ham for de Ord, som HERREN din Gud har h&#248;rt g&#229; derfor i Forb&#248;n for den Rest, der endnu er tilbage!"</p> 
<p><A NAME="an_37:5">37:5</A>&nbsp;Da Kong Ezekias's Folk kom til Esajas,</p> 
<p><A NAME="an_37:6">37:6</A>&nbsp;sagde han til dem: "S&#229;ledes skal I svare eders Herre: S&#229; siger HERREN: Frygt ikke for de Ord, du har h&#248;rt, som Assyrerkongens Tr&#230;lle har h&#229;net mig med!</p> 
<p><A NAME="an_37:7">37:7</A>&nbsp;Se, jeg vil indgive ham en &#197;nd, og han skal f&#229; en Tidende at h&#248;re, s&#229; han vender tilbage til sit Land, og i hans eget Land vil jeg f&#230;lde ham med Sv&#230;rdet!"</p> 
<p><A NAME="an_37:8">37:8</A>&nbsp;Rabsjake vendte s&#229; tilbage og traf Assyrerkongen i F&#230;rd med at belejre Libna, thi han havde h&#248;rt, at Kongen var brudt op fra Lakisj.</p> 
<p><A NAME="an_37:9">37:9</A>&nbsp;S&#229; fik han Underretning: om, at Kong Tirhaka af &#198;tiopien var rykket ud for at angribe ham, og han sendte Sendebud til Ezekias og sagde:</p> 
<p><A NAME="an_37:10">37:10</A>&nbsp;"S&#229;ledes skal I sige til Kong Ezekias af Juda: Lad ikke din Gud, som du sl&#229;r din Lid til, vildlede dig med at sige, at Jerusalem ikke skal gives i Assyrerkongens H&#229;nd!</p> 
<p><A NAME="an_37:11">37:11</A>&nbsp;Du har jo dog h&#248;rt, hvad Assyrerkongerne har gjort ved alle Lande, hvorledes de har lagt Band p&#229; dem og du skulde kunne undslippe!</p> 
<p><A NAME="an_37:12">37:12</A>&nbsp;De Folk, mine F&#230;dre tilintetgjorde, Gozan, Karan, Rezef og Folkene fra Eden i Telassar, har deres Guder kunnet frelse dem?</p> 
<p><A NAME="an_37:13">37:13</A>&nbsp;Hvor er Kongen af Hamat, Kongen af Arpad eller Kongen af La'ir, Sefarvajim, Hena og Ivva?"</p> 
<p><A NAME="an_37:14">37:14</A>&nbsp;Da Ezekias havde modtaget Brevet af Sendebudenes H&#229;nd og l&#230;st det, gik han op i HERRENs Hus og bredte det ud for HERRENs &#197;syn.</p> 
<p><A NAME="an_37:15">37:15</A>&nbsp;Derp&#229; bad Ezekias den B&#248;n for HERRENs &#197;syn:</p> 
<p><A NAME="an_37:16">37:16</A>&nbsp;"H&#230;rskarers HERRE, Israels Gud, du, som troner over Keruberne, du alene er Gud over alle Jordens Riger; du har gjort Himmelen og Jorden!</p> 
<p><A NAME="an_37:17">37:17</A>&nbsp;B&#248;j nu dit &#216;re, HERRE, og lyt, &#229;bn dine &#216;jne, HERRE, og se! L&#230;g M&#230;rke til alle de Ord, Sankerib har sendt hid for at spotte den levende Gud!</p> 
<p><A NAME="an_37:18">37:18</A>&nbsp;Det er sandt, HERRE, at Assyrerkongerne har tilintetgjort alle de Folk og deres Lande</p> 
<p><A NAME="an_37:19">37:19</A>&nbsp;og kastet deres Guder i Ilden; men de er ikke Guder, kun Menneskeh&#230;nders V&#230;rk af Tr&#230; eller Sten; derfor kunde de &#248;del&#230;gge dem.</p> 
<p><A NAME="an_37:20">37:20</A>&nbsp;Men frels os nu, HERRE vor Gud, af hans H&#229;nd, s&#229; alle Jordens Riger kan kende, at du, HERRE, alene er Gud!"</p> 
<p><A NAME="an_37:21">37:21</A>&nbsp;S&#229; sendte Esajas, Amoz's S&#248;n, Bud til Ezekias og lod sige: "S&#229; siger HERREN, Israels Gud: Din B&#248;n ang&#229;ende Assyrerkongen Sankerib har jeg h&#248;rt!"</p> 
<p><A NAME="an_37:22">37:22</A>&nbsp;S&#229;ledes lyder det Ord, HERREN talede imod ham: Hun h&#229;ner, hun spotter dig, Jomfruen, Zions Datter, Jerusalems Datter ryster p&#229; Hovedet ad dig!</p> 
<p><A NAME="an_37:23">37:23</A>&nbsp;Hvem har du h&#229;net og sm&#230;det, mod hvem har du l&#248;ftet din R&#248;st? Til Israels Hellige l&#248;fted i Hovmod du Blikket!</p> 
<p><A NAME="an_37:24">37:24</A>&nbsp;Ved dine Tr&#230;lle h&#229;ned du HERREN og sagde: "Med mine tall&#248;se Vogne besteg jeg Bjergenes H&#248;jder, Libanons afsides Egne; jeg f&#230;lded dets Cedres H&#248;jskov, dets &#230;dle Cypresser, tr&#230;ngte frem til dets &#248;verste Raststed, dets Havers Skove.</p> 
<p><A NAME="an_37:25">37:25</A>&nbsp;Fremmed Vand grov jeg ud, og jeg drak det, t&#248;rskoet skred jeg over &#198;gyptens Str&#248;mme!"</p> 
<p><A NAME="an_37:26">37:26</A>&nbsp;Har du ej h&#248;rt det? For l&#230;ngst kom det op i min Tanke, jeg lagde det fordum til Rette, nu lod jeg det ske, og du Gjorde murst&#230;rke Byer til &#248;de Stenhobe</p> 
<p><A NAME="an_37:27">37:27</A>&nbsp;mens Folkene grebes i Afmagt af Skr&#230;k og Skam, blev som Gr&#230;sset p&#229; Marken, det spirende Gr&#248;nne, som Gr&#230;s p&#229; Tage, som Mark for &#216;stenvinden.</p> 
<p><A NAME="an_37:28">37:28</A>&nbsp;Jeg ser, n&#229;r du rejser og s&#230;tter dig, ved, n&#229;r du g&#229;r og kommer.</p> 
<p><A NAME="an_37:29">37:29</A>&nbsp;Fordi du raser imod mig, din Trods bar n&#229;et mit &#216;re, l&#230;gger jeg Ring i din N&#230;se og Bidsel i Munden og f&#248;rer dig bort ad Vejen, du kom!</p> 
<p><A NAME="an_37:30">37:30</A>&nbsp;Og dette skal v&#230;re dig Tegnet: I &#197;r skal man spise, hvad der s&#229;ed sig selv, og &#197;ret derp&#229;, hvad der skyder af Rode, tredje &#197;r skal man s&#229; og h&#248;ste, plante Vin og nyde dens Frugt.</p> 
<p><A NAME="an_37:31">37:31</A>&nbsp;Den, bj&#230;rgede Rest af Judas Hus sl&#229;r atter R&#248;dder forneden og b&#230;rer sin Frugt foroven;</p> 
<p><A NAME="an_37:32">37:32</A>&nbsp;thi fra Jerusalem udg&#229;r en Rest, en Levning fra Zions Bjerg. H&#230;rskarers HERREs Nidk&#230;rhed virker dette.</p> 
<p><A NAME="an_37:33">37:33</A>&nbsp;Derfor, s&#229; siger HERREN om Assyrerkongen: I Byen her skal han ej komme ind, ej sende en Pil herind, ej n&#230;rme sig den med Skjolde eller opkaste Vold imod den;</p> 
<p><A NAME="an_37:34">37:34</A>&nbsp;ad Vejen, han kom, skal han g&#229; igen, i Byen her skal han ej komme ind s&#229; lyder det fra HERREN.</p> 
<p><A NAME="an_37:35">37:35</A>&nbsp;Jeg v&#230;rner og frelser denne By for min og min Tjener Davids Skyld!</p> 
<p><A NAME="an_37:36">37:36</A>&nbsp;S&#229; gik HERRENs Engel ud og ihjelslog i Assyrernes Lejr 185000 Mand; og se, n&#230;ste Morgen tidlig l&#229; de alle d&#248;de.</p> 
<p><A NAME="an_37:37">37:37</A>&nbsp;Da br&#248;d Assyrerkongen Sankerib op, vendte hjem og blev siden i Nineve.</p> 
<p><A NAME="an_37:38">37:38</A>&nbsp;Men da han engang tilbad i sin Gud Nisroks Hus, slog hans S&#248;nner Adrammelek og Sar'ezer ham ihjel med deres Sv&#230;rd, hvorefter de flygtede til Ararats Land: og hans S&#248;n Asarhaddon blev Konge i hans Sted.</p> 
<p><A NAME="an_38:1">38:1</A>&nbsp;Ved den Tid blev Ezekias d&#248;dssyg. Da kom Profeten Esajas, Amoz's S&#248;n, til ham og sagde: "S&#229; siger HERREN: Beskik dit Hus, thi du skal d&#248; og ikke leve!"</p> 
<p><A NAME="an_38:2">38:2</A>&nbsp;Da vendte han Ansigtet om mod V&#230;ggen og bad s&#229;ledes til HERREN:</p> 
<p><A NAME="an_38:3">38:3</A>&nbsp;"Ak, HERRE, kom dog i Hu, hvorledes jeg har vandret for dit &#197;syn i Oprigtighed og med helt Hjerte og gjort, hvad der er godt i dine &#216;jne!" Og Ezekias gr&#230;d h&#248;jt.</p> 
<p><A NAME="an_38:4">38:4</A>&nbsp;Da kom HERRENs Ord til Esajas s&#229;ledes:</p> 
<p><A NAME="an_38:5">38:5</A>&nbsp;"G&#229; hen og sig til Ezekias: S&#229; siger HERREN, din Fader Davids Gud: Jeg har h&#248;rt din B&#248;n, jeg har set dine T&#229;rer! Se, jeg vil l&#230;gge femten &#197;r til dit Liv</p> 
<p><A NAME="an_38:6">38:6</A>&nbsp;og udfri dig og denne By af Assyrerkongens H&#229;nd og v&#230;rne om denne By!</p> 
<p><A NAME="an_38:7">38:7</A>&nbsp;Og Tegnet fra HERREN p&#229;, at HERREN vil udf&#248;re, hvad han har sagt, skal v&#230;re dig dette:</p> 
<p><A NAME="an_38:8">38:8</A>&nbsp;Se, jeg vil lade Skyggen g&#229; de Streger tilbage, som den har flyttet sig med Solen p&#229; Akaz's Solur, ti Streger!" Da gik Solen de ti Streger, som den havde flyttet sig, tilbage p&#229; Soluret.</p> 
<p><A NAME="an_38:9">38:9</A>&nbsp;En B&#248;n af Kong Ezekias af Juda, da han var syg og kom sig af sin Sygdom:</p> 
<p><A NAME="an_38:10">38:10</A>&nbsp;Jeg t&#230;nkte: Bort m&#229; jeg g&#229; i min bedste Alder, hens&#230;ttes i D&#248;dsrigets Porte mine sidste &#197;r.</p> 
<p><A NAME="an_38:11">38:11</A>&nbsp;Jeg t&#230;nkte: Ej skuer jeg HERREN i de levendes Land, ser ingen Mennesker mer blandt Skyggerigets Folk;</p> 
<p><A NAME="an_38:12">38:12</A>&nbsp;min Bolig er nedbrudt, f&#248;rt fra mig som Hyrdernes Telt, som en V&#230;ver sammenrulled du mit Liv og skar det fra Tr&#229;den. Du ofrer mig fra Dag til Nat,</p> 
<p><A NAME="an_38:13">38:13</A>&nbsp;jeg skriger til daggry; som en L&#248;ve knuser han alle Benene i mig; du giver mig ben fra Dag til Nat.</p> 
<p><A NAME="an_38:14">38:14</A>&nbsp;Jeg klynker som klagende Svale, sukker som Duen, jeg skuer med T&#229;rer mod Himlen: HERRE, jeg tr&#230;nges, v&#230;r mig Borgen!</p> 
<p><A NAME="an_38:15">38:15</A>&nbsp;Hvad skal jeg,sige? Han talede til mig og selv greb han ind. For Bitterhedens Skyld i min Sj&#230;l vil jeg vandre sagtelig alle mine &#197;r.</p> 
<p><A NAME="an_38:16">38:16</A>&nbsp;Herre, man skal b&#230;re Bud derom til alle kommende Sl&#230;gter. Opliv min &#197;nd, helbred mig og g&#248;r mig karsk!</p> 
<p><A NAME="an_38:17">38:17</A>&nbsp;Se, Bitterhed, Bitterhed blev mig til Fred. Og du sk&#229;ned min Sj&#230;l for Undergangens Grav; thi alle mine Synder kasted du bag din Ryg.</p> 
<p><A NAME="an_38:18">38:18</A>&nbsp;Thi D&#248;dsriget takker dig ikke, dig lover ej D&#248;den, p&#229; din Miskundbed h&#229;ber ej de, der synker i Graven.</p> 
<p><A NAME="an_38:19">38:19</A>&nbsp;Men den levende, den levende takker dig som jeg i Dag. Om din Trofasthed taler F&#230;dre til deres B&#248;rn.</p> 
<p><A NAME="an_38:20">38:20</A>&nbsp;HERRE, frels os! S&#229; vil vi r&#248;re Strengene alle vore Levedage ved HERRENs Hus.</p> 
<p><A NAME="an_38:21">38:21</A>&nbsp;Da b&#248;d Esajas, at man skulde tage en Figenkage og l&#230;gge den som Plaster p&#229; det syge Sted, for at han kunde blive rask.</p> 
<p><A NAME="an_38:22">38:22</A>&nbsp;Og Ezekias sagde: "Hvad er Tegnet p&#229;, at jeg skal g&#229; op til HERRENs Hus?"</p> 
<p><A NAME="an_39:1">39:1</A>&nbsp;Ved den Tid sendte Bal'adans S&#248;n, Kong Merodak-Bal'adan af Babel, Brev og Gave til Ezekias, da han h&#248;rte, at han havde v&#230;ret syg, men var blevet rask.</p> 
<p><A NAME="an_39:2">39:2</A>&nbsp;Og Ezekias gl&#230;dede sig over deres Komme og viste dem Huset, hvor han havde sine Skatte, S&#248;lvet og Guldet, R&#248;gelsestofferne, den fine Olie, hele sit V&#229;benoplag og alt, hvad der var i hans Skatkamre; der var ikke den Ting i hans Hus og hele hans Rige, som Ezekias ikke viste dem.</p> 
<p><A NAME="an_39:3">39:3</A>&nbsp;Da kom Profeten Esajas til Kong Ezekias og sagde til ham: "Hvad sagde disse M&#230;nd, og hvorfra kom de til dig?" Ezekias svarede: "De kom fra et fjernt Land, fra Babel."</p> 
<p><A NAME="an_39:4">39:4</A>&nbsp;Da spurgte han: "Hvad fik de at se i dit Hus?" Ezekias svarede: "Alt, hvad der er i mit Hus, s&#229; de; der er ikke den Ting i mine Skatkamre, jeg ikke viste dem."</p> 
<p><A NAME="an_39:5">39:5</A>&nbsp;Da sagde Esajas til Ezekias: "H&#248;r H&#230;rskarers HERREs Ord!</p> 
<p><A NAME="an_39:6">39:6</A>&nbsp;Se, Dage skal komme, da alt, hvad der er i dit Hus, og hvad dine F&#230;dre har samlet indtil denne Dag, skal bringes til Babel og intet lades tilbage, siger HERREN.</p> 
<p><A NAME="an_39:7">39:7</A>&nbsp;Og af dine S&#248;nner, der nedstammer fra dig, og som du avler, skal nogle tages og g&#248;res til Hofm&#230;nd i Babels Konges Palads!"</p> 
<p><A NAME="an_39:8">39:8</A>&nbsp;Men Ezekias sagde til Esajas: "det Ord fra HERREN, du har talt, er godt!" Thi han t&#230;nkte: "S&#229; bliver der da Fred og Tryghed, s&#229; l&#230;nge jeg lever!"</p> 
<p><A NAME="an_40:1">40:1</A>&nbsp;Tr&#248;st, ja tr&#248;st mit Folk, s&#229; siger eders Gud,</p> 
<p><A NAME="an_40:2">40:2</A>&nbsp;tal Jerusalem k&#230;rligt til og r&#229;b kun til det, at nu er dets Strid til Ende, dets Skyld betalt, tvefold Straf har det f&#229;et af HERRENs H&#229;nd for alle sine Synder.</p> 
<p><A NAME="an_40:3">40:3</A>&nbsp;I &#216;rkenen r&#229;ber en R&#248;st: "Ban HERRENs Vej, j&#230;vn i det &#248;de Land en H&#248;jvej for vor Gud!</p> 
<p><A NAME="an_40:4">40:4</A>&nbsp;Hver Dal skal h&#248;jnes, hvert Bjerg, hver H&#248;j, skal s&#230;nkes, bakket Land blive fladt og Fjeldv&#230;g til Slette.</p> 
<p><A NAME="an_40:5">40:5</A>&nbsp;&#197;benbares skal HERRENs Herlighed, alt K&#248;d til Hobe skal se den. Thi HERRENs Mund har talet."</p> 
<p><A NAME="an_40:6">40:6</A>&nbsp;Der lyder en R&#248;st, som siger: "R&#229;b!" Jeg svarer: "Hvad skal jeg r&#229;be?" "Alt K&#248;d til Hobe er Gr&#230;s, al dets Ynde som Markens Blomst;</p> 
<p><A NAME="an_40:7">40:7</A>&nbsp;Gr&#230;sset t&#248;rres, Blomsten visner, n&#229;r HERRENs &#197;nde bl&#230;ser derp&#229;; visselig, Folket er Gr&#230;s,</p> 
<p><A NAME="an_40:8">40:8</A>&nbsp;Gr&#230;sset t&#248;rres, Blomsten visner, men vor Guds Ord bliver evindelig."</p> 
<p><A NAME="an_40:9">40:9</A>&nbsp;Stig op p&#229; h&#248;jen Bjerg, du Zions Gl&#230;desbud, l&#248;ft din R&#248;st med Kraft, du Jerusalems Gl&#230;desbud, l&#248;ft den uden Frygt og sig til Judas Byer: "Se eders Gud!"</p> 
<p><A NAME="an_40:10">40:10</A>&nbsp;Se, den Herre HERREN kommer med V&#230;lde, han hersker med sin Arm. Se, hans L&#248;n er med ham, hans Vinding foran ham,</p> 
<p><A NAME="an_40:11">40:11</A>&nbsp;han vogter sin Hjord som en Hyrde, samler den med Armen, b&#230;rer Lammene i Favn og leder de diende F&#229;r.</p> 
<p><A NAME="an_40:12">40:12</A>&nbsp;Hvo m&#229;ler Vandet i sin H&#229;nd, afm&#230;rker med Fingerspand Himlen, m&#229;ler Jordens St&#248;v i Sk&#230;ppe og vejer Bjerge med Bismer eller i V&#230;gtsk&#229;l H&#248;je?</p> 
<p><A NAME="an_40:13">40:13</A>&nbsp;Hvo leder HERRENs &#197;nd, r&#229;der og l&#230;rer ham noget?</p> 
<p><A NAME="an_40:14">40:14</A>&nbsp;Hos hvem f&#229;r han R&#229;d og Indsigt, hvem l&#230;rer ham Rettens Vej, hvem kan give ham Kundskab, hvem kundg&#248;r ham indsigts Vej?</p> 
<p><A NAME="an_40:15">40:15</A>&nbsp;Se, som Dr&#229;be p&#229; Spand er Folkene, at regne som Fnug p&#229; V&#230;gt, som et Gran vejer fjerne Strande.</p> 
<p><A NAME="an_40:16">40:16</A>&nbsp;Libanon giver ej Br&#230;ndsel, dets Dyr ej Br&#230;ndoffer nok.</p> 
<p><A NAME="an_40:17">40:17</A>&nbsp;Alle Folk er som intet for ham, for Luft og Tomhed at regne.</p> 
<p><A NAME="an_40:18">40:18</A>&nbsp;Med hvem vil I ligne Gud, hvad stiller I op som hans Lige?</p> 
<p><A NAME="an_40:19">40:19</A>&nbsp;Et Billede det st&#248;ber en Mester, en Guldsmed l&#230;gger Guld derp&#229;, og S&#248;lvk&#230;der st&#248;ber en anden.</p> 
<p><A NAME="an_40:20">40:20</A>&nbsp;Den, som vil rejse en Afgud, v&#230;lger sig Tr&#230;, som ej r&#229;dner; han s&#248;ger sig en kyndig Mester til at rejse et Billede, som st&#229;r.</p> 
<p><A NAME="an_40:21">40:21</A>&nbsp;Ved I, h&#248;rer I det ikke, er det . ikke forkyndt jer for l&#230;ngst? Har I da ikke sk&#248;nnet det, fra Jordens Grundvold blev lagt?</p> 
<p><A NAME="an_40:22">40:22</A>&nbsp;Han troner over Jordens Kreds, som Gr&#230;shopper er dens Beboere; han udbreder Himlen som en Dug og sp&#230;nder den ud som et Teltbo.</p> 
<p><A NAME="an_40:23">40:23</A>&nbsp;Fyrster g&#248;r han til intet, Jordens Dommere til Luft.</p> 
<p><A NAME="an_40:24">40:24</A>&nbsp;Knap er de plantet, knap er de s&#229;et, knap har Stiklingen Rod i Jorden, s&#229; &#229;nder han p&#229; dem, de visner; som Str&#229; fejer Storm dem bort.</p> 
<p><A NAME="an_40:25">40:25</A>&nbsp;Hvem vil I ligne mig med som min Ligemand? siger den Hellige.</p> 
<p><A NAME="an_40:26">40:26</A>&nbsp;L&#248;ft eders Blik til Himlen og se: Hvo skabte disse? Han m&#248;nstrer deres H&#230;r efter Tal, kalder hver enkelt ved Navn; s&#229; stor er hans Kraft og V&#230;lde, at ikke en eneste mangler.</p> 
<p><A NAME="an_40:27">40:27</A>&nbsp;Hvorfor siger du, Jakob, hvi taler du, Israel, s&#229;: "Min Vej er skjult for HERREN, min Ret gled min Gud af H&#230;nde."</p> 
<p><A NAME="an_40:28">40:28</A>&nbsp;Ved du, h&#248;rte du ikke, at HERREN er en evig Gud, den vide Jord har han skabt? Han tr&#230;ttes og mattes ikke, hans Indsigt udgrundes ikke;</p> 
<p><A NAME="an_40:29">40:29</A>&nbsp;han giver den tr&#230;tte Kraft, den svage Fylde af Styrke.</p> 
<p><A NAME="an_40:30">40:30</A>&nbsp;Ynglinge tr&#230;ttes og mattes, Ungersvende snubler brat,</p> 
<p><A NAME="an_40:31">40:31</A>&nbsp;ny Kraft f&#229;r de, der bier p&#229; HERREN, de f&#229;r nye Svingfjer som &#216;rnen; de l&#248;ber uden at mattes, vandrer uden at tr&#230;ttes.</p> 
<p><A NAME="an_41:1">41:1</A>&nbsp;H&#248;r mig i Tavshed, I fjerne Strande, lad Folkene hente ny Kraft, komme hid og tage til Orde, lad os sammen g&#229; frem for Retten!</p> 
<p><A NAME="an_41:2">41:2</A>&nbsp;Hvo vakte i &#216;sten ham, hvis Fod g&#229;r fra Sejr til Sejr, hvo giver Folk i hans Vold og g&#248;r ham til Kongers Hersker? Han g&#248;r deres Sv&#230;rd til St&#248;v, deres Buer til flagrende Str&#229;,</p> 
<p><A NAME="an_41:3">41:3</A>&nbsp;forf&#248;lger dem, g&#229;r uskadt frem ad en Vej, hans Fod ej har tr&#229;dt.</p> 
<p><A NAME="an_41:4">41:4</A>&nbsp;Hvo gjorde og virkede det? Han, som l&#230;ngst kaldte Sl&#230;gterne frem, jeg, HERREN, som er den f&#248;rste og end hos de sidste den samme.</p> 
<p><A NAME="an_41:5">41:5</A>&nbsp;Fjerne Strande s&#229; det med Gru, den vide Jord f&#248;lte R&#230;dsel, de n&#230;rmede sig og kom.</p> 
<p><A NAME="an_41:6">41:6</A>&nbsp;Den ene hj&#230;lper den anden og siger: "Broder, fat Mod!"</p> 
<p><A NAME="an_41:7">41:7</A>&nbsp;Mesteren opmuntrer Guldsmeden, Glatteren ham, der hamrer; Lodningen tager han god og s&#248;mmer det fast, s&#229; det st&#229;r.</p> 
<p><A NAME="an_41:8">41:8</A>&nbsp;Men Israel, du min Tjener, Jakob, hvem jeg har udvalgt, - &#198;tling af Abraham, min Ven -</p> 
<p><A NAME="an_41:9">41:9</A>&nbsp;hvem jeg tog fra Jordens Gr&#230;nser og kaldte fra dens fjerneste Kroge, til hvem jeg sagde: "Du min Tjener, som jeg valgte og ikke vraged":</p> 
<p><A NAME="an_41:10">41:10</A>&nbsp;Frygt ikke, thi jeg er med dig, v&#230;r ej r&#229;dvild, thi jeg er din Gud! Med min Retf&#230;rds h&#248;jre styrker, ja hj&#230;lper, ja st&#248;tter jeg dig.</p> 
<p><A NAME="an_41:11">41:11</A>&nbsp;Se, Skam og Sk&#230;ndsel f&#229;r alle, som er dig fjendske, til intet bliver de, der tr&#230;tter med dig, de forg&#229;r.</p> 
<p><A NAME="an_41:12">41:12</A>&nbsp;Du s&#248;ger, men finder ej dem, der kives med dig, til intet, til Luft bliver de, der strides med dig.</p> 
<p><A NAME="an_41:13">41:13</A>&nbsp;Thi jeg, som er HERREN din Gud, jeg griber din H&#229;nd, siger til dig: Frygt kun ikke, jeg er din Hj&#230;lper.</p> 
<p><A NAME="an_41:14">41:14</A>&nbsp;Frygt ikke, Jakob, du Orm, Israel, du Kryb! Jeg hj&#230;lper dig, lyder det fra HERREN, din Genl&#248;ser er Israels Hellige.</p> 
<p><A NAME="an_41:15">41:15</A>&nbsp;Se, jeg g&#248;r dig til T&#230;rskesl&#230;de, en ny med mange T&#230;nder; du skal t&#230;rske og knuste Bjerge, og H&#248;je skal du g&#248;re til Avner;</p> 
<p><A NAME="an_41:16">41:16</A>&nbsp;du kaster dem, Vinden tager dem, Stormen hvirvler dem bort. Men du skal juble i HERREN, rose dig af Israels Hellige.</p> 
<p><A NAME="an_41:17">41:17</A>&nbsp;Forg&#230;ves s&#248;ger de arme og fattige Vand, deres Tunge br&#230;nder af T&#248;rst; jeg, HERREN, vil b&#248;nh&#248;re dem, dem svigter ej Israels Gud.</p> 
<p><A NAME="an_41:18">41:18</A>&nbsp;Fra n&#248;gne H&#248;je sender jeg Floder og Kilder midt i Dale; &#216;rkenen g&#248;r jeg til Vanddrag, det t&#248;rre Land til V&#230;ld.</p> 
<p><A NAME="an_41:19">41:19</A>&nbsp;I &#216;rkenen giver jeg Cedre, Akacier, Myrter, Oliven; i &#216;demark s&#230;tter jeg Cypresser tillige med Elm og Gran,</p> 
<p><A NAME="an_41:20">41:20</A>&nbsp;at de m&#229; se og kende, m&#230;rke sig det og indse, at HERRENs H&#229;nd har gjort det, Israels Hellige skabt det.</p> 
<p><A NAME="an_41:21">41:21</A>&nbsp;Freml&#230;g eders Sag, siger HERREN, kom med Bevis! siger Jakobs Konge.</p> 
<p><A NAME="an_41:22">41:22</A>&nbsp;De tr&#230;de nu frem og forkynde os, hvad der herefter skal ske. Sig frem, hvad I har forudsagt, at vi kan granske derover og se, hvad Udfald det fik; eller kundg&#248;r os, hvad der kommer!</p> 
<p><A NAME="an_41:23">41:23</A>&nbsp;Forkynd, hvad der siden vil ske, at vi kan se, I er Guder! G&#248;r noget, godt eller ondt, s&#229; m&#229;ler vi os med hinanden!</p> 
<p><A NAME="an_41:24">41:24</A>&nbsp;Se, I er intet, eders Gerning Luft, vederstyggelig, hvo eder v&#230;lger.</p> 
<p><A NAME="an_41:25">41:25</A>&nbsp;Jeg vakte ham fra Norden, og han kom, jeg kaldte ham fra Solens Opgang. Han nedtramper Fyrster som Dynd, som en Pottemager &#230;lter sit Ler.</p> 
<p><A NAME="an_41:26">41:26</A>&nbsp;Hvo forkyndte det f&#248;r, s&#229; vi vidste det, forud, s&#229; vi sagde: "Han fik Ret!" Nej, ingen har forkyndt eller sagt det, ingen har h&#248;rt eders Ord.</p> 
<p><A NAME="an_41:27">41:27</A>&nbsp;F&#248;rst jeg har forkyndt det for Zion, sendt Jerusalem Gl&#230;desbud.</p> 
<p><A NAME="an_41:28">41:28</A>&nbsp;Jeg ser mig om der er ingen, ingen af dem ved R&#229;d, s&#229; de svarer mig p&#229; mit Sp&#248;rgsm&#229;l.</p> 
<p><A NAME="an_41:29">41:29</A>&nbsp;Se, alle er de intet, deres V&#230;rker Luft, deres Billeder Vind og Tomhed.</p> 
<p><A NAME="an_42:1">42:1</A>&nbsp;Se min Tjener, ved hvem jeg min udvalgte, hvem jeg har k&#230;r! P&#229; ham har jeg lagt min &#197;nd, han skal udbrede Ret til Folkene.</p> 
<p><A NAME="an_42:2">42:2</A>&nbsp;Han r&#229;ber og skriger ikke, l&#248;fter ej R&#248;sten p&#229; Gaden,</p> 
<p><A NAME="an_42:3">42:3</A>&nbsp;bryder ej kn&#230;kket R&#248;r og slukker ej rygende Tande. Han udbreder Ret med Troskab,</p> 
<p><A NAME="an_42:4">42:4</A>&nbsp;vansm&#230;gter, udmattes ikke, f&#248;r han f&#229;r sat Ret p&#229; Jorden; og fjerne Strande bier p&#229; hans Lov.</p> 
<p><A NAME="an_42:5">42:5</A>&nbsp;S&#229; siger Gud HERREN, som skabte og udsp&#230;ndte Himlen, udbredte Jorden med dens Gr&#248;de, gav Folkene p&#229; den &#197;ndedr&#230;t og dem, som vandrer der, &#197;nde.</p> 
<p><A NAME="an_42:6">42:6</A>&nbsp;Jeg, HERREN, har kaldet dig i Retf&#230;rd og grebet dig fast om H&#229;nd; jeg vogter dig, og jeg g&#248;r dig til Folkepagt, til Hedningelys</p> 
<p><A NAME="an_42:7">42:7</A>&nbsp;for at &#229;bne de blinde &#216;jne og f&#248;re de fangne fra F&#230;ngslet, fra Fangehullet M&#248;rkets G&#230;ster.</p> 
<p><A NAME="an_42:8">42:8</A>&nbsp;Jeg er HERREN, s&#229; lyder mit Navn. Jeg giver ej andre min &#198;re, ej Gudebilleder min Pris.</p> 
<p><A NAME="an_42:9">42:9</A>&nbsp;Hvad jeg forudsagde, se, det er sket, jeg forkynder nu nye Ting, kundg&#248;r dem, f&#248;r de spirer frem.</p> 
<p><A NAME="an_42:10">42:10</A>&nbsp;Syng HERREN en ny Sang, hans Pris over Jorden vide; Havet og dets Fylde skal juble, fjerne Strande og de, som bebor dem;</p> 
<p><A NAME="an_42:11">42:11</A>&nbsp;&#216;rkenen og dens Byer stemmer i, de Lejre, hvor Kedar bor; Klippeboerne jubler, r&#229;ber fra Bjergenes Tinder;</p> 
<p><A NAME="an_42:12">42:12</A>&nbsp;HERREN giver de &#198;re, forkynder hans Pris p&#229; fjerne Strande.</p> 
<p><A NAME="an_42:13">42:13</A>&nbsp;HERREN drager ud som en Helt, han v&#230;kker som en Stridsmand sin Kamplyst, han udst&#248;der Krigsskrig, han br&#248;ler, &#230;sker sine Fjender til Strid.</p> 
<p><A NAME="an_42:14">42:14</A>&nbsp;En Evighed lang har jeg tiet, v&#230;ret tavs og lagt B&#229;nd p&#229; mig selv; nu skriger jeg som Kvinde i Barnsn&#248;d, st&#248;nner og snapper efter Luft.</p> 
<p><A NAME="an_42:15">42:15</A>&nbsp;Jeg g&#248;r Bjerge og H&#248;je t&#248;rre, afsvider alt deres Gr&#248;nt, g&#248;r Str&#248;mme til udt&#248;rret Land, og Sumpe l&#230;gger jeg t&#248;rre.</p> 
<p><A NAME="an_42:16">42:16</A>&nbsp;Jeg f&#248;rer blinde ad ukendt Vej, leder dem ad ukendte Stier, g&#248;r M&#248;rket foran dem til Lys og Bakkelandet til Slette. Det er de Ting, jeg g&#248;r, og dem g&#229;r jeg ikke fra.</p> 
<p><A NAME="an_42:17">42:17</A>&nbsp;Vige og dybt besk&#230;mmes skal de, som stoler p&#229; Billeder, som siger til st&#248;bte Billeder: "I er vore Guder!"</p> 
<p><A NAME="an_42:18">42:18</A>&nbsp;I, som er d&#248;ve, h&#248;r, l&#248;ft Blikket, I blinde, og se!</p> 
<p><A NAME="an_42:19">42:19</A>&nbsp;Hvo er blind, om ikke min Tjener, og d&#248;v som Budet, jeg sendte? Hvo er blind som min h&#229;ndgangne Mand, blind som HERRENs Tjener?</p> 
<p><A NAME="an_42:20">42:20</A>&nbsp;Meget s&#229; han, men &#230;nsed det ikke, trods &#229;bne &#216;rer h&#248;rte han ej.</p> 
<p><A NAME="an_42:21">42:21</A>&nbsp;For sin Retf&#230;rds Skyld vilde HERREN l&#248;fte Loven til H&#248;jhed og &#198;re.</p> 
<p><A NAME="an_42:22">42:22</A>&nbsp;Men Folket er plyndret og h&#230;rget; de er alle bundet i Huler, skjult i Fangers Huse, til Ran blev de, ingen redder, til Plyndring, ingen siger: "Slip dem!"</p> 
<p><A NAME="an_42:23">42:23</A>&nbsp;Hvem af jer vil lytte til dette, m&#230;rke sig og fremtidig h&#248;re det:</p> 
<p><A NAME="an_42:24">42:24</A>&nbsp;Hvo hengav Jakob til Plyndring, gav Israel hen til Ransm&#230;nd? Mon ikke HERREN: mod hvem vi synded, hvis Veje de ej vilde vandre, hvis Lov de ikke h&#248;rte?</p> 
<p><A NAME="an_42:25">42:25</A>&nbsp;Han udg&#248;d over det Harme, sin Vrede og Krigens V&#230;lde; den luede om det, det &#230;nsed det ej, den sved det, det tog sig det ikke til Hjerte.</p> 
<p><A NAME="an_43:1">43:1</A>&nbsp;Men nu, s&#229; siger HERREN, som skabte dig, Jakob, danned dig, Israel: Frygt ikke, jeg genl&#248;ser dig, jeg kalder dig ved Navn, du er min!</p> 
<p><A NAME="an_43:2">43:2</A>&nbsp;N&#229;r du g&#229;r gennem Vande, er jeg med dig, gennem Str&#248;mme, de river dig ikke bort; n&#229;r du g&#229;r gennem Ild, skal du ikke svides, Luen br&#230;nder dig ikke.</p> 
<p><A NAME="an_43:3">43:3</A>&nbsp;Thi jeg er din Gud, jeg, HERREN, Israels Hellige din Frelser. Jeg giver &#198;gypten som L&#248;sesum, &#198;tiopien og Seba i dit Sted,</p> 
<p><A NAME="an_43:4">43:4</A>&nbsp;fordi du er dyrebar for mig, har V&#230;rd, og jeg elsker dig; jeg giver Mennesker for dig og Folkef&#230;rd for din Sj&#230;l.</p> 
<p><A NAME="an_43:5">43:5</A>&nbsp;Frygt ikke, thi j eg er med dig! Jeg bringer dit Afkom fra &#216;sten, sanker dig sammen fra Vesten,</p> 
<p><A NAME="an_43:6">43:6</A>&nbsp;siger til Norden: "Giv hid!" til S&#248;nden: "Hold ikke tilbage! Bring mine S&#248;nner fra det fjerne, mine D&#248;tre fra Jordens Ende,</p> 
<p><A NAME="an_43:7">43:7</A>&nbsp;enhver, der er kaldt med mit Navn, hvem jeg skabte, danned og gjorde til min &#198;re!"</p> 
<p><A NAME="an_43:8">43:8</A>&nbsp;F&#248;r det blinde Folk frem, der har &#216;jne, de d&#248;ve, der dog har &#216;rer!</p> 
<p><A NAME="an_43:9">43:9</A>&nbsp;Lad alle Folkene samles, lad Folkef&#230;rdene flokkes! Hvo blandt dem kan forkynde sligt eller p&#229;vise Ting, de har forudsagt? Lad dem f&#248;re Vidner og f&#229; Ret, lad dem h&#248;re og sige: "Det er sandt!"</p> 
<p><A NAME="an_43:10">43:10</A>&nbsp;Mine Vidner er I, s&#229; lyder det fra HERREN, min Tjener, hvem jeg har udvalgt, at I m&#229; kende det, fro mig og indse, at jeg er den eneste. F&#248;r mig blev en Gud ej dannet, og efter mig kommer der ingen;</p> 
<p><A NAME="an_43:11">43:11</A>&nbsp;jeg, jeg alene er HERREN, uden mig er der ingen Frelser.</p> 
<p><A NAME="an_43:12">43:12</A>&nbsp;Jeg har forkyndt det og frelser, kundgjort det, ej fremmede hos jer; I er mine Vidner, lyder det fra HERREN. Jeg er fra Evighed Gud,</p> 
<p><A NAME="an_43:13">43:13</A>&nbsp;den eneste ogs&#229; i Fremtiden. Ingen frier af min H&#229;nd, jeg handler - hvo g&#248;r det ugjort?</p> 
<p><A NAME="an_43:14">43:14</A>&nbsp;S&#229; siger HERREN, eders Genl&#248;ser, Israels Hellige: For eder g&#248;r jeg Opbud mod Babel og fjerner deres F&#230;ngsels Portsl&#229;er, mens Kald&#230;erne bindes i Halsjern.</p> 
<p><A NAME="an_43:15">43:15</A>&nbsp;Jeg, HERREN, jeg er eders Hellige, Israels Skaber eders Konge.</p> 
<p><A NAME="an_43:16">43:16</A>&nbsp;S&#229; siger HERREN, som lagde en Vej i Havet, en Sti i de stride Vande,</p> 
<p><A NAME="an_43:17">43:17</A>&nbsp;f&#248;rte Vogne og Heste derud, H&#230;r og Kriger tillige; de segned og rejste sig ikke, sluktes, gik ud som en V&#230;ge:</p> 
<p><A NAME="an_43:18">43:18</A>&nbsp;Kom ikke det svundne i Hu, t&#230;nk ikke p&#229; Fortidens Dage!</p> 
<p><A NAME="an_43:19">43:19</A>&nbsp;Thi se, nu skaber jeg nyt, alt spirer det, ser I det ikke? Gennem &#216;rkenen l&#230;gger jeg Vej, Floder i, det &#248;de Land;</p> 
<p><A NAME="an_43:20">43:20</A>&nbsp;de vilde Dyr skal &#230;re mig, Sjakaler tillige med Strudse. Thi Vand vil jeg give i &#216;rkenen, Floder i det &#248;de Land, for at l&#230;ske mit udvalgte Folk.</p> 
<p><A NAME="an_43:21">43:21</A>&nbsp;Det Folk, jeg har dannet mig, skal synge min Pris.</p> 
<p><A NAME="an_43:22">43:22</A>&nbsp;Jakob, du kaldte ej p&#229; mig eller tr&#230;tted dig, Israel, med mig;</p> 
<p><A NAME="an_43:23">43:23</A>&nbsp;du bragte mig ej Br&#230;ndofferlam, du &#230;red mig ikke med Slagtofre; jeg plaged dig ikke for Afgr&#248;deoffer, tr&#230;tted dig ikke for R&#248;gelse;</p> 
<p><A NAME="an_43:24">43:24</A>&nbsp;du k&#248;bte mig ej Kalmus for S&#248;lv eller kv&#230;ged mig med Slagtofres Fedt. Nej, du plaged mig med dine Synder, tr&#230;tted mig med din Br&#248;de.</p> 
<p><A NAME="an_43:25">43:25</A>&nbsp;Din Misgerning sletter jeg ud, jeg, jeg, for min egen Skyld, kommer ej dine Synder i Hu.</p> 
<p><A NAME="an_43:26">43:26</A>&nbsp;Mind mig, lad vor Sag g&#229; til Doms, regn op, s&#229; du kan f&#229; Ret!</p> 
<p><A NAME="an_43:27">43:27</A>&nbsp;Allerede din Stamfader synded, dine Talsm&#230;nd forbr&#248;d sig imod mig,</p> 
<p><A NAME="an_43:28">43:28</A>&nbsp;s&#229; jeg van&#230;red hellige Fyrster, gav Jakob hen til Band og Israel hen til Spot.</p> 
<p><A NAME="an_44:1">44:1</A>&nbsp;Men h&#248;r nu, Jakob, min Tjener, Israel, hvem jeg har udvalgt:</p> 
<p><A NAME="an_44:2">44:2</A>&nbsp;S&#229; siger HERREN, som skabte dig og fra Moders Liv danned dig, din Hj&#230;lper: Frygt ikke, min Tjener Jakob, Jesjurun, hvem jeg har udvalgt!</p> 
<p><A NAME="an_44:3">44:3</A>&nbsp;Thi jeg udgyder Vand p&#229; det t&#248;rstende, Str&#248;mme p&#229; det t&#248;rre Land, udgyder min &#197;nd p&#229; din &#198;t, min Velsignelse over dit Afkom;</p> 
<p><A NAME="an_44:4">44:4</A>&nbsp;de skal spire som Gr&#230;s mellem Vande, som Pile ved B&#230;kkenes L&#248;b.</p> 
<p><A NAME="an_44:5">44:5</A>&nbsp;En skal sige: "Jeg er HERRENs", en kalde sig med Jakobs Navn, en skrive i sin H&#229;nd: "For HERREN!" og tage sig Israels Navn.</p> 
<p><A NAME="an_44:6">44:6</A>&nbsp;S&#229; siger HERREN, Israels Konge, dets Genl&#248;ser, H&#230;rskarers HERRE: Jeg er den f&#248;rste og den sidste, uden mig er der ingen Gud.</p> 
<p><A NAME="an_44:7">44:7</A>&nbsp;Hvo der er min Lige, tr&#230;de frem, forkynde og godtg&#248;re for mig: Hvo kundgjorde fra Urtid det kommende? De forkynde os, hvad der skal ske!</p> 
<p><A NAME="an_44:8">44:8</A>&nbsp;R&#230;ddes og &#230;ngstes ikke! Har ej l&#230;ngst jeg kundgjort og sagt det? I er mine Vidner: Er der Gud uden mig, er der vel anden Klippe? Jeg ved ikke nogen.</p> 
<p><A NAME="an_44:9">44:9</A>&nbsp;De, der laver Gudebilleder, er alle intet, og deres k&#230;re Guder gavner intet; deres Vidner ser intet og kender intet, at de m&#229; blive til Skamme.</p> 
<p><A NAME="an_44:10">44:10</A>&nbsp;N&#229;r nogen laver en Gud og st&#248;ber et Billede, er det ingen Gavn til;</p> 
<p><A NAME="an_44:11">44:11</A>&nbsp;se, alle dets Tilbedere bliver til Skamme; Mestrene er jo kun Mennesker lad dem samles til Hobe og tr&#230;de frem, de skal alle som een forf&#230;rdes og blive til Skamme.</p> 
<p><A NAME="an_44:12">44:12</A>&nbsp;En smeder Jern til en &#216;kse og arbejder ved Kulild, tildanner den med Hamre og g&#248;r den f&#230;rdig med sin st&#230;rke Arm; f&#229;r han ikke Mad, afkr&#230;ftes han, og f&#229;r han ikke Vand at drikke, bliver han tr&#230;t.</p> 
<p><A NAME="an_44:13">44:13</A>&nbsp;S&#229; f&#230;lder ban Tr&#230;er, udsp&#230;nder M&#229;lesnoren, tegner Billedet med Gravstikken, sk&#230;rer det ud med Kniven og s&#230;tter det af med Cirkelen; han laver det efter en Mands Skikkelse, efter menneskelig Sk&#248;nhed, til at st&#229; i et Hus.</p> 
<p><A NAME="an_44:14">44:14</A>&nbsp;Han f&#230;ldede sig Cedre, tog Elm og Eg og arbejdede af al sin Kraft p&#229; Skovens Tr&#230;er, som Gud havde plantet og Regnen givet V&#230;kst.</p> 
<p><A NAME="an_44:15">44:15</A>&nbsp;Det tjener et Menneske til Br&#230;ndsel, han tager det og varmer sig derved; han s&#230;tter Ild i det og bager Br&#248;d - og desuden laver han en Gud deraf og tilbeder den, han g&#248;r et Gudebillede deraf og kn&#230;ler for det.</p> 
<p><A NAME="an_44:16">44:16</A>&nbsp;Halvdelen br&#230;nder han i Ilden, og over Gl&#248;derne steger han K&#248;d; han spiser Stegen og m&#230;ttes; og han varmer sig derved og siger: "Ah, jeg bliver varm, jeg m&#230;rker Ilden" -</p> 
<p><A NAME="an_44:17">44:17</A>&nbsp;og af Resten laver han en Gud, et Billede; han kn&#230;ler for det, kaster sig ned og beder til det og siger: "Frels mig, thi du er min Gud!"</p> 
<p><A NAME="an_44:18">44:18</A>&nbsp;De sk&#248;nner ikke, de fatter ikke, thi deres &#216;jne er lukket, s&#229; de ikke ser, og deres Hjerter, s&#229; de ikke sk&#248;nner.</p> 
<p><A NAME="an_44:19">44:19</A>&nbsp;De t&#230;nker ikke over det, de har ikke Indsigt og Forstand til at sige sig selv: "Halvdelen br&#230;ndte jeg i B&#229;let, over Gl&#248;derne bagte jeg Br&#248;d, stegte K&#248;d og spiste; skulde jeg da af Resten g&#248;re en Vederstyggelighed? Skulde jeg kn&#230;le for en Tr&#230;klods?"</p> 
<p><A NAME="an_44:20">44:20</A>&nbsp;Den, som till&#230;gger Aske V&#230;rd, ham har et vildfarende Hjerte d&#229;ret; han redder ikke sin Sj&#230;l, s&#229; han siger: "Er det ikke en L&#248;gn, jeg har i min h&#248;jre H&#229;nd?"</p> 
<p><A NAME="an_44:21">44:21</A>&nbsp;Jakob, kom dette i Hu, Israel, thi du er min Tjener! Jeg skabte dig, du er min Tjener, ej skal du glemmes, Israel;</p> 
<p><A NAME="an_44:22">44:22</A>&nbsp;jeg sletted som T&#229;ge din Misgerning og som en Sky dine Synder. Vend om til mig, thi jeg genl&#248;ser dig!</p> 
<p><A NAME="an_44:23">44:23</A>&nbsp;Jubler, I Himle, thi HERREN greb ind, fryd jer, I Jordens Dybder, bryd ud i Jubel, I Bjerge, Skoven og alle dens Tr&#230;er, thi HERREN genl&#248;ser Jakob og herligg&#248;r sig ved Israel.</p> 
<p><A NAME="an_44:24">44:24</A>&nbsp;S&#229; siger HERREN, din Genl&#248;ser, som danned dig fra Moders Liv: Jeg er HERREN, som skabte alt, som ene udsp&#230;ndte Himlen, udbredte Jorden, hvo hjalp mig?</p> 
<p><A NAME="an_44:25">44:25</A>&nbsp;som tilintetg&#248;r L&#248;gnernes Tegn og g&#248;r Sp&#229;m&#230;nd til D&#229;rer, som tvinger de vise tilbage, besk&#230;mmer deres L&#230;rdom,</p> 
<p><A NAME="an_44:26">44:26</A>&nbsp;stadf&#230;ster sine Tjeneres Ord, fuldbyrder sine Sendebuds R&#229;d, Jeg siger om Jerusalem: "Det skal bebos!" om Judas Byer: "de skal bygges!" Ruinerne rejser jeg atter!</p> 
<p><A NAME="an_44:27">44:27</A>&nbsp;Jeg siger til Dybet: "Bliv t&#248;rt, dine Floder g&#248;r jeg t&#248;rre!"</p> 
<p><A NAME="an_44:28">44:28</A>&nbsp;Jeg siger om Kyros: "Min Hyrde, som fuldbyrder al min Vilje!" Jeg siger om Jerusalem: "Det skal bygges!" om Templet: "Det skal grundes "</p> 
<p><A NAME="an_45:1">45:1</A>&nbsp;S&#229; siger HERREN til sin Salvede, til Kyros, hvis h&#248;jre jeg greb for at nedstyrte Folk for hans Ansigt og l&#248;sne Kongernes Gjord, for at &#229;bne D&#248;rene for ham, s&#229; Portene ikke var st&#230;ngt:</p> 
<p><A NAME="an_45:2">45:2</A>&nbsp;Selv g&#229;r jeg frem foran dig, Hindringer j&#230;vner jeg ud; jeg spr&#230;nger Porte af Kobber og s&#248;nderhugger Sl&#229;er af Jern.</p> 
<p><A NAME="an_45:3">45:3</A>&nbsp;Jeg giver dig Mulmets Skatte, Rigdomme gemt i L&#248;n, s&#229; du kender, at den, der kaldte dig ved Navn, er mig, er HERREN, Israels Gud.</p> 
<p><A NAME="an_45:4">45:4</A>&nbsp;For Jakobs, min Tjeners, Skyld, for min udvalgtes, Israels, Skyld kalder jeg dig ved dit Navn, ved et &#198;resnavn, sk&#248;nt du ej kender mig.</p> 
<p><A NAME="an_45:5">45:5</A>&nbsp;HERREN er jeg, ellers ingen, uden mig er der ingen Gud; jeg omgjorder dig, endsk&#248;nt du ej kender mig,</p> 
<p><A NAME="an_45:6">45:6</A>&nbsp;s&#229; de kender fra Solens Opgang til dens Nedgang: der er ingen uden mig. HERREN er jeg, ellers ingen,</p> 
<p><A NAME="an_45:7">45:7</A>&nbsp;Lysets Ophav og M&#248;rkets Skaber, Velf&#230;rds Kilde og Ulykkes Skaber: Jeg er HERREN, der virker alt.</p> 
<p><A NAME="an_45:8">45:8</A>&nbsp;Lad regne, I Himle deroppe, nedsend Retf&#230;rd, I Skyer, Jorden &#229;bne sit Sk&#248;d, s&#229; Frelse m&#229; spire frem og Retf&#230;rd vokse tillige. Jeg, HERREN, lader det ske.</p> 
<p><A NAME="an_45:9">45:9</A>&nbsp;Ve den, der tr&#230;ttes med sit Ophav, et Sk&#229;r kun blandt Sk&#229;r af Jord! Siger Ler til Pottemager: "Hvad kan du lave?" hans V&#230;rk: "Du har ikke H&#230;nder!"</p> 
<p><A NAME="an_45:10">45:10</A>&nbsp;Ve den, der siger til sin Fader: "Hvad kan du avle?" til sin Moder: "Hvad kan du f&#248;de?"</p> 
<p><A NAME="an_45:11">45:11</A>&nbsp;S&#229; siger HERREN, Israels Hellige, Fremtidens Ophav: I sp&#248;rger mig om mine B&#248;rn, for mine H&#230;nders V&#230;rk vil I r&#229;de!</p> 
<p><A NAME="an_45:12">45:12</A>&nbsp;Det var mig, som dannede Jorden og skabte Mennesket p&#229; den; mine H&#230;nder udsp&#230;ndte Himlen, jeg opb&#248;d al dens H&#230;r;</p> 
<p><A NAME="an_45:13">45:13</A>&nbsp;det var mig, som vakte ham i Retf&#230;rd, jeg j&#230;vner alle hans Veje; han skal bygge min By og give mine bortf&#248;rte fri ikke for L&#248;n eller Gave, siger H&#230;rskarers HERRE.</p> 
<p><A NAME="an_45:14">45:14</A>&nbsp;S&#229; siger HERREN: &#198;gyptens L&#248;n, &#198;tiopiens Vinding, Seb&#230;ernes granvoksne M&#230;nd, de skal komme og tilh&#248;re dig, og dig skal de f&#248;lge; de skal komme i L&#230;nker og kaste sig ned for dig og b&#248;nfalde dig: "Kun hos dig er Gud, der er ingen anden Gud."</p> 
<p><A NAME="an_45:15">45:15</A>&nbsp;Sandelig, du er en Gud, som er skjult, Israels Gud er en Frelser!</p> 
<p><A NAME="an_45:16">45:16</A>&nbsp;Skam og Sk&#230;ndsel bliver alle hans Fjender til Del, til Hobe g&#229;r Gudemagerne om med Sk&#230;ndsel.</p> 
<p><A NAME="an_45:17">45:17</A>&nbsp;Israel frelses ved HERREN, en evig Frelse, i Evighed bliver I ikke til Skam og Sk&#230;ndsel.</p> 
<p><A NAME="an_45:18">45:18</A>&nbsp;Thi s&#229; siger HERREN, Himlens Skaber, han, som er Gud, som dannede Jorden, frembragte, grundf&#230;sted den, ej skabte den &#248;de, men danned den til at bebos: HERREN er jeg, ellers ingen.</p> 
<p><A NAME="an_45:19">45:19</A>&nbsp;Jeg talede ikke i L&#248;ndom, i M&#248;rkets Land, sagde ikke til Jakobs &#198;t: "S&#248;g mig forg&#230;ves!" Jeg, HERREN, taler hvad ret er, forkynder, hvad sandt er.</p> 
<p><A NAME="an_45:20">45:20</A>&nbsp;Kom samlede hid, tr&#230;d frem til Hobe, I Folkenes undslupne! Uvidende er de, som b&#230;rer et Billede af Tr&#230;, de, som beder til en Gud, der ikke kan frelse.</p> 
<p><A NAME="an_45:21">45:21</A>&nbsp;Forkynd det, kom frem dermed, lad dem r&#229;dsl&#229; sammen: Hvo kundgjorde dette tilforn, forkyndte det forud? Mon ikke jeg, som er HERREN? Uden mig er der ingen Gud, uden mig er der ingen retf&#230;rdig, frelsende Gud.</p> 
<p><A NAME="an_45:22">45:22</A>&nbsp;Vend dig til mig og bliv frelst, du vide Jord, thi Gud er jeg, ellers ingen;</p> 
<p><A NAME="an_45:23">45:23</A>&nbsp;jeg svor ved mig selv, fra min Mund kom Sandhed, mit Ord vender ikke tilbage: Hvert Kn&#230; skal b&#248;jes for mig, hver Tunge sv&#230;rge mig til.</p> 
<p><A NAME="an_45:24">45:24</A>&nbsp;"Kun hos HERREN," skal man sige, "er Retf&#230;rd og Styrke; til ham skal alle hans Avindsm&#230;nd komme med Skam."</p> 
<p><A NAME="an_45:25">45:25</A>&nbsp;Ved HERREN n&#229;r al Israels &#198;t til sin Ret og jubler.</p> 
<p><A NAME="an_46:1">46:1</A>&nbsp;I Kn&#230; er Bel, og Nebo er b&#248;jet, deres billeder gives til Dyr og F&#230;, de l&#230;sses som byrde p&#229; tr&#230;tte Dyr</p> 
<p><A NAME="an_46:2">46:2</A>&nbsp;De b&#248;jes, i Kn&#230; er de alle, de kan ikke frelse Byrden, og selv m&#229; de vandre i Fangenskab.</p> 
<p><A NAME="an_46:3">46:3</A>&nbsp;H&#248;r mig, du Jakobs Hus, al Resten af Israels Hus, l&#248;ftet fra Moders Liv, b&#229;ret fra Moders Sk&#248;d.</p> 
<p><A NAME="an_46:4">46:4</A>&nbsp;Til Alderdommen er jeg den samme, jeg b&#230;rer jer, til H&#229;rene gr&#229;ner; ret som jeg bar, vil jeg b&#230;re, jeg, jeg vil b&#230;re og redde.</p> 
<p><A NAME="an_46:5">46:5</A>&nbsp;Med hvem vil I j&#230;vnstille ligne mig, hvem vil I g&#248;re til min Lige?</p> 
<p><A NAME="an_46:6">46:6</A>&nbsp;De &#248;ser Guld af Pung, S&#248;lv f&#229;r de vejet p&#229; V&#230;gt, de lejer en Guldsmed, som g&#248;r det til en Gud, de b&#248;jer sig, kaster sig ned;</p> 
<p><A NAME="an_46:7">46:7</A>&nbsp;de l&#248;fter den p&#229; Skuldren og b&#230;rer den, s&#230;tter den p&#229; Plads, og den st&#229;r, den r&#248;rer sig ikke af Stedet r&#229;ber de til den, svarer den ikke, den frelser dem ikke i N&#248;d.</p> 
<p><A NAME="an_46:8">46:8</A>&nbsp;Kom dette i Hu, lad jer r&#229;de, I frafaldne, l&#230;g jer det p&#229; Sinde!</p> 
<p><A NAME="an_46:9">46:9</A>&nbsp;Kom i Hu, hvad er forudsagt f&#248;r, thi Gud er jeg, ellers ingen, ja Gud, der er ingen som jeg,</p> 
<p><A NAME="an_46:10">46:10</A>&nbsp;der forud forkyndte Enden, tilforn, hvad der ikke var sket, som sagde: "Mit R&#229;d st&#229;r fast, jeg fuldbyrder al min Vilje,"</p> 
<p><A NAME="an_46:11">46:11</A>&nbsp;som fra &#216;st kalder &#216;rnen hid, fra det fjerne mit R&#229;ds Fuldbyrder. Jeg taled og lader det ske, udt&#230;nkte og fuldbyrder det.</p> 
<p><A NAME="an_46:12">46:12</A>&nbsp;H&#248;r p&#229; mig, I modl&#248;se, som tror, at Retten er fjern:</p> 
<p><A NAME="an_46:13">46:13</A>&nbsp;Jeg bringer min Ret, den er ej fjern, min Frelse t&#248;ver ikke; jeg giver Frelse p&#229; Zion, min Herlighed giver jeg Israel.</p> 
<p><A NAME="an_47:1">47:1</A>&nbsp;Stig ned, sid i St&#248;vet, du Jomfru, Babels Datter, sid uden Trone p&#229; Jorden, Kald&#230;ernes Datter! Thi ikke mer skal du kaldes den fine, forv&#230;nte!</p> 
<p><A NAME="an_47:2">47:2</A>&nbsp;Tag fat p&#229; Kv&#230;rnen, mal Mel, l&#230;g Sl&#248;ret bort, l&#248;ft Sl&#230;bet, blot dine Ben og vad over Str&#248;mmen!</p> 
<p><A NAME="an_47:3">47:3</A>&nbsp;Din Blusel skal blottes, din Skam skal ses. H&#230;vn tager jeg uden Sk&#229;nsel, siger vor Genl&#248;ser,</p> 
<p><A NAME="an_47:4">47:4</A>&nbsp;hvis Navn er H&#230;rskarers HERRE, Israels Hellige.</p> 
<p><A NAME="an_47:5">47:5</A>&nbsp;Sid tavs og g&#229; ind i M&#248;rke, Kald&#230;ernes Datter, thi ikke mer skal du kaldes Rigernes Dronning!</p> 
<p><A NAME="an_47:6">47:6</A>&nbsp;Jeg vrededes p&#229; mit Folk, van&#230;red min Arv, gav dem hen i din H&#229;nd; du viste dem ingen Medynk, du lagde dit tunge &#197;g p&#229; Oldingens Nakke.</p> 
<p><A NAME="an_47:7">47:7</A>&nbsp;Du sagde: "Jeg bliver evindelig Evigheds Dronning." Du tog dig det ikke til Hjerte, br&#248;d dig ikke om Enden.</p> 
<p><A NAME="an_47:8">47:8</A>&nbsp;S&#229; h&#248;r nu, du yppige, du, som sidder i Tryghed, som siger i Hjertet: "Kun jeg, og ellers ingen! Aldrig skal jeg sidde Enke, ej kende til Barnl&#248;shed."</p> 
<p><A NAME="an_47:9">47:9</A>&nbsp;Begge Dele skal ramme dig brat samme Dag, Barnl&#248;shed og Enkestand ramme dig i fuldeste M&#229;l, dine mange Trylleord, din megen Trolddom til Trods,</p> 
<p><A NAME="an_47:10">47:10</A>&nbsp;sk&#248;nt du tryg i din Ondskab sagde: "ingen ser mig." Din Visdom og Viden var det, der ledte dig vild, s&#229; du sagde i Hjertet: "Kun jeg, og ellers ingen!"</p> 
<p><A NAME="an_47:11">47:11</A>&nbsp;Dig rammer et Onde, du ikke kan k&#248;be bort, over dig falder et Vanheld, du ikke kan sone, Undergang rammer dig brat, n&#229;r mindst du aner det.</p> 
<p><A NAME="an_47:12">47:12</A>&nbsp;Kom med din Trolddom og med dine mange Trylleord, med hvilke du umaged dig fra din Ungdom, om du kan b&#248;de derp&#229; og skr&#230;mme det bort.</p> 
<p><A NAME="an_47:13">47:13</A>&nbsp;Med R&#229;dgiverhoben sled du dig tr&#230;t, lad dem m&#248;de, lad Himmelgranskerne frelse dig, Stjernekigerne, som M&#229;ned for M&#229;ned kundg&#248;r, hvad dig skal ske!</p> 
<p><A NAME="an_47:14">47:14</A>&nbsp;Se, de er blevet som Str&#229;, de,fort&#230;res af Ild, de frelser ikke deres Liv fra Luens Magt. "Ingen Gl&#248;d til Varme, ej B&#229;l at sidde ved!"</p> 
<p><A NAME="an_47:15">47:15</A>&nbsp;Sligt f&#229;r du af dem, du umaged dig med, dine Troldm&#230;nd fra Ungdommen af; de raver hver til sin Side, dig frelser ingen.</p> 
<p><A NAME="an_48:1">48:1</A>&nbsp;H&#248;r dette, du Jakobs Hus, I, som kaldes med Israels Navn og er rundet af Judas Kilde, som sv&#230;rger ved HERRENs Navn og priser Israels Gud - dog ikke redeligt og sandt -</p> 
<p><A NAME="an_48:2">48:2</A>&nbsp;fra den hellige By har de jo Navn, deres St&#248;tte er Israels Gud, hvis Navn er H&#230;rskarers HERRE:</p> 
<p><A NAME="an_48:3">48:3</A>&nbsp;Jeg forudsagde det, som er sket, af min Mund gik det ud, s&#229; det h&#248;rtes, brat greb jeg ind, og det indtraf.</p> 
<p><A NAME="an_48:4">48:4</A>&nbsp;Thi stivsindet er du, det ved jeg, din Nakke et Jernb&#229;nd, din Pande af Kobber.</p> 
<p><A NAME="an_48:5">48:5</A>&nbsp;Jeg sagde det forud til dig, kundgjorde det, f&#248;rend det indtraf, at du ikke skulde sige: "Det gjorde mit Billede, mit sk&#229;rne og st&#248;bte b&#248;d det."</p> 
<p><A NAME="an_48:6">48:6</A>&nbsp;Du h&#248;rte det, se det nu alt! Og vil I mon ikke st&#229; ved det? Fra nu af kundg&#248;r jeg nyt, skjulte Ting, du ej kender;</p> 
<p><A NAME="an_48:7">48:7</A>&nbsp;nu skabes det, ikke f&#248;r,f&#248;r i Dag har I ikke h&#248;rt det, at du ikke skulde sige: "Jeg vidste det."</p> 
<p><A NAME="an_48:8">48:8</A>&nbsp;Hverken har du h&#248;rt eller vidst det, det kom dig ej f&#248;r for &#216;re. Thi jeg ved, du er gennemtrol&#248;s, fra Moders Liv hed du "Frafalden";</p> 
<p><A NAME="an_48:9">48:9</A>&nbsp;for mit Navns Skyld holder jeg Vreden hen, for min &#198;re vil jeg sk&#229;ne, ej udrydde dig.</p> 
<p><A NAME="an_48:10">48:10</A>&nbsp;Se, jeg smelted dig S&#248;lv blev det ikke pr&#248;ved dig i Lidelsens Ovn.</p> 
<p><A NAME="an_48:11">48:11</A>&nbsp;For min egen Skyld griber jeg ind; thi hvor kr&#230;nkes dog ikke mit Navn! Jeg giver ej andre min &#198;re.</p> 
<p><A NAME="an_48:12">48:12</A>&nbsp;H&#248;r mig dog nu, o Jakob, Israel, du, som jeg kaldte: Mig er det, jeg er den f&#248;rste, ogs&#229; jeg er den sidste.</p> 
<p><A NAME="an_48:13">48:13</A>&nbsp;Min H&#229;nd har grundlagt Jorden, min h&#248;jre udsp&#230;ndt Himlen; s&#229; s&#229;re jeg kalder p&#229; dem, m&#248;der de alle frem.</p> 
<p><A NAME="an_48:14">48:14</A>&nbsp;Samler jer alle og h&#248;r: Hvem af dem forkyndte mon dette? Min Ven fuldbyrder min Vilje p&#229; Babel og Kald&#230;ernes &#198;t.</p> 
<p><A NAME="an_48:15">48:15</A>&nbsp;Jeg, jeg har talet og kaldt ham, fik ham frem, hans Vej lod jeg lykkes.</p> 
<p><A NAME="an_48:16">48:16</A>&nbsp;Kom hid til mig og h&#248;r: Jeg taled ej fra f&#248;rst i L&#248;ndom, jeg var der, s&#229; snart det skete. Og nu har den Herre HERREN sendt mig med sin &#197;nd.</p> 
<p><A NAME="an_48:17">48:17</A>&nbsp;S&#229; siger HERREN, din Genl&#248;ser, Israels Hellige: Jeg er HERREN, din Gud, som l&#230;rer dig, hvad der b&#229;der, leder dig ad Vejen, du skal g&#229;.</p> 
<p><A NAME="an_48:18">48:18</A>&nbsp;Ak, lytted du til mine Bud! Da blev din Fred som Floden, din Retf&#230;rd som Havets B&#248;lger,</p> 
<p><A NAME="an_48:19">48:19</A>&nbsp;da blev dit Afkom som Sandet, din Livsfrugt tall&#248;s som Sandskorn; dit Navn skulde ej slettes ud og ej l&#230;gges &#248;de for mit &#197;syn.</p> 
<p><A NAME="an_48:20">48:20</A>&nbsp;G&#229; ud af Babel, fly fra Kald&#230;a, kundg&#248;r, forkynd det med jublende R&#248;st, udspred det lige til Jordens Ende, sig: "HERREN har genl&#248;st Jakob, sin Tjener,</p> 
<p><A NAME="an_48:21">48:21</A>&nbsp;lod dem g&#229; gennem &#216;rk, de t&#248;rstede ikke, lod Vand v&#230;lde frem af Klippen til dem, kl&#248;vede Klippen, s&#229; Vand str&#248;mmed ud."</p> 
<p><A NAME="an_48:22">48:22</A>&nbsp;De gudl&#248;se har ingen Fred, siger HERREN.</p> 
<p><A NAME="an_49:1">49:1</A>&nbsp;H&#248;r mig, I fjerne Strande, lyt til, I Folk i det fjerne! HERREN har fra Moders Liv kaldt mig, fra Moders Sk&#248;d n&#230;vnet mit Navn;</p> 
<p><A NAME="an_49:2">49:2</A>&nbsp;til et skarpt Sv&#230;rd gjorde han min Mund og skjulte mig i Skyggen af sin H&#229;nd, til en sleben Pil har han gjort mig og gemt mig i sit Kogger,</p> 
<p><A NAME="an_49:3">49:3</A>&nbsp;sagt til mig: "Du er min Tjener, Israel, ved hvem jeg vinder &#198;re."</p> 
<p><A NAME="an_49:4">49:4</A>&nbsp;Jeg sagde: "Min M&#248;je er spildt, p&#229; Tomhed og Vind sled jeg mig op dog er min Ret hos HERREN, min L&#248;n er hos min Gud."</p> 
<p><A NAME="an_49:5">49:5</A>&nbsp;Og nu siger HERREN, som danned mig fra Moders Liv til sin Tjener for at hjemf&#248;re Jakob til ham og samle Israel til ham og i HERRENs &#216;jne er jeg &#230;ret, min Gud er blevet min Styrke -</p> 
<p><A NAME="an_49:6">49:6</A>&nbsp;han siger: "For lidt for dig som min Tjener at rejse jakobs Stammer og hjemf&#248;re Israels frelste! Jeg g&#248;r dig til Hedningers Lys, at min Frelse m&#229; n&#229; til Jordens Ende."</p> 
<p><A NAME="an_49:7">49:7</A>&nbsp;S&#229; siger HERREN, Israels Genl&#248;ser, dets Hellige, til den dybt foragtede, skyet af Folk, Herskernes Tr&#230;l: Konger skal se det og rejse sig, Fyrster skal kaste sig ned for HERRENs Skyld, den trofaste, Israels Hellige, der udv&#230;lger dig.</p> 
<p><A NAME="an_49:8">49:8</A>&nbsp;S&#229; siger HERREN: Jeg h&#248;rer dig i N&#229;dens Stund, jeg hj&#230;lper dig p&#229; Frelsens Dag, vogter dig og g&#248;r dig til Folkepagt for at rejse Landet igen, udskifte &#248;de Lodder</p> 
<p><A NAME="an_49:9">49:9</A>&nbsp;og sige til de bundne: "G&#229; ud!" til dem i M&#248;rket: "Kom frem!" Gr&#230;s skal de finde langs Vejene, Gr&#230;sgang p&#229; hver n&#248;gen H&#248;j;</p> 
<p><A NAME="an_49:10">49:10</A>&nbsp;de hungrer og t&#248;rster ikke, dem stikker ej Hede og Sol. Thi deres Forbarmer f&#248;rer dem, leder dem til Kildev&#230;ld;</p> 
<p><A NAME="an_49:11">49:11</A>&nbsp;jeg g&#248;r alle Bjerge til Vej, og alle Stier skal h&#248;jnes.</p> 
<p><A NAME="an_49:12">49:12</A>&nbsp;Se, nogle kommer langvejsfra, nogle fra Nord og Vest, nogle fra Sinims Land.</p> 
<p><A NAME="an_49:13">49:13</A>&nbsp;Jubler, I Himle, fryd dig, du Jord, I Bjerge, bryd ud i Jubel! Thi HERREN tr&#248;ster sit Folk, forbarmer sig over sine arme.</p> 
<p><A NAME="an_49:14">49:14</A>&nbsp;Dog siger Zion: "HERREN har svigtet mig, Herren har glemt mig!"</p> 
<p><A NAME="an_49:15">49:15</A>&nbsp;Glemmer en Kvinde sit diende Barn, en Moder, hvad hun bar under Hjerte? Ja, selv om de kunde glemme, jeg glemmer ej dig.</p> 
<p><A NAME="an_49:16">49:16</A>&nbsp;Se, i mine H&#230;nder har jeg tegnet dig, dine Mure har jeg altid for &#216;je.</p> 
<p><A NAME="an_49:17">49:17</A>&nbsp;Dine B&#248;rn kommer ilende; de, som nedbr&#248;d og lagde dig &#248;de, g&#229;r bort.</p> 
<p><A NAME="an_49:18">49:18</A>&nbsp;L&#248;ft &#216;jnene, se dig om, de samles, kommer alle til dig. S&#229; sandt jeg lever, lyder det fra HERREN: Du skal b&#230;re dem alle som Smykke, binde dem som Bruden sit B&#230;lte.</p> 
<p><A NAME="an_49:19">49:19</A>&nbsp;Thi dine Tomter og Grusdynger, dit h&#230;rgede Land ja, nu er du Beboerne for trang; de, som &#229;d dig, er borte;</p> 
<p><A NAME="an_49:20">49:20</A>&nbsp;end skal du h&#248;re dem sige, din Barnl&#248;sheds B&#248;rn: "Her er for trangt, s&#229; flyt dig, at jeg kan sidde!"</p> 
<p><A NAME="an_49:21">49:21</A>&nbsp;Da t&#230;nker du i dit Hjerte: "Hvo f&#248;dte mig dem? Jeg var jo barnl&#248;s og gold, landflygtig og bortst&#248;dt, hvo fostrede dem? Ene sad jeg tilbage, hvor kommer de fra?"</p> 
<p><A NAME="an_49:22">49:22</A>&nbsp;S&#229; siger den Herre HERREN: Se, jeg l&#248;fter min H&#229;nd for Folkene, rejser mit Banner for Folkeslag, og de bringer dine S&#248;nner i Favnen, dine D&#248;tre b&#230;res p&#229; Skulder.</p> 
<p><A NAME="an_49:23">49:23</A>&nbsp;Konger bliver Fosterf&#230;dre for dig, deres Dronninger skal v&#230;re dine Ammer. De kaster sig p&#229; Ansigtet for dig, slikker dine F&#248;dders St&#248;v. Du skal kende, at jeg er HERREN; de, som bier p&#229; mig, bliver ikke til Skamme.</p> 
<p><A NAME="an_49:24">49:24</A>&nbsp;Kan Bytte fratages en Helt, kan den st&#230;rkes Fanger slippe bort?</p> 
<p><A NAME="an_49:25">49:25</A>&nbsp;Thi s&#229; siger HERREN: Om Fanger end fratages Helten, slipper Bytte end bort fra den st&#230;rke, jeg strider mod dem, der strider mod dig, og dine B&#248;rn vil jeg frelse.</p> 
<p><A NAME="an_49:26">49:26</A>&nbsp;Dem, der tr&#230;nger dig, lader jeg &#230;de deres eget K&#248;d, deres Blod skal de drikke som Most; REN, er din Frelser, din Genl&#248;ser Jakobs V&#230;ldige.</p> 
<p><A NAME="an_50:1">50:1</A>&nbsp;S&#229; siger HERREN: Hvor er eders Moders Skilsmissebrev, med hvilket jeg sendte hende bort; eller hvem var jeg noget skyldig, s&#229; jeg solgte eder til ham? Nej, for eders Br&#248;de solgtes I, for eders Synd blev eders Moder sendt bort.</p> 
<p><A NAME="an_50:2">50:2</A>&nbsp;Hvi var der da ingen, da jeg kom, hvi svarede ingen, da jeg kaldte? Er min H&#229;nd for kort til af udfri, har jeg ingen Kraft til at redde? Ved min Trussel udt&#248;rrer jeg Havet, Str&#248;mme g&#248;r jeg til &#216;rk, s&#229; Fiskene r&#229;dner af Mangel p&#229; Vand og d&#248;r af T&#248;rst;</p> 
<p><A NAME="an_50:3">50:3</A>&nbsp;jeg kl&#230;der Himlen i sort og hyller den ind i S&#230;k.</p> 
<p><A NAME="an_50:4">50:4</A>&nbsp;Den Herre HERREN gav mig L&#230;rlinges Tunge, at jeg skulde vide at styrke de tr&#230;tte med Ord; han v&#230;kker hver Morgen mit &#216;re, han v&#230;kker det til at h&#248;re, som L&#230;rlinge h&#248;rer.</p> 
<p><A NAME="an_50:5">50:5</A>&nbsp;Den Herre HERREN &#229;bnede mit &#216;re, og jeg stred ikke imod, jeg unddrog mig ikke;</p> 
<p><A NAME="an_50:6">50:6</A>&nbsp;min Ryg b&#248;d jeg frem til Hug, mit Sk&#230;g til at rives, mit Ansigt skjulte jeg ikke for H&#229;n og Spyt.</p> 
<p><A NAME="an_50:7">50:7</A>&nbsp;Mig hj&#230;lper den Herre HERREN, s&#229; jeg ikke besk&#230;mmes; jeg g&#248;r derfor mit Ansigt som Sten og ved, jeg bliver ikke til Skamme.</p> 
<p><A NAME="an_50:8">50:8</A>&nbsp;Min Retf&#230;rdigg&#248;rer er n&#230;r; lad os m&#248;des, om nogen vil Strid; om nogen vil tr&#230;tte med mig, s&#229; tr&#230;de han hid!</p> 
<p><A NAME="an_50:9">50:9</A>&nbsp;Se, den Herre HERREN hj&#230;lper mig, hvo vil ford&#248;mme mig? Se, alle slides op som en Kl&#230;dning, M&#248;l fort&#230;rer dem.</p> 
<p><A NAME="an_50:10">50:10</A>&nbsp;Frygter nogen af jer HERREN, han lytte til hans Tjener, enhver, som vandrer i M&#248;rke og uden Lys; han stole p&#229; HERRENs Navn, s&#248;ge St&#248;tte hos sin Gud!</p> 
<p><A NAME="an_50:11">50:11</A>&nbsp;Alle I, som opt&#230;nder Ild og s&#230;tter Pile i Brand, g&#229; ind i eders br&#230;ndende Ild, i Pilene, I t&#230;ndte! Fra min H&#229;nd skal det ramme eder, i Kval skal I ligge.</p> 
<p><A NAME="an_51:1">51:1</A>&nbsp;H&#248;r mig, I, som jager efter Retf&#230;rd, som s&#248;ger HERREN! Se til Klippen, I huggedes af, til Gruben, af hvilken I br&#248;des,</p> 
<p><A NAME="an_51:2">51:2</A>&nbsp;se til eders Fader Abraham, til Sara, der f&#248;dte eder: Da jeg kaldte ham, var han kun een, jeg velsigned ham, gjorde ham til mange.</p> 
<p><A NAME="an_51:3">51:3</A>&nbsp;Thi HERREN tr&#248;ster Zion, tr&#248;ster alle dets Tomter, han g&#248;r dets &#216;rk som Eden, dets &#216;demark som HERRENs Have; der skal findes Fryd og Gl&#230;de, Lovsang og Strengespil.</p> 
<p><A NAME="an_51:4">51:4</A>&nbsp;I Folkeslag, lyt til mig, I Folkef&#230;rd, l&#229;n mig &#216;re! Thi Lov g&#229;r ud fra mig, min Ret som Folkeslags Lys;</p> 
<p><A NAME="an_51:5">51:5</A>&nbsp;min Retf&#230;rd n&#230;rmer sig hastigt, min Frelse oprinder, mine Arme bringer Folkeslag Ret; fjerne Strande bier p&#229; mig og l&#230;nges efter min Arm.</p> 
<p><A NAME="an_51:6">51:6</A>&nbsp;L&#248;ft eders &#216;jne mod Himlen og se p&#229; Jorden hernede! Thi Himlen skal svinde som R&#248;g, Jorden som en opslidt Kl&#230;dning, dens Beboere skal d&#248; som Myg. Men min Frelse varer evigt, min Retf&#230;rd oph&#248;rer aldrig.</p> 
<p><A NAME="an_51:7">51:7</A>&nbsp;H&#248;r mig, I, som kender Retf&#230;rd, du Folk med min Lov i dit Hjerte, frygt ej Menneskers H&#229;n, v&#230;r ikke r&#230;d for deres Spot!</p> 
<p><A NAME="an_51:8">51:8</A>&nbsp;Som en Kl&#230;dning skal M&#248;l fort&#230;re dem,,Orm fort&#230;re dem som Uld, men min Retf&#230;rd varer evigt, min Frelse fra Sl&#230;gt til Sl&#230;gt.</p> 
<p><A NAME="an_51:9">51:9</A>&nbsp;V&#229;gn op, v&#229;gn op, HERRENs Arm, og if&#248;r dig Styrke, v&#229;gn op som i henfarne Dage, i Urtidens Sl&#230;gter! Mon du ej kl&#248;vede Rahab, gennembored Dragen,</p> 
<p><A NAME="an_51:10">51:10</A>&nbsp;mon du ej udt&#248;rred Havet, Stordybets Vande, gjorde Havets dyb til en Vej, hvor de genl&#248;ste gik?</p> 
<p><A NAME="an_51:11">51:11</A>&nbsp;HERRENs forl&#248;ste vender hjem, de drager til Zion med Jubel med evig Gl&#230;de om Issen; Fryd og Gl&#230;de f&#229;r de, Sorg og Suk skal fly.</p> 
<p><A NAME="an_51:12">51:12</A>&nbsp;Jeg, jeg er eders Tr&#248;ster, hvem er da du, at du frygter d&#248;delige, jordiske Mennesker, der bliver som Gr&#230;s,</p> 
<p><A NAME="an_51:13">51:13</A>&nbsp;at du glemmer HERREN, din Skaber, der udsp&#230;ndte Himlen og grundf&#230;sted Jorden, at du altid Dagen lang frygter for Undertrykkerens Vrede. S&#229; snart han vil til at l&#230;gge &#248;de, hvor er da Undertrykkerens Vrede?</p> 
<p><A NAME="an_51:14">51:14</A>&nbsp;Snart skal den krumsluttede l&#248;ses og ikke d&#248; og synke i Graven eller mangle Br&#248;d,</p> 
<p><A NAME="an_51:15">51:15</A>&nbsp;s&#229; sandt jeg er HERREN din Gud, som r&#248;rer Havet, s&#229; B&#248;lgerne bruser, den, hvis Navn er H&#230;rskarers HERRE.</p> 
<p><A NAME="an_51:16">51:16</A>&nbsp;jeg l&#230;gger mine Ord i din Mund og gemmer dig under min H&#229;nds Skygge for at udsp&#230;nde Himmelen og grundf&#230;ste Jorden og sige til Zion: "Du er mit Folk."</p> 
<p><A NAME="an_51:17">51:17</A>&nbsp;V&#229;gn op, v&#229;gn op, st&#229; op, Jerusalem, som af HERRENs H&#229;nd fik rakt hans Vredes B&#230;ger og t&#248;mte den berusende Kalk til sidste Dr&#229;be.</p> 
<p><A NAME="an_51:18">51:18</A>&nbsp;Af alle de B&#248;rn, hun f&#248;dte, ledte hende ingen, af alle de B&#248;rn, hun fostred, greb ingen hendes H&#229;nd.</p> 
<p><A NAME="an_51:19">51:19</A>&nbsp;To Ting timedes dig hvo ynker dig vel? Vold og V&#229;de, Hunger og Sv&#230;rd - hvo tr&#248;ster dig?</p> 
<p><A NAME="an_51:20">51:20</A>&nbsp;Ved alle Gadehj&#248;rner l&#229; dine S&#248;nner i Afmagt som i Garn Antiloper, fyldte med HERRENs Vrede, med Trusler fra din Gud.</p> 
<p><A NAME="an_51:21">51:21</A>&nbsp;H&#248;r derfor, du arme, drukken, men ikke af Vin:</p> 
<p><A NAME="an_51:22">51:22</A>&nbsp;S&#229; siger din Herre, HERREN, din Gud, der strider for sit Folk: Se, jeg tager den berusende Kalk fra din H&#229;nd, aldrig mer skal du drikke min Vredes B&#230;ger;</p> 
<p><A NAME="an_51:23">51:23</A>&nbsp;og jeg r&#230;kker det til dine Plagere, dem, som b&#248;d dig: "B&#248;j dig, s&#229; vi kan g&#229; over!" og du gjorde din Ryg til Gulv, til Gade for Vandringsm&#230;nd.</p> 
<p><A NAME="an_52:1">52:1</A>&nbsp;V&#229;gn op, v&#229;gn op, if&#248;r dig tag dit H&#248;jtidsskrud p&#229;, Jerusalem, hellige By! Thi uomsk&#229;rne, urene Folk skal ej mer komme ind.</p> 
<p><A NAME="an_52:2">52:2</A>&nbsp;Ryst St&#248;vet af dig, st&#229; op, tag S&#230;de, Jerusalem, fri dig for Halsl&#230;nken, Zions fangne Datter!</p> 
<p><A NAME="an_52:3">52:3</A>&nbsp;Thi s&#229; siger HERREN: For intet solgtes I, og uden S&#248;lv skal I l&#248;sk&#248;bes.</p> 
<p><A NAME="an_52:4">52:4</A>&nbsp;Thi s&#229; siger den Herre HERREN: I Begyndelsen drog mit Folk ned til &#198;gypten for at bo der som fremmed, og siden undertrykte Assyrien det uden Vederlag.</p> 
<p><A NAME="an_52:5">52:5</A>&nbsp;Og nu? Hvad har jeg at g&#248;re her? lyder det fra HERREN; mit Folk er jo ranet for intet. De, der hersker over det, brovter, lyder det fra HERREN, og mit Navn van&#230;res ustandseligt Dagen lang.</p> 
<p><A NAME="an_52:6">52:6</A>&nbsp;Derfor skal mit Folk kende mit Navn p&#229; hin Dag, at det er mig, som har talet, ja mig.</p> 
<p><A NAME="an_52:7">52:7</A>&nbsp;Hvor liflige er p&#229; Bjergene Gl&#230;desbudets Fodtrin, han, som udr&#229;ber Fred, bringer gode Tidender, udr&#229;ber Frelse, som siger til Zion: "Din Gud har vist, han er Konge."</p> 
<p><A NAME="an_52:8">52:8</A>&nbsp;H&#248;r, dine V&#230;gtere r&#229;ber, de jubler til Hobe, thi de ser for deres &#216;jne HERREN vende hjem til Zion.</p> 
<p><A NAME="an_52:9">52:9</A>&nbsp;Bryd ud til Hobe i Jubel, Jerusalems Tomter! Thi HERREN tr&#248;ster sit Folk, genl&#248;ser Jerusalem.</p> 
<p><A NAME="an_52:10">52:10</A>&nbsp;Han blotter sin hellige Arm for al Folkenes &#216;jne, den vide Jord skal skue Frelsen fra vor Gud.</p> 
<p><A NAME="an_52:11">52:11</A>&nbsp;Bort, bort, drag ud derfra, r&#248;r ej noget urent, bort, tv&#230;t jer, I, som b&#230;rer HERRENs Kar!</p> 
<p><A NAME="an_52:12">52:12</A>&nbsp;Thi i Hast skal I ej drage ud, I skal ikke flygte; nej, foran eder g&#229;r HERREN, eders Tog slutter Israels Gud.</p> 
<p><A NAME="an_52:13">52:13</A>&nbsp;Se, min Tjener f&#229;r Fremgang han stiger, l&#248;ftes og oph&#248;jes s&#229;re.</p> 
<p><A NAME="an_52:14">52:14</A>&nbsp;Som mange blev m&#229;ll&#248;se over ham, s&#229; umenneskelig ussel s&#229; han ud, han ligned ej Menneskenes B&#248;rn</p> 
<p><A NAME="an_52:15">52:15</A>&nbsp;skal Folk i M&#230;ngde undres, Konger blive stumme over ham; thi hvad ikke var sagt dem, ser de, de skuer, hvad de ikke havde h&#248;rt.</p> 
<p><A NAME="an_53:1">53:1</A>&nbsp;Hvo troede det, vi h&#248;rte, for hvem &#229;benbaredes HERRENs Arm?</p> 
<p><A NAME="an_53:2">53:2</A>&nbsp;Han sk&#248;d op som en Kvist for hans &#197;syn, som et Rodskud af udt&#248;rret Jord, uden Sk&#248;nhed og Pragt til at drage vort Blik, uden Ydre, s&#229; vi syntes om ham,</p> 
<p><A NAME="an_53:3">53:3</A>&nbsp;ringeagtet, skyet af Folk, en Smerternes Mand og kendt med Sygdom, en, man skjuler sit Ansigt for, agtet ringe, vi regned ham ikke.</p> 
<p><A NAME="an_53:4">53:4</A>&nbsp;Og dog vore Sygdomme bar han, tog vore Smerter p&#229; sig; vi regnede ham for plaget, slagen, gjort elendig af Gud.</p> 
<p><A NAME="an_53:5">53:5</A>&nbsp;Men han blev s&#229;ret for vore Overtr&#230;delser, knust for vor Br&#248;dres Skyld; os til Fred kom Straf over ham, vi fik L&#230;gedom ved hans S&#229;r.</p> 
<p><A NAME="an_53:6">53:6</A>&nbsp;Vi for alle vild som F&#229;r, vi vendte os hver sin Vej, men HERREN lod falde p&#229; ham den Skyld, der l&#229; p&#229; os alle.</p> 
<p><A NAME="an_53:7">53:7</A>&nbsp;Han blev knust og bar det stille, han oplod ikke sin Mund som et Lam, der f&#248;res hen at slagtes, som et F&#229;r, der er stumt, n&#229;r det klippes. han oplod ikke sin Mund.</p> 
<p><A NAME="an_53:8">53:8</A>&nbsp;Fra Tr&#230;ngsel og Dom blev han taget, men hvem i hans Samtid t&#230;nkte, da han reves fra de levendes Land, at han ramtes for mit Folks Overtr&#230;delse?</p> 
<p><A NAME="an_53:9">53:9</A>&nbsp;Hos gudl&#248;se gav man ham Grav og Gravkammer hos den rige, endsk&#248;nt han ej gjorde Uret, og der ikke var Svig i hans Mund.</p> 
<p><A NAME="an_53:10">53:10</A>&nbsp;Det var HERRENs Vilje at sl&#229; ham med Sygdom; n&#229;r hans Sj&#230;l havde fuldbragt et Skyldoffer, skulde han se Afkom, leve l&#230;nge og HERRENs Vilje lykkes ved hans H&#229;nd.</p> 
<p><A NAME="an_53:11">53:11</A>&nbsp;Fordi hans Sj&#230;l har haft M&#248;je, skal han se det, hvorved han skal m&#230;ttes. N&#229;r han kendes, skal min retf&#230;rdige Tjener retf&#230;rdigg&#248;re de mange, han, som bar deres Overtr&#230;delser.</p> 
<p><A NAME="an_53:12">53:12</A>&nbsp;Derfor arver han mange, med m&#230;gtige deler han Bytte, fordi han udt&#248;mte sin Sj&#230;l til D&#248;den og regnedes blandt Overtr&#230;dere; dog bar han manges Synd, og for Overtr&#230;dere bad han.</p> 
<p><A NAME="an_54:1">54:1</A>&nbsp;Jubl, du golde, der ej f&#248;dte, jubl og fryd dig, du uden Veer! Thi den forladtes B&#248;rn er flere end Hustruens B&#248;rn, siger HERREN.</p> 
<p><A NAME="an_54:2">54:2</A>&nbsp;Vid Rummet ud i dit Telt, spar ikke, men udsp&#230;nd din Boligs T&#230;pper. Du m&#229; g&#248;re dine Teltreb lange og sl&#229; dine Teltp&#230;le fast.</p> 
<p><A NAME="an_54:3">54:3</A>&nbsp;Thi du skal brede dig til h&#248;jre og, venstre, dit Afkom tage Folk i Eje og bo i de &#248;de Byer.</p> 
<p><A NAME="an_54:4">54:4</A>&nbsp;Frygt ej, du skal ikke besk&#230;mmes, v&#230;r ej r&#230;d, du skal ikke skuffes! Thi din Ungdoms Skam skal du glemme, ej mindes din Enkestands Sk&#230;ndsel.</p> 
<p><A NAME="an_54:5">54:5</A>&nbsp;Thi din &#198;gtemand er din Skaber, hans Navn er H&#230;rskarers HERRE, din Genl&#248;ser er Israels Hellige, han kaldes al Jordens Gud.</p> 
<p><A NAME="an_54:6">54:6</A>&nbsp;Som en Hustru, der sidder forladt med Sorg i Sinde, har HERREN kaldt dig. En Ungdomsviv, kan hun forst&#248;des? siger din Gud.</p> 
<p><A NAME="an_54:7">54:7</A>&nbsp;Jeg forlod dig et lidet &#216;jeblik, men favner dig i stor Barmhjertighed;</p> 
<p><A NAME="an_54:8">54:8</A>&nbsp;jeg skjulte i skummende Vrede et &#216;jeblik mit &#197;syn for dig, men forbarmer mig med evig K&#230;rlighed, siger din Genl&#248;ser, HERREN.</p> 
<p><A NAME="an_54:9">54:9</A>&nbsp;Mig er det som Noas Dage: Som jeg svor, at Noas Vande ej mer skulde oversv&#248;mme Jorden, s&#229; sv&#230;rger jeg nu at jeg aldrig vil vredes og sk&#230;nde p&#229; dig.</p> 
<p><A NAME="an_54:10">54:10</A>&nbsp;Om ogs&#229; Bjergene viger, om ogs&#229; H&#248;jene rokkes, min K&#230;rlighed viger ej fra dig, min Fredspagt rokkes ikke, s&#229; siger HERREN, din Forbarmer.</p> 
<p><A NAME="an_54:11">54:11</A>&nbsp;Du arme, forbl&#230;ste, utr&#248;stede! Se, jeg bygger dig op med Smaragder, l&#230;gger din Grund med Safirer,</p> 
<p><A NAME="an_54:12">54:12</A>&nbsp;af Rubiner s&#230;tter jeg Tinderne, og Portene g&#248;r jeg af Karfunkler, af &#198;delsten hele din Ringmur.</p> 
<p><A NAME="an_54:13">54:13</A>&nbsp;Alle dine B&#248;rn bliver opl&#230;rt af HERREN, og stor bliver B&#248;rnenes Fred;</p> 
<p><A NAME="an_54:14">54:14</A>&nbsp;i Retf&#230;rd skal du grundf&#230;stes. V&#230;r tryg for Vold, du har intet at frygte, for R&#230;dsler, de kommer dig ikke n&#230;r!</p> 
<p><A NAME="an_54:15">54:15</A>&nbsp;Angribes du, er det uden min Vilje, falde skal hver, som angriber dig;</p> 
<p><A NAME="an_54:16">54:16</A>&nbsp;det er mig, der skaber Smeden, som bl&#230;ser en Kulild op og tilvirker V&#229;ben ved sin Kunst, men &#216;del&#230;ggeren skaber jeg ogs&#229;.</p> 
<p><A NAME="an_54:17">54:17</A>&nbsp;Intet V&#229;ben, der smedes mod dig, skal du, hver Tunge, der tr&#230;tter med dig, f&#229;r du d&#248;mt. Dette er HERRENs Tjeneres Lod, den Retf&#230;rd, jeg giver dem, lyder det fra HERREN.</p> 
<p><A NAME="an_55:1">55:1</A>&nbsp;Hid, alle, som t&#248;rster, her er Vand, kom, I, som ikke har Penge! K&#248;b Korn og spis uden Penge, uden Vederlag Vin og M&#230;lk.</p> 
<p><A NAME="an_55:2">55:2</A>&nbsp;Hvi giver I S&#248;lv for, hvad ikke er Br&#248;d, eders Dagl&#248;n for, hvad ej m&#230;tter? H&#248;r mig, s&#229; f&#229;r I, hvad godt er, at spise, eders Sj&#230;l skal sv&#230;lge i Fedt;</p> 
<p><A NAME="an_55:3">55:3</A>&nbsp;b&#248;j eders &#216;re, kom til mig, h&#248;r, og eders Sj&#230;l skal leve! S&#229; slutter jeg med jer en evig Pagt: de trofaste N&#229;del&#248;fter til David.</p> 
<p><A NAME="an_55:4">55:4</A>&nbsp;Se, jeg gjorde ham til Vidne for Folkeslag, til Folkef&#230;rds Fyrste og Hersker.</p> 
<p><A NAME="an_55:5">55:5</A>&nbsp;Se, p&#229; Folk, du ej kender, skal, du kalde, til dig skal Folk, som ej kender dig, ile for HERREN din Guds Skyld, Israels Hellige, han g&#248;r dig herlig.</p> 
<p><A NAME="an_55:6">55:6</A>&nbsp;S&#248;g HERREN, medens han findes, kald p&#229; ham, den Stund han er n&#230;r!</p> 
<p><A NAME="an_55:7">55:7</A>&nbsp;Den gudl&#248;se forlade sin Vej, Urettens Mand sine Tanker og vende sig til HERREN, at han m&#229; forbarme sig, til vor Gud, thi han er rund til at forlade.</p> 
<p><A NAME="an_55:8">55:8</A>&nbsp;Thi mine Tanker er ej eders, og eders Veje ej mine, lyder det fra HERREN;</p> 
<p><A NAME="an_55:9">55:9</A>&nbsp;nej, som Himlen er h&#248;jere end Jorden, er mine Veje h&#248;jere end eders og mine Tanker h&#248;jere end eders.</p> 
<p><A NAME="an_55:10">55:10</A>&nbsp;Thi som Regnen og Sneen falder fra Himlen og ikke vender tilbage, f&#248;r den har kv&#230;get Jorden, gjort den frugtbar og fyldt den med Spirer, givet S&#230;d til at s&#229; og Br&#248;d til at spise,</p> 
<p><A NAME="an_55:11">55:11</A>&nbsp;s&#229; skal det g&#229; med mit Ord, det, som g&#229;r ud af min Mund: det skal ej vende tomt tilbage, men udf&#248;re, hvad mig behager, og fuldbyrde Hvervet, jeg gav det.</p> 
<p><A NAME="an_55:12">55:12</A>&nbsp;Ja, med Gl&#230;de skal I drage ud; og i Fred skal I ledes frem; foran jer r&#229;ber Bjerge og H&#248;je med Fryd, alle Markens Tr&#230;er skal klappe i H&#229;nd;</p> 
<p><A NAME="an_55:13">55:13</A>&nbsp;i Stedet for Tj&#248;rnekrat vokser Cypresser, i Stedet for Tidsler Myrter et &#198;resminde for HERREN, et evigt, uudsletteligt Tegn.</p> 
<p><A NAME="an_56:1">56:1</A>&nbsp;S&#229; siger HERREN: Tag vare p&#229; Ret og &#248;v Retf&#230;rd! Thi min Frelses komme er n&#230;r, min Ret skal snart &#229;benbares.</p> 
<p><A NAME="an_56:2">56:2</A>&nbsp;Salig er den; der g&#248;r s&#229;, det Menneske, som fastholder dette: holder Sabbatten hellig og varer sin H&#229;nd fra at &#248;ve noget ondt.</p> 
<p><A NAME="an_56:3">56:3</A>&nbsp;Ej sige den fremmede, som slutter sig til HERREN: "HERREN vil skille mig ud fra sit Folk!" Og Gildingen sige ikke: "Se, jeg er et udg&#229;et Tr&#230;!"</p> 
<p><A NAME="an_56:4">56:4</A>&nbsp;Thi s&#229; siger HERREN: Gildinger, som holder mine Sabbatter, v&#230;lger, hvad jeg har Behag i, og holder fast ved min Pagt,</p> 
<p><A NAME="an_56:5">56:5</A>&nbsp;dem vil jeg give i mit Hus, p&#229; mine Mure et Minde, et Navn, der er bedre end S&#248;nner og D&#248;tre; jeg giver dem et evigt Navn, et Navn, der ikke skal slettes.</p> 
<p><A NAME="an_56:6">56:6</A>&nbsp;Og de fremmede, som slutter sig til HERREN for at tjene ham og elske hans Navn, for at v&#230;re hans Tjenere, alle, som helligholder Sabbatten og holder fast ved min Pagt,</p> 
<p><A NAME="an_56:7">56:7</A>&nbsp;vil jeg bringe til mit hellige Bjerg og gl&#230;de i mit Bedehus; deres Br&#230;ndofre og deres Slagtofre bliver til Behag p&#229; mit Alter; thi mit Hus skal kaldes et Bedehus for alle Folk.</p> 
<p><A NAME="an_56:8">56:8</A>&nbsp;Det lyder fra den Herre HERREN: N&#229;r jeg samler Israels bortst&#248;dte,,samler jeg andre dertil, til dets egen samlede Flok.</p> 
<p><A NAME="an_56:9">56:9</A>&nbsp;Alle I Markens Dyr, kom hid og &#230;d, alle I Dyr i Skoven!</p> 
<p><A NAME="an_56:10">56:10</A>&nbsp;Blinde er alle dets Vogtere, intet ved de, alle er stumme Hunde, som ikke kan g&#248;, de ligger og dr&#248;mmer, de elsker S&#248;vn;</p> 
<p><A NAME="an_56:11">56:11</A>&nbsp;gr&#229;dige er de Hunde, kender ikke til M&#230;thed. Og s&#229;danne Folk er Hyrder! De sk&#248;nner intet, de vender sig hver sin Vej, hver s&#248;ger sin Fordel:</p> 
<p><A NAME="an_56:12">56:12</A>&nbsp;Kom, s&#229; henter jeg Vin, vi drikker af Mosten; som i Dag skal det v&#230;re i Morgen, ovenud herligt!"</p> 
<p><A NAME="an_57:1">57:1</A>&nbsp;Den retf&#230;rdige omkom, og ingen t&#230;nkte derover, fromme M&#230;nd reves bort, det &#230;nsede ingen; thi bort blev den retf&#230;rdige revet for Ondskabens Skyld</p> 
<p><A NAME="an_57:2">57:2</A>&nbsp;og gik ind til Fred; p&#229; Gravlejet hviler nu de, som vandrede ret.</p> 
<p><A NAME="an_57:3">57:3</A>&nbsp;Men I, kom nu her, I Troldkvindens B&#248;rn, I, Horkarls og Sk&#248;ges Yngel:</p> 
<p><A NAME="an_57:4">57:4</A>&nbsp;Hvem er det, I spotter? Hvem vr&#230;nger I Mund, hvem r&#230;kker I Tunge ad? Er I ej Syndens B&#248;rn og L&#248;gnens Yngel?</p> 
<p><A NAME="an_57:5">57:5</A>&nbsp;I, som er i Brynde ved Ege, under hvert gr&#248;nt Tr&#230;, I, som slagter B&#248;rn i Dale. i Klippernes Kl&#248;fter!</p> 
<p><A NAME="an_57:6">57:6</A>&nbsp;Dalenes glatte Sten er din Del og din Lod, du udgyder Drikofre for dem, bringer dem Gaver. Skal jeg v&#230;re tilfreds med sligt?</p> 
<p><A NAME="an_57:7">57:7</A>&nbsp;P&#229; h&#248;je og knejsende Bjerge redte du Leje, ogs&#229; der steg du op for at slagte dit Offer;</p> 
<p><A NAME="an_57:8">57:8</A>&nbsp;bag D&#248;ren og D&#248;rens Stolpe satte du dit Tegn; thi du sveg mig og blotted dig, steg op, gjorde lejet bredt, k&#248;bte Samlejets Elskov af dem, s&#229; deres Skam;</p> 
<p><A NAME="an_57:9">57:9</A>&nbsp;du salved dig med Olie for Molok og &#248;dsled med R&#248;gelse, sendte dine Bud til det fjerne, steg ned til D&#248;dsriget,</p> 
<p><A NAME="an_57:10">57:10</A>&nbsp;du blev tr&#230;t af den lange Vej, men opgav ej &#198;vred; du samlede atter din Kraft og gav ikke op.</p> 
<p><A NAME="an_57:11">57:11</A>&nbsp;For hvem var du r&#230;d og angst? Thi p&#229; L&#248;gn var du inde, og mig kom du ikke i Hu, br&#248;d dig ikke om mig. Jeg er jo stum og blind, mig frygted du ikke.</p> 
<p><A NAME="an_57:12">57:12</A>&nbsp;Ja, jeg vil forkynde din Retf&#230;rd og dine Gerninger;</p> 
<p><A NAME="an_57:13">57:13</A>&nbsp;din Gudeflok hj&#230;lper og redder dig ej p&#229; dit R&#229;b; en Storm bortfejer dem alle, el Vindst&#248;d tager dem. Men den, der lider p&#229; mig, skal arve Landet og eje mit hellige Bjerg.</p> 
<p><A NAME="an_57:14">57:14</A>&nbsp;Og det lyder: "Byg Vej, byg Vej og ban den. ryd Hindringer bort for mit Folk!"</p> 
<p><A NAME="an_57:15">57:15</A>&nbsp;Thi s&#229; siger den h&#248;jt oph&#248;jede, som troner evigt, hvis Navn er "Hellig": I H&#248;jhed og Hellighed bor jeg, hos den knuste, i &#197;nden b&#248;jede for at kalde de b&#248;jedes &#197;nd og de knustes Hjerte til Live.</p> 
<p><A NAME="an_57:16">57:16</A>&nbsp;Thi evigt g&#229;r jeg ikke i Rette, evindelig vredes jeg ej; s&#229; vansm&#230;gted &#197;nden for mit Ansigt, Sj&#230;le, som jeg har skabt,</p> 
<p><A NAME="an_57:17">57:17</A>&nbsp;For hans Gridskheds Skyld blev jeg vred, slog ham og skjulte mig i Harme; han fulgte i Frafald sit Hjertes Vej.</p> 
<p><A NAME="an_57:18">57:18</A>&nbsp;Jeg s&#229; hans Vej, men nu vil jeg l&#230;ge og lede ham og give ham Tr&#248;st til Bod;</p> 
<p><A NAME="an_57:19">57:19</A>&nbsp;hos de s&#248;rgende skaber jeg L&#230;bernes Frugt, Fred, Fred for fjern og n&#230;r, siger HERREN, og nu vil jeg l&#230;ge ham.</p> 
<p><A NAME="an_57:20">57:20</A>&nbsp;Men de gudl&#248;se er som det opr&#248;rte Hav, der ikke kan komme til Ro, hvis B&#248;lger opskyller Mudder og Dynd.</p> 
<p><A NAME="an_57:21">57:21</A>&nbsp;De gudl&#248;se har ingen Fred, siger min Gud.</p> 
<p><A NAME="an_58:1">58:1</A>&nbsp;R&#229;b h&#248;jt spar ikke din Strube, l&#248;ft din R&#248;st som Basunen, forkynd mit Folk dets Br&#248;de og Jakobs Hus deres Synder!</p> 
<p><A NAME="an_58:2">58:2</A>&nbsp;Mig s&#248;ger de Dag efter bag og &#248;nsker at kende mine Veje, som var de et Folk, der &#248;ver Retf&#230;rd, ej svigter, hvad dets Gud fandt ret. De sp&#248;rger mig om Lov og Ret, de &#248;nsker, at Gud er dem n&#230;r:</p> 
<p><A NAME="an_58:3">58:3</A>&nbsp;"Hvi faster vi, uden du ser os, sp&#230;ger os, uden du &#230;nser det?" Se, I driver Handel, n&#229;r I faster, og pisker p&#229; Arbejdsflokken.</p> 
<p><A NAME="an_58:4">58:4</A>&nbsp;Se, I faster til Strid og Kiv, til Hug med gudl&#248;se N&#230;ver; som I faster i Dag, er det ikke, for at eders R&#248;st skal h&#248;res i det h&#248;je.</p> 
<p><A NAME="an_58:5">58:5</A>&nbsp;Er det Faste efter mit Sind, en Dag, da et Menneske sp&#230;ger sig? At h&#230;nge med sit Hoved som Siv, at ligge i S&#230;k og Aske, kalder du det for Faste, en Dag, der behager HERREN?</p> 
<p><A NAME="an_58:6">58:6</A>&nbsp;Nej, Faste efter mit Sind er at l&#248;se Gudl&#248;sheds L&#230;nker. at l&#248;sne &#197;gets B&#229;nd, at slippe de kuede fri og s&#248;nderbryde hvert &#197;g,</p> 
<p><A NAME="an_58:7">58:7</A>&nbsp;at bryde dit Br&#248;d til de sultne, bringe hjeml&#248;se Stakler i Hus, at du kl&#230;der den n&#248;gne, du ser, ej n&#230;gter at hj&#230;lpe dine Landsm&#230;nd.</p> 
<p><A NAME="an_58:8">58:8</A>&nbsp;Som Morgenr&#248;den bryder dit Lys da frem, da l&#230;ges hastigt dit S&#229;r, foran dig vandrer din Retf&#230;rd, HERRENs Herlighed slutter Toget.</p> 
<p><A NAME="an_58:9">58:9</A>&nbsp;Da svarer HERREN, n&#229;r du kalder; p&#229; dit R&#229;b er hans Svar: "Her er jeg!" Fjerner du &#197;get fra din Midte, holder op at tale ondt og pege Fingre,</p> 
<p><A NAME="an_58:10">58:10</A>&nbsp;r&#230;kker du den sultne dit Br&#248;d og m&#230;tter en vansm&#230;gtende Sj&#230;l, skal dit Lys str&#229;le frem i M&#248;rke, dit Mulm skal blive som Middag;</p> 
<p><A NAME="an_58:11">58:11</A>&nbsp;HERREN skal altid lede dig, m&#230;tte din Sj&#230;l, hvor der er goldt, og give dig nye Kr&#230;fter; du bliver som en vandrig Have, som rindende V&#230;ld, hvor Vandet aldrig svigter.</p> 
<p><A NAME="an_58:12">58:12</A>&nbsp;Da bygges p&#229; &#230;ldgamle Tomter, du rejser l&#230;ngst faldne Mure; da kaldes du "Murbrudsb&#248;der", "Genskaber af farbare Veje".</p> 
<p><A NAME="an_58:13">58:13</A>&nbsp;Varer du din Fod p&#229; Sabbatten, s&#229; du ej driver Handel p&#229; min Helligdag, kalder du Sabbatten en Fryd, HERRENs Helligdag &#230;rv&#230;rdig, &#230;rer den ved ikke at arbejde, holder dig fra Handel og unyttig Snak,</p> 
<p><A NAME="an_58:14">58:14</A>&nbsp;da skal du frydes over HERREN; jeg lader dig f&#230;rdes over Landets H&#248;je og nyde din Fader Jakobs Eje. Thi HERRENs Mund har talet.</p> 
<p><A NAME="an_59:1">59:1</A>&nbsp;Se, for kort til at frelse er ej HERRENs Arm, Hans &#216;re er ikke for sl&#248;vt til at h&#248;re.</p> 
<p><A NAME="an_59:2">59:2</A>&nbsp;Eders Br&#248;de er det, der skiller mellem eder og eders Gud, eders Synder skjuler hans &#197;syn for jer, s&#229; han ikke h&#248;rer.</p> 
<p><A NAME="an_59:3">59:3</A>&nbsp;Eders H&#230;nder er jo s&#248;let at Blod, eders Fingre s&#248;let af Br&#248;de; L&#230;berne farer med L&#248;gn, Tungen taler, hvad ondt er.</p> 
<p><A NAME="an_59:4">59:4</A>&nbsp;Med Ret st&#230;vner ingen til Doms eller f&#248;rer &#230;rligt sin Sag. Man stoler p&#229; tomt, taler falsk, man undfanger Kval, f&#248;der Uret.</p> 
<p><A NAME="an_59:5">59:5</A>&nbsp;Slange&#230;g ruger de ud, og Spindelv&#230;v er, hvad de v&#230;ver. Man d&#248;r, hvis man spiser et &#198;g, en &#216;gle kommer frem, hvis det knuses.</p> 
<p><A NAME="an_59:6">59:6</A>&nbsp;Deres Spind kan ej bruges til Kl&#230;der, ingen hyller sig i, hvad de laver; deres V&#230;rk er Ulykkesv&#230;rk, og i deres H&#230;nder er Vold;</p> 
<p><A NAME="an_59:7">59:7</A>&nbsp;deres F&#248;dder haster til ondt, til at udgyde skyldfrit Blod; deres Tanker er Ulykkestanker; hvor de f&#230;rdes, er Vold og V&#229;de;</p> 
<p><A NAME="an_59:8">59:8</A>&nbsp;de kender ej Fredens Veje, der er ingen Ret i deres Spor; de g&#248;r sig krogede Stier; Fred kender ingen, som tr&#230;der dem.</p> 
<p><A NAME="an_59:9">59:9</A>&nbsp;Derfor er Ret os fjern, og Retf&#230;rd n&#229;r os ikke; vi bier p&#229; Lys se, M&#248;rke, p&#229; Dagning, men vandrer i Mulm;</p> 
<p><A NAME="an_59:10">59:10</A>&nbsp;vi famler langs V&#230;ggen som blinde, famler, som savnede vi &#216;jne, vi snubler ved Middag som i Skumring, er som d&#248;de i vor kraftigste Alder;</p> 
<p><A NAME="an_59:11">59:11</A>&nbsp;vi brummer alle som Bj&#248;rne, kurrer vemodigt som Duer; vi bier forg&#230;ves p&#229; Ret, p&#229; Frelse, den er os fjern.</p> 
<p><A NAME="an_59:12">59:12</A>&nbsp;Thi du ser; vore Synder er mange, vor Br&#248;de vidner imod os: ja, vi har vore Synder for &#216;je, vi kender s&#229;vel vor Skyld:</p> 
<p><A NAME="an_59:13">59:13</A>&nbsp;Vi faldt fra og forn&#230;gtede HERREN, veg langt bort fra vor Gud, vor Tale var Vold og Frafald, og vi fremf&#248;rte L&#248;gne fra Hjertet.</p> 
<p><A NAME="an_59:14">59:14</A>&nbsp;Retten tr&#230;nges tilbage, Retf&#230;rd st&#229;r i det fjerne, thi Sandhed snubler p&#229; Gaden, &#198;rlighed har ingen G&#230;nge;</p> 
<p><A NAME="an_59:15">59:15</A>&nbsp;Sandhedens Plads st&#229;r tom, og skyr man det onde, fl&#229;s man. Og HERREN s&#229; til med Harme, fordi der ikke var Ret;</p> 
<p><A NAME="an_59:16">59:16</A>&nbsp;han s&#229;, at der ingen var, og det undrede ham, at ingen greb ind. Da kom hans Arm ham til Hj&#230;lp, hans Retf&#230;rd, den stod ham bi;</p> 
<p><A NAME="an_59:17">59:17</A>&nbsp;han tog Retf&#230;rds Brynje p&#229;, satte Frelsens Hjelm p&#229; sit Hoved, tog H&#230;vnens Kjortel p&#229; og hylled sig i Nidk&#230;rheds Kappe.</p> 
<p><A NAME="an_59:18">59:18</A>&nbsp;Han geng&#230;lder efter Fortjeneste, Vrede mod Uvenner, Geng&#230;ld mod Fjender, mod fjerne Strande g&#248;r han Geng&#230;ld,</p> 
<p><A NAME="an_59:19">59:19</A>&nbsp;s&#229; HERRENs Navn frygtes i Vest, hans Herlighed, hvor Sol st&#229;r op. Thi han kommer som en indest&#230;ngt Flom, der drives af HERRENs &#197;nde.</p> 
<p><A NAME="an_59:20">59:20</A>&nbsp;En Genl&#248;ser kommer fra Zion og fjerner Frafald i Jakob, lyder det fra HERREN.</p> 
<p><A NAME="an_59:21">59:21</A>&nbsp;Dette er min Pagt med dem, siger HERREN: Min &#197;nd, som er over dig, og mine Ord, som jeg har lagt i din Mund, skal ikke vige fra din eller dit Afkoms eller dit Afkoms Afkoms Mund, siger HERREN, fra nu og til evig Tid.</p> 
<p><A NAME="an_60:1">60:1</A>&nbsp;G&#248;r dig rede, bliv Lys, thi dit Lys er kommet, HERRENs Herlighed er oprundet over dig.</p> 
<p><A NAME="an_60:2">60:2</A>&nbsp;Thi se, M&#248;rke skjuler Jorden og Dunkelhed Folkene, men over dig skal HERREN oprinde, over dig skal hans Herlighed ses.</p> 
<p><A NAME="an_60:3">60:3</A>&nbsp;Til dit Lys skal Folkene vandre, og Konger til dit str&#229;lende Sk&#230;r.</p> 
<p><A NAME="an_60:4">60:4</A>&nbsp;L&#248;ft &#216;jnene, se dig om, de samles, kommer alle til dig. Dine S&#248;nner kommer fra det fjerne, dine D&#248;tre b&#230;res p&#229; Hofte;</p> 
<p><A NAME="an_60:5">60:5</A>&nbsp;da str&#229;ler dit &#216;je af Gl&#230;de, dit Hjerte banker og svulmer; thi Havets Skatte bliver dine, til dig kommer Folkenes Rigdom:</p> 
<p><A NAME="an_60:6">60:6</A>&nbsp;Kamelernes Vrimmel skjuler dig, Midjans og Efas Foler, de kommer alle fra Saba; Guld og R&#248;gelse b&#230;rer de og kundg&#248;r HERRENs Pris;</p> 
<p><A NAME="an_60:7">60:7</A>&nbsp;alt Kedars Sm&#229;kv&#230;g samles til dig, dig tjener Nebajots V&#230;dre, til mit Velbehag ofres de til mig, mit Bedehus herligg&#248;res.</p> 
<p><A NAME="an_60:8">60:8</A>&nbsp;Hvem flyver mon der som Skyer, som Duer til Dueslag?</p> 
<p><A NAME="an_60:9">60:9</A>&nbsp;Det er Skibe, der kommer med Hast, i Spidsen er Tarsisskibe, for at bringe dine S&#248;nner fra det fjerne; deres S&#248;lv og Guld har de med til HERREN din Guds Navn, Israels Hellige, han g&#248;r dig herlig.</p> 
<p><A NAME="an_60:10">60:10</A>&nbsp;Udl&#230;ndinge skal bygge dine Mure, og tjene dig skal deres Konger; thi i Vrede slog jeg dig vel, men i N&#229;de forbarmer Jeg mig over dig.</p> 
<p><A NAME="an_60:11">60:11</A>&nbsp;Dine Porte holdes altid &#229;bne, de lukkes hverken Dag eller Nat, at Folkenes Rigdom kan bringes dig med deres Konger som F&#248;rere.</p> 
<p><A NAME="an_60:12">60:12</A>&nbsp;Thi det Folk og, Rige, som ikke tjener dig, skal g&#229; til Grunde, og Folkene skal l&#230;gges &#248;de i Bund og Grund.</p> 
<p><A NAME="an_60:13">60:13</A>&nbsp;Til dig skal Libanons Herlighed komme, b&#229;de Cypresser og Elm og Gran, for at smykke min Helligdoms Sted, s&#229; jeg &#230;rer mine F&#248;dders Skammel.</p> 
<p><A NAME="an_60:14">60:14</A>&nbsp;Dine Undertrykkeres S&#248;nner kommer b&#248;jet til dig, og alle, som h&#229;ned dig, kaster sig ned for din Fod og kalder dig HERRENs By, Israels Helliges Zion.</p> 
<p><A NAME="an_60:15">60:15</A>&nbsp;Medens du f&#248;r var forladt og hadet, s&#229; ingen drog gennem dig, g&#248;r jeg dig til evig H&#248;jhed, til Gl&#230;de fra Sl&#230;gt til Sl&#230;gt.</p> 
<p><A NAME="an_60:16">60:16</A>&nbsp;Du skal indsuge Folkenes M&#230;lk og die Kongernes Bryst. Du skal kende, at jeg, HERREN, er din Frelser, din Genl&#248;ser Jakobs V&#230;ldige.</p> 
<p><A NAME="an_60:17">60:17</A>&nbsp;Guld s&#230;tter jeg i Stedet for Kobber og S&#248;lv i Stedet for Jern, Kobber i Stedet for Tr&#230; og Jern i Stedet for Sten. Til din &#216;vrighed s&#230;tter jeg Fred, til Hersker over dig Retf&#230;rd.</p> 
<p><A NAME="an_60:18">60:18</A>&nbsp;Der h&#248;res ej mer i dit Land om Uret, om Vold og Uf&#230;rd inden dine Gr&#230;nser; du kalder Frelse dine Mure og Lovsang dine Porte.</p> 
<p><A NAME="an_60:19">60:19</A>&nbsp;Ej mer skal Solen v&#230;re dit Lys eller M&#229;nen Skinne for dig:. HERREN skal v&#230;re dit Lys for evigt, din Gud skal v&#230;re din Herlighed.</p> 
<p><A NAME="an_60:20">60:20</A>&nbsp;Din Sol skal ej mer g&#229; ned, din M&#229;ne skal ej tage af; thi HERREN skal v&#230;re dit Lys for evigt, dine S&#248;rgedage har Ende.</p> 
<p><A NAME="an_60:21">60:21</A>&nbsp;Enhver i dit Folk er retf&#230;rdig, evigt ejer de Landet, et Skud, som HERREN har plantet, hans H&#230;nders V&#230;rk, til hans &#198;re.</p> 
<p><A NAME="an_60:22">60:22</A>&nbsp;Den mindste bliver en Stamme, den ringeste et talrigt Folk. Jeg er HERREN; n&#229;r Tid er inde, vil jeg fremme det i Hast.</p> 
<p><A NAME="an_61:1">61:1</A>&nbsp;Den Herre HERRENs &#197;nd er over mig, fordi han salvede mig; han sendte mig med Gl&#230;desbud til ydmyge, med L&#230;gedom for s&#248;nderbrudte Hjerter, for at udr&#229;be Frihed for Fanger og Udgang for dem, som er bundet,</p> 
<p><A NAME="an_61:2">61:2</A>&nbsp;udr&#229;be et N&#229;de&#229;r fra HERREN, en H&#230;vnens Dag fra vor Gud, for at tr&#248;ste alle, som s&#248;rger,</p> 
<p><A NAME="an_61:3">61:3</A>&nbsp;give dem, som s&#248;rger i Zion, H&#248;jtidspragt for S&#248;rgedragt, for S&#248;rgekl&#230;dning Gl&#230;dens Olie; Lovsang for modl&#248;st Sind. Man kalder dem Retf&#230;rds Ege, HERRENs Plantning til hans &#198;re.</p> 
<p><A NAME="an_61:4">61:4</A>&nbsp;De skal bygge p&#229; &#230;ldgamle Tomter, rejse Fortidsruiner, genopbygge nedbrudte Byer, der fra Sl&#230;gt til Sl&#230;gt l&#229; i Grus.</p> 
<p><A NAME="an_61:5">61:5</A>&nbsp;Fremmede skal st&#229; og vogte eders Sm&#229;kv&#230;g, Udl&#230;ndinge slide p&#229; Mark og i Ving&#229;rd.</p> 
<p><A NAME="an_61:6">61:6</A>&nbsp;Men I skal kaldes HERRENs Pr&#230;ster, vor Guds Tjenere v&#230;re eders Navn. Af Folkenes Gods skal I leve, deres Herlighed f&#229;r I til Eje.</p> 
<p><A NAME="an_61:7">61:7</A>&nbsp;Fordi de fik tvefold Sk&#230;ndsel, og Spot og Spyt var deres Lod, f&#229;r de tvefold Arv i deres Land, dem tilfalder evig Gl&#230;de;</p> 
<p><A NAME="an_61:8">61:8</A>&nbsp;thi jeg elsker Ret, jeg, HERREN, jeg hader forbryderisk Rov. Jeg giver dem L&#248;n i Trofasthed og slutter med dem en evig Pagt.</p> 
<p><A NAME="an_61:9">61:9</A>&nbsp;Deres &#198;t skal kendes blandt Folkene, deres Afkom ude blandt Folkeslag; alle, der ser dem, skal kende dem som Sl&#230;gten, HERREN velsigner.</p> 
<p><A NAME="an_61:10">61:10</A>&nbsp;Jeg vil gl&#230;de mig h&#248;jlig i HERREN, min Sj&#230;l skal juble i min Gud; thi han kl&#230;dte mig i Frelsens Kl&#230;der, hylled mig i Retf&#230;rds Kappe, som en Brudgom, der binder sit Hovedbind, som Bruden, der f&#230;ster sine Smykker.</p> 
<p><A NAME="an_61:11">61:11</A>&nbsp;Thi som Spiren gror af Jorden, som S&#230;d spirer frem i en Have, s&#229; lader den Herre HERREN Retf&#230;rd gro og Lovsang for al Folkenes &#216;jne.</p> 
<p><A NAME="an_62:1">62:1</A>&nbsp;For Zions Skyld vil jeg ej tie, for Jerusalems skyld ej hvile f&#248;r dets Ret rinder op som Lys, som en luende Fakkel dets Frelse.</p> 
<p><A NAME="an_62:2">62:2</A>&nbsp;Din Ret skal Folkene skue og alle Konger din &#198;re. Et nyt Navn giver man dig, som HERRENs Mund skal n&#230;vne.</p> 
<p><A NAME="an_62:3">62:3</A>&nbsp;Og du bliver en dejlig Krone i HERRENs H&#229;nd, et kongeligt Hovedbind i H&#229;nden p&#229; din Gud.</p> 
<p><A NAME="an_62:4">62:4</A>&nbsp;Du kaldes ej mer "den forladte", dit Land "den ensomme"; nej, "Velbehag" kaldes du selv, og dit Land kaldes "Hustru". Thi HERREN har Velbehag i dig, dit Land skal &#230;gtes.</p> 
<p><A NAME="an_62:5">62:5</A>&nbsp;Som Ynglingen &#230;gter en Jomfru, s&#229; din Bygmester dig, som Brudgom gl&#230;des ved Brud, s&#229; din Gud ved dig.</p> 
<p><A NAME="an_62:6">62:6</A>&nbsp;Jeg s&#230;tter V&#230;gtere p&#229; dine Mure, Jerusalem; ingen Sinde bag eller Nat skal de tie. I, som minder HERREN, und jer ej Ro</p> 
<p><A NAME="an_62:7">62:7</A>&nbsp;og lad ham ikke i Ro, f&#248;r han bygger Jerusalem, f&#248;r han f&#229;r gjort Jerusalem til Pris p&#229; Jorden.</p> 
<p><A NAME="an_62:8">62:8</A>&nbsp;HERREN svor ved sin h&#248;jre, sin v&#230;ldige Arm: Jeg giver ej mer dine Fjender dit Korn til F&#248;de; Mosten, du sled for, skal Udlandets S&#248;nner ej drikke;</p> 
<p><A NAME="an_62:9">62:9</A>&nbsp;nej, de, der h&#248;ster, skal spise prisende HERREN; de, der sanker, skal drikke i min hellige Forg&#229;rd.</p> 
<p><A NAME="an_62:10">62:10</A>&nbsp;Drag ud gennem Portene, drag ud, ban Folket Vej, byg Vej, byg Vej, sank alle Stenene af, rejs Banner over Folkeslagene!</p> 
<p><A NAME="an_62:11">62:11</A>&nbsp;Se, HERREN lader det h&#248;res til Jordens Ende: Sig til Zions Datter: "Se, din Frelse kommer, se, hans L&#248;n er med ham, hans Vinding foran ham!"</p> 
<p><A NAME="an_62:12">62:12</A>&nbsp;De skal kaldes: det hellige Folk, HERRENs genl&#248;ste, og du: den s&#248;gte, en By, som ej er forladt.</p> 
<p><A NAME="an_63:1">63:1</A>&nbsp;Hvem kommer der fra Edom, i H&#248;jr&#248;de Kl&#230;der fra Bozra, han i det b&#248;lgende Kl&#230;debon, stolt i sin v&#230;ldige Kraft?"Det er mig, som taler i Retf&#230;rd, v&#230;ldig til at frelse!"</p> 
<p><A NAME="an_63:2">63:2</A>&nbsp;Hvorfor er dit Kl&#230;debon r&#248;dt, dine Kl&#230;der som en Persetr&#230;ders?</p> 
<p><A NAME="an_63:3">63:3</A>&nbsp;"Jeg tr&#229;dte Vinpersen ene, af Folkeslagene var ingen med mig; jeg tr&#229;dte dem i min Vrede, tramped dem i min Harme; da spr&#248;jted deres Blod p&#229; mine Kl&#230;der, jeg tils&#248;led hele min Kl&#230;dning.</p> 
<p><A NAME="an_63:4">63:4</A>&nbsp;Thi til H&#230;vnens Dag stod min Hu, mit Genl&#248;snings&#229;r var kommet.</p> 
<p><A NAME="an_63:5">63:5</A>&nbsp;Jeg spejded, men ingen hjalp til, jeg studsed, men ingen stod mig bi. Da kom min Arm mig til Hj&#230;lp, og min Harme, den stod mig bi;</p> 
<p><A NAME="an_63:6">63:6</A>&nbsp;jeg s&#248;ndertr&#229;dte Folkeslag i Vrede, i Harme knuste jeg dem, deres Blod lod jeg str&#248;mme til Jorden."</p> 
<p><A NAME="an_63:7">63:7</A>&nbsp;Jeg vil synge om HERRENs N&#229;de, kv&#230;de hans Pris, efter alt, hvad HERREN har gjort os, huld imod Israels Hus, gjort os efter sin Miskundhed, sin N&#229;des Fylde.</p> 
<p><A NAME="an_63:8">63:8</A>&nbsp;Han sagde: "De er jo mit Folk, de er B&#248;rn, som ej sviger." Og en Frelser blev han for dem</p> 
<p><A NAME="an_63:9">63:9</A>&nbsp;i al deres Tr&#230;ngsel; intet Bud, ingen Engel, hans &#197;syn frelste dem. I sin K&#230;rlighed og Sk&#229;nsel genl&#248;ste han dem, han l&#248;fted og bar dem alle Fortidens Dage.</p> 
<p><A NAME="an_63:10">63:10</A>&nbsp;Men de stred imod og bedr&#248;ved hans hellige &#197;nd; s&#229; blev han deres Fjende, han k&#230;mped imod dem.</p> 
<p><A NAME="an_63:11">63:11</A>&nbsp;Da t&#230;nkte hans Folk p&#229; gamle Dage, p&#229; Moses: "Hvor er han, som drog sit Sm&#229;kv&#230;gs Hyrde op af Vandet? Hvor er han, som lagde sin hellige &#197;nd i hans Hjerte,</p> 
<p><A NAME="an_63:12">63:12</A>&nbsp;lod vandre sin herlige Arm ved Moses's h&#248;jre, kl&#248;vede Vandet for dem og vandt et evigt Navn,</p> 
<p><A NAME="an_63:13">63:13</A>&nbsp;f&#248;rte dem gennem Dybet som en Hest p&#229; Steppen?</p> 
<p><A NAME="an_63:14">63:14</A>&nbsp;Som Kv&#230;g, der g&#229;r ned i dalen, snubled de ikke. Dem ledte HERRENs &#197;nd. S&#229;ledes ledte du dit Folk for at vinde dig et herligt Navn."</p> 
<p><A NAME="an_63:15">63:15</A>&nbsp;Sku ned fra Himlen, se ud fra din hellige, herlige Bolig! Hvor er din Nidk&#230;rhed og V&#230;lde, dit svulmende Hjerte, din Medynk? Hold dig ikke tilbage,</p> 
<p><A NAME="an_63:16">63:16</A>&nbsp;du, som dog er vor Fader. Thi Abraham ved ej af os, Israel kendes ej ved os, men du er vor Fader, HERRE, "vor Genl&#248;ser" hed du fra Evighed.</p> 
<p><A NAME="an_63:17">63:17</A>&nbsp;Hvi leder du os vild fra dine Veje, HERRE, forh&#230;rder vort Hjerte mod din Frygt? Vend tilbage for dine Tjeneres, din Arvelods Stammers Skyld!</p> 
<p><A NAME="an_63:18">63:18</A>&nbsp;Hvi har gudl&#248;se tr&#229;dt i din Helligdom, vore Fjender nedtrampet dit Tempel?</p> 
<p><A NAME="an_63:19">63:19</A>&nbsp;Vi er som dem, du aldrig har styret, over hvem dit Navn ej er n&#230;vnt.</p> 
<p><A NAME="an_64:1">64:1</A>&nbsp;Gid du s&#248;nderrev Himlen og steg ned, s&#229; Bjergene vakled for dit &#197;syn!</p> 
<p><A NAME="an_64:2">64:2</A>&nbsp;Som Vokset smelter i Ild, s&#229; lad Ild fort&#230;re dine Fjender, at dit Navn m&#229; kendes iblandt dem, og Folkene b&#230;ve for dit &#197;syn,</p> 
<p><A NAME="an_64:3">64:3</A>&nbsp;n&#229;r du g&#248;r Undere, vi ikke vented, du stiger ned, for dit &#197;syn vakler Bjergene</p> 
<p><A NAME="an_64:4">64:4</A>&nbsp;og som ingen Sinde er h&#248;rt. Intet &#216;re har h&#248;rt, intet &#216;je har set en Gud uden dig, som hj&#230;lper den, der h&#229;ber p&#229; ham.</p> 
<p><A NAME="an_64:5">64:5</A>&nbsp;Du ser til dem, der &#248;ver Retf&#230;rd og kommer dine Veje i Hu. Men se, du blev vred, og vi synded, og skyldige blev vi derved.</p> 
<p><A NAME="an_64:6">64:6</A>&nbsp;Som urene blev vi til Hobe, som en tils&#248;let Kl&#230;dning al vor Retf&#230;rd. Vi visnede alle som l&#248;vet, vort Br&#248;de bortvejred os som Vinden.</p> 
<p><A NAME="an_64:7">64:7</A>&nbsp;Ingen p&#229;kaldte dit Navn, tog sig sammen og holdt sig til dig; thi du skjulte dit &#197;syn for os og gav os vor Br&#248;de i Vold.</p> 
<p><A NAME="an_64:8">64:8</A>&nbsp;Men du, o HERRE, er dog vor Fader, vi er Leret, og du har dannet os, V&#230;rk af din H&#229;nd er vi alle.</p> 
<p><A NAME="an_64:9">64:9</A>&nbsp;Vredes ej, HERRE, s&#229; s&#229;re, kom ej evigt Br&#248;de i Hu, se dog til, vi er alle dit Folk!</p> 
<p><A NAME="an_64:10">64:10</A>&nbsp;Dine hellige Byer er &#216;rk, Zion er blevet en &#216;rk, Jerusalem ligger i Grus;</p> 
<p><A NAME="an_64:11">64:11</A>&nbsp;vort hellige, herlige Tempel, hvor F&#230;drene priste dig, er blevet Luernes Rov, en Grushob er alt, hvad vi elskede.</p> 
<p><A NAME="an_64:12">64:12</A>&nbsp;Ser du roligt HERRE, p&#229; sligt, kan du tie og b&#248;je os s&#229; dybt?</p> 
<p><A NAME="an_65:1">65:1</A>&nbsp;Jeg havde Svar til dem, som ej spurgte, var at finde for dem, som ej s&#248;gte; jeg sagde: "Se her, her er jeg!" til et Folk, der ej p&#229;kaldte mig.</p> 
<p><A NAME="an_65:2">65:2</A>&nbsp;Jeg udbredte Dagen lang H&#230;nderne til et genstridigt Folk, der vandrer en Vej, som er ond, en Vej efter egne Tanker,</p> 
<p><A NAME="an_65:3">65:3</A>&nbsp;et Folk, som uden Oph&#248;r kr&#230;nker mig op i mit &#197;syn, som slagter Ofre i Haver, lader Offerild lue p&#229; Teglsten,</p> 
<p><A NAME="an_65:4">65:4</A>&nbsp;som tager S&#230;de i Grave og om Natten er p&#229; skjulte Steder, som spiser Svinek&#248;d og har v&#230;mmelige Ting i deres Sk&#229;le,</p> 
<p><A NAME="an_65:5">65:5</A>&nbsp;som siger: "Bliv mig fra Livet, r&#248;r mig ej, jeg g&#248;r dig hellig!" De Folk er som R&#248;g i min N&#230;se, en altid luende Ild;</p> 
<p><A NAME="an_65:6">65:6</A>&nbsp;se, det st&#229;r skrevet for mit &#197;syn, jeg tier ej, f&#248;r jeg f&#229;r betalt det, betalt dem i deres Brystfold</p> 
<p><A NAME="an_65:7">65:7</A>&nbsp;deres egen og F&#230;drenes Br&#248;de, begge med hinanden, siger HERREN, de, som t&#230;ndte Offerild p&#229; Bjergene og viste mig H&#229;n p&#229; H&#248;jene: deres L&#248;n vil jeg tilm&#229;le dem, betale dem i deres Brystfold.</p> 
<p><A NAME="an_65:8">65:8</A>&nbsp;S&#229; siger HERREN: Som man, n&#229;r der findes Saft i Druen, siger: "L&#230;g den ej &#248;de, thi der er Velsignelse deri!" s&#229; g&#248;r jeg for mine Tjeneres Skyld for ikke at &#248;del&#230;gge alt.</p> 
<p><A NAME="an_65:9">65:9</A>&nbsp;S&#230;d lader jeg gro af Jakob og af Juda mine Bjerges Arving; dem skal mine udvalgte arve, der skal mine Tjenere bo;</p> 
<p><A NAME="an_65:10">65:10</A>&nbsp;Saron bliver Sm&#229;kv&#230;gets Gr&#230;sgang, i Akors Dal skal Hornkv&#230;get ligge for mit Folk, som ops&#248;ger mig.</p> 
<p><A NAME="an_65:11">65:11</A>&nbsp;Men I, som svigter HERREN og glemmer mit hellige Bjerg, d&#230;kker Bord for Lykkeguden, blander Drikke for Sk&#230;bneguden,</p> 
<p><A NAME="an_65:12">65:12</A>&nbsp;jeg giver jer Sv&#230;rdet i Vold, I skal alle kn&#230;le til Slagtning, fordi I ej svared, da jeg kaldte, ej h&#248;rte, endsk&#248;nt jeg taled, men gjorde, hvad der vakte mit Mishag, valgte, hvad ej var min Vilje.</p> 
<p><A NAME="an_65:13">65:13</A>&nbsp;Derfor, s&#229; siger den Herre HERREN: Se, mine Tjenere skal spise, men I skal sulte, se, mine Tjenere skal drikke, men I skal t&#248;rste, se, mine Tjenere skal gl&#230;des, men I skal besk&#230;mmes,</p> 
<p><A NAME="an_65:14">65:14</A>&nbsp;se, mine Tjenere skal juble af Hjertens Fryd, men I skal skrige af Hjerteve, jamre af s&#248;nderbrudt &#197;nd.</p> 
<p><A NAME="an_65:15">65:15</A>&nbsp;Eders Navn skal I efterlade mine udvalgte som Forbandelsesord: "Den Herre HERREN give dig slig en D&#248;d!" Men mine Tjenere skal kaldes med et andet Navn.</p> 
<p><A NAME="an_65:16">65:16</A>&nbsp;Den, som velsigner sig i Landet, velsigner sig ved den trofaste Gud, og den, der sv&#230;rger i Landet, sv&#230;rger ved den trofaste Gud; thi glemt er de fordums Tr&#230;ngsler, skjult for mit Blik.</p> 
<p><A NAME="an_65:17">65:17</A>&nbsp;Thi se, jeg skaber nye Himle og en ny Jord, det gamle huskes ej mer, rinder ingen i Hu;</p> 
<p><A NAME="an_65:18">65:18</A>&nbsp;men man frydes og jubler evigt over det, jeg skaber, thi se, jeg skaber Jerusalem til Jubel, dets Folk til Fryd;</p> 
<p><A NAME="an_65:19">65:19</A>&nbsp;jeg skal juble over Jerusalem og frydes ved mit Folk; der skal ej mer h&#248;res Gr&#229;d, ej heller Skrig.</p> 
<p><A NAME="an_65:20">65:20</A>&nbsp;Der skal ikke v&#230;re B&#248;rn, der d&#248;r som sp&#230;de, eller Olding, som ikke n&#229;r sine Dages Tal thi den yngste, som d&#248;r, er hundred &#197;r, og forbandet er den, som ej n&#229;r de hundred.</p> 
<p><A NAME="an_65:21">65:21</A>&nbsp;Da bygger de Huse og bor der selv, planter Vin og spiser dens Frugt;</p> 
<p><A NAME="an_65:22">65:22</A>&nbsp;de bygger ej, for at andre kan bo, de planter ej, for at andre kan spise; thi mit Folk skal opn&#229; Tr&#230;ets Alder, mine udvalgte bruge, hvad de virker med H&#229;nd;</p> 
<p><A NAME="an_65:23">65:23</A>&nbsp;de skal ikke have M&#248;je forg&#230;ves, ej avle B&#248;rn til brat D&#248;d; thi de er HERRENs velsignede &#198;t og har deres Afkom hos sig.</p> 
<p><A NAME="an_65:24">65:24</A>&nbsp;F&#248;rend de kalder, svarer jeg; endnu mens de taler, h&#248;rer jeg.</p> 
<p><A NAME="an_65:25">65:25</A>&nbsp;Ulv og Lam skal gr&#230;sse sammen og L&#248;ven &#230;de Str&#229; som Oksen, men Slangen f&#229;r St&#248;v til Br&#248;d; der g&#248;res ej ondt og voldes ej Men i hele mit hellige Bjergland, siger HERREN.</p> 
<p><A NAME="an_66:1">66:1</A>&nbsp;S&#229; siger HERREN: Himlen er og Jorden mine F&#248;dders Skammel Hvad for et Hus vil I bygge mig, og hvad for et Sted er min Bolig?</p> 
<p><A NAME="an_66:2">66:2</A>&nbsp;Alt dette skabte min H&#229;nd, s&#229; det fremkom, lyder det fra HERREN. Jeg ser hen til den arme, til den, som har en s&#248;nderknust &#197;nd, og den, som b&#230;ver for mit Ord.</p> 
<p><A NAME="an_66:3">66:3</A>&nbsp;Den, som slagter Okse, er en Manddraber, den, som ofrer Lam, er en Hundemorder, den, som ofrer Afgr&#248;de, fremb&#230;rer Svineblod, den, som br&#230;nder R&#248;gelse, hylder en Afgud. Som de valgte deres egne Veje og ynder deres v&#230;mmelige Guder,</p> 
<p><A NAME="an_66:4">66:4</A>&nbsp;s&#229; v&#230;lger og jeg deres Smerte, bringer over dem, hvad de frygter, fordi de ej svared, da jeg kaldte, ej h&#248;rte, endsk&#248;nt jeg taled, men gjorde, hvad der vakte mit Mishag, valgte, hvad ej var min Vilje.</p> 
<p><A NAME="an_66:5">66:5</A>&nbsp;H&#248;r HERRENs Ord, I, som b&#230;ver for hans Ord: S&#229;ledes siger eders Br&#248;dre, der hader eder og st&#248;der eder bort for mit Navns Skyld: "Lad HERREN vise sig i sin Herlighed, s&#229; vi kan se eders Gl&#230;de!" Men de skal blive til Skamme!</p> 
<p><A NAME="an_66:6">66:6</A>&nbsp;H&#248;r, hvor det dr&#248;ner fra Byen, dr&#248;ner fra Templet, h&#248;r, hvor HERREN &#248;ver Geng&#230;ld imod sine Fjender!</p> 
<p><A NAME="an_66:7">66:7</A>&nbsp;F&#248;r hun er i Barnsn&#248;d, f&#248;der hun, f&#248;r end Veer kommer over hende, har hun en Dreng.</p> 
<p><A NAME="an_66:8">66:8</A>&nbsp;Hvo h&#248;rte vel Mage dertil, hvo s&#229; vel sligt? Kommer et Land til Verden p&#229; en eneste Dag, f&#248;des et Folk p&#229; et &#216;jeblik? Thi Zion kom i Barnsn&#248;d og f&#248;dte med det samme sine B&#248;rn.</p> 
<p><A NAME="an_66:9">66:9</A>&nbsp;&#197;bner jeg et Moderliv og hindrer det i F&#248;dsel? siger HERREN. Bringer jeg F&#248;dsel og standser den? siger din Gud.</p> 
<p><A NAME="an_66:10">66:10</A>&nbsp;Gl&#230;d dig, Jerusalem! Der juble enhver, som har det k&#230;r, tag Del i dets Gl&#230;de, alle, som s&#248;rger over det,</p> 
<p><A NAME="an_66:11">66:11</A>&nbsp;for at I m&#229; die dets husvalende Barm og m&#230;ttes, for at I m&#229; drikke af dets fulde Bryst og kv&#230;ges.</p> 
<p><A NAME="an_66:12">66:12</A>&nbsp;Thi s&#229; siger HERREN: Se, jeg leder til hende Fred som en svulmende Flod og Folkenes Rigdom som en Str&#248;m; hendes sp&#230;de skal b&#230;res p&#229; Hofte, og K&#230;rtegn f&#229;r de p&#229; Sk&#248;d;</p> 
<p><A NAME="an_66:13">66:13</A>&nbsp;som en Moder tr&#248;ster sin S&#248;n, s&#229;ledes tr&#248;ster jeg eder, i Jerusalem finder I Tr&#248;st.</p> 
<p><A NAME="an_66:14">66:14</A>&nbsp;I skal se det med Hjertens Gl&#230;de, eders Ledemod skal spire som Gr&#230;s. Hos HERRENs Tjenere kendes hans H&#229;nd, men hos hans Fjender Vrede.</p> 
<p><A NAME="an_66:15">66:15</A>&nbsp;Thi se, som Ild kommer HERREN, og hans Vogne er som et Stormvejr, han vil vise sin Harme i Gl&#248;der, sin Trussel i flammende Luer;</p> 
<p><A NAME="an_66:16">66:16</A>&nbsp;thi med Ild og med sit Sv&#230;rd skal HERREN d&#248;mme alt K&#248;d, og mange er HERRENs slagne.</p> 
<p><A NAME="an_66:17">66:17</A>&nbsp;De, som helliger og vier sig for Lundene, f&#248;lgende en i deres Midte, de, som &#230;der Svinek&#248;d og K&#248;d af Kryb og Mus, deres Gerninger og deres Tanker skal forg&#229; til Hobe, lyder det fra HERREN.</p> 
<p><A NAME="an_66:18">66:18</A>&nbsp;Jeg kommer for at samle alle Folk og Tungem&#229;l, og de skal komme og se min Herlighed.</p> 
<p><A NAME="an_66:19">66:19</A>&nbsp;Jeg fuldbyrder et Under i blandt dem og sender undslupne af dem til Folkene, Tarsis, Pul, Lud, Mesjek, Rosj, Tujal, Javan, de fjerne Strande, som ikke har h&#248;rt mit Ry eller set min Herlighed; og de skal forkynde min Herlighed blandt Folkene.</p> 
<p><A NAME="an_66:20">66:20</A>&nbsp;Og de skal bringe alle eders Br&#248;dre fra alle Folk som Gave til HERREN, til Hest, til Vogns, i B&#230;restol, p&#229; Muldyr og Kameler til mit hellige Bjerg Jerusalem, siger HERREN, som n&#229;r Israelitterne bringer Offergaver i rene Kar til HERRENs Hus.</p> 
<p><A NAME="an_66:21">66:21</A>&nbsp;Ogs&#229; af dem vil jeg udtage Levitpr&#230;ster, siger HERREN.</p> 
<p><A NAME="an_66:22">66:22</A>&nbsp;Thi ligesom de nye Himle og den ny Jord, som jeg skaber, skal best&#229; for mit &#197;syn, lyder det fra HERREN, s&#229;ledes skal eders Afkom og Navn best&#229;.</p> 
<p><A NAME="an_66:23">66:23</A>&nbsp;Hver M&#229;ned p&#229; Nym&#229;nedagen og hver Uge p&#229; Sabbatten skal alt K&#248;d komme og tilbede for mit &#197;syn, siger HERREN,</p> 
<p><A NAME="an_66:24">66:24</A>&nbsp;og man g&#229;r ud for at se p&#229; Ligene af de M&#230;nd, der faldt fra mig; thi deres Orm d&#248;r ikke, og deres Ild slukkes ikke; de er alt K&#248;d en Gru.</p> 
<p><HR>
<CENTER>
<A HREF="jer">Next: Jeremiah</A></CENTER>
</BODY>
</HTML>
