<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Amos</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="joe.htm">Previous</A>&nbsp;
<A HREF="oba.htm">Next</A>&nbsp;
</CENTER>
<HR>
</p> <h3 align="center" align="center">Danish Bible: Amos</h3> 
<p><A NAME="an_1:1">1:1</A>&nbsp;De Ord, som Amos, der h&#248;rte til f&#229;rehyrderne fra Tekoa, skuede om Israel, i de Dage da Uzzija var Konge i Juda, og Jeroboam, Joas's S&#248;n, i Israel, to &#197;r f&#248;r Jordsk&#230;lvet.</p> 
<p><A NAME="an_1:2">1:2</A>&nbsp;Han sagde: HERREN br&#248;ler fra Zion, fra Jerusalem l&#248;fter han sin R&#248;st; Hyrdernes Gr&#230;smarker s&#248;rger, vissen er Karmels Top.</p> 
<p><A NAME="an_1:3">1:3</A>&nbsp;S&#229; siger HERREN: For tre Overtr&#230;delser af Damaskus, ja fire, jeg g&#229;r ikke fra det: de t&#230;rskede Gilead med T&#230;rskesl&#230;der af Jern</p> 
<p><A NAME="an_1:4">1:4</A>&nbsp;s&#229; sender jeg Ild mod Hazaels Hus, den skal &#230;de Benhadads Borge;</p> 
<p><A NAME="an_1:5">1:5</A>&nbsp;jeg knuser Damaskus's Portsl&#229;, udrydder Bikat-Avens Borgere og den, som b&#230;rer Scepter i Bet Eden; Aram&#230;erne skal f&#248;res til Kir, siger HERREN.</p> 
<p><A NAME="an_1:6">1:6</A>&nbsp;s&#229; siger HERREN: For tre Overtr&#230;delser af Gaza, ja fire, jeg g&#229;r ikke fra det: de bortf&#248;rte hele Byer og solgte dem til Edom</p> 
<p><A NAME="an_1:7">1:7</A>&nbsp;s&#229; sender jeg Ild mod Gazas Mur, den skal &#230;de dets Borge;</p> 
<p><A NAME="an_1:8">1:8</A>&nbsp;jeg udrydder Asdods Borgere og den, som b&#230;rer Scepter i Askalon; jeg vender min H&#229;nd imod Ekron, og den sidste Filister forg&#229;r, siger den Herre HERREN.</p> 
<p><A NAME="an_1:9">1:9</A>&nbsp;S&#229; siger HERREN: For tre Overtr&#230;delser af Tyrus, ja fire, jeg g&#229;r ikke fra det: de solgte hele bortf&#248;rte Byer til Edom uden at &#230;nse Broderpagt</p> 
<p><A NAME="an_1:10">1:10</A>&nbsp;s&#229; sender jeg Ild mod Tyruss Mur, den skal &#230;de dets Borge.</p> 
<p><A NAME="an_1:11">1:11</A>&nbsp;S&#229; siger HERREN: For tre Overtr&#230;delser af Edom, ja fire, jeg g&#229;r ikke fra det: med Sv&#230;rd forfulgte han sin Broder og kvalte sin Medynk, holdt altid fast ved sin Vrede og gemte stadig p&#229; Harme</p> 
<p><A NAME="an_1:12">1:12</A>&nbsp;s&#229; sender jeg. Ild mod Teman, den skal &#230;de Bozras Borge.</p> 
<p><A NAME="an_1:13">1:13</A>&nbsp;S&#229; siger HERREN: For Ammoniternes tre Overtr&#230;delser, ja fire, jeg g&#229;r ikke fra det: de oprev Livet p&#229; Gileads svangre Kvinder for at vinde sig mere Land</p> 
<p><A NAME="an_1:14">1:14</A>&nbsp;s&#229; s&#230;tter jeg Ild p&#229; Rabbas Mur, den skal &#230;de dets Borge under Krigsskrig p&#229; Stridens Dag, under Uvejr p&#229; Stormens Dag.</p> 
<p><A NAME="an_1:15">1:15</A>&nbsp;Landflygtig skal Kongen blive, han og alle hans Fyrster, siger HERREN.</p> 
<p><A NAME="an_2:1">2:1</A>&nbsp;S&#229; siger HERREN: for tre overtr&#230;delser af Moab, ja fire jeg g&#229;r ikke fra det, de br&#230;ndte Edoms Konges Ben til kalk</p> 
<p><A NAME="an_2:2">2:2</A>&nbsp;s&#229; sender jeg Ild mod Moab, den skal &#230;de Herijots Borge; og Moab skal d&#248; under kampgny, Krigsskrig og Hornets Klang.</p> 
<p><A NAME="an_2:3">2:3</A>&nbsp;Af hans Midte udrydder jeg Hersker og dr&#230;ber alle hans Fyrster, siger HERREN.</p> 
<p><A NAME="an_2:4">2:4</A>&nbsp;S&#229; siger HERREN: For tre Overtr&#230;delser af Juda, ja fire, jeg g&#229;r ikke fra det: de ringeagted HERRENs Lov og holdt ej hans Bud, ledet vild af deres L&#248;gneguder, til hvilke deres F&#230;dre holdt sig</p> 
<p><A NAME="an_2:5">2:5</A>&nbsp;s&#229; sender jeg Ild mod Juda, den skal &#230;de Jerusalems Borge.</p> 
<p><A NAME="an_2:6">2:6</A>&nbsp;S&#229; siger HERREN: For tre Overtr&#230;delser af Israel, ja fire, jeg g&#229;r ikke fra det: de s&#230;lger retf&#230;rdig for S&#248;lv og Fattigmand for et Par Sko,</p> 
<p><A NAME="an_2:7">2:7</A>&nbsp;tr&#230;der ringes Hoved i St&#248;vet og tr&#230;nger sagtmodige fra Vejen. S&#248;n og Fader g&#229;r sammen til Sk&#248;gen og s&#248;ler s&#229;ledes mit hellige Navn.</p> 
<p><A NAME="an_2:8">2:8</A>&nbsp;P&#229; pantede Kapper str&#230;kker de sig ved hvert et Alter, og i deres Guds Hus drikker de Vin, der er givet i B&#248;de.</p> 
<p><A NAME="an_2:9">2:9</A>&nbsp;Og dog var det mig, som udrydded Amoriterne foran eder, h&#248;je som Cedertr&#230;er, st&#230;rke som Egetr&#230;er, udrydded deres Frugt foroven som og deres R&#248;dder forneden.</p> 
<p><A NAME="an_2:10">2:10</A>&nbsp;Det var mig, som f&#248;rte jer op fra &#198;gypten og lod eder vandre i &#216;rken i fyrretyve &#197;r, s&#229; I tog Amoriternes Land.</p> 
<p><A NAME="an_2:11">2:11</A>&nbsp;Jeg tog blandt eders S&#248;nner Profeter, Nasir&#230;ere blandt eders unge. Er det ej sandt, Israeliter? lyder det fra HERREN.</p> 
<p><A NAME="an_2:12">2:12</A>&nbsp;Men I gav Nasir&#230;erne Vin, og Profeterne b&#248;d I ej at profetere.</p> 
<p><A NAME="an_2:13">2:13</A>&nbsp;Se, jeg lader Grunden vakle under jer, ligesom Vognen vakler, n&#229;r den er fuld af Neg.</p> 
<p><A NAME="an_2:14">2:14</A>&nbsp;Den hurtige kan ikke undfly, den st&#230;rke ej bruge sin Kraft; ej redder Helten sit Liv,</p> 
<p><A NAME="an_2:15">2:15</A>&nbsp;ej holder Bueskytten Stand; ej undslipper rapfodet Mand, ej bj&#230;rger nogen Rytter sit Liv;</p> 
<p><A NAME="an_2:16">2:16</A>&nbsp;den k&#230;kkeste Mand iblandt Helte skal den dag v&#229;benl&#248;s fly, s&#229; lyder det fra HERREN.</p> 
<p><A NAME="an_3:1">3:1</A>&nbsp;H&#248;r dette Ord, som HERREN taler imod eder, isralitter, imod hele den sl&#230;gt jeg f&#248;rte op fra &#198;gypten:</p> 
<p><A NAME="an_3:2">3:2</A>&nbsp;Kun eder kendes jeg ved blandt alle Jordens Sl&#230;gter; derfor vil jeg p&#229; eder hjems&#248;ge al eders Br&#248;de.</p> 
<p><A NAME="an_3:3">3:3</A>&nbsp;Vandrer vel to i F&#248;lge, n&#229;r det ikke er aftalt?</p> 
<p><A NAME="an_3:4">3:4</A>&nbsp;Br&#248;ler en L&#248;ve i Krattet, hvis den ikke har Bytte? L&#248;fter en Ungl&#248;ve R&#248;sten, uden den har Fangst?</p> 
<p><A NAME="an_3:5">3:5</A>&nbsp;Falder en Fugl til Jorden, hvis den ikke er ramt? Klapper en F&#230;lde vel sammen, uden noget er fanget?</p> 
<p><A NAME="an_3:6">3:6</A>&nbsp;Mon der st&#248;des i Horn i en By, uden Folk farer sammen? Mon Ulykke sker i en By, uden HERREN st&#229;r bag?</p> 
<p><A NAME="an_3:7">3:7</A>&nbsp;Nej! Den Herre HERREN g&#248;r intet uden at have &#229;benbaret sin Hemmelighed for sine Tjenere, Profeterne.</p> 
<p><A NAME="an_3:8">3:8</A>&nbsp;L&#248;ven br&#248;ler, hvo frygter da ej? Den Herre HERREN taler, hvo profeterer da ej?</p> 
<p><A NAME="an_3:9">3:9</A>&nbsp;Lad det h&#248;res over Asdods Borge og dem i &#198;gyptens Land! Sig: "Kom sammen p&#229; Samarias Bjerg og se den vilde Tummel derinde, det h&#229;rde Tryk i dets Midte !"</p> 
<p><A NAME="an_3:10">3:10</A>&nbsp;De ved ej at g&#248;re det rette, lyder det fra HERREN, de, som opdynger Uret og Vold i deres Borge.</p> 
<p><A NAME="an_3:11">3:11</A>&nbsp;Derfor, s&#229; siger den Herre HERREN: Fjender skal fare gennem Landet, dit V&#230;rn skal tages fra dig, og udplyndres skal dine Borge.</p> 
<p><A NAME="an_3:12">3:12</A>&nbsp;S&#229; siger HERREN: Som en Hyrde redder af L&#248;vens Gab to Skinneben eller en &#216;relap, s&#229;ledes skal Israels B&#248;rn, som bor i Samaria, reddes med Lejets Bolster og B&#230;nkens Hynde.</p> 
<p><A NAME="an_3:13">3:13</A>&nbsp;H&#248;r og vidn imod Jakobs Hus, lyder det fra den Herre HERREN, H&#230;rskarers Gud:</p> 
<p><A NAME="an_3:14">3:14</A>&nbsp;Den Dag jeg hjems&#248;ger Israels Overtr&#230;delser, hjems&#248;ger jeg Betels Altre; Alterets Horn skal afhugges, styrte til Jorden.</p> 
<p><A NAME="an_3:15">3:15</A>&nbsp;B&#229;de Vinter og Sommerhus knuser jeg da; Elfenbenshusene &#248;des, de mange Huse g&#229;r tabt, s&#229; lyder det fra HERREN.</p> 
<p><A NAME="an_4:1">4:1</A>&nbsp;H&#248;r dette Ord, I basank&#248;er, I, som bor p&#229; Samarias Bjerg og kuer de ringe, knuser de fattige og byder eders Herrer: "Giv hid, at vi kan drikke!"</p> 
<p><A NAME="an_4:2">4:2</A>&nbsp;Den Herre HERREN svor ved sin Hellighed: Se, over eder skal Dage komme, da I drages op med Hager, de sidste af jer med Kroge,</p> 
<p><A NAME="an_4:3">4:3</A>&nbsp;og sl&#230;bes gennem Murbrud een for een og sl&#230;nges p&#229; M&#248;dding, lyder det fra HERREN.</p> 
<p><A NAME="an_4:4">4:4</A>&nbsp;Kom til Betel og synd, til Gilgal og synd end mer, bring Slagtofre n&#230;ste Morgen, Tiender Tredjedagen,</p> 
<p><A NAME="an_4:5">4:5</A>&nbsp;br&#230;nd syret Br&#248;d til Takoffer, byd h&#248;jlydt til Frivilligofre! I elsker jo sligt, Israeliter, lyder det fra den Herre HERREN.</p> 
<p><A NAME="an_4:6">4:6</A>&nbsp;Og dog gav jeg eder tomme Munde i alle eders Byer og Br&#248;dmangel i alle eders Hjemsteder; men I omvendte eder ikke til mig, lyder det fra HERREN.</p> 
<p><A NAME="an_4:7">4:7</A>&nbsp;Dog forholdt jeg eder Regnen, da der endnu var tre M&#229;neder til H&#248;st; p&#229; een, By lod jeg det regne og ikke p&#229; en anden; een Mark fik Regn, og en anden fik ikke og t&#248;rrede hen;</p> 
<p><A NAME="an_4:8">4:8</A>&nbsp;to tre Byer kom vankende hen til en anden for at f&#229; Vand at drikke og fik ikke T&#248;rsten slukket; men I omvendte eder ikke til mig, lyder det fra HERREN.</p> 
<p><A NAME="an_4:9">4:9</A>&nbsp;Jeg slog eder med Kornbrand og Rust og udt&#248;rrede eders Haver og Ving&#229;rde, og Gr&#230;shopper &#229;d eders Figentr&#230;er og Oliventr&#230;er; men I omvendte eder ikke til mig, lyder det fra HERREN.</p> 
<p><A NAME="an_4:10">4:10</A>&nbsp;Jeg sendte Pest iblandt eder som i &#198;gypten; jeg vog eders unge M&#230;nd med Sv&#230;rdet, og samtidig gjordes eders Heste til Bytte; jeg lod Stank fra eders Lejr stige op i eders N&#230;se; men I omvendte eder ikke til mig, lyder det fra HERREN.</p> 
<p><A NAME="an_4:11">4:11</A>&nbsp;Jeg omstyrtede Byer iblandt eder, som da Gud omstyrtede Sodoma og Gomorra, og I blev som en Brand, der er reddet fra B&#229;let; men I omvendte eder ikke til mig, lyder det fra HERREN.</p> 
<p><A NAME="an_4:12">4:12</A>&nbsp;Derfor vil jeg handle s&#229;ledes med dig, Israel. Fordi jeg vil handle s&#229;ledes med dig, s&#229; g&#248;r dig rede til at m&#248;de din Gud, Israel!</p> 
<p><A NAME="an_4:13">4:13</A>&nbsp;Thi se: Bjergenes Skaber og Stormens Ophav, han, som kundg&#248;r et Menneske dets Tanker, som frembringer Gry og M&#248;rke og vandrer p&#229; Jordens H&#248;je, HERREN, H&#230;rskarers Gud erhans Navn.</p> 
<p><A NAME="an_5:1">5:1</A>&nbsp;H&#248;r dette Ord, en klagesang, som jeg istemmer over eder, Israels Hus:</p> 
<p><A NAME="an_5:2">5:2</A>&nbsp;Hun er faldet og rejser sig ikke, Israels Jomfru, henstrakt p&#229; sin Jord, og ingen rejser hende op.</p> 
<p><A NAME="an_5:3">5:3</A>&nbsp;Thi s&#229; siger den Herre HERREN: Den By, som g&#229;r i Leding med tusind, f&#229;r hundred tilbage, og den som g&#229;r i Leding med hundred, f&#229;r ti tilbage i Israels Hus.</p> 
<p><A NAME="an_5:4">5:4</A>&nbsp;Thi s&#229; siger HERREN til Israels Hus: S&#248;g mig, s&#229; skal I leve!</p> 
<p><A NAME="an_5:5">5:5</A>&nbsp;S&#248;g ikke til Betel, g&#229; ikke til Gilgal, drag ikke til Beersjeba! Thi Gilgal skal blive landflygtig, og Betel skal blive til intet.</p> 
<p><A NAME="an_5:6">5:6</A>&nbsp;S&#248;g HERREN, s&#229; skal I leve, at ikke en Lue sl&#229;r ud, en &#230;dende Ild mod Josefs Hus, og Betel har ingen, som slukker.</p> 
<p><A NAME="an_5:7">5:7</A>&nbsp;Ve dem, som g&#248;r Ret til Malurt og kaster Retf&#230;rd i St&#248;vet!</p> 
<p><A NAME="an_5:8">5:8</A>&nbsp;Syvstjernens og Orions Skaber, han, som vender Mulm til Morgen og g&#248;r Dag til Nattem&#248;rke, som kalder ad Havets Vande og gyder dem ud over Jorden, HERREN er hans Navn!</p> 
<p><A NAME="an_5:9">5:9</A>&nbsp;Han lader &#216;del&#230;ggelse bryde ind over Borge, &#216;del&#230;ggelse komme over F&#230;stninger.</p> 
<p><A NAME="an_5:10">5:10</A>&nbsp;De hader Rettens Talsmand i Porten og afskyr den, som taler sandt.</p> 
<p><A NAME="an_5:11">5:11</A>&nbsp;Derfor, da I tr&#230;der p&#229; den ringe og tager Afgift af hans Korn, skal I vel bygge Kvaderstenshuse, men ikke bo den; I skal vel plante yndige Ving&#229;rde, men Vinen skal I ikke drikke.</p> 
<p><A NAME="an_5:12">5:12</A>&nbsp;Jeg ved, eders Overtr&#230;delser er mange og uden Tal eders Synder, I Rettens Fjender, som tager mod B&#248;de og bortviser fattige i Porten.</p> 
<p><A NAME="an_5:13">5:13</A>&nbsp;Derfor tier den kloge i denne Tid, thi det er onde Tider.</p> 
<p><A NAME="an_5:14">5:14</A>&nbsp;S&#248;g det gode, ej det onde, for at I m&#229; leve og H&#230;rskarers Gud, m&#229; v&#230;re med eder, som I siger, han er.</p> 
<p><A NAME="an_5:15">5:15</A>&nbsp;Had det onde og elsk det gode, hold Retten i H&#230;vd i Porten! M&#229;ske vil da HERREN, H&#230;rskarers Gud, v&#230;re n&#229;dig mod Josefs Rest.</p> 
<p><A NAME="an_5:16">5:16</A>&nbsp;Derfor, s&#229; siger HERREN, Herren, H&#230;rskarers Gud: P&#229; alle Torve skal klages, i alle Gader r&#229;bes: "Ve! Ve!" Bonden kalder til Sorg, til Ligklage Klagem&#230;nd;</p> 
<p><A NAME="an_5:17">5:17</A>&nbsp;i hver en Ving&#229;rd skal klages, n&#229;r jeg drager igennem din Midte, siger HERREN.</p> 
<p><A NAME="an_5:18">5:18</A>&nbsp;Ve eder, som l&#230;nges efter HERRENs Dag,! Hvad vil I med HERRENs Dag? M&#248;rke er den, ej Lys.</p> 
<p><A NAME="an_5:19">5:19</A>&nbsp;Da g&#229;r det, som n&#229;r en Mand flyr for en L&#248;ve og m&#248;der en Bj&#248;rn og, n&#229;r han tyr ind i Huset og st&#248;tter sin H&#229;nd til V&#230;ggen, bides af en Slange.</p> 
<p><A NAME="an_5:20">5:20</A>&nbsp;Ja, HERRENs Dag er M&#248;rke, ej Lys, B&#230;lgm&#248;rke uden Solskin.</p> 
<p><A NAME="an_5:21">5:21</A>&nbsp;Jeg hader, forsm&#229;r eders Fester, er led ved eders festlige Samlinger,</p> 
<p><A NAME="an_5:22">5:22</A>&nbsp;om ogs&#229; I bringer mig Br&#230;ndofre. Eders Afgr&#248;deofre behager mig ej, eders Fedekv&#230;gs-Takofre ser jeg ej til.</p> 
<p><A NAME="an_5:23">5:23</A>&nbsp;Spar mig dog for eders larmende Sang, eders Harpeklang h&#248;rer jeg ikke.</p> 
<p><A NAME="an_5:24">5:24</A>&nbsp;Nej, Ret skal v&#230;lde frem som Vand og Retf&#230;rd som svulmende B&#230;k.</p> 
<p><A NAME="an_5:25">5:25</A>&nbsp;Bragte I mig Slagtoffer og Afgr&#248;deoffer de fyrretyve &#216;rken&#229;r, Israels Hus?</p> 
<p><A NAME="an_5:26">5:26</A>&nbsp;S&#229; skal I da b&#230;re Sakkut, eders Konge, og Kevan, eders Gudestjerne, Billeder, som I har lavet eder.</p> 
<p><A NAME="an_5:27">5:27</A>&nbsp;I Landflygtighed jager jeg eder hinsides Damaskus, siger HERREN; H&#230;rskarers Gud er hans Navn.</p> 
<p><A NAME="an_6:1">6:1</A>&nbsp;Ve Zions sorgl&#248;se m&#230;nd og de trygge p&#229; Samarias bjerg, I &#230;dle blandt f&#248;rstegr&#248;defolket, hvem Israels Hus s&#248;ger til;</p> 
<p><A NAME="an_6:2">6:2</A>&nbsp;(drag over til Kalne og se, derfra over til det store Hamat og ned til Filisternes Gat: Er de bedre end disse Riger, deres Omr&#229;de st&#248;rre end eders?)</p> 
<p><A NAME="an_6:3">6:3</A>&nbsp;I, som afviser Ulykkesdagen og bringer Urettens S&#230;de n&#230;r.</p> 
<p><A NAME="an_6:4">6:4</A>&nbsp;De ligger p&#229; Elfenbenslejer, hensl&#230;ngt p&#229; deres B&#230;nke; af Hjorden &#230;der de Lam og Kalve fra Fedesti;</p> 
<p><A NAME="an_6:5">6:5</A>&nbsp;de kvidrer til Harpeklang og opfinder Strengeleg som David;</p> 
<p><A NAME="an_6:6">6:6</A>&nbsp;de drikker Vinen af Kander og salver sig med ypperste Olie, men s&#248;rger ej over Josefs Skade.</p> 
<p><A NAME="an_6:7">6:7</A>&nbsp;Derfor skal de nu f&#248;res bort forrest i landflygtiges Flok. Dagdrivernes Skr&#229;l f&#229;r Ende, lyder det fra HERREN, H&#230;rskarers Gud.</p> 
<p><A NAME="an_6:8">6:8</A>&nbsp;Den Herre HERREN svor ved sig selv: Afsky har jeg for Jakobs Hovmod, hans Borge v&#230;kker mit Had; jeg prisgiver Byen og dens fylde.</p> 
<p><A NAME="an_6:9">6:9</A>&nbsp;Og er der end hele ti M&#230;nd i eet Hus de skal dog d&#248;.</p> 
<p><A NAME="an_6:10">6:10</A>&nbsp;Og levnes der een, s&#229; tr&#230;kkes han frem af sin Sl&#230;gtning og den, som r&#248;er n&#229;r Ligene hentes af Huse. Og han siger til ham inderst i Huset: "Er der flere hos dig?" Hin svarer: "Ingen!" Da siger han: "Tys!" Thi HERRENs Navn t&#248;r de ikke n&#230;vne.</p> 
<p><A NAME="an_6:11">6:11</A>&nbsp;Thi HERREN, se, han byder og sl&#229;r det store Hus i Stykker, det lille Hus i Splinter.</p> 
<p><A NAME="an_6:12">6:12</A>&nbsp;L&#248;ber mon Heste p&#229; Klipper, pl&#248;jes mon Havet med Okser? Men I vender Retten til Gift og Retf&#230;rds Frugt til Malurt;</p> 
<p><A NAME="an_6:13">6:13</A>&nbsp;I gl&#230;der jer over Lodebar og siger: "Mon ikke det var ved vor Styrke, vi tog Karnajim?</p> 
<p><A NAME="an_6:14">6:14</A>&nbsp;Thi se, jeg rejser et Folk imod eder, Israels Hus, lyder det fra HERREN, H&#230;rskarers Gud; Tr&#230;ngsel bringer det eder fra Egnen ved Hamat til Arabab&#230;kken.</p> 
<p><A NAME="an_7:1">7:1</A>&nbsp;S&#229;ledes lod den Herre Herren mig skue: Se, gr&#230;shopper kom til syne, da Eftersl&#230;tten var ved at gro frem, Eftersl&#230;tten efter Kongens H&#248;st.</p> 
<p><A NAME="an_7:2">7:2</A>&nbsp;Og da de var ved helt at af&#230;de Jordens Urter, sagde jeg: "Herre, HERRE, tilgiv dog! Hvorledes skal Jakob st&#229; det igennem, s&#229; lille han er?"</p> 
<p><A NAME="an_7:3">7:3</A>&nbsp;Og HERREN angrede. "Det skal ej ske!" sagde HERREN.</p> 
<p><A NAME="an_7:4">7:4</A>&nbsp;S&#229;ledes lod den Herre HERREN mig skue: Se, den Herre HERREN kaldte Ild frem til Straf, og den fort&#230;rede det store Verdensdyb; men da den vilde til at fort&#230;re Agerlandet,</p> 
<p><A NAME="an_7:5">7:5</A>&nbsp;sagde jeg: "Herre, HERRE, hold inde! Hvorledes skal Jakob st&#229; det igennem, s&#229; lille han er?"</p> 
<p><A NAME="an_7:6">7:6</A>&nbsp;Og HERREN angrede. "Ej heller det skal ske!" sagde den Herre HERREN.</p> 
<p><A NAME="an_7:7">7:7</A>&nbsp;S&#229;ledes lod han mig skue: Se, Herren stod p&#229; en Mur med et Blylod i H&#229;nden.</p> 
<p><A NAME="an_7:8">7:8</A>&nbsp;Og HERREN sagde til mig:"Hvad ser du, Amos?" Jeg svarede: "Et Blylod!" Da sagde Herren: "Se, jeg s&#230;nker Loddet i mit Folk Israel: jeg vil ikke spare det l&#230;nger.</p> 
<p><A NAME="an_7:9">7:9</A>&nbsp;Isaks H&#248;je bliver &#248;de, Israels Helligdomme styrtes, med Sv&#230;rd st&#229;r jeg op mod Jeroboams Hus."</p> 
<p><A NAME="an_7:10">7:10</A>&nbsp;Men Amazja, Betels Pr&#230;st sendte Bud til Kong Jeroboam af Israel og lod sige: "Amos stifter en Sammensv&#230;rgelse imod dig midt i Israels Hus; Landet kan ikke b&#230;re alle hans Ord.</p> 
<p><A NAME="an_7:11">7:11</A>&nbsp;Thi s&#229;ledes siger Amos: For Sv&#230;rdet skal Jeroboam d&#248;, og Israel skal bortf&#248;res fra sin Jord."</p> 
<p><A NAME="an_7:12">7:12</A>&nbsp;Og Amazja sagde til Amos: "Seer, g&#229; din Vej og se at komme til Judas Land! Der kan du tjene dit Br&#248;d og profetere.</p> 
<p><A NAME="an_7:13">7:13</A>&nbsp;Men i Betel m&#229; du ikke profetere l&#230;nger, thi det er kongens Helligdom og Rigets Tempel."</p> 
<p><A NAME="an_7:14">7:14</A>&nbsp;Amos svarede Amazja: "Jeg er hverken Profet eller Profetl&#230;rling: jeg er F&#229;rehyrde og avler Morb&#230;rfigen;</p> 
<p><A NAME="an_7:15">7:15</A>&nbsp;men HERREN tog mig fra Hjorden og sagde til mig: G&#229; hen og profeter for mit Folk Israel!</p> 
<p><A NAME="an_7:16">7:16</A>&nbsp;S&#229; h&#248;r nu HERRENs Ord! Du siger: Du m&#229; ikke profetere mod Israel, ej pr&#230;dike mod Israels Hus!</p> 
<p><A NAME="an_7:17">7:17</A>&nbsp;Derfor, s&#229; siger HERREN: Din Hustru bliver Sk&#248;ge i Byen, dine S&#248;nner og D&#248;tre skal falde for Sv&#230;rd; din Jord skal udskiftes med Snor, og selv skal du d&#248; p&#229; uren Jord. Og bort fra sin Jord skal Israel f&#248;res."</p> 
<p><A NAME="an_8:1">8:1</A>&nbsp;S&#229;ledes lod Herren mig skue: Se, der var en kurv sommerfrugt.</p> 
<p><A NAME="an_8:2">8:2</A>&nbsp;Og han sagde: "Hvad ser du, Amos?" Jeg svarede: "En kurv Sommerfrugt!" Da sagde HERREN til mig: "Enden er kommet for mit Folk Israel; jeg vil ikke l&#230;nger b&#230;re over med det."</p> 
<p><A NAME="an_8:3">8:3</A>&nbsp;Paladsets Sangerinder skal jamre p&#229; denne Dag, s&#229; lyder det fra den Herre HERREN. Dynger af Lig er henkastet alle Vegne.</p> 
<p><A NAME="an_8:4">8:4</A>&nbsp;H&#248;r, I, som knuser de fattige, g&#248;r det af med de arme i Landet</p> 
<p><A NAME="an_8:5">8:5</A>&nbsp;og siger: "Hvorn&#229;r er Nym&#229;nen omme, s&#229; vi kan f&#229; solgt noget Korn, Sabbaten, s&#229; vi kan &#229;bne vort Kornsalg, g&#248;re Efaen lille og Sekelen stor og med Svig g&#248;re V&#230;gten falsk</p> 
<p><A NAME="an_8:6">8:6</A>&nbsp;for at k&#248;be den ringe for S&#248;lv, den fattige for et Par Sko og f&#229; Afaldskornet solgt?"</p> 
<p><A NAME="an_8:7">8:7</A>&nbsp;HERREN svor ved Jakobs Stolthed: Aldrig glemmer jeg een af deres Gerninger!</p> 
<p><A NAME="an_8:8">8:8</A>&nbsp;M&#229; Jorden ej sk&#230;lve derover og enhver, som bor p&#229; den, s&#248;rge? Den stiger overalt som Nilen og synker som &#198;gyptens Flod.</p> 
<p><A NAME="an_8:9">8:9</A>&nbsp;P&#229; hin Dag lader jeg det ske, s&#229; lyder det fra den Herre HERREN, at Solen g&#229;r ned ved Middag, og Jorden bliver m&#248;rk ved h&#248;jlys Dag.</p> 
<p><A NAME="an_8:10">8:10</A>&nbsp;Jeg vender eders Fester til Sorg og alle eders Sange til klage, l&#230;gger S&#230;k om alle L&#230;nder, g&#248;r hvert et Hoved skaldet, bringer Sorg som over en enb&#229;ren, en bitter Dag til sidst.</p> 
<p><A NAME="an_8:11">8:11</A>&nbsp;Se, Dage skal komme, lyder det fra den Herre HERREN, da jeg sender Hunger i Landet, ikke Hunger efter Br&#248;d, ikke T&#248;rst efter Vand, men efter at h&#248;re HERRENs Ord.</p> 
<p><A NAME="an_8:12">8:12</A>&nbsp;Da vanker de fra Hav til Hav, flakker fra Nord til &#216;st for at s&#248;ge HERRENs Ord, men finder det ej.</p> 
<p><A NAME="an_8:13">8:13</A>&nbsp;Den Dag vansm&#230;gter af T&#248;rst de fagre Jomfruer og unge M&#230;nd,</p> 
<p><A NAME="an_8:14">8:14</A>&nbsp;som sv&#230;rger ved Samarias Synd, som siger: "Ved din Gud, o Dan!" "Ved din Skytsgud, o Be'ersjeba!" de skal falde, ej mere st&#229; op.</p> 
<p><A NAME="an_9:1">9:1</A>&nbsp;Herren s&#229; jeg; han stod ved alteret og sagde: Til S&#248;jlehovedet sl&#229;r jeg, s&#229; D&#248;rens T&#230;rskel ryster. Jeg rammer dem alle i Hovedet, de sidste dr&#230;ber jeg med Sv&#230;rd; ingen af dem skal undfly, ingen af dem skal reddes.</p> 
<p><A NAME="an_9:2">9:2</A>&nbsp;Bryder de ind i D&#248;dsriget, min H&#229;nd skal hente dem der; stiger de op til Himlen, jeg styrter dem ned derfra;</p> 
<p><A NAME="an_9:3">9:3</A>&nbsp;skjuler de sig p&#229; Karmels Top, jeg finder og henter dem der; gemmer de sig for mig p&#229; Havsens Bund, jeg byder Slangen bide dem der;</p> 
<p><A NAME="an_9:4">9:4</A>&nbsp;vandrer de som Fanger for deres Fjender, jeg byder Sv&#230;rdet dr&#230;be dem der. Jeg f&#230;ster mit &#216;je p&#229; dem til Ulykke, ikke til Lykke.</p> 
<p><A NAME="an_9:5">9:5</A>&nbsp;Herren, H&#230;rskarers HERRE, som r&#248;rer ved Jorden, s&#229; den sk&#230;lver, s&#229; alle, som bor p&#229; den, s&#248;rger, s&#229; den stiger overalt som Nilen og synker som &#198;gyptens Flod,</p> 
<p><A NAME="an_9:6">9:6</A>&nbsp;han, som bygged sin H&#248;jsal i Himlen, som f&#230;stned sit Hv&#230;lv p&#229; Jorden, kalder ad Havets Vande og gyder dem ud over Jorden, HERREN er hans Navn.</p> 
<p><A NAME="an_9:7">9:7</A>&nbsp;Er I mig ej som &#198;tiopiens B&#248;rn, Israeliter, lyder det fra HERREN; har jeg ikke f&#248;rt Israel op fra &#198;gyptens Land, Filisterne fra Kaftor, Aram fra Kir?</p> 
<p><A NAME="an_9:8">9:8</A>&nbsp;Se, den Herre HERRENs &#216;jne er vendt mod det syndige Rige, og jeg udsletter det af Jorden. Dog vil jeg ikke helt udslette Jakobs Hus, lyder det fra HERREN;</p> 
<p><A NAME="an_9:9">9:9</A>&nbsp;thi se, jeg byder, at Israels Hus skal sigtes blandt alle Folkene, som man sigter med Sold, uden at et Korn falder til Jorden.</p> 
<p><A NAME="an_9:10">9:10</A>&nbsp;For Sv&#230;rdet skal alle Syndere i mit Folk d&#248;, de, som siger: "Os n&#229;r Ulykken ikke; den kommer ikke over os."</p> 
<p><A NAME="an_9:11">9:11</A>&nbsp;P&#229; hin dag rejser jeg Davids faldne Hytte; jeg t&#230;tter dens Revner, opf&#248;rer, hvad der sank i Grus, og bygger den som i gamle Dage,</p> 
<p><A NAME="an_9:12">9:12</A>&nbsp;s&#229; de tager Edoms Rest i Eje og alle de Folk, over hvilke mit Navn er n&#230;vnt, lyder det fra HERREN, som fuldbyrder dette.</p> 
<p><A NAME="an_9:13">9:13</A>&nbsp;Se, Dage skal komme, lyder det fra HERREN, da Plovmand f&#248;lger H&#248;stmand i H&#230;lene og Drueperser S&#230;demand, da Bjergene drypper med Most og alle H&#248;je flyder.</p> 
<p><A NAME="an_9:14">9:14</A>&nbsp;Da vender jeg mit Folk Israels sk&#230;bne, og de skal bygge de &#248;delagte byer og bo deri, de skal plandte ving&#229;re og drikke vinen, anl&#230;gge haver og spise frugten.</p> 
<p><A NAME="an_9:15">9:15</A>&nbsp;Jeg planter dem i deres jord, og de skal aldrig mere rykkes op af deres jord, som jeg gav dem, siger herren din Gud.</p> 
<p><HR>
<CENTER>
<A HREF="oba.htm">Next: Obadiah</A></CENTER>
</BODY>
</HTML>
