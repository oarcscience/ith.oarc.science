[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hab)  [Next](hag) 

------------------------------------------------------------------------

### Danish Bible: Zephaniah

<span id="an_1:1">1:1</span> HERRENS ord, som kom til Zefanias, en Søn
af Kusji, en Søn af Gedalja, en Søn af Amarja, en Søn af Ezekias, i de
Dage da Josias, Amons Søn, var Konge i Juda.

<span id="an_1:2">1:2</span> Jeg bortriver, bortriver alt fra Jorden,
lyder det fra HERREN;

<span id="an_1:3">1:3</span> jeg bortriver Folk og Fæ, jeg bortriver
Himlens Fugle og Havets Fisk. Gudløse bringer jeg til Fald, og Syndere
rydder jeg, bort fra Jorden, lyder det fra HERREN.

<span id="an_1:4">1:4</span> Jeg udrækker Hånden mod Juda og alle
Jerusalems Borgere. Jeg fjerner den sidste Ba'al fra dette Sted og
Afgudspræsternes Navn med Præsterne

<span id="an_1:5">1:5</span> og dem, som på Tagene tilbeder Himlens Hær,
og dem, som tilbeder HERREN og sværger til bam, men også sværger ved
Milkom,

<span id="an_1:6">1:6</span> og dem, som veg bort fra HERREN, ej søger,
ej rådspørger HERREN.

<span id="an_1:7">1:7</span> Stille for den Herre HERREN! Thi hans Dag
er nær; thi HERREN har et Offer rede, han har helliget de budne.

<span id="an_1:8">1:8</span> Og på HERRENs Offerdag skal det ske: Da vil
jeg hjemsøge Fyrsterne og Kongens Sønner og alle dem, som er klædt i
udenlandsk Dragt.

<span id="an_1:9">1:9</span> Den Dag hjemsøget jeg alle, som hopper over
Tærsklen, som fylder deresHerresHus med Vold og Svig.

<span id="an_1:10">1:10</span> Den Dag skal det ske, så lyder det fra
HERREN: Hør Skrig fra Fiskeporten og Jamren fra den nye Bydel. fra
Højene et vældigt Brag!

<span id="an_1:11">1:11</span> Beboerne i Morteren jamrer, thi slettet
er alt Kræmmerfolket, udryddet enhver, som vejer Sølv.

<span id="an_1:12">1:12</span> Til den Tid skal det ske: Jeg ransager
Jerusalem med Lygter og hjemsøger Mændene der, som ligger i Ro på deres
Bærme, som siger i deres Hjerte: "HERREN gør hverken godt eller ondt."

<span id="an_1:13">1:13</span> Deres Gods skal gøres til Bytte, deres
Huse skal ødelægges. De skal vel bygge Huse, men ej bo deri, vel plante
Vingårde, men Vinen skal de ikke drikke.

<span id="an_1:14">1:14</span> Nær er HERRENs Dag, den store, den er nær
og kommer hastigt. Hør, HERRENs Dag, den bitre! Da udstøder Helten
Skrig.

<span id="an_1:15">1:15</span> Den Dag er en Vredens Dag, en Trængselens
og Nødens Dag, en Ødelæggelsens og Ødets Dag, en Mørkets og Mulmets Dag,
en Skyernes og Tågens Dag,

<span id="an_1:16">1:16</span> en Hornets og Krigsskrigets Dag imod de
faste Stæder og imod de knejsende Tinder.

<span id="an_1:17">1:17</span> Over Menneskene bringer jeg Trængsel; som
blinde vanker de om, fordi de synded mod HERREN. Deres Blod øses ud som
Støv, deres Livssaft ligesom Skarn.

<span id="an_1:18">1:18</span> Hverken deres Sølv eller Guld evner at
frelse dem på HERRENs Vredes Dag, når hele Jorden fortæres af hans
Nidkærheds Ild; thi Undergang, ja brat Tilintetgørelse bringer jeg over
alle, som bor på Jorden.

<span id="an_2:1">2:1</span> Saml jer, saml jer, I Folk, som ej kender
Skam,

<span id="an_2:2">2:2</span> før l endnu er blevet som flyvende Avner,
før HERRENs glødende Harme kommer over eder, før HERRENs Vredes Dag
kommer over eder.

<span id="an_2:3">2:3</span> Søg HERREN, alle l ydmyge i Landet, som
holder hans Bud, søg Retfærd, søg Ydmyghed! Måske kan l skjule jer på
HERRENs Vredes Dag.

<span id="an_2:4">2:4</span> Thi Gaza skal ligge forladt og Askalon øde,
Asdod drives bort ved Middag, Ekron udryddes.

<span id="an_2:5">2:5</span> Ve dem, som bor ved Stranden, Kreternes
Folk; HERRENs Ord over dig, Kana'an, Filisternes Land! Jeg gør dig til
intet, så ingen bor der.

<span id="an_2:6">2:6</span> Du skal blive til Græsmark for Hyrder, til
Folde for Småkvæg.

<span id="an_2:7">2:7</span> Og Stranden skal tilfalde Resten af Judas
Hus; de skal græsse derpå. Lejr skal de slå ved Kvæld i Askalons Huse.
Thi HERREN deres Gud ser til dem og vender deres Skæbne.

<span id="an_2:8">2:8</span> Jeg hørte Moabs Spot, Atnmoniternes hånende
Ord, med hvilke de spotted mit Folk, hovmoded sig over deres Land.

<span id="an_2:9">2:9</span> Derfor, så sandt jeg lever, lyder det fra
Hærskarers HERRE, Israels Gud: Moab skal blive som Sodoma, Ammoniterne
som Gomorra, Jord for Nælder, et Salthul, Ørken til evig Tid. Resten af
mit Folk skal plyndre dem; hvad der levnes af mit Folk skal eje dem.

<span id="an_2:10">2:10</span> Dette skal times dem for deres Hovmod,
fordi de hånede Hærskarers HERREs Folk og gjorde sig store over for det.

<span id="an_2:11">2:11</span> Frygtelig er HERREN for dem; thi han
udrydder alle Jordens Guder, og alle Hedningemes fjerne Strande skal
tilbede ham, hver på sit Sted.

<span id="an_2:12">2:12</span> Også I Ætiopere skal falde for HERRENs
Sværd,

<span id="an_2:13">2:13</span> og han udrækker Hånden mod Nord og
tilintetgør Assur, Nineve gør han til Ødemark, tørt som en Ørk;

<span id="an_2:14">2:14</span> Hjorde skal lejre sig deri, hvert
Slettens Dyr; på dets Søjlehoveder sover Pelikan og Rørdrum, i Vinduet
skriger Uglen, Ravnen på Tærsklen.

<span id="an_2:15">2:15</span> Det er den jublende By, som lå så trygt,
som sagde i sit Hjerte: "Jeg og ellers ingen." Hvor er den dog blevet
øde, et Raststed for Dyr! Enhver, som kommer forbi den håner med Fløjt
og Hånd.

<span id="an_3:1">3:1</span> Ve den genstridige, urene, grumme By!

<span id="an_3:2">3:2</span> Den hører ej HERRENs Røst, tager ikke mod
Tugt. På HERREN stoler den ej, holder sig ej til Gud.

<span id="an_3:3">3:3</span> Fyrsterne i dens Midte er brølende Løver,
dens dommere som Ulve ved Kvæld, der ej levner til Morgen;

<span id="an_3:4">3:4</span> Skrydere er dens Profeter, troløse Mænd,
dens Præster vanærer det hellige, øver Vold mod Loven.

<span id="an_3:5">3:5</span> HERREN er retfærdig i dens Midte, gør ikke
Uret; hver Morgen gør han Ret, ej svigte Lyset, til Uret kender han
ikke.

<span id="an_3:6">3:6</span> I Stridslarm udrydded jeg Folk, deres
Tinder er øde, deres Gader lagde jeg øde, så ingen går der, deres Byer
er hærget, mennesketomme, ingen bor der.

<span id="an_3:7">3:7</span> Jeg tænkte: "Den må dog frygte mig, tage
mod Tugt; intet af alt, hvad jeg bød, vil gå den ad Glemme." Men des
tidligere var de i Gang med al deres Ondskab.

<span id="an_3:8">3:8</span> Bi derfor på mig, så lyder det fra HERREN,
på Dagen, jeg fremstår som Vidne! Thi min Ret er at sanke Folkene, samle
Rigerne og udøse over dem min Vrede, al min Harmglød; thi af min
Nidkærheds Ild skal al Jorden fortæres.

<span id="an_3:9">3:9</span> Thi da vil jeg give Folkene rene Læber, så
de alle påkalder HERREN og tjener ham endrægtigt.

<span id="an_3:10">3:10</span> Fra Landet hinsides Floden bringer de mig
Bukke, fra Patros kommer de med Afgrødeoffer til mig.

<span id="an_3:11">3:11</span> Hin bag skal du ikke beskæmmes i al din
tid, med hvilken du synded mod mig; thi da vil jeg fjerne fra dig de
jublende stolte, du skal ikke hovmode dig mer på mit hellige Bjerg.

<span id="an_3:12">3:12</span> Jeg levner i din Midte et Folk, som er
ydmygt og ringe, og Israels Rest skal lide på HERRENs Navn.

<span id="an_3:13">3:13</span> Uret øver de ikke og taler ej Løgn, der
findes ej i deres Mund en svigefuld Tunge; thi de skal græsse og raste
uden at skræmmes.

<span id="an_3:14">3:14</span> Jubl, du Zions Datter, Israel, råb højt,
glæd dig og fryd dig af hele dit Hjerte, Jerusalems Datter!

<span id="an_3:15">3:15</span> HERREN har slettet din Dom, bortdrevet
dine Fjender. I din Midte er Israels Konge, HERREN, ej mere skuer du
ondt.

<span id="an_3:16">3:16</span> På hin Dag skal der siges til Jerusalem:
Frygt ikke, Zion, lad ikke Hænderne synke!

<span id="an_3:17">3:17</span> I dig er HERREN din Gud, en Helt, som
frelser. Han glæder sig over dig med Fryd, han tier i sin Kærlighed, han
fryder sig over dig med Jubel som på Festens Dag;

<span id="an_3:18">3:18</span> den Tid er omme, da du bærer på Skam over
ham.

<span id="an_3:19">3:19</span> Se, på hin Tid gør jeg Ende på alle, som
kuede dig, og jeg frelser, hvad der halter, og sanker det spredte og
giver dem Ære og Ry på hele Jorden.

<span id="an_3:20">3:20</span> På hin Tid bringer jeg eder hjem, og på
hin Tid samler jeg eder; thi jeg giver eder Ry og Ære blandt alle
Jordens Folkeslag, når jeg vender eders Skæbne for eders Øjne, siger
HERREN.

------------------------------------------------------------------------

[Next: Haggai](hag)
