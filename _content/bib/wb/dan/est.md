[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](neh)  [Next](job) 

------------------------------------------------------------------------

### Danish Bible: Esther

<span id="an_1:1">1:1</span> I Ahasverus's Dage - den Ahasverus, der
herskede over Landene fra Indien til Ætiopien, 127 Lande -

<span id="an_1:2">1:2</span> i hine Dage, da Kong Ahasverus sad på sin
Kongetrone i Borgen Susan, tildrog der sig følgende.

<span id="an_1:3">1:3</span> I sit tredje Regeringsår gjorde han et
Gæstebud for alle sine Fyrster og sine Folk; Persiens og Mediens
ypperste Hærførere og Landsdelenes Fyrster var hans Gæster,

<span id="an_1:4">1:4</span> og han udfoldede sin kongelige Herligheds
Rigdom og sin Magts Glans og Pragt for dem i mange Dage, 180 Dage.

<span id="an_1:5">1:5</span> Og da disse Dage var omme, gjorde Kongen
for hele Folket i Borgen Susan, fra den højeste til den laveste, et syv
Dages Gæstebud på den åbne Plads foran Parken ved Kongeborgen.

<span id="an_1:6">1:6</span> Hvidt Linned og violet Purpur var med Snore
af fint Linned og rødt Purpur hængt op på Sølvstænger og Marmorsøjler,
og Guld- og Sølvdivaner stod på et Gulv, der var indlagt med broget og
hvidt Marmor, Perlemor og sorte Sten.

<span id="an_1:7">1:7</span> Drikkene skænkedes i Guldbægre, alle
forskellige, og der var kongelig Vin i store Måder på ægte Fyrstevis;

<span id="an_1:8">1:8</span> og ved Drikkelaget gjaldt den Regel, at man
ikke nødte nogen; thi Kongen havde pålagt alle sine Hovmestre at lade
enhver om, hvor meget han vilde have.

<span id="an_1:9">1:9</span> Også Dronning Vasjti gjorde et Gæstebud for
Kvinderne i Kong Ahasverus's Kongeborg.

<span id="an_1:10">1:10</span> Da Kongen den syvende Dag var oprømt af
Vinen, bød han Mehuman, Bizta, Harbona, Bigta, Abagta, Zetar og Karkas,
de syv Hofmænd, som stod i Kong Ahasverus's Tjeneste,

<span id="an_1:11">1:11</span> at føre Dronning Vasjti, prydet med det
kongelige Diadem, frem for Kongen, for at han kunde vise Folkene og
Fyrsterne hendes Dejlighed. Thi hun var meget smuk.

<span id="an_1:12">1:12</span> Men bronning Vasjti vægrede sig ved at
komme på Kongens Bud, som Hofmændene overbragte. Da blev Kongen
harmfuld, og Vreden blussede op i ham.

<span id="an_1:13">1:13</span> Og Kongen spurgte de vise, som kendte til
Tidernes Tydning - thi Kongens Ord blev efter Skik og Brug forelagt alle
de lov- og retskyndige,

<span id="an_1:14">1:14</span> og de, der stod ham nærmest, var
Karsjena, Sjetar, Admata, Tarsjisj, Meres, Marsena og Memukan, de syv
persiske og mediske Fyrster, som så Kongens Åsyn og havde den øverste
Magt i Riget:

<span id="an_1:15">1:15</span> Hvad skal der efter Loven gøres ved
Dronning Vasjti, fordi hun ikke adlød den Befaling, Kong Ahasverus gav
hende ved Hofmændene?

<span id="an_1:16">1:16</span> Da sagde Memukan i Kongens og Fyrsternes
Påhør: "Dronning Vasjti har ikke alene forbrudt sig imod Kongen, men
også imod alle Fyrster og alle Folk i alle Kong Ahasverus's Lande;

<span id="an_1:17">1:17</span> thi Dronningens Opførsel vil rygtes
blandt alle Kvinderne, og Følgen bliver, at de viser deres Mænd
Ringeagt, når det hedder sig: Kong Ahasverus bød, at man skulde føre
Dronning Vasjti til ham, men hun kom ikke!

<span id="an_1:18">1:18</span> Og så snart de hører om Dronningens
Adfærd, lader Persiens og Mediens Fyrstinder alle Kongens Fyrster det
høre; deraf kan der kun komme Ringeagt og Vrede.

<span id="an_1:19">1:19</span> Hvis Kongen synes, så lade han udgå et
kongeligt Bud, som skal optegnes i Persiens og Mediens Love og være
uigenkaldeligt, om at Vasjti aldrig mere må vise sig for Kong Ahasverus;
og Kongen skal give hendes kongelige Værdighed til en anden, som er
bedre end hun.

<span id="an_1:20">1:20</span> Når så den Forordning, kongen lader udgå,
bliver kendt i hele hans Rige - thi det er stort - da vil alle
Kvinderne, både høje og lave, vise deres Mænd Agtelse.

<span id="an_1:21">1:21</span> Det Forslag var godt i Kongens og
Fyrsternes Øjne, og Kongen fulgte Memukans Forslag.

<span id="an_1:22">1:22</span> Han sendte Skrivelser til alle Kongens
Lande, til hver Landsdel med dens egen Skrift og til hvert Folk på dets
eget Sprog, om at hver Mand skulde være Herre i sit eget Hus og tale sit
Folks Sprog.

<span id="an_2:1">2:1</span> Men da der var gået nogen Tid, og Kong
Ahasverus's Vrede havde lagt sig, kom han til at tænke på Vasjti, og
hvad hun havde gjort, og hvad der var besluttet om hende.

<span id="an_2:2">2:2</span> Da sagde Kongens Folk, der gik ham til
Hånde: Man bør søge efter unge, smukke Jomfruer til Kongen;

<span id="an_2:3">2:3</span> og Kongen bør overdrage Folk i alle sit
Riges Dele det Hverv at samle alle unge, smukke Jomfruer og sende dem
til Fruerstuen i Borgen Susan og der lade dem stille under Opsyn af
Kongens Hofmand Hegaj, som vogter Kvinderne; lad dem så gennemgå
Skønhedsplejen,

<span id="an_2:4">2:4</span> og den unge Pige, Kongen synes om, skal
være Dronning i Vasjtis Sted. Det Forslag var godt i Hongens Øjne, og
han gjorde derefter.

<span id="an_2:5">2:5</span> Nu var der i Borgen Susao en jødisk Mand
ved Navn Mordokaj, en Søn af Ja'ir, en Søn af Sjim'i, en Søn af Kisj, en
Benjaminit,

<span id="an_2:6">2:6</span> som var ført bort fra Jerusalem blandt de
Fanger, Kong Nebukadnezar af Babel bortførte sammen med Kong Jekonja af
Juda.

<span id="an_2:7">2:7</span> Han var Plejefader for Hadassa - det er
Ester - hans Farbroders Datter; thi hun havde hverken Fader eller Moder.
Den unge Pige havde en smuk Skikkelse og så godt ud; og efter hendes
Forældres Død havde Mordokaj taget hende til sig i Datters Sted.

<span id="an_2:8">2:8</span> Da nu Kongens Befaling og Bud blev kendt,
og mange unge Piger samledes i Borgen Susan, hvor de stilledes under
Opsyn af Hegaj, blev også Ester bragt til Kongens Hus og stillet under
Opsyn af Hegaj, som vogtede Kvinderne.

<span id="an_2:9">2:9</span> Pigen tiltalte ham og vandt hans Yndest, og
så hurtigt som muligt lod han Skønhedsplejen foretage på hende og gav
hende den Kost, hun skulde have, og stillede tillige de syv dertil
udsete Piger fra Kongens Hus til hendes Tjeneste; og han lod hende og
Pigerne flytte til den bedste Del af Fruerstuen.

<span id="an_2:10">2:10</span> Ester røbede imidlertid ikke sit Folk og
sin Slægt, thi det havde Mordokaj forbudt hende.

<span id="an_2:11">2:11</span> Og Mordokaj gik Dag efter Dag frem og
tilbage foran Fruerstuens Gård for at få at vide, hvorledes Ester havde
det, og hvorledes det gik hende.

<span id="an_2:12">2:12</span> Nu var det således, at når en af de unge
Pigers Tid til at gå ind til Kong Ahasverus kom, efter at hun i tolv
Måneder var behandlet efter Forskriften for Kvinderne sålang Tid tog
nemlig Skønhedsplejen; seks Måneder blev de behandlet med Myrraolie og
andre seks Måneder med vellugtende Stoffer og de andre Skønhedsmidler,
som bruges af Kvinder

<span id="an_2:13">2:13</span> når så den unge Pige gik ind til Kongen,
gav man hende alt, hvad hun bad om, med fra Fruerstuen til Kongens Hus.

<span id="an_2:14">2:14</span> Hun gik da derind om Aftenen, og næste
Morgen vendte hun tilbage og kom så ind i den anden Fruerstue og blev
stillet under Opsyn af Sja'asjgaz, den kongelige Hofmand, som vogtede
Medhustruerne; så kom hun ikke mere til Kongen, medmindre Kongen havde
syntes særlig godt om hende og hun udtrykkelig blev kaldt til ham.

<span id="an_2:15">2:15</span> Da nu Tiden kom til, at Ester, en Datter
af Abihajil, der var Farbroder til Mordokaj, som havde taget hende til
sig i Datters Sted, skulde gå ind til Kongen, krævede hun ikke andet,
end hvad Hegaj, den kongelige Hofmand, som vogtede Kvinderne, rådede
til. Og Ester vandt Yndest hos alle, som så hende.

<span id="an_2:16">2:16</span> Så blev Ester hentet til Kong Ahasverus i
hans kongelige Palads i den tiende Måned, det er Tebet Måned, i hans
syvende Regeringsår.

<span id="an_2:17">2:17</span> Og Kongen fik Ester kærere end alle de
andre Kvinder, og hun vandt hans Yndest og Gunst mere end alle de andre
Jomfruer. Og han satte et kongeligt Diadem på hendes Hoved og gjorde
hende til Dronning i Vasjtis Sted.

<span id="an_2:18">2:18</span> Derpå gjorde Kongen et stort Gæstebud for
alle sine Fyrster og Folk til Ære for Ester, og han eftergav Straf i
sine Lande og uddelte Gaver, som det sømmede sig en Konge.

<span id="an_2:19">2:19</span> Da Mordokaj engang sad i Kongens Port -

<span id="an_2:20">2:20</span> Ester havde, som Mordokaj havde pålagt
hende, intet røbet om sin Slægt og sit Folk; thi Ester gjorde, hvad
Mordokaj sagde, som hun havde gjort, da hun var i Pleje hos ham

<span id="an_2:21">2:21</span> som Mordokaj ved den Tid engang sad i
Kongens Port, blev Bigtan og Teresj, to kongelige Hofmænd, der hørte til
Dørvogterne, vrede på Kong Ahasverus og søgte Lejlighed til at lægge
Hånd på ham.

<span id="an_2:22">2:22</span> Det fik Mordokaj at vide og meddelte
Dronning Ester det; og Ester sagde det til Kongen fra Mordokaj.

<span id="an_2:23">2:23</span> Sagen blev undersøgt, og da den havde sin
Rigtighed, blev de begge hængt i en Galge. Det blev optegnet i Krøniken
i Kongens Påsyn.

<span id="an_3:1">3:1</span> Nogen Tid efter gav Kong Ahasverus Agagiten
Haman, Hammedatas Søn, en høj Stilling og udmærkede ham og gav ham
Forsædet blandt alle Fyrsterne, som var hos ham.

<span id="an_3:2">3:2</span> Og alle Kongens Tjenere, som var i Kongens
Port, faldt på Knæ og kastede sig til Jorden for Haman, thi den Ære
havde Kongen påbudt at vise ham. Men Mordokaj faldt ikke på Knæ og
kastede sig ikke til Jorden.

<span id="an_3:3">3:3</span> Kongens Tjenere, som var i Kongens Port,
sagde da til Mordokaj: "Hvorfor overtræder du Kongens Bud?"

<span id="an_3:4">3:4</span> Og da de havde sagt det til ham flere Dage
i Træk, uden at han ænsede det, meldte de Haman det for at se, om
Mordokajs Ord vilde blive taget for gyldige; thi han havde gjort
gældende over for dem, at han var Jøde.

<span id="an_3:5">3:5</span> Da nu Haman så, at Mordokaj hverken faldt
på Knæ eller kastede sig til Jorden for ham, blev han såre opbragt.

<span id="an_3:6">3:6</span> Og da det blev fortalt ham, hvilket Folk
Mordokaj tilhørte, var han ikke tilfreds med kun at lægge Hånd på
Mordokaj, men satte sig til Mål at få alle Jøderne i hele Ahasverus's
Rige udryddet, fordi det var Mordokajs Folk.

<span id="an_3:7">3:7</span> I den første Måned, det er Nisan Måned, i
Kong Ahasverus's tolvte Regeringsår kastede man i Hamans Påsyn Pur, det
er Lod, om hver enkelt Dag og hver enkelt Måned, og Loddet traf den
trettende Dag i den tolvte Måned, det er Adar Måned.

<span id="an_3:8">3:8</span> Haman sagde derpå til Kong Ahasverus: Der
findes et Folk, som bor spredt og lever for sig selv iblandt Folkene i
alle dit Riges Dele; deres Love er anderledes end alle andre Folks, og
Kongens Love holder de ikke. Derfor er det ikke Kongen værdigt at lade
dem være i Fred.

<span id="an_3:9">3:9</span> Hvis Kongen synes, lad der så udgå
skriftlig Befaling til at udrydde dem; jeg vil da kunne tilveje
Embedsmændene 10.000 Talenter Sølv til at lægge i Kongens Skatkamre.

<span id="an_3:10">3:10</span> Da tog Kongen Seglringen at sin Hånd og
gav den til Agagiten Haman, Hammedatas Søn, Jødernes Fjende,

<span id="an_3:11">3:11</span> og Kongen sagde til Haman: "Sølvet skal
tilhøre dig, og med Folket kan du gøre, hvad du finder for godt!"

<span id="an_3:12">3:12</span> Kongens Skrivere blev så tilkaldt den
trettende Dag i den første Måned; og ganske som Haman bød, affattedes
Skrivelser til de kongelige Satraper og Statholdere over hver enkelt
Laodsdel og til hvert enkelt Folks Fyrster, til hver Landsdel med dens
egen Skrift og til hvert Folk på dets eget Sprog. I Kong Ahasverus's
Navn blev de skrevet, og de forsegledes med Kongens Seglring.

<span id="an_3:13">3:13</span> Skrivelser sendtes så ved Ilbud ud i alle
Kongens Lande med Befaling til at udrydde, ihjelslå og tilintetgøre alle
Jøder, unge og gamle, Børn og Kvinder, på een Dag, den trettende Dag i
den tolvte Måned, det er Adar Måned, og at prisgive deres Ejendele.

<span id="an_3:14">3:14</span> En Afskrift af Skrivelsen, der skulde
udstedes som Forordning i alle Rigets Dele, blev kundgjort for alle
Folkene, for at de kunde være rede til den Dag.

<span id="an_3:15">3:15</span> Ilbudene skyndte sig af Sted på Kongens
Bud, så snart Forordningen var udgået i Borgen Susan. Kongen og Haman
satte sig så til at drikke; men Byen Susan var rædselsslagen.

<span id="an_4:1">4:1</span> Da Mordokaj fik at vide alt, hvad der var
sket, sønderrev han sine Klæder, klædte sig i Sæk og Aske og gik ud i
Byen og udstødte høje Veråb;

<span id="an_4:2">4:2</span> og han kom hen på Pladsen foran Kongens
Port, men heller ikke længere, fordi det ikke var tilladt at gå ind i
Kongens Port, når man var klædt i Sæk.

<span id="an_4:3">4:3</span> Og i hver eneste Landsdel, overalt, hvor
Kongens Bud og Forordning nåede hen, var der blandt Jøderne stor Sorg og
Faste, Gråd og Klage, og mange af dem redte sig et Leje af Sæk og Aske.

<span id="an_4:4">4:4</span> Da nu Esters Piger og Hofmænd kom og
fortalte hende det, grebes Dronningen af heftig Smerte; og hun sendte
Klæder ud til Mordokaj, for at man skulde give ham dem på og tage
Sørgeklæderne af ham; men han tog ikke imod dem.

<span id="an_4:5">4:5</span> Da lod Ester Hatak, en af Kongens Hofmænd,
som han havde stillet til hendes Tjeneste, kalde, og sendte ham til
Mordokaj for at få at vide, hvad det skulde betyde, og hvad Grunden var
dertil.

<span id="an_4:6">4:6</span> Da Hatak kom ud til Mordokaj på Byens Torv
foran Kongens Port,

<span id="an_4:7">4:7</span> fortalte Mordokaj ham alt, hvad der var
hændt ham, og opgav ham nøje, hvor meget Sølv Haman havde lovet at
tilveje Kongens Skatkamre for at få Lov til at tilintetgøre Jøderne.

<span id="an_4:8">4:8</span> Desuden gav han ham en Afskrift af
Skrivelsen med den den i Susan udgåede Forordning om at udrydde dem, for
at han skulde vise Ester den og tilkendegive hende det og pålægge hende
at gå ind til Kongen og bede ham om Nåde og gå i Forbøn hos ham for sit
Folk.

<span id="an_4:9">4:9</span> Halak gik så ind og lod Ester vide, hvad
Mordokaj havde sagt.

<span id="an_4:10">4:10</span> Men Ester sendte Halak til Mordokaj med
følgende Svar:

<span id="an_4:11">4:11</span> Alle Kongens Tjenere og Folkene i Kongeos
Lande ved, at der for enhver, Mand eller Kvinde, som ukaldet går ind til
Kongen i den inderste Gård, kun gælder een Lov, den, at han skal lide
Døden, medmindre Kongen rækker sit gyldne Septer ud imod ham; i så Fald
beholder han Livet. Men jeg har nu i tredive Dage ikke været kaldt til
Kongen!

<span id="an_4:12">4:12</span> Da han havde meddelt Mordokaj Esters Ord,

<span id="an_4:13">4:13</span> bød Mordokaj ham svare Ester: "Tro ikke,
at du alene af alle Jøder skal undslippe, fordi du er i Kongens Hus!

<span id="an_4:14">4:14</span> Nej, dersom du virkelig tier ved denne
Lejlighed, så kommer der andetsteds fra Hjælp og Redning til Jøderne;
men du og din Slægt skal omkomme. Hvem ved, om det ikke netop er for
sligt Tilfældes Skyld, at du er kommet til kongelig Værdighed!

<span id="an_4:15">4:15</span> Da sendte Ester Mordokaj det Svar:

<span id="an_4:16">4:16</span> Gå hen og kald alle Susans Jøder sammen
og hold Faste for mig, således at I hverken spiser eller drikker Dag
eller Nat i tre Døgn; på samme Måde vil også jeg og mine Terner faste;
og derefter vil jeg gå ind til Kongen, skønt det er imod Loven; skal jeg
omkomme, så lad mig da omkomme!

<span id="an_4:17">4:17</span> Så gik Mordokaj hen og gjorde ganske som
Ester havde pålagt ham.

<span id="an_5:1">5:1</span> Den tredje Dag iførte Ester sig det
kongelige Skrud og trådte ind i den indre Gård til Kongens Palads, foran
Kongens Palads, medens Kongen sad på sin Kongetrone i det kongelige
Palads ud imod Indgangen.

<span id="an_5:2">5:2</span> Da Kongen så Dronning Ester stå i Gården,
fandt hun Nåde for hans Øjne, og Kongen rakte det gyldne Scepter, som
han havde i Hånden, ud imod Ester. Da trådte Ester hen og rørte ved
Spidsen af Scepteret;

<span id="an_5:3">5:3</span> og Kongen sagde til hende: "Hvad fattes
dig, Dronning Ester, og hvad er dit Ønske? Om det så er Halvdelen af
Riget, skal du få det!

<span id="an_5:4">5:4</span> Ester svarede: "Hvis Kongen synes, vil jeg
bede Kongen og Haman om i Dag at komme til et Gæstebud, jeg har gjort
rede for ham."

<span id="an_5:5">5:5</span> Da sagde Kongen: Send hurtigt Bud efter
Haman, for at Esters Ønske kan blive opfyldt!" Så kom Haman og Kongen
til det Gæstebud, Ester havde gjort rede,

<span id="an_5:6">5:6</span> og da de sad ved Vinen, sagde Kongen til
Ester: Hvad er din Bøn? Du skal få den opfyldt. Og hvad er dit Ønske? Om
det så er Halvdelen af Riget, skal det tilstås dig!

<span id="an_5:7">5:7</span> Ester svarede: "Min Bøn og mit Ønske er

<span id="an_5:8">5:8</span> hvis jeg har fundet Nåde for Kongens Øjne,
og hvis det synes Kongen ret at opfylde min Bøn og tilstå mig mit Ønske,
så komme Kongen og Haman til et Gæstebud, jeg vil gøre rede for dem. I
Morgen vil jeg da gøre, som Kongen siger!"

<span id="an_5:9">5:9</span> Haman gik glad og vel til Mode derfra den
Dag. Men da Haman så Mordokaj i Kongens Port, og han hverken rejste sig
op eller rørte sig af Pletten for ham, opfyldtes han af Vrede mod
Mordokaj.

<span id="an_5:10">5:10</span> Dog tvang han sig; men da han var kommet
hjem, sendte han Bud efter sine Venner og sin Hustru Zeresj;

<span id="an_5:11">5:11</span> og Haman talte til dem om sin overvættes
Rigdom og sine mange Sønner og om al den Ære, Kongen havde vist ham, og
hvorledes han havde udmærket ham frem for Fyrsterne og Kongens Folk.

<span id="an_5:12">5:12</span> Og Haman sagde: Dronning Ester lod heller
ikke andre end mig komme med Kongen til det Gæstebud, hun havde gjoet
rede; og jeg er også indbudt af hende til i Morgen sammen med Kongen.

<span id="an_5:13">5:13</span> Men alt det er mig ikke nok, så længe jeg
ser denne Jøde Mordokaj sidde i Kongens Port."

<span id="an_5:14">5:14</span> Da sagde hans Hustru Zeresj og alle hans
Venner til ham: "Lad en Galge rejse, halvtredsindstyve Alen høj, og bed
i Morgen tidlig Kongen om, at Mordokaj må blive hængt i den; så kan du
gå glad til Gæstebudet med Kongen. Det vandt Hamans Bifald, og han lod
Galgen rejse.

<span id="an_6:1">6:1</span> Samme Nat veg Søvnen fra Kongen. Da bød
han, at man skulde hente Krøniken, i hvilken mindeværdige Tildragelser
var optegnet, og man læste op for Kongen af den.

<span id="an_6:2">6:2</span> Man fandt da optegnet, hvorledes Mordokaj
havde meldt, at Bigtana og Teresj, to kongelige Hofmænd, der hørte til
Dørvogterne, havde søgt Lejlighed til at lægge Hånd på Kong Ahasverus.

<span id="an_6:3">6:3</span> Kongen spurgte da: "Hvilken Ære og
Udmærkelse er der vist Mordokaj til Gengæld?" Kongens Folk, som gik ham
til Hånde, svarede: "Der er ingen Ære vist ham."

<span id="an_6:4">6:4</span> Så spurgte Kongen: Hvem er ude i Gården?
Haman var netop kommet ind i den ydre Gård til Kongens Palads for at
bede Kongen om, at Mordokaj måtte blive hængt i den Galge, han havde
rejst til ham.

<span id="an_6:5">6:5</span> Kongens Folk svarede ham: "Det er Haman,
der står ude i Gården." Da sagde Kongen: "Lad ham komme ind!"

<span id="an_6:6">6:6</span> Da Haman var kommet ind; sagde Kongen til
ham: "Hvad gør man ved den Mand, Kongen ønsker at hædre?" Haman tænkte
ved sig selv: "Hvem andre end mig skulde Kongen ønske at hædre?"

<span id="an_6:7">6:7</span> Derfor svarede Haman Kongen: "Hvis Kongen
ønsker at hædre en Mand,

<span id="an_6:8">6:8</span> skal man lade hente en kongelig Klædning,
som Kongen selv har båret, og en Hest, som Kongen selv har redet, og på
hvis Hoved der er sat en kongelig Krone,

<span id="an_6:9">6:9</span> og man skal overgive Klædningen og Hesten
til en af Kongens ypperste Fyrster og give den Mand, Kongen ønsker at
hædre, Klædningen på og føre ham på Hesten over Byens Torv og råbe foran
ham: Således gør man ved den Mand, Kongen ønsker at hædre!

<span id="an_6:10">6:10</span> Da sagde Kongen til Haman: "Skynd dig at
hente Klædningen og Hesten, som du sagde, og gør således ved Jøden
Mordokaj, som sidder i den kongelige Port! Undlad intet af, hvad du
sagde!

<span id="an_6:11">6:11</span> Så hentede Haman Klædningen og Hesten,
gav Mordokaj Klædningen på'og førte ham på Hesten over Byens Torv og
råbte foran ham: Således gør man ved den Mand, Kongen ønsker at hædre!

<span id="an_6:12">6:12</span> Derefter gik Morkodaj tilbage til Kongens
Port. Men Haman skyndte sig hjem, nedslået og med tilhyllet Hoved.

<span id="an_6:13">6:13</span> Og Haman fortalte sin Hustru Zeresj og
alle sine Venner alt, hvad der var hændet ham. Da sagde hans Venner og
hans Hustru Zeresj til ham: Hvis Mordokaj, over for hvem du nu for
første Gang er kommet til kort, er af jødisk Æt, så kan du intet udrette
imod ham, men det bliver dit Fald til sidst!

<span id="an_6:14">6:14</span> Medens de endnu talte med ham, indtraf de
kongelige Hofmænd for hurtigt at hente Haman til det Gæstebud, Ester
havde gjort rede.

<span id="an_7:1">7:1</span> Da Kongen tillige med Haman var kommet til
Gæstebudet hos Dronning Ester

<span id="an_7:2">7:2</span> spurgte Kongen atter den Dag Ester, medens
de sad ved Vinen: "Hvad er din Bøn, Dronning Ester? Du skal få den
opfyldt. Og hvad er dit Ønske? Om det så er Halvdelen af Riget, skal det
tilstås dig!"

<span id="an_7:3">7:3</span> Dronning Ester svarede: "Hvis jeg har
fundet Nåde for dine Øjne, Konge, og hvis Kongen synes, giv mig så mit
Liv på min Bøn og giv mig mit Folk på mit Ønske;

<span id="an_7:4">7:4</span> thi jeg og mit Folk er solgt til at
udryddes, ihjelslås og tilintetgøres. Var vi endda solgt som Trælle og
Trælkvinder, vilde jeg have tiet, thi så havde Ulykken ikke været stor
nok til at ulejlige Kongen med!"

<span id="an_7:5">7:5</span> Da svarede Kong Ahasverus Dronning Ester:
"Hvem er han, og hvor er han, som har fået i Sinde at gøre dette?"

<span id="an_7:6">7:6</span> Ester svarede: En fjendsk og ildesindet
Mand, den onde Haman der!" Da blev Haman slaget af Rædsel for Kongen og
Dronningen.

<span id="an_7:7">7:7</span> Og Kongen rejste sig i Vrede fra Gæstebudet
og gik ud i Paladsets Park, men Haman blev tilbage for al bønfalde
Dronning Ester om sit Liv; thi han mærkede, at det var Kongens faste
Vilje at styrte ham i Ulykke.

<span id="an_7:8">7:8</span> Da Kongen kom tilbage fra Paladsets Park
til Gæstebudsalen, havde Haman netop kastet sig ned over Divanen, som
Ester lå på. Så sagde Kongen: "Vil han oven i Købet øve Vold imod
Dronningen her i Huset i min Nærværelse!" Næppe var det Ord udgået af
Kongens Mund, før man tilhyllede Hamans Ansigt;

<span id="an_7:9">7:9</span> og Harbona, en af Hofmændene, der stod i
Kongens Tjeneste, sagde: "Ved Hamans Hus står allerede den
halvtredsindstyve Alen høje Galge, som Haman har ladet rejse til
Mordokaj, hvis Ord dog var Kongen til Gavn!" Da sagde Kongen: "Hæng ham
i den!"

<span id="an_7:10">7:10</span> Og de hængte Haman i den Galge, han havde
rejst til Mordokaj. Så lagde Kongens Vrede sig.

<span id="an_8:1">8:1</span> Samme Dag gav Kong Ahasverus Dronning Ester
Hamans, Jødernes Fjendes, Hus. Og Mordokaj fik Foretræde hos Kongen, thi
Ester havde fortalt, hvad han havde været for hende.

<span id="an_8:2">8:2</span> Og Kongen tog sin Seglring, som han havde
frataget Haman, og gav Mordokaj den. Og Ester satte Mordokaj over Hamans
Hus.

<span id="an_8:3">8:3</span> Men Ester henvendte sig atter til Kongen,
og hun kastede sig ned for hans Fødder og græd og bønfaldt ham om at
afværge de onde Råd, Agagiten Haman havde lagt op imod Jøderne.

<span id="an_8:4">8:4</span> Kongen rakte det gyldne Scepter ud imod
Ester, og Ester rejste sig op og trådte hen til Kongen

<span id="an_8:5">8:5</span> og sagde: Hvis Kongen synes, og hvis jeg
har fundet Nåde for hans Ansigt og Kongen holder det for ret, og han har
Behag i mig, lad der så blive givet skriftlig Befaling til at
tilbagekalde de Skrivelser, Agagiten Haman, Hammedatas Søn, udpønsede,
og som han lod udgå for at udrydde Jøderne i alle Kongens Lande;

<span id="an_8:6">8:6</span> thi hvor kan jeg udholde at se den Ulykke,
som rammer mit Folk, og hvor kan jeg udholde at se min Slægts
Undergang!"

<span id="an_8:7">8:7</span> Da sagde Kong Ahasverus til Dronning Ester
og Jøden Mordokaj: Hamans Hus har jeg givet Ester, og han, selv er
blevet hængt i Galgen, fordi han stod Jødeme efter Livet.

<span id="an_8:8">8:8</span> Nu kan I selv i Kongens Navn affatte en
Skrivelse om Jøderne, som I finder det for godt, og sætte det kongelige
Segl under; thi en Skrivelse, der een Gan: er udgået i Kongens Navn og
forseglet med det kongelige Segl, kan ikke kaldes tilbage.

<span id="an_8:9">8:9</span> Så blev Kongens Skrivere med det samme
tilkaldt på den tre og tyvende Dag i den tredje Måned, det er Sivan
Måned, og der blev skrevet, ganske som Mordokaj bød, til Jøderne og til
Satraperne og Statholderne og Fyrsterne i Landene fra Indien til
Ætiopien, 127 Landsdele, til hver Landsdel med dens egen Skrift og til
hvert Folk på dets eget Sprog, også til Jøderne med deres egen Skrift og
på deres eget Sprog.

<span id="an_8:10">8:10</span> Han affattede Skrivelser i Kong
Ahasverus's Navn og forseglede dem med Kongens Seglring; derefter sendte
han dem ud ved ridende Ilbud, der red på Gangere fra de kongelige
Stalde, med Kundgørelse om,

<span id="an_8:11">8:11</span> at Kongen tilstedte Jøderne i hver enkelt
By at slutte sig sammen og værge deres Liv og i hvert Folk og hvert Land
at udrydde, ihjelslå og tilintetgøre alle væbnede Skarer, som angreb
dem, tillige med Børn og Kvinder, og at plyndre deres Ejendele,

<span id="an_8:12">8:12</span> alt på en og samme Dag i alle Kong
Ahasverus's Lande, på den trettende Dag i den tolvte Måned, det er Adar
Måned.

<span id="an_8:13">8:13</span> En Afskrift af Skrivelsen, der skulde
udgå som Forordning i alle Rigets Dele, blev kundgjort for alle Folkene,
for at Jøderne den Dag kunde være rede til at tage Hævn over deres
Fjender.

<span id="an_8:14">8:14</span> Så snart Forordningen var givet i Borgen
Susan, skyndte Ilbudene, som red på de kongelige Gangere, sig på Kongens
Bud af Sted så hurtigt, de kunde.

<span id="an_8:15">8:15</span> Men Mordokaj gik fra Kongen i en Kongelig
Klædning af violet Purpur og hvidt Linned, med et stort Gulddiadem og en
Kappe af fint Linned og rødt Purpur, medens Byen Susan jublede og
glædede sig.

<span id="an_8:16">8:16</span> Jøderne havde nu Lykke og Glæde, Fryd og
Ære;

<span id="an_8:17">8:17</span> og i hver eneste Landsdel og i hver
eneste By, hvor bongens Bud og Forordning nåede hen, var der Fryd og
Glæde blandt Jøderne med Gæstebud og Fest. Og mange af Hedningerne gik
over til Jødedommen, thi Frygt for Jøderne var faldet på dem.

<span id="an_9:1">9:1</span> På den trettende Dag i den tolvte Måned,
det er Adar Måned, det er den Dag, da Kongens Befaling og Forordning
skulde udføres, den Dag, da Jødernes Fjender havde håbet at kunne
overvælde dem, medens det nu omvendt blev Jøderne, der på den Dag skulde
overvælde deres Avindsmænd,

<span id="an_9:2">9:2</span> sluttede Jøderne sig sammen i deres Byer i
alle Kong Ahasverus's Lande for at lægge Hånd på dem, der vilde dem
ondt; og ingen holdt Stand imod dem, thi Frygt for dem var faldet på
alle Folkene.

<span id="an_9:3">9:3</span> Og alle Landenes Fyrster og Satraperne og
Statholderne og de kongelige Embedsmænd hjalp Jøderne, thi Frygt for
Mordokaj var faldet på dem.

<span id="an_9:4">9:4</span> Thi Mordokaj havde meget at sige ved
Kongens Hof, og der gik Ry af ham i alle Lande; thi samme Mordokaj blev
mægtigere og mægtigere.

<span id="an_9:5">9:5</span> Således slog Jøderne løs på alle deres
Fjender med Sværdhug, Drab og Ødelæggelse, og de handlede med deres
Avindsmænd, som de havde Lyst.

<span id="an_9:6">9:6</span> I Borgen Susan dræbte og tilintetgjorde
Jøderne 500 Mand;

<span id="an_9:7">9:7</span> og Parsjandata, Dalfon, Aspata,

<span id="an_9:8">9:8</span> Porata, Adalja, Aridata,

<span id="an_9:9">9:9</span> Parmasjta, Arisaj, Aridaj og Vajezata,

<span id="an_9:10">9:10</span> de ti Sønner af Haman, Hammedatas Søn,
Jødernes Fjende, dræbte de. Men efter Byttet rakte de ikke Hænderne ud.

<span id="an_9:11">9:11</span> Samme dag kom Tallet på dem, der var
dræbt i Borgen Susan, Kongen for Øre.

<span id="an_9:12">9:12</span> Da sagde Kongen til Dronning Ester: I
Borgen Susan har Jøderne dræbt og tilintetgjort 500 Mand, også Hamans ti
Sønner; hvad må de da ikke have gjort i de andre kongelige Landsdele!
Dog, hvad er din Bøn? Du skal få den opfyldt. Og hvad er yderligere dit
Ønske? Det skal tilstås dig!

<span id="an_9:13">9:13</span> Ester svarede: Hvis Kongen synes, lad det
så også i Morgen tillades Jøderne i Susan at handle som i Dag og lad
Hamans ti Sønner blive hængt op i Galger!

<span id="an_9:14">9:14</span> Da bød Kongen, at det skulde ske; og der
udgik en Forordning derom i Susan, og Hamans ti Sønner blev hængt op i
Galger.

<span id="an_9:15">9:15</span> Så sluttede Jøderne i Susan sig også
sammen på den fjortende Dag i Adar Måned og dræbte 300 Mand i Susan. Men
efter Byttet rakte de ikke Hænderne ud.

<span id="an_9:16">9:16</span> Men også de andre Jøder i Kongens Lande
sluttede sig sammen og værgede deres Liv og tog Hævn over deres Fjender
og dræbte blandt deres Avindsmænd 75000

<span id="an_9:17">9:17</span> på den trettende Dag i Adar Måned; men
efter Byttet rakte de ikke Hænderne ud; og de hvilede på den fjortende
og gjorde den til en Gæstebuds- og Glædesdag.

<span id="an_9:18">9:18</span> Men Jøderne i Susan sluttede sig sammen
både den trettende og fjortende Dag i Måoeden og hvilede på den
femtende, og den gjorde de til Gæstebuds- og Glædesdag.

<span id="an_9:19">9:19</span> Derfor fejrer Jøderne på Landet, de, der
bor i Landsbyerne, den fjortende Dag i Adar Måned som en Glædes-,
Gæstebuds- og Festdag, på hvilken de sender hverandre Gaver.

<span id="an_9:20">9:20</span> Og Mordokaj nedskrev disse Tildragelser
og udsendte Skrivelser til alle Jøder i alle Kong Ahasverus's Lande nær
og fjern

<span id="an_9:21">9:21</span> for at gøre det til Pligt for dem hvert
År at fejre den fjortende og femtende Adar

<span id="an_9:22">9:22</span> de Dage, da Jøderne fik Ro for deres
Fjender, og den Måned, da deres Trængsel vendtes til Glæde og deres Sorg
til en Festdag - at fejre dem som Gæstebuds- og Glædesdage, på hvilke de
skulde sende hverandre af deres Mad og de fattige Gaver.

<span id="an_9:23">9:23</span> Og Jøderne vedtog, at det, som de nu for
første Gang havde gjort, og som Mordokaj havde skrevet til dem om,
skulde være en fast Skik.

<span id="an_9:24">9:24</span> Fordi Agagiten Haman, Hammedatas Søn,
alle Jøders Fjende, havde lagt Råd op imod Jøderne om at tilintetgøre
dem og kastet Pur - det er Lod - for at ødelægge og tilintetgøre dem,

<span id="an_9:25">9:25</span> men Kongen havde, da det kom ham for Øre,
givet skriftlig Befaling til, at det onde Råd, Homan havde lagt op mod
Jøderne, skulde falde tilbage på hans eget Hoved, og ladet ham og hans
Sønner hænge i Galgen,

<span id="an_9:26">9:26</span> derfor kaldte man de bage Purim efter
Ordet Pur. Og derfor, på Grund af alt, hvad Brevet indeholdt, og hvad de
selv havde oplevet i så Henseende, og hvad der var tilstødt dem,

<span id="an_9:27">9:27</span> gjorde Jøderne det til en fast Skik og
Brug for sig selv, deres Efterkommere og alle, som sluttede sig til dem,
at de ubrødeligt År efter År skulde fejre de to Dage efter Forskrifterne
om dem og til den fastsatte Tid,

<span id="an_9:28">9:28</span> og at de Dage skulde ihukommes og fejres
i alle Tidsaldre og Slægter, i hvert Laod og hver By, så at disse
Purimsdage aldrig skulde gå af Brug hos Jøderne og deres Ihukommelse
aldrig ophøre blandt deres Efterkommere.

<span id="an_9:29">9:29</span> Derpå lod Dronning Ester, Abihajils
Datter, og Jøden Mordokaj en eftertrykkelig Skrivelse udgå for at
stadfæste dette Brev om Purim.

<span id="an_9:30">9:30</span> Og han sendte Breve til alle Jøder i de
127 Lande i Ahasverus's Rige med Freds og Sandheds Ord

<span id="an_9:31">9:31</span> om at holde disse Purimsdage i Hævd på
den fastsatte Tid, således som Jøden Mordokaj og Dronning Ester havde
gjort det til Pligt for dem, og således som de havde bundet sig selv og
deres Efterkommere til de foreskrevne Faster og Klageråb.

<span id="an_9:32">9:32</span> Således stadfæstedes disse
Purimsforskrifter ved Esters Befaling; og det blev optegnet i en Bog.

<span id="an_10:1">10:1</span> Kong Ahasverus lagde Skat på Fastlandet
og Kystlandene.

<span id="an_10:2">10:2</span> Og alt, hvad han gjorde i sin Magt og
Vælde, og en nøjagtig Skildring af den høje Værdighed, Kongen ophøjede
Mordokaj til, står optegnet i Mediens og Persiens Kongers Krønike.

<span id="an_10:3">10:3</span> Thi Jøden Mordokaj havde den højeste
Værdighed efter Kong Ahasverus, og han stod i høj Anseelse hos Jøderne
og var elsket af sine mange Landsmænd, fordi han virkede for sit Folks
vel og talte til Bedste for al sin Slægt.

------------------------------------------------------------------------

[Next: Job](job)
