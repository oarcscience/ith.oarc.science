[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](act)  [Next](co1) 

------------------------------------------------------------------------

### Danish Bible: Romans

<span id="an_1:1">1:1</span> Paulus, Jesu Kristi Tjener, Apostel ifølge
Kald, udtagen til at forkynde Guds Evangelium,

<span id="an_1:2">1:2</span> hvilket han forud forjættede ved sine
Profeter i hellige Skrifter,

<span id="an_1:3">1:3</span> om hans Søn, født af Davids Sæd efter
Kødet,

<span id="an_1:4">1:4</span> kraftelig bevist som Guds Søn efter
Helligheds Ånd ved Opstandelse fra de døde, Jesus Kristus, vor Herre,

<span id="an_1:5">1:5</span> ved hvem vi have fået Nåde og
Apostelgerning til at virke Tros-Lydighed iblandt alle Hedningerne for
hans Navns Skyld,

<span id="an_1:6">1:6</span> iblandt hvilke også I ere Jesu Kristi
kaldede:

<span id="an_1:7">1:7</span> Til alle Guds elskede, som ere i Rom,
kaldede hellige. Nåde være med eder og Fred fra Gud vor Fader og den
Herre Jesus Kristus!

<span id="an_1:8">1:8</span> Først takker jeg min Gud ved Jesus Kristus
for eder alle, fordi eders Tro omtales i den hele Verden.

<span id="an_1:9">1:9</span> Thi Gud er mit Vidne, hvem jeg i min Ånd
tjener i hans Søns Evangelium, hvor uafladeligt jeg kommer eder i Hu,

<span id="an_1:10">1:10</span> idet jeg bestandig i mine Bønner beder
om, at jeg dog endelig engang måtte få Lykke til Ved Guds Villie at
komme til eder.

<span id="an_1:11">1:11</span> Thi jeg længes efter at se eder, for at
jeg kunde meddele eder nogen åndelig Nådegave, for at I måtte styrkes,

<span id="an_1:12">1:12</span> det vil sige, for sammen at opmuntres hos
eder ved hinandens Tro, både eders og min.

<span id="an_1:13">1:13</span> Og jeg vil ikke, Brødre! at I skulle være
uvidende om, at jeg ofte har sat mig for at komme til eder (men
hidindtil er jeg bleven forhindret), for at jeg måtte få nogen Frugt
også iblandt eder, ligesom iblandt de øvrige Hedninger.

<span id="an_1:14">1:14</span> Både til Grækere og Barbarer, både til
vise og uforstandige står jeg i Gæld.

<span id="an_1:15">1:15</span> således er jeg, hvad mig angår, redebon
til at forkynde Evangeliet også for eder, som ere i Rom.

<span id="an_1:16">1:16</span> Thi jeg skammer mig ikke ved Evangeliet;
thi det er en Guds Kraft til Frelse for hver den, som tror, både for
Jøde først og for Græker.

<span id="an_1:17">1:17</span> Thi deri åbenbares Guds Retfærdighed af
Tro for Tro, som der er skrevet: "Men den retfærdige skal leve af Tro."

<span id="an_1:18">1:18</span> Thi Guds Vrede åbenbares fra Himmelen
over al Ugudelighed og Uretfærdighed hos Mennesker, som holde Sandheden
nede ved Uretfærdighed;

<span id="an_1:19">1:19</span> thi det, som man kan vide om Gud, er
åbenbart iblandt dem; Gud har jo åbenbaret dem det.

<span id="an_1:20">1:20</span> Thi hans usynlige Væsen, både hans evige
Kraft og Guddommelighed, skues fra Verdens Skabelse af, idet det forstås
af hans Gerninger, så at de have ingen Undskyldning.

<span id="an_1:21">1:21</span> Thi skønt de kendte Gud, så ærede eller
takkede de ham dog ikke som Gud, men bleve tåbelige i deres Tanker, og
deres uforstandige Hjerte blev formørket.

<span id="an_1:22">1:22</span> Idet de påstode at være vise, bleve de
Dårer

<span id="an_1:23">1:23</span> og omskiftede den uforkrænkelige Guds
Herlighed med et Billede i Lighed med et forkrænkeligt Menneske og Fugle
og firføddede og krybende dyr.

<span id="an_1:24">1:24</span> Derfor gav Gud dem hen i deres Hjerters
Begæringer til Urenhed, til at vanære deres Legemer indbyrdes,

<span id="an_1:25">1:25</span> de, som ombyttede Guds Sandhed med Løgnen
og dyrkede og tjente Skabningen fremfor Skaberen, som er højlovet i
Evighed! Amen.

<span id="an_1:26">1:26</span> Derfor gav Gud dem hen i vanærende
Lidenskaber; thi både deres Kvinder ombyttede den naturlige Omgang med
den unaturlige,

<span id="an_1:27">1:27</span> og ligeså forlode også Mændene den
naturlige Omgang med Kvinden og optændtes ideres Brynde efter hverandre,
så at Mænd øvede Uterlighed med Mænd og fik deres Vildfarelses Løn, som
det burde sig, på sig selv.

<span id="an_1:28">1:28</span> Og ligesom de forkastede af have Gud i
Erkendelse, således gav Gud dem hen i et forkasteligt Sind til at gøre
det usømmelige,

<span id="an_1:29">1:29</span> opfyldte med al Uretfærdighed, Ondskab,
Havesyge, Slethed; fulde af Avind, Mord, Kiv, Svig, Ondsindethed;

<span id="an_1:30">1:30</span> Øretudere, Bagvaskere, Gudshadere,
Voldsmænd, hovmodige; Pralere, opfindsomme på ondt, ulydige mod
Forældre,

<span id="an_1:31">1:31</span> uforstandige, troløse, ukærlige,
ubarmhjertige;

<span id="an_1:32">1:32</span> - hvilke jo, skønt de erkende Guds
retfærdige Dom, at de, der øve sådanne Ting, fortjene Døden, dog ikke
alene gøre det, men også give dem, som øve det, deres Bifald.

<span id="an_2:1">2:1</span> Derfor er du uden Undskyldning, o Menneske!
hvem du end er, som dømmer; thi idet du dømmer den anden, fordømmer du
dig selv; thi du, som dømmer, øver det samme.

<span id="an_2:2">2:2</span> Vi vide jo, at Guds Dom er, stemmende med
Sandhed, over dem, som øve sådanne Ting.

<span id="an_2:3">2:3</span> Men du, o Menneske! som dømmer dem, der øve
sådanne Ting, og selv gør dem, mener du dette, at du skal undfly Guds
Dom?

<span id="an_2:4">2:4</span> Eller foragter du hans Godheds og
Tålmodigheds og Langmodigheds Rigdom og ved ikke, at Guds Godhed leder
dig til Omvendelse?

<span id="an_2:5">2:5</span> Men efter din Hårdhed og dit ubodfærdige
Hjerte samler du dig selv Vrede på Vredens og Guds retfærdige Doms
Åbenbarelses Dag,

<span id="an_2:6">2:6</span> han, som vil betale enhver efter hans
Gerninger:

<span id="an_2:7">2:7</span> dem, som med Udholdenhed i god Gerning søge
Ære og Hæder og Uforkrænkelighed, et evigt Liv;

<span id="an_2:8">2:8</span> men over dem, som søge deres eget og ikke
lyde Sandheden, men adlyde Uretfærdigheden, skal der komme Vrede og
Harme.

<span id="an_2:9">2:9</span> Trængsel og Angst over hvert Menneskes
Sjæl, som øver det onde, både en Jødes først og en Grækers;

<span id="an_2:10">2:10</span> men Ære og Hæder og Fred over hver den,
som gør det gode, både en Jøde først og en Græker!

<span id="an_2:11">2:11</span> Thi der er ikke Persons Anseelse hos Gud.

<span id="an_2:12">2:12</span> Thi alle de, som have syndet uden Loven,
de skulle også fortabes uden Loven; og alle de, som have syndet under
Loven, de skulle dømmes ved Loven;

<span id="an_2:13">2:13</span> thi ikke Lovens Hørere ere retfærdige for
Gud, men Lovens Gørere skulle retfærdiggøres

<span id="an_2:14">2:14</span> thi når Hedninger, som ikke have Loven,
af Naturen gøre, hvad Loven kræver, da ere disse; uden at have Loven sig
selv en Lov;

<span id="an_2:15">2:15</span> de vise jo Lovens Gerning skreven i deres
Hjerter, idet deres Samvittighed vidner med, og Tankerne indbyrdes
anklage eller også forsvare hverandre

<span id="an_2:16">2:16</span> på den Dag, da Gud vil dømme Menneskenes
skjulte Færd ifølge mit Evangelium ved Jesus Kristus.

<span id="an_2:17">2:17</span> Men når du kalder dig Jøde og forlader
dig trygt på Loven og roser dig af Gud

<span id="an_2:18">2:18</span> og kender hans Villie og værdsætter de
forskellige Ting, idet du undervises af Loven,

<span id="an_2:19">2:19</span> og trøster dig til at være blindes
Vejleder, et Lys for dem, som ere i Mørke,

<span id="an_2:20">2:20</span> uforstandiges Opdrager, umyndiges Lærer,
idet du i Loven har Udtrykket for Erkendelsen og Sandheden,

<span id="an_2:21">2:21</span> du altså som lærer andre, du lærer ikke
dig selv! Du, som prædiker, at man ikke må stjæle, du stjæler!.

<span id="an_2:22">2:22</span> Du, som siger, at man ikke må bedrive
Hor, du bedriver Hor! Du, som føler Afsky for Afguderne, du øver
Tempelran!

<span id="an_2:23">2:23</span> Du, som roser dig af Loven, du vanærer
Gud ved Overtrædelse af Loven!

<span id="an_2:24">2:24</span> Thi "for eders Skyld bespottes Guds Navn
iblandt Hedningerne", som der er skrevet.

<span id="an_2:25">2:25</span> Thi vel gavner Omskærelse, om du holder
Loven; men er du Lovens Overtræder, da er din Omskærelse bleven til
Forhud.

<span id="an_2:26">2:26</span> Dersom nu Forhuden holder Lovens
Forskrifter, vil da ikke hans Forhud blive regnet som Omskærelse?

<span id="an_2:27">2:27</span> Og når den af Natur uomskårne opfylder
Loven, skal han dømme dig, som med Bogstav og Omskærelse er Lovens
Overtræder.

<span id="an_2:28">2:28</span> Thi ikke den er Jøde, som er det i det
udvortes, ej heller er det Omskærelse, som sker i det udvortes, i Kød;

<span id="an_2:29">2:29</span> men den, som indvortes er Jøde, og
Hjertets Omskærelse i Ånd, ikke i Bogstav - hans Ros er ikke af
Mennesker, men af Gud,

<span id="an_3:1">3:1</span> Hvad er da Jødens Fortrin? eller hvad
gavner Omskærelsen?

<span id="an_3:2">3:2</span> Meget alle Måder; først nemlig dette, at
Guds Ord ere blevne dem betroede.

<span id="an_3:3">3:3</span> Thi hvad? om nogle vare utro, skal da deres
Utroskab gøre Guds Trofasthed til intet?

<span id="an_3:4">3:4</span> Det være langt fra! Gud må være sanddru, om
end hvert Menneske er en Løgner, som der er skrevet: "For at du må
kendes retfærdig i dine Ord og vinde, når du går i Rette."

<span id="an_3:5">3:5</span> Men dersom vor Uretfærdighed beviser Guds
Retfærdighed, hvad skulle vi da sige? er Gud da uretfærdig, han, som
lader sin Vrede komme? (Jeg taler efter menneskelig Vis).

<span id="an_3:6">3:6</span> Det være langt fra! Thi hvorledes skal Gud
ellers kunne dømme Verden?

<span id="an_3:7">3:7</span> Men dersom Guds Sanddruhed ved min Løgn er
bleven ham end mere til Forherligelse, hvorfor dømmes da jeg endnu som
en Synder?

<span id="an_3:8">3:8</span> Og hvorfor skulde vi da ikke, som man
bagvasker os for, og som nogle sige, at vi lære, gøre det onde, for at
det gode kan komme deraf? Sådannes Dom er velforskyldt.

<span id="an_3:9">3:9</span> Hvad da? have vi noget forud? Aldeles ikke;
vi have jo ovenfor anklaget både Jøder og Grækere for alle at være under
Synd,

<span id="an_3:10">3:10</span> som der er skrevet: "Der er ingen
retfærdig, end ikke een;

<span id="an_3:11">3:11</span> der er ingen forstandig, der er ingen,
som søger efter Gud;

<span id="an_3:12">3:12</span> alle ere afvegne, til Hobe ere de blevne
uduelige, der er ingen, som øver Godhed, der er end ikke een."

<span id="an_3:13">3:13</span> "En åbnet Grav er deres Strube; med deres
Tunger øvede de Svig;" "der er Slangegift under deres Læber;"

<span id="an_3:14">3:14</span> "deres Mund er fuld af Forbandelse og
Beskhed;"

<span id="an_3:15">3:15</span> "rappe ere deres Fødder til at udøse
Blod;

<span id="an_3:16">3:16</span> der er Ødelæggelse og Elendighed på deres
Veje,

<span id="an_3:17">3:17</span> og Freds Vej have de ikke kendt."

<span id="an_3:18">3:18</span> "Der er ikke Gudsfrygt for deres Øjne."

<span id="an_3:19">3:19</span> Men vi vide, at alt, hvad Loven siger,
taler den til dem, som ere under Loven, for at hver Mund skal stoppes og
hele Verden blive strafskyldig for Gud,

<span id="an_3:20">3:20</span> efterdi intet Kød vil blive
retfærdiggjort for ham af Lovens Gerninger; thi ved Loven kommer
Erkendelse af Synd.

<span id="an_3:21">3:21</span> Men nu er uden Lov Guds Retfærdighed
åbenbaret, om hvilken der vidnes af Loven og Profeterne.

<span id="an_3:22">3:22</span> nemlig Guds Retfærdighed ved Tro på Jesus
Kristus, for alle og over alle dem, som tro; thi der er ikke Forskel.

<span id="an_3:23">3:23</span> Alle have jo syndet, og dem fattes Æren
fra Gud,

<span id="an_3:24">3:24</span> og de blive retfærdiggjorte uforskyldt af
hans Nåde ved den Forløsning, som er i Kristus Jesus,

<span id="an_3:25">3:25</span> hvem Gud fremstillede som Sonemiddel ved
Troen på hans Blod for at vise sin Retfærdighed, fordi Gud i sin
Langmodighed havde båret over med de forhen begåede Synder,

<span id="an_3:26">3:26</span> for at vise sin Retfærdighed i den
nærværende Tid, for at han kunde være retfærdig og retfærdiggøre den,
som er af Tro på Jesus.

<span id="an_3:27">3:27</span> Hvor er så vor Ros? Den er udelukket. Ved
hvilken Lov? Gerningernes? Nej, men ved Troens Lov.

<span id="an_3:28">3:28</span> Vi holde nemlig for, at Mennesket bliver
retfærdiggjort ved Tro, uden Lovens Gerninger.

<span id="an_3:29">3:29</span> Eller er Gud alene Jøders Gud? mon ikke
også Hedningers? Jo, også Hedningers;

<span id="an_3:30">3:30</span> så sandt som Gud er een og vil
retfærdiggøre omskårne af Tro og uomskårne ved Troen.

<span id="an_3:31">3:31</span> Gøre vi da Loven til intet ved Troen? Det
være langt fra! Nej, vi hævde Loven.

<span id="an_4:1">4:1</span> Hvad skulle vi da sige, at vor Stamfader
Abraham har vundet efter Kødet?

<span id="an_4:2">4:2</span> Thi dersom Abraham blev retfærdiggjort af
Gerninger, har han Ros, men ikke for Gud.

<span id="an_4:3">4:3</span> Thi hvad siger Skriften?"Og Abraham troede
Gud, og det blev regnet ham til Retfærdighed."

<span id="an_4:4">4:4</span> Men den, som gør Gerninger, tilregnes
Lønnen ikke som Nåde, men som Skyldighed;

<span id="an_4:5">4:5</span> den derimod, som ikke gør Gerninger, men
tror på ham, som retfærdiggør den ugudelige, regnes hans Tro til
Retfærdighed;

<span id="an_4:6">4:6</span> ligesom også David priser det Menneske
saligt, hvem Gud tilregner Retfærdighed uden Gerninger:

<span id="an_4:7">4:7</span> "Salige de, hvis Overtrædelser ere
forladte, og hvis Synder ere skjulte;

<span id="an_4:8">4:8</span> salig den Mand, hvem Herren ikke vil
tilregne Synd."

<span id="an_4:9">4:9</span> Gælder da denne Saligprisning de omskårne
eller tillige de uomskårne? Vi sige jo: Troen blev regnet Abraham til
Retfærdighed.

<span id="an_4:10">4:10</span> Hvorledes blev den ham da tilregnet? da
han var omskåren, eller da han havde Forhud? Ikke da han var omskåren,
men da han havde Forhud.

<span id="an_4:11">4:11</span> Og han fik Omskærelsens Tegn som et Segl
på den Troens Retfærdighed, som han havde som uomskåren, for at han
skulde være Fader til alle dem, som tro uden at være omskårne, for at
Retfærdighed kan blive dem tilregnet,

<span id="an_4:12">4:12</span> og Fader til omskårne,til dem, som ikke
alene have Omskærelse, men også vandre i den Tros Spor, hvilken vor
Fader Abraham havde som uomskåren.

<span id="an_4:13">4:13</span> Thi ikke ved Lov fik Abraham eller hans
Sæd den Forjættelse, at han skulde være Arving til Verden, men ved
Tros-Retfærdighed.

<span id="an_4:14">4:14</span> Thi dersom de, der ere af Loven, ere
Arvinger, da er Troen bleven tom, og Forjættelsen gjort til intet.

<span id="an_4:15">4:15</span> Thi Loven virker Vrede; men hvor der ikke
er Lov, er der heller ikke Overtrædelse.

<span id="an_4:16">4:16</span> Derfor er det af Tro, for at det skal
være som Nåde, for at Forjættelsen må stå fast for den hele Sæd, ikke
alene for den af Loven, men også for den af Abrahams Tro, han, som er
Fader til os alle

<span id="an_4:17">4:17</span> (som der er skrevet: "Jeg har sat dig til
mange Folkeslags Fader"), over for Gud, hvem han troede, ham, som
levendegør de døde og kalder det, der ikke er, som om det var.

<span id="an_4:18">4:18</span> Og han troede imod Håb med Håb på, at,
han skulde blive mange Folkeslags Fader, efter det, som var sagt:
"Således skal din Sæd være;"

<span id="an_4:19">4:19</span> og uden at blive svag i Troen så han på
sit eget allerede udlevede Legeme (han var nær hundrede År) og på, at
Saras Moderliv var udlevet;

<span id="an_4:20">4:20</span> men om Guds Forjættelse tvivlede han ikke
i Vantro, derimod blev han styrket i Troen, idet han gav Gud Ære

<span id="an_4:21">4:21</span> og var overbevist om, at hvad han har
forjættet, er han mægtig til også at gøre.

<span id="an_4:22">4:22</span> Derfor blev det også regnet ham til
Retfærdighed.

<span id="an_4:23">4:23</span> Men det blev, ikke skrevet for hans Skyld
alene, at det blev ham tilregnet,

<span id="an_4:24">4:24</span> men også for vor Skyld, hvem det skal
tilregnes, os, som tro på ham, der oprejste Jesus, vor Herre, fra de
døde,

<span id="an_4:25">4:25</span> ham, som blev hengiven for vore
Overtrædelsers Skyld og oprejst for vor Retfærdiggørelses Skyld.

<span id="an_5:1">5:1</span> Altså retfærdiggjorte af Tro have vi Fred
med Gud ved vor Herre Jesus Krist,

<span id="an_5:2">5:2</span> ved hvem vi også have fået Adgang ved Troen
til denne Nåde, hvori vi stå, og vi rose os af Håb om Guds Herlighed;

<span id="an_5:3">5:3</span> ja, ikke det alene, men vi rose os også af
Trængslerne, idet vi vide, at Trængselen virker Udholdenhed,

<span id="an_5:4">5:4</span> men Udholdenheden Prøvethed, men
Prøvetheden Håb,

<span id="an_5:5">5:5</span> men Håbet beskæmmer ikke; thi Guds
Kærlighed er udøst i vore Hjerter ved den Helligånd, som blev given os.

<span id="an_5:6">5:6</span> Thi medens vi endnu vare kraftesløse, døde
Kristus til den bestemte Tid for ugudelige.

<span id="an_5:7">5:7</span> Næppe vil nemlig nogen dø for en retfærdig
- for den gode var der jo måske nogen, som tog sig på at dø -,

<span id="an_5:8">5:8</span> men Gud beviser sin Kærlighed over for os,
ved at Kristus døde for os, medens vi endnu vare Syndere.

<span id="an_5:9">5:9</span> Så meget mere skulle vi altså, da vi nu ere
blevne retfærdiggjorte ved hans Blod, frelses ved ham fra Vreden.

<span id="an_5:10">5:10</span> Thi når vi, da vi vare Fjender, bleve
forligte med Gud ved hans Søns Død, da skulle vi meget mere, efter at vi
ere blevne forligte, frelses ved hans Liv,

<span id="an_5:11">5:11</span> ja, ikke det alene, men også således, at
vi rose os af Gud ved vor Herre Jesus Kristus, ved hvem vi nu have fået
Forligelsen.

<span id="an_5:12">5:12</span> Derfor, ligesom Synden kom ind i Verden
ved eet Menneske, og Døden ved Synden, og Døden således trængte igennem
til alle Mennesker, efterdi de syndede alle

<span id="an_5:13">5:13</span> thi inden Loven var der Synd i Verden;
men Synd tilregnes ikke. hvor der ikke er Lov;

<span id="an_5:14">5:14</span> dog herskede Døden fra Adam til Moses
også over dem, som ikke syndede i Lighed med Adams Overtrædelse, han,
som er et Forbillede på den, der skulde komme.

<span id="an_5:15">5:15</span> Men det er ikke således med Nådegaven som
med Faldet; thi døde de mange ved den enes Fald, da har meget mere Guds
Nåde og Gaven i det ene Menneskes Jesu Kristi Nåde udbredt sig
overflødig, til de mange.

<span id="an_5:16">5:16</span> Og Gaven er ikke som igennem en enkelt,
der syndede; thi Dommen blev ud fra en enkelt til Fordømmelse, men
Nådegaven blev ud fra mange Fald til Retfærdiggørelse.

<span id="an_5:17">5:17</span> Thi når på Grund af dennes Fald Døden
herskede ved den ene, da skulle meget mere de, som modtage den
overvættes Nåde og Retfærdigheds Gave, herske i Liv ved den ene, Jesus
Kristus.

<span id="an_5:18">5:18</span> Altså, ligesom det ved eens Fald blev for
alle Mennesker til Fordømmelse, således også ved eens Retfærdighed for
alle Mennesker til Retfærdiggørelse til Liv.

<span id="an_5:19">5:19</span> Thi ligesom ved det ene Menneskes
Ulydighed de mange bleve til Syndere, så skulle også ved den enes
Lydighed de mange blive til retfærdige.

<span id="an_5:20">5:20</span> Men Loven kom til, for at Faldet kunde
blive større; men hvor Synden blev større, der blev Nåden end mere
overvættes,

<span id="an_5:21">5:21</span> for at, ligesom Synden herskede ved
Døden, således også Nåden skulde herske ved Retfærdighed til et evigt
Liv ved Jesus Kristus, vor Herre.

<span id="an_6:1">6:1</span> Hvad skulle vi da sige? skulde vi blive ved
i Synden, for at Nåden kunde blive desto større?

<span id="an_6:2">6:2</span> Det være langt fra! Vi, som jo ere døde fra
Synden, hvorledes skulle vi endnu leve i den?

<span id="an_6:3">6:3</span> Eller vide I ikke, at vi, så mange som
bleve døbte til Kristus Jesus, bleve døbte til hans Død?

<span id="an_6:4">6:4</span> Vi bleve altså begravne med ham ved Dåben
til Døden, for at, ligesom Kristus blev oprejst fra de døde ved Faderens
Herlighed, således også vi skulle vandre i et nyt Levned.

<span id="an_6:5">6:5</span> Thi ere vi blevne sammenvoksede med ham ved
hans Døds Afbillede, skulle vi dog også være det ved hans Opstandelses,

<span id="an_6:6">6:6</span> idet vi erkende dette, at vort gamle
Menneske blev korsfæstet med ham, for at Syndens Legeme skulde blive til
intet, for at vi ikke mere skulde tjene Synden.

<span id="an_6:7">6:7</span> Thi den, som er død, er retfærdiggjort fra
Synden.

<span id="an_6:8">6:8</span> Men dersom vi ere døde med Kristus, da tro
vi, at vi også skulle leve med ham,

<span id="an_6:9">6:9</span> efterdi vi vide, at Kristus, efter at være
oprejst fra de døde, ikke mere dør; Døden hersker ikke mere over ham.

<span id="an_6:10">6:10</span> Thi det, han døde, døde han een Gang fra
Synden; men det, han lever, lever han for Gud.

<span id="an_6:11">6:11</span> Således skulle også I anse eder selv for
døde fra Synden, men levende for Gud i Kristus Jesus.

<span id="an_6:12">6:12</span> Så lad da ikke Synden herske i eders
dødelige Legeme, så I lyde dets Begæringer;

<span id="an_6:13">6:13</span> fremstiller ej heller eders Lemmer for
Synden som Uretfærdigheds Våben; men fremstiller eder selv for Gud som
sådanne, der fra døde ere blevne levende,og eders Lemmer som
Retfærdigheds Våben for Gud.

<span id="an_6:14">6:14</span> Thi Synd skal ikke herske over eder I ere
jo ikke under Lov, men under Nåde.

<span id="an_6:15">6:15</span> Hvad da? skulde vi Synde, fordi vi ikke
ere under Lov, men under Nåde? Det være langt fra!

<span id="an_6:16">6:16</span> Vide I ikke, at når I fremstille eder for
en som Tjenere til Lydighed, så ere I hans Tjenere, hvem I lyde, enten
Syndens til Død, eller Lydighedens til Retfærdighed?

<span id="an_6:17">6:17</span> Men Gud ske Tak, fordi I have været
Syndens Tjenere, men bleve af Hjertet lydige imod den Læreform, til
hvilken I bleve overgivne.

<span id="an_6:18">6:18</span> Og frigjorde fra Synden bleve I
Retfærdighedens Tjenere.

<span id="an_6:19">6:19</span> Jeg taler på menneskelig Vis på Grund af
eders Køds Skrøbelighed. Ligesom I nemlig fremstillede eders Lemmer som
Tjenere for Urenheden og Lovløsheden til Lovløshed, således fremstiller
nu eders Lemmer som Tjenere for Retfærdigheden, til Helliggørelse!

<span id="an_6:20">6:20</span> Thi da I vare Syndens Tjenere, vare I
frie over for Retfærdigheden.

<span id="an_6:21">6:21</span> Hvad for Frugt havde I da dengang? Ting,
ved hvilke I nu skamme eder; Enden derpå er jo Død.

<span id="an_6:22">6:22</span> Men nu, da I ere blevne frigjorde fra
Synden og ere blevne Guds Tjenere, have I eders Frugt til Helliggørelse
og som Enden derpå et evigt Liv;

<span id="an_6:23">6:23</span> thi Syndens Sold er Død, men Guds
Nådegave er et evigt Liv i Kristus Jesus, vor Herre.

<span id="an_7:1">7:1</span> Eller vide I ikke, Brødre! (thi jeg taler
til sådanne, som kender Loven) at Loven hersker over Mennesket, så lang
Tid han lever?

<span id="an_7:2">7:2</span> Den gifte Kvinde er jo ved Loven bunden til
sin Mand, medens han lever; men når Manden dør, er hun løst fra Mandens
Lov.

<span id="an_7:3">7:3</span> Derfor skal hun kaldes en Horkvinde, om hun
bliver en anden Mands, medens Manden lever: men når Manden dør, er hun
fri fra den Lov, så at hun ikke er en Horkvinde, om hun bliver en anden
Mands.

<span id="an_7:4">7:4</span> Altså ere også I, mine Brødre! gjorte døde
for Loven ved Kristi Legeme, for at I skulle blive en andens, hans, som
blev oprejst fra de døde, for at vi skulle bære Frugt for Gud.

<span id="an_7:5">7:5</span> Thi da vi vare i Kødet, vare de syndige
Lidenskaber, som vaktes ved Loven, virksomme i vore Lemmer til at bære
Frugt for Døden,

<span id="an_7:6">7:6</span> Men nu ere vi løste fra Loven, idet vi ere
bortdøde fra det, hvori vi holdtes nede, så at vi tjene i Åndens nye
Væsen og ikke i Bogstavens gamle Væsen.

<span id="an_7:7">7:7</span> Hvad skulle vi da sige? er Loven Synd? Det
være langt fra! Men jeg kendte ikke Synden uden ved Loven; thi jeg
kendte jo ikke Begæringen, hvis ikke Loven sagde: "Du må ikke begære."

<span id="an_7:8">7:8</span> Men da Synden fik Anledning, virkede den
ved Budet al Begæring i mig; thi uden Lov er Synden død.

<span id="an_7:9">7:9</span> Og jeg levede engang uden Lov, men da Budet
kom, levede Synden op;

<span id="an_7:10">7:10</span> men jeg døde, og Budet, som var til Liv,
det fandtes at blive mig til Død;

<span id="an_7:11">7:11</span> thi idet Synden fik Anledning, forførte
den mig ved Budet og dræbte mig ved det.

<span id="an_7:12">7:12</span> Altså er Loven vel hellig, og Budet
helligt og retfærdigt og godt.

<span id="an_7:13">7:13</span> Blev da det gode mig til Død? Det være
langt fra! Men Synden blev det, for at den skulde vise sig som Synd,
idet den ved det gode virkede Død for mig, for at Synden ved Budet
skulde blive overvættes syndig.

<span id="an_7:14">7:14</span> Thi vi vide, at Loven er åndelig; men jeg
er kødelig, solgt under Synden.

<span id="an_7:15">7:15</span> Thi jeg forstår ikke, hvad jeg udfører;
thi ikke det, som jeg vil, øver jeg, men hvad jeg hader, det gør jeg.

<span id="an_7:16">7:16</span> Men når jeg gør det, jeg ikke vil, så
samstemmer jeg med Loven i, at den er god.

<span id="an_7:17">7:17</span> Men nu er det ikke mere mig, som udfører
det, men Synden, som bor i mig.

<span id="an_7:18">7:18</span> Thi jeg ved, at i mig, det vil sige i mit
Kød, bor der ikke godt; thi Villien har jeg vel, men at udføre det gode
formår jeg ikke;

<span id="an_7:19">7:19</span> thi det gode, som jeg vil, det gør jeg
ikke; men det onde, som jeg ikke vil, det øver jeg.

<span id="an_7:20">7:20</span> Dersom jeg da gør det, som jeg ikke vil,
så er det ikke mere mig, der udfører det, men Synden, som bor i mig.

<span id="an_7:21">7:21</span> Så finder jeg da den Lov for mig, som vil
gøre det gode, at det onde ligger mig for Hånden

<span id="an_7:22">7:22</span> Thi jeg glæder mig ved Guds Lov efter det
indvortes Menneske;

<span id="an_7:23">7:23</span> men jeg ser en anden Lov i mine Lemmer,
som strider imod mit Sinds Lov og tager mig fangen under Syndens Lov,
som er i mine Lemmer.

<span id="an_7:24">7:24</span> Jeg elendige Menneske! hvem skal fri mig
fra dette Dødens Legeme?

<span id="an_7:25">7:25</span> Gud ske Tak ved Jesus Kristus, vor Herre!
Altså: jeg selv tjener med Sindet Guds Lov, men med Kødet Syndens Lov.

<span id="an_8:1">8:1</span> Så er der da nu ingen Fordømmelse for dem,
som ere i Kristus Jesus.

<span id="an_8:2">8:2</span> Thi Livets Ånds Lov frigjorde mig i Kristus
Jesus fra Syndens og Dødens Lov.

<span id="an_8:3">8:3</span> Thi det, som var Loven umuligt, det, hvori
den var afmægtig ved Kødet, det gjorde Gud, idet han sendte sin egen Søn
i syndigt Køds Lighed og for Syndens Skyld og således domfældte Synden i
Kødet,

<span id="an_8:4">8:4</span> for at Lovens Krav skulde opfyldes i os,
som ikke vandre efter Kødet, men efter Ånden.

<span id="an_8:5">8:5</span> Thi de, som lade sig lede af Kødet, hige
efter det kødelige; men de, som lade sig lede af Ånden, hige efter det
åndelige.

<span id="an_8:6">8:6</span> Thi Kødets Higen er Død, men Åndens Higen
er Liv og Fred,

<span id="an_8:7">8:7</span> efterdi Kødets Higen er Fjendskab imod Gud,
thi det er ikke Guds Lov lydigt, det kan jo ikke heller være det.

<span id="an_8:8">8:8</span> Og de, som ere i Kødet, kunne ikke tækkes
Gud.

<span id="an_8:9">8:9</span> I derimod ere ikke i Kødet, men i Ånden, om
ellers Guds Ånd bor i eder. Men om nogen ikke har Kristi Ånd, så hører
han ham ikke til.

<span id="an_8:10">8:10</span> Men om Kristus er i eder, da er vel
Legemet dødt på Grund at Synd, men Ånden er Liv på Grund af
Retfærdighed.

<span id="an_8:11">8:11</span> Men om hans Ånd, der oprejste Jesus fra
de døde, bor i eder, da skal han, som oprejste Kristus fra de døde,
levendegøre også eders dødelige Legemer ved sin Ånd, som bor i eder.

<span id="an_8:12">8:12</span> Altså, Brødre! ere vi ikke Kødets
Skyldnere, så at vi skulde leve efter Kødet;

<span id="an_8:13">8:13</span> thi dersom I leve efter Kødet, skulle I
dø, men dersom l ved Ånden døde Legemets Gerninger, skulle I leve.

<span id="an_8:14">8:14</span> Thi så mange som drives af Guds Ånd,
disse ere Guds Børn.

<span id="an_8:15">8:15</span> I modtoge jo ikke en Trældoms Ånd atter
til Frygt, men I modtoge en Sønneudkårelses Ånd, i hvilken vi råbe:
Abba, Fader!

<span id="an_8:16">8:16</span> Ånden selv vidner med vor Ånd, at vi ere
Guds Børn.

<span id="an_8:17">8:17</span> Men når vi ere Børn, ere vi også
Arvinger, Guds Arvinger og Kristi Medarvinger, om ellers vi lide med ham
for også at herliggøres med ham.

<span id="an_8:18">8:18</span> Thi jeg holder for, at den nærværende
Tids Lidelser ikke ere at regne imod den Herlighed, som skal åbenbares
på os.

<span id="an_8:19">8:19</span> Thi Skabningens Forlængsel venter på Guds
Børns Åbenbarelse.

<span id="an_8:20">8:20</span> Thi Skabningen blev underlagt
Forfængeligheden, ikke med sin Villie, men for hans Skyld, som lagde den
derunder,

<span id="an_8:21">8:21</span> med Håb om, at også Skabningen selv skal
blive frigjort fra Forkrænkelighedens Trældom til Guds Børns Herligheds
Frihed.

<span id="an_8:22">8:22</span> Thi vi vide, at hele Skabningen tilsammen
sukker og er tilsammen i Veer indtil nu.

<span id="an_8:23">8:23</span> Dog ikke det alene, men også vi selv, som
have Åndens Førstegrøde, også vi sukke ved os selv, idet vi forvente en
Sønneudkårelse, vort Legemes Forløsning.

<span id="an_8:24">8:24</span> Thi i Håbet bleve vi frelste. Men et Håb,
som ses, er ikke et Håb; thi hvad en ser, hvor kan han tillige håbe det?

<span id="an_8:25">8:25</span> Men dersom vi håbe det, som vi ikke se,
da forvente vi det med Udholdenhed.

<span id="an_8:26">8:26</span> Og ligeledes kommer også Ånden vor
Skrøbelighed til Hjælp; thi vi vide ikke, hvad vi skulle bede om, som
det sig bør, men Ånden selv går i Forbøn for os med uudsigelige Sukke.

<span id="an_8:27">8:27</span> Og han, som ransager Hjerterne, ved, hvad
Åndens Higen er, at den efter Guds Villie går i Forbøn for hellige.

<span id="an_8:28">8:28</span> Men vi vide, at alle Ting samvirke til
gode for dem, som elske Gud, dem, som efter hans Beslutning ere kaldede.

<span id="an_8:29">8:29</span> Thi dem, han forud kendte, forudbestemte
han også til at blive ligedannede med hans Søns Billede, for at han
kunde være førstefødt iblandt mange Brødre.

<span id="an_8:30">8:30</span> Men dem, han forudbestemte, dem kaldte
han også; og dem, han kaldte, dem retfærdiggjorde han også; men dem, han
retfærdiggjorde, dem herliggjorde han også.

<span id="an_8:31">8:31</span> Hvad skulle vi da sige til dette? Er Gud
for os, hvem kan da være imod os?

<span id="an_8:32">8:32</span> Han, som jo ikke sparede sin egen Søn,
men gav ham hen for os alle, hvorledes skulde han ikke også med ham
skænke os alle Ting?

<span id="an_8:33">8:33</span> Hvem vil anklage Guds udvalgte? Gud er
den, som retfærdiggør.

<span id="an_8:34">8:34</span> Hvem er den, som fordømmer? Kristus er
den, som er død, ja, meget mere, som er oprejst, som er ved Guds højre
Hånd, som også går i Forbøn for os.

<span id="an_8:35">8:35</span> Hvem skal kunne skille os fra Kristi
Kærlighed? Trængsel eller Angst eller Forfølgelse eller Hunger eller
Nøgenhed eller Fare eller Sværd?

<span id="an_8:36">8:36</span> som der er skrevet: "For din Skyld dræbes
vi den hele Dag, vi bleve regnede som Slagtefår."

<span id="an_8:37">8:37</span> Men i alt dette mere end sejre vi ved
ham, som elskede os.

<span id="an_8:38">8:38</span> Thi jeg er vis på, at hverken Død eller
Liv eller Engle eller Magter eller noget nærværende eller noget
tilkommende eller Kræfter

<span id="an_8:39">8:39</span> eller det høje eller det dybe eller nogen
anden Skabning skal kunne skille os fra Guds Kærlighed i Kristus Jesus,
vor Herre.

<span id="an_9:1">9:1</span> Sandhed siger jeg i Kristus, jeg lyver
ikke, min Samvittighed vidner med mig i den Helligånd,

<span id="an_9:2">9:2</span> at jeg har en stor Sorg og en uafladelig
Kummer i mit Hjerte.

<span id="an_9:3">9:3</span> Thi jeg kunde ønske selv at være bandlyst
fra Kristus til Bedste for mine Brødre, mine Frænder efter Kødet,

<span id="an_9:4">9:4</span> de, som jo ere Israeliter, hvem
Sønneudkårelsen og Herligheden og Pagterne og Lovgivningen og
Gudstjenesten og Forjættelserne tilhøre,

<span id="an_9:5">9:5</span> hvem Fædrene tilhøre, og af hvem Kristus er
efter Kødet, han, som er Gud over alle Ting, højlovet i Evighed! Amen.

<span id="an_9:6">9:6</span> Ikke dog som om Guds Ord har glippet; thi
ikke alle, som stamme fra Israel, ere Israel;

<span id="an_9:7">9:7</span> ej, heller ere alle Børn, fordi de ere
Abrahams Sæd, men: "I Isak skal en Sæd få Navn efter dig."

<span id="an_9:8">9:8</span> Det vil sige: Ikke Kødets Børn ere Guds
Børn, men Forjættelsens Børn regnes for Sæd.

<span id="an_9:9">9:9</span> Thi et Forjættelsesord er dette: "Ved denne
Tid vil jeg komme, så skal Sara have en Søn."

<span id="an_9:10">9:10</span> Men således skete det ikke alene dengang,
men også med Rebekka, da hun var frugtsommelig ved een, Isak, vor Fader.

<span id="an_9:11">9:11</span> Thi da de endnu ikke vare fødte og ikke
havde gjort noget godt eller ondt, blev der, for at Guds Udvælgelses
Beslutning skulde stå fast, ikke i Kraft af Gerninger, men i Kraft af
ham, der kalder,

<span id="an_9:12">9:12</span> sagt til hende: ""Den ældste skal tjene
den yngste,""

<span id="an_9:13">9:13</span> som der er skrevet: ""Jakob elskede jeg,
men Esau hadede jeg."

<span id="an_9:14">9:14</span> Hvad skulle vi da sige? mon der er
Uretfærdighed hos Gud? Det være langt fra!

<span id="an_9:15">9:15</span> Thi han siger til Moses: "Jeg vil være
barmhjertig imod den, hvem jeg er barmhjertig imod, og forbarme mig over
den, hvem jeg forbarmer mig over."

<span id="an_9:16">9:16</span> Altså står det ikke til den, som vil, ej
heller til den, som løber, men til Gud, som er barmhjertig.

<span id="an_9:17">9:17</span> Thi Skriften siger til Farao: "Netop
derfor lod jeg dig fremstå, for at jeg kunde vise min Magt på dig, og
for at mit Navn skulde forkyndes på hele Jorden."

<span id="an_9:18">9:18</span> Så forbarmer han sig da over den, som han
vil, men forhærder den, som han vil.

<span id="an_9:19">9:19</span> Du vil nu sige til mig: Hvad klager han
da over endnu? thi hvem står hans Villie imod?

<span id="an_9:20">9:20</span> Ja, men, hvem er dog du, o Menneske! som
går i Rette med Gud? mon noget, som blev dannet, kan sige til den, som
dannede det: Hvorfor gjorde du mig således?

<span id="an_9:21">9:21</span> Eller har Pottemageren ikke Rådighed over
Leret til af den samme Masse at gøre et Kar til Ære, et andet til
Vanære?

<span id="an_9:22">9:22</span> Men hvad om nu Gud, skønt han vilde vise
sin Vrede og kundgøre sin Magt, dog med stor Langmodighed tålte
Vredes-Kar, som vare beredte til Fortabelse,

<span id="an_9:23">9:23</span> også for at kundgøre sin Herligheds
Rigdom over Barmhjertigheds-Kar, som han forud havde beredt til
Herlighed?

<span id="an_9:24">9:24</span> Og hertil kaldte han også os, ikke alene
af Jøder, men også af Hedninger,

<span id="an_9:25">9:25</span> som han også siger hos Hoseas: "Det, som
ikke var mit Folk, vil jeg kalde mit Folk, og hende, som ikke var den
elskede; den elskede;

<span id="an_9:26">9:26</span> og det skal ske, at på det Sted, hvor der
blev sagt til dem: I ere ikke mit Folk, der skulle de kaldes den levende
Guds Børn."

<span id="an_9:27">9:27</span> Men Esajas udråber over Israel: "Om end
Israels Børns Tal var som Havets Sand, så skal kun Levningen frelses.

<span id="an_9:28">9:28</span> Thi idet Herren opgør Regnskab og
afslutter det i Hast, vil han fuldbyrde det på Jorden."

<span id="an_9:29">9:29</span> Og som Esajas forud har sagt: "Dersom den
Herre Zebaoth ikke havde levnet os en Sæd, da vare vi blevne som Sodoma
og gjorte lige med Gomorra."

<span id="an_9:30">9:30</span> Hvad skulle vi da sige? At Hedninger, som
ikke jagede efter Retfærdighed, fik Retfærdighed; nemlig Retfærdigheden
af Tro;

<span id="an_9:31">9:31</span> men Israel, som jagede efter en
Retfærdigheds Lov, nåede ikke til en sådan Lov.

<span id="an_9:32">9:32</span> Hvorfor? fordi de ikke søgte den af Tro,
men som af Geringer. De stødte an på Anstødsstenen,

<span id="an_9:33">9:33</span> som der er skrevet: "Se, jeg sætter i
Zion en Anstødssten og en Forargelses Klippe; og den, som tror på ham,
skal ikke blive til Skamme."

<span id="an_10:1">10:1</span> Brødre!mit Hjertes Ønske og Bøn til Gud
for dem er om deres Frelse.

<span id="an_10:2">10:2</span> Thi jeg giver dem det Vidnesbyrd, at de
have Nidkærhed for Gud, men ikke med Forstand;

<span id="an_10:3">10:3</span> thi da de ikke kendte Guds. Retfærdighed
og tragtede efter at opstille deres egen Retfærdighed, så bøjede de sig
ikke under Guds Retfærdighed.

<span id="an_10:4">10:4</span> Thi Kristus er Lovens Ende til
Retfærdighed for hver den, som tror.

<span id="an_10:5">10:5</span> Moses skriver jo, at det Menneske, som
gør den Retfærdighed, der er af Loven, skal leve ved den.

<span id="an_10:6">10:6</span> Men Retfærdigheden af Tro siger således:
Sig ikke i dit Hjerte: Hvem vil fare op til Himmelen? nemlig for at
hente Kristus ned;

<span id="an_10:7">10:7</span> eller: Hvem vil fare ned i Afgrunden?
nemlig for at hente Kristus op fra de døde.

<span id="an_10:8">10:8</span> Men hvad,siger den? Ordet er dig nær, i
din Mund og i dit Hjerte, det er det Troens Ord, som vi prædike.

<span id="an_10:9">10:9</span> Thi dersom du med din Mund bekender Jesus
som Herre og tror i dit Hjerte, at Gud oprejste ham fra de døde, da skal
du blive frelst.

<span id="an_10:10">10:10</span> Thi med Hjertet tror man til
Retfærdighed, og med Munden bekender man til Frelse.

<span id="an_10:11">10:11</span> Skriften siger jo: "Hver den, som tror
på ham, skal ikke blive til Skamme."

<span id="an_10:12">10:12</span> Thi der er ikke Forskel på Jøde og
Græker; thi den samme er alles Herre, rig nok for alle dem, som påkalde
ham.

<span id="an_10:13">10:13</span> Thi hver den, som påkalder Herrens
Navn, skal blive frelst.

<span id="an_10:14">10:14</span> Hvorledes skulde de nu påkalde den, på
hvem de ikke have troet? og hvorledes skulde de tro den, som de ikke
have hørt? og hvorledes skulde de høre, uden der er nogen, som prædiker?

<span id="an_10:15">10:15</span> og hvorledes skulde de prædike, dersom
de ikke bleve udsendte? Som der er skrevet: "Hvor dejlige. ere deres
Fødder, som forkynde godt Budskab."

<span id="an_10:16">10:16</span> Dog ikke alle løde Evangeliet; thi
Esajas siger: "Herre! hvem troede det, (han hørte af os?")

<span id="an_10:17">10:17</span> Altså kommer Troen af det. som høres,
men det, som høres, kommer igennem Kristi Ord.

<span id="an_10:18">10:18</span> Men jeg siger: Have de ikke hørt? Jo
vist, "over hele Jorden er deres Røst udgået og til Jorderiges Grænser
deres Ord."

<span id="an_10:19">10:19</span> Men jeg siger: Har Israel ikke forstået
det? Først siger Moses: "Jeg vil gøre eder nidkære på et Folk, som ikke
er et Folk, imod et uforstandigt Folk vil jeg opirre eder."

<span id="an_10:20">10:20</span> Men Esajas drister sig til at sige:
"Jeg blev funden af dem, som ikke søgte mig; jeg blev åbenbar for dem.
som ikke spurgte efter mig."

<span id="an_10:21">10:21</span> Men om Israel siger han: "Den hele Dag
udstrakte jeg mine Hænder imod et ulydigt og genstridigt Folk."

<span id="an_11:1">11:1</span> Jeg siger da: Mon Gud har forskudt sit
folk? det være langt fra! Thi også jeg er en Israelit, af "Abrahams Sæd,
Benjamins Stamme.

<span id="an_11:2">11:2</span> Gud har ikke forskudt sit Folk, som han
forud kendte. Eller vide I ikke, hvad Skriften siger i Stykket om Elias?
hvorledes han træder frem for Gud imod Israel, sigende:

<span id="an_11:3">11:3</span> "Herre! dine Profeter have de ihjelslået,
dine Altre have de nedbrudt, og jeg er den eneste, der er levnet, og de
efterstræbe mit Liv."

<span id="an_11:4">11:4</span> Men hvad siger det guddommelige Gensvar
til ham?"Jeg har levnet mig selv syv Tusinde Mænd, som ikke have bøjet
Knæ for Bål."

<span id="an_11:5">11:5</span> Således er der også i den nærværende Tid
blevet en Levning som et Nådes-Udvalg.

<span id="an_11:6">11:6</span> Men er det af Nåde, da er det ikke mere
af Gerninger, ellers bliver Nåden ikke mere Nåde.

<span id="an_11:7">11:7</span> Hvad altså? Det, Israel søger efter, har
det ikke opnået, men Udvalget har opnået det; de øvrige derimod bleve
forhærdede,

<span id="an_11:8">11:8</span> som der er skrevet: "Gud gav dem en
Sløvheds Ånd, Øjne til ikke at se med, Øren til ikke at høre med indtil
den Dag i Dag."

<span id="an_11:9">11:9</span> Og David siger: "Deres Bord vorde til
Snare og til Fælde og til Anstød og til Gengældelse for dem;

<span id="an_11:10">11:10</span> deres Øjne vorde formørkede, så de ikke
se, og bøj altid deres Ryg!"

<span id="an_11:11">11:11</span> Jeg siger da: Mon de have stødt an, for
at de skulde falde? Det være langt fra! Men ved deres Fald er Frelsen
kommen til Hedningerne, for at dette kunde vække dem til Nidkærhed.

<span id="an_11:12">11:12</span> Men dersom deres Fald er Verdens
Rigdom, og deres Tab er Hedningers Rigdom, hvor meget mere skal deres
Fylde være det!

<span id="an_11:13">11:13</span> Og til eder, I Hedninger, siger jeg:
For så vidt jeg nu er Hedningeapostel, ærer jeg min Tjeneste,

<span id="an_11:14">11:14</span> om jeg dog kunde vække min Slægt til
Nidkærhed og frelse nogle af dem.

<span id="an_11:15">11:15</span> Thi dersom deres Forkastelse er Verdens
Forligelse, hvad bliver da deres Antagelse andet end Liv ud af døde?

<span id="an_11:16">11:16</span> Men dersom Førstegrøden er hellig, da
er Dejgen det også; og dersom Roden er hellig, da ere Grenene det også.

<span id="an_11:17">11:17</span> Men om nogle af Grenene bleve afbrudte,
og du, en vild Oliekvist, blev indpodet iblandt dem og blev meddelagtig
i Olietræets Rod og Fedme,

<span id="an_11:18">11:18</span> da ros dig ikke imod Grenene; men
dersom du roser dig, da bærer jo ikke du Roden, men Roden dig.

<span id="an_11:19">11:19</span> Du vil vel sige: Grene bleve afbrudte,
for at jeg skulde blive indpodet.

<span id="an_11:20">11:20</span> Vel! ved deres Vantro bleve de
afbrudte, men du står ved din Tro; vær ikke overmodig, men frygt!

<span id="an_11:21">11:21</span> Thi når Gud ikke sparede de naturlige
Grene, vil han heller ikke spare dig.

<span id="an_11:22">11:22</span> Så se da Guds Godhed og Strenghed: Over
dem, som faldt, er der Strenghed, men over dig Guds Godhed, hvis du
bliver i hans Godhed; ellers skal også du afhugges.

<span id="an_11:23">11:23</span> Men også hine skulle indpodes, dersom
de ikke blive i Vantroen; thi Gud er mægtig til atter at indpode dem.

<span id="an_11:24">11:24</span> Thi når du blev afhugget af det
Olietræ, som er vildt af Naturen, og imod Naturen blev indpodet i et
ædelt Olietræ, hvor meget mere skulle da disse indpodes i deres eget
Olietræ, som de af Natur tilhøre!

<span id="an_11:25">11:25</span> Thi jeg vil ikke, Brødre! at I skulle
være uvidende om denne Hemmelighed, for at I ikke skulle være kloge i
eders egne Tanker, at Forhærdelse delvis er kommen over Israel, indtil
Hedningernes Fylde er gået ind;

<span id="an_11:26">11:26</span> og så skal hele Israel frelses, som der
er skrevet: "Fra Zion skal Befrieren komme, han skal afvende
Ugudeligheder fra Jakob;

<span id="an_11:27">11:27</span> og dette er min Pagt med dem, når jeg
borttager deres Synder."

<span id="an_11:28">11:28</span> Efter Evangeliet er de vel Fjender for
eders Skyld, men efter Udvælgelsen ere de elskede for Fædrenes Skyld;

<span id="an_11:29">11:29</span> thi Nådegaverne og sit Kald fortryder
Gud ikke.

<span id="an_11:30">11:30</span> Thi ligesom I tilforn bleve ulydige
imod Gud, men nu fik Barmhjertighed ved disses Ulydighed,

<span id="an_11:31">11:31</span> således bleve også disse nu ulydige,
for at også de måtte få Barmhjertighed ved den Barmhjertighed, som er
bleven eder til Del.

<span id="an_11:32">11:32</span> Thi Gud har indesluttet alle under
Ulydighed, for at han kunde forbarme sig over alle.

<span id="an_11:33">11:33</span> O Dyb af Guds Rigdom og Visdom og
Kundskab! hvor uransagelige ere hans Domme, og hans Veje usporlige!

<span id="an_11:34">11:34</span> Thi hvem har kendt Herrens Sind? eller
hvem blev hans Rådgiver?

<span id="an_11:35">11:35</span> eller hvem gav ham først, så at der
skulde gives ham Gengæld derfor?

<span id="an_11:36">11:36</span> Thi af ham og ved ham og til ham ere
alle Ting; ham være Ære i Evighed! Amen.

<span id="an_12:1">12:1</span> Jeg formaner eder altså, Brødre! ved Guds
Barmhjertighed, til at fremstille eder Legemer som et levende, helligt,
Gud velbehageligt Offer; dette er eders fornuftige Gudsdyrkelse.

<span id="an_12:2">12:2</span> Og skikker eder ikke lige med denne
Verden, men vorder forvandlede ved Sindets Fornyelse, så I må skønne,
hvad der er Guds Villie, det gode og velbehagelige og fuldkomne.

<span id="an_12:3">12:3</span> Thi ved den Nåde, som er given mig, siger
jeg til enhver iblandt eder, at han ikke skal tænke højere om sig selv,
end han bør tænke, men tænke med Betænksomhed, efter som Gud tildelte
enhver Troens Mål.

<span id="an_12:4">12:4</span> Thi ligesom vi have mange Lemmer på eet
Legeme, men Lemmerne ikke alle have den samme Gerning,

<span id="an_12:5">12:5</span> således ere vi mange eet Legeme i
Kristus, men hver for sig hverandres Lemmer.

<span id="an_12:6">12:6</span> Men efterdi vi have forskellige Nådegaver
efter den Nåde, som er given os, det være sig Profeti, da lader os bruge
den i Forhold til vor Tro;

<span id="an_12:7">12:7</span> eller en Tjeneste, da lader os tage Vare
på Tjenesten; eller om nogen lærer, på Lærergerningen;

<span id="an_12:8">12:8</span> eller om nogen formaner, på Formaningen;
den, som uddeler, gøre det med Redelighed; den, som er Forstander, være
det med Iver; den, som øver Barmhjertighed, gøre det med Glæde!

<span id="an_12:9">12:9</span> Kærligheden være uskrømtet; afskyer det
onde, holder eder til det gode;

<span id="an_12:10">12:10</span> værer i eders Broderkærlighed hverandre
inderligt hengivne; forekommer hverandre i at vise Ærbødighed!

<span id="an_12:11">12:11</span> Værer ikke lunkne i eders Iver; værer
brændende i Ånden; tjener Herren;

<span id="an_12:12">12:12</span> værer glade i Håbet, udholdende i
Trængselen, vedholdende i Bønnen!

<span id="an_12:13">12:13</span> Tager Del i de helliges Fornødenheder;
lægger Vind på Gæstfrihed!

<span id="an_12:14">12:14</span> Velsigner dem, som forfølge eder,
velsigner og forbander ikke!

<span id="an_12:15">12:15</span> Glæder eder med de glade, og græder med
de grædende!

<span id="an_12:16">12:16</span> Værer enige indbyrdes; tragter ikke
efter de høje Ting, men holder eder til det lave; vorder ikke kloge i
eders egne Tanker!

<span id="an_12:17">12:17</span> Betaler ikke nogen ondt for ondt;
lægger Vind på, hvad der er godt for alle Menneskers Åsyn!

<span id="an_12:18">12:18</span> Dersom det er muligt - såvidt det står
til eder - da holder Fred med alle Mennesker:

<span id="an_12:19">12:19</span> Hævner eder ikke selv, I elskede! men
giver Vreden Rum; thi der er skrevet: "Mig hører Hævnen til, jeg vil
betale, siger Herren."

<span id="an_12:20">12:20</span> Nej, dersom din Fjende hungrer, giv ham
Mad; dersom han tørster, giv ham Drikke; thi når du gør dette, vil du
samle gloende Kul på hans Hoved.

<span id="an_12:21">12:21</span> Lad dig ikke overvinde af det onde, men
overvind det onde med det gode!

<span id="an_13:1">13:1</span> Hver Sjæl underordne sig de foresatte
Øvrigheder; thi der er ikke Øvrighed uden af Gud, men de, som ere, ere
indsatte af Gud,

<span id="an_13:2">13:2</span> så at den, som sætter sig imod
Øvrigheden, modstår Guds Ordning; men de, som modstå, skulle få deres
Dom.

<span id="an_13:3">13:3</span> Thi de styrende ere ikke en Skræk for den
gode Gerning, men for den onde. Men vil du være uden Frygt for
Øvrigheden, så gør det gode, og du skal få Ros af den.

<span id="an_13:4">13:4</span> Thi den er en Guds Tjener, dig til gode.
Men dersom du gør det onde, da frygt; thi den bærer ikke Sværdet
forgæves; den er nemlig Guds Tjener, en Hævner til Straf for den, som
øver det onde.

<span id="an_13:5">13:5</span> Derfor er det nødvendigt at underordne
sig, ikke alene for Straffens Skyld, men også for Samvittighedens.

<span id="an_13:6">13:6</span> Derfor betale I jo også Skatter; thi de
ere Guds Tjenere, som just tage Vare på dette.

<span id="an_13:7">13:7</span> Betaler alle, hvad I ere dem skyldige:
den, som I ere Skat skyldige, Skat; den, som Told, Told; den, som Frygt,
Frygt; den, som Ære, Ære.

<span id="an_13:8">13:8</span> Bliver ingen noget skyldige, uden det, at
elske hverandre; thi den, som elsker den anden, har opfyldt Loven.

<span id="an_13:9">13:9</span> Thi det: "Du må ikke bedrive Hor; du må
ikke slå ihjel; du må ikke stjæle; du må ikke begære," og hvilket andet
bud der er, det sammenfattes i dette Ord: "Du skal elske din Næste som
dig selv,"

<span id="an_13:10">13:10</span> Kærligheden gør ikke ondt imod Næsten;
derfor er Kærligheden Lovens Fylde.

<span id="an_13:11">13:11</span> Og dette just, fordi I kende Tiden, at
det alt er på Tide, at I skulle stå op af Søvne; thi nu er vor Frelse
nærmere, end da vi bleve troende.

<span id="an_13:12">13:12</span> Natten er fremrykket, og Dagen er
kommen nær. Lader os derfor aflægge Mørkets Gerninger og iføre os Lysets
Våben;

<span id="an_13:13">13:13</span> lader os vandre sømmeligt som om Dagen,
ikke i Svir og Drik, ikke i Løsagtighed og Uterlighed, ikke i Kiv og
Avind;

<span id="an_13:14">13:14</span> men ifører eder den Herre Jesus
Kristus, og drager ikke Omsorg for Kødet, så Begæringer vækkes!

<span id="an_14:1">14:1</span> Men tager eder af den, som er skrøbelig i
Troen, og dømmer ikke hans Meninger!

<span id="an_14:2">14:2</span> En har Tro til at spise alt; men den
skrøbelige spiser kun Urter.

<span id="an_14:3">14:3</span> Den, som spiser, må ikke ringeagte den,
som ikke spiser; og den, som ikke spiser, må ikke dømme den, som spiser;
thi Gud har taget sig af ham.

<span id="an_14:4">14:4</span> Hvem er du, som dømmer en andens Tjener?
For sin egen Herre står eller falder han; men han skal blive stående,
thi Herren er mægtig til at lade ham stå.

<span id="an_14:5">14:5</span> En agter den ene Dag fremfor den anden,
en anden agter alle dage lige; enhver have fuld Vished i sit eget Sind!

<span id="an_14:6">14:6</span> Den, som lægger Vægt på Dagen, han gør
det for Herren. Og den, som spiser, gør det for Herren, thi han takker
Gud; og den, som ikke spiser, gør det for Herren og takker Gud.

<span id="an_14:7">14:7</span> Thi ingen af os lever for sig selv, og
ingen dør for sig selv;

<span id="an_14:8">14:8</span> thi når vi leve, leve vi for Herren, og
når vi dø, dø vi for Herren; derfor, enten vi leve, eller vi dø, ere vi
Herrens.

<span id="an_14:9">14:9</span> Dertil er jo Kristus død og bleven
levende, at han skal herske både over døde og levende.

<span id="an_14:10">14:10</span> Men du, hvorfor dømmer du din Broder?
eller du, hvorfor ringeagter du din Broder? Vi skulle jo alle
fremstilles for Guds Domstol.

<span id="an_14:11">14:11</span> Thi der er skrevet: "Så sandt jeg
lever, siger Herren, for mig skal hvert Knæ bøje sig, og hver Tunge skal
bekende Gud."

<span id="an_14:12">14:12</span> Altså skal hver af os gøre Gud Regnskab
for sig selv.

<span id="an_14:13">14:13</span> Derfor,lader os ikke mere dømme
hverandre, men dømmer hellere dette, at man ikke må give sin Broder
Anstød eller Forargelse.

<span id="an_14:14">14:14</span> Jeg ved og er vis på i den Herre Jesus,
at intet er urent i sig selv; dog, for den, som agter noget for urent,
for ham er det urent.

<span id="an_14:15">14:15</span> Thi dersom din Broder bedrøves for Mads
Skyld, da vandrer du ikke mere i Kærlighed. Led ikke ved din Mad den i
Fordærvelse, for hvis Skyld Kristus er død.

<span id="an_14:16">14:16</span> Lader derfor ikke eders Gode blive
bespottet!

<span id="an_14:17">14:17</span> Thi Guds Rige består ikke i at spise og
drikke, men i Retfærdighed og Fred og Glæde i den Helligånd.

<span id="an_14:18">14:18</span> Thi den, som deri tjener Kristus, er
velbehagelig for Gud og tækkelig for Menneskene.

<span id="an_14:19">14:19</span> Derfor, lader os tragte efter det, som
tjener til Fred og indbyrdes Opbyggelse!

<span id="an_14:20">14:20</span> Nedbryd ikke Guds Værk for Mads Skyld!
Vel er alt rent, men det er ondt for det Menneske, som spiser med
Anstød.

<span id="an_14:21">14:21</span> Det er rigtigt ikke at spise Kød eller
at drikke Vin eller at gøre noget, hvoraf din Broder tager Anstød.

<span id="an_14:22">14:22</span> Den Tro, du har, hav den hos dig selv
for Gud! Salig er den, som ikke dømmer sig selv i det, som han vælger.

<span id="an_14:23">14:23</span> Men den, som tvivler, når han spiser,
han er domfældt, fordi det ikke er at Tro; men alt det, som ikke er af
Tro, er Synd.

<span id="an_15:1">15:1</span> Men vi, som ere stærke, bør bære de
svages Skrøbeligheder og ikke være os selv til Behag.

<span id="an_15:2">15:2</span> Enhver af os være sin Næste til Behag til
det gode, til Opbyggelse.

<span id="an_15:3">15:3</span> Thi også Kristus var ikke sig selv til
Behag; men, som der er skrevet: "Deres Forhånelser, som håne dig, ere
faldne på mig."

<span id="an_15:4">15:4</span> Thi alt, hvad der er skrevet tilforn, det
er skrevet til vor Belæring, for at vi skulle have Håbet ved
Udholdenheden og Skrifternes Trøst.

<span id="an_15:5">15:5</span> Men Udholdenhedensog Trøstens Gud give
eder at være enige indbyrdes, som Kristus Jesus vil det,

<span id="an_15:6">15:6</span> for at I endrægtigt med een Mund kunne
prise Gud og vor Herres Jesu Kristi Fader.

<span id="an_15:7">15:7</span> Derfor tager eder af hverandre, ligesom
også Kristus har taget sig af os, til Guds Ære.

<span id="an_15:8">15:8</span> Jeg siger nemlig, at Kristus er bleven
Tjener for omskårne for Guds Sanddruheds Skyld for at stadfæste
Forjættelserne til Fædrene;

<span id="an_15:9">15:9</span> men at Hedningerne skulle prise Gud for
hans Barmhjertigheds Skyld, som der er skrevet: "Derfor vil jeg bekende
dig iblandt Hedninger og lovsynge dit Navn,"

<span id="an_15:10">15:10</span> Og atter siges der: "Fryder eder, I
Hedninger, med hans Folk!"

<span id="an_15:11">15:11</span> Og atter: "Lover Herren, alle
Hedninger, og alle Folkene skulle prise ham."

<span id="an_15:12">15:12</span> Og atter siger Esajas: "Komme skal
Isajs Rodskud og han, der rejser sig for at herske over Hedninger; på
ham skulle Hedninger håbe."

<span id="an_15:13">15:13</span> Men Håbets Gud fylde eder med al Glæde
og Fred, idet I tro, for at I må blive rige i Håbet ved den Helligånds
Kraft!

<span id="an_15:14">15:14</span> Men også jeg, mine Brødre! har selv den
Forvisning om eder, at I også selv ere fulde af Godhed, fyldte med al
Kundskab, i Stand til også at påminde hverandre.

<span id="an_15:15">15:15</span> Dog har jeg for en Del tilskrevet eder
noget dristigere for at påminde eder på Grund af den Nåde, som er given
mig fra Gud

<span id="an_15:16">15:16</span> til iblandt Hedningerne at være en
Kristi Jesu Offertjener, der som Præst betjener Guds Evangelium, for at
Hedningerne må blive et velbehageligt Offer, helliget ved den Helligånd.

<span id="an_15:17">15:17</span> Således har jeg min Ros i Kristus Jesus
af min Tjeneste for Gud.

<span id="an_15:18">15:18</span> Thi jeg vil ikke driste mig til at tale
om noget af det, som Kristus ikke har udført ved mig til at virke
Hedningers Lydighed, ved Ord og Handling,

<span id="an_15:19">15:19</span> ved Tegns og Undergerningers Kraft, ved
Guds Ånds Kraft, så at jeg fra Jerusalem og trindt omkring indtil
Illyrien har til fulde forkyndt Kristi Evangelium;

<span id="an_15:20">15:20</span> dog således, at jeg sætter min Ære i at
forkynde Evangeliet ikke der, hvor Kristus er nævnet, for at jeg,ikke
skal bygge på en andens Grundvold,

<span id="an_15:21">15:21</span> men, som der er skrevet: "De, for hvem
der ikke blev kundgjort om ham, skulle se, og de, som ikke have hørt,
skulle forstå."

<span id="an_15:22">15:22</span> Derfor er jeg også de mange Gange
bleven forhindret i at komme til eder.

<span id="an_15:23">15:23</span> Men nu, da jeg ikke mere har Rum i
disse Egne og i mange År har haft Længsel efter at komme til eder,

<span id="an_15:24">15:24</span> vil jeg, når jeg rejser til Spanien,
komme til eder; thi jeg håber at se eder på Gennemrejsen og af eder at
blive befordret derhen, når jeg først i nogen Måde er bleven
tilfredsstillet hos eder.

<span id="an_15:25">15:25</span> Men nu rejser jeg til Jerusalem i
Tjeneste for de hellige.

<span id="an_15:26">15:26</span> Thi Makedonien og Akaja have fundet
Glæde i at gøre et Sammenskud til de fattige iblandt de hellige i
Jerusalem.

<span id="an_15:27">15:27</span> De have nemlig fundet Glæde deri, og de
ere deres Skyldnere. Thi ere Hedningerne blevne delagtige i hines
åndelige Goder, da ere de også skyldige at tjene dem med de timelige.

<span id="an_15:28">15:28</span> Når jeg da har fuldbragt dette og
beseglet denne Frugt for dem, vil jeg derfra drage om ad eder til
Spanien.

<span id="an_15:29">15:29</span> Men jeg ved, at når jeg kommer til
eder, skal jeg komme med Kristi Velsignelses Fylde.

<span id="an_15:30">15:30</span> Men jeg formaner eder,Brødre! ved vor
Herre Jesus Kristus og ved Åndens Kærlighed til med mig at stride i
eders Bønner for mig til Gud,

<span id="an_15:31">15:31</span> for at jeg må udfries fra de
genstridige i Judæa, og mit Ærinde til Jerusalem må blive de hellige
kærkomment,

<span id="an_15:32">15:32</span> for at jeg kan komme til eder med
Glæde, ved Guds Villie, og vederkvæges med eder.

<span id="an_15:33">15:33</span> Men Fredens Gud være med eder alle!
Amen.

<span id="an_16:1">16:1</span> Men jeg anbefaler eder Føbe, vor Søster,
som er Tjenerinde ved Menighed i Kenkreæ,

<span id="an_16:2">16:2</span> for at I må modtage hende i Herren, som
det sømmer sig de hellige, og yde hende Bistand, i hvad som helst hun
måtte trænge til eder; thi også hun har været en Hjælperske for mange og
for mig selv med.

<span id="an_16:3">16:3</span> Hilser Priska og Akvila, mine
Medarbejdere i Kristus Jesus,

<span id="an_16:4">16:4</span> som jo for mit Liv have sat deres egen
Hals i Vove, hvem ikke alene jeg takker, men også alle Hedningernes
Menigheder;

<span id="an_16:5">16:5</span> og hilser Menigheden i deres Hus! Hilser
Epænetus, min elskede, som er Asiens Førstegrøde for Kristus.

<span id="an_16:6">16:6</span> Hilser Maria, som har arbejdet meget for
eder.

<span id="an_16:7">16:7</span> Hilser Andronikus og Junias, mine Frænder
og mine medfangne, som jo ere navnkundige iblandt Apostlene og tilmed
have været i Kristus før mig.

<span id="an_16:8">16:8</span> Hilser Ampliatus, min elskede i Herren!

<span id="an_16:9">16:9</span> Hilser Urbanus, vor Medarbejder i
Kristus, og Stakys, min elskede!

<span id="an_16:10">16:10</span> Hilser Apelles, den prøvede i Kristus.
Hilser dem, som ere af Aristobulus's Hus.

<span id="an_16:11">16:11</span> Hilser Herodion, min Frænde! Hilser dem
af Narkissus's Hus, som ere i Herren.

<span id="an_16:12">16:12</span> Hilser Tryfæna og Tryfosa, som arbejde
i Herren. Hilser; Persis, den elskede, som jo har arbejdet meget i
Herren.

<span id="an_16:13">16:13</span> Hilser Rufus, den udvalgte i Herren, og
hans og min Moder!

<span id="an_16:14">16:14</span> Hilser Asynkritus,Flegon, Hermes,
Patrobas, Hermas og Brødrene hos dem!

<span id="an_16:15">16:15</span> Hilser Filologus og Julia, Nereus og
hans Søster og Olympas og alle de hellige hos dem!

<span id="an_16:16">16:16</span> Hilser hverandre med et helligt Kys!
Alle Kristi Menigheder hilse eder!

<span id="an_16:17">16:17</span> Men jeg formaner eder, Brødre! til at
give Agt på dem, som volde Splittelseme og Forargelseme tvært imod den
Lære, som I have lært, og viger bort fra dem!

<span id="an_16:18">16:18</span> Thi sådanne tjene ikke vor Herre
Kristus, men deres egen Bug, og ved søde Ord og skøn Tale forføre de
troskyldiges Hjerter.

<span id="an_16:19">16:19</span> Eders Lydighed er jo kommen alle for
Øre; derfor glæder jeg mig over eder. Men jeg vil, at I skulle være vise
med Hensyn til det gode og enfoldige med Hensyn til det onde.

<span id="an_16:20">16:20</span> Men Fredens Gud skal hastelig knuse
Satan under eders Fødder. Vore Herres Jesu Kristi Nåde være med eder!

<span id="an_16:21">16:21</span> Timotheus, min Medarbejder, og Lukius
og Jason og Sosipater, mine Frænder, hilse eder.

<span id="an_16:22">16:22</span> Jeg,Tertius, som har nedskrevet dette
Brev, hilser eder i Herren.

<span id="an_16:23">16:23</span> Kajus, min og den hele Menigheds Vært,
hilser eder. Erastus, Stadens Rentemester, hilser eder, og Broderen
Kvartus.

<span id="an_16:24">16:24</span> Vor Herres Jesu Kristi Nåde være med
eder alle! Amen.)

<span id="an_16:25">16:25</span> Men ham, som kan styrke eder i mit
Evangelium og Forkyndelsen af Jesus Kristus, i Overensstemmelse med
Åbenbarelse af en Hemmelighed, som var fortiet fra evige Tider,

<span id="an_16:26">16:26</span> men nu er bragt for Dagen og ved
profetiske Skrifter efter den evige Guds Befaling kundgjort for alle
Hedningerne til TrosLydighed:

<span id="an_16:27">16:27</span> Den ene vise Gud ved Jesus Kristus, ham
være Ære i Evigheders Evighed! Amen.

------------------------------------------------------------------------

[Next: 1 Corinthians](co1)
