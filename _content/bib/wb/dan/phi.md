[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Danish Bible: Philippians

<span id="an_1:1">1:1</span> Paulus og Timotheus, Kristi Jesu Tjener,
til alle de hellige i Kristus Jesus, som ere i Filippi, med Tilsynsmænd
og Menighedstjenere.

<span id="an_1:2">1:2</span> Nåde være med eder og Fred fra Gud vor
Fader og den Herre Jesus Kristus!

<span id="an_1:3">1:3</span> Jeg takker min Gud, så ofte jeg kommer eder
i Hu,

<span id="an_1:4">1:4</span> idet jeg altid, i hver min Bøn, beder for
eder alle med Glæde,

<span id="an_1:5">1:5</span> for eders Deltagelse i Evangeliet fra den
første Dag indtil nu;

<span id="an_1:6">1:6</span> forvisset om dette, at han, som begyndte en
god Gerning i eder, vil fuldføre den indtil Jesu Kristi Dag,

<span id="an_1:7">1:7</span> således som det jo er ret for mig at mene
dette om eder alle, efterdi jeg har eder i Hjertet både under mine
Lænker og under Evangeliets Forsvar og Stadfæstelse, fælles som I jo
alle ere med mig om Nåden.

<span id="an_1:8">1:8</span> Thi Gud er mit Vidne, hvorledes jeg længes
efter eder alle med Kristi Jesu inderlige Kærlighed.

<span id="an_1:9">1:9</span> Og derom beder jeg, at eders Kærlighed
fremdeles må blive mere og mere rig på Erkendelse og al Skønsomhed,

<span id="an_1:10">1:10</span> så I kunne værdsætte de forskellige Ting,
for at I må være rene og uden Anstød til Kristi Dag,

<span id="an_1:11">1:11</span> fyldte med Retfærdigheds Frugt, som
virkes ved Jesus Kristus, Gud til Ære og Pris.

<span id="an_1:12">1:12</span> Men jeg vil, I skulle vide, Brødre! at
mine Forhold snarere have tjent til Evangeliets Fremme,

<span id="an_1:13">1:13</span> så at det er blevet åbenbart for hele
Livvagten og for alle de øvrige, at mine Lænker bæres for Kristi Skyld,

<span id="an_1:14">1:14</span> og de fleste af Brødrene fik i Tillid til
Herren ved mine Lænker end mere Dristighed til at tale Guds Ord uden
Frygt.

<span id="an_1:15">1:15</span> Nogle prædike vel også Kristus for Avinds
og Kivs Skyld, men nogle også i en god Mening.

<span id="an_1:16">1:16</span> Disse gøre det af Kærlighed, vidende, at
jeg er sat til at forsvare Evangeliet;

<span id="an_1:17">1:17</span> men hine forkynde Kristus af Egennytte,
ikke ærligt, men i den Tanke at føje Trængsel til mine Lænker.

<span id="an_1:18">1:18</span> Hvad så? Kristus forkyndes dog på enhver
Måde, være sig på Skrømt eller i Sandhed; og derover glæder jeg mig, og
jeg vil også fremdeles glæde mig.

<span id="an_1:19">1:19</span> Thi jeg ved, at dette skal blive mig til
Frelse ved eders Bøn og Jesu Kristi Ånds Hjælp,

<span id="an_1:20">1:20</span> efter min Længsel og mit Håb, at jeg i
intet skal blive til Skamme, men at Kristus skal med al Frimodighed, som
altid, så også nu, forherliges i mit Legeme, være sig ved Liv eller ved
Død.

<span id="an_1:21">1:21</span> Thi det at leve er mig Kristus og at dø
en Vinding.

<span id="an_1:22">1:22</span> Men dersom dette at leve i Kødet skaffer
mig Frugt af min Gerning, så ved jeg ikke, hvad jeg skal vælge;

<span id="an_1:23">1:23</span> men jeg står tvivlrådig imellem de to
Ting, idet jeg har Lysten til at bryde op og være sammen med Kristus;
thi dette var såre meget bedre;

<span id="an_1:24">1:24</span> men at forblive i Kødet er mere
nødvendigt for eders Skyld.

<span id="an_1:25">1:25</span> Og i Forvisning herom ved jeg, at jeg
skal blive i Live og forblive hos eder alle til eders Fremgang og Glæde
i Troen,

<span id="an_1:26">1:26</span> for at eders Ros ved mig kan blive rig i
Kristus Jesus, ved at jeg atter kommer til Stede iblandt eder.

<span id="an_1:27">1:27</span> Kun skulle I leve Kristi Evangelium
værdigt, for at, hvad enten jeg kommer og ser eder eller er fraværende,
jeg dog kan høre om eder, at I stå faste i een Ånd, så at I med een Sjæl
stride tilsammen for Troen på Evangeliet

<span id="an_1:28">1:28</span> og ikke lade eder forfærde i nogen Ting
af Modstanderne; thi dette er for dem et Tegn på Undergang, men for eder
på Frelse, og det fra Gud.

<span id="an_1:29">1:29</span> Thi eder er det forundt for Kristi Skyld
- ikke alene at tro på ham, men også at lide for hans Skyld,

<span id="an_1:30">1:30</span> idet I have den samme Kamp, som I have
set på mig og nu høre om mig.

<span id="an_2:1">2:1</span> Er der da nogen Formaning i Kristus, er der
nogen Kærlighedens Opmuntring, er der noget Åndens Samfund, er der nogen
inderlig Kærlighed og Barmhjertighed:

<span id="an_2:2">2:2</span> da fuldkommer min Glæde, at I må være enige
indbyrdes, så I have den samme Kærlighed, samme Sjæl, een Higen,

<span id="an_2:3">2:3</span> intet gøre af Egennytte eller Lyst til tom
Ære, men i Ydmyghed agte hverandre højere end eder selv

<span id="an_2:4">2:4</span> og ikke se hver på sit, men enhver også på
andres.

<span id="an_2:5">2:5</span> Det samme Sindelag være i eder, som også
var i Kristus Jesus,

<span id="an_2:6">2:6</span> han, som, da han var i Guds Skikkelse ikke
holdt det for et Rov at være Gud lig,

<span id="an_2:7">2:7</span> men forringede sig selv, idet han tog en
Tjeners Skikkelse på og blev Mennesker lig;

<span id="an_2:8">2:8</span> og da han i Fremtræden fandtes som et
Menneske, fornedrede han sig selv, så han blev lydig indtil Døden, ja,
Korsdøden.

<span id="an_2:9">2:9</span> Derfor har også Gud højt ophøjet ham og
skænket ham det Navn, som er over alle Navne,

<span id="an_2:10">2:10</span> for at i Jesu Navn hvert Knæ skal bøje
sig, deres i Himmelen og på Jorden og under Jorden,

<span id="an_2:11">2:11</span> og hver Tunge skal bekende, at Jesus
Kristus er Herre, til Gud Faders Ære.

<span id="an_2:12">2:12</span> Derfor, mine elskede! ligesom I altid
have været lydige, så arbejder ikke alene som i min Nærværelse, men nu
meget mere i min Fraværelse på eders egen Frelse med Frygt og Bæven;

<span id="an_2:13">2:13</span> thi Gud er den, som virker i eder både at
ville og at virke, efter sit Velbehag.

<span id="an_2:14">2:14</span> Gører alle Ting uden Knurren og
Betænkeligheder,

<span id="an_2:15">2:15</span> for at I må blive udadlelige og rene,
Guds ulastelige Børn, midt i en vanartet og forvendt Slægt, iblandt
hvilke I vise eder som Himmellys i Verden,

<span id="an_2:16">2:16</span> idet I fremholde Livets Ord, mig til Ros
på Kristi Dag, at jeg ikke har løbet forgæves, ej heller arbejdet
forgæves.

<span id="an_2:17">2:17</span> Ja, selv om jeg bliver ofret under
Ofringen og Betjeningen af eders Tro, så glæder jeg mig og glæder mig
med eder alle.

<span id="an_2:18">2:18</span> Men ligeledes skulle også I glæde eder,
og glæde eder med mig!

<span id="an_2:19">2:19</span> Men jeg håber i den Herre Jesus snart at
kunne sende Timotheus til eder, for at også jeg kan blive ved godt Mod
ved at erfare, hvorledes det går eder.

<span id="an_2:20">2:20</span> Thi jeg har ingen ligesindet, der så
oprigtig vil have Omsorg for, hvorledes det går eder;

<span id="an_2:21">2:21</span> thi de søge alle deres eget, ikke hvad
der hører Kristus Jesus til.

<span id="an_2:22">2:22</span> Men hans prøvede Troskab kende I, at,
ligesom et Barn tjener sin Fader, således har han tjent med mig for
Evangeliet.

<span id="an_2:23">2:23</span> Ham håber jeg altså at sende straks, når
jeg ser Udgangen på min Sag.

<span id="an_2:24">2:24</span> Men jeg har den Tillid til Herren, at jeg
også selv snart skal komme.

<span id="an_2:25">2:25</span> Men jeg har agtet det nødvendigt at sende
Epafroditus til eder, min Broder og Medarbejder og Medstrider, og eders
Udsending og Tjener for min Trang,

<span id="an_2:26">2:26</span> efterdi han længtes efter eder alle og
var såre ængstelig, fordi I havde hørt, at han var bleven syg.

<span id="an_2:27">2:27</span> Ja, han var også syg og Døden nær; men
Gud forbarmede sig over ham, ja, ikke alene over ham, men også over mig,
for at jeg ikke skulde have Sorg på Sorg.

<span id="an_2:28">2:28</span> Derfor skynder jeg mig desto mere med at
sende ham, for at I og jeg være mere sorgfri.

<span id="an_2:29">2:29</span> Modtager ham altså i Herren med al Glæde
og holder sådanne i Ære;

<span id="an_2:30">2:30</span> thi for Kristi Gernings Skyld kom han
Døden nær, idet han satte sit Liv i Vove for at udfylde Savnet af eder i
eders Tjeneste imod mig.

<span id="an_3:1">3:1</span> I øvrigt, mine Brødre glæder eder i Herren!
At skrive det samme til eder er ikke til Besvær for mig, men er
betryggende for eder.

<span id="an_3:2">3:2</span> Holder Øje med Hundene, holder Øje med de
slette Arbejdere, holder Øje med Sønderskærelsen!

<span id="an_3:3">3:3</span> Thi vi ere Omskærelsen, vi, som tjene i
Guds Ånd og rose os i Kristus Jesus og ikke forlade os på Kødet",

<span id="an_3:4">3:4</span> endskønt også jeg har det, jeg kunde
forlade mig på også i Kødet, Dersom nogen anden synes, han kan forlade
sig på Kødet, kan jeg det mere.

<span id="an_3:5">3:5</span> Jeg er omskåren på den ottende Dag, af
Israels Slægt, Benjamins Stamme, en Hebræer af Hebræere, over for Loven
en Farisæer,

<span id="an_3:6">3:6</span> i Nidkærhed en Forfølger af Menigheden, i
Retfærdigheden efter Loven udadlelig.

<span id="an_3:7">3:7</span> Men hvad der var mig Vinding, det har jeg
for Kristi Skyld agtet for Tab;

<span id="an_3:8">3:8</span> ja sandelig, jeg agter endog alt for at
være Tab imod det langt højere, at kende Kristus Jesus, min Herre, for
hvis Skyld jeg har lidt Tab på alt og agter det for Skarn, for at jeg
kan vinde Kristus

<span id="an_3:9">3:9</span> og findes i ham, så jeg ikke har min
Retfærdighed, den af Loven, men den ved Tro på Kristus, Retfærdigheden
fra Gud på Grundlag af Troen,

<span id="an_3:10">3:10</span> for at jeg må kende ham og hans
Opstandelses Kraft og hans Lidelsers Samfund, idet jeg bliver ligedannet
med hans Død,

<span id="an_3:11">3:11</span> om jeg dog kunde nå til Opstandelsen fra
de døde.

<span id="an_3:12">3:12</span> Ikke at jeg allerede har grebet det eller
allerede er fuldkommen; men jeg jager derefter, om jeg dog kunde gribe
det, efterdi jeg også er greben af Kristus Jesus.

<span id="an_3:13">3:13</span> Brødre! jeg mener ikke om mig selv, at
jeg har grebet det.

<span id="an_3:14">3:14</span> Men eet gør jeg: glemmende, hvad der er
bagved, men rækkende efter det, som er foran, jager jeg imod Målet, til
den Sejrspris, hvortil Gud fra det høje kaldte os i Kristus Jesus.

<span id="an_3:15">3:15</span> Lader da os, så mange som ere fuldkomne,
have dette Sindelag; og er der noget, hvori I ere anderledes sindede, da
skal Gud åbenbare eder også dette.

<span id="an_3:16">3:16</span> Kun at vi, så vidt vi ere komne, vandre i
samme Retning.

<span id="an_3:17">3:17</span> Vorder mine Efterlignere, Brødre! og
agter på dem, der vandre således, som I have os til Forbillede.

<span id="an_3:18">3:18</span> Thi mange vandre, som jeg ofte har sagt
eder, men nu også siger med Tårer, som Kristi Kors's Fjender,

<span id="an_3:19">3:19</span> hvis Ende er Fortabelse, hvis Gud er
Bugen, og hvis Ære er i deres Skændsel, de, som tragte efter de jordiske
Ting.

<span id="an_3:20">3:20</span> Thi vort Borgerskab er i Himlene, hvorfra
vi også forvente som Frelser den Herre Jesus Kristus,

<span id="an_3:21">3:21</span> der skal forvandle vort
Fornedrelses-Legeme til at blive ligedannet med hans Herligheds-Legeme,
efter den Kraft, ved hvilken han også kan underlægge sig alle Ting.

<span id="an_4:1">4:1</span> Derfor, mine Brødre, elskede og savnede,
min Glæde og Krans! står således fast i Herren, I elskede!

<span id="an_4:2">4:2</span> Evodia formaner jeg, og Syntyke formaner
jeg til at være enige i Herren.

<span id="an_4:3">4:3</span> Ja, jeg beder også dig, min ægte Synzygus!
tag dig af dem; thi de have med mig stridt i Evangeliet, tillige med
Klemens og mine øvrige Medarbejdere, hvis Navne stå i Livets Bog.

<span id="an_4:4">4:4</span> Glæder eder i Herren altid; atter siger
jeg: glæder eder!

<span id="an_4:5">4:5</span> Eders milde Sind vorde kendt af alle
Mennesker! Herren er nær!

<span id="an_4:6">4:6</span> Værer ikke bekymrede for noget, men lader i
alle Ting eders Begæringer komme frem for Gud i Påkaldelse og Bøn med
Taksigelse;

<span id="an_4:7">4:7</span> og Guds Fred, som overgår al Forstand, skal
bevare eders Hjerter og eders Tanker i Kristus Jesus.

<span id="an_4:8">4:8</span> I øvrigt, Brødre! alt, hvad der er sandt,
hvad der er ærbart, hvad der er retfærdigt, hvad der er rent, hvad der
er elskeligt, hvad der har godt Lov, enhver Dyd og enhver Hæder: lægger
eder det på Sinde!

<span id="an_4:9">4:9</span> Hvad I både have lært og modtaget og hørt
og set på mig, dette skulle I gøre, og Fredens Gud skal være med eder.

<span id="an_4:10">4:10</span> Men jeg har højlig glædet mig i Herren
over, at I nu omsider ere komne til Kræfter, så at I kunne tænke på mit
Vel, hvorpå I også forhen tænkte, men I manglede Lejlighed.

<span id="an_4:11">4:11</span> Dette siger jeg ikke af Trang; thi jeg
har lært at nøjes med det, jeg har.

<span id="an_4:12">4:12</span> Jeg forstår at være i ringe Kår, og jeg
forstår også at have Overflod; i alt og hvert er jeg indviet, både i at
mættes og i at hungre, både i at have Overflod og i at lide Savn.

<span id="an_4:13">4:13</span> Alt formår jeg i ham, som gør mig stærk.

<span id="an_4:14">4:14</span> Dog gjorde I vel i at tage Del i min
Trængsel.

<span id="an_4:15">4:15</span> Men I vide det også selv, Filippensere!
at i Evangeliets Begyndelse, da jeg drog ud fra Makedonien, var der
ingen Menighed, som havde Regning med mig over givet og modtaget, uden I
alene.

<span id="an_4:16">4:16</span> Thi endog i Thessalonika sendte I mig
både een og to Gange, hvad jeg havde nødig.

<span id="an_4:17">4:17</span> Ikke at jeg attrår Gaven, men jeg attrår
den Frugt, som bliver rigelig til eders Fordel.

<span id="an_4:18">4:18</span> Nu har jeg nok af alt og har Overflod;
jeg har fuldt op efter ved Epafroditus at have modtaget eders Gave, en
Vellugts-Duft, et velkomment Offer, velbehageligt for Gud.

<span id="an_4:19">4:19</span> Men min Gud skal efter sin Rigdom
fuldelig give eder alt, hvad I have nødig, i Herlighed i Kristus Jesus.

<span id="an_4:20">4:20</span> Men ham, vor Gud og Fader, være Æren i
Evigheders Evigheder! Amen.

<span id="an_4:21">4:21</span> Hilser hver hellig i Kristus Jesus.

<span id="an_4:22">4:22</span> De Brødre, som ere hos mig, hilse eder.
Alle de hellige hilse eder, men mest de af Kejserens Hus.

<span id="an_4:23">4:23</span> Den Herres Jesu Kristi Nåde være med
eders Ånd!

------------------------------------------------------------------------

[Next: Colossians](col)
