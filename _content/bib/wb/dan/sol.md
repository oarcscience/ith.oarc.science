[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ecc)  [Next](isa) 

------------------------------------------------------------------------

### Danish Bible: Song of Solomon

<span id="an_1:1">1:1</span> Salomos Højsang

<span id="an_1:2">1:2</span> Kys mig, giv mig Kys af din mund thi din
Kærlighed er bedre end Vin.

<span id="an_1:3">1:3</span> Lifligt dufter dine Salver, dit Navn er en
udgydt Salve, derfor har Kvinder dig kær.

<span id="an_1:4">1:4</span> Drag mig efter dig, kom, lad os løbe;
Kongen tog mig ind i sine Kamre. Vi vil juble og glæde os i dig, prise
din Hærlighed fremfor Vin. Med Rette har de dig kær.

<span id="an_1:5">1:5</span> Jeg er sort, dog yndig, Jerusalems Døtre,
som Kedars Telte, som Salmas Forhæng.

<span id="an_1:6">1:6</span> Se ej på mig, fordi jeg er sortladen, fordi
jeg er brændt af Solen. Min Moders Sønner vrededes på mig, til
Vingårdsvogterske satte de mig - min egen Vingård vogted jeg ikke.

<span id="an_1:7">1:7</span> Sig mig, du, som min Sjæl har kær, hvor du
vogter din Hjord, hvor du holder Hvil ved Middag. Thi hvi skal jeg gå
som en Landstryger ved dine Fællers Hjorde?

<span id="an_1:8">1:8</span> Såfremt du ikke ved det, du fagreste blandt
Kvinder, følg da kun Hjordens Spor og vogt dine Geder ved Hyrdernes
Boliger.

<span id="an_1:9">1:9</span> Ved Faraos Forspand ligner jeg dig, min
Veninde.

<span id="an_1:10">1:10</span> Dine Kinder er yndige med Snorene din
Hals med Kæderne.

<span id="an_1:11">1:11</span> Vi vil gøre dig Snore af Guld med Stænk
af Sølv.

<span id="an_1:12">1:12</span> Min Nardus spreder sin Duft, mens Kongen
er til Bords;

<span id="an_1:13">1:13</span> min Ven er mig en Myrrapose, der ligger
ved mit Bryst,

<span id="an_1:14">1:14</span> min Ven er mig en Koferklase fra En-Gedis
Vingårde.

<span id="an_1:15">1:15</span> Hvor du er fager, min Veninde, hvor du er
fager, dine Øjne er Duer!

<span id="an_1:16">1:16</span> Hvor du er fager, min Ven, ja dejlig er
du, vort Leje er grønt,

<span id="an_1:17">1:17</span> vor Boligs Bjælker er Cedre, Panelet
Cypresser!

<span id="an_2:1">2:1</span> Jeg er Sarons Rose, Dalenes Lilje

<span id="an_2:2">2:2</span> Som en Lilje midt iblandt Torne er min
Veninde blandt Piger.

<span id="an_2:3">2:3</span> Som et Æbletræ blandt Skovens Træer er min
Ven blandt unge Mænd. I hans Skygge har jeg Lyst til at sidde, hans
Frugt er sød for min Gane.

<span id="an_2:4">2:4</span> Til en Vinhal bragte han mig, hvor Mærket
over mig er Kærlighed.

<span id="an_2:5">2:5</span> Styrk mig med Rosinkager, kvæg mig med
Æbler, thi jeg er syg af Kærlighed.

<span id="an_2:6">2:6</span> Hans venstre er under mit Hoved, hans højre
tager mig i Favn.

<span id="an_2:7">2:7</span> Jeg besværger eder, Jerusalems Døtre, ved
Gazeller og Markens Hjorte: Gør ikke Kærligheden Uro, væk den ikke, før
den ønsker det selv!

<span id="an_2:8">2:8</span> Hør! Der er min Ven! Ja se, der kommer han
i Løb over Bjergene, i Spring over Højene.

<span id="an_2:9">2:9</span> Min Ven er som en Gazel, han er som den
unge Hjort. Se, nu står han alt bag vor Mur. Han ser gennem Vinduet,
kigger gennem Gitteret.

<span id="an_2:10">2:10</span> Min Ven stemmer i og siger så til mig:
Stå op, min Veninde, du fagre, kom!

<span id="an_2:11">2:11</span> Thi nu er Vinteren omme, Regntiden
svandt, for hen,

<span id="an_2:12">2:12</span> Blomster ses i Landet, Sangens Tid er
kommet, Turtelduens Kurren høres i vort Land;

<span id="an_2:13">2:13</span> Figentræets Småfrugter svulmer,
Vinstokken blomstrer, udspreder Duft. Stå op, min Veninde, du fagre,
kom,

<span id="an_2:14">2:14</span> min Due i Fjeldets Kløfter, i
Bjergvæggens Skjul! Lad mig skue din Skikkelse, høre din Røst, thi sød
er din Røst og din Skikkelse yndig.

<span id="an_2:15">2:15</span> Fang os de Ræve, de Ræve små,som hærger
Vinen, vor blomstrende Vin!

<span id="an_2:16">2:16</span> Min Ven er min, og jeg er hans,som vogter
blandt Liljer;

<span id="an_2:17">2:17</span> til Dagen svales og Skyggerne længes, kom
hid, min Ven, og vær som Gazellen, som den unge Hjort på duftende
Bjerge!

<span id="an_3:1">3:1</span> På mit Leje om Natten søgte Ham, som min
Sjæl har kær, jeg søgte, men fandt ham ikke.

<span id="an_3:2">3:2</span> "Så står jeg op og går om i Byen, om På
dens Gader og Torve og søger ham, som min Sjæl har kær. "Jeg søgte, men
fandt ham ikke.

<span id="an_3:3">3:3</span> Vægterne, som færdes i Byen, traf mig: "Så
I mon ham, som min Sjæl har kær?"

<span id="an_3:4">3:4</span> Knap var jeg kommet forbi dem, så fandt jeg
ham, som min Sjæl har kær; jeg greb ham og slap ham ikke, før jeg fik
ham ind i min Moders Hus, i hendes Kammer, som fødte mig.

<span id="an_3:5">3:5</span> Jeg besværger eder, Jerusalems Døtre, ved
Gazeller og Markens Hjorte: Gør ikke Kærligheden Uro, væk den ikke, før
den ønsker det selv!

<span id="an_3:6">3:6</span> Hvad er det, som kommer fra Ørkenen i
Støtter af Røg, omduftet af Myrra og Røgelse, alskens Vellugt?

<span id="an_3:7">3:7</span> Se, det er Salomos Bærestol, omgivet af
tresindstyve Helte, Israels Helte,

<span id="an_3:8">3:8</span> alle med Sværd i Hånd, oplærte til Krig,
hver med sit Sværd ved Lænd mod Nattens Rædsler.

<span id="an_3:9">3:9</span> Kong Salomo laved sig en Bærekarm af Træ
fra Libanon,

<span id="an_3:10">3:10</span> gjorde dens Støtter af Sølv, dens Arme af
Guld; i Midten er Ibenholt indlagt, Sædet er Purpur.

<span id="an_3:11">3:11</span> Jerusalems Døtre, gå ud og se på Kong
Salomo, på Kronen, hans Moder kroned ham med på hans Brudefærds Dag,
hans Hjertens Glædes Dag!

<span id="an_4:1">4:1</span> Hvor du er fager, min veninde, hvor er du
fager! Dine Øjne er Duer bag sløret, dit Hår som en Gedeflok bølgende
ned fra Gilead,

<span id="an_4:2">4:2</span> dine Tænder som en nyklippet Fåreflok, der
kommer fra Bad, som alle har Tvillinger, intet er uden Lam;

<span id="an_4:3">4:3</span> som en Purpursnor er dine Læber, yndig din
Mund, din Tinding som et bristet Granatæble bag ved dit Slør;

<span id="an_4:4">4:4</span> din Hals er som Davids Tårn, der er bygget
til Udkig, tusinde Skjolde hænger derpå, kun Helteskjolde;

<span id="an_4:5">4:5</span> dit Bryst som to Hjortekalve, Gazelle
tvillinger, der græsser blandt Liljer.

<span id="an_4:6">4:6</span> Til Dagen svales og Skyggerne længes, vil
jeg vandre til Myrrabjerget og Vellugtshøjen.

<span id="an_4:7">4:7</span> Du er fuldendt fager, min Veninde og uden
Lyde.

<span id="an_4:8">4:8</span> Kom med mig fra Libanon, Brud, kom med mig
fra Libanon, stig ned fra Amanas Tinde, fra Senirs og Hermons Tinde, fra
Løvers Huler, fra Panteres Bjerge!

<span id="an_4:9">4:9</span> Du har fanget mig, min Søster, min Brud, du
har fanget mig med et af dine Blikke, med en af din Halses Kæder.

<span id="an_4:10">4:10</span> Hvor herlig er din Kærlighed, min Søster,
min Brud, hvor din Kærlighed er god fremfor Vin, dine Salvers Duft
fremfor alskens Vellugt!

<span id="an_4:11">4:11</span> Dine Læber drypper af Sødme, min Brud,
under din Tunge er Honning og Mælk; dine Klæders Duft er som Libanons
Duft.

<span id="an_4:12">4:12</span> Min Søster, min Brud er en lukket Have,
en lukket Kilde, et Væld under Segl.

<span id="an_4:13">4:13</span> Dine Skud er en Lund af Granattræer med
kostelige Frugter, Kofer,

<span id="an_4:14">4:14</span> Nardus og Kalmus og Kanel og alle Slags
Vellugtstræer, Myrra og Safran og Aloe og alskens ypperlig Balsam.

<span id="an_4:15">4:15</span> Min Haves Væld er en Brønd med rindende
Vand og Strømme fra Libanon.

<span id="an_4:16">4:16</span> Nordenvind, vågn, Søndenvind kom, blæs
gennem min Have, så dens Vellugt spredes! Min Ven komme ind i sin Have
og nyde dens udsøgte Frugt!

<span id="an_5:1">5:1</span> Jeg kommer i min Have, min Søster, min
Brud, jeg plukker min Myrra og Balsam, jeg spiser min Honning og Saft,
jeg drikker min Vin og Mælk. Venner, spis og drik og berus jer i
Kærlighed!

<span id="an_5:2">5:2</span> Jeg sov, men mit hjerte våged; tys, da
banked min ven: "Luk op for mig, o Søster, min Veninde, min Due, min
rene, thi mit Hoved er fuldt af Dug, mine Lokker af Nattens Dråber."

<span id="an_5:3">5:3</span> Jeg har taget min Kjortel af, skal jeg
atter tage den på? Jeg har tvættet mine Fødder, skal jeg atter snavse
dem til?

<span id="an_5:4">5:4</span> Gennem Gluggen rakte min Ven sin Hånd, det
brusede stærkt i mit Indre.

<span id="an_5:5">5:5</span> Jeg stod op og åbned for min Ven; mine
Hænder drypped af Myrra, mine Fingre af flydende Myrra, da de rørte ved
Låsens Håndtag.

<span id="an_5:6">5:6</span> Så lukked jeg op for min Ven, men min Ven
var gået sin Vej. Jeg var ude af mig selv ved hans Ord. Jeg søgte, men
fandt ham ikke, kaldte, han svared mig ikke.

<span id="an_5:7">5:7</span> Vægterne, som færdes i Byen, traf mig, de
slog og såred mig; Murens Vægtere rev Kappen af mig.

<span id="an_5:8">5:8</span> Jeg besværger eder, Jerusalems Døtre:
Såfremt I finder min Ven, hvad skal I da sige til ham? At jeg er syg af
Kærlighed!

<span id="an_5:9">5:9</span> "Hvad Fortrin har da, din Ven, du fagreste,
blandt Kvinder? Hvad Fortrin har da din Ven, at du besværger os så?"

<span id="an_5:10">5:10</span> Min Ven er hvid og rød, herlig blandt
Titusinder,

<span id="an_5:11">5:11</span> hans Hoved er det fineste Guld, hans
Lokker er Ranker, sorte som Ravne,

<span id="an_5:12">5:12</span> hans Øjne som Duer ved rindende Bække,
badet i Mælk og siddende ved Strømme,

<span id="an_5:13">5:13</span> hans Kinder som Balsambede; Skabe med
Vellugt, hans Læber er Liljer, de drypper, af flydende Myrra,

<span id="an_5:14">5:14</span> hans Hænder er Stænger af Guld, fyldt med
Rubiner, hans Liv en Elfenbensplade, besat med Safirer,

<span id="an_5:15">5:15</span> hans Ben er Søjler af Marmor På Sokler af
Guld, hans Skikkelse som Libanon, herlig som Cedre,

<span id="an_5:16">5:16</span> hans Gane er Sødme, han er idel Ynde.
Sådan er min elskede, sådan min Ven, Jerusalems Døtre.

<span id="an_6:1">6:1</span> Hvor er din Ven gået hen, du fagreste
blandt Kvinder? Hvor har din ven vendt sig hen? Vi vil søge ham med dig.

<span id="an_6:2">6:2</span> Min Ven gik ned i sin Have, ti
lBalsambedene, for at vogte sin Hjord i Haverne og sanke Liljer.

<span id="an_6:3">6:3</span> Jeg er min Vens, og min Ven er min, han,
som vogter blandt Liljer.

<span id="an_6:4">6:4</span> Du er fager, min Veninde, som Tirza, yndig
som Jerusalem, frygtelig som Hære under Banner.

<span id="an_6:5">6:5</span> Vend dine Øjne fra mig, de forvirrer mig
så! Dit Hår er som en Gedeflok, bølgende ned fra Gilead.

<span id="an_6:6">6:6</span> dine Tænder som en Fåreflok, der kommer fra
Bad, som alle har Tvillinger, intet er uden Lam;

<span id="an_6:7">6:7</span> din Tinding er et bristet Granatæble bag
ved dit Slør.

<span id="an_6:8">6:8</span> Dronningernes Tal er tresindstyve,
Medhustruernes firsindstyve, på Terner er der ej Tal.

<span id="an_6:9">6:9</span> Men een er hun, min Due, min rene, hun, sin
Moders eneste, hun, sin Moders Kælebarn. Blev hun set af Piger, fik hun
Pris, af Dronninger og Medhustruer Hyldest.

<span id="an_6:10">6:10</span> Hvo er hun, der titter frem som
Morgenrøden, fager som Månen, skær som Solen, frygtelig som Hære under
Banner?

<span id="an_6:11">6:11</span> Jeg gik ned i Nøddehaven for at se, hvor
det grønnes i Dale for at se, om Vintræet skød, om Granattræet nu stod i
Blomst.

<span id="an_6:12">6:12</span> Før jeg vidste af det, satte min Sjæl mig
på mit ædle Folks Vogne.

<span id="an_6:13">6:13</span> Vend dig, vend dig, Sulamit, vend dig,
vend dig, så vi kan se dig!"Hvad vil I se på Sulamit, mens Sværddansen
trædes?"

<span id="an_7:1">7:1</span> Hvor skønne er dine Trin i Skoene, du
ædelbårne! Dine Hofters Runding er som Halsbånd, Kunstnerhånds Værk,

<span id="an_7:2">7:2</span> dit Skød som det runde Bæger, ej savne det
Vin, dit Liv som en Hvededynge, hegnet af Liljer;

<span id="an_7:3">7:3</span> dit Bryst som to Hjortekalve,
Gazelletvillinger,

<span id="an_7:4">7:4</span> din Hals som Elfenbenstårnet, dine Øjne som
Hesjbons damme ved Bat-Rabbims Port, din Næse som Libanons Tårn, der ser
mod Damaskus,

<span id="an_7:5">7:5</span> Hovedet på dig som Karmel, dit Hoveds
Lokker som Purpur; en Konge er fanget i Garnet.

<span id="an_7:6">7:6</span> Hvor er du fager og yndig, du elskede,
yndefulde!

<span id="an_7:7">7:7</span> Som Palmen, så er din Vækst, dit Bryst som
Klaser.

<span id="an_7:8">7:8</span> Jeg tænker: Jeg vil op i Palmen, gribe fat
i dens Stilke; dit Bryst skal være som Vinstokkens Klaser, din Næses
Ånde som Æbleduft,

<span id="an_7:9">7:9</span> din Gane som ædel Vin, der liflig flyder
ind i min Mund, glider over mine Læber og Tænder.

<span id="an_7:10">7:10</span> Jeg er min Vens, og til mig står hans
Attrå.

<span id="an_7:11">7:11</span> Kom min Ven, vi vil ud på Landet, blive i
Landsbyer Natten over;

<span id="an_7:12">7:12</span> Vingårde søger vi årle, vi ser, om
Vinstokken skyder, om Knopperne åbnes, Granattræet blomstrer. Der giver
jeg dig min Kærlighed.

<span id="an_7:13">7:13</span> Kærlighedsæblerne dufter, for vor Dør er
al Slags Frugt, ny og gammel tillige; til dig, min Ven, har jeg gemt
dem.

<span id="an_8:1">8:1</span> Oh, var du min broder, som died min moders
bryst! Jeg kyssed dig derude, når vi mødtes, og blev ikke agtet ringe,

<span id="an_8:2">8:2</span> tog dig ind i min Moders hus, i min moders
kamre, gav dig krydret vin at drikke, Granatæblers Most.

<span id="an_8:3">8:3</span> Hans venstre under mit hoved, hans højre
tager mig i favn.

<span id="an_8:4">8:4</span> Jeg besværger eder, Jerusalems Døtre: Gør
ikke Kærligheden Uro, væk den ikke før den ønsker det selv!

<span id="an_8:5">8:5</span> Hvem er hun, der kommer fra Ørkenen,
støttet til sin ven? "Under Æbletræet vækked jeg dig; der nedkom din
moder med dig, der nedkom hun, som dig fødte."

<span id="an_8:6">8:6</span> Læg mig som en seglring om dit hjerte, som
et Armbånd om din Arm! Thi Kærlighed er stærk som døden, Nidkærhed hård
som Dødsriget; i dens gløder er Brændende Glød, dens lue er HERRENS Lue.

<span id="an_8:7">8:7</span> Mange Vande kan ikke slukke den, Strømme
skylle den bort. Gav nogen alt Gods i sit Hus for Kærlighed, Hvem vilde
agte ham ringe?

<span id="an_8:8">8:8</span> Vi har en lille Søster, som endnu ej har
bryster; hvad gør vi med med vor Søster, den dag hun får en Bejler?

<span id="an_8:9">8:9</span> Er hun en Mur, så bygger vi en krone af
sølv derpå, men er hun en Dør, så spærrer vi den med Cederplanke.

<span id="an_8:10">8:10</span> Jeg er en Mur, Mine Bryster Tårne. Da
blev jeg i hans Øjne som en, der finder Fred.

<span id="an_8:11">8:11</span> Salomo havde en Vingård i Ba'al-Hamon,
til vogtere gav han den Vingård; hver kunne tjene tusind sekel Sølv på
dens Frugt.

<span id="an_8:12">8:12</span> Jeg har for mig selv min Vingård; de
tusinde, Salomo, er dine, to hundrede deres, som vogter dens Frugt.

<span id="an_8:13">8:13</span> Du, som bor i Haverne, Vennerne lytter,
lad mig høre din røst!

<span id="an_8:14">8:14</span> Fly, min Ven, og vær som en Gazel, som
den unge Hjort på Balsambjerge!

------------------------------------------------------------------------

[Next: Isaiah](isa)
