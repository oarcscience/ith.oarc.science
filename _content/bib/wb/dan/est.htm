<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Esther</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="neh.htm">Previous</A>&nbsp;
<A HREF="job.htm">Next</A>&nbsp;
</CENTER>
<HR>
</p> <h3 align="center" align="center">Danish Bible: Esther</h3> 
<p><A NAME="an_1:1">1:1</A>&nbsp;I Ahasverus's Dage - den Ahasverus, der herskede over Landene fra Indien til &#198;tiopien, 127 Lande -</p> 
<p><A NAME="an_1:2">1:2</A>&nbsp;i hine Dage, da Kong Ahasverus sad p&#229; sin Kongetrone i Borgen Susan, tildrog der sig f&#248;lgende.</p> 
<p><A NAME="an_1:3">1:3</A>&nbsp;I sit tredje Regerings&#229;r gjorde han et G&#230;stebud for alle sine Fyrster og sine Folk; Persiens og Mediens ypperste H&#230;rf&#248;rere og Landsdelenes Fyrster var hans G&#230;ster,</p> 
<p><A NAME="an_1:4">1:4</A>&nbsp;og han udfoldede sin kongelige Herligheds Rigdom og sin Magts Glans og Pragt for dem i mange Dage, 180 Dage.</p> 
<p><A NAME="an_1:5">1:5</A>&nbsp;Og da disse Dage var omme, gjorde Kongen for hele Folket i Borgen Susan, fra den h&#248;jeste til den laveste, et syv Dages G&#230;stebud p&#229; den &#229;bne Plads foran Parken ved Kongeborgen.</p> 
<p><A NAME="an_1:6">1:6</A>&nbsp;Hvidt Linned og violet Purpur var med Snore af fint Linned og r&#248;dt Purpur h&#230;ngt op p&#229; S&#248;lvst&#230;nger og Marmors&#248;jler, og Guld- og S&#248;lvdivaner stod p&#229; et Gulv, der var indlagt med broget og hvidt Marmor, Perlemor og sorte Sten.</p> 
<p><A NAME="an_1:7">1:7</A>&nbsp;Drikkene sk&#230;nkedes i Guldb&#230;gre, alle forskellige, og der var kongelig Vin i store M&#229;der p&#229; &#230;gte Fyrstevis;</p> 
<p><A NAME="an_1:8">1:8</A>&nbsp;og ved Drikkelaget gjaldt den Regel, at man ikke n&#248;dte nogen; thi Kongen havde p&#229;lagt alle sine Hovmestre at lade enhver om, hvor meget han vilde have.</p> 
<p><A NAME="an_1:9">1:9</A>&nbsp;Ogs&#229; Dronning Vasjti gjorde et G&#230;stebud for Kvinderne i Kong Ahasverus's Kongeborg.</p> 
<p><A NAME="an_1:10">1:10</A>&nbsp;Da Kongen den syvende Dag var opr&#248;mt af Vinen, b&#248;d han Mehuman, Bizta, Harbona, Bigta, Abagta, Zetar og Karkas, de syv Hofm&#230;nd, som stod i Kong Ahasverus's Tjeneste,</p> 
<p><A NAME="an_1:11">1:11</A>&nbsp;at f&#248;re Dronning Vasjti, prydet med det kongelige Diadem, frem for Kongen, for at han kunde vise Folkene og Fyrsterne hendes Dejlighed. Thi hun var meget smuk.</p> 
<p><A NAME="an_1:12">1:12</A>&nbsp;Men bronning Vasjti v&#230;grede sig ved at komme p&#229; Kongens Bud, som Hofm&#230;ndene overbragte. Da blev Kongen harmfuld, og Vreden blussede op i ham.</p> 
<p><A NAME="an_1:13">1:13</A>&nbsp;Og Kongen spurgte de vise, som kendte til Tidernes Tydning - thi Kongens Ord blev efter Skik og Brug forelagt alle de lov- og retskyndige,</p> 
<p><A NAME="an_1:14">1:14</A>&nbsp;og de, der stod ham n&#230;rmest, var Karsjena, Sjetar, Admata, Tarsjisj, Meres, Marsena og Memukan, de syv persiske og mediske Fyrster, som s&#229; Kongens &#197;syn og havde den &#248;verste Magt i Riget:</p> 
<p><A NAME="an_1:15">1:15</A>&nbsp;Hvad skal der efter Loven g&#248;res ved Dronning Vasjti, fordi hun ikke adl&#248;d den Befaling, Kong Ahasverus gav hende ved Hofm&#230;ndene?</p> 
<p><A NAME="an_1:16">1:16</A>&nbsp;Da sagde Memukan i Kongens og Fyrsternes P&#229;h&#248;r: "Dronning Vasjti har ikke alene forbrudt sig imod Kongen, men ogs&#229; imod alle Fyrster og alle Folk i alle Kong Ahasverus's Lande;</p> 
<p><A NAME="an_1:17">1:17</A>&nbsp;thi Dronningens Opf&#248;rsel vil rygtes blandt alle Kvinderne, og F&#248;lgen bliver, at de viser deres M&#230;nd Ringeagt, n&#229;r det hedder sig: Kong Ahasverus b&#248;d, at man skulde f&#248;re Dronning Vasjti til ham, men hun kom ikke!</p> 
<p><A NAME="an_1:18">1:18</A>&nbsp;Og s&#229; snart de h&#248;rer om Dronningens Adf&#230;rd, lader Persiens og Mediens Fyrstinder alle Kongens Fyrster det h&#248;re; deraf kan der kun komme Ringeagt og Vrede.</p> 
<p><A NAME="an_1:19">1:19</A>&nbsp;Hvis Kongen synes, s&#229; lade han udg&#229; et kongeligt Bud, som skal optegnes i Persiens og Mediens Love og v&#230;re uigenkaldeligt, om at Vasjti aldrig mere m&#229; vise sig for Kong Ahasverus; og Kongen skal give hendes kongelige V&#230;rdighed til en anden, som er bedre end hun.</p> 
<p><A NAME="an_1:20">1:20</A>&nbsp;N&#229;r s&#229; den Forordning, kongen lader udg&#229;, bliver kendt i hele hans Rige - thi det er stort - da vil alle Kvinderne, b&#229;de h&#248;je og lave, vise deres M&#230;nd Agtelse.</p> 
<p><A NAME="an_1:21">1:21</A>&nbsp;Det Forslag var godt i Kongens og Fyrsternes &#216;jne, og Kongen fulgte Memukans Forslag.</p> 
<p><A NAME="an_1:22">1:22</A>&nbsp;Han sendte Skrivelser til alle Kongens Lande, til hver Landsdel med dens egen Skrift og til hvert Folk p&#229; dets eget Sprog, om at hver Mand skulde v&#230;re Herre i sit eget Hus og tale sit Folks Sprog.</p> 
<p><A NAME="an_2:1">2:1</A>&nbsp;Men da der var g&#229;et nogen Tid, og Kong Ahasverus's Vrede havde lagt sig, kom han til at t&#230;nke p&#229; Vasjti, og hvad hun havde gjort, og hvad der var besluttet om hende.</p> 
<p><A NAME="an_2:2">2:2</A>&nbsp;Da sagde Kongens Folk, der gik ham til H&#229;nde: Man b&#248;r s&#248;ge efter unge, smukke Jomfruer til Kongen;</p> 
<p><A NAME="an_2:3">2:3</A>&nbsp;og Kongen b&#248;r overdrage Folk i alle sit Riges Dele det Hverv at samle alle unge, smukke Jomfruer og sende dem til Fruerstuen i Borgen Susan og der lade dem stille under Opsyn af Kongens Hofmand Hegaj, som vogter Kvinderne; lad dem s&#229; gennemg&#229; Sk&#248;nhedsplejen,</p> 
<p><A NAME="an_2:4">2:4</A>&nbsp;og den unge Pige, Kongen synes om, skal v&#230;re Dronning i Vasjtis Sted. Det Forslag var godt i Hongens &#216;jne, og han gjorde derefter.</p> 
<p><A NAME="an_2:5">2:5</A>&nbsp;Nu var der i Borgen Susao en j&#248;disk Mand ved Navn Mordokaj, en S&#248;n af Ja'ir, en S&#248;n af Sjim'i, en S&#248;n af Kisj, en Benjaminit,</p> 
<p><A NAME="an_2:6">2:6</A>&nbsp;som var f&#248;rt bort fra Jerusalem blandt de Fanger, Kong Nebukadnezar af Babel bortf&#248;rte sammen med Kong Jekonja af Juda.</p> 
<p><A NAME="an_2:7">2:7</A>&nbsp;Han var Plejefader for Hadassa - det er Ester - hans Farbroders Datter; thi hun havde hverken Fader eller Moder. Den unge Pige havde en smuk Skikkelse og s&#229; godt ud; og efter hendes For&#230;ldres D&#248;d havde Mordokaj taget hende til sig i Datters Sted.</p> 
<p><A NAME="an_2:8">2:8</A>&nbsp;Da nu Kongens Befaling og Bud blev kendt, og mange unge Piger samledes i Borgen Susan, hvor de stilledes under Opsyn af Hegaj, blev ogs&#229; Ester bragt til Kongens Hus og stillet under Opsyn af Hegaj, som vogtede Kvinderne.</p> 
<p><A NAME="an_2:9">2:9</A>&nbsp;Pigen tiltalte ham og vandt hans Yndest, og s&#229; hurtigt som muligt lod han Sk&#248;nhedsplejen foretage p&#229; hende og gav hende den Kost, hun skulde have, og stillede tillige de syv dertil udsete Piger fra Kongens Hus til hendes Tjeneste; og han lod hende og Pigerne flytte til den bedste Del af Fruerstuen.</p> 
<p><A NAME="an_2:10">2:10</A>&nbsp;Ester r&#248;bede imidlertid ikke sit Folk og sin Sl&#230;gt, thi det havde Mordokaj forbudt hende.</p> 
<p><A NAME="an_2:11">2:11</A>&nbsp;Og Mordokaj gik Dag efter Dag frem og tilbage foran Fruerstuens G&#229;rd for at f&#229; at vide, hvorledes Ester havde det, og hvorledes det gik hende.</p> 
<p><A NAME="an_2:12">2:12</A>&nbsp;Nu var det s&#229;ledes, at n&#229;r en af de unge Pigers Tid til at g&#229; ind til Kong Ahasverus kom, efter at hun i tolv M&#229;neder var behandlet efter Forskriften for Kvinderne s&#229;lang Tid tog nemlig Sk&#248;nhedsplejen; seks M&#229;neder blev de behandlet med Myrraolie og andre seks M&#229;neder med vellugtende Stoffer og de andre Sk&#248;nhedsmidler, som bruges af Kvinder</p> 
<p><A NAME="an_2:13">2:13</A>&nbsp;n&#229;r s&#229; den unge Pige gik ind til Kongen, gav man hende alt, hvad hun bad om, med fra Fruerstuen til Kongens Hus.</p> 
<p><A NAME="an_2:14">2:14</A>&nbsp;Hun gik da derind om Aftenen, og n&#230;ste Morgen vendte hun tilbage og kom s&#229; ind i den anden Fruerstue og blev stillet under Opsyn af Sja'asjgaz, den kongelige Hofmand, som vogtede Medhustruerne; s&#229; kom hun ikke mere til Kongen, medmindre Kongen havde syntes s&#230;rlig godt om hende og hun udtrykkelig blev kaldt til ham.</p> 
<p><A NAME="an_2:15">2:15</A>&nbsp;Da nu Tiden kom til, at Ester, en Datter af Abihajil, der var Farbroder til Mordokaj, som havde taget hende til sig i Datters Sted, skulde g&#229; ind til Kongen, kr&#230;vede hun ikke andet, end hvad Hegaj, den kongelige Hofmand, som vogtede Kvinderne, r&#229;dede til. Og Ester vandt Yndest hos alle, som s&#229; hende.</p> 
<p><A NAME="an_2:16">2:16</A>&nbsp;S&#229; blev Ester hentet til Kong Ahasverus i hans kongelige Palads i den tiende M&#229;ned, det er Tebet M&#229;ned, i hans syvende Regerings&#229;r.</p> 
<p><A NAME="an_2:17">2:17</A>&nbsp;Og Kongen fik Ester k&#230;rere end alle de andre Kvinder, og hun vandt hans Yndest og Gunst mere end alle de andre Jomfruer. Og han satte et kongeligt Diadem p&#229; hendes Hoved og gjorde hende til Dronning i Vasjtis Sted.</p> 
<p><A NAME="an_2:18">2:18</A>&nbsp;Derp&#229; gjorde Kongen et stort G&#230;stebud for alle sine Fyrster og Folk til &#198;re for Ester, og han eftergav Straf i sine Lande og uddelte Gaver, som det s&#248;mmede sig en Konge.</p> 
<p><A NAME="an_2:19">2:19</A>&nbsp;Da Mordokaj engang sad i Kongens Port -</p> 
<p><A NAME="an_2:20">2:20</A>&nbsp;Ester havde, som Mordokaj havde p&#229;lagt hende, intet r&#248;bet om sin Sl&#230;gt og sit Folk; thi Ester gjorde, hvad Mordokaj sagde, som hun havde gjort, da hun var i Pleje hos ham</p> 
<p><A NAME="an_2:21">2:21</A>&nbsp;som Mordokaj ved den Tid engang sad i Kongens Port, blev Bigtan og Teresj, to kongelige Hofm&#230;nd, der h&#248;rte til D&#248;rvogterne, vrede p&#229; Kong Ahasverus og s&#248;gte Lejlighed til at l&#230;gge H&#229;nd p&#229; ham.</p> 
<p><A NAME="an_2:22">2:22</A>&nbsp;Det fik Mordokaj at vide og meddelte Dronning Ester det; og Ester sagde det til Kongen fra Mordokaj.</p> 
<p><A NAME="an_2:23">2:23</A>&nbsp;Sagen blev unders&#248;gt, og da den havde sin Rigtighed, blev de begge h&#230;ngt i en Galge. Det blev optegnet i Kr&#248;niken i Kongens P&#229;syn.</p> 
<p><A NAME="an_3:1">3:1</A>&nbsp;Nogen Tid efter gav Kong Ahasverus Agagiten Haman, Hammedatas S&#248;n, en h&#248;j Stilling og udm&#230;rkede ham og gav ham Fors&#230;det blandt alle Fyrsterne, som var hos ham.</p> 
<p><A NAME="an_3:2">3:2</A>&nbsp;Og alle Kongens Tjenere, som var i Kongens Port, faldt p&#229; Kn&#230; og kastede sig til Jorden for Haman, thi den &#198;re havde Kongen p&#229;budt at vise ham. Men Mordokaj faldt ikke p&#229; Kn&#230; og kastede sig ikke til Jorden.</p> 
<p><A NAME="an_3:3">3:3</A>&nbsp;Kongens Tjenere, som var i Kongens Port, sagde da til Mordokaj: "Hvorfor overtr&#230;der du Kongens Bud?"</p> 
<p><A NAME="an_3:4">3:4</A>&nbsp;Og da de havde sagt det til ham flere Dage i Tr&#230;k, uden at han &#230;nsede det, meldte de Haman det for at se, om Mordokajs Ord vilde blive taget for gyldige; thi han havde gjort g&#230;ldende over for dem, at han var J&#248;de.</p> 
<p><A NAME="an_3:5">3:5</A>&nbsp;Da nu Haman s&#229;, at Mordokaj hverken faldt p&#229; Kn&#230; eller kastede sig til Jorden for ham, blev han s&#229;re opbragt.</p> 
<p><A NAME="an_3:6">3:6</A>&nbsp;Og da det blev fortalt ham, hvilket Folk Mordokaj tilh&#248;rte, var han ikke tilfreds med kun at l&#230;gge H&#229;nd p&#229; Mordokaj, men satte sig til M&#229;l at f&#229; alle J&#248;derne i hele Ahasverus's Rige udryddet, fordi det var Mordokajs Folk.</p> 
<p><A NAME="an_3:7">3:7</A>&nbsp;I den f&#248;rste M&#229;ned, det er Nisan M&#229;ned, i Kong Ahasverus's tolvte Regerings&#229;r kastede man i Hamans P&#229;syn Pur, det er Lod, om hver enkelt Dag og hver enkelt M&#229;ned, og Loddet traf den trettende Dag i den tolvte M&#229;ned, det er Adar M&#229;ned.</p> 
<p><A NAME="an_3:8">3:8</A>&nbsp;Haman sagde derp&#229; til Kong Ahasverus: Der findes et Folk, som bor spredt og lever for sig selv iblandt Folkene i alle dit Riges Dele; deres Love er anderledes end alle andre Folks, og Kongens Love holder de ikke. Derfor er det ikke Kongen v&#230;rdigt at lade dem v&#230;re i Fred.</p> 
<p><A NAME="an_3:9">3:9</A>&nbsp;Hvis Kongen synes, lad der s&#229; udg&#229; skriftlig Befaling til at udrydde dem; jeg vil da kunne tilveje Embedsm&#230;ndene 10.000 Talenter S&#248;lv til at l&#230;gge i Kongens Skatkamre.</p> 
<p><A NAME="an_3:10">3:10</A>&nbsp;Da tog Kongen Seglringen at sin H&#229;nd og gav den til Agagiten Haman, Hammedatas S&#248;n, J&#248;dernes Fjende,</p> 
<p><A NAME="an_3:11">3:11</A>&nbsp;og Kongen sagde til Haman: "S&#248;lvet skal tilh&#248;re dig, og med Folket kan du g&#248;re, hvad du finder for godt!"</p> 
<p><A NAME="an_3:12">3:12</A>&nbsp;Kongens Skrivere blev s&#229; tilkaldt den trettende Dag i den f&#248;rste M&#229;ned; og ganske som Haman b&#248;d, affattedes Skrivelser til de kongelige Satraper og Statholdere over hver enkelt Laodsdel og til hvert enkelt Folks Fyrster, til hver Landsdel med dens egen Skrift og til hvert Folk p&#229; dets eget Sprog. I Kong Ahasverus's Navn blev de skrevet, og de forsegledes med Kongens Seglring.</p> 
<p><A NAME="an_3:13">3:13</A>&nbsp;Skrivelser sendtes s&#229; ved Ilbud ud i alle Kongens Lande med Befaling til at udrydde, ihjelsl&#229; og tilintetg&#248;re alle J&#248;der, unge og gamle, B&#248;rn og Kvinder, p&#229; een Dag, den trettende Dag i den tolvte M&#229;ned, det er Adar M&#229;ned, og at prisgive deres Ejendele.</p> 
<p><A NAME="an_3:14">3:14</A>&nbsp;En Afskrift af Skrivelsen, der skulde udstedes som Forordning i alle Rigets Dele, blev kundgjort for alle Folkene, for at de kunde v&#230;re rede til den Dag.</p> 
<p><A NAME="an_3:15">3:15</A>&nbsp;Ilbudene skyndte sig af Sted p&#229; Kongens Bud, s&#229; snart Forordningen var udg&#229;et i Borgen Susan. Kongen og Haman satte sig s&#229; til at drikke; men Byen Susan var r&#230;dselsslagen.</p> 
<p><A NAME="an_4:1">4:1</A>&nbsp;Da Mordokaj fik at vide alt, hvad der var sket, s&#248;nderrev han sine Kl&#230;der, kl&#230;dte sig i S&#230;k og Aske og gik ud i Byen og udst&#248;dte h&#248;je Ver&#229;b;</p> 
<p><A NAME="an_4:2">4:2</A>&nbsp;og han kom hen p&#229; Pladsen foran Kongens Port, men heller ikke l&#230;ngere, fordi det ikke var tilladt at g&#229; ind i Kongens Port, n&#229;r man var kl&#230;dt i S&#230;k.</p> 
<p><A NAME="an_4:3">4:3</A>&nbsp;Og i hver eneste Landsdel, overalt, hvor Kongens Bud og Forordning n&#229;ede hen, var der blandt J&#248;derne stor Sorg og Faste, Gr&#229;d og Klage, og mange af dem redte sig et Leje af S&#230;k og Aske.</p> 
<p><A NAME="an_4:4">4:4</A>&nbsp;Da nu Esters Piger og Hofm&#230;nd kom og fortalte hende det, grebes Dronningen af heftig Smerte; og hun sendte Kl&#230;der ud til Mordokaj, for at man skulde give ham dem p&#229; og tage S&#248;rgekl&#230;derne af ham; men han tog ikke imod dem.</p> 
<p><A NAME="an_4:5">4:5</A>&nbsp;Da lod Ester Hatak, en af Kongens Hofm&#230;nd, som han havde stillet til hendes Tjeneste, kalde, og sendte ham til Mordokaj for at f&#229; at vide, hvad det skulde betyde, og hvad Grunden var dertil.</p> 
<p><A NAME="an_4:6">4:6</A>&nbsp;Da Hatak kom ud til Mordokaj p&#229; Byens Torv foran Kongens Port,</p> 
<p><A NAME="an_4:7">4:7</A>&nbsp;fortalte Mordokaj ham alt, hvad der var h&#230;ndt ham, og opgav ham n&#248;je, hvor meget S&#248;lv Haman havde lovet at tilveje Kongens Skatkamre for at f&#229; Lov til at tilintetg&#248;re J&#248;derne.</p> 
<p><A NAME="an_4:8">4:8</A>&nbsp;Desuden gav han ham en Afskrift af Skrivelsen med den den i Susan udg&#229;ede Forordning om at udrydde dem, for at han skulde vise Ester den og tilkendegive hende det og p&#229;l&#230;gge hende at g&#229; ind til Kongen og bede ham om N&#229;de og g&#229; i Forb&#248;n hos ham for sit Folk.</p> 
<p><A NAME="an_4:9">4:9</A>&nbsp;Halak gik s&#229; ind og lod Ester vide, hvad Mordokaj havde sagt.</p> 
<p><A NAME="an_4:10">4:10</A>&nbsp;Men Ester sendte Halak til Mordokaj med f&#248;lgende Svar:</p> 
<p><A NAME="an_4:11">4:11</A>&nbsp;Alle Kongens Tjenere og Folkene i Kongeos Lande ved, at der for enhver, Mand eller Kvinde, som ukaldet g&#229;r ind til Kongen i den inderste G&#229;rd, kun g&#230;lder een Lov, den, at han skal lide D&#248;den, medmindre Kongen r&#230;kker sit gyldne Septer ud imod ham; i s&#229; Fald beholder han Livet. Men jeg har nu i tredive Dage ikke v&#230;ret kaldt til Kongen!</p> 
<p><A NAME="an_4:12">4:12</A>&nbsp;Da han havde meddelt Mordokaj Esters Ord,</p> 
<p><A NAME="an_4:13">4:13</A>&nbsp;b&#248;d Mordokaj ham svare Ester: "Tro ikke, at du alene af alle J&#248;der skal undslippe, fordi du er i Kongens Hus!</p> 
<p><A NAME="an_4:14">4:14</A>&nbsp;Nej, dersom du virkelig tier ved denne Lejlighed, s&#229; kommer der andetsteds fra Hj&#230;lp og Redning til J&#248;derne; men du og din Sl&#230;gt skal omkomme. Hvem ved, om det ikke netop er for sligt Tilf&#230;ldes Skyld, at du er kommet til kongelig V&#230;rdighed!</p> 
<p><A NAME="an_4:15">4:15</A>&nbsp;Da sendte Ester Mordokaj det Svar:</p> 
<p><A NAME="an_4:16">4:16</A>&nbsp;G&#229; hen og kald alle Susans J&#248;der sammen og hold Faste for mig, s&#229;ledes at I hverken spiser eller drikker Dag eller Nat i tre D&#248;gn; p&#229; samme M&#229;de vil ogs&#229; jeg og mine Terner faste; og derefter vil jeg g&#229; ind til Kongen, sk&#248;nt det er imod Loven; skal jeg omkomme, s&#229; lad mig da omkomme!</p> 
<p><A NAME="an_4:17">4:17</A>&nbsp;S&#229; gik Mordokaj hen og gjorde ganske som Ester havde p&#229;lagt ham.</p> 
<p><A NAME="an_5:1">5:1</A>&nbsp;Den tredje Dag if&#248;rte Ester sig det kongelige Skrud og tr&#229;dte ind i den indre G&#229;rd til Kongens Palads, foran Kongens Palads, medens Kongen sad p&#229; sin Kongetrone i det kongelige Palads ud imod Indgangen.</p> 
<p><A NAME="an_5:2">5:2</A>&nbsp;Da Kongen s&#229; Dronning Ester st&#229; i G&#229;rden, fandt hun N&#229;de for hans &#216;jne, og Kongen rakte det gyldne Scepter, som han havde i H&#229;nden, ud imod Ester. Da tr&#229;dte Ester hen og r&#248;rte ved Spidsen af Scepteret;</p> 
<p><A NAME="an_5:3">5:3</A>&nbsp;og Kongen sagde til hende: "Hvad fattes dig, Dronning Ester, og hvad er dit &#216;nske? Om det s&#229; er Halvdelen af Riget, skal du f&#229; det!</p> 
<p><A NAME="an_5:4">5:4</A>&nbsp;Ester svarede: "Hvis Kongen synes, vil jeg bede Kongen og Haman om i Dag at komme til et G&#230;stebud, jeg har gjort rede for ham."</p> 
<p><A NAME="an_5:5">5:5</A>&nbsp;Da sagde Kongen: Send hurtigt Bud efter Haman, for at Esters &#216;nske kan blive opfyldt!" S&#229; kom Haman og Kongen til det G&#230;stebud, Ester havde gjort rede,</p> 
<p><A NAME="an_5:6">5:6</A>&nbsp;og da de sad ved Vinen, sagde Kongen til Ester: Hvad er din B&#248;n? Du skal f&#229; den opfyldt. Og hvad er dit &#216;nske? Om det s&#229; er Halvdelen af Riget, skal det tilst&#229;s dig!</p> 
<p><A NAME="an_5:7">5:7</A>&nbsp;Ester svarede: "Min B&#248;n og mit &#216;nske er</p> 
<p><A NAME="an_5:8">5:8</A>&nbsp;hvis jeg har fundet N&#229;de for Kongens &#216;jne, og hvis det synes Kongen ret at opfylde min B&#248;n og tilst&#229; mig mit &#216;nske, s&#229; komme Kongen og Haman til et G&#230;stebud, jeg vil g&#248;re rede for dem. I Morgen vil jeg da g&#248;re, som Kongen siger!"</p> 
<p><A NAME="an_5:9">5:9</A>&nbsp;Haman gik glad og vel til Mode derfra den Dag. Men da Haman s&#229; Mordokaj i Kongens Port, og han hverken rejste sig op eller r&#248;rte sig af Pletten for ham, opfyldtes han af Vrede mod Mordokaj.</p> 
<p><A NAME="an_5:10">5:10</A>&nbsp;Dog tvang han sig; men da han var kommet hjem, sendte han Bud efter sine Venner og sin Hustru Zeresj;</p> 
<p><A NAME="an_5:11">5:11</A>&nbsp;og Haman talte til dem om sin overv&#230;ttes Rigdom og sine mange S&#248;nner og om al den &#198;re, Kongen havde vist ham, og hvorledes han havde udm&#230;rket ham frem for Fyrsterne og Kongens Folk.</p> 
<p><A NAME="an_5:12">5:12</A>&nbsp;Og Haman sagde: Dronning Ester lod heller ikke andre end mig komme med Kongen til det G&#230;stebud, hun havde gjoet rede; og jeg er ogs&#229; indbudt af hende til i Morgen sammen med Kongen.</p> 
<p><A NAME="an_5:13">5:13</A>&nbsp;Men alt det er mig ikke nok, s&#229; l&#230;nge jeg ser denne J&#248;de Mordokaj sidde i Kongens Port."</p> 
<p><A NAME="an_5:14">5:14</A>&nbsp;Da sagde hans Hustru Zeresj og alle hans Venner til ham: "Lad en Galge rejse, halvtredsindstyve Alen h&#248;j, og bed i Morgen tidlig Kongen om, at Mordokaj m&#229; blive h&#230;ngt i den; s&#229; kan du g&#229; glad til G&#230;stebudet med Kongen. Det vandt Hamans Bifald, og han lod Galgen rejse.</p> 
<p><A NAME="an_6:1">6:1</A>&nbsp;Samme Nat veg S&#248;vnen fra Kongen. Da b&#248;d han, at man skulde hente Kr&#248;niken, i hvilken mindev&#230;rdige Tildragelser var optegnet, og man l&#230;ste op for Kongen af den.</p> 
<p><A NAME="an_6:2">6:2</A>&nbsp;Man fandt da optegnet, hvorledes Mordokaj havde meldt, at Bigtana og Teresj, to kongelige Hofm&#230;nd, der h&#248;rte til D&#248;rvogterne, havde s&#248;gt Lejlighed til at l&#230;gge H&#229;nd p&#229; Kong Ahasverus.</p> 
<p><A NAME="an_6:3">6:3</A>&nbsp;Kongen spurgte da: "Hvilken &#198;re og Udm&#230;rkelse er der vist Mordokaj til Geng&#230;ld?" Kongens Folk, som gik ham til H&#229;nde, svarede: "Der er ingen &#198;re vist ham."</p> 
<p><A NAME="an_6:4">6:4</A>&nbsp;S&#229; spurgte Kongen: Hvem er ude i G&#229;rden? Haman var netop kommet ind i den ydre G&#229;rd til Kongens Palads for at bede Kongen om, at Mordokaj m&#229;tte blive h&#230;ngt i den Galge, han havde rejst til ham.</p> 
<p><A NAME="an_6:5">6:5</A>&nbsp;Kongens Folk svarede ham: "Det er Haman, der st&#229;r ude i G&#229;rden." Da sagde Kongen: "Lad ham komme ind!"</p> 
<p><A NAME="an_6:6">6:6</A>&nbsp;Da Haman var kommet ind; sagde Kongen til ham: "Hvad g&#248;r man ved den Mand, Kongen &#248;nsker at h&#230;dre?" Haman t&#230;nkte ved sig selv: "Hvem andre end mig skulde Kongen &#248;nske at h&#230;dre?"</p> 
<p><A NAME="an_6:7">6:7</A>&nbsp;Derfor svarede Haman Kongen: "Hvis Kongen &#248;nsker at h&#230;dre en Mand,</p> 
<p><A NAME="an_6:8">6:8</A>&nbsp;skal man lade hente en kongelig Kl&#230;dning, som Kongen selv har b&#229;ret, og en Hest, som Kongen selv har redet, og p&#229; hvis Hoved der er sat en kongelig Krone,</p> 
<p><A NAME="an_6:9">6:9</A>&nbsp;og man skal overgive Kl&#230;dningen og Hesten til en af Kongens ypperste Fyrster og give den Mand, Kongen &#248;nsker at h&#230;dre, Kl&#230;dningen p&#229; og f&#248;re ham p&#229; Hesten over Byens Torv og r&#229;be foran ham: S&#229;ledes g&#248;r man ved den Mand, Kongen &#248;nsker at h&#230;dre!</p> 
<p><A NAME="an_6:10">6:10</A>&nbsp;Da sagde Kongen til Haman: "Skynd dig at hente Kl&#230;dningen og Hesten, som du sagde, og g&#248;r s&#229;ledes ved J&#248;den Mordokaj, som sidder i den kongelige Port! Undlad intet af, hvad du sagde!</p> 
<p><A NAME="an_6:11">6:11</A>&nbsp;S&#229; hentede Haman Kl&#230;dningen og Hesten, gav Mordokaj Kl&#230;dningen p&#229;'og f&#248;rte ham p&#229; Hesten over Byens Torv og r&#229;bte foran ham: S&#229;ledes g&#248;r man ved den Mand, Kongen &#248;nsker at h&#230;dre!</p> 
<p><A NAME="an_6:12">6:12</A>&nbsp;Derefter gik Morkodaj tilbage til Kongens Port. Men Haman skyndte sig hjem, nedsl&#229;et og med tilhyllet Hoved.</p> 
<p><A NAME="an_6:13">6:13</A>&nbsp;Og Haman fortalte sin Hustru Zeresj og alle sine Venner alt, hvad der var h&#230;ndet ham. Da sagde hans Venner og hans Hustru Zeresj til ham: Hvis Mordokaj, over for hvem du nu for f&#248;rste Gang er kommet til kort, er af j&#248;disk &#198;t, s&#229; kan du intet udrette imod ham, men det bliver dit Fald til sidst!</p> 
<p><A NAME="an_6:14">6:14</A>&nbsp;Medens de endnu talte med ham, indtraf de kongelige Hofm&#230;nd for hurtigt at hente Haman til det G&#230;stebud, Ester havde gjort rede.</p> 
<p><A NAME="an_7:1">7:1</A>&nbsp;Da Kongen tillige med Haman var kommet til G&#230;stebudet hos Dronning Ester</p> 
<p><A NAME="an_7:2">7:2</A>&nbsp;spurgte Kongen atter den Dag Ester, medens de sad ved Vinen: "Hvad er din B&#248;n, Dronning Ester? Du skal f&#229; den opfyldt. Og hvad er dit &#216;nske? Om det s&#229; er Halvdelen af Riget, skal det tilst&#229;s dig!"</p> 
<p><A NAME="an_7:3">7:3</A>&nbsp;Dronning Ester svarede: "Hvis jeg har fundet N&#229;de for dine &#216;jne, Konge, og hvis Kongen synes, giv mig s&#229; mit Liv p&#229; min B&#248;n og giv mig mit Folk p&#229; mit &#216;nske;</p> 
<p><A NAME="an_7:4">7:4</A>&nbsp;thi jeg og mit Folk er solgt til at udryddes, ihjelsl&#229;s og tilintetg&#248;res. Var vi endda solgt som Tr&#230;lle og Tr&#230;lkvinder, vilde jeg have tiet, thi s&#229; havde Ulykken ikke v&#230;ret stor nok til at ulejlige Kongen med!"</p> 
<p><A NAME="an_7:5">7:5</A>&nbsp;Da svarede Kong Ahasverus Dronning Ester: "Hvem er han, og hvor er han, som har f&#229;et i Sinde at g&#248;re dette?"</p> 
<p><A NAME="an_7:6">7:6</A>&nbsp;Ester svarede: En fjendsk og ildesindet Mand, den onde Haman der!" Da blev Haman slaget af R&#230;dsel for Kongen og Dronningen.</p> 
<p><A NAME="an_7:7">7:7</A>&nbsp;Og Kongen rejste sig i Vrede fra G&#230;stebudet og gik ud i Paladsets Park, men Haman blev tilbage for al b&#248;nfalde Dronning Ester om sit Liv; thi han m&#230;rkede, at det var Kongens faste Vilje at styrte ham i Ulykke.</p> 
<p><A NAME="an_7:8">7:8</A>&nbsp;Da Kongen kom tilbage fra Paladsets Park til G&#230;stebudsalen, havde Haman netop kastet sig ned over Divanen, som Ester l&#229; p&#229;. S&#229; sagde Kongen: "Vil han oven i K&#248;bet &#248;ve Vold imod Dronningen her i Huset i min N&#230;rv&#230;relse!" N&#230;ppe var det Ord udg&#229;et af Kongens Mund, f&#248;r man tilhyllede Hamans Ansigt;</p> 
<p><A NAME="an_7:9">7:9</A>&nbsp;og Harbona, en af Hofm&#230;ndene, der stod i Kongens Tjeneste, sagde: "Ved Hamans Hus st&#229;r allerede den halvtredsindstyve Alen h&#248;je Galge, som Haman har ladet rejse til Mordokaj, hvis Ord dog var Kongen til Gavn!" Da sagde Kongen: "H&#230;ng ham i den!"</p> 
<p><A NAME="an_7:10">7:10</A>&nbsp;Og de h&#230;ngte Haman i den Galge, han havde rejst til Mordokaj. S&#229; lagde Kongens Vrede sig.</p> 
<p><A NAME="an_8:1">8:1</A>&nbsp;Samme Dag gav Kong Ahasverus Dronning Ester Hamans, J&#248;dernes Fjendes, Hus. Og Mordokaj fik Foretr&#230;de hos Kongen, thi Ester havde fortalt, hvad han havde v&#230;ret for hende.</p> 
<p><A NAME="an_8:2">8:2</A>&nbsp;Og Kongen tog sin Seglring, som han havde frataget Haman, og gav Mordokaj den. Og Ester satte Mordokaj over Hamans Hus.</p> 
<p><A NAME="an_8:3">8:3</A>&nbsp;Men Ester henvendte sig atter til Kongen, og hun kastede sig ned for hans F&#248;dder og gr&#230;d og b&#248;nfaldt ham om at afv&#230;rge de onde R&#229;d, Agagiten Haman havde lagt op imod J&#248;derne.</p> 
<p><A NAME="an_8:4">8:4</A>&nbsp;Kongen rakte det gyldne Scepter ud imod Ester, og Ester rejste sig op og tr&#229;dte hen til Kongen</p> 
<p><A NAME="an_8:5">8:5</A>&nbsp;og sagde: Hvis Kongen synes, og hvis jeg har fundet N&#229;de for hans Ansigt og Kongen holder det for ret, og han har Behag i mig, lad der s&#229; blive givet skriftlig Befaling til at tilbagekalde de Skrivelser, Agagiten Haman, Hammedatas S&#248;n, udp&#248;nsede, og som han lod udg&#229; for at udrydde J&#248;derne i alle Kongens Lande;</p> 
<p><A NAME="an_8:6">8:6</A>&nbsp;thi hvor kan jeg udholde at se den Ulykke, som rammer mit Folk, og hvor kan jeg udholde at se min Sl&#230;gts Undergang!"</p> 
<p><A NAME="an_8:7">8:7</A>&nbsp;Da sagde Kong Ahasverus til Dronning Ester og J&#248;den Mordokaj: Hamans Hus har jeg givet Ester, og han, selv er blevet h&#230;ngt i Galgen, fordi han stod J&#248;deme efter Livet.</p> 
<p><A NAME="an_8:8">8:8</A>&nbsp;Nu kan I selv i Kongens Navn affatte en Skrivelse om J&#248;derne, som I finder det for godt, og s&#230;tte det kongelige Segl under; thi en Skrivelse, der een Gan: er udg&#229;et i Kongens Navn og forseglet med det kongelige Segl, kan ikke kaldes tilbage.</p> 
<p><A NAME="an_8:9">8:9</A>&nbsp;S&#229; blev Kongens Skrivere med det samme tilkaldt p&#229; den tre og tyvende Dag i den tredje M&#229;ned, det er Sivan M&#229;ned, og der blev skrevet, ganske som Mordokaj b&#248;d, til J&#248;derne og til Satraperne og Statholderne og Fyrsterne i Landene fra Indien til &#198;tiopien, 127 Landsdele, til hver Landsdel med dens egen Skrift og til hvert Folk p&#229; dets eget Sprog, ogs&#229; til J&#248;derne med deres egen Skrift og p&#229; deres eget Sprog.</p> 
<p><A NAME="an_8:10">8:10</A>&nbsp;Han affattede Skrivelser i Kong Ahasverus's Navn og forseglede dem med Kongens Seglring; derefter sendte han dem ud ved ridende Ilbud, der red p&#229; Gangere fra de kongelige Stalde, med Kundg&#248;relse om,</p> 
<p><A NAME="an_8:11">8:11</A>&nbsp;at Kongen tilstedte J&#248;derne i hver enkelt By at slutte sig sammen og v&#230;rge deres Liv og i hvert Folk og hvert Land at udrydde, ihjelsl&#229; og tilintetg&#248;re alle v&#230;bnede Skarer, som angreb dem, tillige med B&#248;rn og Kvinder, og at plyndre deres Ejendele,</p> 
<p><A NAME="an_8:12">8:12</A>&nbsp;alt p&#229; en og samme Dag i alle Kong Ahasverus's Lande, p&#229; den trettende Dag i den tolvte M&#229;ned, det er Adar M&#229;ned.</p> 
<p><A NAME="an_8:13">8:13</A>&nbsp;En Afskrift af Skrivelsen, der skulde udg&#229; som Forordning i alle Rigets Dele, blev kundgjort for alle Folkene, for at J&#248;derne den Dag kunde v&#230;re rede til at tage H&#230;vn over deres Fjender.</p> 
<p><A NAME="an_8:14">8:14</A>&nbsp;S&#229; snart Forordningen var givet i Borgen Susan, skyndte Ilbudene, som red p&#229; de kongelige Gangere, sig p&#229; Kongens Bud af Sted s&#229; hurtigt, de kunde.</p> 
<p><A NAME="an_8:15">8:15</A>&nbsp;Men Mordokaj gik fra Kongen i en Kongelig Kl&#230;dning af violet Purpur og hvidt Linned, med et stort Gulddiadem og en Kappe af fint Linned og r&#248;dt Purpur, medens Byen Susan jublede og gl&#230;dede sig.</p> 
<p><A NAME="an_8:16">8:16</A>&nbsp;J&#248;derne havde nu Lykke og Gl&#230;de, Fryd og &#198;re;</p> 
<p><A NAME="an_8:17">8:17</A>&nbsp;og i hver eneste Landsdel og i hver eneste By, hvor bongens Bud og Forordning n&#229;ede hen, var der Fryd og Gl&#230;de blandt J&#248;derne med G&#230;stebud og Fest. Og mange af Hedningerne gik over til J&#248;dedommen, thi Frygt for J&#248;derne var faldet p&#229; dem.</p> 
<p><A NAME="an_9:1">9:1</A>&nbsp;P&#229; den trettende Dag i den tolvte M&#229;ned, det er Adar M&#229;ned, det er den Dag, da Kongens Befaling og Forordning skulde udf&#248;res, den Dag, da J&#248;dernes Fjender havde h&#229;bet at kunne overv&#230;lde dem, medens det nu omvendt blev J&#248;derne, der p&#229; den Dag skulde overv&#230;lde deres Avindsm&#230;nd,</p> 
<p><A NAME="an_9:2">9:2</A>&nbsp;sluttede J&#248;derne sig sammen i deres Byer i alle Kong Ahasverus's Lande for at l&#230;gge H&#229;nd p&#229; dem, der vilde dem ondt; og ingen holdt Stand imod dem, thi Frygt for dem var faldet p&#229; alle Folkene.</p> 
<p><A NAME="an_9:3">9:3</A>&nbsp;Og alle Landenes Fyrster og Satraperne og Statholderne og de kongelige Embedsm&#230;nd hjalp J&#248;derne, thi Frygt for Mordokaj var faldet p&#229; dem.</p> 
<p><A NAME="an_9:4">9:4</A>&nbsp;Thi Mordokaj havde meget at sige ved Kongens Hof, og der gik Ry af ham i alle Lande; thi samme Mordokaj blev m&#230;gtigere og m&#230;gtigere.</p> 
<p><A NAME="an_9:5">9:5</A>&nbsp;S&#229;ledes slog J&#248;derne l&#248;s p&#229; alle deres Fjender med Sv&#230;rdhug, Drab og &#216;del&#230;ggelse, og de handlede med deres Avindsm&#230;nd, som de havde Lyst.</p> 
<p><A NAME="an_9:6">9:6</A>&nbsp;I Borgen Susan dr&#230;bte og tilintetgjorde J&#248;derne 500 Mand;</p> 
<p><A NAME="an_9:7">9:7</A>&nbsp;og Parsjandata, Dalfon, Aspata,</p> 
<p><A NAME="an_9:8">9:8</A>&nbsp;Porata, Adalja, Aridata,</p> 
<p><A NAME="an_9:9">9:9</A>&nbsp;Parmasjta, Arisaj, Aridaj og Vajezata,</p> 
<p><A NAME="an_9:10">9:10</A>&nbsp;de ti S&#248;nner af Haman, Hammedatas S&#248;n, J&#248;dernes Fjende, dr&#230;bte de. Men efter Byttet rakte de ikke H&#230;nderne ud.</p> 
<p><A NAME="an_9:11">9:11</A>&nbsp;Samme dag kom Tallet p&#229; dem, der var dr&#230;bt i Borgen Susan, Kongen for &#216;re.</p> 
<p><A NAME="an_9:12">9:12</A>&nbsp;Da sagde Kongen til Dronning Ester: I Borgen Susan har J&#248;derne dr&#230;bt og tilintetgjort 500 Mand, ogs&#229; Hamans ti S&#248;nner; hvad m&#229; de da ikke have gjort i de andre kongelige Landsdele! Dog, hvad er din B&#248;n? Du skal f&#229; den opfyldt. Og hvad er yderligere dit &#216;nske? Det skal tilst&#229;s dig!</p> 
<p><A NAME="an_9:13">9:13</A>&nbsp;Ester svarede: Hvis Kongen synes, lad det s&#229; ogs&#229; i Morgen tillades J&#248;derne i Susan at handle som i Dag og lad Hamans ti S&#248;nner blive h&#230;ngt op i Galger!</p> 
<p><A NAME="an_9:14">9:14</A>&nbsp;Da b&#248;d Kongen, at det skulde ske; og der udgik en Forordning derom i Susan, og Hamans ti S&#248;nner blev h&#230;ngt op i Galger.</p> 
<p><A NAME="an_9:15">9:15</A>&nbsp;S&#229; sluttede J&#248;derne i Susan sig ogs&#229; sammen p&#229; den fjortende Dag i Adar M&#229;ned og dr&#230;bte 300 Mand i Susan. Men efter Byttet rakte de ikke H&#230;nderne ud.</p> 
<p><A NAME="an_9:16">9:16</A>&nbsp;Men ogs&#229; de andre J&#248;der i Kongens Lande sluttede sig sammen og v&#230;rgede deres Liv og tog H&#230;vn over deres Fjender og dr&#230;bte blandt deres Avindsm&#230;nd 75000</p> 
<p><A NAME="an_9:17">9:17</A>&nbsp;p&#229; den trettende Dag i Adar M&#229;ned; men efter Byttet rakte de ikke H&#230;nderne ud; og de hvilede p&#229; den fjortende og gjorde den til en G&#230;stebuds- og Gl&#230;desdag.</p> 
<p><A NAME="an_9:18">9:18</A>&nbsp;Men J&#248;derne i Susan sluttede sig sammen b&#229;de den trettende og fjortende Dag i M&#229;oeden og hvilede p&#229; den femtende, og den gjorde de til G&#230;stebuds- og Gl&#230;desdag.</p> 
<p><A NAME="an_9:19">9:19</A>&nbsp;Derfor fejrer J&#248;derne p&#229; Landet, de, der bor i Landsbyerne, den fjortende Dag i Adar M&#229;ned som en Gl&#230;des-, G&#230;stebuds- og Festdag, p&#229; hvilken de sender hverandre Gaver.</p> 
<p><A NAME="an_9:20">9:20</A>&nbsp;Og Mordokaj nedskrev disse Tildragelser og udsendte Skrivelser til alle J&#248;der i alle Kong Ahasverus's Lande n&#230;r og fjern</p> 
<p><A NAME="an_9:21">9:21</A>&nbsp;for at g&#248;re det til Pligt for dem hvert &#197;r at fejre den fjortende og femtende Adar</p> 
<p><A NAME="an_9:22">9:22</A>&nbsp;de Dage, da J&#248;derne fik Ro for deres Fjender, og den M&#229;ned, da deres Tr&#230;ngsel vendtes til Gl&#230;de og deres Sorg til en Festdag - at fejre dem som G&#230;stebuds- og Gl&#230;desdage, p&#229; hvilke de skulde sende hverandre af deres Mad og de fattige Gaver.</p> 
<p><A NAME="an_9:23">9:23</A>&nbsp;Og J&#248;derne vedtog, at det, som de nu for f&#248;rste Gang havde gjort, og som Mordokaj havde skrevet til dem om, skulde v&#230;re en fast Skik.</p> 
<p><A NAME="an_9:24">9:24</A>&nbsp;Fordi Agagiten Haman, Hammedatas S&#248;n, alle J&#248;ders Fjende, havde lagt R&#229;d op imod J&#248;derne om at tilintetg&#248;re dem og kastet Pur - det er Lod - for at &#248;del&#230;gge og tilintetg&#248;re dem,</p> 
<p><A NAME="an_9:25">9:25</A>&nbsp;men Kongen havde, da det kom ham for &#216;re, givet skriftlig Befaling til, at det onde R&#229;d, Homan havde lagt op mod J&#248;derne, skulde falde tilbage p&#229; hans eget Hoved, og ladet ham og hans S&#248;nner h&#230;nge i Galgen,</p> 
<p><A NAME="an_9:26">9:26</A>&nbsp;derfor kaldte man de bage Purim efter Ordet Pur. Og derfor, p&#229; Grund af alt, hvad Brevet indeholdt, og hvad de selv havde oplevet i s&#229; Henseende, og hvad der var tilst&#248;dt dem,</p> 
<p><A NAME="an_9:27">9:27</A>&nbsp;gjorde J&#248;derne det til en fast Skik og Brug for sig selv, deres Efterkommere og alle, som sluttede sig til dem, at de ubr&#248;deligt &#197;r efter &#197;r skulde fejre de to Dage efter Forskrifterne om dem og til den fastsatte Tid,</p> 
<p><A NAME="an_9:28">9:28</A>&nbsp;og at de Dage skulde ihukommes og fejres i alle Tidsaldre og Sl&#230;gter, i hvert Laod og hver By, s&#229; at disse Purimsdage aldrig skulde g&#229; af Brug hos J&#248;derne og deres Ihukommelse aldrig oph&#248;re blandt deres Efterkommere.</p> 
<p><A NAME="an_9:29">9:29</A>&nbsp;Derp&#229; lod Dronning Ester, Abihajils Datter, og J&#248;den Mordokaj en eftertrykkelig Skrivelse udg&#229; for at stadf&#230;ste dette Brev om Purim.</p> 
<p><A NAME="an_9:30">9:30</A>&nbsp;Og han sendte Breve til alle J&#248;der i de 127 Lande i Ahasverus's Rige med Freds og Sandheds Ord</p> 
<p><A NAME="an_9:31">9:31</A>&nbsp;om at holde disse Purimsdage i H&#230;vd p&#229; den fastsatte Tid, s&#229;ledes som J&#248;den Mordokaj og Dronning Ester havde gjort det til Pligt for dem, og s&#229;ledes som de havde bundet sig selv og deres Efterkommere til de foreskrevne Faster og Klager&#229;b.</p> 
<p><A NAME="an_9:32">9:32</A>&nbsp;S&#229;ledes stadf&#230;stedes disse Purimsforskrifter ved Esters Befaling; og det blev optegnet i en Bog.</p> 
<p><A NAME="an_10:1">10:1</A>&nbsp;Kong Ahasverus lagde Skat p&#229; Fastlandet og Kystlandene.</p> 
<p><A NAME="an_10:2">10:2</A>&nbsp;Og alt, hvad han gjorde i sin Magt og V&#230;lde, og en n&#248;jagtig Skildring af den h&#248;je V&#230;rdighed, Kongen oph&#248;jede Mordokaj til, st&#229;r optegnet i Mediens og Persiens Kongers Kr&#248;nike.</p> 
<p><A NAME="an_10:3">10:3</A>&nbsp;Thi J&#248;den Mordokaj havde den h&#248;jeste V&#230;rdighed efter Kong Ahasverus, og han stod i h&#248;j Anseelse hos J&#248;derne og var elsket af sine mange Landsm&#230;nd, fordi han virkede for sit Folks vel og talte til Bedste for al sin Sl&#230;gt.</p> 
<p><HR>
<CENTER>
<A HREF="job.htm">Next: Job</A></CENTER>
</BODY>
</HTML>
