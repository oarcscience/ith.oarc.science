<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Jonah</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="oba">Previous</A>&nbsp;
<A HREF="mic">Next</A>&nbsp;
</CENTER>
<HR>
</p> <h3 align="center" align="center">Danish Bible: Jonah</h3> 
<p><A NAME="an_1:1">1:1</A>&nbsp;HERRENs Ord kom til Jonas, Amittajs S&#248;n, s&#229;ledes:</p> 
<p><A NAME="an_1:2">1:2</A>&nbsp;"St&#229; op og g&#229; til Nineve, den store Stad, udr&#229;b over den, at deres Ondskab er kommet op for mit &#197;syn."</p> 
<p><A NAME="an_1:3">1:3</A>&nbsp;Men Jonas stod op for at fly fra HERRENs &#197;syn til Tarsis. Han drog ned til Jafo, og da han fandt et Skib, som skulde til Tarsis betalte han, hvad Rejsen kostede, og gik om Bord for at sejle med til Tarsis bort fra HERRENs &#197;syn.</p> 
<p><A NAME="an_1:4">1:4</A>&nbsp;Men HERREN Iod et st&#230;rkt Vejr fare hen over Havet, og en st&#230;rk Storm rejste sig p&#229; Havet, s&#229; Skibet var ved at g&#229; under.</p> 
<p><A NAME="an_1:5">1:5</A>&nbsp;S&#248;m&#230;ndene blev r&#230;dde og r&#229;bte hver til sin Gud, og de kastede alle Sager i Skibet over Bord for at lette det. Men Jonas var g&#229;et ned i det underste Skibsrum og l&#229; i dyb S&#248;vn dernede.</p> 
<p><A NAME="an_1:6">1:6</A>&nbsp;Skibsf&#248;reren gik da ned til ham og sagde: "Hvor kan du sove? St&#229; op og r&#229;b til din Gud! M&#229;ske vil Gud komme os i Hu, s&#229; vi ikke omkommer."</p> 
<p><A NAME="an_1:7">1:7</A>&nbsp;S&#229; sagde de til hverandre: "Kom, lad os kaste Lod for at f&#229; at vide, hvem der er Skyld i, at denne Ulykke er tilst&#248;dt os!" Og de kastede Lod, og Loddet ramte Jonas.</p> 
<p><A NAME="an_1:8">1:8</A>&nbsp;Da sagde de til ham: "Sig os, hvem der er Skyld i, at denne Ulykke er tilst&#248;dt os! Hvad er du, og hvor kommer du fra? Hvilket Land er du fra, og hvilket Folk h&#248;rer du til?"</p> 
<p><A NAME="an_1:9">1:9</A>&nbsp;Han svarede: "Jeg er Hebr&#230;er, og jeg frygter HERREN, Himmelens Gud, som har skabt Havet og det t&#248;rre Land."</p> 
<p><A NAME="an_1:10">1:10</A>&nbsp;S&#229; grebes M&#230;ndene af stor R&#230;dsel og sagde til ham: "Hvad har du gjort!" Thi de fik at vide, at han flyede fra HERRENs &#197;syn; det sagde han dem.</p> 
<p><A NAME="an_1:11">1:11</A>&nbsp;Og de spurgte ham: "Hvad skal vi g&#248;re med dig, s&#229; vi f&#229;r Havet til at l&#230;gge sig? Thi det rejser sig mere og mere."</p> 
<p><A NAME="an_1:12">1:12</A>&nbsp;Han svarede: "Tag og kast mig i Havet! S&#229; f&#229;r I det til at l&#230;gge sig; thi jeg ved, at jeg er Skyld i, at dette st&#230;rke Vejr er over eder."</p> 
<p><A NAME="an_1:13">1:13</A>&nbsp;M&#230;ndene s&#248;gte nu at ro tilbage til Land, men kunde ikke, da Havet rejste sig mere og mere imod dem.</p> 
<p><A NAME="an_1:14">1:14</A>&nbsp;S&#229; r&#229;bte de til HERREN; "Ak, HERRE! Lad os ikke omkomme for denne Mands Sj&#230;ls Skyld og lad ikke uskyldigt Blod komme over os; thi det erjo dig, HERRE, derhar gjort, som du vilde."</p> 
<p><A NAME="an_1:15">1:15</A>&nbsp;Derp&#229; tog de Jonas og kastede ham i Havet, og straks lagde det sig.</p> 
<p><A NAME="an_1:16">1:16</A>&nbsp;Og M&#230;ndene grebes af stor R&#230;dsel for HERREN, bragte ham et Slagtoffer og aflagde L&#248;fter.</p> 
<p><A NAME="an_1:17">1:17</A>&nbsp;Men HERREN b&#248;d en stor Fisk sluge Jonas; og Jonas var i Fiskens Bug tre Dage og tre N&#230;tter.</p> 
<p><A NAME="an_2:1">2:1</A>&nbsp;Da bad Jonas i Fiskens Bug til HERREN sin Gud</p> 
<p><A NAME="an_2:2">2:2</A>&nbsp;og sagde: Jeg r&#229;bte i N&#248;den til HERREN, og han svarede mig; jeg skreg fra D&#248;dsrigets Sk&#248;d, og du h&#248;rte min R&#248;st.</p> 
<p><A NAME="an_2:3">2:3</A>&nbsp;Du kasted mig i Dybet midt i Havet, Str&#248;mmen omgav mig; alle dine Br&#230;ndinger og B&#248;lger skyllede over mig.</p> 
<p><A NAME="an_2:4">2:4</A>&nbsp;Jeg t&#230;nkte: "Bort er jeg st&#248;dt fra dine &#216;jne, aldrig mer skal jeg skue dit hellige Tempel."</p> 
<p><A NAME="an_2:5">2:5</A>&nbsp;Vandene trued min Sj&#230;l, Dybet omgav mig, Tang var viklet om mit Hoved; til Bjergenes R&#248;dder</p> 
<p><A NAME="an_2:6">2:6</A>&nbsp;steg jeg ned, til Jordens Sl&#229;er, de evige Grundvolde; da drog du mit Liv op af Graven, HERRE min Gud.</p> 
<p><A NAME="an_2:7">2:7</A>&nbsp;Da min Sj&#230;l vansm&#230;gtede i mig, kom jeg HERREN i Hu, og min B&#248;n steg op til dig i dit hellige Tempel.</p> 
<p><A NAME="an_2:8">2:8</A>&nbsp;De, der dyrker det tomme G&#248;gl, lader Gudsfrygt fare;</p> 
<p><A NAME="an_2:9">2:9</A>&nbsp;men jeg vil bringe dig Ofre med Lovsangs Toner og indfri de L&#248;fter, jeg gav. Hos HERREN er Frelse.</p> 
<p><A NAME="an_2:10">2:10</A>&nbsp;S&#229; talede HERREN til Fisken, og den spyede Jonas ud p&#229; det t&#248;rre Land.</p> 
<p><A NAME="an_3:1">3:1</A>&nbsp;Men HERRENs Ord kom for anden gang til Jonas s&#229;ledes:</p> 
<p><A NAME="an_3:2">3:2</A>&nbsp;"St&#229; op og g&#229; til Nineve, den store Stad, og udr&#229;b over den, hvad jeg tilsiger dig!"</p> 
<p><A NAME="an_3:3">3:3</A>&nbsp;S&#229; stod Jonas op og gik til Nineve efter HERRENs Ord. Men Nineve var selv for Gud en stor By, tre Dagsrejser stor.</p> 
<p><A NAME="an_3:4">3:4</A>&nbsp;Da nu Jonas var g&#229;et den f&#248;rste dagsrejse ind i Byen, r&#229;bte han: "Om fyrretyve Dage skal Nineve styrtes i Grus!"</p> 
<p><A NAME="an_3:5">3:5</A>&nbsp;Da troede Folkene i Nineve p&#229; Gud, og de udr&#229;bte en Faste og kl&#230;dte sig i S&#230;k, b&#229;de store og sm&#229;;</p> 
<p><A NAME="an_3:6">3:6</A>&nbsp;og da Sagen kom Nineves Konge for &#216;re, stod han op fra sin Trone, tog Kappen af, kl&#230;dte sig i S&#230;k og satte sig i St&#248;vet,</p> 
<p><A NAME="an_3:7">3:7</A>&nbsp;og han lod udr&#229;be i Nineve: "Kongen og hans Storm&#230;nd g&#248;r vitterligt: Hverken Folk eller F&#230;, Hornkv&#230;g eller Sm&#229;kv&#230;g, m&#229; nyde noget, gr&#230;sse eller drikke Vand;</p> 
<p><A NAME="an_3:8">3:8</A>&nbsp;men Folk og F&#230; skal kl&#230;des i S&#230;k og opl&#248;fte et v&#230;ldigt Skrig til Gud og omvende sig, hver fra sin onde Vej og den Uret, som h&#230;nger ved deres H&#230;nder.</p> 
<p><A NAME="an_3:9">3:9</A>&nbsp;M&#229;ske vil Gud da angre og holde sin gl&#248;dende Vrede tilbage, s&#229; vi ikke omkommer."</p> 
<p><A NAME="an_3:10">3:10</A>&nbsp;Da Gud s&#229;, hvad de gjorde, hvorledes de omvendte sig fra deres onde Vej, angrede han den Ulykke, han havde truet med at f&#248;re over dem, og gjorde ikke Alvor deraf.</p> 
<p><A NAME="an_4:1">4:1</A>&nbsp;Men det tog Jonas s&#229;re fortrydeligt op, og han blev vred.</p> 
<p><A NAME="an_4:2">4:2</A>&nbsp;S&#229; bad han til HERREN og sagde: "Ak, HERRE! Var det ikke det, jeg t&#230;nkte, da jeg endnu var hjemme i mit Land? Derfor vilde jeg ogs&#229; f&#248;r fly til Tarsis; jeg vidste jo, at du er en n&#229;dig og barmhjertig Gud, langmodig og rig p&#229; Miskundhed, og at du angrer det onde.</p> 
<p><A NAME="an_4:3">4:3</A>&nbsp;S&#229; tag nu, HERRE, mit Liv; thi jeg vil hellere d&#248; end leve."</p> 
<p><A NAME="an_4:4">4:4</A>&nbsp;Men HERREN sagde: "Er det med Rette; du er vred?"</p> 
<p><A NAME="an_4:5">4:5</A>&nbsp;S&#229; gik Jonas ud og slog sig ned &#248;sten for Byen; der byggede han sig en L&#248;vhytte og satte sig i Skygge under den for at se, hvorledes det gik Byen.</p> 
<p><A NAME="an_4:6">4:6</A>&nbsp;Da b&#248;d Gud HERREN en Olieplante skyde op over Jonas og skygge over hans Hoved for at tage hans Mismod, og Jonas gl&#230;dede sig h&#248;jligen over den.</p> 
<p><A NAME="an_4:7">4:7</A>&nbsp;Men ved Morgengry n&#230;ste Dag b&#248;d Gud en Orm stikke Olieplanten, s&#229; den visnede;</p> 
<p><A NAME="an_4:8">4:8</A>&nbsp;og da Solen stod op, rejste Gud en gl&#248;dende &#216;stenstorm, og Solen stak Jonas i Hovedet, s&#229; han vansm&#230;gtede og &#248;nskede sig D&#248;den, idet han t&#230;nkte: "Jeg vil hellere d&#248; end leve."</p> 
<p><A NAME="an_4:9">4:9</A>&nbsp;Men Gud sagde til Jonas: "Er det med Rette, du er vred for Olieplantens Skyld?" Han svarede: "Ja, med Rette er jeg s&#229; vred, at jeg kunde tage min D&#248;d derover,"</p> 
<p><A NAME="an_4:10">4:10</A>&nbsp;Da sagde HERREN: "Du ynkes over Olieplanten, som du ingen M&#248;je har haft med eller opelsket, som blev til p&#229; een Nat og gik ud p&#229; een Nat.</p> 
<p><A NAME="an_4:11">4:11</A>&nbsp;Og jeg skulde ikke ynkes over Nineve, den store Stad med mer end tolv Gange 10000 Mennesker, som ikke kan skelne h&#248;jre fra venstre, og meget Kv&#230;g."</p> 
<p><HR>
<CENTER>
<A HREF="mic">Next: Micah</A></CENTER>
</BODY>
</HTML>
