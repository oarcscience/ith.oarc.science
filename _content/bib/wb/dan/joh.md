[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](luk)  [Next](act) 

------------------------------------------------------------------------

### Danish Bible: John

<span id="an_1:1">1:1</span> I Begyndelsen var Ordet, og Ordet var hos
Gud, og Ordet var Gud.

<span id="an_1:2">1:2</span> Dette var i Begyndelsen hos Gud.

<span id="an_1:3">1:3</span> Alle Ting ere blevne til ved det, og uden
det blev end ikke een Ting til af det, som er.

<span id="an_1:4">1:4</span> I det var Liv, og Livet var Menneskenes
Lys.

<span id="an_1:5">1:5</span> Og Lyset skinner i Mørket, og Mørket begreb
det ikke.

<span id="an_1:6">1:6</span> Der kom et Menneske, udsendt fra Gud, hans
Navn var Johannes.

<span id="an_1:7">1:7</span> Denne kom til et Vidnesbyrd, for at han
skulde vidne om Lyset, for at alle skulde tro ved ham.

<span id="an_1:8">1:8</span> Han var ikke Lyset, men han skulde vidne om
Lyset.

<span id="an_1:9">1:9</span> Det sande Lys, der oplyser hvert Menneske,
var ved at komme til Verden.

<span id="an_1:10">1:10</span> Han var i Verden, og Verden er bleven til
ved ham, og Verden kendte ham ikke.

<span id="an_1:11">1:11</span> Han kom til sit eget, og hans egne toge
ikke imod ham.

<span id="an_1:12">1:12</span> Men så mange, som toge imod ham, dem gav
han Magt til at vorde Guds Børn, dem, som tro på hans Navn;

<span id="an_1:13">1:13</span> hvilke ikke bleve fødte af Blod, ej
heller af Køds Villie, ej heller af Mands Villie, men af Gud.

<span id="an_1:14">1:14</span> Og Ordet blev Kød og tog Bolig iblandt
os, og vi så hans Herlighed, en Herlighed, som en enbåren Søn har den
fra sin Fader, fuld af Nåde og Sandhed.

<span id="an_1:15">1:15</span> Johannes vidner om ham og råber og siger:
"Ham var det, om hvem jeg sagde: Den, som kommer efter mig, er kommen
foran mig; thi han var før mig."

<span id="an_1:16">1:16</span> Thi af hans Fylde have vi alle modtaget,
og det Nåde over Nåde.

<span id="an_1:17">1:17</span> Thi Loven blev given ved Moses; Nåden og
Sandheden er kommen ved Jesus Kristus.

<span id="an_1:18">1:18</span> Ingen har nogen Sinde set Gud; den
enbårne Søn, som er i Faderens Skød, han har kundgjort ham.

<span id="an_1:19">1:19</span> Og dette er Johannes's Vidnesbyrd, da
Jøderne sendte Præster og Leviter ud fra Jerusalem, for at de skulde
spørge ham: "Hvem er du?"

<span id="an_1:20">1:20</span> Og han bekendte og nægtede ikke, og han
bekendte: "Jeg er ikke Kristus."

<span id="an_1:21">1:21</span> Og de spurgte ham: "Hvad da? Er du
Elias?" Han siger: "Det er jeg ikke." "Er du Profeten?" Og han svarede:
"Nej."

<span id="an_1:22">1:22</span> Da sagde de til ham: "Hvem er du? For at
vi kunne give dem Svar, som have udsendt os; hvad siger du om dig selv?"

<span id="an_1:23">1:23</span> Han sagde: "Jeg er en Røst af en, som
råber i Ørkenen: Jævner Herrens Vej, som Profeten Esajas har sagt."

<span id="an_1:24">1:24</span> Og de vare udsendte fra Farisæerne,

<span id="an_1:25">1:25</span> og de spurgte ham og sagde til ham:
"Hvorfor døber du da, dersom du ikke er Kristus, ej heller Elias, ej
heller Profeten?"

<span id="an_1:26">1:26</span> Johannes svarede dem og sagde: "Jeg døber
med Vand; midt iblandt eder står den, I ikke kende,

<span id="an_1:27">1:27</span> han som kommer efter mig, hvis Skotvinge
jeg ikke er værdig at løse."

<span id="an_1:28">1:28</span> Dette skete i Bethania hinsides Jordan,
hvor Johannes døbte.

<span id="an_1:29">1:29</span> Den næste Dag ser han Jesus komme til
sig, og han siger: "Se det Guds Lam, som bærer Verdens Synd!

<span id="an_1:30">1:30</span> Han er den, om hvem jeg sagde: Efter mig
kommer en Mand, som er kommen foran mig; thi han var før mig.

<span id="an_1:31">1:31</span> Og jeg kendte ham ikke; men for at han
skulde åbenbares for Israel, derfor er jeg kommen og døber med Vand."

<span id="an_1:32">1:32</span> Og Johannes vidnede og sagde: "Jeg har
set Ånden dale ned som en Due fra Himmelen, og den blev over ham.

<span id="an_1:33">1:33</span> Og jeg kendte ham ikke; men den, som
sendte mig for at døbe med Vand, han sagde til mig: Den, som du ser
Ånden dale ned over og blive over, han er den, som døber med den
Helligånd.

<span id="an_1:34">1:34</span> Og jeg har set det og har vidnet, at
denne er Guds Søn."

<span id="an_1:35">1:35</span> Den næste Dag stod Johannes der atter og
to af hans Disciple.

<span id="an_1:36">1:36</span> Og idet han så på Jesus,som gik der,siger
han: "Se det Guds Lam!"

<span id="an_1:37">1:37</span> Og de to Disciple hørte ham tale, og de
fulgte Jesus.

<span id="an_1:38">1:38</span> Men Jesus vendte sig om, og da han så dem
følge sig, siger han til dem: "Hvad søge I efter?" Men de sagde til ham:
"Rabbi! (hvilket udlagt betyder Mester) hvor opholder du dig?"

<span id="an_1:39">1:39</span> Han siger til dem: "Kommer og ser!" De
kom da og så, hvor han opholdt sig, og de bleve hos ham den Dag; det var
ved den Tiende Time.

<span id="an_1:40">1:40</span> Den ene af de to, som havde hørt
Johannes's Ord og havde fulgt ham, var Andreas, Simon Peters Broder.

<span id="an_1:41">1:41</span> Denne finder først sin egen Broder Simon
og siger til ham: "Vi have fundet Messias" (hvilket er udlagt: Kristus).

<span id="an_1:42">1:42</span> Og han førte ham til Jesus. Jesus så på
ham og sagde: "Du er Simon, Johannes's Søn; du skal hedde Kefas" (det er
udlagt: Petrus).

<span id="an_1:43">1:43</span> Den næste Dag vilde han drage derfra til
Galilæa; og han finder Filip. Og Jesus siger til ham: "Følg mig!"

<span id="an_1:44">1:44</span> Men Filip var fra Bethsajda, fra
Andreas's og Peters By.

<span id="an_1:45">1:45</span> Filip finder Nathanael og siger til ham:
"Vi have fundet ham, hvem Moses i Loven og ligeså Profeterne have
skrevet om, Jesus, Josefs Søn, fra Nazareth."

<span id="an_1:46">1:46</span> Og Nathanael sagde til ham: "Kan noget
godt være fra Nazareth?" Filip siger til ham: "Kom og se!"

<span id="an_1:47">1:47</span> Jesus så Nathanael komme til sig, og han
siger om ham: "Se, det er sandelig en Israelit, i hvem der ikke er
Svig."

<span id="an_1:48">1:48</span> Nathanael siger til ham: "Hvorfra kender
du mig?" Jesus svarede og sagde til ham: "Førend Filip kaldte dig, så
jeg dig, medens du var under Figentræet."

<span id="an_1:49">1:49</span> Nathanael svarede ham: "Rabbi! du er Guds
Søn, du er Israels Konge."

<span id="an_1:50">1:50</span> Jesus svarede og sagde til ham: "Tror du,
fordi jeg sagde dig, at jeg så dig under Figentræet? Du skal se større
Ting end disse."

<span id="an_1:51">1:51</span> Og han siger til ham: "Sandelig,
sandelig, siger jeg eder, I skulle fra nu af se Himmelen åbnet og Guds
Engle stige op og stige ned over Menneskesønnen."

<span id="an_2:1">2:1</span> Og på den tredje Dag var der et Bryllup i
Kana i Galilæa; og Jesu Moder var der.

<span id="an_2:2">2:2</span> Men også Jesus og hans Disciple bleve budne
til Brylluppet.

<span id="an_2:3">2:3</span> Og da Vinen slap op, siger Jesu Moder til
ham: "De have ikke Vin."

<span id="an_2:4">2:4</span> Jesus siger til hende: "Kvinde! hvad vil du
mig? min Time er endnu ikke kommen."

<span id="an_2:5">2:5</span> Hans Moder siger til Tjenerne: "Hvad som
han siger eder, det skulle I gøre."

<span id="an_2:6">2:6</span> Men der var der efter Jødernes
Renselsesskik fremsat seks Vandkar af Sten, som rummede hvert to eller
tre Spande.

<span id="an_2:7">2:7</span> Jesus siger til dem: "Fylder Vandkarrene
med Vand; " og de fyldte dem indtil det øverste.

<span id="an_2:8">2:8</span> Og han siger til dem: "Øser nu og bærer til
Køgemesteren; " og de bare det til ham.

<span id="an_2:9">2:9</span> Men da Køgemesteren smagte Vandet, som var
blevet Vin, og ikke vidste, hvorfra det kom (men Tjenerne, som havde øst
Vandet, vidste det), kalder Køgemesteren på Brudgommen og siger til ham:

<span id="an_2:10">2:10</span> "Hvert Menneske sætter først den gode Vin
frem, og når de ere blevne drukne, da den ringere; du har gemt den gode
Vin indtil nu."

<span id="an_2:11">2:11</span> Denne Begyndelse på sine Tegn gjorde
Jesus i Kana i Galilæa, og han åbenbarede sin Herlighed; og hans
Disciple troede på ham.

<span id="an_2:12">2:12</span> Derefter drog han ned til Kapernaum, han
og hans Moder og hans Brødre og hans Disciple, og de bleve der ikke
mange Dage.

<span id="an_2:13">2:13</span> Og Jødernes Påske var nær, og Jesus drog
op til Jerusalem.

<span id="an_2:14">2:14</span> Og han fandt siddende i Helligdommen dem,
som solgte Okser og Får og Duer, og Vekselerne.

<span id="an_2:15">2:15</span> Og han gjorde en Svøbe af Reb og drev dem
alle ud af Helligdommen, både Fårene og Okserne, og han spredte
Vekselerernes Småpenge og væltede Bordene.

<span id="an_2:16">2:16</span> Og han sagde til dem, som solgte duer:
"Tager dette bort herfra; gører ikke min Faders Hus til en Købmandsbod!"

<span id="an_2:17">2:17</span> Hans Disciple kom i Hu, at der er
skrevet: "Nidkærheden for dit Hus vil fortære mig."

<span id="an_2:18">2:18</span> Da svarede Jøderne og sagde til ham:
"Hvad viser du os for et Tegn, efterdi du gør dette?"

<span id="an_2:19">2:19</span> Jesus svarede og sagde til dem:
"Nedbryder dette Tempel, og i tre Dage vil jeg oprejse det."

<span id="an_2:20">2:20</span> Da sagde Jøderne: "I seks og fyrretyve År
er der bygget på dette Tempel, og du vil oprejse det i tre Dage?"

<span id="an_2:21">2:21</span> Men han talte om sit Legemes Tempel.

<span id="an_2:22">2:22</span> Da han så var oprejst fra de døde, kom
hans Disciple i Hu, at han havde sagt dette; og de troede Skriften og
det Ord, som Jesus havde sagt.

<span id="an_2:23">2:23</span> Men da han var i Jerusalem i Påsken på
Højtiden, troede mange på hans Navn, da de så hans Tegn, som han gjorde.

<span id="an_2:24">2:24</span> Men Jesus selv betroede sig ikke til dem,
fordi han kendte alle,

<span id="an_2:25">2:25</span> og fordi han ikke havde nødig, at nogen
skulde vidne om Mennesket; thi han vidste selv, hvad der var i
Mennesket.

<span id="an_3:1">3:1</span> Men der var en Mand af Farisæerne, han hed
Nikodemus, en Rådsherre iblandt Jøderne.

<span id="an_3:2">3:2</span> Denne kom til ham om Natten og sagde til
ham: "Rabbi! vi vide. at du er en Lærer kommen fra Gud; thi ingen kan
gøre disse Tegn, som du gør, uden Gud er med ham."

<span id="an_3:3">3:3</span> Jesus svarede og sagde til ham: "Sandelig,
sandelig, siger jeg dig. uden nogen bliver født på ny, kan han ikke se
Guds Rige."

<span id="an_3:4">3:4</span> Nikodemus siger til ham: "Hvorledes kan et
Menneske fødes, når han er gammel? Mon han kan anden Gang komme ind i
sin Moders Liv og fødes?"

<span id="an_3:5">3:5</span> Jesus svarede: "Sandelig, sandelig, siger
jeg dig, uden nogen bliver født af Vand og Ånd, kan han ikke komme ind i
Guds Rige.

<span id="an_3:6">3:6</span> Hvad der er født af Kødet, er Kød; og hvad
der er født af Ånden, er Ånd.

<span id="an_3:7">3:7</span> Forundre dig ikke over, at jeg sagde til
dig: I må fødes på ny.

<span id="an_3:8">3:8</span> Vinden blæser, hvorhen den vil, og du hører
dens Susen, men du ved ikke, hvorfra den kommer, og hvor den farer hen;
således er det med hver den, som er født af Ånden."

<span id="an_3:9">3:9</span> Nikodemus svarede og sagde til ham:
"Hvorledes kan dette ske?"

<span id="an_3:10">3:10</span> Jesus svarede og sagde til ham: "Er du
Israels Lærer og forstår ikke dette?

<span id="an_3:11">3:11</span> Sandelig, sandelig, siger jeg dig vi tale
det, vi vide, og vidne det, vi have set; og I modtage ikke vort
Vidnesbyrd.

<span id="an_3:12">3:12</span> Når jeg siger eder de jordiske Ting, og I
ikke tro, hvorledes skulle I da tro, når jeg siger eder de himmelske?

<span id="an_3:13">3:13</span> Og ingen er faren op til Himmelen, uden
han, som for ned fra Himmelen, Menneskesønnen, som er i Himmelen.

<span id="an_3:14">3:14</span> Og ligesom Moses ophøjede Slangen i
Ørkenen, således bør Menneskesønnen ophøjes,

<span id="an_3:15">3:15</span> for at hver den, som tror, skal have et
evigt Liv i ham.

<span id="an_3:16">3:16</span> Thi således elskede Gud Verden, at han
gav sin Søn den enbårne, for at hver den, som tror på ham, ikke skal
fortabes, men have et evigt Liv.

<span id="an_3:17">3:17</span> Thi Gud sendte ikke sin Søn til Verden,
for at han skal dømme Verden, men for at Verden skal frelses ved ham.

<span id="an_3:18">3:18</span> Den, som tror på ham, dømmes ikke; men
den, som ikke tror, er allerede dømt, fordi han ikke har troet på Guds
enbårne Søns Navn.

<span id="an_3:19">3:19</span> Og dette er Dommen, at Lyset er kommet
til Verden, og Menneskene elskede Mørket mere end Lyset; thi deres
Gerninger vare onde.

<span id="an_3:20">3:20</span> Thi hver den, som øver ondt, hader Lyset
og kommer ikke til Lyset, for at hans Gerninger ikke skulle revses.

<span id="an_3:21">3:21</span> Men den, som gør Sandheden, kommer til
Lyset, for at hans Gerninger må blive åbenbare; thi de ere gjorte i
Gud."

<span id="an_3:22">3:22</span> Derefter kom Jesus og hans Disciple ud i
Judæas Land, og han opholdt sig der med dem og døbte.

<span id="an_3:23">3:23</span> Men også Johannes døbte i Ænon, nær ved
Salem, fordi der var meget Vand der; og man kom derhen og lod sig døbe.

<span id="an_3:24">3:24</span> Thi Johannes var endnu ikke kastet i
Fængsel.

<span id="an_3:25">3:25</span> Da opkom der en Strid imellem Johannes's
Disciple og en Jøde om Renselse.

<span id="an_3:26">3:26</span> Og de kom til Johannes og sagde til ham:
"Rabbi! han, som var hos dig hinsides Jordan, han, hvem du gav
Vidnesbyrd, se, han døber, og alle komme til ham."

<span id="an_3:27">3:27</span> Johannes svarede og sagde: "Et Menneske
kan slet intet tage, uden det er ham givet fra Himmelen.

<span id="an_3:28">3:28</span> I ere selv mine Vidner på, at jeg sagde:
Jeg er ikke Kristus, men jeg er udsendt foran ham.

<span id="an_3:29">3:29</span> Den, som har Bruden, er Brudgom; men
Brudgommens Ven, som står og hører på ham, glæder sig meget over
Brudgommens Røst. Så er da denne min Glæde bleven fuldkommen.

<span id="an_3:30">3:30</span> Han bør vokse, men jeg forringes.

<span id="an_3:31">3:31</span> Den, som kommer ovenfra, er over alle;
den, som er af Jorden, er af Jorden og taler af Jorden; den, som kommer
fra Himmelen, er over alle.

<span id="an_3:32">3:32</span> Og det, som han har set og hørt, vidner
han; og ingen modtager hans Vidnesbyrd.

<span id="an_3:33">3:33</span> Den, som har modtaget hans Vidnesbyrd,
har beseglet, at Gud er sanddru.

<span id="an_3:34">3:34</span> Thi han, hvem Gud udsendte, taler Guds
Ord; Gud giver nemlig ikke Ånden efter Mål.

<span id="an_3:35">3:35</span> Faderen elsker Sønnen og har givet alle
Ting i hans Hånd.

<span id="an_3:36">3:36</span> Den, som tror på Sønnen, har et evigt
Liv; men den, som ikke vil tro Sønnen, skal ikke se Livet, men Guds
Vrede bliver over ham."

<span id="an_4:1">4:1</span> Da Herren nu erfarede, at Farisæerne havde
hørt, at Jesus vandt flere Disciple og døbte flere end Johannes

<span id="an_4:2">4:2</span> (skønt Jesus ikke døbte selv, men hans
Disciple):

<span id="an_4:3">4:3</span> da forlod han Judæa og drog atter bort til
Galilæa.

<span id="an_4:4">4:4</span> Men han måtte rejse igennem Samaria.

<span id="an_4:5">4:5</span> Han kommer da til en By i Samaria, som
kaldes Sykar, nær ved det Stykke Land, som Jakob gav sin Søn Josef.

<span id="an_4:6">4:6</span> Og der var Jakobs Brønd. Jesus satte sig
da, træt af Rejsen, ned ved Brønden; det var ved den sjette Time.

<span id="an_4:7">4:7</span> En samaritansk Kvinde kommer for at drage
Vand op. Jesus siger til hende: "Giv mig noget at drikke!"

<span id="an_4:8">4:8</span> Hans Disciple vare nemlig gåede bort til
Byen for at købe Mad.

<span id="an_4:9">4:9</span> Da siger den samaritanske Kvinde til ham:
"Hvorledes kan dog du, som er en Jøde, bede mig, som er en samaritansk
Kvinde, om noget at drikke?" Thi Jøder holde ikke Samkvem med
Samaritanere.

<span id="an_4:10">4:10</span> Jesus svarede og sagde til hende: "Dersom
du kendte Guds Gave, og hvem det er, som siger til dig: Giv mig noget at
drikke, da bad du ham, og han gav dig levende Vand."

<span id="an_4:11">4:11</span> Kvinden siger til ham: "Herre! du har jo
intet at drage op med, og Brønden er dyb; hvorfra har du da det levende
Vand?

<span id="an_4:12">4:12</span> Mon du er større end vor Fader Jakob, som
har givet os Brønden, og han har selv drukket deraf og hans Børn og hans
Kvæg?"

<span id="an_4:13">4:13</span> Jesus svarede og sagde til hende: "Hver
den, som drikker af dette Vand, skal tørste igen.

<span id="an_4:14">4:14</span> Men den, som drikker af det Vand, som jeg
giver ham, skal til evig Tid ikke tørste; men det Vand, som jeg giver
ham, skal blive i ham en Kilde af Vand, som fremvælder til et evigt
Liv."

<span id="an_4:15">4:15</span> Kvinden siger til ham: "Herre! giv mig
dette Vand, for at jeg ikke skal tørste og ikke komme hid for at drage
op."

<span id="an_4:16">4:16</span> Jesus siger til hende: "Gå bort, kald på
din Mand, og kom hid!"

<span id="an_4:17">4:17</span> Kvinden svarede og sagde: "Jeg har ingen
Mand." Jesus siger til hende: "Med Rette sagde du: Jeg har ingen Mand.

<span id="an_4:18">4:18</span> Thi du har haft fem Mænd; og han, som du
nu har, er ikke din Mand. Det har du sagt sandt."

<span id="an_4:19">4:19</span> Kvinden siger til ham: "Herre! jeg ser,
at du er en Profet.

<span id="an_4:20">4:20</span> Vore Fædre have tilbedt på dette Bjerg,
og I sige, at i Jerusalem er Stedet, hvor man bør tilbede."

<span id="an_4:21">4:21</span> Jesus siger til hende: "Tro mig, Kvinde,
at den Time kommer, da det hverken skal være på dette Bjerg eller i
Jerusalem, at I tilbede Faderen.

<span id="an_4:22">4:22</span> I tilbede det, I ikke kende; vi tilbede
det, vi kende; thi Frelsen kommer fra Jøderne.

<span id="an_4:23">4:23</span> Men den Time kommer, ja, den er nu, da de
sande Tilbedere skulle tilbede Faderen i Ånd og Sandhed; thi det er
sådanne Tilbedere, Faderen vil have.

<span id="an_4:24">4:24</span> Gud er Ånd, og de, som tilbede ham, bør
tilbede i Ånd og Sandhed."

<span id="an_4:25">4:25</span> Kvinden siger til ham: "Jeg ved, at
Messias kommer (hvilket betyder Kristus); når han kommer, skal han
kundgøre os alle Ting."

<span id="an_4:26">4:26</span> Jesus siger til hende: "Det er mig, jeg,
som taler med dig."

<span id="an_4:27">4:27</span> Og i det samme kom hans Disciple, og de
undrede sig over, at han talte med en Kvinde; dog sagde ingen: "Hvad
søger du?" eller: "Hvorfor taler du med hende?"

<span id="an_4:28">4:28</span> Da lod Kvinden sin Vandkrukke stå og gik
bort til Byen og siger til Menneskene der:

<span id="an_4:29">4:29</span> "Kommer og ser en Mand, som har sagt mig
alt det, jeg har gjort; mon han skulde være Kristus?"

<span id="an_4:30">4:30</span> De gik ud af Byen og kom gående til ham.

<span id="an_4:31">4:31</span> Imidlertid bade Disciplene ham og sagde:
"Rabbi, spis!"

<span id="an_4:32">4:32</span> Men han sagde til dem, jeg har Mad at
spise, som I ikke kende."

<span id="an_4:33">4:33</span> Da sagde Disciplene til hverandre: "Mon
nogen har bragt ham noget at spise?"

<span id="an_4:34">4:34</span> Jesus siger til dem: "Min Mad er, at jeg
gør hans Villie, som udsendte mig, og fuldbyrder hans Gerning.

<span id="an_4:35">4:35</span> Sige I ikke: Der er endnu fire Måneder,
så kommer Høsten? Se, jeg siger eder, opløfter eders Øjne og ser
Markene; de ere allerede hvide til Høsten.

<span id="an_4:36">4:36</span> Den, som høster, får Løn og samler Frugt
til et evigt Liv, så at de kunne glæde sig tilsammen, både den, som sår,
og den, som høster.

<span id="an_4:37">4:37</span> Thi her er det Ord sandt: En sår, og en
anden høster.

<span id="an_4:38">4:38</span> Jeg har udsendt eder at høste det, som I
ikke have arbejdet på; andre have arbejdet, og I ere gåede ind i deres
Arbejde."

<span id="an_4:39">4:39</span> Men mange af Samaritanerne fra den By
troede på ham på Grund af Kvindens Ord, da hun vidnede: "Han har sagt
mig alt det, jeg har gjort."

<span id="an_4:40">4:40</span> Da nu Samaritanerne kom til ham, bade de
ham om at blive hos dem; og han blev der to Dage.

<span id="an_4:41">4:41</span> Og mange flere troede for hans Ords
Skyld.

<span id="an_4:42">4:42</span> Og til Kvinden sagde de: "Vi tro nu ikke
længer for din Tales Skyld; thi vi have selv hørt, og vi vide, at denne
er sandelig Verdens Frelser."

<span id="an_4:43">4:43</span> Men efter de to Dage gik han derfra til
Galilæa.

<span id="an_4:44">4:44</span> Thi Jesus vidnede selv, at en Profet ikke
bliver æret i sit eget Fædreland.

<span id="an_4:45">4:45</span> Da han nu kom til Galilæa, toge
Galilæerne imod ham, fordi de havde set alt det, som han gjorde i
Jerusalem på Højtiden; thi også de vare komne til Højtiden.

<span id="an_4:46">4:46</span> Han kom da atter til Kana i Galilæa, hvor
han havde gjort Vandet til Vin. Og der var en kongelig Embedsmand, hvis
Søn lå syg i Kapernaum.

<span id="an_4:47">4:47</span> Da denne hørte, at Jesus var kommen fra
Judæa til Galilæa, gik han til ham og bad om, at han vilde komme ned og
helbrede hans Søn; thi han var Døden nær.

<span id="an_4:48">4:48</span> Da sagde Jesus til ham: "Dersom I ikke se
Tegn og Undergerninger, ville I ikke tro."

<span id="an_4:49">4:49</span> Embedsmanden siger til ham: "Herre! kom,
før mit Barn dør."

<span id="an_4:50">4:50</span> Jesus siger til ham: "Gå bort, din Søn
lever." Og Manden troede det Ord, som Jesus sagde til ham, og gik bort.

<span id="an_4:51">4:51</span> Men allerede medens han var på Hjemvejen,
mødte hans Tjenere ham og meldte, at hans Barn levede.

<span id="an_4:52">4:52</span> Da udspurgte han dem om den Time, i
hvilken det var blevet bedre med ham; og de sagde til ham: "I Går ved
den syvende time forlod Feberen ham."

<span id="an_4:53">4:53</span> Da skønnede Faderen, at det var sket i
den Time, da Jesus sagde til ham: "Din Søn lever;" og han troede selv og
hele hans Hus.

<span id="an_4:54">4:54</span> Dette var det andet Tegn, som Jesus
gjorde, da han var kommen fra Judæa til Galilæa.

<span id="an_5:1">5:1</span> Derefter var det Jødernes Højtid, og Jesus
gik op til Jerusalem.

<span id="an_5:2">5:2</span> Men der er i Jerusalem ved Fåreporten en
Dam, som på Hebraisk kaldes Bethesda, og den har fem Søjlegange.

<span id="an_5:3">5:3</span> I dem lå der en Mængde syge, blinde, lamme,
visne, (som ventede på, at Vandet skulde røres.

<span id="an_5:4">5:4</span> Thi på visse Tider for en Engel ned i
Dammen og oprørte Vandet. Den, som da, efter at Vandet var blevet
oprørt, steg først ned, blev rask, hvilken Sygdom han end led af.)

<span id="an_5:5">5:5</span> Men der var en Mand, som havde været syg i
otte og tredive År.

<span id="an_5:6">5:6</span> Da Jesus så ham ligge der og vidste, at han
allerede havde ligget i lang Tid, sagde han til ham: "Vil du blive
rask?"

<span id="an_5:7">5:7</span> Den syge svarede ham: "Herre! jeg har
ingen, som kan bringe mig ned i Dammen, når Vandet bliver oprørt; men
når jeg kommer, stiger en anden ned før mig."

<span id="an_5:8">5:8</span> Jesus siger til ham: "Stå op, tag din Seng
og gå!"

<span id="an_5:9">5:9</span> Og straks blev Manden rask, og han tog sin
Seng og gik. Men det var Sabbat på den Dag;

<span id="an_5:10">5:10</span> derfor sagde Jøderne til ham, som var
bleven helbredt: "Det er Sabbat; og det er dig ikke tilladt af bære
Sengen."

<span id="an_5:11">5:11</span> Han svarede dem: "Den, som gjorde mig
rask, han sagde til mig: Tag din Seng og gå!"

<span id="an_5:12">5:12</span> Da spurgte de ham: "Hvem er det Menneske,
som sagde til dig: Tag din Seng og gå?"

<span id="an_5:13">5:13</span> Men han; som var bleven helbredt, vidste
ikke, hvem det var; thi Jesus havde unddraget sig, da der var mange
Mennesker på Stedet.

<span id="an_5:14">5:14</span> Derefter finder Jesus ham i Helligdommen,
og han sagde til ham: "Se, du er bleven rask; synd ikke mere, for at
ikke noget værre skal times dig,!"

<span id="an_5:15">5:15</span> Manden gik bort og sagde til Jøderne, at
det var Jesus, som havde gjort ham rask.

<span id="an_5:16">5:16</span> Og derfor forfulgte Jøderne Jesus, fordi
han havde gjort dette på en Sabbat.

<span id="an_5:17">5:17</span> Men Jesus svarede dem: "Min Fader
arbejder indtil nu; også jeg arbejder."

<span id="an_5:18">5:18</span> Derfor tragtede da Jøderne end mere efter
at slå ham ihjel, fordi han ikke alene brød Sabbaten, men også kaldte
Gud sin egen Fader og gjorde sig selv Gud lig.

<span id="an_5:19">5:19</span> Så svarede Jesus og sagde til dem:
"Sandelig, sandelig, siger jeg eder, Sønnen kan slet intet gøre af sig
selv, uden hvad han ser Faderen gøre; thi hvad han gør, det gør også
Sønnen ligeså.

<span id="an_5:20">5:20</span> Thi Faderen elsker Sønnen og viser ham
alt det, han selv gør, og han skal vise ham større Gerninger end disse,
for at I skulle undre eder.

<span id="an_5:21">5:21</span> Thi ligesom Faderen oprejser de døde og
gør levende, således gør også Sønnen levende, hvem han vil.

<span id="an_5:22">5:22</span> Thi heller ikke dømmer Faderen nogen, men
har givet Sønnen hele Dommen,

<span id="an_5:23">5:23</span> for at alle skulle ære Sønnen, ligesom de
ære Faderen. Den, som ikke ærer Sønnen, ærer ikke Faderen, som udsendte
ham.

<span id="an_5:24">5:24</span> Sandelig, sandelig, siger jeg eder, den,
som hører mit Ord og tror den, som sendte mig, har et evigt Liv og
kommer ikke til Dom, men er gået over fra Døden til Livet.

<span id="an_5:25">5:25</span> Sandelig, sandelig, siger jeg eder, den
Time kommer, ja den er nu, da de døde skulle høre Guds Søns Røst, og de,
som høre den, skulle leve.

<span id="an_5:26">5:26</span> Thi ligesom Faderen har Liv i sig selv,
således har han også givet Sønnen at have Liv i sig selv.

<span id="an_5:27">5:27</span> Og han har givet ham Magt til at holde
Dom, efterdi han er Menneskesøn.

<span id="an_5:28">5:28</span> Undrer eder ikke herover; thi den Time
kommer, på hvilken alle de, som ere i Gravene, skulle høre hans Røst,

<span id="an_5:29">5:29</span> og de skulle gå frem, de, som have gjort
det gode, til Livets Opstandelse, men de, som have gjort det onde, til
Dommens Opstandelse.

<span id="an_5:30">5:30</span> Jeg kan slet intet gøre af mig selv;
således som jeg hører, dømmer jeg, og min Dom er retfærdig; thi jeg
søger ikke min Villie, men hans Villie, som sendte mig.

<span id="an_5:31">5:31</span> Dersom jeg vidner om mig selv, er mit
Vidnesbyrd ikke sandt".

<span id="an_5:32">5:32</span> Det er en anden, som vidner om mig, og
jeg ved, at det Vidnesbyrd er sandt, som han vidner om mig.

<span id="an_5:33">5:33</span> I have sendt Bud til Johannes, og han har
vidnet for sandheden.

<span id="an_5:34">5:34</span> Dog, jeg henter ikke Vidnesbyrdet fra et
Menneske; men dette siger jeg, for at I skulle frelses.

<span id="an_5:35">5:35</span> Han var det brændende og skinnende Lys,
og I have til en Tid villet fryde eder ved hans Lys.

<span id="an_5:36">5:36</span> Men det Vidnesbyrd, som jeg har, er
større end Johannes's; thi de Gerninger, som Faderen har givet mig at
fuldbyrde, selve de Gerninger, som jeg gør, vidne om mig, at Faderen har
udsendt mig.

<span id="an_5:37">5:37</span> Og Faderen, som sendte mig, han har
vidnet om mig. I have aldrig hverken hørt hans Røst eller set hans
skikkelse,

<span id="an_5:38">5:38</span> og hans Ord have I ikke blivende i eder;
thi den, som han udsendte, ham tro I ikke.

<span id="an_5:39">5:39</span> I ransage Skrifterne, fordi I mene i dem
at have evigt Liv; og det er dem, som vidne om mig.

<span id="an_5:40">5:40</span> Og I ville ikke komme til mig, for at I
kunne have Liv.

<span id="an_5:41">5:41</span> Jeg tager ikke Ære af Mennesker;

<span id="an_5:42">5:42</span> men jeg kender eder, at I have ikke Guds
Kærlighed i eder.

<span id="an_5:43">5:43</span> Jeg er kommen i min Faders Navn, og I
modtage mig ikke; dersom en anden kommer i sit eget Navn, ham ville I
modtage.

<span id="an_5:44">5:44</span> Hvorledes kunne I tro,I, som tage Ære af
hverandre, og den Ære, som er fra den eneste Gud, søge I ikke?

<span id="an_5:45">5:45</span> Tænker ikke, at jeg vil anklage eder for
Faderen; der er en, som anklager eder, Moses, til hvem I have sat eders
Håb.

<span id="an_5:46">5:46</span> Thi dersom I troede Moses. troede I mig;
thi han har skrevet om mig,

<span id="an_5:47">5:47</span> Men tro I ikke hans Skrifter, hvorledes
skulle I da tro mine Ord?"

<span id="an_6:1">6:1</span> Derefter drog Jesus over til hin Side af
Galilæas Sø,Tiberias Søen.

<span id="an_6:2">6:2</span> Og en stor Skare fulgte ham, fordi de så de
Tegn, som han gjorde på de syge.

<span id="an_6:3">6:3</span> Men Jesus gik op på Bjerget og satte sig
der med sine Disciple.

<span id="an_6:4">6:4</span> Men Påsken, Jødernes Højtid, var nær.

<span id="an_6:5">6:5</span> Da Jesus nu opløftede sine Øjne og så, at
en stor Skare kom til ham, sagde han til Filip: "Hvor skulle vi købe
Brød, for at disse kunne få noget at spise?"

<span id="an_6:6">6:6</span> Men dette sagde han for at prøve ham; thi
han vidste selv, hvad han vilde gøre.

<span id="an_6:7">6:7</span> Filip svarede ham: "Brød for to Hundrede
Denarer er ikke nok for dem, til at hver kan få noget lidet."

<span id="an_6:8">6:8</span> En af hans Disciple, Andreas, Simon Peters
Broder, siger til ham:

<span id="an_6:9">6:9</span> "Her er en lille Dreng, som har fem Bygbrød
og to Småfisk; men hvad er dette til så mange?"

<span id="an_6:10">6:10</span> Jesus sagde: "Lader Folkene sætte sig
ned;" og der var meget Græs på Stedet. Da satte Mændene sig ned, omtrent
fem Tusinde i Tallet.

<span id="an_6:11">6:11</span> Så tog Jesus Brødene og takkede og
uddelte dem til dem, som havde sat sig ned; ligeledes også af Småfiskene
så meget, de vilde.

<span id="an_6:12">6:12</span> Men da de vare blevne mætte, siger han
til sine Disciple: "Samler de tiloversblevne Stykker sammen, for at
intet skal gå til Spilde."

<span id="an_6:13">6:13</span> Da samlede de og fyldte tolv Kurve med
Stykker, som bleve tilovers af de fem Bygbrød fra dem, som havde fået
Mad.

<span id="an_6:14">6:14</span> Da nu Folkene så det Tegn, som han havde
gjort, sagde de: "Denne er i Sandhed Profeten, som kommer til Verden."

<span id="an_6:15">6:15</span> Da Jesus nu skønnede, at de vilde komme
og tage ham med Magt for at gøre ham til Konge, gik han atter op på
Bjerget, ganske alene.

<span id="an_6:16">6:16</span> Men da det var blevet Aften, gik hans
Disciple ned til Søen.

<span id="an_6:17">6:17</span> Og de gik om Bord i et Skib og vilde
sætte over til hin Side af Søen til Kapernaum. Og det var allerede
blevet mørkt, og Jesus var endnu ikke kommen til dem.

<span id="an_6:18">6:18</span> Og Søen rejste sig, da der blæste en
stærk Vind.

<span id="an_6:19">6:19</span> Da de nu havde roet omtrent fem og tyve
eller tredive Stadier, se de Jesus vandre på Søen og komme nær til
Skibet, og de forfærdedes.

<span id="an_6:20">6:20</span> Men han siger til dem: "Det er mig;
frygter ikke!"

<span id="an_6:21">6:21</span> Da vilde de tage ham op i Skibet; og
straks kom Skibet til Landet, som de sejlede til.

<span id="an_6:22">6:22</span> Den næste dag så Skaren, som stod på hin
Side af Søen, at der ikke havde været mere end eet Skib der, og at Jesus
ikke var gået om Bord med sine Disciple, men at hans Disciple vare
dragne bort alene,

<span id="an_6:23">6:23</span> (men der var kommet Skibe fra Tiberias
nær til det Sted, hvor de spiste Brødet, efter at Herren havde gjort
Taksigelse):

<span id="an_6:24">6:24</span> da Skaren nu så, at Jesus ikke var der,
ej heller hans Disciple, gik de om Bord i Skibene og kom til Kapernaum
for at søge efter Jesus.

<span id="an_6:25">6:25</span> Og da de fandt ham på hin Side af Søen,
sagde de til ham: "Rabbi! når er du kommen hid?"

<span id="an_6:26">6:26</span> Jesus svarede dem og sagde: "Sandelig,
sandelig, siger jeg eder, I søge mig, ikke fordi I så Tegn, men fordi I
spiste af Brødene og bleve mætte.

<span id="an_6:27">6:27</span> Arbejder ikke for den Mad, som er
forgængelig, men for den Mad, som varer til et evigt Liv, hvilken
Menneskesønnen vil give eder; thi ham har Faderen, Gud selv, beseglet."

<span id="an_6:28">6:28</span> Da sagde de til ham: "Hvad skulle vi
gøre, for at vi kunne arbejde på Guds Gerninger?"

<span id="an_6:29">6:29</span> Jesus svarede og sagde til dem: "Dette er
Guds Gerning, at I tro på den, som han udsendte."

<span id="an_6:30">6:30</span> Da sagde de til ham: "Hvad gør du da for
et Tegn, for at vi kunne se det og tro dig? Hvad Arbejde gør du?

<span id="an_6:31">6:31</span> Vore Fædre åde Manna i Ørkenen, som der
er skrevet: Han gav dem Brød fra Himmelen at æde."

<span id="an_6:32">6:32</span> Da sagde Jesus til dem: "Sandelig,
sandelig, siger jeg eder, ikke Moses har givet eder Brødet fra Himmelen,
men min Fader giver eder det sande Brød fra Himmelen.

<span id="an_6:33">6:33</span> Thi Guds Brød er det, som kommer ned fra
Himmelen og giver Verden Liv."

<span id="an_6:34">6:34</span> Da sagde de til ham: "Herre! giv os altid
dette Brød!"

<span id="an_6:35">6:35</span> Jesus sagde til dem: "Jeg er Livets Brød.
Den, som kommer til mig, skal ikke hungre; og den, som tror på mig, skal
aldrig tørste.

<span id="an_6:36">6:36</span> Men jeg har sagt eder, at I have set mig
og dog ikke tro.

<span id="an_6:37">6:37</span> Alt, hvad Faderen giver mig, skal komme
til mig; og den, som kommer til mig, vil jeg ingenlunde kaste ud.

<span id="an_6:38">6:38</span> Thi jeg er kommen ned fra Himmelen, ikke
for at gøre min Villie, men hans Villie, som sendte mig.

<span id="an_6:39">6:39</span> Men dette er hans Villie, som sendte mig,
at jeg skal intet miste af alt det, som han har givet mig, men jeg skal
oprejse det på den yderste Dag.

<span id="an_6:40">6:40</span> Thi dette er min Faders Villie, at hver
den, som ser Sønnen og tror på ham, skal have et evigt Liv, og jeg skal
oprejse ham på den yderste Dag."

<span id="an_6:41">6:41</span> Da knurrede Jøderne over ham, fordi han
sagde: "Jeg er det Brød, som kom ned fra Himmelen,"

<span id="an_6:42">6:42</span> og de sagde: "Er dette ikke Jesus, Josefs
Søn, hvis Fader og Moder vi kende? Hvorledes kan han da sige: Jeg er
kommen ned fra Himmelen?"

<span id="an_6:43">6:43</span> Jesus svarede og sagde til dem: "Knurrer
ikke indbyrdes!

<span id="an_6:44">6:44</span> Ingen kan komme til mig, uden Faderen,
som sendte mig, drager ham; og jeg skal oprejse ham på den yderste Dag.

<span id="an_6:45">6:45</span> Der er skrevet hos Profeterne: "Og de
skulle alle være oplærte af Gud." Hver den, som har hørt af Faderen og
lært, kommer til mig.

<span id="an_6:46">6:46</span> Ikke at nogen har set Faderen, kun den,
som er fra Gud, han har set Faderen.

<span id="an_6:47">6:47</span> Sandelig, sandelig, siger jeg eder, den,
som tror på mig, har et evigt Liv.

<span id="an_6:48">6:48</span> Jeg er Livets Brød.

<span id="an_6:49">6:49</span> Eders Fædre åde Manna i Ørkenen og døde.

<span id="an_6:50">6:50</span> Dette er det Brød, som kommer ned fra
Himmelen, at man skal æde af det og ikke dø.

<span id="an_6:51">6:51</span> Jeg er det levende Brød, som kom ned fra
Himmelen; om nogen æder af dette Brød, han skal leve til evig Tid; og
det Brød, som jeg vil give, er mit Kød, hvilket jeg vil give for Verdens
Liv."

<span id="an_6:52">6:52</span> Da kivedes Jøderne indbyrdes og sagde:
"Hvorledes kan han give os sit Kød at æde?"

<span id="an_6:53">6:53</span> Jesus sagde da til dem: "Sandelig,
sandelig, siger jeg eder, dersom I ikke æde Menneskesønnens Kød og
drikke hans Blod, have I ikke Liv i eder.

<span id="an_6:54">6:54</span> Den, som æder mit Kød og drikker mit
Blod, har et evigt Liv, og jeg skal oprejse ham på den yderste Dag.

<span id="an_6:55">6:55</span> Thi mit Kød er sand Mad, og mit Blod er
sand Drikke.

<span id="an_6:56">6:56</span> Den, som æder mit Kød og drikker mit
Blod, han bliver i mig, og jeg i ham.

<span id="an_6:57">6:57</span> Ligesom den levende Fader udsendte mig,
og jeg lever i Kraft af Faderen, ligeså skal også den, som æder mig,
leve i Kraft af mig.

<span id="an_6:58">6:58</span> dette er det Brød, som er kommet ned fra
Himmelen; ikke som eders Fædre åde og døde. Den, som æder dette Brød,
skal leve evindelig."

<span id="an_6:59">6:59</span> Dette sagde han, da han lærte i en
Synagoge i Kapernaum.

<span id="an_6:60">6:60</span> Da sagde mange af hans Disciple, som
havde hørt ham: "Dette er en hård Tale; hvem kan høre den?"

<span id="an_6:61">6:61</span> Men da Jesus vidste hos sig selv, at hans
Disciple knurrede derover, sagde han til dem: "Forarger dette eder?

<span id="an_6:62">6:62</span> Hvad om I da få at se, at Menneskesønnen
farer op, hvor han var før?

<span id="an_6:63">6:63</span> Det er Ånden, som levendegør, Kødet
gavner intet; de Ord, som jeg har talt til eder, ere Ånd og ere Liv.

<span id="an_6:64">6:64</span> Men der er nogle af eder, som ikke tro."
Thi Jesus vidste fra Begyndelsen, hvem det var, der ikke troede, og hvem
den var, der skulde forråde ham.

<span id="an_6:65">6:65</span> Og han sagde: "Derfor har jeg sagt eder,
at ingen kan komme til mig, uden det er givet ham af Faderen."

<span id="an_6:66">6:66</span> Fra den Tid trådte mange af hans Disciple
tilbage og vandrede ikke mere med ham.

<span id="an_6:67">6:67</span> Jesus sagde da til de tolv: "Mon også I
ville gå bort?"

<span id="an_6:68">6:68</span> Simon Peter svarede ham: "Herre! til hvem
skulle vi gå hen? Du har det evige Livs Ord;

<span id="an_6:69">6:69</span> og vi have troet og erkendt, at du er
Guds Hellige."

<span id="an_6:70">6:70</span> Jesus svarede dem: "Har jeg ikke udvalgt
mig eder tolv, og en af eder er en Djævel?"

<span id="an_6:71">6:71</span> Men han talte om Judas, Simon Iskariots
Søn; thi det var ham, som siden skulde forråde ham, skønt han var en af
de tolv.

<span id="an_7:1">7:1</span> Derefter vandrede Jesus omkring i Galilæa;
thi han vilde ikke vandre i Judæa, fordi Jøderne søgte at slå ham ihjel.

<span id="an_7:2">7:2</span> Men Jødernes Højtid, Løvsalsfesten, var
nær.

<span id="an_7:3">7:3</span> Da sagde hans Brødre til ham: "Drag bort
herfra og gå til Judæa, for at også dine Disciple kunne se dine
Gerninger, som du gør.

<span id="an_7:4">7:4</span> Thi ingen gør noget i Løndom, når han selv
ønsker at være åbenbar; dersom du gør dette, da vis dig for Verden!"

<span id="an_7:5">7:5</span> Thi heller ikke hans Brødre troede på ham.

<span id="an_7:6">7:6</span> Da siger Jesus til dem: "Min Tid er endnu
ikke kommen; men eders Tid er stedse for Hånden.

<span id="an_7:7">7:7</span> Verden kan ikke hade eder; men mig hader
den, fordi jeg vidner om den, at dens Gerninger ere onde.

<span id="an_7:8">7:8</span> Drager I op til Højtiden; jeg drager endnu
ikke op til denne Højtid, thi min Tid er endnu ikke fuldkommet."

<span id="an_7:9">7:9</span> Da han havde sagt dette til dem, blev han i
Galilæa.

<span id="an_7:10">7:10</span> Men da hans Brødre vare dragne op til
Højtiden, da drog han også selv op, ikke åbenlyst, men lønligt.

<span id="an_7:11">7:11</span> Da ledte Jøderne efter ham på Højtiden og
sagde: "Hvor er han?"

<span id="an_7:12">7:12</span> Og der blev mumlet meget om ham iblandt
Skarerne; nogle sagde: "Han er en god Mand;" men andre sagde: "Nej, han
forfører Mængden."

<span id="an_7:13">7:13</span> Dog talte ingen frit om ham af Frygt for
Jøderne.

<span id="an_7:14">7:14</span> Men da det allerede var midt i Højtiden.
gik Jesus op i Helligdommen og lærte.

<span id="an_7:15">7:15</span> Jøderne undrede sig nu og sagde:
"Hvorledes kan denne have Lærdom, da han ikke er oplært?"

<span id="an_7:16">7:16</span> Da svarede Jesus dem og sagde: "Min Lære
er ikke min, men hans, som sendte mig.

<span id="an_7:17">7:17</span> Dersom nogen vil gøre hans Villie, skal
han erkende, om Læren er fra Gud, eller jeg taler af mig selv.

<span id="an_7:18">7:18</span> Den, der taler af sig selv, søger sin
egen Ære; men den, som søger hans Ære, der sendte ham, han er sanddru,
og der er ikke Uret i ham.

<span id="an_7:19">7:19</span> Har ikke Moses givet eder Loven? Og ingen
af eder holder Loven. Hvorfor søge I at slå mig ihjel?"

<span id="an_7:20">7:20</span> Mængden svarede: "Du er besat; hvem søger
at slå dig ihjel?"

<span id="an_7:21">7:21</span> Jesus svarede og sagde til dem: "Een
Gerning gjorde jeg, og I undre eder alle derover.

<span id="an_7:22">7:22</span> Moses har givet eder Omskærelsen, (ikke
at den er fra Moses, men fra Fædrene) og I omskære et Menneske på en
Sabbat.

<span id="an_7:23">7:23</span> Dersom et Menneske får Omskærelse på en
Sabbat, for at Mose Lov ikke skal brydes, ere I da vrede på mig, fordi
jeg har gjort et helt Menneske rask på en Sabbat?

<span id="an_7:24">7:24</span> Dømmer ikke efter Skinnet, men dømmer en
retfærdig Dom!"

<span id="an_7:25">7:25</span> Da sagde nogle af dem fra Jerusalem: "Er
det ikke ham, som de søge at slå ihjel?

<span id="an_7:26">7:26</span> Og se, han taler frit, og de sige intet
til ham; mon Rådsherrerne virkelig skulde have erkendt, at han er
Kristus?

<span id="an_7:27">7:27</span> Dog vi vide, hvorfra denne er; men når
Kristus kommer, kender ingen, hvorfra han er."

<span id="an_7:28">7:28</span> Derfor råbte Jesus, idet han lærte i
Helligdommen, og sagde: "Både kende I mig og vide, hvorfra jeg er! Og af
mig selv er jeg ikke kommen, men han, som sendte mig, er sand, han, hvem
I ikke kende.

<span id="an_7:29">7:29</span> Jeg kender ham; thi jeg er fra ham, og
han har udsendt mig."

<span id="an_7:30">7:30</span> De søgte da at gribe ham; og ingen lagde
Hånd på ham, thi hans Time var endnu ikke kommen.

<span id="an_7:31">7:31</span> Men mange af Folket troede på ham, og de
sagde: "Når Kristus kommer, mon han da skal gøre flere Tegn, end denne
har gjort?"

<span id="an_7:32">7:32</span> Farisæerne hørte, at Mængden mumlede
dette om ham; og Ypperstepræsterne og Farisæerne sendte Tjenere ud for
at gribe ham.

<span id="an_7:33">7:33</span> Da sagde Jesus: "Endnu en liden Tid er
jeg hos eder, så går jeg bort til den, som sendte mig.

<span id="an_7:34">7:34</span> I skulle lede efter mig og ikke finde
mig, og der, hvor jeg er, kunne I ikke komme."

<span id="an_7:35">7:35</span> Da sagde Jøderne til hverandre: "Hvor vil
han gå hen, siden vi ikke skulle finde ham? Mon han vil gå til dem, som
ere adspredte iblandt Grækerne, og lære Grækerne?

<span id="an_7:36">7:36</span> Hvad er det for et Ord, han siger: I
skulle lede efter mig og ikke finde mig, og der, hvor jeg er, kunne I
ikke komme?"

<span id="an_7:37">7:37</span> Men på den sidste, den store Højtidsdag
stod Jesus og råbte og sagde: "Om nogen tørster,han komme til mig og
drikke!

<span id="an_7:38">7:38</span> Den, som tror på mig, af hans Liv skal
der, som Skriften har sagt, flyde levende Vandstrømme:"

<span id="an_7:39">7:39</span> Men dette sagde han om den Ånd, som de,
der troede på ham, skulde få; thi den Helligånd var der ikke endnu,
fordi Jesus endnu ikke var herliggjort.

<span id="an_7:40">7:40</span> Nogle af Mængden, som hørte disse Ord,
sagde nu: "Dette er sandelig Profeten."

<span id="an_7:41">7:41</span> Andre sagde: "Dette er Kristus;" men
andre sagde: "Mon da Kristus kommer fra Galilæa?

<span id="an_7:42">7:42</span> Har ikke Skriften sagt, at Kristus kommer
af Davids Sæd og fra Bethlehem, den Landsby, hvor David var?"

<span id="an_7:43">7:43</span> Således blev der Splid iblandt Mængden om
ham.

<span id="an_7:44">7:44</span> Men nogle af dem vilde gribe ham; dog
lagde ingen Hånd på ham.

<span id="an_7:45">7:45</span> Tjenerne kom nu til Ypperstepræsterne og
Farisæerne, og disse sagde til dem: "Hvorfor have I ikke ført ham
herhen?"

<span id="an_7:46">7:46</span> Tjenerne svarede: "Aldrig har noget
Menneske talt således som dette Menneske."

<span id="an_7:47">7:47</span> Da svarede Farisæerne dem: "Ere også I
forførte?

<span id="an_7:48">7:48</span> Mon nogen af Rådsherrerne har troet på
ham, eller nogen af Farisæerne?

<span id="an_7:49">7:49</span> Men denne Hob, som ikke kender Loven, er
forbandet."

<span id="an_7:50">7:50</span> Nikodemus, han, som var kommen til ham om
Natten og var en af dem, sagde til dem:

<span id="an_7:51">7:51</span> "Mon vor Lov dømmer et Menneske, uden at
man først forhører ham og får at vide, hvad han gør?"

<span id="an_7:52">7:52</span> De svarede og sagde til ham: "Er også du
fra Galilæa? Ransag og se, at der ikke fremstår nogen Profet fra
Galilæa."

<span id="an_7:53">7:53</span> Og de gik hver til sit Hus.

<span id="an_8:1">8:1</span> Men Jesus gik til Oliebjerget.

<span id="an_8:2">8:2</span> og årle om Morgenen kom han igen i
Helligdommen, og hele Folket kom til ham; og han satte sig og lærte dem.

<span id="an_8:3">8:3</span> Men de skriftkloge og Farisæerne føre en
Kvinde til ham, greben i Hor, og stille hende frem i Midten.

<span id="an_8:4">8:4</span> Og de sige til ham: "Mester! denne Kvinde
er greben i Hor på fersk Gerning.

<span id="an_8:5">8:5</span> Men Moses bød os i Loven, at sådanne skulle
stenes; hvad siger nu du?"

<span id="an_8:6">8:6</span> Men dette sagde de for at friste ham, for
at de kunde have noget at anklage ham for. Men Jesus bøjede sig ned og
skrev med Fingeren på Jorden.

<span id="an_8:7">8:7</span> Men da de bleve ved at spørge ham, rettede
han sig op og sagde til dem: "Den iblandt eder, som er uden Synd, kaste
først Stenen på hende!"

<span id="an_8:8">8:8</span> Og han bøjede sig atter ned og skrev på
Jorden.

<span id="an_8:9">8:9</span> Men da de hørte det, gik de bort, den ene
efter den anden, fra de ældste til de yngste, og Jesus blev alene
tilbage med Kvinden, som stod der i Midten.

<span id="an_8:10">8:10</span> Men da Jesus rettede sig op og ingen så
uden Kvinden, sagde han til hende: "Kvinde! hvor ere de henne? Var der
ingen, som fordømte dig?,"

<span id="an_8:11">8:11</span> Men hun sagde: "Herre! ingen." Da sagde
Jesus: "Heller ikke jeg fordømmer dig; gå bort, og synd ikke mere!"

<span id="an_8:12">8:12</span> Jesus talte da atter til dem og sagde:
"Jeg er Verdens Lys; den, som følger mig, skal ikke vandre i Mørket, men
have Livets Lys."

<span id="an_8:13">8:13</span> Da sagde Farisæerne til ham: "Du vidner
om dig selv; dit Vidnesbyrd er ikke sandt."

<span id="an_8:14">8:14</span> Jesus svarede og sagde til dem: "Om jeg
end vidner om mig selv. er mit Vidnesbyrd sandt; thi jeg ved, hvorfra
jeg kom, og hvor jeg går hen; men I vide ikke, hvorfra jeg kommer, og
hvor jeg går hen.

<span id="an_8:15">8:15</span> I dømme efter Kødet; jeg dømmer ingen.

<span id="an_8:16">8:16</span> Men om jeg også dømmer, er min Dom sand;
thi det er ikke mig alene, men mig og Faderen, han, som sendte mig.

<span id="an_8:17">8:17</span> Men også i eders Lov er der skrevet, at
to Menneskers Vidnesbyrd er sandt.

<span id="an_8:18">8:18</span> Jeg er den, der vidner om mig selv, og
Faderen, som sendte mig, vidner om mig."

<span id="an_8:19">8:19</span> Derfor sagde de til ham: "Hvor er din
Fader?" Jesus svarede: "I kende hverken mig eller min Fader; dersom I
kendte mig, kendte I også min Fader."

<span id="an_8:20">8:20</span> Disse Ord talte Jesus ved Tempelblokken,
da han lærte i Helligdommen; og ingen greb ham, fordi hans Time endnu
ikke var kommen.

<span id="an_8:21">8:21</span> Da sagde han atter til dem: "Jeg går
bort, og I skulle lede efter mig, og I skulle dø i eders Synd; hvor jeg
går hen, kunne I ikke komme."

<span id="an_8:22">8:22</span> Da sagde Jøderne: "Mon han vil slå sig
selv ihjel, siden han siger: Hvor jeg går hen, kunne I ikke komme?"

<span id="an_8:23">8:23</span> Og han sagde til dem: "I ere nedenfra,
jeg er ovenfra; I ere af denne Verden, jeg er ikke af denne Verden.

<span id="an_8:24">8:24</span> Derfor har jeg sagt eder, at I skulle dø
i eders Synder; thi dersom I ikke tro, at det er mig, skulle I dø i
eders Synder."

<span id="an_8:25">8:25</span> De sagde da til ham: "Hvem er du?" Og
Jesus sagde til dem: "Just det, som jeg siger eder.

<span id="an_8:26">8:26</span> Jeg har meget at tale og dømme om eder;
men den, som sendte mig, er sanddru, og hvad jeg har hørt af ham, det
taler jeg til Verden."

<span id="an_8:27">8:27</span> De forstode ikke, at han talte til dem om
Faderen.

<span id="an_8:28">8:28</span> Da sagde Jesus til dem: "Når I få ophøjet
Menneskesønnen, da skulle I kende, at det er mig, og at jeg gør intet af
mig selv; men som min Fader har lært mig, således taler jeg.

<span id="an_8:29">8:29</span> Og han, som sendte mig, er med mig; han
har ikke ladet mig alene, fordi jeg; gør altid det, som er ham til
Behag."

<span id="an_8:30">8:30</span> Da han talte dette, troede mange på ham.

<span id="an_8:31">8:31</span> Jesus sagde da til de Jøder, som vare
komne til Tro på ham: "Dersom I blive i mit Ord, ere I sandelig mine
Disciple,

<span id="an_8:32">8:32</span> og I skulle erkende Sandheden, og
Sandheden skal frigøre eder."

<span id="an_8:33">8:33</span> De svarede ham: "Vi ere Abrahams Sæd og
have aldrig været nogens Trælle; hvorledes siger du da: I skulle vorde
frie?"

<span id="an_8:34">8:34</span> Jesus svarede dem: "Sandelig, sandelig,
siger jeg eder, hver den, som gør Synden, er Syndens Træl.

<span id="an_8:35">8:35</span> Men Trællen bliver ikke i Huset til evig
Tid, Sønnen bliver der til evig Tid.

<span id="an_8:36">8:36</span> Dersom da Sønnen får frigjort eder,
skulle I være virkelig frie.

<span id="an_8:37">8:37</span> Jeg ved, at I ere Abrahams Sæd; men I
søge at slå mig ihjel, fordi min Tale ikke finder Rum hos eder.

<span id="an_8:38">8:38</span> Jeg taler det, som jeg har set hos min
Fader; så gøre også I det, som I have hørt af eders Fader."

<span id="an_8:39">8:39</span> De svarede og sagde til ham: "Vor Fader
er Abraham." Jesus sagde til dem: "Dersom I vare Abrahams Børn, gjorde I
Abrahams Gerninger.

<span id="an_8:40">8:40</span> Men nu søge I at slå mig ihjel, et
Menneske, der har sagt eder Sandheden, som jeg har hørt af Gud; dette
gjorde Abraham ikke.

<span id="an_8:41">8:41</span> I gøre eders Faders Gerninger." De sagde
til ham: "Vi ere ikke avlede i Hor; vi have een Fader, Gud."

<span id="an_8:42">8:42</span> Jesus sagde til dem: "Dersom Gud var
eders Fader, da elskede I mig; thi jeg er udgået og kommen fra Gud; thi
jeg er heller ikke kommen af mig selv, men han har udsendt mig.

<span id="an_8:43">8:43</span> Hvorfor forstå I ikke min Tale? fordi I
ikke kunne høre mit Ord.

<span id="an_8:44">8:44</span> I ere af den Fader Djævelen, og eders
Faders Begæringer ville I gøre. Han var en Manddraber fra Begyndelsen
af, og han står ikke i Sandheden; thi Sandhed er ikke i ham. Når han
taler Løgn, taler han af sit eget; thi han er en Løgner og Løgnens
Fader.

<span id="an_8:45">8:45</span> Men mig tro I ikke, fordi jeg siger
Sandheden.

<span id="an_8:46">8:46</span> Hvem af eder kan overbevise mig om nogen
Synd? Siger jeg Sandhed, hvorfor tro I mig da ikke?

<span id="an_8:47">8:47</span> Den, som er af Gud, hører Guds Ord;
derfor høre I ikke, fordi I ere ikke af Gud."

<span id="an_8:48">8:48</span> Jøderne svarede og sagde til ham: "Sige
vi ikke med Rette, at du er en Samaritan og er besat?"

<span id="an_8:49">8:49</span> Jesus svarede: "Jeg er ikke besat, men
jeg ærer min Fader, og I vanære mig.

<span id="an_8:50">8:50</span> Men jeg søger ikke min Ære; der er den,
som søger den og dømmer.

<span id="an_8:51">8:51</span> Sandelig, sandelig, siger jeg eder,
dersom nogen holder mit Ord, skal han i al Evighed ikke se Døden."

<span id="an_8:52">8:52</span> Jøderne sagde til ham: "Nu vide vi, at du
et besat; Abraham døde og Profeterne, og du siger: Dersom nogen holder
mit Ord, han skal i al Evighed ikke smage Døden.

<span id="an_8:53">8:53</span> Mon du er større end vor Fader Abraham,
som jo døde? også Profeterne døde; hvem gør du dig selv til?"

<span id="an_8:54">8:54</span> Jesus svarede: "Dersom jeg ærer mig selv,
er min Ære intet; det er min Fader, som ærer mig, han, om hvem I sige,
at han er eders Gud.

<span id="an_8:55">8:55</span> Og I have ikke kendt ham, men jeg kender
ham. Og dersom jeg siger: "Jeg kender ham ikke," da bliver jeg en Løgner
ligesom I; men jeg kender ham og holder hans Ord.

<span id="an_8:56">8:56</span> Abraham, eders Fader, frydede sig til at
se min Dag, og han så den og glædede sig."

<span id="an_8:57">8:57</span> Da sagde Jøderne til ham: "Du er endnu
ikke halvtredsindstyve År gammel, og du har set Abraham?"

<span id="an_8:58">8:58</span> Jesus sagde til dem: "Sandelig, sandelig,
siger jeg eder, førend Abraham blev til, har jeg været."

<span id="an_8:59">8:59</span> Så toge de Sten for at kaste på ham; men
Jesus skjulte sig og gik ud af Helligdommen.

<span id="an_9:1">9:1</span> Og da han gik forbi så han et Menneske, som
var blindt fra Fødselen.

<span id="an_9:2">9:2</span> Og hans Disciple spurgte ham og sagde:
"Rabbi, hvem har syndet, denne eller hans Forældre, så han skulde fødes
blind?"

<span id="an_9:3">9:3</span> Jesus svarede: "Hverken han eller hans
Forældre have syndet; men det er sket, for at Guds Gerninger skulle
åbenbares på ham.

<span id="an_9:4">9:4</span> Jeg må gøre hans Gerninger, som sendte mig,
så længe det er Dag; der kommer en Nat, da ingen kan arbejde.

<span id="an_9:5">9:5</span> Medens jeg er i Verden, er jeg Verdens
Lys."

<span id="an_9:6">9:6</span> Da han havde sagt dette, spyttede han på
Jorden og gjorde Dynd af Spyttet og smurte Dyndet på hans Øjne.

<span id="an_9:7">9:7</span> Og han sagde til ham: "Gå hen, to dig i
Dammen Siloam" (hvilket er udlagt: udsendt). Da gik han bort og toede
sig, og han kom seende tilbage.

<span id="an_9:8">9:8</span> Da sagde Naboerne og de, som før vare vante
til at se ham som Tigger: "Er det ikke ham, som sad og tiggede?"

<span id="an_9:9">9:9</span> Nogle sagde: "Det er ham;" men andre sagde:
"Nej, han ligner ham." Han selv sagde: "Det er mig."

<span id="an_9:10">9:10</span> Da sagde de til ham: "Hvorledes bleve
dine Øjne åbnede?"

<span id="an_9:11">9:11</span> Han svarede: "En Mand, som kaldes Jesus,
gjorde Dynd og smurte det på mine Øjne og sagde til mig: Gå hen til
Siloam og to dig! Da jeg så gik hen og toede mig, blev jeg seende."

<span id="an_9:12">9:12</span> Da sagde de til ham: "Hvor er han?" Han
siger: "Det ved jeg ikke."

<span id="an_9:13">9:13</span> De føre ham, som før var blind, til
Farisæerne.

<span id="an_9:14">9:14</span> Men det var Sabbat den Dag, da Jesus
gjorde Dyndet og åbnede hans Øjne.

<span id="an_9:15">9:15</span> Atter spurgte nu også Farisæerne ham,
hvorledes han var bleven seende. Men han sagde til dem: "Han lagde Dynd
på mine Øjne, og jeg toede mig, og nu ser jeg."

<span id="an_9:16">9:16</span> Nogle af Farisæerne sagde da: "Dette
Menneske er ikke fra Gud, efterdi han ikke holder Sabbaten." Andre
sagde: "Hvorledes kan et syndigt Menneske gøre sådanne Tegn?" Og der var
Splid imellem dem.

<span id="an_9:17">9:17</span> de sige da atter til den blinde: "Hvad
siger du om ham, efterdi han åbnede dine Øjne?" Men han sagde: "Han er
en Profet."

<span id="an_9:18">9:18</span> Så troede Jøderne ikke om ham, at han
havde været blind og var bleven seende, førend de fik kaldt på
Forældrene til ham, som havde fået sit Syn.

<span id="an_9:19">9:19</span> Og de spurgte dem og sagde: "Er denne
eders Søn, om hvem I sige, at han var født blind? Hvorledes er han da nu
seende?"

<span id="an_9:20">9:20</span> Hans Forældre svarede dem og sagde; "Vi
vide, at denne er vor Søn, og at han, var født blind.

<span id="an_9:21">9:21</span> Men hvorledes han nu er bleven seende,
vide vi ikke, og hvem der har åbnet hans Øjne, vide vi ikke heller;
spørger ham; han er gammel nok; han må selv tale for sig."

<span id="an_9:22">9:22</span> Dette sagde hans Forældre, fordi de
frygtede for Jøderne; thi Jøderne vare allerede komne overens om, at
dersom nogen bekendte ham som Kristus, skulde han udelukkes af
Synagogen.

<span id="an_9:23">9:23</span> Derfor sagde hans Forældre: "Han er
gammel nok, spørger ham selv!"

<span id="an_9:24">9:24</span> Da hidkaldte de anden Gang Manden, som
havde været blind, og sagde til ham: "Giv Gud Æren; vi vide, at dette
Menneske er en Synder."

<span id="an_9:25">9:25</span> Da svarede han: "Om han er en Synder, ved
jeg ikke; een Ting ved jeg, at jeg, som var blind, nu ser."

<span id="an_9:26">9:26</span> De sagde da til ham igen: "Hvad gjorde
han ved dig? Hvorledes åbnede han dine Øjne?"

<span id="an_9:27">9:27</span> Han svarede dem: "Jeg har allerede sagt
eder det, og I hørte ikke efter. Hvorfor ville I høre det igen? Ville
også I blive hans Disciple?"

<span id="an_9:28">9:28</span> Da udskældte de ham og sagde: "Du er hans
Discipel; men vi ere Mose Disciple.

<span id="an_9:29">9:29</span> Vi vide, at Gud har talt til Moses; men
om denne vide vi ikke. hvorfra han er."

<span id="an_9:30">9:30</span> Manden svarede og sagde til dem: "Det er
dog underligt, at I ikke vide, hvorfra han er, og han har åbnet mine
Øjne.

<span id="an_9:31">9:31</span> Vi vide, at Syndere bønhører Gud ikke;
men dersom nogen er gudfrygtig og gør hans Villie, ham hører han.

<span id="an_9:32">9:32</span> Aldrig er det hørt, at nogen har åbnet
Øjnene på en blindfødt.

<span id="an_9:33">9:33</span> Var denne ikke fra Gud, da kunde han
intet gøre."

<span id="an_9:34">9:34</span> De svarede og sagde til ham: "Du er hel
og holden født i Synder, og du vil lære os?" Og de stødte ham ud.

<span id="an_9:35">9:35</span> Jesus hørte, at de havde udstødt ham; og
da han traf ham sagde han til ham: "Tror du på Guds Søn?"

<span id="an_9:36">9:36</span> Han svarede og sagde: "Hvem er han,
Herre? for at jeg kan tro på ham."

<span id="an_9:37">9:37</span> Jesus sagde til ham: "Både har du set
ham, og den, som taler med dig, ham er det."

<span id="an_9:38">9:38</span> Men han sagde: "Jeg tror Herre!" og han
kastede sig ned for ham.

<span id="an_9:39">9:39</span> Og Jesus sagde: "Til Dom er jeg kommen
til denne Verden, for at de, som ikke se, skulle blive seende, og de,
som se, skulle blive blinde."

<span id="an_9:40">9:40</span> Nogle af Farisæerne, som vare hos. ham,
hørte dette, og de sagde til ham: "Mon også vi ere blinde?"

<span id="an_9:41">9:41</span> Jesus sagde til dem: "Vare I blinde, da
havde I ikke Synd; men nu sige I: Vi se; eders Synd forbliver."

<span id="an_10:1">10:1</span> " Sandelig, sandelig, siger jeg eder,
den, som ikke går ind i Fårefolden gennem Døren, men stiger andensteds
over, han er en Tyv og en Røver.

<span id="an_10:2">10:2</span> Men den, som går ind igennem Døren, er
Fårenes Hyrde.

<span id="an_10:3">10:3</span> For ham lukker Dørvogteren op, og Fårene
høre hans Røst; og han kalder sine egne Får ved Navn og fører dem ud.

<span id="an_10:4">10:4</span> Og når han har ført alle sine egne Får
ud, går han foran dem; og Fårene følge ham, fordi de kende hans Røst.

<span id="an_10:5">10:5</span> Men en fremmed ville de ikke følge, men
de ville fly fra ham, fordi de ikke kende de fremmedes Røst."

<span id="an_10:6">10:6</span> Denne Lignelse sagde Jesus til dem; men
de forstode ikke, hvad det var, som han talte til dem.

<span id="an_10:7">10:7</span> Jesus sagde da atter til dem: "Sandelig,
sandelig, siger jeg eder, jeg er Fårenes Dør.

<span id="an_10:8">10:8</span> Alle de, som ere komne før mig, ere Tyve
og Røvere; men Fårene hørte dem ikke.

<span id="an_10:9">10:9</span> Jeg er Døren; dersom nogen går ind
igennem mig, han skal frelses; og han skal gå ind og gå ud og finde
Føde.

<span id="an_10:10">10:10</span> Tyven kommer ikke uden for at stjæle og
slagte og ødelægge; jeg er kommen, for at de skulle have Liv og have
Overflod.

<span id="an_10:11">10:11</span> Jeg er den gode Hyrde; den gode Hyrde
sætter sit Liv til for Fårene.

<span id="an_10:12">10:12</span> Men Lejesvenden, som ikke er Hyrde,
hvem Fårene ikke høre til ser Ulven komme og forlader Fårene og flyr, og
Ulven røver dem og adspreder dem,

<span id="an_10:13">10:13</span> fordi han er en Lejesvend og ikke
bryder sig om Fårene.

<span id="an_10:14">10:14</span> Jeg er den gode Hyrde, og jeg kender
mine, og mine kende mig,

<span id="an_10:15">10:15</span> ligesom Faderen kender mig, og jeg
kender Faderen; og jeg sætter mit Liv til for Fårene.

<span id="an_10:16">10:16</span> Og jeg har andre Får, som ikke høre til
denne Fold; også dem bør jeg føre, og de skulle høre min Røst; og der
skal blive een Hjord, een Hyrde.

<span id="an_10:17">10:17</span> Derfor elsker Faderen mig, fordi jeg
sætter mit Liv til for at tage det igen.

<span id="an_10:18">10:18</span> Ingen tager det fra mig, men jeg sætter
det til af mig selv. Jeg har Magt til at sætte det til, og jeg har Magt
til at tage det igen. Dette Bud modtog jeg af min Fader."

<span id="an_10:19">10:19</span> Der blev atter Splid iblandt Jøderne
for disse Ords Skyld.

<span id="an_10:20">10:20</span> Og mange af dem sagde: "Han er besat og
raser, hvorfor høre I ham?"

<span id="an_10:21">10:21</span> Andre sagde: "Dette er ikke Ord af en
besat; mon en ond Ånd kan åbne blindes Øjne?"

<span id="an_10:22">10:22</span> Men Tempelvielsens Fest indtraf i
Jerusalem. Det var Vinter;

<span id="an_10:23">10:23</span> og Jesus gik omkring i Helligdommen, i
Salomons Søjlegang.

<span id="an_10:24">10:24</span> Da omringede Jøderne ham og sagde til
ham: "Hvor længe holder du vor Sjæl i Uvished? Dersom du er Kristus, da
sig os det rent ud!"

<span id="an_10:25">10:25</span> Jesus svarede dem: "Jeg har sagt eder
det, og I tro ikke. De Gerninger, som jeg gør i min Faders Navn, de
vidne om mig;

<span id="an_10:26">10:26</span> men I tro ikke, fordi I ikke ere af
mine Får.

<span id="an_10:27">10:27</span> Mine Får høre min Røst, og jeg kender
dem, og de følge mig,

<span id="an_10:28">10:28</span> og jeg giver dem et evigt Liv, og de
skulle i al Evighed ikke fortabes, og ingen skal rive dem ud af min
Hånd.

<span id="an_10:29">10:29</span> Min Fader, som har givet mig dem, er
større end alle; og ingen kan rive noget af min Faders Hånd.

<span id="an_10:30">10:30</span> Jeg og Faderen, vi ere eet."

<span id="an_10:31">10:31</span> Da toge Jøderne atter Sten op for at
stene ham.

<span id="an_10:32">10:32</span> Jesus svarede dem: "Mange gode
Gerninger har jeg vist eder fra min Fader; for hvilken af disse
Gerninger stene I mig?"

<span id="an_10:33">10:33</span> Jøderne svarede ham: "For en god
Gerning stene vi dig ikke, men for Gudsbespottelse, og fordi du, som er
et Menneske, gør dig selv til Gud."

<span id="an_10:34">10:34</span> Jesus svarede dem: "Er der ikke skrevet
i eders Lov: Jeg har sagt: I ere Guder?

<span id="an_10:35">10:35</span> Når den nu har kaldt dem Guder, til
hvem Guds Ord kom (og Skriften kan ikke rokkes),

<span id="an_10:36">10:36</span> sige I da til den, hvem Faderen har
Helliget og sendt til Verden: Du taler bespotteligt, fordi jeg sagde:
Jeg er Guds Søn?

<span id="an_10:37">10:37</span> Dersom jeg ikke gør min Faders
Gerninger, så tror mig ikke!

<span id="an_10:38">10:38</span> Men dersom jeg gør dem, så tror
Gerningerne, om I end ikke ville tro mig, for at I kunne indse og
erkende, at Faderen er i mig, og jeg i Faderen."

<span id="an_10:39">10:39</span> De søgte da atter at gribe ham; og han
undslap af deres Hånd.

<span id="an_10:40">10:40</span> Og han drog atter bort hinsides Jordan
til det Sted, hvor Johannes først døbte, og han blev der.

<span id="an_10:41">10:41</span> Og mange kom til ham, og de sagde:
"Johannes gjorde vel intet Tegn; men alt, hvad Johannes sagde om denne,
var sandt."

<span id="an_10:42">10:42</span> Og mange troede på ham der.

<span id="an_11:1">11:1</span> Men der lå en Mand syg, Lazarus fra
Bethania, den Landsby, hvor Maria og hendes Søster Martha boede.

<span id="an_11:2">11:2</span> Men Maria var den, som salvede Herren med
Salve og tørrede hans Fødder med sit Hår; hendes Broder Lazarus var syg.

<span id="an_11:3">11:3</span> Da sendte Søstrene Bud til ham og lod
sige: "Herre! se, den, du elsker, er syg."

<span id="an_11:4">11:4</span> Men da Jesus hørte dette, sagde han:
"Denne Sygdom er ikke til Døden, men for Guds Herligheds Skyld, for at
Guds Søn skal herliggøres ved den."

<span id="an_11:5">11:5</span> Men Jesus elskede Martha og hendes Søster
og Lazarus.

<span id="an_11:6">11:6</span> Da han nu hørte, at han var syg, blev han
dog to Dage på det Sted, hvor han var.

<span id="an_11:7">11:7</span> Derefter siger han så til
Disciplene:"Lader os gå til Judæa igen!

<span id="an_11:8">11:8</span> Disciplene sige til ham: "Rabbi! nylig
søgte Jøderne at stene dig, og du drager atter derhen?"

<span id="an_11:9">11:9</span> Jesus svarede: "Har Dagen ikke tolv
Timer? Vandrer nogen om Dagen, da støder han ikke an; thi han ser denne
Verdens Lys.

<span id="an_11:10">11:10</span> Men vandrer nogen om Natten, da støder
han an; thi Lyset er ikke i ham."

<span id="an_11:11">11:11</span> Dette sagde han, og derefter siger han
til dem: "Lazarus, vor Ven, er sovet ind; men jeg går hen for at vække
ham af Søvne."

<span id="an_11:12">11:12</span> Da sagde Disciplene til ham: "Herre!
sover han, da bliver han helbredt."

<span id="an_11:13">11:13</span> Men Jesus havde talt om hans Død; de
derimod mente, at han talte om Søvnens Hvile.

<span id="an_11:14">11:14</span> Derfor sagde da Jesus dem rent ud:
"Lazarus er død!

<span id="an_11:15">11:15</span> Og for eders Skyld er jeg glad over, at
jeg ikke var der, for at I skulle tro; men lader os gå til ham!"

<span id="an_11:16">11:16</span> Da sagde Thomas (hvilket betyder
Tvilling), til sine Meddisciple: "Lader os også gå, for at vi kunne dø
med ham!"

<span id="an_11:17">11:17</span> Da Jesus nu kom, fandt han, at han
havde ligget i Graven allerede fire Dage.

<span id="an_11:18">11:18</span> Men Bethania var nær ved Jerusalem,
omtrent femten Stadier derfra.

<span id="an_11:19">11:19</span> Og mange af Jøderne vare komne til
Martha og Maria for at trøste dem over deres Broder.

<span id="an_11:20">11:20</span> Da Martha nu hørte, at Jesus kom, gik
hun ham i Møde; men Maria blev siddende i Huset.

<span id="an_11:21">11:21</span> Da sagde Martha til Jesus: "Herre!
havde du været her, da var min Broder ikke død.

<span id="an_11:22">11:22</span> Men også nu ved jeg, at hvad som helst
du beder Gud om, vil Gud give dig."

<span id="an_11:23">11:23</span> Jesus siger til hende: "Din Broder skal
opstå."

<span id="an_11:24">11:24</span> Martha siger til ham: "Jeg ved at han
skal opstå i Opstandelsen på den yderste Dag."

<span id="an_11:25">11:25</span> Jesus sagde til hende: "Jeg er
Opstandelsen og Livet; den, som tror på mig, skal leve, om han end dør.

<span id="an_11:26">11:26</span> Og hver den, som lever og tror på mig,
skal i al Evighed ikke dø. Tror du dette?"

<span id="an_11:27">11:27</span> Hun siger til ham: "Ja, Herre! jeg
tror, at du er Kristus, Guds Søn, den, som kommer til Verden."

<span id="an_11:28">11:28</span> Og da hun havde sagt dette, gik hun
bort og kaldte hemmeligt sin Søster Maria og sagde: "Mesteren er her og
kalder ad dig."

<span id="an_11:29">11:29</span> Da hun hørte det, rejste hun sig
hastigt og gik til ham.

<span id="an_11:30">11:30</span> Men Jesus var endnu ikke kommen til
Landsbyen, men var på det Sted, hvor Martha havde mødt ham.

<span id="an_11:31">11:31</span> Da nu Jøderne, som vare hos hende i
Huset og trøstede hende, så, at Maria stod hastigt op og gik ud, fulgte
de hende, idet de mente, at hun gik ud til Graven for at græde der.

<span id="an_11:32">11:32</span> Da Maria nu kom derhen, hvor Jesus var,
og så ham, faldt hun ned for hans Fødder og sagde til ham: "Herre! havde
du været her da var min Broder ikke død."

<span id="an_11:33">11:33</span> Da nu Jesus så hende græde og så
Jøderne, som vare komne med hende, græde, harmedes han i Ånden og blev
heftig bevæget i sit Indre; og han sagde:

<span id="an_11:34">11:34</span> "Hvor have I lagt ham?" De sige til
ham: "Herre! kom og se!"

<span id="an_11:35">11:35</span> Jesus græd.

<span id="an_11:36">11:36</span> Da sagde Jøderne: "Se, hvor han elskede
ham!"

<span id="an_11:37">11:37</span> Men nogle af dem sagde: "Kunde ikke
han, som åbnede den blindes Øjne, have gjort, at også denne ikke var
død?"

<span id="an_11:38">11:38</span> Da harmes Jesus atter i sit Indre og
går hen til Graven. Men det var en Hule, og en Sten lå for den.

<span id="an_11:39">11:39</span> Jesus siger: "Tager Stenen bort!"
Martha, den dødes Søster, siger til ham: "Herre! han stinker allerede;
thi han har ligget der fire Dage:"

<span id="an_11:40">11:40</span> Jesus siger til hende: " Sagde jeg
ikke, at dersom du tror, skal du se Guds Herlighed?"

<span id="an_11:41">11:41</span> Da toge de Stenen bort. Men Jesus
opløftede sine Øjne og sagde: "Fader! jeg takker dig, fordi du har hørt
mig.

<span id="an_11:42">11:42</span> Jeg vidste vel, at du altid hører mig;
men for Skarens Skyld, som står omkring, sagde jeg det, for at de skulle
tro, at du har udsendt mig."

<span id="an_11:43">11:43</span> Og da han havde sagt dette, råbte han
med høj Røst: "Lazarus, kom herud!"

<span id="an_11:44">11:44</span> Og den døde kom ud, bunden med
Jordeklæder om Fødder og Hænder, og et Tørklæde var bundet om hans
Ansigt, Jesus siger til dem: "Løser ham, og lader ham gå!"

<span id="an_11:45">11:45</span> Mange af de Jøder, som vare komne til
Maria og havde set, hvad han havde gjort, troede nu på ham;

<span id="an_11:46">11:46</span> men nogle af dem gik hen til Farisæerne
og sagde dem, hvad Jesus, havde gjort.

<span id="an_11:47">11:47</span> Ypperstepræsterne og Farisæerne
sammenkaldte da et Møde af Rådet og sagde: "Hvad gøre vi? thi dette
Menneske gør mange Tegn.

<span id="an_11:48">11:48</span> Dersom vi lade ham således blive ved,
ville alle tro på ham, og Romerne ville komme og tage både vort Land og
Folk."

<span id="an_11:49">11:49</span> Men en af dem, Kajfas, som var
Ypperstepræst i det År, sagde til dem:

<span id="an_11:50">11:50</span> "I vide intet; ej heller betænke I, at
det er os gavnligt, at eet Menneske dør for Folket, og at ikke det hele
Folk skal gå til Grunde."

<span id="an_11:51">11:51</span> Men dette sagde han ikke af sig selv;
men da han var Ypperstepræst i det År, profeterede han at Jesus skulde
dø for Folket;

<span id="an_11:52">11:52</span> og ikke for Folket alene, men for at
han også kunde samle Guds adspredte Børn sammen til eet.

<span id="an_11:53">11:53</span> Fra den Dag af rådsloge de derfor om at
ihjelslå ham.

<span id="an_11:54">11:54</span> Derfor vandrede Jesus ikke mere frit om
iblandt jøderne, men gik bort derfra ud på Landet, nær ved Ørkenen, til
en By, som kaldes Efraim; og han blev der med sine Disciple.

<span id="an_11:55">11:55</span> Men Jødernes Påske var nær; og mange
fra Landet gik op til Jerusalem før Påsken for at rense sig.

<span id="an_11:56">11:56</span> Da ledte de efter Jesus og sagde mellem
hverandre, da de stode i Helligdommen: "Hvad mene I? Mon han ikke kommer
til Højtiden?"

<span id="an_11:57">11:57</span> Men Ypperstepræsterne og Farisæerne
havde givet Befaling om at dersom nogen vidste, hvor han var, skulde han
give det til Kende for at de kunde gribe ham.

<span id="an_12:1">12:1</span> Seks Dage før Påske kom Jesus nu til
Bethania, hvor Lazarus boede, han, som Jesus havde oprejst fra de døde.

<span id="an_12:2">12:2</span> Der gjorde de da et Aftensmåltid for ham,
og Martha vartede op; men Lazarus var en af dem, som sade til Bords med
ham.

<span id="an_12:3">12:3</span> Da tog Maria et Pund af ægte, såre
kostbar Nardussalve og salvede Jesu Fødder og tørrede hans Fødder med
sit Hår; og Huset blev fuldt af Salvens Duft.

<span id="an_12:4">12:4</span> Da siger en af hans Disciple, Judas,
Simons Søn, Iskariot, han, som siden forrådte ham:

<span id="an_12:5">12:5</span> "Hvorfor blev denne Salve ikke solgt for
tre Hundrede Denarer og given til fattige?"

<span id="an_12:6">12:6</span> Men dette sagde han, ikke fordi han brød
sig om de fattige, men fordi han var en Tyv og havde Pungen og bar, hvad
der blev lagt deri.

<span id="an_12:7">12:7</span> Da sagde Jesus: "Lad hende med Fred, hun
har jo bevaret den til min Begravelsesdag!

<span id="an_12:8">12:8</span> De fattige have I jo altid hos eder; men
mig have I ikke altid."

<span id="an_12:9">12:9</span> En stor Skare af Jøderne fik nu at vide,
at han var der; og de kom ikke for Jesu Skyld alene, men også for at se
Lazarus, hvem han havde oprejst fra de døde.

<span id="an_12:10">12:10</span> Men Ypperstepræsterne rådsloge om også
at slå Lazarus ihjel:

<span id="an_12:11">12:11</span> thi for hans Skyld gik mange af Jøderne
hen og troede på Jesus.

<span id="an_12:12">12:12</span> Den følgende Dag, da den store Skare,
som var kommen til Højtiden, hørte, at Jesus kom til Jerusalem,

<span id="an_12:13">12:13</span> toge de Palmegrene og gik ud imod ham
og råbte: "Hosanna! velsignet være den, som kommer, i Herrens Navn,
Israels Konge!"

<span id="an_12:14">12:14</span> Men Jesus fandt et ungt Æsel og satte
sig derpå, som der er skrevet:

<span id="an_12:15">12:15</span> "Frygt ikke, Zions Datter! se, din
Konge kommer, siddende på en Asenindes Føl."

<span id="an_12:16">12:16</span> Dette forstode hans Disciple ikke
først; men da Jesus var herliggjort, da kom de i Hu, at dette var
skrevet om ham, og at de havde gjort dette for ham.

<span id="an_12:17">12:17</span> Skaren, som var med ham, vidnede nu, at
han havde kaldt Lazarus frem fra Graven og oprejst ham fra de døde.

<span id="an_12:18">12:18</span> Det var også derfor, at Skaren gik ham
i Møde, fordi de havde hørt, at han havde gjort dette Tegn.

<span id="an_12:19">12:19</span> Da sagde Farisæerne til hverandre: "I
se, at I udrette ikke noget; se, Alverden går efter ham."

<span id="an_12:20">12:20</span> Men der var nogle Grækere af dem, som
plejede at gå op for at tilbede på Højtiden.

<span id="an_12:21">12:21</span> Disse gik nu til Filip, som var fra
Bethsajda i Galilæa, og bade ham og sagde: "Herre! vi ønske at se
Jesus."

<span id="an_12:22">12:22</span> Filip kommer og siger det til Andreas,
Andreas og Filip komme og sige det til Jesus.

<span id="an_12:23">12:23</span> Men Jesus svarede dem og sagde: "Timen
er kommen, til at Menneskesønnen skal herliggøres.

<span id="an_12:24">12:24</span> Sandelig, sandelig, siger jeg eder,
hvis ikke Hvedekornet falder i Jorden og dør, bliver det ene; men dersom
det dør, bærer det megen Frugt.

<span id="an_12:25">12:25</span> Den, som elsker sit Liv, skal miste
det; og den, som hader sit Liv i denne Verden, skal bevare det til et
evigt Liv.

<span id="an_12:26">12:26</span> Om nogen tjener mig, han følge mig, og
hvor jeg er, der skal også min Tjener være; om nogen tjener mig, ham
skal Faderen ære.

<span id="an_12:27">12:27</span> Nu er min Sjæl forfærdet; og hvad skal
jeg sige? Fader, frels mig fra denne Time? Dog, derfor er jeg kommen til
denne Time.

<span id="an_12:28">12:28</span> Fader herliggør dit Navn!" Da kom der
en Røst fra Himmelen: "Både har jeg herliggjort det, og vil jeg atter
herliggøre det."

<span id="an_12:29">12:29</span> Da sagde Skaren, som stod og hørte det,
at det havde tordnet; andre sagde: "En Engel har talt til ham."

<span id="an_12:30">12:30</span> Jesus svarede og sagde: "Ikke for min
Skyld er denne Røst kommen, men for eders Skyld.

<span id="an_12:31">12:31</span> Nu går der Dom over denne Verden, nu
skal denne Verdens Fyrste kastes ud,

<span id="an_12:32">12:32</span> og jeg skal, når jeg bliver ophøjet fra
Jorden, drage alle til mig."

<span id="an_12:33">12:33</span> Men dette sagde han for at betegne,
hvilken Død han skulde dø.

<span id="an_12:34">12:34</span> Skaren svarede ham: "Vi have hørt af
Loven, at Kristus bliver evindelig, og hvorledes siger da du, at
Menneskesønnen bør ophøjes? Hvem er denne Menneskesøn?"

<span id="an_12:35">12:35</span> Da sagde Jesus til dem: "Endnu en liden
Tid er Lyset hos eder. Vandrer, medens I have Lyset, for at Mørke ikke
skal overfalde eder! Og den, som vandrer i Mørket, ved ikke, hvor han
går hen.

<span id="an_12:36">12:36</span> Medens I have Lyset, tror på Lyset, for
at I kunne blive Lysets Børn!" Dette talte Jesus, og han gik bort og
blev skjult for dem.

<span id="an_12:37">12:37</span> Men endskønt han havde gjort så mange
Tegn for deres Øjne, troede de dog ikke på ham,

<span id="an_12:38">12:38</span> for at Profeten Esajas's Ord skulde
opfyldes, som han har sagt: "Herre! hvem troede det, han hørte af os, og
for hvem blev Herrens Arm åbenbaret?"

<span id="an_12:39">12:39</span> Derfor kunde de ikke tro, fordi Esajas
har atter sagt:

<span id="an_12:40">12:40</span> "Han har blindet deres Øjne og
forhærdet deres Hjerte, for at de ikke skulle se med Øjnene og forstå
med Hjertet og omvende sig, så jeg kunde helbrede dem."

<span id="an_12:41">12:41</span> Dette sagde Esajas, fordi han så hans
Herlighed og talte om ham.

<span id="an_12:42">12:42</span> Alligevel var der dog mange, endogså af
Rådsherrerne, som troede på ham; men for Farisæernes Skyld bekendte de
det ikke, for at de ikke skulde blive udelukkede af Synagogen;

<span id="an_12:43">12:43</span> thi de elskede Menneskenes Ære mere end
Guds Ære.

<span id="an_12:44">12:44</span> Men Jesus råbte og sagde: "Den, som
tror på mig, tror ikke på mig, men på ham, som sendte mig,

<span id="an_12:45">12:45</span> og den, som ser mig, ser den, som
sendte mig.

<span id="an_12:46">12:46</span> Jeg er kommen som et Lys til Verden,
for at hver den, som tror på mig, ikke skal blive i Mørket.

<span id="an_12:47">12:47</span> Og om nogen hører mine Ord og ikke
vogter på dem, ham dømmer ikke jeg; thi jeg er ikke kommen for at dømme
Verden, men for at frelse Verden.

<span id="an_12:48">12:48</span> Den, som foragter mig og ikke modtager
mine Ord, har den, som dømmer ham; det Ord, som jeg har talt, det skal
dømme ham på den yderste Dag.

<span id="an_12:49">12:49</span> Thi jeg har ikke talt af mig selv; men
Faderen, som sendte mig, han har givet mig Befaling om, hvad jeg skal
sige, og hvad jeg skal tale.

<span id="an_12:50">12:50</span> Og jeg ved, at hans Befaling er evigt
Liv. Altså, hvad jeg taler, taler jeg således, som Faderen har sagt
mig."

<span id="an_13:1">13:1</span> Men før Påskehøjtiden, da Jesus vidste,
at hans Time var kommen, til at han skulde gå bort fra denne Verden til
Faderen, da, ligesom han havde elsket sine egne, som vare i Verden, så
elskede han dem indtil Enden.

<span id="an_13:2">13:2</span> Og medens der holdtes Aftensmåltid, da
Djævelen allerede havde indskudt i Judas's, Simons Søns, Iskariots
Hjerte, at han skulde forråde ham;

<span id="an_13:3">13:3</span> da Jesus vidste, at Faderen havde givet
ham alle Ting i Hænde, og at han var udgået fra Gud og gik hen til Gud:

<span id="an_13:4">13:4</span> så rejser han sig fra Måltidet og lægger
sine Klæder fra sig, og han tog et Linklæde og bandt det om sig.

<span id="an_13:5">13:5</span> Derefter hælder han Vand i Vaskefadet og
begyndte at to Disciplenes Fødder og at tørre dem med Linklædet, som han
var ombunden med.

<span id="an_13:6">13:6</span> Han kommer da til Simon Peter; og denne
siger til ham: "Herre! tor du mine Fødder?"

<span id="an_13:7">13:7</span> Jesus svarede og sagde til ham: "Hvad jeg
gør, ved du ikke nu, men du skal forstå det siden efter."

<span id="an_13:8">13:8</span> Peter siger til ham: "Du skal i al
Evighed ikke to mine Fødder." Jesus svarede ham: "Dersom jeg ikke tor
dig, har du ikke Lod sammen med mig."

<span id="an_13:9">13:9</span> Simon Peter siger til ham: "Herre! ikke
mine Fødder alene, men også Hænderne og Hovedet."

<span id="an_13:10">13:10</span> Jesus siger til ham: "Den, som er
tvættet, har ikke nødig at to andet end Fødderne, men er ren over det
hele; og I ere rene, men ikke alle."

<span id="an_13:11">13:11</span> Thi han kendte den, som forrådte ham;
derfor sagde han: "I ere ikke alle rene."

<span id="an_13:12">13:12</span> Da han nu havde toet deres Fødder og
havde taget sine Klæder og atter sat sig til Bords, sagde han til dem:
"Vide I, hvad jeg har gjort ved eder?

<span id="an_13:13">13:13</span> I kalde mig Mester og Herre, og I tale
ret, thi jeg er det.

<span id="an_13:14">13:14</span> Når da jeg, Herren og Mesteren, har
toet eders Fødder, så ere også I skyldige at to hverandres Fødder.

<span id="an_13:15">13:15</span> Thi jeg har givet eder et Eksempel, for
at, ligesom jeg gjorde ved eder, skulle også I gøre.

<span id="an_13:16">13:16</span> Sandelig, sandelig, siger jeg eder, en
Tjener er ikke større end sin Herre, ikke heller et Sendebud større end
den, som har sendt ham.

<span id="an_13:17">13:17</span> Når I vide dette, ere I salige, om I
gøre det.

<span id="an_13:18">13:18</span> Jeg taler ikke om eder alle; jeg ved,
hvilke jeg har udvalgt; men Skriften måtte opfyldes: Den, som æder
Brødet med mig, har opløftet sin Hæl imod mig.

<span id="an_13:19">13:19</span> Fra nu af siger jeg eder det, førend
det sker, for at I, når det er sket, skulle tro, at det er mig.

<span id="an_13:20">13:20</span> Sandelig, sandelig, siger jeg eder,
den, som modtager, hvem jeg sender, modtager mig; men den, som modtager
mig, modtager ham, som har sendt mig."

<span id="an_13:21">13:21</span> Da Jesus havde sagt dette, blev han
heftigt bevæget i Ånden og vidnede og sagde: "Sandelig, sandelig, siger
jeg eder, en af eder vil forråde mig."

<span id="an_13:22">13:22</span> Da så Disciplene på hverandre,
tvivlrådige om, hvem han talte om.

<span id="an_13:23">13:23</span> Men der var en iblandt hans Disciple,
som sad til Bords ved Jesu Side, han, hvem Jesus elskede.

<span id="an_13:24">13:24</span> Til denne nikker da Simon Peter og
siger til ham: "Sig, hvem det er, han taler om?"

<span id="an_13:25">13:25</span> Men denne bøjer sig op til Jesu Bryst
og siger til ham: "Herre! hvem er det?"

<span id="an_13:26">13:26</span> Jesus svarer: "Det er den, hvem jeg
giver det Stykke Brød, som jeg dypper." Så dypper han Stykket og tager
og giver det til Judas, Simons Søn, Iskariot.

<span id="an_13:27">13:27</span> Og efter at han havde fået Stykket, da
gik Satan ind i ham. Så siger Jesus til ham: "Hvad du gør, gør det
snart!"

<span id="an_13:28">13:28</span> Men ingen af dem, som sade til Bords,
forstod, hvorfor han sagde ham dette.

<span id="an_13:29">13:29</span> Thi nogle mente, efterdi Judas havde
Pungen, at Jesus sagde til ham: "Køb, hvad vi have nødig til Højtiden;"
eller at han skulde give noget til de fattige.

<span id="an_13:30">13:30</span> Da han nu havde fået Stykket, gik han
straks ud. Men det var Nat.

<span id="an_13:31">13:31</span> Da han nu var gået ud, siger Jesus: "Nu
er Menneskesønnen herliggjort, og Gud er herliggjort i ham.

<span id="an_13:32">13:32</span> Dersom Gud er herliggjort i ham, skal
Gud også herliggøre ham i sig, og han skal snart herliggøre ham.

<span id="an_13:33">13:33</span> Børnlille! endnu en liden Stund er jeg
hos eder. I skulle lede efter mig, og ligesom jeg sagde til Jøderne:
"Hvor jeg går hen, kunne I ikke komme," siger jeg nu også til eder.

<span id="an_13:34">13:34</span> Jeg giver eder en ny Befaling, at I
skulle elske hverandre, at ligesom jeg elskede eder, skulle også I elske
hverandre.

<span id="an_13:35">13:35</span> Derpå skulle alle kende, at I ere mine
Disciple, om I have indbyrdes Kærlighed."

<span id="an_13:36">13:36</span> Simon Peter siger til ham: "Herre! hvor
går du hen?" Jesus svarede ham: "Hvor jeg går hen, kan du ikke nu følge
mig, men siden skal du følge mig."

<span id="an_13:37">13:37</span> Peter siger til ham: "Herre! hvorfor
kan jeg ikke følge dig nu? Jeg vil sætte mit Liv til for dig?

<span id="an_13:38">13:38</span> Jesus svarer: "Vil du sætte dit Liv til
for mig? Sandelig, sandelig, siger jeg dig, Hanen skal ikke gale, førend
du har fornægtet mig tre Gange."

<span id="an_14:1">14:1</span> "Eders Hjerte forfærdes ikke! Tror på
Gud, og tror på mig!

<span id="an_14:2">14:2</span> I min Faders Hus er der mange Boliger.
Dersom det ikke var så, havde jeg sagt eder det; thi jeg går bort for at
berede eder Sted.

<span id="an_14:3">14:3</span> Og når jeg er gået bort og har beredt
eder Sted, kommer jeg igen og tager eder til mig, for at, hvor jeg er,
der skulle også I være.

<span id="an_14:4">14:4</span> Og hvor jeg går hen, derhen vide I
Vejen."

<span id="an_14:5">14:5</span> Thomas siger til ham: "Herre! vi vide
ikke, hvor du går hen; og hvorledes kunne vi vide Vejen?"

<span id="an_14:6">14:6</span> Jesus siger til ham: "Jeg er Vejen og
Sandheden og Livet; der kommer ingen til Faderen uden ved mig.

<span id="an_14:7">14:7</span> Havde I kendt mig, da havde I også kendt
min Fader; og fra nu af kende I ham og have set ham."

<span id="an_14:8">14:8</span> Filip siger til ham: "Herre! vis os
Faderen, og det er os nok."

<span id="an_14:9">14:9</span> Jesus siger til ham: "Så lang en Tid har
jeg været hos eder, og du kender mig ikke, Filip? Den, som har set mig,
har set Faderen; hvorledes kan du da sige: Vis os Faderen?

<span id="an_14:10">14:10</span> Tror du ikke, at jeg er i Faderen, og
Faderen er i mig? De Ord, som jeg siger til eder, taler jeg ikke af mig
selv; men Faderen, som bliver i mig, han gør sine Gerninger.

<span id="an_14:11">14:11</span> Tror mig, at jeg er i Faderen, og
Faderen er i mig; men ville I ikke, så tror mig dog for selve
Gerningernes Skyld!

<span id="an_14:12">14:12</span> Sandelig, sandelig, siger jeg eder,
den, som tror på mig, de Gerninger, som jeg gør, skal også han gøre, og
han skal gøre større Gerninger end disse; thi jeg går til Faderen,

<span id="an_14:13">14:13</span> og hvad som helst I bede om i mit Navn,
det vil jeg gøre, for at Faderen må herliggøres ved Sønnen.

<span id="an_14:14">14:14</span> Dersom I bede om noget i mit Navn, vil
jeg gøre det.

<span id="an_14:15">14:15</span> Dersom I elske mig, da holder mine
Befalinger!

<span id="an_14:16">14:16</span> Og jeg vil bede Faderen, og han skal
give eder en anden Talsmand til at være hos eder evindelig,

<span id="an_14:17">14:17</span> den Sandhedens Ånd, som Verden ikke kan
modtage, thi den ser den ikke og kender den ikke; men I kende den, thi
den bliver hos eder og skal være i eder.

<span id="an_14:18">14:18</span> Jeg vil ikke efterlade eder faderløse;
jeg kommer til eder.

<span id="an_14:19">14:19</span> Endnu en liden Stund, og Verden ser mig
ikke mere, men I se mig; thi jeg lever, og I skulle leve.

<span id="an_14:20">14:20</span> På den Dag skulle I erkende, at jeg er
i min Fader, og I i mig, og jeg i eder.

<span id="an_14:21">14:21</span> Den, som har mine Befalinger og holder
dem, han er den, som elsker mig; men den, som elsker mig, skal elskes af
min Fader; og jeg skal elske ham og åbenbare mig for ham."

<span id="an_14:22">14:22</span> Judas (ikke Iskariot) siger til ham:
"Herre! hvor kommer det, at du vil åbenbare dig for os og ikke for
verden?"

<span id="an_14:23">14:23</span> Jesus svarede og sagde til ham: "Om
nogen elsker mig, vil han holde mit Ord; og min Fader skal elske ham, og
vi skulle komme til ham og tage Bolig hos ham.

<span id="an_14:24">14:24</span> Den, som ikke elsker mig, holder ikke
mine Ord; og det Ord, som I høre, er ikke mit, men Faderens, som sendte
mig.

<span id="an_14:25">14:25</span> Dette har jeg talt til eder, medens jeg
blev hos eder.

<span id="an_14:26">14:26</span> Men Talsmanden, den Helligånd, som
Faderen vil sende i mit Navn, han skal lære eder alle Ting og minde eder
om alle Ting, som jeg har sagt eder.

<span id="an_14:27">14:27</span> Fred efterlader jeg eder, min Fred
giver jeg eder; jeg giver eder ikke, som Verden giver. Eders Hjerte
forfærdes ikke og forsage ikke!

<span id="an_14:28">14:28</span> I have hørt, at jeg sagde til eder: Jeg
går bort og kommer til eder igen. Dersom I elskede mig, da glædede I
eder over, at jeg går til Faderen; thi Faderen er større end jeg.

<span id="an_14:29">14:29</span> Og nu har jeg sagt eder det, før det
sker, for at I skulle tro, når det er sket.

<span id="an_14:30">14:30</span> Jeg skal herefter ikke tale meget med
eder; thi denne Verdens Fyrste kommer, og han har slet intet i mig;

<span id="an_14:31">14:31</span> men for at verden skal kende, at jeg
elsker Faderen og gør således, som Faderen har befalet mig: så står nu
op, lader os gå herfra!"

<span id="an_15:1">15:1</span> "Jeg er det sande Vintræ, og min Fader er
Vingårdsmanden.

<span id="an_15:2">15:2</span> Hver Gren på mig, som ikke bærer Frugt,
den borttager han, og hver den, som bærer Frugt, renser han, for at den
skal bære mere Frugt.

<span id="an_15:3">15:3</span> I ere allerede rene på Grund af det Ord,
som jeg har talt til eder.

<span id="an_15:4">15:4</span> Bliver i mig, da bliver også jeg i eder.
Ligesom Grenen ikke kan bære Frugt af sig selv, uden den bliver på
Vintræet, således kunne I ikke heller, uden I blive i mig.

<span id="an_15:5">15:5</span> Jeg er Vintræet, I ere Grenene. Den, som
bliver i mig, og jeg i ham, han bærer megen Frugt; thi uden mig kunne I
slet intet gøre.

<span id="an_15:6">15:6</span> Om nogen ikke bliver i mig, han bliver
udkastet som en Gren og visner; man sanker dem og kaster dem i Ilden, og
de brændes.

<span id="an_15:7">15:7</span> Dersom I blive i mig, og mine Ord blive i
eder, da beder, om hvad som helst I ville, og det skal blive eder til
Del.

<span id="an_15:8">15:8</span> Derved er min Fader herliggjort, at I
bære megen Frugt, og I skulle blive mine Disciple.

<span id="an_15:9">15:9</span> Ligesom Faderen har elsket mig, så har
også jeg elsket eder; bliver i min Kærlighed!

<span id="an_15:10">15:10</span> Dersom I holde mine Befalinger, skulle
I blive i min Kærlighed, ligesom jeg har holdt min Faders Befalinger og
bliver i hans Kærlighed.

<span id="an_15:11">15:11</span> Dette har jeg talt til eder, for at min
Glæde kan være i eder, og eders Glæde kan blive fuldkommen.

<span id="an_15:12">15:12</span> Dette er min Befaling, at I skulle
elske hverandre, ligesom jeg har elsket eder.

<span id="an_15:13">15:13</span> Større Kærlighed har ingen end denne,
at han sætter sit Liv til for sine Venner.

<span id="an_15:14">15:14</span> I ere mine Venner, dersom I gøre, hvad
jeg befaler eder.

<span id="an_15:15">15:15</span> Jeg kalder eder ikke længere Tjenere;
thi Tjeneren ved ikke, hvad hans Herre gør; men eder har jeg kaldt
Venner; thi alt det, som jeg har hørt af min Fader, har jeg kundgjort
eder.

<span id="an_15:16">15:16</span> I have ikke udvalgt mig, men jeg har
udvalgt eder og sat eder til, at I skulle gå hen og bære Frugt, og eders
Frugt skal blive ved, for at Faderen skal give eder, hvad som helst I
bede ham om i mit Navn.

<span id="an_15:17">15:17</span> Dette befaler jeg eder, at I skulle
elske hverandre.

<span id="an_15:18">15:18</span> Når Verden hader eder, da vid, at den
har hadet mig førend eder.

<span id="an_15:19">15:19</span> Vare I af Verden, da vilde Verden elske
sit eget; men fordi I ikke ere af Verden, men jeg har valgt eder ud af
Verden, derfor hader Verden eder.

<span id="an_15:20">15:20</span> Kommer det Ord i Hu, som jeg har sagt
eder: En Tjener er ikke større end sin Herre. Have de forfulgt mig,
ville de også forfølge eder; have de holdt mit Ord, ville de også holde
eders.

<span id="an_15:21">15:21</span> Men alt dette ville de gøre imod eder
for mit Navns Skyld, fordi de ikke kende den, som sendte mig.

<span id="an_15:22">15:22</span> Dersom jeg ikke var kommen og havde
talt til dem, havde de ikke Synd; men nu have de ingen Undskyldning for
deres Synd.

<span id="an_15:23">15:23</span> Den, som hader mig, hader også min
Fader.

<span id="an_15:24">15:24</span> Havde jeg ikke gjort de Gerninger
iblandt dem, som ingen anden har gjort, havde de ikke Synd; men nu have
de set dem og dog hadet både mig og min Fader.

<span id="an_15:25">15:25</span> Dog, det Ord, som er skrevet i deres
Lov, må opfyldes: De hadede mig uforskyldt.

<span id="an_15:26">15:26</span> Men når Talsmanden kommer, som jeg skal
sende eder fra Faderen, Sandhedens Ånd, som udgår fra Faderen, da skal
han vidne om mig.

<span id="an_15:27">15:27</span> Men også I skulle vidne; thi I vare med
mig fra Begyndelsen."

<span id="an_16:1">16:1</span> "Dette har jeg talt til eder, for at I
ikke skulle forarges.

<span id="an_16:2">16:2</span> De skulle udelukke eder af Synagogerne,
ja, den Tid skal komme, at hver den, som slår eder ihjel, skal mene, at
han viser Gud en Dyrkelse.

<span id="an_16:3">16:3</span> Og dette skulle de gøre, fordi de hverken
kende Faderen eller mig.

<span id="an_16:4">16:4</span> Men dette har jeg talt til eder, for at
I, når Timen kommer, skulle komme i Hu, at jeg har sagt eder det; men
dette sagde jeg eder ikke fra Begyndelsen, fordi jeg var hos eder.

<span id="an_16:5">16:5</span> Men nu går jeg hen til ham, som sendte
mig, og ingen af eder spørger mig: Hvor går du hen?

<span id="an_16:6">16:6</span> Men fordi jeg har talt dette til eder,
har Bedrøvelsen opfyldt eders Hjerte.

<span id="an_16:7">16:7</span> Men jeg siger eder Sandheden: Det er eder
gavnligt, at jeg går bort, thi går jeg ikke bort, kommer Talsmanden ikke
til eder; men går jeg bort, så vil jeg sende ham til eder.

<span id="an_16:8">16:8</span> Og når han kommer, skal han overbevise
Verden om Synd og om Retfærdighed og om Dom.

<span id="an_16:9">16:9</span> Om Synd, fordi de ikke tro på mig;

<span id="an_16:10">16:10</span> men om Retfærdighed, fordi jeg går til
min Fader, og I se mig ikke længer;

<span id="an_16:11">16:11</span> men om Dom, fordi denne Verdens Fyrste
er dømt.

<span id="an_16:12">16:12</span> Jeg har endnu meget at sige eder; men I
kunne ikke bære det nu.

<span id="an_16:13">16:13</span> Men når han, Sandhedens Ånd, kommer,
skal han vejlede eder til hele Sandheden; thi han skal ikke tale af sig
selv, men hvad som helst han hører, skal han tale, og de kommende Ting
skal han forkynde eder.

<span id="an_16:14">16:14</span> Han skal herliggøre mig; thi han skal
tage af mit og forkynde eder.

<span id="an_16:15">16:15</span> Alt, hvad Faderen har, er mit; derfor
sagde jeg, at han skal tage af mit og forkynde eder.

<span id="an_16:16">16:16</span> Om en liden Stund skulle I ikke se mig
længer, og atter om en liden Stund skulle I se mig."

<span id="an_16:17">16:17</span> Da sagde nogle af hans Disciple til
hverandre: "Hvad er dette, som han siger os: Om en liden Stund skulle I
ikke se mig, og atter om en liden Stund skulle I se mig, og: Jeg går hen
til Faderen?"

<span id="an_16:18">16:18</span> De sagde altså: "Hvad er dette, han
siger: Om en liden Stund? Vi forstå ikke, hvad han taler."

<span id="an_16:19">16:19</span> Jesus vidste, at de vilde spørge ham,
og han sagde til dem: "I spørge hverandre om dette, at jeg sagde: Om en
liden Stund skulle I ikke se mig, og atter om en liden Stund skulle I se
mig.

<span id="an_16:20">16:20</span> Sandelig, sandelig, siger jeg eder, I
skulle græde og jamre, men Verden skal glæde sig; I skulle være
bedrøvede, men eders Bedrøvelse skal blive til Glæde.

<span id="an_16:21">16:21</span> Når Kvinden føder, har hun Bedrøvelse,
fordi hendes Time er kommen; men når hun har født Barnet, kommer hun
ikke mere sin Trængsel i Hu af Glæde over, at et Menneske er født til
Verden.

<span id="an_16:22">16:22</span> Også I have da vel nu Bedrøvelse, men
jeg skal se eder igen, og eders Hjerte skal glædes, og ingen tager eders
Glæde fra eder.

<span id="an_16:23">16:23</span> Og på den Dag skulle I ikke spørge mig
om noget. Sandelig, sandelig, siger jeg eder, hvad som helst I bede
Faderen om, skal han give eder i mit Navn.

<span id="an_16:24">16:24</span> Hidindtil have I ikke bedt om noget i
mit Navn; beder, og I skulle få, for at eders Glæde må blive fuldkommen.

<span id="an_16:25">16:25</span> Dette har jeg talt til eder i
Lignelser; der kommer en Time, da jeg ikke mere skal tale til eder i
Lignelser, men frit ud forkynde eder om Faderen.

<span id="an_16:26">16:26</span> På den Dag skulle I bede i mit Navn, og
jeg siger ikke til eder, at jeg vil bede Faderen for eder;

<span id="an_16:27">16:27</span> thi Faderen selv elsker eder, fordi I
have elsket mig og troet, at jeg er udgået fra Gud.

<span id="an_16:28">16:28</span> Jeg udgik fra Faderen og er kommen til
Verden; jeg forlader Verden igen og går til Faderen."

<span id="an_16:29">16:29</span> Hans Disciple sige til ham: "Se, nu
taler du frit ud og siger ingen Lignelse.

<span id="an_16:30">16:30</span> Nu vide vi, at du ved alle Ting og ikke
har nødig, at nogen spørger dig; desårsag tro vi, at du er udgået fra
Gud."

<span id="an_16:31">16:31</span> Jesus svarede dem: "Nu tro I!

<span id="an_16:32">16:32</span> Se, den Time kommer, og den er kommen,
da I skulle adspredes hver til sit og lade mig alene; dog, jeg er ikke
alene, thi Faderen er med mig.

<span id="an_16:33">16:33</span> Dette har jeg talt til eder, for at I
skulle have Fred i mig. I Verden have I Trængsel; men værer frimodige,
jeg har overvundet Verden."

<span id="an_17:1">17:1</span> Dette talte Jesus;og han opløftede sine
Øjne til Himmelen og sagde: "Fader! Timen er kommen; herliggør din Søn,
for at Sønnen må herliggøre dig,

<span id="an_17:2">17:2</span> ligesom du har givet ham Magt over alt
Kød, for at han skal give alle dem, som du har givet ham, evigt Liv.

<span id="an_17:3">17:3</span> Men dette er det evige Liv, at de kende
dig, den eneste sande Gud, og den, du udsendte, Jesus Kristus.

<span id="an_17:4">17:4</span> Jeg har herliggjort dig på Jorden ved at
fuldbyrde den Gerning, som du har givet mig at gøre.

<span id="an_17:5">17:5</span> Og Fader! herliggør du mig nu hos dig
selv med den Herlighed, som jeg havde hos dig, før Verden var.

<span id="an_17:6">17:6</span> Jeg har åbenbaret dit Navn for de
Mennesker, som du har givet mig ud af Verden; de vare dine, og du gav
mig dem. og de have holdt dit Ord.

<span id="an_17:7">17:7</span> Nu vide de, at alt det, som du har givet
mig, er fra dig.

<span id="an_17:8">17:8</span> Thi de Ord, som du har givet mig, har jeg
givet dem; og de have modtaget dem og erkendt i Sandhed, at jeg udgik
fra dig, og de have troet, at du har udsendt mig.

<span id="an_17:9">17:9</span> Jeg beder for dem; jeg beder ikke for
Verden, men for dem, som du har givet mig; thi de ere dine.

<span id="an_17:10">17:10</span> Og alt mit er dit, og dit er mit; og
jeg er herliggjort i dem.

<span id="an_17:11">17:11</span> Og jeg er ikke mere i Verden, men disse
ere i Verden, og jeg kommer til dig. Hellige Fader! bevar dem i dit
Navn, hvilket du har givet mig, for at de må være et ligesom vi.

<span id="an_17:12">17:12</span> Da jeg var hos dem, bevarede jeg dem i
dit Navn, hvilket du har givet mig, og jeg vogtede dem, og ingen af dem
blev fortabt, uden Fortabelsens Søn, for at Skriften skulde opfyldes.

<span id="an_17:13">17:13</span> Men nu kommer jeg til dig, og dette
taler jeg i Verden, for at de må have min Glæde fuldkommet i sig.

<span id="an_17:14">17:14</span> Jeg har givet dem dit Ord; og Verden
har hadet dem, fordi de ikke ere af Verden, ligesom jeg ikke er af
Verden.

<span id="an_17:15">17:15</span> Jeg beder ikke om, at du vil tage dem
ud af Verden, men at du vil bevare dem fra det onde.

<span id="an_17:16">17:16</span> De ere ikke af Verden, ligesom jeg ikke
er af Verden.

<span id="an_17:17">17:17</span> Hellige dem i Sandheden; dit Ord er
Sandhed.

<span id="an_17:18">17:18</span> Ligesom du har udsendt mig til Verden,
så har også jeg udsendt dem til Verden.

<span id="an_17:19">17:19</span> Og jeg helliger mig selv for dem, for
at også de skulle være helligede i Sandheden.

<span id="an_17:20">17:20</span> Men jeg beder ikke alene for disse, men
også for dem, som ved deres Ord tro på mig,

<span id="an_17:21">17:21</span> at de må alle være eet; ligesom du,
Fader! i mig, og jeg i dig, at også de skulle være eet i os, for at
Verden må tro, at du har udsendt mig.

<span id="an_17:22">17:22</span> Og den Herlighed, som du har givet mig,
har jeg givet dem, for at de skulle være eet, ligesom vi ere eet,

<span id="an_17:23">17:23</span> jeg i dem og du i mig, for at de må
være fuldkommede til eet, for at Verden må erkende, at du har udsendt
mig og har elsket dem, ligesom du har elsket mig.

<span id="an_17:24">17:24</span> Fader! jeg vil, at, hvor jeg er, skulle
også de, som du har givet mig, være hos mig, for at de må skue min
Herlighed, som du har givet mig; thi du har elsket mig før Verdens
Grundlæggelse.

<span id="an_17:25">17:25</span> Retfærdige Fader! og Verden har ikke
kendt dig, men jeg har kendt dig, og disse have kendt, at du har udsendt
mig.

<span id="an_17:26">17:26</span> Og jeg har kundgjort dem dit Navn og
vil kundgøre dem det, for at den Kærlighed, hvormed du har elsket mig,
skal være i dem, og jeg i dem."

<span id="an_18:1">18:1</span> Da Jesus havde sagt dette, gik han ud med
sine Disciple over Kedrons Bæk, hvor der var en Have, i hvilken han gik
ind med sine Disciple.

<span id="an_18:2">18:2</span> Men også Judas, som forrådte ham, kendte
Stedet; thi Jesus samledes ofte der med sine Disciple.

<span id="an_18:3">18:3</span> Så tager Judas Vagtafdelingen og Svende
fra Ypperstepræsterne og Farisæerne og kommer derhen med Fakler og
Lamper og Våben.

<span id="an_18:4">18:4</span> Da nu Jesus vidste alt, hvad der skulde
komme over ham, gik han frem og sagde til dem: "Hvem lede I efter?"

<span id="an_18:5">18:5</span> De svarede ham: "Jesus af Nazareth."
Jesus siger til dem: "Det er mig." Men også Judas, som forrådte ham,
stod hos dem.

<span id="an_18:6">18:6</span> Som han da sagde til dem: "Det er mig,"
vege de tilbage og faldt til Jorden.

<span id="an_18:7">18:7</span> Han spurgte dem nu atter: "Hvem lede I
efter?" Men de sagde: "Jesus af Nazareth."

<span id="an_18:8">18:8</span> Jesus svarede: "Jeg har sagt eder, at det
er mig; dersom I da lede efter mig, så lader disse gå!"

<span id="an_18:9">18:9</span> for at det Ord skulde opfyldes, som han
havde sagt: "Jeg mistede ingen af dem, som du har givet mig."

<span id="an_18:10">18:10</span> Simon Peter, som havde et Sværd, drog
det nu og slog Ypperstepræstens Tjener og afhuggede hans højre Øre. Men
Tjeneren hed Malkus.

<span id="an_18:11">18:11</span> Da sagde Jesus til Peter: "Stik dit
Sværd i Skeden! Skal jeg ikke drikke den Kalk, som min Fader har givet
mig?"

<span id="an_18:12">18:12</span> Vagtafdelingen og Krigsøversten og
Jødernes Svende grebe da Jesus og bandt ham.

<span id="an_18:13">18:13</span> Og de førte ham først til Annas; thi
han var Svigerfader til Kajfas, som var Ypperstepræst i det År.

<span id="an_18:14">18:14</span> Men det var Kajfas, som havde givet
Jøderne det Råd, at det var gavnligt, at eet Menneske døde for Folket.

<span id="an_18:15">18:15</span> Men Simon Peter og en anden Discipel
fulgte Jesus, og den Discipel var kendt med Ypperstepræsten, og han gik
ind med Jesus i Ypperstepræstens Gård.

<span id="an_18:16">18:16</span> Men Peter stod udenfor ved Døren. Da
gik den anden Discipel, som var kendt med Ypperstepræsten, ud og sagde
det til Dørvogtersken og førte Peter ind.

<span id="an_18:17">18:17</span> Pigen, som var Dørvogterske, siger da
til Peter: "Er også du af dette Menneskes Disciple?" Han siger: "Nej,
jeg er ikke."

<span id="an_18:18">18:18</span> Men Tjenerne og Svendene stode og havde
gjort en Kulild (thi det var koldt) og varmede sig; men også Peter stod
hos dem og varmede sig.

<span id="an_18:19">18:19</span> Ypperstepræsten spurgte nu Jesus om
hans Disciple og om hans Lære.

<span id="an_18:20">18:20</span> Jesus svarede ham: "Jeg har talt frit
ud til Verden; jeg har altid lært i Synagoger og i Helligdommen, der,
hvor alle Jøderne komme sammen, og i Løndom har jeg intet talt.

<span id="an_18:21">18:21</span> Hvorfor spørger du mig? Spørg dem, som
have hørt, hvad jeg talte til dem; se, de vide, hvad jeg har sagt."

<span id="an_18:22">18:22</span> Men som han sagde dette, gav en af
Svendene, som stode hos, Jesus et Slag i Ansigtet og sagde: "Svarer du
Ypperstepræsten således?"

<span id="an_18:23">18:23</span> Jesus svarede ham: "Har jeg talt ilde,
da bevis, at det er ondt: men har jeg talt ret, hvorfor slår du mig da?"

<span id="an_18:24">18:24</span> Annas sendte ham nu bunden til
Ypperstepræsten Kajfas.

<span id="an_18:25">18:25</span> Men Simon Peter stod og varmede sig. Da
sagde de til ham: "Er også du af hans Disciple?" Han nægtede det og
sagde: "Nej, jeg er ikke."

<span id="an_18:26">18:26</span> En af Ypperstepræstens Tjenere, som var
en Frænde af ham, hvis Øre Peter havde afhugget, siger: "Så jeg dig ikke
i Haven med ham?"

<span id="an_18:27">18:27</span> Da nægtede Peter det atter, og straks
galede Hanen.

<span id="an_18:28">18:28</span> De føre nu Jesus fra Kajfas til
Landshøvdingens Borg; men det var årle. Og de gik ikke ind i Borgen, for
at de ikke skulde besmittes, men kunde spise Påske,

<span id="an_18:29">18:29</span> Pilatus gik da ud til dem, og han
siger: "Hvad Klagemål føre I mod dette Menneske?"

<span id="an_18:30">18:30</span> De svarede og sagde til ham: "Var han
ikke en Ugerningsmand, da havde vi ikke overgivet ham til dig."

<span id="an_18:31">18:31</span> Da sagde Pilatus til dem: "Tager I ham
og dømmer ham efter eders Lov!" Da sagde Jøderne til ham: "Det er os
ikke tilladt at aflive nogen; "

<span id="an_18:32">18:32</span> for at Jesu Ord skulde opfyldes, det,
som han sagde, da han gav til Kende, hvilken Død han skulde dø.

<span id="an_18:33">18:33</span> Da gik Pilatus igen ind i Borgen og
kaldte på Jesus og sagde til ham: "Er du Jødernes Konge?"

<span id="an_18:34">18:34</span> Jesus svarede: "Siger du dette af dig
selv, eller have andre sagt dig det om mig?"

<span id="an_18:35">18:35</span> Pilatus svarede: "Mon jeg er en Jøde?
dit Folk og Ypperstepræsterne have overgivet dig til mig; hvad har du
gjort?"

<span id="an_18:36">18:36</span> Jesus svarede: "Mit Rige er ikke af
denne Verden. Var mit Rige af denne verden, havde mine Tjenere stridt
for, at jeg ikke var bleven overgiven til Jøderne; men nu er mit Rige
ikke deraf."

<span id="an_18:37">18:37</span> Da sagde Pilatus til ham: "Du er altså
dog en Konge?" Jesus svarede: "Du siger det, jeg er en Konge. Jeg er
dertil født og dertil kommen til Verden, at jeg skal vidne om Sandheden.
Hver den, som er af Sandheden, hører min Røst."

<span id="an_18:38">18:38</span> Pilatus siger til ham: "Hvad er
Sandhed?" Og da han havde sagt dette, gik han igen ud til Jøderne, og
han siger til dem: "Jeg finder ingen Skyld hos ham.

<span id="an_18:39">18:39</span> Men I have den Skik, at jeg løslade
eder en om Påsken; ville I da, at jeg skal løslade eder Jødernes Konge?"

<span id="an_18:40">18:40</span> Da råbte de alle igen og sagde: "Ikke
ham, men Barabbas;" og Barabbas var en Røver.

<span id="an_19:1">19:1</span> Nu tog da Pilatus Jesus og lod ham
hudstryge.

<span id="an_19:2">19:2</span> Og Stridsmændene flettede en Krone af
Torne og satte den på hans Hoved og kastede en Purpurkappe om ham, og de
gik hen til ham og sagde:

<span id="an_19:3">19:3</span> "Hil være dig, du Jødernes Konge!" og de
sloge ham i Ansigtet.

<span id="an_19:4">19:4</span> Og Pilatus gik atter ud, og han siger til
dem: "Se, jeg fører ham ud til eder, for at I skulle vide, at jeg finder
ingen Skyld hos ham."

<span id="an_19:5">19:5</span> Da gik Jesus ud med Tornekronen og
Purpurkappen på. Og han siger til dem: "Se, hvilket Menneske!"

<span id="an_19:6">19:6</span> Da nu Ypperstepræsterne og Svendene så
ham, råbte de og sagde: "Korsfæst! korsfæst!" Pilatus siger til dem:
"Tager I ham og korsfæster ham; thi jeg finder ikke Skyld hos ham."

<span id="an_19:7">19:7</span> Jøderne svarede ham: "Vi have en Lov, og
efter denne Lov er han skyldig at dø, fordi han har gjort sig selv til
Guds Søn."

<span id="an_19:8">19:8</span> Da Pilatus nu hørte dette Ord, blev han
endnu mere bange.

<span id="an_19:9">19:9</span> Og han gik ind igen i Borgen og siger til
Jesus: "Hvorfra er du?" Men Jesus gav ham intet Svar.

<span id="an_19:10">19:10</span> Pilatus siger da til ham: "Taler du
ikke til mig? Ved du ikke, at jeg har Magt til at løslade dig, og at jeg
har Magt til at korsfæste dig?"

<span id="an_19:11">19:11</span> Jesus svarede: "Du havde aldeles ingen
Magt over mig, dersom den ikke var givet dig ovenfra; derfor har den,
som overgav mig til dig, større Synd."

<span id="an_19:12">19:12</span> Derefter forsøgte Pilatus at løslade
ham. Men Jøderne råbte og sagde: "Dersom du løslader denne, er du ikke
Kejserens Ven. Hver den, som gør sig selv til Konge, sætter sig op imod
Kejseren."

<span id="an_19:13">19:13</span> Da Pilatus hørte disse Ord, førte han
Jesus ud og satte sig på Dommersædet, på det Sted, som kaldes Stenlagt,
men på Hebraisk Gabbatha;

<span id="an_19:14">19:14</span> men det var Beredelsens dag i Påsken,
ved den sjette Time. Og han siger til Jøderne: "Se, eders Konge!"

<span id="an_19:15">19:15</span> De råbte nu: "Bort, bort med ham!
korsfæst ham!" Pilatus siger til dem: "Skal jeg korsfæste eders Konge?"
Ypperstepræsterne svarede: "Vi have ingen Konge uden Kejseren."

<span id="an_19:16">19:16</span> Så overgav han ham da til dem til at
korsfæstes. De toge nu Jesus;

<span id="an_19:17">19:17</span> og han bar selv sit Kors og gik ud til
det såkaldte "Hovedskalsted", som hedder på Hebraisk Golgatha,

<span id="an_19:18">19:18</span> hvor de korsfæstede ham og to andre med
ham, en på hver Side, men Jesus midt imellem.

<span id="an_19:19">19:19</span> Men Pilatus havde også skrevet en
Overskrift og sat den på Korset. Men der var skrevet:"Jesus af Nazareth,
Jødernes Konge."

<span id="an_19:20">19:20</span> Denne Overskrift læste da mange af
Jøderne; thi det Sted, hvor Jesus blev korsfæstet, var nær ved Staden;
og den var skreven på Hebraisk, Latin og Græsk.

<span id="an_19:21">19:21</span> Da sagde Jødernes Ypperstepræster til
Pilatus: "Skriv ikke: Jødernes Konge, men: Han sagde: Jeg er Jødernes
Konge."

<span id="an_19:22">19:22</span> Pilatus svarede: "Hvad jeg skrev, det
skrev jeg."

<span id="an_19:23">19:23</span> Da nu Stridsmændene havde korsfæstet
Jesus, toge de hans Klæder og gjorde fire Dele, een Del for hver
Stridsmand, og ligeledes Kjortelen; men Kjortelen var usyet, vævet fra
øverst helt igennem.

<span id="an_19:24">19:24</span> Da sagde de til hverandre: "Lader os
ikke sønderskære den, men kaste Lod om den, hvis den skal være;" for at
Skriften skulde opfyldes, som siger: "De delte mine Klæder imellem sig
og kastede Lod om mit Klædebon." Dette gjorde da Stridsmændene.

<span id="an_19:25">19:25</span> Men ved Jesu Kors stod hans Moder og
hans Moders Søster, Maria, Klopas's Hustru, og Maria Magdalene.

<span id="an_19:26">19:26</span> Da Jesus nu så sin Moder og den
Discipel, han elskede, stå hos, siger han til sin Moder: "Kvinde! se,
det er din Søn."

<span id="an_19:27">19:27</span> Derefter siger han til Disciplen: "Se,
det er din Moder." Og fra den time tog Disciplen hende hjem til sit.

<span id="an_19:28">19:28</span> Derefter, da Jesus vidste, at alting nu
var fuldbragt, for at Skriften skulde opfyldes, siger han: "Jeg
tørster."

<span id="an_19:29">19:29</span> Der stod et Kar fuldt af Eddike; de
satte da en Svamp fuld af Eddike på en Isopstængel og holdt den til hans
Mund.

<span id="an_19:30">19:30</span> Da nu Jesus havde taget Eddiken, sagde
han:"Det er fuldbragt;" og han bøjede Hovedet og opgav Ånden.

<span id="an_19:31">19:31</span> Da det nu var Beredelsesdag, bade
Jøderne Pilatus om, at Benene måtte blive knuste og Legemerne nedtagne,
for at de ikke skulde blive på Korset Sabbaten over; thi denne
Sabbatsdag var stor.

<span id="an_19:32">19:32</span> Da kom Stridsmændene og knuste Benene
på den første og på den anden; som vare korsfæstede med ham.

<span id="an_19:33">19:33</span> Men da de kom til Jesus og så, at han
allerede var død, knuste de ikke hans Ben.

<span id="an_19:34">19:34</span> Men en af Stridsmændene stak ham i
Siden med et Spyd, og straks flød der Blod og Vand ud.

<span id="an_19:35">19:35</span> Og den, der har set det, har vidnet
det, og hans Vidnesbyrd er sandt, og han ved, at han siger sandt, for at
også I skulle tro.

<span id="an_19:36">19:36</span> Thi disse Ting skete, for at Skriften
skulde opfyldes: "Intet Ben skal sønderbrydes derpå".

<span id="an_19:37">19:37</span> Og atter et andet Skriftord siger: "De
skulle se hen til ham, hvem de have gennemstunget."

<span id="an_19:38">19:38</span> Men Josef fra Arimathæa, som var en
Jesu Discipel, dog lønligt, af Frygt for Jøderne, bad derefter Pilatus
om, at han måtte tage Jesu Legeme, og Pilatus tillod det. Da kom han og
tog Jesu Legeme.

<span id="an_19:39">19:39</span> Men også Nikodemus, som første Gang var
kommen til Jesus om Natten, kom og bragte en Blanding af Myrra og Aloe,
omtrent hundrede Pund.

<span id="an_19:40">19:40</span> De toge da Jesu Legeme og bandt det i
Linklæder med de vellugtende Urter, som Jødernes Skik er at fly Lig til
Jorde.

<span id="an_19:41">19:41</span> Men der var på det Sted, hvor han blev
korsfæstet, en Have, og i Haven en ny Grav, hvori endnu aldrig nogen var
lagt.

<span id="an_19:42">19:42</span> Der lagde de da Jesus, for Jødernes
Beredelses dags Skyld, efterdi Graven var nær.

<span id="an_20:1">20:1</span> Men på den første Dag; i Ugen kommer
Maria Magdalene årle, medens det endnu er mørkt, til Graven og ser
Stenen borttagen fra Graven,

<span id="an_20:2">20:2</span> Da løber hun og kommer til Simon Peter og
til den anden Discipel, ham, hvem Jesus elskede, og siger til dem: "De
have borttaget Herren af Graven, og vi vide ikke, hvor de have lagt
ham."

<span id="an_20:3">20:3</span> Da gik Peter og den anden Discipel ud, og
de kom til Graven.

<span id="an_20:4">20:4</span> Men de to løb sammen, og den anden
Discipel løb foran, hurtigere end Peter, og kom først til Graven.

<span id="an_20:5">20:5</span> Og da han kiggede ind, ser han
Linklæderne ligge der, men gik dog ikke ind.

<span id="an_20:6">20:6</span> Da kommer Simon Peter, som fulgte ham, og
han gik ind i Graven og så Linklæderne ligge der

<span id="an_20:7">20:7</span> og Tørklædet, som han havde haft på sit
Hoved, ikke liggende ved Linklæderne, men sammenrullet på et Sted for
sig selv.

<span id="an_20:8">20:8</span> Nu gik da også den anden Discipel, som
var kommen først til Graven, ind, og han så og troede.

<span id="an_20:9">20:9</span> Thi de forstode endnu ikke Skriften, at
han skulde opstå fra de døde.

<span id="an_20:10">20:10</span> Da gik Disciplene atter bort til deres
Hjem.

<span id="an_20:11">20:11</span> Men Maria stod udenfor ved Graven og
græd. Som hun nu græd, kiggede hun ind i Graven,

<span id="an_20:12">20:12</span> og hun ser to Engle sidde i hvide
Klæder, en ved Hovedet og en ved Fødderne,hvor Jesu Legeme havde ligget.

<span id="an_20:13">20:13</span> Og de sige til hende: "Kvinde! hvorfor
græder du?" Hun siger til dem: "Fordi de have taget min Herre bort, og
jeg ved ikke, hvor de have lagt ham."

<span id="an_20:14">20:14</span> Da hun havde sagt dette, vendte hun sig
om, og hun ser Jesus stå der, og hun vidste ikke, at det var Jesus.

<span id="an_20:15">20:15</span> Jesus siger til hende: "Kvinde: hvorfor
græder du? hvem leder du efter?" Hun mente, det var Havemanden, og siger
til ham: "Herre! dersom du har båret ham bort, da sig mig, hvor du har
lagt ham, så vil jeg tage ham."

<span id="an_20:16">20:16</span> Jesus siger til hende: "Maria!" Hun
vender sig om og siger til ham på Hebraisk: "Rabbuni!" hvilket betyder
Mester.

<span id="an_20:17">20:17</span> Jesus siger til hende: "Rør ikke ved
mig, thi jeg er endnu ikke opfaren til min Fader; men gå til mine Brødre
og sig dem: Jeg farer op til min Fader og eders Fader og til min Gud og
eders Gud."

<span id="an_20:18">20:18</span> Maria Magdalene kommer og forkynder
Disciplene: "Jeg har set Herren," og at han havde sagt hende dette.

<span id="an_20:19">20:19</span> Da det nu var Aften på den samme Dag,
den første Dag i Ugen, og Dørene der, hvor Disciplene opholdt sig, vare
lukkede af Frygt for Jøderne, kom Jesus og stod midt iblandt dem, og han
siger til dem: "Fred være med eder!"

<span id="an_20:20">20:20</span> Og som han sagde dette, viste han dem
sine Hænder og sin Side. Så bleve Disciplene glade, da de så Herren.

<span id="an_20:21">20:21</span> Jesus sagde da atter til dem: "Fred
være med eder! Ligesom Faderen har udsendt mig, således sender også jeg
eder."

<span id="an_20:22">20:22</span> Og da han havde sagt dette, åndede han
på dem, og han siger til dem: "Modtager den Helligånd!

<span id="an_20:23">20:23</span> Hvem I forlade Synderne, dem ere de
forladte, og hvem I nægte Forladelse, dem er den nægtet."

<span id="an_20:24">20:24</span> Men Thomas, hvilket betyder Tvilling,
en af de tolv, var ikke hos dem, da Jesus kom.

<span id="an_20:25">20:25</span> De andre Disciple sagde da til ham: "Vi
have set Herren." Men han sagde til dem: "Uden jeg får set Naglegabet i
hans Hænder og stikker min Finger i Naglegabet og stikker min Hånd i
hans Side, vil jeg ingenlunde tro."

<span id="an_20:26">20:26</span> Og otte Dage efter vare hans Disciple
atter inde, og Thomas med dem. Jesus kommer, da Dørene vare lukkede, og
han stod midt iblandt dem og sagde: "Fred være med eder!"

<span id="an_20:27">20:27</span> Derefter siger han til Thomas: "Ræk din
Finger hid, og se mine Hænder, og ræk din Hånd hid, og stik den i min
Side, og vær ikke vantro, men troende!"

<span id="an_20:28">20:28</span> Thomas svarede og sagde til ham: "Min
Herre og min Gud!"

<span id="an_20:29">20:29</span> Jesus siger til ham: "Fordi du har set
mig, har du troet; salige ere de, som ikke have set og dog troet."

<span id="an_20:30">20:30</span> Desuden gjorde Jesus mange andre Tegn
for sine Disciples Åsyn, som ikke ere skrevne i denne Bog.

<span id="an_20:31">20:31</span> Men dette er skrevet, for at I skulle
tro, at Jesus er Kristus, Guds Søn, og for at I, når I tro, skulle have
Livet i hans Navn.

<span id="an_21:1">21:1</span> Siden åbenbarede Jesus sige atter for
Disciplene ved Tiberias Søen; men han åbenbarede sig således.

<span id="an_21:2">21:2</span> Simon Peter og Thomas, hvilket betyder
Tvilling, og Nathanael fra Kana i Galilæa og Zebedæus's Sønner og to
andre af hans, Disciple vare sammen.

<span id="an_21:3">21:3</span> Simon Peter siger til dem: "Jeg går ud at
fiske." De sige til ham: "Også vi gå med dig." De gik ud og gik om Bord
i Skibet, og den Nat fangede de intet.

<span id="an_21:4">21:4</span> Men da det nu blev Morgen, stod Jesus ved
Søbredden; dog vidste Disciplene ikke, at det var Jesus.

<span id="an_21:5">21:5</span> Jesus siger da til dem: "Børnlille! have
I noget at spise?" De svarede ham: "Nej."

<span id="an_21:6">21:6</span> Men han sagde til dem: "Kaster Garnet ud
på højre Side af Skibet, så skulle I finde." Da kastede de det ud, og de
formåede ikke mere at drage det for Fiskenes Mængde.

<span id="an_21:7">21:7</span> Den Discipel, som Jesus elskede, siger da
til Peter: "Det er Herren." Da Simon Peter nu hørte, at det var Herren,
bandt han sin Fiskerkjortel om sig (thi han var nøgen), og kastede sig i
Søen.

<span id="an_21:8">21:8</span> Men de andre Disciple kom med Skibet, thi
de vare ikke langt fra Land, kun omtrent to Hundrede Alen, og de slæbte
efter sig Garnet med Fiskene.

<span id="an_21:9">21:9</span> Da de nu kom i Land, se de der en Kulild
og Fisk ligge derpå og Brød.

<span id="an_21:10">21:10</span> Jesus siger til dem: "Bringer hid af de
Fisk, som I nu fangede."

<span id="an_21:11">21:11</span> Simon Peter steg op og trak Garnet på
Land, fuldt af store Fisk, et Hundrede og tre og halvtredsindstyve, og
skønt de vare så mange, sønderreves Garnet ikke.

<span id="an_21:12">21:12</span> Jesus siger til dem: "Kommer og holder
Måltid! Men, ingen af Disciplene vovede at spørge ham: "Hvem er du?" thi
de vidste, at det var Herren.

<span id="an_21:13">21:13</span> Jesus kommer og tager Brødet og giver
dem det, ligeledes også Fiskene.

<span id="an_21:14">21:14</span> Dette var allerede den tredje Gang, at
Jesus åbenbarede sig for sine Disciple, efter at han var oprejst fra de
døde.

<span id="an_21:15">21:15</span> Da de nu havde holdt Måltid, siger
Jesus til Simon Peter: "Simon, Johannes's Søn, elsker du mig mere end
disse?" Han siger til ham: "Ja, Herre! du ved,at jeg har dig kær." Han
siger til ham: "Vogt mine Lam!"

<span id="an_21:16">21:16</span> Han siger atter anden Gang til ham:
"Simon, Johannes's Søn, elsker du mig?" Han siger til ham: "Ja, Herre!
du ved, at jeg har dig kær." Han siger til ham: "Vær Hyrde for mine
Får!"

<span id="an_21:17">21:17</span> Han siger tredje Gang til ham: "Simon,
Johannes's Søn, har du mig kær?" Peter blev bedrøvet, fordi han tredje
Gang sagde til ham: "Har du mig kær?" Og han sagde til ham: "Herre! du
kender alle Ting, du ved, at jeg har dig kær." Jesus siger til ham:
"Vogt mine Får!

<span id="an_21:18">21:18</span> Sandelig, sandelig, siger jeg dig, da
du var yngre, bandt du selv op om dig og gik, hvorhen du vilde; men når
du bliver gammel, skal du udrække dine Hænder, og en anden skal binde op
om dig og føre dig derhen, hvor du ikke vil."

<span id="an_21:19">21:19</span> Men dette sagde han for at betegne, med
hvilken Død han skulde herliggøre Gud. Og da han havde sagt dette, siger
han til ham: "Følg mig!"

<span id="an_21:20">21:20</span> Peter vendte sig og så den Discipel
følge, som Jesus elskede, og som også lå op til hans Bryst ved Nadveren
og sagde: "Herre! hvem er den, som forråder dig?"

<span id="an_21:21">21:21</span> Da nu Peter så ham, siger han til
Jesus: "Herre! men hvorledes skal det gå denne?"

<span id="an_21:22">21:22</span> Jesus siger til ham: "Dersom jeg vil,
at han skal blive, indtil jeg kommer, hvad vedkommer det dig? Følg du
mig!"

<span id="an_21:23">21:23</span> Så kom da dette Ord ud iblandt
Brødrene: "Denne Discipel dør ikke;" og Jesus havde dog ikke sagt til
ham, at han ikke skulde dø, men: "Dersom jeg vil, at han skal blive,
indtil jeg kommer, hvad vedkommer det dig?"

<span id="an_21:24">21:24</span> Dette er den Discipel, som vidner om
disse Ting og har skrevet dette; og vi vide, at hans Vidnesbyrd er
sandt.

<span id="an_21:25">21:25</span> Men der er også mange andre Ting, som
Jesus har gjort, og dersom de skulde skrives enkeltvis. mener jeg, at
ikke hele Verden kunde rumme de Bøger, som da bleve skrevne.

------------------------------------------------------------------------

[Next: Acts](act)
