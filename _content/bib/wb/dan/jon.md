[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](oba)  [Next](mic) 

------------------------------------------------------------------------

### Danish Bible: Jonah

<span id="an_1:1">1:1</span> HERRENs Ord kom til Jonas, Amittajs Søn,
således:

<span id="an_1:2">1:2</span> "Stå op og gå til Nineve, den store Stad,
udråb over den, at deres Ondskab er kommet op for mit Åsyn."

<span id="an_1:3">1:3</span> Men Jonas stod op for at fly fra HERRENs
Åsyn til Tarsis. Han drog ned til Jafo, og da han fandt et Skib, som
skulde til Tarsis betalte han, hvad Rejsen kostede, og gik om Bord for
at sejle med til Tarsis bort fra HERRENs Åsyn.

<span id="an_1:4">1:4</span> Men HERREN Iod et stærkt Vejr fare hen over
Havet, og en stærk Storm rejste sig på Havet, så Skibet var ved at gå
under.

<span id="an_1:5">1:5</span> Sømændene blev rædde og råbte hver til sin
Gud, og de kastede alle Sager i Skibet over Bord for at lette det. Men
Jonas var gået ned i det underste Skibsrum og lå i dyb Søvn dernede.

<span id="an_1:6">1:6</span> Skibsføreren gik da ned til ham og sagde:
"Hvor kan du sove? Stå op og råb til din Gud! Måske vil Gud komme os i
Hu, så vi ikke omkommer."

<span id="an_1:7">1:7</span> Så sagde de til hverandre: "Kom, lad os
kaste Lod for at få at vide, hvem der er Skyld i, at denne Ulykke er
tilstødt os!" Og de kastede Lod, og Loddet ramte Jonas.

<span id="an_1:8">1:8</span> Da sagde de til ham: "Sig os, hvem der er
Skyld i, at denne Ulykke er tilstødt os! Hvad er du, og hvor kommer du
fra? Hvilket Land er du fra, og hvilket Folk hører du til?"

<span id="an_1:9">1:9</span> Han svarede: "Jeg er Hebræer, og jeg
frygter HERREN, Himmelens Gud, som har skabt Havet og det tørre Land."

<span id="an_1:10">1:10</span> Så grebes Mændene af stor Rædsel og sagde
til ham: "Hvad har du gjort!" Thi de fik at vide, at han flyede fra
HERRENs Åsyn; det sagde han dem.

<span id="an_1:11">1:11</span> Og de spurgte ham: "Hvad skal vi gøre med
dig, så vi får Havet til at lægge sig? Thi det rejser sig mere og mere."

<span id="an_1:12">1:12</span> Han svarede: "Tag og kast mig i Havet! Så
får I det til at lægge sig; thi jeg ved, at jeg er Skyld i, at dette
stærke Vejr er over eder."

<span id="an_1:13">1:13</span> Mændene søgte nu at ro tilbage til Land,
men kunde ikke, da Havet rejste sig mere og mere imod dem.

<span id="an_1:14">1:14</span> Så råbte de til HERREN; "Ak, HERRE! Lad
os ikke omkomme for denne Mands Sjæls Skyld og lad ikke uskyldigt Blod
komme over os; thi det erjo dig, HERRE, derhar gjort, som du vilde."

<span id="an_1:15">1:15</span> Derpå tog de Jonas og kastede ham i
Havet, og straks lagde det sig.

<span id="an_1:16">1:16</span> Og Mændene grebes af stor Rædsel for
HERREN, bragte ham et Slagtoffer og aflagde Løfter.

<span id="an_1:17">1:17</span> Men HERREN bød en stor Fisk sluge Jonas;
og Jonas var i Fiskens Bug tre Dage og tre Nætter.

<span id="an_2:1">2:1</span> Da bad Jonas i Fiskens Bug til HERREN sin
Gud

<span id="an_2:2">2:2</span> og sagde: Jeg råbte i Nøden til HERREN, og
han svarede mig; jeg skreg fra Dødsrigets Skød, og du hørte min Røst.

<span id="an_2:3">2:3</span> Du kasted mig i Dybet midt i Havet,
Strømmen omgav mig; alle dine Brændinger og Bølger skyllede over mig.

<span id="an_2:4">2:4</span> Jeg tænkte: "Bort er jeg stødt fra dine
Øjne, aldrig mer skal jeg skue dit hellige Tempel."

<span id="an_2:5">2:5</span> Vandene trued min Sjæl, Dybet omgav mig,
Tang var viklet om mit Hoved; til Bjergenes Rødder

<span id="an_2:6">2:6</span> steg jeg ned, til Jordens Slåer, de evige
Grundvolde; da drog du mit Liv op af Graven, HERRE min Gud.

<span id="an_2:7">2:7</span> Da min Sjæl vansmægtede i mig, kom jeg
HERREN i Hu, og min Bøn steg op til dig i dit hellige Tempel.

<span id="an_2:8">2:8</span> De, der dyrker det tomme Gøgl, lader
Gudsfrygt fare;

<span id="an_2:9">2:9</span> men jeg vil bringe dig Ofre med Lovsangs
Toner og indfri de Løfter, jeg gav. Hos HERREN er Frelse.

<span id="an_2:10">2:10</span> Så talede HERREN til Fisken, og den
spyede Jonas ud på det tørre Land.

<span id="an_3:1">3:1</span> Men HERRENs Ord kom for anden gang til
Jonas således:

<span id="an_3:2">3:2</span> "Stå op og gå til Nineve, den store Stad,
og udråb over den, hvad jeg tilsiger dig!"

<span id="an_3:3">3:3</span> Så stod Jonas op og gik til Nineve efter
HERRENs Ord. Men Nineve var selv for Gud en stor By, tre Dagsrejser
stor.

<span id="an_3:4">3:4</span> Da nu Jonas var gået den første dagsrejse
ind i Byen, råbte han: "Om fyrretyve Dage skal Nineve styrtes i Grus!"

<span id="an_3:5">3:5</span> Da troede Folkene i Nineve på Gud, og de
udråbte en Faste og klædte sig i Sæk, både store og små;

<span id="an_3:6">3:6</span> og da Sagen kom Nineves Konge for Øre, stod
han op fra sin Trone, tog Kappen af, klædte sig i Sæk og satte sig i
Støvet,

<span id="an_3:7">3:7</span> og han lod udråbe i Nineve: "Kongen og hans
Stormænd gør vitterligt: Hverken Folk eller Fæ, Hornkvæg eller Småkvæg,
må nyde noget, græsse eller drikke Vand;

<span id="an_3:8">3:8</span> men Folk og Fæ skal klædes i Sæk og opløfte
et vældigt Skrig til Gud og omvende sig, hver fra sin onde Vej og den
Uret, som hænger ved deres Hænder.

<span id="an_3:9">3:9</span> Måske vil Gud da angre og holde sin
glødende Vrede tilbage, så vi ikke omkommer."

<span id="an_3:10">3:10</span> Da Gud så, hvad de gjorde, hvorledes de
omvendte sig fra deres onde Vej, angrede han den Ulykke, han havde truet
med at føre over dem, og gjorde ikke Alvor deraf.

<span id="an_4:1">4:1</span> Men det tog Jonas såre fortrydeligt op, og
han blev vred.

<span id="an_4:2">4:2</span> Så bad han til HERREN og sagde: "Ak, HERRE!
Var det ikke det, jeg tænkte, da jeg endnu var hjemme i mit Land? Derfor
vilde jeg også før fly til Tarsis; jeg vidste jo, at du er en nådig og
barmhjertig Gud, langmodig og rig på Miskundhed, og at du angrer det
onde.

<span id="an_4:3">4:3</span> Så tag nu, HERRE, mit Liv; thi jeg vil
hellere dø end leve."

<span id="an_4:4">4:4</span> Men HERREN sagde: "Er det med Rette; du er
vred?"

<span id="an_4:5">4:5</span> Så gik Jonas ud og slog sig ned østen for
Byen; der byggede han sig en Løvhytte og satte sig i Skygge under den
for at se, hvorledes det gik Byen.

<span id="an_4:6">4:6</span> Da bød Gud HERREN en Olieplante skyde op
over Jonas og skygge over hans Hoved for at tage hans Mismod, og Jonas
glædede sig højligen over den.

<span id="an_4:7">4:7</span> Men ved Morgengry næste Dag bød Gud en Orm
stikke Olieplanten, så den visnede;

<span id="an_4:8">4:8</span> og da Solen stod op, rejste Gud en glødende
Østenstorm, og Solen stak Jonas i Hovedet, så han vansmægtede og ønskede
sig Døden, idet han tænkte: "Jeg vil hellere dø end leve."

<span id="an_4:9">4:9</span> Men Gud sagde til Jonas: "Er det med Rette,
du er vred for Olieplantens Skyld?" Han svarede: "Ja, med Rette er jeg
så vred, at jeg kunde tage min Død derover,"

<span id="an_4:10">4:10</span> Da sagde HERREN: "Du ynkes over
Olieplanten, som du ingen Møje har haft med eller opelsket, som blev til
på een Nat og gik ud på een Nat.

<span id="an_4:11">4:11</span> Og jeg skulde ikke ynkes over Nineve, den
store Stad med mer end tolv Gange 10000 Mennesker, som ikke kan skelne
højre fra venstre, og meget Kvæg."

------------------------------------------------------------------------

[Next: Micah](mic)
