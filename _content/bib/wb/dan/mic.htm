<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Micah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jon.htm">Previous</A>&nbsp;
<A HREF="nah.htm">Next</A>&nbsp;
</CENTER>
<HR>
</p> <h3 align="center" align="center">Danish Bible: Micah</h3> 
<p><A NAME="an_1:1">1:1</A>&nbsp;HERRENs Ord, som, i de Dage da Jotam, Akaz og Ezekias var Konger i Juda, kom til Mika fra. Moresjet, og som han skuede om Samaria og Jerusalem.</p> 
<p><A NAME="an_1:2">1:2</A>&nbsp;Alle I Folkeslag, h&#248;r, lyt til, du Jord, med din Fylde, at den Herre HERREN kan st&#229; som Vidne blandt eder, Herren fra sit hellige Tempel.</p> 
<p><A NAME="an_1:3">1:3</A>&nbsp;Thi se, fra sit Sted g&#229;r HERREN ud, stiger ned, skrider frem over Jordens H&#248;je;</p> 
<p><A NAME="an_1:4">1:4</A>&nbsp;under ham smelter Bjerge, og Dale sl&#229;r dybe Revner, som Voks, der smelter i Ilden, som Vand, gydt ned ad en Skr&#230;nt -</p> 
<p><A NAME="an_1:5">1:5</A>&nbsp;alt dette for Jakobs Br&#248;de, for Israels Huses Synder. Hvem voldte Jakobs Br&#248;de? Mon ikke Samaria? Hvem voldte Judas Synd? Mon ikke Jerusalem?</p> 
<p><A NAME="an_1:6">1:6</A>&nbsp;Samaria g&#248;r jeg til Grushob, dets Mark til Ving&#229;rdsjord; jeg styrter dets Sten i Dalen, dets Grundvolde bringer jeg for Lyset.</p> 
<p><A NAME="an_1:7">1:7</A>&nbsp;Dets Billeder s&#248;ndersl&#229;s alle, dets Sk&#248;gel&#248;n br&#230;ndes i Ild; jeg tilintetg&#248;r alle dets Afguder; thi af Sk&#248;gel&#248;n er de samlet, til Sk&#248;gel&#248;n bliver de atter.</p> 
<p><A NAME="an_1:8">1:8</A>&nbsp;Derfor vil jeg klage og jamre, g&#229; n&#248;gen med bare F&#248;dder, istemme Klage som Sjakaler, jamrende Skrig som Strudse:</p> 
<p><A NAME="an_1:9">1:9</A>&nbsp;Ul&#230;geligt er HERRENs Slag, thi det n&#229;r til Juda, til mit Folks Port r&#230;kker det hen, til Jerusalem.</p> 
<p><A NAME="an_1:10">1:10</A>&nbsp;Forkynd det ikke i Gat, gr&#230;d ikke i Bokim! V&#230;lt jer i St&#248;vet i Bet-Leafra!</p> 
<p><A NAME="an_1:11">1:11</A>&nbsp;Der st&#248;des i Horn for eder, Sjafirs Borgere; ej g&#229;r Za'anans Borgere ud af deres By. Bet-Ezels Lod bliver Klage, Hug og Ve;</p> 
<p><A NAME="an_1:12">1:12</A>&nbsp;og hvor kan Marots indbyggere h&#229;be p&#229; Lykke? Thi Ulykke kom ned fra HERREN til Jerusalems Porte.</p> 
<p><A NAME="an_1:13">1:13</A>&nbsp;Sp&#230;nd Hestene for Vognen, I, som bor i Lakisj! Syndens Begyndelse var du for. Zions Datter; ja, Israels Overtr&#230;delser fandtes i dig.</p> 
<p><A NAME="an_1:14">1:14</A>&nbsp;Giv derfor Moresjet-Gat en Skilsmissegave! En svigtende B&#230;k er Akzibs Huse for Israels Konger.</p> 
<p><A NAME="an_1:15">1:15</A>&nbsp;End sender jeg eder en Ransmand, Maresjas Borgere! Til Adullam skal Israels Herlig hed komme.</p> 
<p><A NAME="an_1:16">1:16</A>&nbsp;Klip dig skaldet over dine elskede. B&#248;rn, bredskaldet som en Grib; thi de bortf&#248;res fra dig.</p> 
<p><A NAME="an_2:1">2:1</A>&nbsp;Ve dem, der p&#229; Lejet udt&#230;nker Uret og Ud&#229;d, og s&#230;tter det i V&#230;rk, n&#229;r det dages, da det st&#229;r i deres Magt.</p> 
<p><A NAME="an_2:2">2:2</A>&nbsp;De attr&#229;r Marker og raner dem, Huse og tager dem, undertrykker Mand og Hus, Ejendom og Ejer.</p> 
<p><A NAME="an_2:3">2:3</A>&nbsp;Derfor, s&#229; siger HERREN: Se, jeg opt&#230;nker Ulykke mod denne Sl&#230;gt, fra hvilken l ikke skal kunne fri eders Hals eller g&#229; med oprejst Hoved; thi en ond Tid er det.</p> 
<p><A NAME="an_2:4">2:4</A>&nbsp;P&#229; denne Dag skal der bruges et Mundheld om jer og klages: "Sket som talt! Vi er helt lagt &#248;de; mit Folk f&#229;r sin Lod skiftet ud, ingen giver den tilbage; vor Mark skiftes ud til dem, som f&#248;rer os bort."</p> 
<p><A NAME="an_2:5">2:5</A>&nbsp;Derfor har du ingen til at udsp&#230;nde Snoren over en Lod i HERRENs Forsamling.</p> 
<p><A NAME="an_2:6">2:6</A>&nbsp;"Pr&#230;k ikke!" s&#229; pr&#230;ker de, "man pr&#230;ker ikke om sligt; f&#229;r hans Sm&#230;den ej Ende?" Hvad siger du, Jakobs Hus?</p> 
<p><A NAME="an_2:7">2:7</A>&nbsp;"Er HERREN da hastig til Vrede, handler han s&#229;? Er hans Ord ej milde mod den, som vandrer ret?"</p> 
<p><A NAME="an_2:8">2:8</A>&nbsp;Men I er fjendske imod, p&#229; Nakken af mit Folk; Kappen over Kjortelen river l af dem, som vandrer trygt og afskyr Strid.</p> 
<p><A NAME="an_2:9">2:9</A>&nbsp;Mit Folks Kvinder driver l ud af det Hjem, de holdt af, I tager for evigt min &#198;re fra deres B&#248;rn:</p> 
<p><A NAME="an_2:10">2:10</A>&nbsp;"Op, ryk ud! Thi her kan I ikke bo for den Urenheds Skyld, som volder svar Ford&#230;rv."</p> 
<p><A NAME="an_2:11">2:11</A>&nbsp;I Fald der kom en Mand med Tomhed og Svig og L&#248;gn: "Jeg vil pr&#230;ke for dig om Vin og Drik!" det var en Pr&#230;ker for dette Folk.</p> 
<p><A NAME="an_2:12">2:12</A>&nbsp;Jeg vil samle dig, hele Jakob, opsanke Israels Rest, f&#229; dem sammen som F&#229;r i Fold, som en Hjord i Gr&#230;sgangens Midte; af Mennesker bliver der en Summen.</p> 
<p><A NAME="an_2:13">2:13</A>&nbsp;En Vejbryder g&#229;r foran dem; de bryder gennem Porten og g&#229;r ud. Foran dem skrider deres Konge og HERREN i Spidsen for dem.</p> 
<p><A NAME="an_3:1">3:1</A>&nbsp;Da sagde jeg: H&#248;r dog, I Jakobs H&#248;vdinger, I Dommere af Israels Hus!. Kan Kendskab til Ret ej ventes af eder,</p> 
<p><A NAME="an_3:2">3:2</A>&nbsp;I, som hader det gode og elsker. det onde, I, som fl&#229;r Huden af Folk. og K&#248;det af deres Ben,</p> 
<p><A NAME="an_3:3">3:3</A>&nbsp;&#230;der mit Folks K&#248;d og fl&#230;nger dem Huden af Kroppen, s&#248;nderbryder deres Ben. og breder dem som K&#248;d i en Gryde, som Suppek&#248;d i en Kedel?</p> 
<p><A NAME="an_3:4">3:4</A>&nbsp;Engang skal de r&#229;be til HERREN, han lader dem uden Svar;. da skjuler han sit &#197;syn for. dem, fordi deres Gerninger er onde.</p> 
<p><A NAME="an_3:5">3:5</A>&nbsp;S&#229; siger HERREN om Profeterne, de, som vildleder mit Folk, de, som r&#229;ber om Fred, n&#229;r kun de f&#229;r noget at tygge, men ypper Krig med den, der intet giver dem i Munden:</p> 
<p><A NAME="an_3:6">3:6</A>&nbsp;Derfor skal I opleve Nat uden. Syner, M&#248;rke, som ej bringer Sp&#229;dom; Solen skal g&#229; ned for Profeterne, Dagen skal sortne for dem.</p> 
<p><A NAME="an_3:7">3:7</A>&nbsp;Til Skamme skal Seeren blive, blues skal de, som sp&#229;r; alle skal tilhylle Sk&#230;gget, thi Svar er der ikke fra Gud.</p> 
<p><A NAME="an_3:8">3:8</A>&nbsp;Jeg derimod er ved HERRENs &#197;nd fuld af Styrke, af Ret og af Kraft til at forkynde Jakob dets Br&#248;de, Israel, hvad det har syndet.</p> 
<p><A NAME="an_3:9">3:9</A>&nbsp;H&#248;r det, I Jakobs Huses H&#248;vdinger, I Dommere af Israels Hus, I, som afskyr Ret og g&#248;r alt, som er lige, kroget,</p> 
<p><A NAME="an_3:10">3:10</A>&nbsp;som bygger Zion med Blod. og Jerusalem med Uret.</p> 
<p><A NAME="an_3:11">3:11</A>&nbsp;Dets H&#248;vdinger d&#248;mmer for Gave, dets Pr&#230;ster kender Ret for L&#248;n; dets Profeter sp&#229;r for S&#248;lv og st&#248;tter sig dog til HERREN: "Er HERREN ej i vor Midte? Over os kommer intet ondt."</p> 
<p><A NAME="an_3:12">3:12</A>&nbsp;For eders, Skyld skal derfor Zion pl&#248;jes som en Mark, Jerusalem blive til Grushobe, Tempelbjerget til Krath&#248;j.</p> 
<p><A NAME="an_4:1">4:1</A>&nbsp;Og det skal ske i de sidste Dage, at HERRENS Huses Bjerg, grundf&#230;stet p&#229; Bjergenes Top, skal l&#248;fte sig op over H&#248;jene. Did skal Folkeslag str&#248;mme.</p> 
<p><A NAME="an_4:2">4:2</A>&nbsp;og talrige Folk komme vandrende: "Kom, lad os drage til HERRENs Bjerg, til Jakobs Guds Hus; os skal han l&#230;re sine Veje, s&#229; vi kan g&#229; p&#229; hans Stier; thi fra Zion udg&#229;r &#197;benbaring, fra Jerusalem HERRENs Ord."</p> 
<p><A NAME="an_4:3">4:3</A>&nbsp;Da d&#248;mmer han mange Folkeslag imellem, skifter Ret mellem talrige, fjerne Folk; deres Sv&#230;rd skal de smede til Plovjern, deres Spyd til Ving&#229;rdsknive; Folk skal ej l&#248;fte Sv&#230;rd mod Folk, ej &#248;ve sig i V&#229;benf&#230;rd mer.</p> 
<p><A NAME="an_4:4">4:4</A>&nbsp;Da sidder hver under sin Vinstok og sit Figenfr&#230;, og ingen. skr&#230;mmer dem, s&#229; sandt H&#230;rskarers HERREs Mund har talet.</p> 
<p><A NAME="an_4:5">4:5</A>&nbsp;Thi alle Folkeslag vandrer hvert i sin Guds Navn, men vi vil vandre i HERREN vor Guds Navn for evigt og altid.</p> 
<p><A NAME="an_4:6">4:6</A>&nbsp;P&#229; hin Dag, lyder det fra HERREN, samler jeg det, der halter, sanker det spredte sammen og det, jeg har hjems&#248;gt med ondt.</p> 
<p><A NAME="an_4:7">4:7</A>&nbsp;Det haltende g&#248;r jeg til en Rest, det svage til et kraftigt Folk; og HERREN er Konge over dem p&#229; Zions Bjerg fra nu og til evig Tid.</p> 
<p><A NAME="an_4:8">4:8</A>&nbsp;Men du, o Hyrdet&#229;rn, Zions Datters H&#248;j, til dig skal det komme, det forrige Herred&#248;mme tilfalde dig, Jerusalems Datters Rige.</p> 
<p><A NAME="an_4:9">4:9</A>&nbsp;Hvi skriger du dog s&#229; h&#248;jt?. Er Kongen ikke i dig?. Er da din R&#229;dgiver borte, nu du grebes af F&#248;dselsveer?</p> 
<p><A NAME="an_4:10">4:10</A>&nbsp;Vrid dig og v&#229;nd dig som i Barnsn&#248;d, Zions Datter! Thi nu skal du ud af Byen og bo p&#229; Marken, og du skal komme til Babel; der skal du frelses, der vil HERREN genl&#248;se dig af dine Fjenders H&#229;nd.</p> 
<p><A NAME="an_4:11">4:11</A>&nbsp;Nu er de samlet imod dig, de mange Folk, som siger: "Van&#230;res skal det; vort &#216;je skal se med Skadefryd p&#229; Zion."</p> 
<p><A NAME="an_4:12">4:12</A>&nbsp;Men de, de kender ikke det mindste til HERRENs Tanker, de fatter ikke hans R&#229;d, at han samled dem som Neg p&#229; Lo.</p> 
<p><A NAME="an_4:13">4:13</A>&nbsp;Op og t&#230;rsk, du Zions Datter! Thi jeg giver dig Horn af Jern, jeg giver dig Klove af Kobber. Du skal knuse de mange Folk, l&#230;gge Band p&#229; Byttet for HERREN, p&#229; Godset for al Jordens Herre.</p> 
<p><A NAME="an_5:1">5:1</A>&nbsp;Riv nu S&#229;r i din Hud! De bar opkastet en Vold imod os; med Stokken sl&#229;r de Israels Hersker p&#229; Kinden.</p> 
<p><A NAME="an_5:2">5:2</A>&nbsp;Og du du Betlehems-Efrata, liden til at v&#230;re blandt Judas Tusinder! Af dig skal udg&#229; mig een til at v&#230;re Hersker i Israel. Hans Udspring er fra fordum, fra Evigheds Dage.</p> 
<p><A NAME="an_5:3">5:3</A>&nbsp;Derfor giver han dem hen, s&#229; l&#230;nge til hun, som skal f&#248;de, f&#248;der, og Resten af hans Br&#248;dre vender hjem til Israeliterne.</p> 
<p><A NAME="an_5:4">5:4</A>&nbsp;Han skal st&#229; og vogte i HERRENs Kraft, i HERREN sin Guds h&#248;je Navn. De skal bo trygt, thi nu skal hans Storhed n&#229; Jordens Gr&#230;nser.</p> 
<p><A NAME="an_5:5">5:5</A>&nbsp;Og han skal v&#230;re Fred. N&#229;r Assur tr&#230;nger ind i vort Land, og n&#229;r han tr&#230;der ind i vore Borge, stiller vi syv Hyrder imod ham og otte fyrstelige M&#230;nd,</p> 
<p><A NAME="an_5:6">5:6</A>&nbsp;som skal vogte Assurs Land med Sv&#230;rd og Nimrods Land med Klinge. Og han skal fri os fra Assur, n&#229;r han tr&#230;nger ind i vort Land, tr&#230;der ind p&#229; vore Enem&#230;rker.</p> 
<p><A NAME="an_5:7">5:7</A>&nbsp;Da bliver Jakobs Rest i de mange Folkeslags Midte som Dug, der kommer fra HERREN, som Regnens Dr&#229;ber p&#229; Gr&#230;s, der ikke venter p&#229; nogen eller bier p&#229; Menneskens B&#248;rn.</p> 
<p><A NAME="an_5:8">5:8</A>&nbsp;Da bliver Jakobs Rest blandt Folkene i de mange Folkeslags Midte som en L&#248;ve blandt Skovens Dyr, en Ungl&#248;ve blandt F&#229;rehjorde, der nedtramper, n&#229;r den g&#229;r frem, og s&#248;nderriver redningsl&#248;st.</p> 
<p><A NAME="an_5:9">5:9</A>&nbsp;Din H&#229;nd skal v&#230;re over dine Uvenner, alle dine Fjender ryddes bort.</p> 
<p><A NAME="an_5:10">5:10</A>&nbsp;P&#229; hin Dag, lyder det fra HERREN, udrydder jeg Hestene af dig, dine Stridsvogne g&#248;r jeg til intet.</p> 
<p><A NAME="an_5:11">5:11</A>&nbsp;rydder Byerne bort i dit Land, river alle dine F&#230;stninger ned,</p> 
<p><A NAME="an_5:12">5:12</A>&nbsp;rydder Trolddommen bort af din H&#229;nd, Tegntydere f&#229;r du ej mer;</p> 
<p><A NAME="an_5:13">5:13</A>&nbsp;jeg rydder dine Billeder bort, Stenst&#248;tterne bort af din Midte og du skal ikke mer tilbede dine H&#230;nders V&#230;rk.</p> 
<p><A NAME="an_5:14">5:14</A>&nbsp;Jeg udrydder dine Asjerer og l&#230;gger dine Afguder &#248;de;</p> 
<p><A NAME="an_5:15">5:15</A>&nbsp;i Vrede og Harme tager jeg H&#230;vn over Folk, som ikke vil h&#248;re.</p> 
<p><A NAME="an_6:1">6:1</A>&nbsp;H&#248;r, hvad HERREN taler: Kom fremf&#248;r din Tr&#230;tte for Bjergene, lad H&#248;jene h&#248;re din R&#248;st!</p> 
<p><A NAME="an_6:2">6:2</A>&nbsp;I Bjerge, h&#248;r HERRENs Tr&#230;tte, lyt til, I Jordens Grundvolde! Thi HERREN har Tr&#230;tte med sit Folk, med Israel g&#229;r han i Rette:</p> 
<p><A NAME="an_6:3">6:3</A>&nbsp;Hvad har jeg gjort dig, mit Folk. med hvad har jeg plaget dig? Svar!</p> 
<p><A NAME="an_6:4">6:4</A>&nbsp;Jeg f&#248;rte dig jo op fra &#198;gypten og udl&#248;ste dig af Tr&#230;llehuset, og jeg sendte for dit Ansigt Moses, Aron og Mirjam.</p> 
<p><A NAME="an_6:5">6:5</A>&nbsp;Mit Folk, kom i Hu, hvad Kong Balak af Moab havde i Sinde, og hvad Bileam, Beors S&#248;n, svarede ham, fra Sjittim til Gilgal, for at du kan kende HERRENs Retf&#230;rdsgerninger.</p> 
<p><A NAME="an_6:6">6:6</A>&nbsp;"Med hvad skal jeg m&#248;de HERREN, b&#248;je mig for H&#248;jhedens Gud? Skal jeg m&#248;de ham med Br&#230;ndofre, m&#248;de med &#229;rgamle Kalve?</p> 
<p><A NAME="an_6:7">6:7</A>&nbsp;Har HERREN Behag i Tusinder af V&#230;dre, Titusinder af Oliestr&#248;mme? Skal jeg give min f&#248;rstef&#248;dte for min Synd, mit Livs Frugt som Bod for min Sj&#230;l?"</p> 
<p><A NAME="an_6:8">6:8</A>&nbsp;Det er sagt dig, o Menneske, hvad der er godt, og hvad HERREN kr&#230;ver af dig: hvad andet end at &#248;ve Ret, gerne vise K&#230;rlighed og vandre ydmygt med din Gud.</p> 
<p><A NAME="an_6:9">6:9</A>&nbsp;H&#248;r, HERREN r&#229;ber til Byen (at frygte dit Navn er Visdom): H&#248;r, Stamme og Byens Menighed!</p> 
<p><A NAME="an_6:10">6:10</A>&nbsp;Skal jeg t&#229;le Skattene i den gudl&#248;ses Hus og den magre, forbandede Efa,</p> 
<p><A NAME="an_6:11">6:11</A>&nbsp;tilgive Gudl&#248;sheds V&#230;gt og Pungen med falske Lodder?</p> 
<p><A NAME="an_6:12">6:12</A>&nbsp;Dens Rigm&#230;nd er fulde af Vold, dens Borgeres Tale er L&#248;gn, og Tungen er falsk i deres Mund.</p> 
<p><A NAME="an_6:13">6:13</A>&nbsp;Derfor tog jeg til at sl&#229; dig, &#248;del&#230;gge dig for dine Synder.</p> 
<p><A NAME="an_6:14">6:14</A>&nbsp;Du skal spise, men ikke m&#230;ttes, lige tomt skal dit Indre v&#230;re; hvad du hengemmer, skal du ej bj&#230;rge, og hvad du bj&#230;rger, giver jeg Sv&#230;rdet;</p> 
<p><A NAME="an_6:15">6:15</A>&nbsp;du skal s&#229;, men ikke h&#248;ste, perse Oliven, men ikke salve dig, perse Most, men ej drikke Vin.</p> 
<p><A NAME="an_6:16">6:16</A>&nbsp;Du fulgte Omris Skikke, al Akabs Huses F&#230;rd; I vandrede efter deres R&#229;d, s&#229; jeg m&#229; g&#248;re dig til &#216;rk og Byens Borgere til Spot; Folkenes H&#229;n skal I b&#230;re.</p> 
<p><A NAME="an_7:1">7:1</A>&nbsp;Ve mig! Det g&#229;r mig som ved ved Frugth&#248;st, ved Vinh&#248;stens Eftersl&#230;t: Ikke en Drue at spise, ej en Figen, min Sj&#230;l har Lyst til!</p> 
<p><A NAME="an_7:2">7:2</A>&nbsp;De fromme er svundet af Landet, ikke et Menneske er sanddru. De lurer alle p&#229; Blod og jager hverandre med Net.</p> 
<p><A NAME="an_7:3">7:3</A>&nbsp;Deres H&#230;nder er flinke til ondt, Fyrsten kr&#230;ver, Dommeren er villig for Betaling; Stormanden n&#230;vner, hvad han beg&#230;rer; og derefter snor de det sammen.</p> 
<p><A NAME="an_7:4">7:4</A>&nbsp;Den bedste er som en Tornebusk, den &#230;rlige v&#230;rre end en Tj&#248;rneh&#230;k. Dine V&#230;gteres Dag, din Hjems&#248;gelse kommer, af R&#230;dsel rammes de nu.</p> 
<p><A NAME="an_7:5">7:5</A>&nbsp;Tro ikke eders N&#230;ste, stol ikke. p&#229; en Ven, vogt Mundens D&#248;re for hende. du favner!</p> 
<p><A NAME="an_7:6">7:6</A>&nbsp;Thi S&#248;n agter Fader ringe, Datter st&#229;r Moder imod Svigerdatter Svigermoder, en Mand har sine Husfolk til Fjender.</p> 
<p><A NAME="an_7:7">7:7</A>&nbsp;Men jeg vil spejde efter HERREN, jeg bier p&#229; min Frelses Gud; min Gud vil h&#248;re mig.</p> 
<p><A NAME="an_7:8">7:8</A>&nbsp;Gl&#230;d dig ej over mig, min Fjende! Thi jeg faldt, men st&#229;r op; om end jeg sidder i M&#248;rke, er HERREN mit Lys.</p> 
<p><A NAME="an_7:9">7:9</A>&nbsp;Jeg vil b&#230;re HERRENs Vrede - jeg synded jo mod ham - indtil han strider for mig og skaffer mig Ret; han f&#248;rer mig ud i Lys, jeg skal skue hans Retf&#230;rd.</p> 
<p><A NAME="an_7:10">7:10</A>&nbsp;Min Fjende skal se derp&#229; og fyldes med Skam, han, som sp&#248;rger mig: "Hvor er HERREN din Gud?". Mine &#216;jne skal med Skadefryd se ham, n&#229;r han trampes ned som Skarn p&#229; Gaden.</p> 
<p><A NAME="an_7:11">7:11</A>&nbsp;En Dag skal dine Mure bygges, en Dag skal Gr&#230;nsen vides ud,</p> 
<p><A NAME="an_7:12">7:12</A>&nbsp;en Dag skal man komme til dig lige fra Assur til &#198;gypten, lige fra &#198;gypten til Floden, fra Hav til Hav, fra Bjerg til Bjerg.</p> 
<p><A NAME="an_7:13">7:13</A>&nbsp;Men Jorden og de, som bor derp&#229;, l&#230;gges &#248;de til L&#248;n for deres V&#230;rk.</p> 
<p><A NAME="an_7:14">7:14</A>&nbsp;Vogt med din Stav dit Folk, din Ejendoms Hjord, som bor for sig selv i Skoven, i Frugthavens Midte; lad dem gr&#230;sse i Basan og Gilead som i gamle Dage!</p> 
<p><A NAME="an_7:15">7:15</A>&nbsp;Giv os Undere at skue, som da du drog ud af &#198;gypten;</p> 
<p><A NAME="an_7:16">7:16</A>&nbsp;lad Folkene se det og blues ved al deres V&#230;lde, l&#230;gge H&#229;nd p&#229; Mund, lad &#216;rene d&#248;ves p&#229; dem!</p> 
<p><A NAME="an_7:17">7:17</A>&nbsp;Lad dem slikke St&#248;v som Slangen, som Jordens Kryb, r&#230;dde komme frem af deres Borge til HERREN vor Gud og &#230;ngstes og frygte for dig!</p> 
<p><A NAME="an_7:18">7:18</A>&nbsp;Hvo er en Gud som du, der tilgiver Br&#248;de, b&#230;rer over med Synd hos din Ejendoms Rest, ej evigt gemmer p&#229; Vrede, men gerne er n&#229;dig?</p> 
<p><A NAME="an_7:19">7:19</A>&nbsp;Han vil atter forbarme sig over os, tr&#230;de vor Br&#248;de under Fod, du vil kaste alle vore Synder i Havets Dyb!</p> 
<p><A NAME="an_7:20">7:20</A>&nbsp;Du vil vise Jakob Trofasthed, Abraham N&#229;de, som du svor vore F&#230;dre til i fordums Dage.</p> 
<p><HR>
<CENTER>
<A HREF="nah.htm">Next: Nahum</A></CENTER>
</BODY>
</HTML>
