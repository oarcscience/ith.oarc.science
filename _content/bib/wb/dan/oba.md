[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](amo)  [Next](jon) 

------------------------------------------------------------------------

### Danish Bible: Obadiah

<span id="an_1:1">1:1</span> Obadias's Syn. Så siger den Herre HERREN
til Edom: Fra HERREN har jeg hørt en Tidende: Et Bud er sendt ud blandt
Folkene: Rejs jer til Kamp imod det!

<span id="an_1:2">1:2</span> Se, ringe har jeg gjort dig blandt Folkene,
såre foragtet er du.

<span id="an_1:3">1:3</span> Dit Hjertes Hovmod bedrog dig, du, som bor
i Klippekløft, som troner i det høje og siger i Hjertet: "Hvo kan styrte
mig til Jorden?"

<span id="an_1:4">1:4</span> Bygger du end højt som Ørnen, er end din
Rede blandt Stjerner, jeg styrter dig ned derfra, så lyder det fra
HERREN.

<span id="an_1:5">1:5</span> Du skulde vel ikke have Tyve til Gæster,
natlige Voldsmænd? Hvor er du lagt øde; de stjæler jo alt, hvad de
lyster! Du skulde vel ikke have Høstmænd i Vingården? Efterslæt levner
de ikke!

<span id="an_1:6">1:6</span> Hvor blev dog Esau ransaget, hans Skatte
opsporet!

<span id="an_1:7">1:7</span> Alle dine Forbundsfæller jog dig lige til
Grænsen, dine gode Venner sveg dig, tog Magten fra dig; for at skræmme
dig lagde de Fælder under din Fod.

<span id="an_1:8">1:8</span> Visselig vil jeg på hin Dag, lyder det fra
HERREN, udrydde de vise af Edom og Klogskab af Esaus Bjerge.

<span id="an_1:9">1:9</span> Da skal dine Helte lammes at Rædsel, o
Teman, og hver en Mand ryddes ud at Esaus Bjerge.

<span id="an_1:10">1:10</span> For Drab og Vold mod din Broder Jakob
skal du skjules af Skam; udryddes skal du for evigt,

<span id="an_1:11">1:11</span> fordi du så til, da fremmede raned hans
Gods og Udlændinge kom i bans Porte; da de lodded Jerusalem bort, var og
du som en af dem.

<span id="an_1:12">1:12</span> At nyde din Broders Dag, hans Vanhelds
Dag, og glæde dig over Judæerne på Undergangens Dag! At opspærre Munden
på Trængselens Dag,

<span id="an_1:13">1:13</span> komme i mit Folks Port på Ulykkens Dag,
være med til at nyde dets Kval på Ulykkens Dag, gribe efter dets Gods på
Ulykkens Dag!

<span id="an_1:14">1:14</span> At stå ved Dalenes Munding og dræbe de
undslupne, prisgive dem, som slap bort, på Trængselens Dag!

<span id="an_1:15">1:15</span> Thi nær er HERRENs Dag over alle Folkene;
som du har gjort, skal der gøres med dig, Gengæld kommer over dit Hoved.

<span id="an_1:16">1:16</span> Thi som I drak på mit hellige Bjerg, skal
alle Folkene drikke uden Ophør; de skal drikke og rave og blive, som om
de aldrig havde været til.

<span id="an_1:17">1:17</span> Men på Zions Bjerg skal der være Frelse,
og det skal være en Helligdom, og Jakobs Hus skal tage sine Ejendomme i
Eje.

<span id="an_1:18">1:18</span> Jakobs Hus skal blive en Ild og Josefs
Hus en Lue, men Esaus Hus skal blive Strå, og de skal sætte Ild derpå og
fortære det, og ingen af Esaus Hus skal undslippe, så sandt HERREN har
talet.

<span id="an_1:19">1:19</span> De skal tage Sydlandet i Eje sammen med
Esaus Bjerge og Lavlandet sammen med Filisterne; deskal tage Efraims
Mark i Eje sammen med Samarias Mark og Ammoniterne sammen med Gilead.

<span id="an_1:20">1:20</span> Og de landflygtige i Hala og Habor skal
tage Kana'anæernes Land i Eje indtil Zarepta, og de landflygtige fra
Jerusalem, som er i Sefarad, skal tage Sydlandets Byer i Eje.

<span id="an_1:21">1:21</span> Da drager Redningsmænd fra Zions Bjerg op
for at holde Dom over Esaus Bjerge. Og så skal Riget være HERRENs.

------------------------------------------------------------------------

[Next: Jonah](jon)
