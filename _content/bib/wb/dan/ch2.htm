<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: 2 Chronicles</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="ch1">Previous</A>&nbsp;
<A HREF="ezr">Next</A>&nbsp;
</CENTER>
<HR>
</p> <h3 align="center" align="center">Danish Bible: 2 Chronicles</h3> 
<p><A NAME="an_1:1">1:1</A>&nbsp;Salomo, Davids S&#248;n, fik sikret sig Magten, og HERREN hans Gud var med ham og gjorde ham overm&#229;de m&#230;gtig.</p> 
<p><A NAME="an_1:2">1:2</A>&nbsp;Da tilsagde Salomo hele Israel, Tusind- og Hundredf&#248;rerne, Dommerne og alle Israels &#216;verster, F&#230;drenehusenes Overhoveder,</p> 
<p><A NAME="an_1:3">1:3</A>&nbsp;og ledsaget af hele Forsamlingen drog han til Offerh&#248;jen i Gibeon. Der stod Guds &#197;benbaringstelt, som HERRENs Tjener Moses havde rejst i &#216;rkenen,</p> 
<p><A NAME="an_1:4">1:4</A>&nbsp;men Guds Ark havde David bragt op fra Kijat-Jearim til det Sted, han havde beredt den, idet han havde ladet rejse et Telt til den i Jerusalem.</p> 
<p><A NAME="an_1:5">1:5</A>&nbsp;Men Kobberalteret, som Bezal'el, en S&#248;n af Hurs S&#248;n Uri, havde lavet, stod der foran HERRENs Bolig, og der s&#248;gte Salomo og Forsamlingen ham.</p> 
<p><A NAME="an_1:6">1:6</A>&nbsp;Og Salomo ofrede der p&#229; &#197;benbaringsteltets Kobberalter, som stod foran HERRENs &#197;syn, han ofrede 1000 Br&#230;ndofre derp&#229;.</p> 
<p><A NAME="an_1:7">1:7</A>&nbsp;Samme Nat lod Gud sig til Syne for Salomo og sagde til ham: "Sig, hvad du &#248;nsker, jeg skal give dig!"</p> 
<p><A NAME="an_1:8">1:8</A>&nbsp;Da sagde Salomo til Gud: "Du viste stor Miskundhed mod min Fader David, og du har gjort mig til Konge i hans Sted.</p> 
<p><A NAME="an_1:9">1:9</A>&nbsp;S&#229; lad da, Gud HERRE, din Forj&#230;ftelse til min Fader David g&#229; i Opfyldelse, thi du har gjort mig til Konge over et Folk, der er talrigt som Jordens St&#248;v.</p> 
<p><A NAME="an_1:10">1:10</A>&nbsp;Giv mig derfor Visdom og Indsigt, s&#229; jeg kan f&#230;rdes ret over for dette Folk, thi hvem kan d&#248;mme dette dit store Folk?"</p> 
<p><A NAME="an_1:11">1:11</A>&nbsp;Da sagde Gud til Salomo: "Fordi din Hu st&#229;r til dette, og du ikke bad om Rigdom, Gods og &#198;re eller om dine Avindsm&#230;nds Liv, ej heller om et langt Liv, men om Visdom og Indsigt til at d&#248;mme mit Folk, som jeg gjorde dig til Konge over,</p> 
<p><A NAME="an_1:12">1:12</A>&nbsp;s&#229; skal du f&#229; Visdom og Indsigt; men jeg giver dig ogs&#229; Rigdom, Gods og &#198;re, s&#229; at ingen Konge f&#248;r dig har haft Mage dertil. og ingen efter dig skal have det."</p> 
<p><A NAME="an_1:13">1:13</A>&nbsp;Derp&#229; begav Salomo sig fra Offerh&#248;jen i Gibeon, fra Pladsen foran &#197;benbaringsteltet, til Jerusalem; og han herskede som Konge over Israel.</p> 
<p><A NAME="an_1:14">1:14</A>&nbsp;Salomo anskaffede sig Stridsvogne og Ryttere, og han havde 1400 Vogne og 12000 Ryttere; dem lagde han dels i Vognbyerne, dels hos sig i Jerusalem.</p> 
<p><A NAME="an_1:15">1:15</A>&nbsp;Kongen bragte det dertil, af S&#248;lv og Guld i Jerusalem var lige s&#229; almindeligt som Sten, og Cedertr&#230; lige s&#229; almindeligt som Morb&#230;rfigentr&#230; i Lavlandet.</p> 
<p><A NAME="an_1:16">1:16</A>&nbsp;Hestene, Salomo indf&#248;rte, kom fra Mizrajim og Kove; Kongens Handelsfolk k&#248;bte dem i Kove.</p> 
<p><A NAME="an_1:17">1:17</A>&nbsp;De udf&#248;rte en Vogn fra Mizrajim for 600 Sekel S&#248;lv, en Hest for150 Ligeledes udf&#248;rtes de ved Handelsfolkenes Hj&#230;lp til alle Hetiternes og Arams Konger.</p> 
<p><A NAME="an_2:1">2:1</A>&nbsp;Salomo fik i Sinde at bygge et Hus for HERRENs Navn og et kongeligt Palads.</p> 
<p><A NAME="an_2:2">2:2</A>&nbsp;Salomo lod derfor udskrive 70.000 Mand til Lastdragere og 80.000 Mand til Stenhuggere i Bjergene og 3600 til at f&#248;re Tilsyn med dem.</p> 
<p><A NAME="an_2:3">2:3</A>&nbsp;Og Salomo sendte Kong Huram af Tyrus f&#248;lgende Bud: "V&#230;r mod mig som mod min Fader David, hvem du sendte Cedertr&#230;, for at han kunde bygge sig et Palads at bo i.</p> 
<p><A NAME="an_2:4">2:4</A>&nbsp;Se, jeg er ved at bygge HERREN min Guds Navn et Hus; det skal helliges ham, for at man kan br&#230;nde vellugtende R&#248;gelse for hans &#197;syn, altid have Skuebr&#248;dene fremme og ofre Br&#230;ndofre hver Morgen og Aften, p&#229; Sabbaterne, Nym&#229;nedagene og HERREN vor Guds H&#248;jtider, som det til evig Tid p&#229;hviler Israel.</p> 
<p><A NAME="an_2:5">2:5</A>&nbsp;Huset, jeg vil bygge, skal v&#230;re stort; thi vor Gud er st&#248;rre end alle Guder.</p> 
<p><A NAME="an_2:6">2:6</A>&nbsp;Hvem magter at bygge ham et Hus, n&#229;r dog Himmelen og Himlenes Himle ikke kan rumme ham? Og hvem erjeg, at jeg skulde bygge ham et Hus, n&#229;r det ikke var for at t&#230;nde Offerild for hans &#197;syn!</p> 
<p><A NAME="an_2:7">2:7</A>&nbsp;S&#229; send mig da en Mand, der har Forstand p&#229; at arbejde i Guld. S&#248;lv, Kobber, Jern, r&#248;dt Purpur, Karmoisin og violet Purpur og forst&#229;r sig p&#229; Billedsk&#230;rerarbejde, til at arbejde sammen med mine egne Mestre her i Juda og Jerusalem, dem, som min Fader antog;</p> 
<p><A NAME="an_2:8">2:8</A>&nbsp;og send mig Ceder- Cypres- og Algummimtr&#230; fra Libanon, thi jeg ved at dine Folk forst&#229;r at f&#230;lde Libanons Tr&#230;er; og mine Folk skal hj&#230;lpe dine;</p> 
<p><A NAME="an_2:9">2:9</A>&nbsp;men Tr&#230; m&#229; jeg have i M&#230;ngde, thi Huset, jeg vil bygge, skal v&#230;re stort, det skal v&#230;re et Underv&#230;rk.</p> 
<p><A NAME="an_2:10">2:10</A>&nbsp;For T&#248;mrerne, som f&#230;lder Tr&#230;erne, vil jeg til Underhold for dine Folk give 20.000 Kor Hvede, 20.000 Kor Byg, 20.000 Bat Vin og 20.000 Bat Olie."</p> 
<p><A NAME="an_2:11">2:11</A>&nbsp;Kong Huram af Tyrus svarede i et Brev, som han sendte Salomo: "Fordi HERREN elsker sit Folk, har han gjort dig til Konge over dem!"</p> 
<p><A NAME="an_2:12">2:12</A>&nbsp;Og Huram f&#248;jede til: "Lovet v&#230;re HERREN, Israels Gud, som har skabt Himmelen og Jorden, at han har givet Kong David en viis S&#248;n, der har Forstand og Indsigt til at bygge et Hus for HERREN og et kongeligt Palads.</p> 
<p><A NAME="an_2:13">2:13</A>&nbsp;Her sender jeg dig en kyndig og indsigtsfuld Mand, Huram-Abi;</p> 
<p><A NAME="an_2:14">2:14</A>&nbsp;han er S&#248;n af en Kvinde fra Dan, men hans Fader er en Tyrier; han forst&#229;r at arbejde i Guld. S&#248;lv, Kobber, Jern, Stem, Tr&#230;, r&#248;dt og violet Purpur, fint Linned og karmoisinfarvet Stof, forst&#229;r sig p&#229; al Slags Billedsk&#230;rerarbejde og kan udt&#230;nke alle de Kunstv&#230;rker, han s&#230;ttes til; han skal arbejde sammen med dine og med min Herres, din Fader Davids, Mestre.</p> 
<p><A NAME="an_2:15">2:15</A>&nbsp;Min Herre skal derfor sende sine Tr&#230;lle Hveden, Byggen, Vinen og Olien, han talte om;</p> 
<p><A NAME="an_2:16">2:16</A>&nbsp;s&#229; vil vi f&#230;lde s&#229; mange Tr&#230;er p&#229; Libanon, som du har Brug for, og sende dig dem i T&#248;mmerfl&#229;der p&#229; Havet til Jafo; men du m&#229; selv f&#229; dem op til Jerusalem."</p> 
<p><A NAME="an_2:17">2:17</A>&nbsp;Salomo lod da alle fremmede M&#230;nd, der boede i Israels Land, t&#230;lle - allerede tidligere havde hans fader David ladet dem t&#230;lle - og de fandtes at udg&#248;re 153.600.</p> 
<p><A NAME="an_2:18">2:18</A>&nbsp;Af dem gjorde han 70.000 til Lastdragere, 80.000 til Stenhuggere i Bjergene og 3.600 til Opsynsm&#230;nd til at lede Folkenes Arbejde.</p> 
<p><A NAME="an_3:1">3:1</A>&nbsp;Derp&#229; tog Salomo fat p&#229; at bygge HERRENs Hus i Jerusalem p&#229; Morija Bjerg, hvor HERREN havde ladet sig til Syne for hans Fader David, p&#229; det Sted, David havde beredt, p&#229; Jebusiten Ornans T&#230;rskeplads.</p> 
<p><A NAME="an_3:2">3:2</A>&nbsp;Han tog fat p&#229; Byggearbejdet i den anden M&#229;ned i sit fjerde Regerings&#229;r.</p> 
<p><A NAME="an_3:3">3:3</A>&nbsp;M&#229;lene p&#229; Grunden, som Salomo lagde ved Opf&#248;relsen af Guds Hus, var f&#248;lgende: L&#230;ngden var tresindstyve Alen efter gammelt M&#229;l, Bredden tyve.</p> 
<p><A NAME="an_3:4">3:4</A>&nbsp;Forhallen foran Templets Hellige var tyve Alen lang, svarende til Templets Bredde, og tyve Alen h&#248;j; og han overtrak den indvendig med purt Guld.</p> 
<p><A NAME="an_3:5">3:5</A>&nbsp;Den store Hal d&#230;kkede han med Cyprestr&#230; og overtrak den desuden med &#230;gte Guld og prydede den med Palmer og Kranse.</p> 
<p><A NAME="an_3:6">3:6</A>&nbsp;Han smykkede Hallen med &#198;delsten; og Guldet var Parvajimguld;</p> 
<p><A NAME="an_3:7">3:7</A>&nbsp;han overtrak Templet, Bj&#230;lkerne, D&#248;rt&#230;rsklerne, V&#230;ggene og D&#248;rfl&#248;jene med Guld og lod indgravere Keruber p&#229; V&#230;ggene.</p> 
<p><A NAME="an_3:8">3:8</A>&nbsp;Han byggede fremdeles det Allerhelligste; dets L&#230;ngde p&#229; tv&#230;rs af Templet var tyve Alen, dets Bredde tyve; og han overtrak det med &#230;gte Guld til en V&#230;gt af 600 Talenter.</p> 
<p><A NAME="an_3:9">3:9</A>&nbsp;Naglerne havde en V&#230;gt af halvtredsindstyve Guldsekel; og Rummene p&#229; Taget overtrak han med Guld.</p> 
<p><A NAME="an_3:10">3:10</A>&nbsp;I det Allerhelligste satte han to Keruber i Billedsk&#230;rerarbejde, og han overtrak dem med Guld.</p> 
<p><A NAME="an_3:11">3:11</A>&nbsp;Kerubernes Vinger m&#229;lte tilsammen tyve Alen i L&#230;ngden; den enes ene Vinge, fem Alen lang, r&#248;rte Hallens ene V&#230;g, medens den anden, fem Alen lang, r&#248;rte den andens Vinge;</p> 
<p><A NAME="an_3:12">3:12</A>&nbsp;og den anden Kerubs ene Vinge, fem Alen lang, r&#248;rte Hallens modsatte V&#230;g, medens den anden, fem Alen lang, n&#229;ede til den f&#248;rsfe Kerubs Vinge.</p> 
<p><A NAME="an_3:13">3:13</A>&nbsp;Disse Kerubers Vinger mn&#229;lte i deres fulde Udstr&#230;kning tyve Alen og de stod oprejst med Ansigtet indad.</p> 
<p><A NAME="an_3:14">3:14</A>&nbsp;Tillige lavede han Forh&#230;nget af violet og r&#248;dt Purpur, karmoisinfarvet Stof og fint Linned og prvdede det med Keruber.</p> 
<p><A NAME="an_3:15">3:15</A>&nbsp;Foran Templet lavede han to S&#248;jler. De var fem og tredive Alen h&#248;je, og S&#248;jlehovedet oven p&#229; dem var fem Alen.</p> 
<p><A NAME="an_3:16">3:16</A>&nbsp;S&#229; lavede han Kranse som en Halsk&#230;de og anbragte dem &#248;verst p&#229; S&#248;jlerne, og fremdeles lavede han 100 Granat&#230;bler og satte dem p&#229; Kransene.</p> 
<p><A NAME="an_3:17">3:17</A>&nbsp;Disse S&#248;jler rejste han foran Helligdommen, en til h&#248;jre og en til venstre: den h&#248;jre kaldte han Jakin, den venstre Boaz.</p> 
<p><A NAME="an_4:1">4:1</A>&nbsp;Fremdeles lavede han et Kobberalter, tyve Alen bredt og ti Alen h&#248;jt.</p> 
<p><A NAME="an_4:2">4:2</A>&nbsp;Fremdeles lavede han Havet i st&#248;bt Arbejde, ti Alen fra Rand til Rand, helt rundt, fem Alen h&#248;jt; det m&#229;lte tredive Alen i Omkreds.</p> 
<p><A NAME="an_4:3">4:3</A>&nbsp;Under Randen var det hele Vejen rundt omgivet af agurklignende Prydelser, der omsluttede Havet helt rundt, tredive Alen; i to R&#230;kker sad de agurklignende Prydelser, st&#248;bt i eet dermed.</p> 
<p><A NAME="an_4:4">4:4</A>&nbsp;Det stod p&#229; tolv Okser, s&#229;ledes at tre vendte mod Nord, tre mod Vest, tre mod Syd og tre mod &#216;st; Havet stod oven p&#229; dem; de vendte alle Bagkroppen indad.</p> 
<p><A NAME="an_4:5">4:5</A>&nbsp;Det var en H&#229;ndsbred tykt, og Randen var formet som Randen p&#229; et B&#230;ger, som en udsprungen Lilje. Det tog 3000 Bat.</p> 
<p><A NAME="an_4:6">4:6</A>&nbsp;Fremdeles lavede han ti B&#230;kkener og satte fem til h&#248;jre og fem til venstre, til Tv&#230;tning; i dem skyllede man, hvad der brugtes ved Br&#230;ndofrene, medens Pr&#230;sterne brugte Havet til at tv&#230;tle sig i.</p> 
<p><A NAME="an_4:7">4:7</A>&nbsp;Fremdeles lavede han de ti Guldlysestager, som de skulde v&#230;te, og satte dem i Helligdommen, fem til h&#248;jre og fem til venstre.</p> 
<p><A NAME="an_4:8">4:8</A>&nbsp;Fremdeles lavede han ti Borde og satte dem i Helligdommen, fem til h&#248;jre og fem til venstre; fillige lavede han 100 Sk&#229;le af Guld.</p> 
<p><A NAME="an_4:9">4:9</A>&nbsp;Fremdeles indrettede han Pr&#230;sternes Forg&#229;rd og den store G&#229;rd og Porte til G&#229;rden; Portfl&#248;jene overtrak han med Kobber.</p> 
<p><A NAME="an_4:10">4:10</A>&nbsp;Havet opstillede han ved Templets Sydside, ved det syd&#248;stre Hj&#248;rne.</p> 
<p><A NAME="an_4:11">4:11</A>&nbsp;Fremdeles lavede Huram Karrene, Skovlene og Sk&#229;lene. Dermed var Huram f&#230;rdig med sit Arbejde for Kong Salomo ved Guds Hus:</p> 
<p><A NAME="an_4:12">4:12</A>&nbsp;De to S&#248;jler og de to kugleformede S&#248;jlehoveder ovenp&#229;, de to Fletv&#230;rker til at d&#230;kke de to, kugleformede S&#248;jlehoveder p&#229; S&#248;jlerne,</p> 
<p><A NAME="an_4:13">4:13</A>&nbsp;de 400 Granat&#230;bler til de to Fletv&#230;rker, to R&#230;kker Granat&#230;bler til hvert Fletv&#230;rk til at d&#230;kke de to kugleformede S&#248;jlehoveder p&#229; de to S&#248;jler,</p> 
<p><A NAME="an_4:14">4:14</A>&nbsp;de ti Stel med de ti B&#230;kkener p&#229;,</p> 
<p><A NAME="an_4:15">4:15</A>&nbsp;Havet med de tolv Okser under.</p> 
<p><A NAME="an_4:16">4:16</A>&nbsp;Karrene, Skovlene og Sk&#229;lene og alle de Ting, som h&#248;rte til, lavede Huram-Abi af blankt Kobber for Kong Salomo til HERRENs Hus.</p> 
<p><A NAME="an_4:17">4:17</A>&nbsp;I Jordandalen lod Kongen dem st&#248;be, ved Adamas Vadested mellem Sukkot og Zereda.</p> 
<p><A NAME="an_4:18">4:18</A>&nbsp;Salomo lod alle disse Ting lave i stor M&#230;ngde, thi Kobberet blev ikke vejet.</p> 
<p><A NAME="an_4:19">4:19</A>&nbsp;Og Salomo lod alle Tingene, som h&#248;rte til Guds Hus, lave: Guldalteret, Bordene, som Skuebr&#248;dene l&#229; p&#229;,</p> 
<p><A NAME="an_4:20">4:20</A>&nbsp;Lysestagerne med Lamperne, der skulde t&#230;ndes p&#229; den foreskrevne M&#229;de, foran Inderhallen, af purt Guld,</p> 
<p><A NAME="an_4:21">4:21</A>&nbsp;med Blomsterb&#230;grene, Lamperne og Lysesaksene af Guld, ja af det allerbedste Guld,</p> 
<p><A NAME="an_4:22">4:22</A>&nbsp;Knivene, Sk&#229;lene, Kanderne og Panderne af fint Guld og D&#248;rh&#230;ngslerne til Templet, til Inderd&#248;rene for det Allerltelligste og til D&#248;rene for det Hellige, af Guld.</p> 
<p><A NAME="an_5:1">5:1</A>&nbsp;Da hele Arbejdet, som Salomo lod udf&#248;re ved HERRENs Hus, var f&#230;rdigt, bragte Salomo sin Fader Davids Helliggaver, S&#248;lvet og Guldet, derind og lagde alle Tingene i Skatkamrene i Guds Hus.</p> 
<p><A NAME="an_5:2">5:2</A>&nbsp;Derp&#229; kaldte Salomo Israels &#198;ldste og alle Stammernes Overhoveder, Israeliternes F&#230;drenehuses &#216;verster, sammen i Jerusalem for at f&#248;re HERRENs Pagts Ark op fra Davidsbyen, det er Zion.</p> 
<p><A NAME="an_5:3">5:3</A>&nbsp;S&#229; samledes alle Israels M&#230;nd hos Kongen p&#229; H&#248;jtiden i Etanim M&#229;ned, det er den syvende M&#229;ned.</p> 
<p><A NAME="an_5:4">5:4</A>&nbsp;Og alle Israels &#198;ldste kom, og Leviterne har Arken.</p> 
<p><A NAME="an_5:5">5:5</A>&nbsp;Og de bragte Arken op tillige med &#197;benbaringsteltett og alle de hellige Ting, der var i Teltet; Pr&#230;sterne og Leviterne bragte dem op:</p> 
<p><A NAME="an_5:6">5:6</A>&nbsp;Og Kong Salomo tillige med hele Israels Menighed, som havde givet M&#248;de hos ham foran Arken, ofrede Sm&#229;kv&#230;g og Hornkv&#230;g, s&#229; meget, at det ikke var til at t&#230;lle eller overse.</p> 
<p><A NAME="an_5:7">5:7</A>&nbsp;S&#229; f&#248;rte Pr&#230;sterne HERRENs Pagts Ark ind p&#229; dens Plads i Templets Inderhal, det Allerhelligste, og stillede den under Kerubernes Vinger;</p> 
<p><A NAME="an_5:8">5:8</A>&nbsp;og Keruberne udbredte deres Vinger over Pladsen, hvor Arken stod, og s&#229;ledes dannede Keruberne et D&#230;kke over Arken og dens B&#230;rest&#230;nger.</p> 
<p><A NAME="an_5:9">5:9</A>&nbsp;St&#230;ngerne var s&#229; lange, at Enderne af dem kunde ses fra det Hellige foran Inderhallen, men de kunde ikke ses l&#230;ngere ude; og de er der den Dag i Dag.</p> 
<p><A NAME="an_5:10">5:10</A>&nbsp;Der var ikke andet i Arken end de to Tavler, Moses havde lagt ned i den p&#229; Horeb, Tavlerne med den Pagt, HERREN havde sluttet med Israeliterne, da de drog bort fra &#198;gypten.</p> 
<p><A NAME="an_5:11">5:11</A>&nbsp;Da Pr&#230;steme derp&#229; gik ud af Helligdommen - alle de Pr&#230;ster, der var til Stede, havde nemlig helliget sig uden Hensyn til Skifterne;</p> 
<p><A NAME="an_5:12">5:12</A>&nbsp;og alle de levitiske Sangere, Asaf, Heman og Jedutun tillige med deres S&#248;nner og Br&#248;dre stod &#248;sten for Alteret i Kl&#230;der af fint Linned med Cymbler, Harper og Citre, og sammen med dem stod 120 Pr&#230;ster, der bl&#230;ste i Trompeter -</p> 
<p><A NAME="an_5:13">5:13</A>&nbsp;i samme &#216;jeblik som Trompetbl&#230;serne og Sangerne p&#229; een Gang stemte i for at love og prise HERREN og lod Trompeterne, Cymblerne og Musikinstrumenterne klinge og lovede HERREN med Ordene "thi han er god, og hans Miskundhed varer evindelig!" - fyldte Skyen HERRENs Hus,</p> 
<p><A NAME="an_5:14">5:14</A>&nbsp;s&#229; at Pr&#230;sterne af Skyen hindredes i at st&#229; og udf&#248;re deres Tjeneste, thi HERRENs Herlighed fyldte Guds Hus.</p> 
<p><A NAME="an_6:1">6:1</A>&nbsp;Ved den Lejlighed sang Salomo: "HERREN har sagt, han vil bo i Mulmet!"</p> 
<p><A NAME="an_6:2">6:2</A>&nbsp;Nu har jeg bygget dig et Hus til Bolig, et Sted, du for evigt kan dv&#230;le.</p> 
<p><A NAME="an_6:3">6:3</A>&nbsp;Derp&#229; vendte Kongen sig om og velsignede hele Israels Forsamling, der imens stod op;</p> 
<p><A NAME="an_6:4">6:4</A>&nbsp;og han sagde: "Lovet v&#230;re HERREN, Israels Gud, hvis H&#229;nd har fuldf&#248;rt, hvad hans Mund talede til min Fader David, dengang han sagde:</p> 
<p><A NAME="an_6:5">6:5</A>&nbsp;Fra den Dag jeg f&#248;rte mit Folk ud af &#198;gypten, har jeg ikke udvalgt nogen By i nogen af Israels Stammer, hvor man skulde bygge et Hus til Bolig for mit Navn, og jeg har ikke udvalgt nogen Mand til at v&#230;re Hersker over mit Folk Israel;</p> 
<p><A NAME="an_6:6">6:6</A>&nbsp;men Jerusalem udvalgte jeg til Bolig for mit Navn, og David udvalgte jeg til at herske over mit Folk Israel.</p> 
<p><A NAME="an_6:7">6:7</A>&nbsp;Og min Fader David fik i Sinde at bygge HERRENs, Israels Guds, Navn et Hus;</p> 
<p><A NAME="an_6:8">6:8</A>&nbsp;men HERREN sagde til min Fader David: At du har i Sinde at bygge mit Navn et Hus, er ret af dig;</p> 
<p><A NAME="an_6:9">6:9</A>&nbsp;dog skal ikke du bygge det Hus, men din S&#248;n, der udg&#229;r af din L&#230;nd, skal bygge mit Navn det Hus.</p> 
<p><A NAME="an_6:10">6:10</A>&nbsp;Nu har HERREN opfyldt det Ord, han talede, og jeg er tr&#229;dt i min Fader Davids Sted og sidder p&#229; Israels Trone, som HERREN sagde, og jeg har bygget HERRENs, Israels Guds, Navn Huset;</p> 
<p><A NAME="an_6:11">6:11</A>&nbsp;og jeg har der beredt en Plads til Arken med den Pagt, HERREN sluttede med Israeliterne."</p> 
<p><A NAME="an_6:12">6:12</A>&nbsp;Derp&#229; tr&#229;dte Salomo frem foran HERRENs Alfer lige over for hele Israels Forsamling og udbredte H&#230;nderne.</p> 
<p><A NAME="an_6:13">6:13</A>&nbsp;Salomo havde nemlig ladet lave en fem Alen lang, fem Alen bred og tre Alen h&#248;j Talerstol af Hobber og stillet den op midt i G&#229;rden; p&#229; den tr&#229;dte han op og kastede sig p&#229; Kn&#230; foran hele Israels Forsamling, udbredte sine H&#230;nder mod Himmelen</p> 
<p><A NAME="an_6:14">6:14</A>&nbsp;og sagde: "HERRE, Israels Gud, der er ingen Gud som du i Himmelen og p&#229; Jorden, du, som holder fast ved din Pagt og din Miskundhed mod dine Tjenere, n&#229;r de af hele deres Hjerte vandrer for dit &#197;syn,</p> 
<p><A NAME="an_6:15">6:15</A>&nbsp;du, som har holdt, hvad du lovede din Tjener, min Fader David, og i Dag opfyldt med din H&#229;nd, hvad du talede med din Mund.</p> 
<p><A NAME="an_6:16">6:16</A>&nbsp;S&#229; hold da nu, HERRE, Israels Gud, hvad du lovede din Tjener, min Fader David, da du sagde: En Efterf&#248;lger skal aldrig fattes dig for mit &#197;syn til at sidde p&#229; Israels Trone, n&#229;r kun dine S&#248;nner vil tage Vare p&#229; deres Vej og vandre i min Lov, som du har vandret for mit &#197;syn!</p> 
<p><A NAME="an_6:17">6:17</A>&nbsp;S&#229; lad nu, HERRE, Israels Gud, det Ord opfyldes, som du tilsagde din Tjener David!</p> 
<p><A NAME="an_6:18">6:18</A>&nbsp;Men kao Gud da virkelig bo blandt Menneskene p&#229; Jorden? Nej visselig, Himlene, ja Himlenes Himle kan ikke rumme dig, langt mindre dette Hus, som jeg har bygget!</p> 
<p><A NAME="an_6:19">6:19</A>&nbsp;Men vend dig til din Tjeners B&#248;n og Beg&#230;ring, HERRE min Gud, s&#229; du h&#248;rer det R&#229;b og den B&#248;n, din Tjener opsender for dit &#197;syn;</p> 
<p><A NAME="an_6:20">6:20</A>&nbsp;lad dine &#216;jne v&#230;re &#229;bne over dette Hus b&#229;de Dag og Nat, over det Sted, hvor du har sagt, du vilde stedf&#230;ste dit Navn, s&#229; du h&#248;rer den B&#248;n, din Tjener opsender, vendt mod dette Sted!</p> 
<p><A NAME="an_6:21">6:21</A>&nbsp;Og h&#248;r den B&#248;n, dinjener og dit Folk Israel opsender, vendt mod dette Sted; du h&#248;re den der, hvor du bor, i Himmelen, du h&#248;re og tilgive!</p> 
<p><A NAME="an_6:22">6:22</A>&nbsp;N&#229;r nogen synder imod sin N&#230;ste, og man afkr&#230;ver ham Ed og lader ham sv&#230;rge, og han kommer og afl&#230;gger Ed foran dit Alter i dette Hus,</p> 
<p><A NAME="an_6:23">6:23</A>&nbsp;s&#229; h&#248;re du det i Himmelen og g&#248;re det og d&#248;mme dine Tjenere imellem, s&#229; du geng&#230;lder den skyldige og lader hans Gerning komme overhans Hoved og frikender den uskyldige og g&#248;r med ham efter hans Uskyld.</p> 
<p><A NAME="an_6:24">6:24</A>&nbsp;N&#229;r dit Folk Israel tvinges til at fly for en Fjende, fordi de synder imod dig, og de s&#229; omvender sig og bekender dit Navn og opsender B&#248;nner og Beg&#230;ringer for dit &#197;syn i dette Hus,</p> 
<p><A NAME="an_6:25">6:25</A>&nbsp;s&#229; h&#248;re du det i Himmelen og tilgive dit Folk Israels Synd og f&#248;re dem tilbage til det Land, du gav dem og deres F&#230;dre.</p> 
<p><A NAME="an_6:26">6:26</A>&nbsp;N&#229;r Himmelen lukkes, s&#229; Regnen udebliver, fordi de synder imod dig, og de s&#229; beder, vendt mod dette Sted, og bekender dit Navn og omvender sig fra deres Synd, fordi du revser dem,</p> 
<p><A NAME="an_6:27">6:27</A>&nbsp;s&#229; h&#248;re du det i Himmelen og tilgive din Tjeners og dit Folk Israels Synd, ja du vise dem den gode Vej, de skal vandre, og lade det regne i dit Land, som du gav dit Folk i Eje.</p> 
<p><A NAME="an_6:28">6:28</A>&nbsp;N&#229;r der kommer Hungersn&#248;d i Landet, n&#229;r der kommer Pest, n&#229;r der kommer Hornbrand og Rust, Gr&#230;shopper og &#198;dere, n&#229;r Fjenden belejrer Folket i en af dets Byer, n&#229;r alskens Plage og Sot indtr&#230;ffer</p> 
<p><A NAME="an_6:29">6:29</A>&nbsp;enhver B&#248;n, enhver Beg&#230;ring, hvem den end kommer fra i hele dit Folk Israel, n&#229;r de f&#248;ler deres Plage og Smerte og udbreder H&#230;nderne mod dette Hus,</p> 
<p><A NAME="an_6:30">6:30</A>&nbsp;den h&#248;re du i Himmelen, der, hvor du bor, og tilgive, idet du geng&#230;lder enhver hans F&#230;rd, fordi du kender hans Hjerte, thi du alene kender Menneskeb&#248;rnenes Hjerter,</p> 
<p><A NAME="an_6:31">6:31</A>&nbsp;for at de m&#229; frygte dig og f&#248;lge dine Veje, al den Tid de lever p&#229; den Jord, du gav vore F&#230;dre.</p> 
<p><A NAME="an_6:32">6:32</A>&nbsp;Selv den fremmede, der ikke h&#248;rer til dit Folk Israel, men kommer fra et fjernt Land for dit store Navns, din st&#230;rke H&#229;nds og din udstrakte Arms Skyld, n&#229;r de kommer og beder, vendt mod dette Hus,</p> 
<p><A NAME="an_6:33">6:33</A>&nbsp;da b&#248;re du det i Himmelen, der. hvor du bor, og da g&#248;re du efter alt, hvad den fremmede r&#229;ber til dig om, for at alle Jordens Folkeslag m&#229; l&#230;re dit Navn at kende og frygte dig ligesom dit Folk Israel og erkende, at dit Navn er n&#230;vnet over dette Hus, som jeg har bygget.</p> 
<p><A NAME="an_6:34">6:34</A>&nbsp;N&#229;r dit Folk drager i Krig mod sine Fjender, hvor du end sender dem hen, og de beder til dig, vendt mod den By, du har udvalgt, og det Hus, jeg har bygget dit Navn,</p> 
<p><A NAME="an_6:35">6:35</A>&nbsp;s&#229; h&#248;re du i Himmelen deres B&#248;n og Beg&#230;ring og skaffe dem deres Ret.</p> 
<p><A NAME="an_6:36">6:36</A>&nbsp;N&#229;r de synder imod dig - thi der er intet Menneske, som ikke synder - og du vredes p&#229; dem og giver dem i Fjendens Magt, og Sejrherrerne f&#248;rer dem fangne til et andet Land, det v&#230;re sig fjernt eller n&#230;r,</p> 
<p><A NAME="an_6:37">6:37</A>&nbsp;og de s&#229; g&#229;r i sig selv i det Land, de er bortf&#248;rt til, og omvender sig og r&#229;ber til dig i deres Landflygtigheds Land og siger: Vi har syndet, handlet ilde og v&#230;ret ugudelige!</p> 
<p><A NAME="an_6:38">6:38</A>&nbsp;n&#229;r de omvender sig til dig al hele deres Hjerte og af hele deres Sj&#230;l i Sejrherrernes Land, som de bortf&#248;rtes til, og de beder, vendt mod deres Land, som du gav deres F&#230;dre, mod den By, du har udvalgt, og det Hus, jeg har bygget dit Navn -</p> 
<p><A NAME="an_6:39">6:39</A>&nbsp;s&#229; h&#248;re du i Himmelen, der, hvor du bor, deres B&#248;n og Beg&#230;ring og skaffe dem deres Ret, og du tilgive dit Folk, hvad de syndede imod dig!</p> 
<p><A NAME="an_6:40">6:40</A>&nbsp;S&#229; lad da, min Gud, dine &#216;jne v&#230;re &#229;bne og dine &#216;rer lytte til B&#248;nnen, der bedes p&#229; dette Sted,</p> 
<p><A NAME="an_6:41">6:41</A>&nbsp;bryd op da, Gud HERRE, til dit Hvilested, du selv og din V&#230;ldes Ark! Dine Pr&#230;ster, Gud HERRE, v&#230;re ikl&#230;dt Frelse, dine fromme gl&#230;de sig ved dine Goder!</p> 
<p><A NAME="an_6:42">6:42</A>&nbsp;Gud HERRE, afvis ikke din Salvede, kom N&#229;den mod din Tjener David i Hu!"</p> 
<p><A NAME="an_7:1">7:1</A>&nbsp;Da Salomo havde endt sin B&#248;n, for Ild ned fra Himmelen og fort&#230;rede Br&#230;ndofferet og Slagtofrene, og HERRENs Herlighed fyldte Templet,</p> 
<p><A NAME="an_7:2">7:2</A>&nbsp;og Pr&#230;sterne kunde ikke g&#229; ind i HERRENs Hus, fordi HERRENs Herlighed fyldte det.</p> 
<p><A NAME="an_7:3">7:3</A>&nbsp;Og da alle Israeliterne s&#229; Ilden og HERRENs Herlighed fare ned over Templet, kastede de sig p&#229; Kn&#230; p&#229; Stenbroen med Ansigtet mod Jorden og filbad og lovede HERREN med Ordene "thi han er god, og hans Miskundhed varer evindelig!"</p> 
<p><A NAME="an_7:4">7:4</A>&nbsp;Kongen ofrede nu sammen med alt Folket Slagtofre for HEERRENs &#197;syn.</p> 
<p><A NAME="an_7:5">7:5</A>&nbsp;Til Slagtofferet tog Kong Salomo 22.000 Stykker Hornkv&#230;g og 120.000 Stykker Sm&#229;kv&#230;g. S&#229;ledes indviede Kongen og alt Folket Guds Hus.</p> 
<p><A NAME="an_7:6">7:6</A>&nbsp;Og Pr&#230;sterne stod p&#229; deres Pladser, og Leviterne st&#248;d med HERRENs Musikinstrumenter, som Kong David havde ladet lave, for at love HERREN med Davids Lovsangs Ord "thi hans Miskundhed varer evindelig!" og Pr&#230;sterne stod lige over for dem og bl&#230;ste i trompeter, og hele Israel stod op:</p> 
<p><A NAME="an_7:7">7:7</A>&nbsp;Og Salomo helligede den mellemste Del af Forg&#229;rden foran HERRENs Hus, thi der m&#229;tte han ofre Br&#230;ndofrene og Fedtstykkerne af Takofrene, da Kobberalteret, som Salomo havde ladet lave, ikke kunde rumme Br&#230;ndofferet, Afgr&#248;deoffret og Fedtstykkerne.</p> 
<p><A NAME="an_7:8">7:8</A>&nbsp;Samtidig fejrede Salomo i syv Dage H&#248;jtiden sammen med hele Israel, en v&#230;ldig Forsamling lige fra Egnen ved Hamat og til &#198;gyptens B&#230;k.</p> 
<p><A NAME="an_7:9">7:9</A>&nbsp;Ottendedagen holdt man festlig Samling, thi de fejrede Alterets Indvielse i syv Dage og H&#248;jtiden i syv.</p> 
<p><A NAME="an_7:10">7:10</A>&nbsp;Og p&#229; den tre og tyvende Dag i den syvende M&#229;ned lod han Folket g&#229; hver til sit, glade og vel til Mode over den Godhed, HERREN havde vist sin Tjenet David og Salomo og sit Folk Israel.</p> 
<p><A NAME="an_7:11">7:11</A>&nbsp;Salomo var nu f&#230;rdig med at opf&#248;re HERRENs Hus og Kongens Palads; og alt, hvad Salomo havde sat sig for at udf&#248;re ved HERRENs Hus og sit Palads, havde han lykkeligt f&#248;rt igennem.</p> 
<p><A NAME="an_7:12">7:12</A>&nbsp;Da lod HERREN sig til Syne for Salomo om Natten og sagde til ham: "Jeg har h&#248;rt din B&#248;n og udvalgt mig dette Sted til Offersted.</p> 
<p><A NAME="an_7:13">7:13</A>&nbsp;Dersom jeg tillukker Himmelen, s&#229; Regnen udebliver, eller jeg opbyder Gr&#230;shopperne til at &#230;de Landet op, eller jeg sender Pest i mit Folk,</p> 
<p><A NAME="an_7:14">7:14</A>&nbsp;og mit Folk, som mit Navn n&#230;vnes over, da ydmyger sig, beder og s&#248;ger mit &#197;syn og vender om fra deres onde Veje, s&#229; vil jeg h&#248;re det i Himmelen og tilgive deres Synd og l&#230;ge deres Land,</p> 
<p><A NAME="an_7:15">7:15</A>&nbsp;Nu skal mine &#216;jne v&#230;re &#229;bne og mine &#216;rer lytte til B&#248;nnen, der bedes p&#229; dette Sted.</p> 
<p><A NAME="an_7:16">7:16</A>&nbsp;Og nu har jeg udvalgt og billiget dette Hus, for at mit Navn kan bo der til evig Tid, og mine &#216;jne og mit Hjerte skal v&#230;re der alle Dage.</p> 
<p><A NAME="an_7:17">7:17</A>&nbsp;Hvis du nu vandrer for mit &#197;syn som din Fader David, s&#229; du g&#248;r alt, hvad.jeg har p&#229;lagt dig, og, holder mine Anordninger og Lovbud,</p> 
<p><A NAME="an_7:18">7:18</A>&nbsp;s&#229; vil jeg opretholde din Kongetrone, som jeg tilsagde din Fader David, da jeg sagde: En Efterf&#248;lger skal aldrig fattes dig til at herske over Israel.</p> 
<p><A NAME="an_7:19">7:19</A>&nbsp;Men hvis I vender eder bort og forlader mine Anordninger og Bud, som jeg har forelagt eder, og g&#229;r hen og dyrker fremmede Guder og tilbeder dem,</p> 
<p><A NAME="an_7:20">7:20</A>&nbsp;s&#229; vil jeg rykke eder op fra mit Land, som jeg gav eder; og dette Hus, som jeg har belliget for mit Navn, vil jeg forkaste fra mit &#197;syn og g&#248;re det til Spot og Spe blandt alle Folk,</p> 
<p><A NAME="an_7:21">7:21</A>&nbsp;og dette Hus, som var s&#229; oph&#248;jet, over det skal enhver, som kommer der forbi, blive sl&#229;et af R&#230;dsel. Og n&#229;r man siger: Hvorfor har HERREN handlet s&#229;ledes mod dette Land og dette Hus?</p> 
<p><A NAME="an_7:22">7:22</A>&nbsp;skal der svares: Fordi de forlod HERREN, deres F&#230;dres Gud, som f&#248;rte dem ud af &#198;gypten, og holdt sig til andre Guder, tilbad og dyrkede dem; derfor har HERREN bragt al denne Elendighed over dem!"</p> 
<p><A NAME="an_8:1">8:1</A>&nbsp;Da de tyve &#197;r var omme, i hvilke Salomo havde bygget p&#229; HERRENs Hus og sit Palads -</p> 
<p><A NAME="an_8:2">8:2</A>&nbsp;ogs&#229; de Byer, Huram afstod til Salomo, bef&#230;stede Salomo og lod Israeliterne bos&#230;tte sig i dem -</p> 
<p><A NAME="an_8:3">8:3</A>&nbsp;drog Salomo til Hamat-Zoba og indtog det.</p> 
<p><A NAME="an_8:4">8:4</A>&nbsp;Han bef&#230;stede ogs&#229; Tadmor i &#216;rkenen og alle de Forr&#229;dsbyer, han byggede i Hamat;</p> 
<p><A NAME="an_8:5">8:5</A>&nbsp;ligeledes genopbyggedehan &#216;vre og Nedre-Bet-Horon, s&#229; de blev F&#230;stninger med Mure, Porte og Portsl&#229;er,</p> 
<p><A NAME="an_8:6">8:6</A>&nbsp;ligeledes Ba'alat og alle Salomos Forr&#229;dsbyer, Vognbyerne og Rytterbyerne, og alt andet, som Salomo fik Lyst til at bygge i Jerusalem, i Libanon og i hele sit Rige.</p> 
<p><A NAME="an_8:7">8:7</A>&nbsp;Alt, hvad der var tilbage af Hetiterne, Amoriterne, Perizziterne, Hivviterne og Jebusiterne, og som ikke h&#248;rte til Israeliterne,</p> 
<p><A NAME="an_8:8">8:8</A>&nbsp;deres Efterkommere, som var tilbage efter dem i Landet, og som Israeliterne ikke havde tilintetgjort. dem udskrev Salomo til Hoveriarbejde, som det er den Dag i Dag.</p> 
<p><A NAME="an_8:9">8:9</A>&nbsp;Af Israeliterne derimod gjorde Salomo ingen til Arbejdstr&#230;lle for sig, men de var Krigsfolk, H&#230;rf&#248;rere og Vognk&#230;mpere hos ham og F&#248;rere for hans Stridsvogne og Rytteri.</p> 
<p><A NAME="an_8:10">8:10</A>&nbsp;Tallet p&#229; Kong Salomos Overfogeder var 250; de havde Tilsyn med Folkene.</p> 
<p><A NAME="an_8:11">8:11</A>&nbsp;Faraos Datter flyttede Salomo fra Davidsbyen ind i det Hus, han havde bygget til hende; thi han t&#230;nkte: "Jeg vil ikke have en Kvinde boende i Kong David af Israels Palads, thi bellige er de Steder, hvor HERRENs Ark kommer."</p> 
<p><A NAME="an_8:12">8:12</A>&nbsp;Nu ofrede Salomo Br&#230;ndofre til HERREN p&#229; HERRENs Alter, som han Havde bygget foran Forhallen,</p> 
<p><A NAME="an_8:13">8:13</A>&nbsp;idet han ofrede, som det efter Moses's Bud h&#248;rte sig til hver enkelt Dag, p&#229; Sabbaterne, Nym&#229;nedagene og H&#248;jtiderne tre Gange om &#197;ret, de usyrede Br&#248;ds H&#248;jtid, Ugernes H&#248;jtid og L&#248;vhytternes H&#248;jtid.</p> 
<p><A NAME="an_8:14">8:14</A>&nbsp;Og efter den Ordning, hans Fader David havde truffet, satte han Pr&#230;sternes Skifter til deres Arbejde og Leviterne til deres Tjeneste, til at synge Lovsangen og g&#229; Pr&#230;sterne til H&#229;nde efter hver Dags Behov, ligeledes D&#248;rvogterne efter deres Skifter til at holde Vagt ved de enkelte Porte; thi s&#229;ledes var den Guds Mand Davids Bud.</p> 
<p><A NAME="an_8:15">8:15</A>&nbsp;Og man fraveg ikke i mindste M&#229;de Kongens Bud vedr&#248;rende Pr&#230;sterne og Leviterne og Skatkamrene.</p> 
<p><A NAME="an_8:16">8:16</A>&nbsp;S&#229;ledes fuldendtes hele Salomos V&#230;rk, fra den Dag Grundvolden lagdes til HERRENs Hus, til Salomo var f&#230;rdig med HERRENs Hus.</p> 
<p><A NAME="an_8:17">8:17</A>&nbsp;Ved den Tid drog Salomo til Ezjongeber og Elot ved Edoms Kyst;</p> 
<p><A NAME="an_8:18">8:18</A>&nbsp;og Huram sendte ham Folk med Skibe og befarne S&#248;folk, der sammen med Salomos Folk sejlede til Ofir, hvor de hentede 450 Talenter Guld, som de bragte Kong Salomo.</p> 
<p><A NAME="an_9:1">9:1</A>&nbsp;Da Dronningen af Saba h&#248;rte Salomos Ry, kom hun, for at pr&#248;ve ham med G&#229;der, til Jerusalem med et s&#229;re stort F&#248;lge og med Kameler, der har R&#248;gelse, Guld i M&#230;ngde og &#198;delsten. Og da hun var kommet til Salomo, talte hun til ham om alt, hvad der l&#229; hende p&#229; Hjerte.</p> 
<p><A NAME="an_9:2">9:2</A>&nbsp;Men Salomo svarede p&#229; alle hendes Sp&#248;rgsm&#229;l, og intet som helst var skjult for Salomo, han gav hende Svar p&#229; alt.</p> 
<p><A NAME="an_9:3">9:3</A>&nbsp;Og da Dronningen at Saba s&#229; Salomos Visdom, Huset, han havde bygget,</p> 
<p><A NAME="an_9:4">9:4</A>&nbsp;Maden p&#229; hans Bord, hans Folks Boliger, hans Tjeneres Optr&#230;den og deres Kl&#230;der, hans Mundsk&#230;nke og deres Kl&#230;der og Br&#230;ndofrene, han ofrede i HERRENs Hus, var hun ude af sig selv;</p> 
<p><A NAME="an_9:5">9:5</A>&nbsp;og hun sagde til Kongen: "Sandt var, hvad jeg i mit Land h&#248;rte sige om dig og din Visdom!</p> 
<p><A NAME="an_9:6">9:6</A>&nbsp;Jeg troede ikke, hvad der sagdes, f&#248;r jeg kom og s&#229; det med egne &#216;jne; og se, ikke engang det halve af din store Visdom er mig fortalt, thi du overg&#229;r, hvad Rygtet sagde mig om dig!</p> 
<p><A NAME="an_9:7">9:7</A>&nbsp;Lykkelige dine M&#230;nd, lykkelige dine Folk, som altid er om dig og h&#248;rer din Visdom!</p> 
<p><A NAME="an_9:8">9:8</A>&nbsp;Lovet v&#230;re HERREN din Gud, som fandt Behag i dig og satte dig p&#229; sin Trone som Konge for HERREN din Gud. Fordi din Gud elsker Israel og for at opretholde det evindeligt, satte han dig til Konge over dem, til at &#248;ve Ret og Retf&#230;rdighed!"</p> 
<p><A NAME="an_9:9">9:9</A>&nbsp;Derp&#229; gav hun Kongen 120 Guldtalenter, R&#248;gelse i store M&#230;ngder og &#198;delsten; og aldrig har der siden v&#230;ret s&#229; megen R&#248;gelse i Landet som den, Dronningen af Saba gav Kong Salomo.</p> 
<p><A NAME="an_9:10">9:10</A>&nbsp;Desuden bragte Hurams og Salomos Folk, som hentede Guld i Ofir, Algummimtr&#230; og &#198;delsten;</p> 
<p><A NAME="an_9:11">9:11</A>&nbsp;og af Algummimtr&#230;et lod Kongen lave R&#230;kv&#230;rk til HERRENs Hus og Kongens Palads, desuden Citre og Harper til Sangerne; og Mage dertil var ikke tidligere set i Judas Land.</p> 
<p><A NAME="an_9:12">9:12</A>&nbsp;Og Kong Salomo gav Dronningen af Saba alt, hvad hun &#248;nskede og bad om, langt ud over hvad hun bragte til Kongen. Derp&#229; vendte hun med sit F&#248;lge tilbage til sit Land.</p> 
<p><A NAME="an_9:13">9:13</A>&nbsp;V&#230;gten af det Guld, som i eet &#197;r indf&#248;rtes af Salomo, udgjorde 666 Guldtalenter,</p> 
<p><A NAME="an_9:14">9:14</A>&nbsp;deri ikke medregnet hvad der indkom i Afgift fra de undertvungne Folk og ved K&#248;bm&#230;ndenes Handel og fra alle Arabiens Konger og Landets Statholdere, som bragte Salomo Guld og S&#248;lv.</p> 
<p><A NAME="an_9:15">9:15</A>&nbsp;Kong Salomo lod hamre 200 Guldskjolde, hvert p&#229; 600 Sekel Guld,</p> 
<p><A NAME="an_9:16">9:16</A>&nbsp;og 300 mindre Guldskjolde, hvert p&#229; 300 Sekel Guld; dem lod Kongen henl&#230;gge i Libanonskovhuset.</p> 
<p><A NAME="an_9:17">9:17</A>&nbsp;Fremdeles lod Kongen lave en stor, Elfenbenstrone, overtrukket mned lutret Guld.</p> 
<p><A NAME="an_9:18">9:18</A>&nbsp;Tronen havde seks Trin, og p&#229; dens Ryg var der et Latn af Guld; p&#229; begge Sider af S&#230;det var der Arme, og ved Armene stod der to L&#248;ver;</p> 
<p><A NAME="an_9:19">9:19</A>&nbsp;tillige stod der tolv L&#248;ver p&#229; de seks Trin, seks p&#229; hver Side. Der er ikke lavet Mage til Trone i noget andet Rige.</p> 
<p><A NAME="an_9:20">9:20</A>&nbsp;Alle Kong Salomos Drikkekar var af Guld og alle Redskaber i Libanonskovhuset af fint Guld; S&#248;lv regnedes ikke for noget i Kong Salomos Dage.</p> 
<p><A NAME="an_9:21">9:21</A>&nbsp;Kongen havde nemlig Skibe, det sejlede p&#229; Tarsis med Hurams Folk; og een Gang hverttredje &#197;r kom Tarsisskibene, ladet med Guld, S&#248;lv, Elfenben, Aber og P&#229;fugle.</p> 
<p><A NAME="an_9:22">9:22</A>&nbsp;Kong Salomo overgik alle Jordens Konger i Rigdom og Visdom.</p> 
<p><A NAME="an_9:23">9:23</A>&nbsp;Alle Jordens Konger s&#248;gte hen til Salomo for at h&#248;re den Visdom, Gud havde lagt i hans Hjerte;</p> 
<p><A NAME="an_9:24">9:24</A>&nbsp;og alle bragte de Gaver med: S&#248;lv- og Guldsager, Kl&#230;der, V&#229;ben, R&#248;gelse, Heste og Muldyr; s&#229;ledes gik det &#197;r efter &#197;r.</p> 
<p><A NAME="an_9:25">9:25</A>&nbsp;Salomo havde 4000 Spand Heste og Vogne og 12000 Ryttere; dem lagde han dels i Vognbyerne, dels hos sig i Jerusalem.</p> 
<p><A NAME="an_9:26">9:26</A>&nbsp;Han herskede over alle Konger fra Floden til Filisternes Land og &#198;gyptens Gr&#230;nse.</p> 
<p><A NAME="an_9:27">9:27</A>&nbsp;Kongen bragte det dertil, at S&#248;lv i Jerusalem var lige s&#229; almindeligt som Sten, og Cedertr&#230; lige s&#229; almindeligt som Morb&#230;rfigentr&#230; i Lavlandet.</p> 
<p><A NAME="an_9:28">9:28</A>&nbsp;Der indf&#248;rtes Heste til Salomo fra Mizrajim og fra alle Lande.</p> 
<p><A NAME="an_9:29">9:29</A>&nbsp;Salomos &#248;vrige Historie fra f&#248;rst til sidst findes optegnet i Profeten Natans Kr&#248;nike, Siloniten Ahijas Profeti og Seeren Jedos Syn om Jeroboam, Nebats S&#248;n.</p> 
<p><A NAME="an_9:30">9:30</A>&nbsp;Salomo herskede i Jerusalem over hele Israel i fyrretyve &#197;r.</p> 
<p><A NAME="an_9:31">9:31</A>&nbsp;Derp&#229; lagde Salomo sig til Hvile hos sine F&#230;dre og blev jordet i sin Fader Davids By. Og hans S&#248;n Rehabeam blev Konge i hans Sted.</p> 
<p><A NAME="an_10:1">10:1</A>&nbsp;Rehabeam begav sig til Sikem, thi derhen var hele Israel st&#230;vnet for at hylde ham som Konge.</p> 
<p><A NAME="an_10:2">10:2</A>&nbsp;Men da Jeroboam, Nebats S&#248;n, der opholdt sig i &#198;gypten, hvorhen han var flygtet for Kong Salomo, fik Nys derom, vendte han hjem fra &#198;gypten.</p> 
<p><A NAME="an_10:3">10:3</A>&nbsp;Man sendte da Bud og lod ham kalde. Og Jeroboam kom. Da sagde hele Israel til Rehabeam:</p> 
<p><A NAME="an_10:4">10:4</A>&nbsp;"Din Fader lagde et h&#229;rdt &#197;g p&#229; os, men let du nu det h&#229;rde Arbejde for os, som din Fader kr&#230;vede, og det tunge &#197;g, han lagde p&#229; os, s&#229; vil vi tjene dig!"</p> 
<p><A NAME="an_10:5">10:5</A>&nbsp;Han svarede dem: "G&#229; bort, bi tre Dage og kom s&#229; til mig igen!" S&#229; gik Folket.</p> 
<p><A NAME="an_10:6">10:6</A>&nbsp;Derp&#229; r&#229;df&#248;rte Kong Rehabeam sig med de gamle, der havde st&#229;et i hans Fader Salomos Tjeneste, dengang han levede, og spurgte dem: "Hvad r&#229;der I mig til at svare dette Folk?"</p> 
<p><A NAME="an_10:7">10:7</A>&nbsp;De svarede: "Hvis du i Dag vil v&#230;re venlig mod dette Folk og f&#248;je dem og give dem gode Ord, s&#229; vil de blive dine Tjenere for bestandig!"</p> 
<p><A NAME="an_10:8">10:8</A>&nbsp;Men han fulgte ikke det R&#229;d, de gamle gav ham; derimod r&#229;df&#248;rte han sig med de unge, der var vokset op sammen med ham og stod i hans Tjeneste,</p> 
<p><A NAME="an_10:9">10:9</A>&nbsp;og spurgte dem: "Hvad r&#229;der I os til at svare dette Folk, som kr&#230;ver af mig, at jeg skal lette dem det &#197;g, min Fader lagde p&#229; dem?"</p> 
<p><A NAME="an_10:10">10:10</A>&nbsp;De unge, der var vokset op sammen med ham, sagde da til ham: "S&#229;ledes skal du svare dette Folk, som sagde til dig: Din Fader lagde et tungt &#197;g p&#229; os, let du det for os! S&#229;ledes skal du svare dem: Min Lillefinger er tykkere end min Faders Hofter!</p> 
<p><A NAME="an_10:11">10:11</A>&nbsp;Har derfor min Fader lagt et tungt &#197;g p&#229; eder, vil jeg g&#248;re &#197;get tungere; har min Fader tugtet eder med Sv&#248;ber, vil jeg tugte eder med Skorpioner!"</p> 
<p><A NAME="an_10:12">10:12</A>&nbsp;Da Jeroboam og alt Folket Tredjedagen kom til Rehabeam, som Kongen havde sagt,</p> 
<p><A NAME="an_10:13">10:13</A>&nbsp;gav han dem et h&#229;rdt Svar, og uden at tage Hensyn til de gamles R&#229;d</p> 
<p><A NAME="an_10:14">10:14</A>&nbsp;sagde han efter de unges R&#229;d til dem: "Har min Fader lagt et tungt &#197;g p&#229; eder, vil jeg g&#248;re det tungere; har min Fader tugtet eder med Sv&#248;ber, vil jeg tugte eder med Skorpioner!"</p> 
<p><A NAME="an_10:15">10:15</A>&nbsp;Kongen h&#248;rte ikke p&#229; Folket, thi Gud f&#248;jede det s&#229;ledes for at opfylde det Ord, HERREN havde talet ved Ahija fra Silo til Jer&#248;boam, Nebats S&#248;n.</p> 
<p><A NAME="an_10:16">10:16</A>&nbsp;Men da hele Israel m&#230;rkede, at Kongen ikke h&#248;rte p&#229; dem, gav Folket Kongen det Svar: "Hvad Del har vi i David? Vi har ingen Lod i Isajs S&#248;n! Til dine Telte, Israel! S&#248;rg nu, David, for dit eget Hus!" Derp&#229; vendte Israel tilbage til sine Telte.</p> 
<p><A NAME="an_10:17">10:17</A>&nbsp;Men over de Israeliter, der boede i Judas Byer, blev Rehabeam Konge.</p> 
<p><A NAME="an_10:18">10:18</A>&nbsp;Nu sendte Kong Rehabeam Adoniram, der havde Opsyn med Hoveriarbejdet, ud til dem, men Israeliterne stenede ham til D&#248;de. Da steg Kong Rehabeam i st&#248;rste Hast op p&#229; sin Stridsvogn og flygtede til Jerusalem.</p> 
<p><A NAME="an_10:19">10:19</A>&nbsp;S&#229; br&#248;d Israel med Davids Hus, og s&#229;ledes er det den Dag i Dag.</p> 
<p><A NAME="an_11:1">11:1</A>&nbsp;Da Rehabeam var kommet til Jerusalem, samlede han hele Judas og Benjamins Hus, 180.000 uds&#248;gte Folk, &#248;vede Krigere, til at f&#248;re Krig med Israel og vinde Konged&#248;mmet tilbage til Rehabeam.</p> 
<p><A NAME="an_11:2">11:2</A>&nbsp;Men da kom HERRENs Ord til den Guds Mand Sjemaja s&#229;ledes:</p> 
<p><A NAME="an_11:3">11:3</A>&nbsp;"Sig til Judas Konge Rehabeam, Salomos S&#248;n, og til hele Israel i Juda og Benjamin:</p> 
<p><A NAME="an_11:4">11:4</A>&nbsp;S&#229; siger HERREN: I m&#229; ikke drage op og k&#230;mpe med eders Br&#248;dre; vend hjem hver til sit, thi hvad her er sket, har jeg tilskikket!" Da adl&#248;d de HERRENs Ord og vendte tilbage og drog ikke mod Jeroboam.</p> 
<p><A NAME="an_11:5">11:5</A>&nbsp;Rehabeam boede s&#229; i Jerusalem, og han bef&#230;stede flere Byer i Juda.</p> 
<p><A NAME="an_11:6">11:6</A>&nbsp;S&#229;ledes bef&#230;stede han Betlehem, Etam, Tekoa,</p> 
<p><A NAME="an_11:7">11:7</A>&nbsp;Bet-Zur, Soko, Adullam,</p> 
<p><A NAME="an_11:8">11:8</A>&nbsp;Gat, Maresj a, Zif,</p> 
<p><A NAME="an_11:9">11:9</A>&nbsp;Adorajim, Lakisj, Azeka,</p> 
<p><A NAME="an_11:10">11:10</A>&nbsp;Zor'a, Ajjalon og Hebron, alle i Juda og Benjamin;</p> 
<p><A NAME="an_11:11">11:11</A>&nbsp;og han gjorde F&#230;stningerne st&#230;rke, indsatte Befalingsm&#230;nd i dem og forsynede dem med Forr&#229;d af Levnedsmidler, Olie og Vin</p> 
<p><A NAME="an_11:12">11:12</A>&nbsp;og hver enkelt By med Skjolde og Spyd og gjorde dem s&#229;ledes meget st&#230;rke. Ham tilh&#248;rte Juda og Benjamin.</p> 
<p><A NAME="an_11:13">11:13</A>&nbsp;Pr&#230;sterne og Leviterne i hele Israel kom alle Vegne fra, hvor de boede, og stillede sig til hans Tjeneste;</p> 
<p><A NAME="an_11:14">11:14</A>&nbsp;thi Leviterne forlod deres Gr&#230;smarker og Ejendom og begav sig til Juda og Jerusalem, fordi Jeroboam og hans S&#248;nner afsatte dem fra Stillingen som HERRENs Pr&#230;ster,</p> 
<p><A NAME="an_11:15">11:15</A>&nbsp;idet han indsatte sig Pr&#230;ster for Offerh&#248;jene og Bukketroldene og Tyrekalvene, som han, havde ladet lave.</p> 
<p><A NAME="an_11:16">11:16</A>&nbsp;Og i F&#248;lge med Leviterne kom fra alle Israels Stammer de, hvis Hjerte var vendt til at s&#248;ge HERREN, Israels Gud, til Jerusalem for at ofre til HERREN, deres F&#230;dres Gud;</p> 
<p><A NAME="an_11:17">11:17</A>&nbsp;og de styrkede Juda Rige og h&#230;vdede Rehabeams, Salomos S&#248;ns, Magt i et Tidsrum af tre &#197;r. Thi i tre &#197;r fulgte han Davids og Salomos Veje.</p> 
<p><A NAME="an_11:18">11:18</A>&nbsp;Rehabeam &#230;gtede Mahalat; en Datter af Davids S&#248;n Jerimot og Abihajil, en Datter af Eliab, Isajs S&#248;n.</p> 
<p><A NAME="an_11:19">11:19</A>&nbsp;Hun f&#248;dte ham S&#248;nnerne Je'usj, Sjemarja og Zaham.</p> 
<p><A NAME="an_11:20">11:20</A>&nbsp;Senere &#230;gtede han Absaloms Datter Ma'aka, som f&#248;dte ham Abija, Attaj, Ziza og Sjelomit.</p> 
<p><A NAME="an_11:21">11:21</A>&nbsp;Rehabeam elskede Absaloms Datter Ma'aka h&#248;jere end sine andre Hustruer og Medhustruer; han havde nemlig atten Hustruer og tresindstyve Medhustruer og avlede otte og tyve S&#248;nner og tresindstyve D&#248;tre.</p> 
<p><A NAME="an_11:22">11:22</A>&nbsp;Og Rehabeam satte Ma'akas S&#248;n Abija til Overhoved, til Fyrste blandt hans Br&#248;dre; thi han havde i Sinde at g&#248;re, ham til Konge;</p> 
<p><A NAME="an_11:23">11:23</A>&nbsp;og han fordelte klogelig alle sine S&#248;nner rundt i alle Judas og Benjamins Landsdele og i alle de bef&#230;stede Byer og gav dem rigeligt Underhold og skaffede dem Hustruer.</p> 
<p><A NAME="an_12:1">12:1</A>&nbsp;Men da Rehabeams Konged&#248;mme var grundf&#230;stet og hans Magt styrket, forlod han tillige med hele Israel HERRENs Lov.</p> 
<p><A NAME="an_12:2">12:2</A>&nbsp;Da drog i Kong Rehabeams femte Regerings&#229;r &#198;gypterkongen Sjisjak op imod Jerusalem, fordi de havde v&#230;ret trol&#248;se mod HERREN,</p> 
<p><A NAME="an_12:3">12:3</A>&nbsp;med 1200 Stridsvogne og 60.000 Ryttere, og der var ikke Tal p&#229; Krigerne, der drog med ham fra &#198;gypten, Libyere, Sukkijiter og &#198;tiopere;</p> 
<p><A NAME="an_12:4">12:4</A>&nbsp;og efter at have indtaget F&#230;stningerne i Juda drog han mod Jerusalem.</p> 
<p><A NAME="an_12:5">12:5</A>&nbsp;Da kom Profeten Sjemaja til Rehabeam og Judas &#216;verster, som var tyet sammen i Jerusalem for Sjisjak, og sagde til dem: "S&#229; siger HERREN: I har forladt mig, derfor har jeg ogs&#229; forladt eder og givet eder i Sjisjaks H&#229;nd!"</p> 
<p><A NAME="an_12:6">12:6</A>&nbsp;Da ydmygede Israels &#216;verster og Kongen sig og sagde: "HERREN er retf&#230;rdig!"</p> 
<p><A NAME="an_12:7">12:7</A>&nbsp;Og da HERREN s&#229;, at de havde ydmyget sig, kom HERRENs Ord til Sjemaja s&#229;ledes: "De har ydmyget sig; derfor vil jeg ikke tilintetg&#248;re dem, men frelse dem om ikke l&#230;nge, og min Vrede skal ikke udgydes over Jerusalem ved Sjisjak;</p> 
<p><A NAME="an_12:8">12:8</A>&nbsp;men de skal komme til at st&#229; under ham og l&#230;re at kende Forskellen mellem at tjene mig og at tjene Hedningemagterne!"</p> 
<p><A NAME="an_12:9">12:9</A>&nbsp;S&#229; drog Sjisjak op mod Jerusalem og tog Skattene i HERRENs Hus og i Kongens Palads; alt tog han, ogs&#229; de Guldskjolde, Salomo havde ladet lave.</p> 
<p><A NAME="an_12:10">12:10</A>&nbsp;Kong Rehabeam lod da i Stedet lave Kobberskjolde og gav dem i Forvaring hos H&#248;vedsm&#230;ndene for Livvagten, der holdt Vagt ved Indgangen til Kongens Palads;</p> 
<p><A NAME="an_12:11">12:11</A>&nbsp;og hver Gang Kongen begav sig til HERRENs Hus, kom Livvagten og hentede dem, og bagefter bragte de dem tilbage til Vagtstuen.</p> 
<p><A NAME="an_12:12">12:12</A>&nbsp;Men da han havde ydmyget sig, vendfe HERRENs Vrede sig fra ham, s&#229; han ikke helt tilintetgjorde ham; ogs&#229; i Juda var Forholdene gode.</p> 
<p><A NAME="an_12:13">12:13</A>&nbsp;S&#229;ledes styrkede Kong Rehabeam sin Magt i Jerusalem og blev ved at herske; thi Rehabeam var een og fyrretyve &#197;r gammel, da han blev Konge, og han herskede sytten &#197;r i Jerusalem, den By, HERREN havde udvalgt af alle Israels Stammer for der at stedf&#230;ste sit Navn. Hans Moder var en ammonitisk Kvinde ved Navn Na'ama.</p> 
<p><A NAME="an_12:14">12:14</A>&nbsp;Han gjorde, hvad der var ondt, thi hans Hjerte var ikke vendt til at s&#248;ge HERREN.</p> 
<p><A NAME="an_12:15">12:15</A>&nbsp;Rehabeams Historie fra f&#248;rst til sidst st&#229;r jo optegnet i Profeten Sjemajas og Seeren tddos Kr&#248;nike. Rehabeam og Jeroboam l&#229; i Krig med hinanden hele Tiden.</p> 
<p><A NAME="an_12:16">12:16</A>&nbsp;S&#229; lagde Rehabeam sig til Hvile hos sine F&#230;dre og blev jordet i Davidsbyen. Og hans S&#248;n Abija blev Konge i hans Sted.</p> 
<p><A NAME="an_13:1">13:1</A>&nbsp;I Kong Jerobeams attende Regerings&#229;r blev Abija Konge over Juda.</p> 
<p><A NAME="an_13:2">13:2</A>&nbsp;Tre &#197;r herskede han i Jerusalem. Hans Moder hed Mikaja og var Datter af Uriel fra Gibea. Abija og Jeroboam l&#229; i Krig med hinanden.</p> 
<p><A NAME="an_13:3">13:3</A>&nbsp;Abija &#229;bnede Krigen med en krigsdygtig H&#230;r, 400.000 uds&#248;gte M&#230;nd, og Jeroboam m&#248;dte ham med 800.000 uds&#248;gte M&#230;nd, dygtige Krigere,</p> 
<p><A NAME="an_13:4">13:4</A>&nbsp;Da stillede Abija sig p&#229; Bjerget Zemarajim, der h&#248;rer til Efraims Bjerge, og sagde: "H&#248;r mig, Jeroboam og hele Israel!</p> 
<p><A NAME="an_13:5">13:5</A>&nbsp;Burde I ikke vide, at HERREN, Israels Gud, har givet David og hans Efterkommere Kongemagten over Israel til evig Tid ved en Saltpagt?</p> 
<p><A NAME="an_13:6">13:6</A>&nbsp;Men Jeroboam, Nebats S&#248;n, Davids S&#248;n Salomos Tr&#230;l, rejste sig og gjorde Opr&#248;r mod sin Herre,</p> 
<p><A NAME="an_13:7">13:7</A>&nbsp;og d&#229;rlige Folk, Niddinger, samlede sig om ham og b&#248;d Rehabeam, Salomos S&#248;n, Trods; og Rebabeam var ung og veg og kunde ikke h&#230;vde sig over for dem.</p> 
<p><A NAME="an_13:8">13:8</A>&nbsp;Og nu mener I at kunne h&#230;vde eder over for HERRENs Konged&#248;mme i Davids Efterkommeres H&#229;nd, fordi I er en stor Hob og p&#229; eders Side har de Guldkalve, Jeroboam lod lave eder til Guder!</p> 
<p><A NAME="an_13:9">13:9</A>&nbsp;Har I ikke drevet HERRENs Pr&#230;ster, Arons S&#248;nner, og Leviterne bort og skaffet eder Pr&#230;ster p&#229; samme M&#229;de som Hedningefolkene? Enhver, der kommer med en ung Tyr og syv V&#230;dre for at inds&#230;ttes, bliver Pr&#230;st for Guder, der ikke er Guder!</p> 
<p><A NAME="an_13:10">13:10</A>&nbsp;Men vor Gud er HERREN, og vi har ikke forladt ham; de Pr&#230;ster, der tjener HERREN, er Arons S&#248;nner og Leviterne udf&#248;rer den &#248;vrige Tjeneste;</p> 
<p><A NAME="an_13:11">13:11</A>&nbsp;de ant&#230;nder hver Morgen og Aften Br&#230;ndofre til HERREN og vellugtende R&#248;gelse, l&#230;gger Skuebr&#248;dene til Rette p&#229; Guldbordet og t&#230;nder Guldlysestagen og dens Lamper Aften efter Aften, thi vi holder HERREN vor Guds Forskrifter, men l har forladt ham!</p> 
<p><A NAME="an_13:12">13:12</A>&nbsp;Se, med os, i Spidsen for os er Gud og hans Pr&#230;ster og Alarmtrompeterne, med hvilke der skal bl&#230;ses til Kamp imod eder! Israeliter, indlad eder ikke i Kamp med HERREN, eders F&#230;dres Gud, thi I f&#229;r ikke Lykken med eder!"</p> 
<p><A NAME="an_13:13">13:13</A>&nbsp;Jeroboam lod imidlertid Bagholdet g&#248;re en omg&#229;ende Bev&#230;gelse for at komme i Ryggen p&#229; dem, og s&#229;ledes havde Jud&#230;erne H&#230;ren foran sig og Bagholdet i Ryggen.</p> 
<p><A NAME="an_13:14">13:14</A>&nbsp;Da Jud&#230;erne vendte sig om og s&#229;, at Angreb truede dem b&#229;de forfra og bagfra, r&#229;bte de til HERREN, medens Pr&#230;sterne bl&#230;ste i Trompeterne.</p> 
<p><A NAME="an_13:15">13:15</A>&nbsp;S&#229; udst&#248;dte Jud&#230;erne Krigsskriget, og da Jud&#230;erne udst&#248;dte Krigsskriget, slog Gud Jeroboam og hele Israel foran Abija og Juda.</p> 
<p><A NAME="an_13:16">13:16</A>&nbsp;Israeliterne flygtede for Jud&#230;erne, og Gud gav dem i deres H&#229;nd;</p> 
<p><A NAME="an_13:17">13:17</A>&nbsp;og Abija og hans Folk tilf&#248;jede dem et stort Nederlag, s&#229; der af Israeliterne faldt 500.000 uds&#248;gte Krigere.</p> 
<p><A NAME="an_13:18">13:18</A>&nbsp;S&#229;ledes ydmygedes Israeliterne den Gang, men Jud&#230;erne styrkedes, fordi de st&#248;ttede sig til HERREN, deres F&#230;dres Gud.</p> 
<p><A NAME="an_13:19">13:19</A>&nbsp;Og Abija forfulgte Jeroboam og fratog ham flere Byer, Betel med Sm&#229;byer, Jesjana med Sm&#229;byer og Efrajin med Sm&#229;byer.</p> 
<p><A NAME="an_13:20">13:20</A>&nbsp;Jeroboam kom ikke til Kr&#230;fter mere, s&#229; l&#230;nge Abija levede; og HERREN slog ham, s&#229; han d&#248;de.</p> 
<p><A NAME="an_13:21">13:21</A>&nbsp;Men Abijas Magt voksede. Han &#230;gtede fjorten Hustruer og avlede to og tyve S&#248;nner og seksten D&#248;tre.</p> 
<p><A NAME="an_13:22">13:22</A>&nbsp;Hvad der ellers er at fort&#230;lle om Abija, hans F&#230;rd og Ord, st&#229;r jo optegnet i Profeten Iddos Udl&#230;gning".</p> 
<p><A NAME="an_14:1">14:1</A>&nbsp;S&#229; lagde Abija sig til Hvile hos sine F&#230;dre, og man jordede ham i Davidsbyen; og hans S&#248;n Asa blev Konge i hans Sted. P&#229; hans Tid havde Landet Fred i ti &#197;r.</p> 
<p><A NAME="an_14:2">14:2</A>&nbsp;Asa gjorde, hvad der var godt og ret i HERREN hans Guds &#216;jne.</p> 
<p><A NAME="an_14:3">14:3</A>&nbsp;Han fjernede de fremmede Altre og Offerh&#248;jene, s&#248;nderbr&#248;d Stenst&#248;tterne og omhuggede Asjerast&#248;tterne</p> 
<p><A NAME="an_14:4">14:4</A>&nbsp;og b&#248;d Jud&#230;erne s&#248;ge HERREN, deres F&#230;dres Gud, og holde Loven og Budet,</p> 
<p><A NAME="an_14:5">14:5</A>&nbsp;og han fjernede Offerh&#248;jene og Solst&#248;tterne fra alle Judas Byer, og Landet havde Fred, s&#229; l&#230;nge han levede.</p> 
<p><A NAME="an_14:6">14:6</A>&nbsp;Han byggede F&#230;stninger i Juda, thi Landet havde Fred, og han havde ingen Krig i de &#197;r, thi HERREN lod ham have Ro.</p> 
<p><A NAME="an_14:7">14:7</A>&nbsp;Han sagde da til Jud&#230;erne: "Lad os bef&#230;ste disse Byer og omgive dem med Mure og T&#229;rne, Porte og Portsl&#229;er, medens vi endnu har Landet i vor Magt, thi vi har s&#248;gt HERREN vor Gud; vi har s&#248;gt ham, og han har ladet os have Ro til alle Sider!" S&#229; byggede de, og Lykken stod dem bi.</p> 
<p><A NAME="an_14:8">14:8</A>&nbsp;Asa havde en H&#230;r, af Juda 300.000 v&#230;bnet med Skjold og Spyd, og af Benjamin 280.000, der har Sm&#229;skjolde og sp&#230;ndte Buer, alle sammen dygtige Krigere.</p> 
<p><A NAME="an_14:9">14:9</A>&nbsp;Men Kusjiten Zera drog ud imod dem med en H&#230;r p&#229; 1.000.000 Mand og 300 Stridsvogne. Da han havde n&#229;et Maresja,</p> 
<p><A NAME="an_14:10">14:10</A>&nbsp;rykkede Asa ud imod ham, og de stillede sig op til Kamp i Zefatadalen ved Maresja.</p> 
<p><A NAME="an_14:11">14:11</A>&nbsp;Da r&#229;bte Asa til HERREN sin Gud: "HERRE, hos dig er der ingen Forskel p&#229; at hj&#230;lpe den, der har megen Kraft, og den, der ingen har; hj&#230;lp os, HERRE vor Gud, thi til dig st&#248;tter vi os, og i dit Navn er vi draget mod denne Menneskem&#230;ngde, HERRE, du er vor Gud, mod dig kan intet Menneske holde Stand."</p> 
<p><A NAME="an_14:12">14:12</A>&nbsp;Da slog HERREN Kusjiterne foran Asa og Jud&#230;erne, og Kusjiterne tog Flugten.</p> 
<p><A NAME="an_14:13">14:13</A>&nbsp;Asa og hans Folk forfulgte dem til Gerar, og alle Kusjiterne faldt, ingen reddede Livet, thi de knustes foran HERREN og hans H&#230;r. Jud&#230;erne gjorde et um&#229;deligt Bytte</p> 
<p><A NAME="an_14:14">14:14</A>&nbsp;og indtog alle Byerne i Omegnen af Gerar, thi en HERRENs R&#230;dsel var kommet over dem, og de plyndrede alle Byerne, thi der var et stort Bytte i dem;</p> 
<p><A NAME="an_14:15">14:15</A>&nbsp;ogs&#229; indtog de Teltene til Kv&#230;get og sl&#230;bte en M&#230;ngde Sm&#229;kv&#230;g og Kameler med sig; s&#229; vendte de tilbage til Jerusalem.</p> 
<p><A NAME="an_15:1">15:1</A>&nbsp;Guds &#197;nd kom over Azarja, Odeds S&#248;n,</p> 
<p><A NAME="an_15:2">15:2</A>&nbsp;og han tr&#229;dte frem for Asa og sagde til ham: "H&#248;r mig, Asa og hele Juda og Benjamin! HERREN er med eder, n&#229;r I er med ham; og hvis I s&#248;ger ham, lader han sig finde af eder, men forlader I ham, forlader han ogs&#229; eder!</p> 
<p><A NAME="an_15:3">15:3</A>&nbsp;I lange Tider var Israel uden sand Gud, uden Pr&#230;ster til at vejlede og uden Lov,</p> 
<p><A NAME="an_15:4">15:4</A>&nbsp;men i sin Tr&#230;ngsel omvendte det sig til HERREN, Israels Gud, og s&#248;gte ham, og han lod sig finde at dem.</p> 
<p><A NAME="an_15:5">15:5</A>&nbsp;I de Tider kunde ingen g&#229; ud og ind i Fred, thi der var vild R&#230;dsel over alle Landes Indbyggere;</p> 
<p><A NAME="an_15:6">15:6</A>&nbsp;Folk knustes mod Folk, By mod By, thi Gud bragte dem i vild R&#230;dsel med alle mulige Tr&#230;ngsler.</p> 
<p><A NAME="an_15:7">15:7</A>&nbsp;Men I, v&#230;r frimodige og lad ikke H&#230;nderne synke, thi der er L&#248;n for eders Gerning."</p> 
<p><A NAME="an_15:8">15:8</A>&nbsp;Da Asa h&#248;rte de Ord og den Profeti, tog han Mod til sig og fjernede de v&#230;mmelige Guder fra hele Judas og Benjamins Land og fra de Byer, han havde indtaget i Efraims Bjerge; oghan byggede p&#229;ny HERRENs Alter foran HERRENs Forhal.</p> 
<p><A NAME="an_15:9">15:9</A>&nbsp;S&#229; samlede han hele Juda og Benjamin og de Folk fra Efraim, Manasse og Simeon, der boede som fremmede hos dem; thi en M&#230;ngde Israeliter var g&#229;et over til ham, da de s&#229;, at HERREN hans Gud var med ham.</p> 
<p><A NAME="an_15:10">15:10</A>&nbsp;De samledes i Jerusalem i den tredje M&#229;ned i Asas femtende Regerings&#229;r</p> 
<p><A NAME="an_15:11">15:11</A>&nbsp;og ofrede den Dag HERREN Ofre af Byttet, de havde medbragt, 700 Stykker Hornkv&#230;g og 7000 Stykker Sm&#229;kv&#230;g.</p> 
<p><A NAME="an_15:12">15:12</A>&nbsp;Derp&#229; sluttede de en Pagt om at s&#248;ge HERREN, deres F&#230;dres Gud, af hele deres Hjerte og hele deres Sj&#230;l;</p> 
<p><A NAME="an_15:13">15:13</A>&nbsp;og enhver, der ikke s&#248;gte HERREN, Israels Gud, skulde lide D&#248;den, v&#230;re sig lille eller stor, Mand eller Kvinde.</p> 
<p><A NAME="an_15:14">15:14</A>&nbsp;Det tilsvor de HERREN med h&#248;j R&#248;st under Jubel og til Trompeters og Horns Klang,</p> 
<p><A NAME="an_15:15">15:15</A>&nbsp;Og hele Juda gl&#230;dede sig over den Ed, thi de svor af hele deres Hjerte og s&#248;gte ham af hele deres Vilje; og han lod sig finde af dem og lod dem f&#229; Ro til alle Sider.</p> 
<p><A NAME="an_15:16">15:16</A>&nbsp;Kong Asa fratog endog sin Moder Ma'aka V&#230;rdigheden som Herskerinde, fordi hun havde ladet lave et Sk&#230;ndselsbillede til &#198;re for Asjera; Asa lod hendes Sk&#230;ndselsbillede nedbryde, s&#248;nderknuse og br&#230;nde i Kedrons Dal.</p> 
<p><A NAME="an_15:17">15:17</A>&nbsp;Vel forsvandt Offerh&#248;jene ikke af Israel, men alligevel var Asas Hjerte helt med HERREN, s&#229; l&#230;nge han levede.</p> 
<p><A NAME="an_15:18">15:18</A>&nbsp;Og han bragte sin Faders og sine egne Helliggaver ind i Guds Hus, S&#248;lv, Guld og forskellige Kar.</p> 
<p><A NAME="an_15:19">15:19</A>&nbsp;Der var ikke Krige f&#248;er efter Asas fem og tredivte Regerings&#229;r.</p> 
<p><A NAME="an_16:1">16:1</A>&nbsp;Men i Asas seks og tredivte Regerings&#229;r drog Kong Ba'sja af Israel op imod Juda og bef&#230;stede Rama for at hindre, at nogen af Kong Asa af Judas Folk drog ud og ind.</p> 
<p><A NAME="an_16:2">16:2</A>&nbsp;Da tog Asa S&#248;lv og Guld ud af Skatkamrene i HERRENs Hus og i Kongens Palads og sendte det til Kong Benhadad af Aram, som boede i Darmaskus, idet han lod sige:</p> 
<p><A NAME="an_16:3">16:3</A>&nbsp;"Der best&#229;r en Pagt mellem mig og dig og mellem min Fader og din Fader; her sender jeg dig en Gave af S&#248;lv og Guld; bryd derfor din Pagt med Kong Ba'sja af Israel, s&#229; at han n&#248;des til at drage bort fra mig!"</p> 
<p><A NAME="an_16:4">16:4</A>&nbsp;Benhadad gik ind p&#229; Kong Asas Forslag og sendte sine H&#230;rf&#248;rere mod Israels Byer og indtog Ijjon, Dan, Abel-Majim og Forr&#229;dshusene i Naftalis Byer.</p> 
<p><A NAME="an_16:5">16:5</A>&nbsp;Da Ba'sja h&#248;rte det, opgav han at bef&#230;ste Rama og standsede Arbejdet.</p> 
<p><A NAME="an_16:6">16:6</A>&nbsp;Men Kong Asa tog hele Juda til at f&#248;re Stenene og Tr&#230;v&#230;rket, som Ba'sja havde brugt ved Bef&#230;stningen af Rama, bort, og han bef&#230;stede dermed Geba og Mizpa.</p> 
<p><A NAME="an_16:7">16:7</A>&nbsp;P&#229; den Tid kom Seeren Hanani til Kong Asa af Juda og sagde til ham: "Fordi du s&#248;gte St&#248;tte hos Aram&#230;erkongen og ikke hos HERREN din Gud, skal Aram&#230;erkongens H&#230;r slippe dig af H&#230;nde!</p> 
<p><A NAME="an_16:8">16:8</A>&nbsp;Var ikke Kusjiterne og Libyerne en v&#230;ldig H&#230;r med en v&#230;ldig M&#230;ngde Vogne og Ryttere? Men da du s&#248;gte St&#248;tte hos HERREN, gav han dem i din H&#229;nd!</p> 
<p><A NAME="an_16:9">16:9</A>&nbsp;Thi HERRENs &#216;jne skuer omkring p&#229; hele Jorden, og han viser sig st&#230;rk til at hj&#230;lpe dem, hvis Hjerte er helt med ham. I denne Sag har du handlet som en D&#229;re; thi fra nu af skal du altid ligge i Krig!"</p> 
<p><A NAME="an_16:10">16:10</A>&nbsp;Men Asa blev fort&#248;rnet p&#229; Seeren og satte ham i Huset med Blokken, thi han var blevet vred p&#229; ham derfor. Asa for ogs&#229; h&#229;rdt frem mod nogle af Folket p&#229; den Tid.</p> 
<p><A NAME="an_16:11">16:11</A>&nbsp;Asas Historie fra f&#248;rst til sidst st&#229;r jo optegnet i Bogen om Judas og Israels Konger.</p> 
<p><A NAME="an_16:12">16:12</A>&nbsp;I sit ni og tredivte Regerings&#229;r fik Asa en Sygdom i F&#248;dderne, og Sygdommen blev meget alvorlig. Heller ikke under sin Sygdom s&#248;gte han dog HERREN, men L&#230;gerne.</p> 
<p><A NAME="an_16:13">16:13</A>&nbsp;S&#229; lagde Asa sig til Hvile bos sine F&#230;dre og d&#248;de i sit een og fyrretyvende Regerings,&#229;r.</p> 
<p><A NAME="an_16:14">16:14</A>&nbsp;Man jordede ham i en Grav, han havde ladet sig udhugge i Davidsbyen, og lagde ham p&#229; et Leje, som man havde fyldt med vellugtende Urter og Stoffer, tillavet som Salve, og t&#230;ndte et v&#230;ldigt B&#229;l til hans &#198;re.</p> 
<p><A NAME="an_17:1">17:1</A>&nbsp;Hans S&#248;n Josafat blev Konge i hans Sted. Han styrkede sin Stilling over for Israel</p> 
<p><A NAME="an_17:2">17:2</A>&nbsp;ved at l&#230;gge Bes&#230;tning i alle Judas bef&#230;stede Byer og inds&#230;tte Fogeder i Judas Land og de efraimitiske Byer, hans Fader Asa havde indtaget.</p> 
<p><A NAME="an_17:3">17:3</A>&nbsp;Og HERREN var med Josafat, thi han vandrede de Veje, hans Fader David til at begynde med havde vandret, og s&#248;gte ikke hen til Ba'alerne,</p> 
<p><A NAME="an_17:4">17:4</A>&nbsp;men til sin Faders Gud og fulgte hans Bud og gjorde ikke som Israel.</p> 
<p><A NAME="an_17:5">17:5</A>&nbsp;Derfor grundf&#230;stede HERREN Konged&#248;mmet i hans H&#229;nd; og hele Juda bragte Josafat Gaver, s&#229; han vandt stor Rigdom og &#198;re.</p> 
<p><A NAME="an_17:6">17:6</A>&nbsp;Da voksede hans Mod til at vandre p&#229; HERRENs Veje, s&#229; han ogs&#229; udryddede Offerh&#248;jene og Asjerast&#248;tterne i Juda.</p> 
<p><A NAME="an_17:7">17:7</A>&nbsp;I sit tredje Regerings&#229;r sendte han sine &#216;verster Benhajil, Obadja, Zekarja, Netan'el og Mika ud for at undevise i Judas Byer,</p> 
<p><A NAME="an_17:8">17:8</A>&nbsp;ledsaget af Leviterne Sjemaja, Netanja, Zebadja, Asa'el, Sjemiramot, Jonatan, Adonija, Tobija og Tob-Adonija, Leviterne, og pr&#230;sterne Elisjama og Joram.</p> 
<p><A NAME="an_17:9">17:9</A>&nbsp;De havde HERRENs Lovbog med sig og undeviste i Juda, og de drog rundt i alle Judas Byer og underviste Folket.</p> 
<p><A NAME="an_17:10">17:10</A>&nbsp;En HERRENs R&#230;dsel kom over alle Lande og Riger rundt om Juda, s&#229; de ikke indlod sig i Krig med Josafat.</p> 
<p><A NAME="an_17:11">17:11</A>&nbsp;Fra Filisterne kom der Folk, som bragte Josafat Gaver og svarede S&#248;lv i Skat; ogs&#229; Araberne bragte ham Sm&#229;kv&#230;g, 7700 V&#230;dre og 7700 Bukke.</p> 
<p><A NAME="an_17:12">17:12</A>&nbsp;S&#229;ledes gik det stadig fremad for Josafat, s&#229; han til sidst fik meget stor Magt; og han byggede Borge og Forr&#229;dsbyer i Juda,</p> 
<p><A NAME="an_17:13">17:13</A>&nbsp;og han havde store Forr&#229;d i Judas Byer og Krigsfolk, dygtige Krigere i Jerusalem.</p> 
<p><A NAME="an_17:14">17:14</A>&nbsp;Her f&#248;lger en Fortegnelse over dem efter deres F&#230;drenehuse. Til Juda h&#248;rte f&#248;lgende Tusindf&#248;rere: &#216;versten Adna med 300.000 dygtige Krigere;</p> 
<p><A NAME="an_17:15">17:15</A>&nbsp;ved Siden af ham &#216;versten Johanan med 280.000 Mand;</p> 
<p><A NAME="an_17:16">17:16</A>&nbsp;ved Siden af ham Amasja, Zikris S&#248;n, der frivilligt gav sig i HERRENs Tjeneste, med 200.000 dygtige Krigere;</p> 
<p><A NAME="an_17:17">17:17</A>&nbsp;fra Benjamin var Eljada, en dygtig Koger, med 200.000 Mand, v&#230;bnet med Bue og Skjold;</p> 
<p><A NAME="an_17:18">17:18</A>&nbsp;ved Siden af ham Jozabad med 80.000 vel rustede Mand.</p> 
<p><A NAME="an_17:19">17:19</A>&nbsp;Disse stod i Kongens Tjeneste, og dertil kom de, som Kongen havde lagt i de bef&#230;stede Byer hele Juda over.</p> 
<p><A NAME="an_18:1">18:1</A>&nbsp;Da Josafat havde vundet stor Rigdom og H&#230;der, besvogrede han sig med Akab.</p> 
<p><A NAME="an_18:2">18:2</A>&nbsp;Efter nogle &#197;rs Forl&#248;b drog han ned til Akab i Samaria, og Akab lod slagte en M&#230;ngde Sm&#229;kv&#230;g og Hornkv&#230;g til ham og Folkene, han havde med sig; og s&#229; overtalte han ham til at drage op mod Ramot i Gilead.</p> 
<p><A NAME="an_18:3">18:3</A>&nbsp;Kong Akab af Israel sagde nemlig til Kong Josafat af Juda: "Vil du drage med mig mod Ramot i Gilead?" Han svarede ham: "Jeg som du, mit Folk som dit, jeg g&#229;r med i Krigen."</p> 
<p><A NAME="an_18:4">18:4</A>&nbsp;Josafat sagde fremdeles til Israels Konge: "Sp&#248;rg dog f&#248;rst om, hvad HERREN siger!"</p> 
<p><A NAME="an_18:5">18:5</A>&nbsp;Da lod Israels Konge Profeterne kalde sammen, 400 Mand, og spurgte dem: "Skal jeg drage i Krig mod Ramot i Gilead, eller skal jeg lade v&#230;re?" De svarede: "Drag derop, s&#229; vil Gud give det i Kongens H&#229;nd!"</p> 
<p><A NAME="an_18:6">18:6</A>&nbsp;Men Josafat spurgte: "Er her ikke endnu en af HERRENs Profeter, vi kan sp&#248;rge?"</p> 
<p><A NAME="an_18:7">18:7</A>&nbsp;Israels Konge svarede: "Her er endnu en Mand, ved hvem vi kan r&#229;dsp&#248;rge HERREN; men jeg hader ham, fordi han aldrig sp&#229;r mig godt, men altid ondt; det er Mika, Jimlas S&#248;n." Men Josafat sagde: "S&#229;ledes m&#229; Kongen ikke tale!"</p> 
<p><A NAME="an_18:8">18:8</A>&nbsp;Da kaldte Israels Konge p&#229; en Hofmand og sagde: "Hent hurtigt Mika, Jimlas S&#248;n!"</p> 
<p><A NAME="an_18:9">18:9</A>&nbsp;Imidlertid sad Israels Konge og Kong Josafat af Juda, if&#248;rt deres Skrud, hver p&#229; sin Trone i Samarias Port&#229;bning, og alle Profeterne sp&#229;ede foran dem.</p> 
<p><A NAME="an_18:10">18:10</A>&nbsp;Da lavede Zidkija, Kena'anas S&#248;n, sig Horn af Jern og sagde: "S&#229; siger HERREN: Med s&#229;danne skal du st&#248;de Aram&#230;erne ned, til de er tilintetgjot!"</p> 
<p><A NAME="an_18:11">18:11</A>&nbsp;Og alle Profeterne sp&#229;ede det samme og sagde: "Drag op mod Ramot i Gilead, s&#229; skal Lykken f&#248;lge dig, og HERREN vil give det i Kongens H&#229;nd!"</p> 
<p><A NAME="an_18:12">18:12</A>&nbsp;Men Budet der var g&#229;et efter Mika, sagde til ham: "Se, Profeterne har alle som een givet Kongen gunstigt Svar. Tal du nu som de og giv gunstigt Svar!"</p> 
<p><A NAME="an_18:13">18:13</A>&nbsp;Men Mika svarede: "S&#229; sandt HERREN lever: Hvad min Gud siger, det vil jeg tale!"</p> 
<p><A NAME="an_18:14">18:14</A>&nbsp;Da han kom til Kongen, spurgte denne ham: "Mika, skal vi drage i Krig mod Ramot i Gilead, eller skal vi lade v&#230;re?" Da svarede han: "Drag derop, s&#229; skal Lykken f&#248;lge eder, og de skal gives i eders H&#229;nd!"</p> 
<p><A NAME="an_18:15">18:15</A>&nbsp;Men Kongen sagde til ham: "Hvor mange Gange skal jeg besv&#230;rge dig, at du ikke siger mig andet end Sandheden i HERRENs Navn?"</p> 
<p><A NAME="an_18:16">18:16</A>&nbsp;Da sagde han: "Jeg s&#229; hele Israel spredt p&#229; Bjergene som en Hjord uden Hyrde; og HERREN sagde: De Folk har ingen Herre, lad dem vende tilbage i Fred, hver til sit!"</p> 
<p><A NAME="an_18:17">18:17</A>&nbsp;Israels Konge sagde da til Josafat: "Sagde jeg dig ikke, at han aldrig sp&#229;r mig godt, men kun ondt!"</p> 
<p><A NAME="an_18:18">18:18</A>&nbsp;Da sagde Mika: "S&#229; h&#248;r da HERRENs Ord! Jeg s&#229; HERREN sidde p&#229; sin Trone og hele Himmelens H&#230;r st&#229; til h&#248;jre og venstre for ham;</p> 
<p><A NAME="an_18:19">18:19</A>&nbsp;og HERREN sagde: Hvem vil d&#229;re Kong Akab af Israel, s&#229; han drager op og falder ved Ramot i Gilead? En sagde nu et, en anden et andet;</p> 
<p><A NAME="an_18:20">18:20</A>&nbsp;men s&#229; tr&#229;dte en &#197;nd frem og stillede sig foran HERREN og Sagde: Jeg vil d&#229;re ham! HERREN spurgte ham: Hvorledes?</p> 
<p><A NAME="an_18:21">18:21</A>&nbsp;Han svarede: Jeg vil g&#229; hen og blive en L&#248;gnens &#197;nd i alle hans Profeters Mund! Da sagde HERREN: Ja, du kan d&#229;re ham; g&#229; hen og g&#248;r det!</p> 
<p><A NAME="an_18:22">18:22</A>&nbsp;Se, s&#229;ledes har HERREN lagt en L&#248;gnens &#197;nd i disse dine Profeters Mund, thi HERREN har ondt i Sinde imod dig!"</p> 
<p><A NAME="an_18:23">18:23</A>&nbsp;Da tr&#229;dte Zidkija, Kena'anas S&#248;n, frem og slog Mika p&#229; Kinden og sagde: "Ad hvilken Vej skulde HERRENs &#197;nd have forladt mig for at tale til dig?"</p> 
<p><A NAME="an_18:24">18:24</A>&nbsp;Men Mika sagde: "Det skal du f&#229; at see, den Dag du flygter fra Kammer til Kammer for at skjule dig!"</p> 
<p><A NAME="an_18:25">18:25</A>&nbsp;S&#229; sagde Israels Konge: "Tag Mika og bring ham til Amon, Byens &#216;verste, og Konges&#248;nnen Joasj</p> 
<p><A NAME="an_18:26">18:26</A>&nbsp;og sig: S&#229;ledes siger Kongen: Kast denne Mand i F&#230;ngsel og s&#230;t ham p&#229; Tr&#230;ngselsbr&#248;d og Tr&#230;ngselsvand, indtil jeg kommer uskadt tilbage!"</p> 
<p><A NAME="an_18:27">18:27</A>&nbsp;Men Mika sagde: "Kommer du uskadt tilbage, s&#229; har HERREN ikke talet ved mig!" Og han sagde: "H&#248;r, alle I Folkeslag"l!"</p> 
<p><A NAME="an_18:28">18:28</A>&nbsp;S&#229; drog Israels Konge og Kong Josafat af Juda op mod Ramot i Gilead.</p> 
<p><A NAME="an_18:29">18:29</A>&nbsp;Og Israels Konge sagde til Josafat: "Jeg vil forkl&#230;de mig, f&#248;r jeg drager i Kampen; men tag du dine egne Kl&#230;der p&#229;!" Og Israels Konge forkl&#230;dte sig, og s&#229; drog de i Kampen.</p> 
<p><A NAME="an_18:30">18:30</A>&nbsp;Men Arams Konge havde ffivet sine Vognstyrere den Befaling: "I m&#229; ikke angribe nogen, v&#230;re sig h&#248;j eller lav, uden Israels Konge alene."</p> 
<p><A NAME="an_18:31">18:31</A>&nbsp;Da nu Vognstyrerne fik &#216;je p&#229; Josafat, t&#230;nkte de: "Det er sikkert Israels Konge!" Og de rettede deres Angreb mod ham fra alle Sider. Da gav Josafat sig til at, r&#229;be, og HERREN frelste ham, idet Gud lokkede dem bort fra ham;</p> 
<p><A NAME="an_18:32">18:32</A>&nbsp;og da Vognstyrerne opdagede, at det ikke var Israels Konge, trak de sig bort fra ham.</p> 
<p><A NAME="an_18:33">18:33</A>&nbsp;Men en Mand, der sk&#248;d en Pil af p&#229; Lykke og Fromme, ramte Israels Konge mellem Remmene og Brynjen. Da sagde han til sin Vognstyrer: "Vend og f&#248;r mig ud af Slaget, thi jeg er s&#229;ret!"</p> 
<p><A NAME="an_18:34">18:34</A>&nbsp;Men kampen blev h&#229;rdere og h&#229;rdere den Dag, og Israels Konge holdt sig oprejst i sin Vogn over for Aram&#230;erne til Aften; men da Solen gik ned, d&#248;de han.</p> 
<p><A NAME="an_19:1">19:1</A>&nbsp;Kong Josafat af Juda derimod vendte uskadt hjem igen til sit Palads i Jerusalem.</p> 
<p><A NAME="an_19:2">19:2</A>&nbsp;Da tr&#229;dte Seeren Jehu, Hananis S&#248;n, frem for ham, og han sagde til Kong Josafat: "Skal man hj&#230;lpe de ugudelige? Elsker du dem, der hader HERREN? For den Sags Skyld er HERRENs Vrede over dig!</p> 
<p><A NAME="an_19:3">19:3</A>&nbsp;Noget godt er der dog hos dig, thi du har udryddet Asjererne af Landet, og du har vendt dit Hjerte til at s&#248;ge Gud."</p> 
<p><A NAME="an_19:4">19:4</A>&nbsp;Josafat blev nu i Jerusalem, S&#229; drog han atter ud blandt Folket fra Be'ersjeba til Efraims Bjerge og f&#248;rte dem tilbage til HERREN, deres F&#230;dres Gud.</p> 
<p><A NAME="an_19:5">19:5</A>&nbsp;Og han indsatte Dommere i Landet i hver enkelt af de bef&#230;sfede Byer i Juda.</p> 
<p><A NAME="an_19:6">19:6</A>&nbsp;Og han sagde til Dommerne: "Se til, hvad I g&#248;r, thi det er ikke for Mennesker, men for HERREN, I f&#230;lder Dom, og han er hos eder, n&#229;r I afsiger Hendelser.</p> 
<p><A NAME="an_19:7">19:7</A>&nbsp;Derfor v&#230;re HERRENs Frygt over eder! V&#230;r varsomme med, hvad I foretager eder, thi hos HERREN vor Gud er der hverken Uret eller Personsanseelse, ej heller tager han imod Bestikkelse!"</p> 
<p><A NAME="an_19:8">19:8</A>&nbsp;Ogs&#229; i Jerusalem indsatte Josafat nogle af Leviterne, Pr&#230;sterne og Overhovederne for Israels F&#230;drenehuse til at d&#248;mme i HERRENs Sager og i Stridigheder mellem Jerusalems Indbyggere.</p> 
<p><A NAME="an_19:9">19:9</A>&nbsp;Og han b&#248;d dem: "S&#229;ledes skal I g&#248;re i HERRENs Frygt, i Sanddruhed og med redeligt Hjerte:</p> 
<p><A NAME="an_19:10">19:10</A>&nbsp;Hver Gang der forel&#230;gges eder en Retssag af eders Br&#248;dre, der bor i deres Byer, hvad enten det drejer sig om Blodskyld eller om Love, Anordninger og Lovbud, skal I hj&#230;lpe dem til Rette, at de ikke skal p&#229;drage sig Skyld forHERREN, s&#229; der kommer Vrede over eder og eders Br&#248;dre; g&#248;r s&#229;ledes for ikke at p&#229;drage eder Skyld.</p> 
<p><A NAME="an_19:11">19:11</A>&nbsp;I alle HERRENs Sager skal Ypperstepr&#230;sten Amarja v&#230;re eders foresatte, i alle Kongens Sager Zebadja, Jisjmaels S&#248;n, Fyrsten i Judas Hus; og Leviterne st&#229;r eder til Tjeneste som Retsskrivere. G&#229; nu frimodigt til V&#230;rket, HERREN vil v&#230;re med enhver, der g&#248;r sin Pligt."</p> 
<p><A NAME="an_20:1">20:1</A>&nbsp;Siden h&#230;ndte det sig, at Moabiterne og ammoniterne sammen med Folk fra Maon drog i Krig mod Josafat.</p> 
<p><A NAME="an_20:2">20:2</A>&nbsp;Og man kom og bragte Josafat den Efterretning: "En v&#230;ldig Menneskem&#230;ngde rykker frem imod dig fra Egnene binsides Havet), fra Edom, og de st&#229;r allerede i Hazazon-Tamar (det er En-Gedi)!"</p> 
<p><A NAME="an_20:3">20:3</A>&nbsp;Da grebes Josafat af Frygt, og han vendte sig til HERREN og s&#248;gte ham og lod en Faste udr&#229;be i bele Juda.</p> 
<p><A NAME="an_20:4">20:4</A>&nbsp;S&#229; samledes Jud&#230;erne for at s&#248;ge Hj&#230;lp hos HERREN; ogs&#229; fra alle Judas Byer kom de for at s&#248;ge HERREN.</p> 
<p><A NAME="an_20:5">20:5</A>&nbsp;Men Josafat tr&#229;dte frem i Judas og Jerusalems Forsamling i HERRENs Hus foran den nye Forg&#229;rd</p> 
<p><A NAME="an_20:6">20:6</A>&nbsp;og sagde: "HERRE, vore F&#230;dres Gud! Er du ikke Gud i Himmelen, er det ikke dig, der hersker over alle Hedningerigerne? I din H&#229;nd er Kraft og Styrke, og mod dig kan ingen holde Stand!</p> 
<p><A NAME="an_20:7">20:7</A>&nbsp;Var det ikke dig, vor Gud, der drev dette Lands Indbyggere bort foran dit Folk Israel og gav din Ven Abrahams Efterkommere det for evigt?</p> 
<p><A NAME="an_20:8">20:8</A>&nbsp;Og de bosatte sig der og byggede dig der en Helligdom for dit Navn, idet de sagde:</p> 
<p><A NAME="an_20:9">20:9</A>&nbsp;Hvis Ulykke rammer os, Sv&#230;rd, Straffedom, Pest eller Hungersn&#248;d, vil vi tr&#230;de frem foran dette Hus og for dit &#197;syn, thi dit Navn bor i dette Hus, og r&#229;be til dig om Hj&#230;lp i vor N&#248;d, og du vil h&#248;re det og frelse os!</p> 
<p><A NAME="an_20:10">20:10</A>&nbsp;Se nu, hvorledes Ammoniterne og Moabiterne og de fra Se'irs Bjerge, hvem du ikke tillod Israeliterne at angribe, da de kom fra &#198;gypten, tv&#230;rtimod holdt de sig tilbage fra dem og tilintetgjorde dem ikke,</p> 
<p><A NAME="an_20:11">20:11</A>&nbsp;se nu, hvorledes de geng&#230;lder os det med at komme for at drive os bort fra din Ejendom, som du gav os i Eje!</p> 
<p><A NAME="an_20:12">20:12</A>&nbsp;Vor Gud, vil du ikke holde Dom over dem? Thi vi er afm&#230;gtige over for denne v&#230;ldige Menneskem&#230;ngde, som kommer over os; vi ved ikke, hvad vi skal g&#248;re, men vore &#216;jne er vendt til dig!"</p> 
<p><A NAME="an_20:13">20:13</A>&nbsp;Medens nu alle Jud&#230;erne stod for HERRENs &#197;syn med deres Familier, Kvinder og B&#248;rn,</p> 
<p><A NAME="an_20:14">20:14</A>&nbsp;kom HERRENs &#197;nd midt i Forsamlingen over Leviten Jahaziel, en S&#248;n af Zekarja, en S&#248;n af Benaja, en S&#248;n af Je'iel, en S&#248;n af Mattanja, af Asafs S&#248;nner,</p> 
<p><A NAME="an_20:15">20:15</A>&nbsp;og han sagde: "Lyt til, alle I Jud&#230;ere, Jerusalems Indbyggere og Kong Josafat! S&#229; siger HERREN til eder: Frygt ikke og forf&#230;rdes ikke for denne v&#230;ldige Menneskem&#230;ngde, thi Kampen er ikke eders, men Guds!</p> 
<p><A NAME="an_20:16">20:16</A>&nbsp;Drag i Morgen ned imod dem; se, de er ved at stige op ad Vejen ved Hazziz, og l vil tr&#230;ffe dem ved Enden af Dalen &#248;sten for Jeruels &#216;rken.</p> 
<p><A NAME="an_20:17">20:17</A>&nbsp;Det er ikke eder, der skal k&#230;mpe her; stil eder op og bliv st&#229;ende, s&#229; skal I se, hvorledes HERREN frelser eder, I Jud&#230;ere og Jerusalems Indbyggere! Frygt ikke og forf&#230;rdes ikke, men drag i Morgen imod dem, og HERREN vil v&#230;re med eder!"</p> 
<p><A NAME="an_20:18">20:18</A>&nbsp;Da b&#248;jede Josafat sig med Ansigtet til Jorden, og alle Jud&#230;erne og Jerusalems Indbyggere faldt ned for HERREN og tilbad ham;</p> 
<p><A NAME="an_20:19">20:19</A>&nbsp;men Leviterne af Keh'atiternes og Koraiternes S&#248;nner stod op for at lovprise HERREN, Israels Gud, med v&#230;ldig R&#248;st.</p> 
<p><A NAME="an_20:20">20:20</A>&nbsp;Tidligt n&#230;ste Morgen drog de ud til Tekoas &#216;rken; og medens de drog ud, stod Josafat og sagde: "H&#248;r mig, I Jud&#230;ere og Jerusalems Indbyggere! Tro p&#229; HERREN eders Gud, og l skal blive boende, tro p&#229; hans Profeter, og Lykken skal f&#248;lge eder!"</p> 
<p><A NAME="an_20:21">20:21</A>&nbsp;Og efter at have r&#229;df&#248;rt sig med Folket opstillede han Sangere til med Ordene "lov HERREN, thi hans Miskundhed varer evindelig!" at lovprise HERREN i helligt Skrud, medens de drog frem foran de v&#230;bnede.</p> 
<p><A NAME="an_20:22">20:22</A>&nbsp;Og i samme Stund de begyndte med Jubelr&#229;b og Lovsang, lod HERREN et Baghold komme over Ammoniterne, Moabiterne og dem fra Se'irs Bjerge, der rykkede frem mod Juda, s&#229; de blev sl&#229;et.</p> 
<p><A NAME="an_20:23">20:23</A>&nbsp;Ammoniterne og Moabiterne angreb dem, der boede i Se'irs Bjerge, og lagde Band p&#229; dem og tilintetgjorde dem, og da de var f&#230;rdige med dem fra Se'ir, gav de sig til at udrydde hverandre.</p> 
<p><A NAME="an_20:24">20:24</A>&nbsp;Da s&#229; Jud&#230;erne kom op p&#229; Varden, hvorfra man ser ud over &#216;rkenen, og vendte Blikket mod Menneskem&#230;ngden, se, da l&#229; deres d&#248;de Kroppe p&#229; Jorden, ingen var undsluppet.</p> 
<p><A NAME="an_20:25">20:25</A>&nbsp;S&#229; kom Josafat og hans Folk hen for at udplyndre dem, og de fandt en M&#230;ngde Kv&#230;g, Gods, Kl&#230;der og kostbare Ting. De r&#248;vede s&#229; meget, at de ikke kunde sl&#230;be det bort, og brugte tre Dage til at plyndre; s&#229; meget var der.</p> 
<p><A NAME="an_20:26">20:26</A>&nbsp;Den fjerde Dag samledes de i Berakadalen, thi der lovpriste de HERREN, og derfor kaldte man Stedet Berakadalen, som det hedder den Dag i Dag.</p> 
<p><A NAME="an_20:27">20:27</A>&nbsp;Derp&#229; vendte alle Folkene fra Juda og Jerusalem med Josafat i Spidsen om og drog tilbage til Jerusalem med Gl&#230;de, thi HERREN havde bragt dem Gl&#230;de over deres Fjender;</p> 
<p><A NAME="an_20:28">20:28</A>&nbsp;og med Harper, Citre og Trompeter kom de lil Jerusalem, til HERRENs Hus.</p> 
<p><A NAME="an_20:29">20:29</A>&nbsp;Men en Guds R&#230;dsel kom over alle Lande og Riger, da de h&#248;rte, at HERREN havde k&#230;mpet mod Israels Fjender.</p> 
<p><A NAME="an_20:30">20:30</A>&nbsp;S&#229;ledes fik Josafats Rige Fred, og hans Gud skaffede ham Ro til alle Sider.</p> 
<p><A NAME="an_20:31">20:31</A>&nbsp;Josafat var fem og tredive &#197;r gammel, da han blev Konge over Juda, og han herskede fem og tyve &#197;r i Jerusalem. Hans Moder hed Azuba og var Datter af Sjilhi.</p> 
<p><A NAME="an_20:32">20:32</A>&nbsp;Han vandrede i sin Fader Asas Spor og veg ikke derfra, idet han gjorde, hvad der var ret i HERRENs &#216;jne.</p> 
<p><A NAME="an_20:33">20:33</A>&nbsp;Kun blev Offerh&#248;jene ikke fjernet, og Folket vendte endnu ikke Hjertet til deres F&#230;dres Gud.</p> 
<p><A NAME="an_20:34">20:34</A>&nbsp;Hvad der ellers er at fort&#230;lle om Josafaf fra f&#248;rst til sidst, st&#229;r jo optegnet i Jehus, Hananis S&#248;ns, Kr&#248;nike, som er optaget i Bogen om Israels Konger.</p> 
<p><A NAME="an_20:35">20:35</A>&nbsp;Senere slog Kong Josafat af Juda sig sammen med Kong Ahazja af Israel, der var ugudelig i al sin F&#230;rd;</p> 
<p><A NAME="an_20:36">20:36</A>&nbsp;han slog sig sammen med ham om at bygge Skibe, der skulde sejle til Tarsis. De byggede Skibe i Ezjongeber.</p> 
<p><A NAME="an_20:37">20:37</A>&nbsp;Men Eliezer, Dodavahus S&#248;n, fra Maresja profeterede mod Josafat og sagde: "Fordi du har sl&#229;et dig sammen med Ahazja, vil HERREN g&#248;re dit V&#230;rk til intet!" Og Skibene gik under og n&#229;ede ikke Tarsis.</p> 
<p><A NAME="an_21:1">21:1</A>&nbsp;S&#229; lagde Josafat sig nu til Hvile hos sine F&#230;dre og blev jordet hos sine F&#230;dre i Davidsbyen; og hans S&#248;n Joram blev Konge i hans Sted.</p> 
<p><A NAME="an_21:2">21:2</A>&nbsp;Han havde nogle Br&#248;dre, S&#248;nner af Josafat: Azarja, Jehiel, Zekarja, Azarjahu, Mikael og Sjefatja, alle S&#248;nner af Kong Josatat af Juda.</p> 
<p><A NAME="an_21:3">21:3</A>&nbsp;Deres Fader havde givet dem store Gaver, S&#248;lv, Guld og Kostbarheder tillige med bet&#230;stede Byer i Juda, men Joram havde han givet Konged&#248;mmet, fordi han var den f&#248;rstef&#248;dte.</p> 
<p><A NAME="an_21:4">21:4</A>&nbsp;Men da Joram havde overtaget sin Faders Rige og styrket sin Magt, lod han alle sine Br&#248;dre dr&#230;be med Sv&#230;rd tillige med nogle af Israels &#216;verster.</p> 
<p><A NAME="an_21:5">21:5</A>&nbsp;Joram var fo og tredive &#197;r gammel, da han blev Konge, og han herskede otte &#197;r i Jerusalem.</p> 
<p><A NAME="an_21:6">21:6</A>&nbsp;Han vandrede i Israels Kongers Spor ligesom Akabs Hus, thi han havde en Datter af Akab til Hustru, og han gjorde, hvad der var ondt i HERRENs &#216;jne.</p> 
<p><A NAME="an_21:7">21:7</A>&nbsp;Dog vilde HERREN ikke tilintetg&#248;re Davids Sl&#230;gt for den Pagts Skyld, han havde sluttet med David, og efter det L&#248;fte, han havde givet, at han altid skulde have en Lampe for hans &#197;syn.</p> 
<p><A NAME="an_21:8">21:8</A>&nbsp;I hans Dage rev Edomiterne sig l&#248;s fra Judas Overherred&#248;mme og valgte sig en Konge.</p> 
<p><A NAME="an_21:9">21:9</A>&nbsp;Da drog Joram over til Za'ir med alle sine Stridsvogne. Og han stod op om Natten, og sammen med Vognstyrerne slog han sig igennem Edoms R&#230;kker, der havde omringet ham.</p> 
<p><A NAME="an_21:10">21:10</A>&nbsp;S&#229;ledes rev Edom sig l&#248;s fra Judas Overherred&#248;mme, og s&#229;ledes er det den Dag i Dag. P&#229; samme Tid rev ogs&#229; Libna sig l&#248;s fra hans Overherred&#248;mme, fordi han forlod HERREN, sine F&#230;dres Gud.</p> 
<p><A NAME="an_21:11">21:11</A>&nbsp;Ogs&#229; han rejste Offerh&#248;je i Judas Byer og forledte Jerusalems Indbyggere til at bole og Juda til at falde fra.</p> 
<p><A NAME="an_21:12">21:12</A>&nbsp;Da kom der et Brev fra Profeten Elias til ham, og deri stod: "S&#229; siger HERREN, din Fader Davids Gud: Fordi du ikke har vandret i din Fader Josafats og Kong Asa af Judas Spor,</p> 
<p><A NAME="an_21:13">21:13</A>&nbsp;men i Israels Kongers Spor og forledt Juda og Jerusalems Indbyggere til at bole, ligesom Akabs Hus gjorde, og tilmed dr&#230;bt dine Br&#248;dre, din Faders Hus, der var bedre end du selv,</p> 
<p><A NAME="an_21:14">21:14</A>&nbsp;se, derfor vil HERREN nu ramme dit Folk, dine S&#248;nner, dine Hustruer og alt, hvad du ejer, med et tungt Slag.</p> 
<p><A NAME="an_21:15">21:15</A>&nbsp;Og selv skal du falde i en h&#229;rd Sygdom og blive syg i dine Indvolde, s&#229; at Indvoldene nogen Tid efter skal tr&#230;de ud som F&#248;lge af Sygdommen!"</p> 
<p><A NAME="an_21:16">21:16</A>&nbsp;S&#229; &#230;ggede HERREN Filisterne og Araberne, der var Naboer til Kusjiterne, imod Joram,</p> 
<p><A NAME="an_21:17">21:17</A>&nbsp;og de drog opmod Juda tr&#230;ngte ind og r&#248;vede alle Kongens Ejendele, som fandtes i hans Palads, ogs&#229; hans S&#248;nner og Hustruer, s&#229; der ikke levnedes ham nogen S&#248;n undtagen Joahaz, den yngste af hans S&#248;nner.</p> 
<p><A NAME="an_21:18">21:18</A>&nbsp;Og efter alt dette slog HERREN ham med en uhelbredelig Sygdom i hans Indvolde.</p> 
<p><A NAME="an_21:19">21:19</A>&nbsp;Nogen Tid efter, da to &#197;r var g&#229;et, tr&#229;dte Indvoldene ud som F&#248;lge af Sygdommen, og han d&#248;de under h&#229;rde Lidelser. Hans Folk t&#230;ndte intet B&#229;l til &#198;re for ham som for hans F&#230;dre.</p> 
<p><A NAME="an_21:20">21:20</A>&nbsp;Han var to og tredive &#197;r gammel, da han blev Konge, og han herskede otte &#197;r i Jerusalem. Han gik bort uden at savnes. Man jordede ham i Davidsbyen, dog ikke i Kongegravene.</p> 
<p><A NAME="an_22:1">22:1</A>&nbsp;Derp&#229; gjorde Jerusalems Indbyggere hans yngste S&#248;n Ahazja til Konge i hans Sted, thi de &#230;ldre var dr&#230;bt af R&#248;verskaren, der br&#248;d ind i Lejren sammen med Araberne. S&#229;ledes blev Ahazja, Jorams S&#248;n, Konge i Juda.</p> 
<p><A NAME="an_22:2">22:2</A>&nbsp;Ahazja var to og fyrretyve &#197;r gammel, da han blev Konge, og han herskede eet &#197;r i Jerusalem. Hans Moder hed Atalja og var Datter af Omri.</p> 
<p><A NAME="an_22:3">22:3</A>&nbsp;Ogs&#229; han vandrede i Akabs Hus's Spor, thi hans Moder forledte ham til Ugudelighed ved sine R&#229;d.</p> 
<p><A NAME="an_22:4">22:4</A>&nbsp;Han gjorde, hvad der var ondt i HERRENs &#216;jne, ligesom Akabs Hus, thi efter Faderens D&#248;d blev de hans R&#229;dgivere, og det blev hans Ford&#230;rv.</p> 
<p><A NAME="an_22:5">22:5</A>&nbsp;Det var ogs&#229; efter deres R&#229;d, han sammen med Akabs S&#248;n, Kong Joram af Israel, drog i Krig mod Kong Hazael af Aram ved Ramot i Gilead. Men Aram&#230;erne s&#229;rede Joram.</p> 
<p><A NAME="an_22:6">22:6</A>&nbsp;S&#229; vendte Joram tilbage for i Jizre'el at s&#248;ge Helbredelse for de S&#229;r, man havde tilf&#248;jet ham ved Rama, da han k&#230;mpede med Kong Hazael af Aram; og Jorams S&#248;n, Kong Ahazja af Juda, drog ned for at se til Joram, Akabs S&#248;n, i Jizre'el, fordi han l&#229; syg.</p> 
<p><A NAME="an_22:7">22:7</A>&nbsp;Men til Ahazjas Undergang var det tilskikket af Gud, at han skulde komme til Joram; thi da han var kommet derhen, gik han med Joram ud til Jehu, Nimsjis S&#248;n, som HERREN havde salvet til at udrydde Akabs Hus.</p> 
<p><A NAME="an_22:8">22:8</A>&nbsp;Og da Jehu fuldbyrdede Dommen over Akabs Hus, traf han p&#229; Judas &#216;verster og Ahazjas Broders&#248;nner, der var i Ahazjas Tjeneste, og dr&#230;bte dem;</p> 
<p><A NAME="an_22:9">22:9</A>&nbsp;derp&#229; lod han Ahazja efters&#248;ge, og man fangede ham, medens han holdt sig skjult i Samaria, ogbragte ham til Jehu, der lod ham dr&#230;be. S&#229; jordede de ham, thi de sagde: "Han var dog en S&#248;n af Josafat, der s&#248;gte HERREN af hele sit Hjerte." Men af Ahazjas Hus var ingen st&#230;rk nok til at tage Magten.</p> 
<p><A NAME="an_22:10">22:10</A>&nbsp;Da Atalja, Ahazjas Moder, fik at vide, at hendes S&#248;n var d&#248;d, tog hun sig for at udrydde hele den kongelige Sl&#230;gt af Judas Hus.</p> 
<p><A NAME="an_22:11">22:11</A>&nbsp;Men Kongens Datter Josjab'at tog Ahazjas S&#248;n Joas og fik ham hemmeligt af Vejen, s&#229; han ikke var imellem Konges&#248;nnerne, der blev dr&#230;bt, og hun gemte ham og hans Amme i Sengekammeret. S&#229;ledes holdt Josjab'at, Kong Jorams Datter, Pr&#230;sten Jojadas Hustru, der jo var S&#248;ster til Ahazja, ham skjult for Atalja, s&#229; hun ikke fik ham dr&#230;bt;</p> 
<p><A NAME="an_22:12">22:12</A>&nbsp;og han var i seks &#197;r skjult hos dem i HERRENs Hus, medens Atalja herskede i Landet.</p> 
<p><A NAME="an_23:1">23:1</A>&nbsp;Men i det syvende &#197;r tog Jojada Mod til sig og indgik Pagt med Hundredf&#248;rerne Azarja, Jerhams S&#248;n, Jisjmael, Johanans S&#248;n, Azarja, Obeds S&#248;n, Ma'aseja, Adajas S&#248;n, og Elisjafat, Zikris S&#248;n.</p> 
<p><A NAME="an_23:2">23:2</A>&nbsp;De drog Juda rundt og samlede Leviterne fra alle Judas Byer og Overhovederne for Israels F&#230;drenehuse, og de kom s&#229; til Jerusalem.</p> 
<p><A NAME="an_23:3">23:3</A>&nbsp;S&#229; sluttede hele Forsamlingen i Guds Hus en Pagt med Kongen. Og Jojada sagde til dem: "Se, Konges&#248;nnen skal v&#230;re Konge efter det L&#248;fte, HERREN har givet om Davids S&#248;nner!</p> 
<p><A NAME="an_23:4">23:4</A>&nbsp;Og s&#229;ledes skal I g&#248;re: Den Tredjedel af eder Pr&#230;ster og Leviter, der rykker ind om Sabbaten, skal tjene som D&#248;rvogtere;</p> 
<p><A NAME="an_23:5">23:5</A>&nbsp;den anden Tredjedel skal bes&#230;tte Kongens Palads og den tredje Jesodporten, medens alt Folket skal bes&#230;tte Forg&#229;rden etiI HERRENs Hus.</p> 
<p><A NAME="an_23:6">23:6</A>&nbsp;Men ingen m&#229; betr&#230;de HERRENs Hus undtagen Pr&#230;sterne og de Leviter, der g&#248;r Tjeneste; de m&#229; g&#229; derind, thi de er hellige; men hele Folket skal holde sig HERRENs Forskrift efterrettelig.</p> 
<p><A NAME="an_23:7">23:7</A>&nbsp;S&#229; skal Leviterne, alle med V&#229;ben i H&#229;nd, slutte Kreds om Kongen, og enhver, der n&#230;rmer sig Templet, skal dr&#230;bes. S&#229;ledes skal I v&#230;re om Kongen, n&#229;r han g&#229;r ind, og n&#229;r han g&#229;r ud."</p> 
<p><A NAME="an_23:8">23:8</A>&nbsp;Leviterne og alle Jud&#230;erne gjorde alt, hvad Pr&#230;sten Jojada havde p&#229;budt, idet de tog hver sine Folk, b&#229;de dem, der rykkede ud, og dem, der rykkede ind om Sabbaten, thi Pr&#230;sten Jojada gav ikke Skifterne Orlov.</p> 
<p><A NAME="an_23:9">23:9</A>&nbsp;Og Pr&#230;sten Jojada gav Hundredf&#248;rerne Spydene og de sm&#229; og store Skjolde, som havde tilh&#248;rt Kong David og var i Guds Hus.</p> 
<p><A NAME="an_23:10">23:10</A>&nbsp;Derp&#229; opstillede han alt Folket, alle med Spyd i H&#229;nd, fra Templets Sydside til Nordsiden, hen til Alteret og derfra igen hen til Templet, rundt om Kongen.</p> 
<p><A NAME="an_23:11">23:11</A>&nbsp;S&#229; f&#248;rte de Konges&#248;nnen ud, satte Kronen og Vidnesbyrdet p&#229; ham; derefter udr&#229;bte de ham til Konge, og Jojada og hans S&#248;nner salvede ham og r&#229;bte: "Kongen leve!"</p> 
<p><A NAME="an_23:12">23:12</A>&nbsp;Da Atalja h&#248;rte Larmen af Folket, som l&#248;b og jublede for Kongen, gik hun hen til Folket i HERRENs Hus,</p> 
<p><A NAME="an_23:13">23:13</A>&nbsp;og der s&#229; hun Kongen st&#229; p&#229; sin Plads ved Indgangen og &#216;versterne og Trompetbl&#230;serne ved Siden af, medens alt Folket fra Landet jublede og bl&#230;ste i Trompeterne, og Sangerne med deres Instrumenter ledede Lovsangen. Da s&#248;nderrev Atalja sine Kl&#230;der og r&#229;bte: "Forr&#230;deri, Forr&#230;deri!"</p> 
<p><A NAME="an_23:14">23:14</A>&nbsp;Men Pr&#230;sten Jojada b&#248;d Hundredf&#248;rerne, H&#230;rens Befalingsm&#230;nd: "F&#248;r hende uden for Forg&#229;rdene og hug enhver ned, der f&#248;lger hende, thi - sagde Pr&#230;sten - I m&#229; ikke dr&#230;be hende i HERRENs Hus!"</p> 
<p><A NAME="an_23:15">23:15</A>&nbsp;S&#229; greb de hende, og da hun ad Hesteporten var kommet til Kongens Palads, dr&#230;bte de hende der.</p> 
<p><A NAME="an_23:16">23:16</A>&nbsp;Men Jojada sluttede Pagt mellem sig og hele Folket og Kongen om, at de skulde v&#230;re HERRENS folk.</p> 
<p><A NAME="an_23:17">23:17</A>&nbsp;Og alt Folket begav sig til Ba'als Hus og nedbr&#248;d det; Altrene og Billederne huggede de i Stykker, og Ba'als Pr&#230;st Mattan dr&#230;bte deforan Altrene.</p> 
<p><A NAME="an_23:18">23:18</A>&nbsp;Derp&#229; satte Jojada Vagtposter ved HERRENs Hus under Ledelse af Pr&#230;sterne og Leviterne, som David havde tildelt HERRENs Hus, for at de skulde bringe HERREN Br&#230;ndofre, som det er foreskrevet i Mose Lov, under Jubel og Sang efter Davids Anordning;</p> 
<p><A NAME="an_23:19">23:19</A>&nbsp;og han opstillede D&#248;rvogterne ved HERRENs Hus's Porte, for at ingen, der i nogen M&#229;de var uren, skulde g&#229; derind;</p> 
<p><A NAME="an_23:20">23:20</A>&nbsp;og han tog Hundredf&#248;rerne og Storm&#230;ndene og Folkets overordnede og alt Folket fra Landet og f&#248;rte Kongen ned fra HERRENs Hus; de gik igennem &#216;vreporten til Kongens Palads og satte Kongen p&#229; Kongetronen.</p> 
<p><A NAME="an_23:21">23:21</A>&nbsp;Da gl&#230;dede alt Folket fra Landet sig, og Byen holdt sig rolig. Men Atalja huggede de ned.</p> 
<p><A NAME="an_24:1">24:1</A>&nbsp;Joas var syv &#197;r gammel da han blev konge og han herskede i fyrretyve &#197;r i Jerusalem. Hans Moder hed Zibja og var fra Be'ersjeba.</p> 
<p><A NAME="an_24:2">24:2</A>&nbsp;Joas gjorde, hvad der var ret i HERRENs &#216;jne, s&#229; l&#230;nge Pr&#230;sten Jojada levede.</p> 
<p><A NAME="an_24:3">24:3</A>&nbsp;Jojada tog ham to Hustruer, og han avlede S&#248;nner og D&#248;tre.</p> 
<p><A NAME="an_24:4">24:4</A>&nbsp;Siden kom Joas i Tanker om at udbedre HERRENs Hus.</p> 
<p><A NAME="an_24:5">24:5</A>&nbsp;Han samlede derfor Pr&#230;sterne og Leviterne og sagde til dem: "Drag ud til Judas Byer og saml Penge ind i hele Israel til at istands&#230;tte eders Guds Hus &#197;r efter &#197;r; men I m&#229; skynde eder!" Leviterne skyndte sig dog ikke.</p> 
<p><A NAME="an_24:6">24:6</A>&nbsp;S&#229; lod Kongen Ypperstepr&#230;sten Jojada kalde og sagde til ham: "Hvorfor har du ikke holdt &#216;je med, at Leviterne i Juda og Jerusalem indsamler den Afgift, HERRENs Tjener Moses p&#229;lagde Israels Forsamling til Vidnesbyrdets Telt?</p> 
<p><A NAME="an_24:7">24:7</A>&nbsp;Thi den ugudelige Atalja og hendes S&#248;nner har &#248;delagt Guds Hus og oven i K&#248;bet brugt Helliggaverne i HERRENs Hus til Ba'alerne."</p> 
<p><A NAME="an_24:8">24:8</A>&nbsp;P&#229; Kongens Bud lavede man s&#229; en Kiste og satte den uden for Porten til HERRENs Hus;</p> 
<p><A NAME="an_24:9">24:9</A>&nbsp;og det kundgjordes i Juda ogJerusalem, at den Afgift, Moses havde p&#229;lagt Israeliterne i &#216;rkenen, skulde udredes til HERREN.</p> 
<p><A NAME="an_24:10">24:10</A>&nbsp;Alle &#216;versterne og hele Folket bragte da Afgiften med Gl&#230;de og lagde den i Kisten, til den var fuld;</p> 
<p><A NAME="an_24:11">24:11</A>&nbsp;og hver Gang kisten af Leviterne blev bragt til de kongelige Tilsynsm&#230;nd, n&#229;r de s&#229;, at der var mange Penge, kom Kongens Skriver og Ypperstepr&#230;stens Tilsynsmand og t&#248;mte Kisten; og s&#229; tog de og satte den p&#229; Plads igen. S&#229;ledes gjorde de Gang p&#229; Gang, og de samlede en M&#230;ngde Penge.</p> 
<p><A NAME="an_24:12">24:12</A>&nbsp;Og Kongen og Jojada gav Pengene til dem, der stod for Arbejdet ved HERRENs Hus, og de lejede Stenhuggere og T&#248;mmerm&#230;nd til at udbedre HERRENs Hus og derhos Jern og Kobbersmede til at istands&#230;tte HERRENs Hus.</p> 
<p><A NAME="an_24:13">24:13</A>&nbsp;Og de, der stod for Arbejdet, tog fat, og Istands&#230;ttelsesarbejdet skred frem under deres H&#230;nder, og de bygggede Guds Hus op efter de opgivne M&#229;l og satte det i god Stand.</p> 
<p><A NAME="an_24:14">24:14</A>&nbsp;Da de var f&#230;rdige, bragte de Resten af Pengene til Kongen og Jojada, og for dem lod han lave Redskaber til HERRENs Hus, Redskaber til Tjenesten og Ofrene, Kander og Kar af Guld og S&#248;lv. Og de ufrede stadig Br&#230;ndofre i HERRENs Hus, s&#229; l&#230;nge Jojada levede.</p> 
<p><A NAME="an_24:15">24:15</A>&nbsp;Men Jojada blev gammel og m&#230;t af Dage og d&#248;de; han var ved sin D&#248;d 130 &#197;r gammel.</p> 
<p><A NAME="an_24:16">24:16</A>&nbsp;Man jordede ham i Davidsbyen hos Kongerne, fordi han havde gjort sig fortjent af Israel og over for Gud og hans Hus.</p> 
<p><A NAME="an_24:17">24:17</A>&nbsp;Men efter Jojadas D&#248;d kom Judas &#216;verster og kastede sig ned for Kongen. Da h&#248;rte Kongen dem villig,</p> 
<p><A NAME="an_24:18">24:18</A>&nbsp;Og de forlod HERREN, deres F&#230;dres Guds Hus og dyrkede Asjererne og Gudebillederne. Og der kom Vrede over Juda og Jerusalem for denne deres Synds Skyld.</p> 
<p><A NAME="an_24:19">24:19</A>&nbsp;S&#229; sendte han Profeter iblandt dem for at omvende dem til HERREN, og de advarede dem, men de h&#248;rte ikke.</p> 
<p><A NAME="an_24:20">24:20</A>&nbsp;Men Guds &#197;nd if&#248;rte sig Zekarja, Pr&#230;sten Jojadas S&#248;n, og han tr&#229;dte frem for Folket og sagde til dem: "S&#229; siger Gud: Hvorfor overtr&#230;der I HERRENs Bud s&#229; Lykken viger fra eder? Fordi I har forladt HERREN, har han forladt eder!"</p> 
<p><A NAME="an_24:21">24:21</A>&nbsp;Men de sammensvor sig imod ham og stenede ham p&#229; Kongens Bud i Forg&#229;rden til HERRENs Hus;</p> 
<p><A NAME="an_24:22">24:22</A>&nbsp;Kong Joas kom ikke den K&#230;rlighed i Hu, hans Fader Jojada havde vist ham, men lod S&#248;nnen dr&#230;be, Men da han d&#248;de, r&#229;bte han: "HERREN ser og straffer!"</p> 
<p><A NAME="an_24:23">24:23</A>&nbsp;Ved J&#230;vnd&#248;gnstide drog Aram&#230;ernes H&#230;r imod Kongen, og de tr&#230;ngte ind i Juda og Jerusalem og udryddede alle &#216;verster af Folket og sendte alt Byttet, de tog fra dem. til Kongen af Darmaskus.</p> 
<p><A NAME="an_24:24">24:24</A>&nbsp;Sk&#248;nt Aram&#230;ernes H&#230;r kom i et ringe Tal, gav HERREN en s&#229;re stor H&#230;r i deres H&#229;nd, fordi de havde forladt HERREN, deres F&#230;dres Gud; s&#229;ledes fuldbyrdede de Dommen over Joas.</p> 
<p><A NAME="an_24:25">24:25</A>&nbsp;Og da de drog bortfra ham - de forlod ham nemlig i h&#229;rde Lidelser - stiftede hans Folk en Sammens&#230;rgelse imod ham til Straf for Mordet p&#229; Pr&#230;sten Jojadas S&#248;n og dr&#230;bte ham i hans Seng. S&#229;ledes d&#248;de han, og man jordede ham i Davidsbyen, dog ikke i Kongegravene.</p> 
<p><A NAME="an_24:26">24:26</A>&nbsp;De sammensvorne var Zakar, en S&#248;n af Ammoniterkvinden Sjim'at. og Jozahad, en S&#248;n af Moabiterkvinden Sjimrit.</p> 
<p><A NAME="an_24:27">24:27</A>&nbsp;Hans S&#248;nners Navne, de mange profetiske Udsagn imod ham og hans grundige Udbedring af Guds, Hus st&#229;r jo optegnet i Udl&#230;gningen til Kongernes Bog. Hans S&#248;n Amazja blev Konge i hans Sted.</p> 
<p><A NAME="an_25:1">25:1</A>&nbsp;Amazja var fem og tyve &#197;r gammel, da han blev Konge, og han herskede ni og tyve &#197;r i Jerusalem. Hans Moder hed Jehoaddan og var fra Jerusalem.</p> 
<p><A NAME="an_25:2">25:2</A>&nbsp;Han gjorde, hvad der var ret i HERRENs &#216;jne, dog ikke med et helt Hjerte.</p> 
<p><A NAME="an_25:3">25:3</A>&nbsp;Da han havde sikret sig Magten, lod han dem af sine Folk dr&#230;be, der havde dr&#230;bt hans Fader Kongen,</p> 
<p><A NAME="an_25:4">25:4</A>&nbsp;men deres B&#248;rn lod han ikke ihjelsl&#229;, i Henhold til hvad der st&#229;r skrevet i Moses's Lovbog, hvor HERREN p&#229;byder: "F&#230;dre skal ikke lide D&#248;den for B&#248;rns Skyld, og B&#248;rn skal ikke lide D&#248;den for F&#230;dres Skyld. Men enhver skal lide D&#248;den for sin egen Synd."</p> 
<p><A NAME="an_25:5">25:5</A>&nbsp;Amazja samlede Jud&#230;erne og opstillede dem efter F&#230;drenehuse under Tusind- og Hundredf&#248;rerne, hele Juda og Benjamin, og da han mn&#248;nstrede dem fra Tyve&#229;rsalderen og opefter, fandt han, at de udgjorde 300.000 udvalgte Folk, &#248;vede Krigere, der har Skjold og Spyd.</p> 
<p><A NAME="an_25:6">25:6</A>&nbsp;Dertil lejede han i Israel 100.000 dygtige Krigere for 100 S&#248;lvtalenter.</p> 
<p><A NAME="an_25:7">25:7</A>&nbsp;Men en Guds Mand kom til ham og sagde: "Israels H&#230;r m&#229; ikke f&#248;lge dig, Konge, thi HERREN er ikke med Israel, ikke med nogen af Efraimiterne;</p> 
<p><A NAME="an_25:8">25:8</A>&nbsp;og hvis du mener, at du kan vinde Styrke p&#229; den M&#229;de, vil Gud bringe dig til Fald for Fjenden, thi hos Gud er der Kraft til at hj&#230;lpe og til at bringe til Fald!"</p> 
<p><A NAME="an_25:9">25:9</A>&nbsp;Amazja spurgte den Guds Mand: "Hvad s&#229; med de 100 S&#248;lvtalenter, jeg gav de israelitiske Krigsfolk?" Og den Guds Mand svarede: "HERREN kan give dig langt mere end det!"</p> 
<p><A NAME="an_25:10">25:10</A>&nbsp;Da udskilte Amazja de Krigsfolk, der var kommet til ham fra Efraim, og lod dem drage hjem; men deres Vrede blussede heftigt op mod Juda, og de vendte hjem i fnysende Vrede.</p> 
<p><A NAME="an_25:11">25:11</A>&nbsp;Amazja tog nu Mod til sig og f&#248;rte sine Krigere til Saltdalen og nedhuggede 10.000 af Se'iriterne;</p> 
<p><A NAME="an_25:12">25:12</A>&nbsp;desuden tog Jud&#230;erne 10.000 levende til Fange; dem f&#248;rte de op p&#229; Klippens Top og styrtede dem ned derfra, s&#229; de alle knustes.</p> 
<p><A NAME="an_25:13">25:13</A>&nbsp;Men de Krigsfolk, Amazja havde sendt hjem, s&#229; de ikke kom til at f&#248;lge ham i Krigen, faldt ind i Judas Byer fra Samaria til Bet-Horon, huggede 3.000 af Indbyggerne ned og gjorde stort Bytte.</p> 
<p><A NAME="an_25:14">25:14</A>&nbsp;Da Amazja kom hjem fra Sejren over Edomiterne, havde han Se'iriternes Guder med, og han opstillede dem som sine Guder, tilbad dem og t&#230;ndte Offerild for dem.</p> 
<p><A NAME="an_25:15">25:15</A>&nbsp;Da blussede HERRENs Vrede op mod Amazja, og han sendte en Profet til ham, og denne sagde til ham: "Hvorfor s&#248;ger du dette Folks Guder, som ikke kunde frelse deres Folk af din H&#229;nd?"</p> 
<p><A NAME="an_25:16">25:16</A>&nbsp;Men da han talte s&#229;ledes, sagde Kongen til ham: "Har man gjort dig til Kongens R&#229;dgiver? Hold inde, ellers bliver du sl&#229;et ihjel!" Da holdt Profeten inde og sagde: "Jeg indser, at Gud har i Sinde at &#248;del&#230;gge dig, siden du b&#230;rer dig s&#229;ledes ad og ikke h&#248;rer mit R&#229;d!"</p> 
<p><A NAME="an_25:17">25:17</A>&nbsp;Efter at have overt&#230;nkt Sagen sendte Kong Amazja af Juda Bud til Jehus S&#248;n Joahaz's S&#248;n, Kong Joas af Israel, og lod sige: "Kom, lad os se hinanden under &#216;jne!"</p> 
<p><A NAME="an_25:18">25:18</A>&nbsp;Men Kong Joas af Israel sendte Kong Amazja, af Juda det Svar: "Tidselen p&#229; Libanon sendte engang det Bud til Cederen p&#229; Libanon: Giv min S&#248;n din Datter til &#198;gte! Men Libanons vilde Dyr l&#248;b hen over Tidselen og trampede den ned!</p> 
<p><A NAME="an_25:19">25:19</A>&nbsp;Du t&#230;nker: Se, jeg har sl&#229;et Edom! Og det har gjort dig overmodig, s&#229; du vil vinde mere &#198;re. Bliv, hvor du er! Hvorfor vil du udfordre Ulykken og uds&#230;tte b&#229;de dig selv og Juda for Fald?"</p> 
<p><A NAME="an_25:20">25:20</A>&nbsp;Men Amazja vilde intet h&#248;re, thi Gud f&#248;jede det s&#229;ledesfor at give dem til Pris, fordi de s&#248;gte Edoms Guder.</p> 
<p><A NAME="an_25:21">25:21</A>&nbsp;S&#229; drog Kong Joas af Israel ud, og han og Kong Amazja af Juda s&#229; hinanden under &#216;jne ved Bet-Sjemesj i Juda;</p> 
<p><A NAME="an_25:22">25:22</A>&nbsp;Juda blev sl&#229;et af Israel, og de flygtede hver til sit.</p> 
<p><A NAME="an_25:23">25:23</A>&nbsp;Men Kong Joas af Israel tog Joahaz's S&#248;n Joas's S&#248;n, Kong Amazja af Juda, tifange ved Bet-Sjemesj og f&#248;rte ham til Jerusalem. Derp&#229; nedrev han Jerusalems Mur p&#229; en Str&#230;kning af 400 Alen, fra Efraimsporten til Hj&#248;rneporten;</p> 
<p><A NAME="an_25:24">25:24</A>&nbsp;og han tog alt det Guld og S&#248;lv og alle de Kar, der fandtes i Guds Hus hos Obed-Edom og i Skatkammeret i Kongens Palads; desuden tog han Gidsler og vendte s&#229; tilbage til Samaria.</p> 
<p><A NAME="an_25:25">25:25</A>&nbsp;Joas's S&#248;n, Kong Amazja af Juda, levede endnu femten &#197;r, efter at Joahaz's S&#248;n, Kong Joas at Israel, var d&#248;d.</p> 
<p><A NAME="an_25:26">25:26</A>&nbsp;Hvad der ellers er at fort&#230;lle om Amazja fra f&#248;rst til sidst, st&#229;r optegnet i Bogen om Judas og Israels Konger.</p> 
<p><A NAME="an_25:27">25:27</A>&nbsp;Men ved den Tid Amazja faldt fra HERREN, stiftedes der en Sammensv&#230;rgelse mod ham i Jerusalem, og han flygtede til Lakisj, men der blev sendt Folk efter ham til Lakisj, og de dr&#230;bte ham der.</p> 
<p><A NAME="an_25:28">25:28</A>&nbsp;S&#229; l&#248;ftede man ham op p&#229; Heste og jordede ham hos hans F&#230;dre i Davidsbyen.</p> 
<p><A NAME="an_26:1">26:1</A>&nbsp;Alt Folket i Juda tog s&#229; Uzzija, der da var seksten &#197;r gammel, og gjorde ham til Konge i hans Fader Amazjas Sted.</p> 
<p><A NAME="an_26:2">26:2</A>&nbsp;Det var ham, der bef&#230;stede Elot og atter forenede det med Juda efter at Kongen havde lagt sig til Hvile hos sine F&#230;dre.</p> 
<p><A NAME="an_26:3">26:3</A>&nbsp;Uzzija var seksten &#197;r gammel da han blev Konge, og han herskede to og halvtredsindstyve &#197;r i Jerusalem. Hans Moder hed Jekolja og var fra Jerusalem.</p> 
<p><A NAME="an_26:4">26:4</A>&nbsp;Han gjorde, hvad der var ret i HERRENs &#216;jne, ganske som hans Fader Amazja;</p> 
<p><A NAME="an_26:5">26:5</A>&nbsp;og han blev ved med at s&#248;ge Gud, s&#229; l&#230;nge Zekarja, der havde undervist ham i Gudsfrygt, levede. Og s&#229; l&#230;nge han s&#248;gte HERREN, gav Gud ham Lykke.</p> 
<p><A NAME="an_26:6">26:6</A>&nbsp;Han gjorde et Krigstog mod Filisterne og nedrev Bymurene i Gat, Jabne og Asdod og byggede Byer i Asdods Omr&#229;de og Filisterlandet.</p> 
<p><A NAME="an_26:7">26:7</A>&nbsp;Gud hjalp ham mod Filisterne og Araberne, der boede i Gur-Ba'al og mod Me'uniterne.</p> 
<p><A NAME="an_26:8">26:8</A>&nbsp;Atnmoniterne svarede Uzzija Skat, og hans Ry n&#229;ede til &#198;gypten, thi han blev overm&#229;de m&#230;gtig.</p> 
<p><A NAME="an_26:9">26:9</A>&nbsp;Og Uzzija byggede T&#229;rne i Jerusalem ved Hj&#248;rneporten, Dalporten og Murhj&#248;rnet og bef&#230;stede</p> 
<p><A NAME="an_26:10">26:10</A>&nbsp;Fremdeles byggede han T&#229;rne i &#216;rkenen og lod mange Cisterner udhugge, thi han havde store Hjorde b&#229;de i Lavlandet og p&#229; H&#248;jsletten, der hos Agerdyrkere og Ving&#229;rdsm&#230;nd p&#229; Bjergene og i Frugtlandet, thi han var ivrig Landmand.</p> 
<p><A NAME="an_26:11">26:11</A>&nbsp;Og Uzzija havde en &#248;vet Krigsh&#230;r, der drog i Krig Deling for Deling i det Tal, der fremgik af M&#248;nstringen, som Statsskriveren Je'uel og Retsskriveren Ma'aseja foretog under Tilsyn af Hananja, en at Kongens &#216;verster.</p> 
<p><A NAME="an_26:12">26:12</A>&nbsp;Det fulde Tal p&#229; de dygtige Krigere, som var Overhoveder for F&#230;drenehusene, var 2600.</p> 
<p><A NAME="an_26:13">26:13</A>&nbsp;Under deres Befaling stod en H&#230;rstyrke p&#229; 307500 krigsvante Folk i deres fulde Kraft til at hj&#230;lpe Kongen mod Fjenden.</p> 
<p><A NAME="an_26:14">26:14</A>&nbsp;Uzzija udrustede hele H&#230;ren med Skjolde, Spyd, Hjelme, Brynjer, Buer og Slyngesten.</p> 
<p><A NAME="an_26:15">26:15</A>&nbsp;Ligeledes lod han i Jerusalem lave snildt udt&#230;nkte Krigsmaskiner, der opstilledes p&#229; T&#229;rnene og Murtinderne til at udslynge Pile og store Sten. Og hans Ry n&#229;ede viden om, thi p&#229; underfuld M&#229;de blev han hjulpet til stor Magt.</p> 
<p><A NAME="an_26:16">26:16</A>&nbsp;Men da han var blevet m&#230;gtig, blev hans Hjerte overmodigt, s&#229; han gjorde, hvad ford&#230;rveligt var; han handlede trol&#248;st mod HERREN sin Gud, idet han gik ind i HERRENs Helligdom for at br&#230;nde R&#248;gelse p&#229; R&#248;gelsealteret.</p> 
<p><A NAME="an_26:17">26:17</A>&nbsp;Pr&#230;sten Azarja fulgte efter ham, ledsaget af firsindstyve af HERRENs Pr&#230;ster, modige M&#230;nd;</p> 
<p><A NAME="an_26:18">26:18</A>&nbsp;og de tr&#229;dte frem for Kong Uzzija og sagde til ham: "At ofre HERREN R&#248;gelse tilkommer ikke dig, Uzzija, men Arons S&#248;nner, Pr&#230;sterne, som er helliget til at ofre R&#248;gelse; g&#229; ud af Helligdommen, thi du har handlet trol&#248;st, og det tjener dig ikke til &#198;re for HERREN din Gud!"</p> 
<p><A NAME="an_26:19">26:19</A>&nbsp;Uzzija, der holdt R&#248;gelsekarret i H&#229;nden for at br&#230;nde R&#248;gelse, blev rasende; men som han rasede mod Pr&#230;sterne, slog Spedalskhed ud p&#229; hans Pande, medens han stod der over for Pr&#230;sterne foran R&#248;gelsealteret i HERRENs Hus;</p> 
<p><A NAME="an_26:20">26:20</A>&nbsp;og da Ypperstepr&#230;sten Azarja og alle Pr&#230;sterne vendte sig imod ham, se, da var han spedalsk i Panden. S&#229; f&#248;rte de ham hastigt bort derfra, og selv fik han travlt med at komme ud, fordi HERREN havde ramt ham.</p> 
<p><A NAME="an_26:21">26:21</A>&nbsp;S&#229; var Kong Uzzija spedalsk til sin D&#248;dedag; og sk&#248;nt spedalsk fik han Lov at blive boende i sit Hus, men var udelukket fra HERRENs Hus, medens hans S&#248;n Jotam r&#229;dede i Kongens Palads og d&#248;mte Folket i Landet.</p> 
<p><A NAME="an_26:22">26:22</A>&nbsp;Hvad der ellers er at fort&#230;lle om Uzzija fra f&#248;rst til sidst, har Profeten Esajas, Amoz's S&#248;n, optegnet.</p> 
<p><A NAME="an_26:23">26:23</A>&nbsp;S&#229; lagde han sig til Hvile hos sine F&#230;dre, og man jordede ham hos hans F&#230;dre p&#229; den Mark, hor Kongegravene var, under Hensyn til at han havde v&#230;ret spedalsk; og hans S&#248;n Jotam blev Konge i hans Sted.</p> 
<p><A NAME="an_27:1">27:1</A>&nbsp;Jotam var fem og tyve &#197;r gammel, da han blev Konge, og han herskede seksten &#197;r i Jerusalem. Hans Moder hed Jerusja og var Datter af Zadok.</p> 
<p><A NAME="an_27:2">27:2</A>&nbsp;Han gjorde, hvad der var ret i HERRENs &#216;jne, ganske som hans Fader Uzzija havde gjort, men han gik ikke ind i HERRENs Helligdom. Men Folket gjorde fremdeles, hvad ford&#230;rveligt var.</p> 
<p><A NAME="an_27:3">27:3</A>&nbsp;Det var ham, der opf&#248;rte &#216;vreporten i HERRENs Hus, og desuden byggede han meget p&#229; Ofels Mur.</p> 
<p><A NAME="an_27:4">27:4</A>&nbsp;Han opf&#248;rte Byer i Judas Bjerge og Borge og T&#229;rne i Skovene.</p> 
<p><A NAME="an_27:5">27:5</A>&nbsp;Han f&#248;rte Krig med Ammoniternes Konge og overvandt dem, s&#229; Ammoniterne det &#197;r m&#229;tte svare ham 100 Talenter S&#248;lv, 10.000 Kor Hvede og 10.000 Kor Byg i Skat; og lige s&#229; meget svarede Ammoniterne ham det andet og tredje &#197;r.</p> 
<p><A NAME="an_27:6">27:6</A>&nbsp;S&#229;ledes blev Jotam st&#230;rk, fordi han vandrede troligt for HERREN sin Guds &#197;syn.</p> 
<p><A NAME="an_27:7">27:7</A>&nbsp;Hvad der ellers er at fort&#230;lle om Jotam, alle hans Krige og Foretagender, st&#229;r jo optegnet i Bogen om Israels og Judas Konger.</p> 
<p><A NAME="an_27:8">27:8</A>&nbsp;Han var fem og tyve &#197;r gammel, da han blev Konge, og han herskede seksten &#197;r i Jerusalem.</p> 
<p><A NAME="an_27:9">27:9</A>&nbsp;S&#229; lagde Jotam sig til Hvile hos sine F&#230;dre, og man jordede ham i Davidsbyen; oghans S&#248;n Akazblev Konge i hans Sted.</p> 
<p><A NAME="an_28:1">28:1</A>&nbsp;Akaza var tyve &#197;r gammel da han blev Konge, og han herskede seksten &#197;r i Jerusalem. Han gjorde ikke, hvad der var ret i HERRENs &#216;jne, som hans Fader David,</p> 
<p><A NAME="an_28:2">28:2</A>&nbsp;men vandrede i Israels Kongers Spor Ja, han lod lave st&#248;bte Billeder til Ba'alerne;</p> 
<p><A NAME="an_28:3">28:3</A>&nbsp;han t&#230;ndte selv Offerild i Hinnoms S&#248;ns Dal og lod sine S&#248;nner g&#229; igennem Ilden efter de Folks vederstyggelige Skik, som HERREN havde drevet bort foran Israeliterne.</p> 
<p><A NAME="an_28:4">28:4</A>&nbsp;Han ofrede og t&#230;ndte Offerild p&#229; Offerh&#248;jene og de h&#248;je Steder og under alle gr&#248;nne Tr&#230;er.</p> 
<p><A NAME="an_28:5">28:5</A>&nbsp;Derfor gav HERREN hans Gud ham i Arams Konges H&#229;nd, og de slog ham og tog mange af hans Folk til Fange og f&#248;rte dem til Darmaskus. Ligeledes blev han givet i Israels Konges H&#229;nd, og denne tilf&#248;jede ham et stort Nederlag.</p> 
<p><A NAME="an_28:6">28:6</A>&nbsp;Peka, Remaljas S&#248;n, dr&#230;bte i Juda 120.000 Mennesker p&#229; een Dag, lutter dygtige Krigsfolk, fordi de havde forladt HERREN, deres F&#230;dres Gud.</p> 
<p><A NAME="an_28:7">28:7</A>&nbsp;Den efraimitiske Helt Zikri dr&#230;bte Konges&#248;nnen Ma'aseja, Palads&#248;versten Azrikam og Elkana, den ypperste n&#230;st Kongen.</p> 
<p><A NAME="an_28:8">28:8</A>&nbsp;Israeliterne bortf&#248;rte fra deres Br&#248;dre 200.000 Hustruer, S&#248;nner og D&#248;tre som Fanger og fratog dem et stort Bytte, som de f&#248;rte til Samaria.</p> 
<p><A NAME="an_28:9">28:9</A>&nbsp;Her boede en HERRENs Profet ved Navn Oded; han gik H&#230;ren i M&#248;de, da den kom til Samaria, og sagde til dem: "Fordi HERREN, eders F&#230;dres Gud, var vred p&#229; Juda, gav han dem i eders H&#229;nd; men I har anrettet et Blodbad iblandt dem med et Raseri, der n&#229;r til Himmelen!</p> 
<p><A NAME="an_28:10">28:10</A>&nbsp;Og nu t&#230;nker I p&#229; at f&#229; Magten over Folkene fra Juda og Jerusalem og g&#248;re dem til eders Tr&#230;lle og Tr&#230;lkvinder! Har l da ikke ogs&#229; selv nok p&#229; Samvittigheden over for HERREN eders Gud!</p> 
<p><A NAME="an_28:11">28:11</A>&nbsp;Lyd derfor mig og send de Fanger tilbage, som I har gjort blandt eders Br&#248;dre, thi HERRENs gl&#248;dende Vrede er over eder!"</p> 
<p><A NAME="an_28:12">28:12</A>&nbsp;Da tr&#229;dte nogle af Efraimiternes Overhoveder, Azarja, Johanans S&#248;n, Berekja, Mesjillemots S&#248;n, Hizkija, Sjallums S&#248;n, og Amasa, Hadlajs S&#248;n, frem for de hjemvendte Krigere</p> 
<p><A NAME="an_28:13">28:13</A>&nbsp;og sagde til dem: "I m&#229; ikke bringe Fangerne herhen! Thi I har i Sinde at &#248;ge vote Synder og vor Skyld ud over den Skyld, vi har over for HERREN; thi stor er vor Skyld, og gl&#248;dende Vrede er over Israel!"</p> 
<p><A NAME="an_28:14">28:14</A>&nbsp;Da gav de v&#230;bnede Slip p&#229; Fangerne og Byttet i &#216;versternes og hele Forsamlingens P&#229;syn;</p> 
<p><A NAME="an_28:15">28:15</A>&nbsp;og de ovenfor n&#230;vnte M&#230;nd stod op og tog sig af Fangerne, gav alle de n&#248;gne iblandt dem Kl&#230;der af Byttet, forsynede dem med Kl&#230;der og Sko, gav dem Mad og Drikke, salvede dem, lod dem, der ikke kunde g&#229;, ride p&#229; &#198;sler og bragte dem til Jeriko, Palmestaden, hen i N&#230;rheden af deres Br&#248;dre; derp&#229; vendte de tilbage til Samaria.</p> 
<p><A NAME="an_28:16">28:16</A>&nbsp;P&#229; den Tid sendte Kong Akaz Assyrerkongen Bud om Hj&#230;lp.</p> 
<p><A NAME="an_28:17">28:17</A>&nbsp;Tilmed tr&#230;ngte Edomiterne ind og slog Jud&#230;erne og sl&#230;bte Krigsfanger bort.</p> 
<p><A NAME="an_28:18">28:18</A>&nbsp;Og Filisterne faldt ind i Lavlandets Byer og den jud&#230;iske Del af Sydlandet og indtog Bet-Sjemesj, Ajjalon, Gederot, Soko med Sm&#229;byer, Timna med Sm&#229;byer og Gimzo med Sm&#229;byer og bosatte sig der.</p> 
<p><A NAME="an_28:19">28:19</A>&nbsp;Thi HERREN ydmygede Juda for Kong Akaz af Judas Skyld, fordi han havde ladet T&#248;jlesl&#248;shed opkomme i Juda og v&#230;ret trol&#248;s mod HERREN.</p> 
<p><A NAME="an_28:20">28:20</A>&nbsp;Men Assyrerkongen Tillegat-Pilneser drog imod ham og bragte ham i N&#248;d i Stedet for at hj&#230;lpe ham;</p> 
<p><A NAME="an_28:21">28:21</A>&nbsp;thi Akaz plyndrede HERRENs Hus, og Kongens Palads og &#216;versternes Palads og gav det til Assyrerkongen, men det hjalp ham intet.</p> 
<p><A NAME="an_28:22">28:22</A>&nbsp;Og selv da Assyrerkongen bragte ham i N&#248;d, var Kong Akaz p&#229; ny trol&#248;s mod HERREN;</p> 
<p><A NAME="an_28:23">28:23</A>&nbsp;han ofrede til Darmaskus's Guder, som havde sl&#229;et ham, idet han sagde: "Aram&#230;erkongernes Guder har jo hjulpet dem; til dem vil jeg ofre, at de ogs&#229; m&#229; hj&#230;lpe mig!" Men de blev ham og hele Israel til Fald.</p> 
<p><A NAME="an_28:24">28:24</A>&nbsp;Ogs&#229; samlede Akaz Karrene i Guds Hus og slog dem i Stykker; og han lukkede HERRENs Hus's Porte og lavede sig Altre ved hvert et Hj&#248;rne i Jerusalem;</p> 
<p><A NAME="an_28:25">28:25</A>&nbsp;og i hver eneste By i Juda indrettede han Offerh&#248;je for at t&#230;nde Offerild for fremmede Guder; s&#229;ledes kr&#230;nkede han HERREN, sine F&#230;dres Gud.</p> 
<p><A NAME="an_28:26">28:26</A>&nbsp;Hvad der ellers er at fort&#230;lle om ham og hele hans F&#230;rd fra f&#248;rst til sidst, st&#229;r jo optegnet i Bogen om Judas og Israels Konger.</p> 
<p><A NAME="an_28:27">28:27</A>&nbsp;S&#229; lagde Akaz sig til Hvile bos sine F&#230;dre, og man jordede ham i Jerusalem, inde i Byen, thi man vilde ikke jorde ham i Israels Kongegrave; og hans S&#248;n Ezekias blev Konge i hans Sted.</p> 
<p><A NAME="an_29:1">29:1</A>&nbsp;Ezekias var fem og tyve &#197;r gammel, da han blev Konge, og han herskede ni og tyve &#197;r i Jerusalem. Hans Moder hed Abija og var en Datter af Zekarja.</p> 
<p><A NAME="an_29:2">29:2</A>&nbsp;Han gjorde, hvad der var ret i HERRENs &#216;jne, ganske som hans Fader David.</p> 
<p><A NAME="an_29:3">29:3</A>&nbsp;I sit f&#248;rste Regerings&#229;rs f&#248;rste M&#229;ned lod han HERRENs Hus's Porte &#229;bne og s&#230;tte i Stand.</p> 
<p><A NAME="an_29:4">29:4</A>&nbsp;Derp&#229; lod han Pr&#230;sterne og Leviterne komme, samlede dem p&#229; den &#229;bne Plads mod &#216;st</p> 
<p><A NAME="an_29:5">29:5</A>&nbsp;og sagde til dem: "H&#248;r mig, Leviter! Helliger nu eder selv og helliger HERRENs, eders F&#230;dres Guds, Hus og f&#229; det urene ud af Helligdommen.</p> 
<p><A NAME="an_29:6">29:6</A>&nbsp;Thi vore F&#230;dre var trol&#248;se og gjorde, hvad der var ondt i HERREN vor Guds &#216;jne, de forlod ham, idet de vendte Ansigtet bort fra HERRENs Bolig og vendte den Ryggen;</p> 
<p><A NAME="an_29:7">29:7</A>&nbsp;de lukkede endog Forhallens Porte, slukkede Lamperne, br&#230;ndte ikke R&#248;gelse og bragte ikke Israels Gud Br&#230;ndofre i Helligdommen.</p> 
<p><A NAME="an_29:8">29:8</A>&nbsp;Derfor kom HERRENs Vrede over Juda og Jerusalem, og han gjorde dem til R&#230;dsel, Forf&#230;rdelse og Sk&#230;ndsel, som I kan se med egne &#216;jne.</p> 
<p><A NAME="an_29:9">29:9</A>&nbsp;Se, vore F&#230;dre er faldet for Sv&#230;rdet, vore S&#248;nner, D&#248;tre og Hustruer f&#248;rt i Fangenskab for den Sags Skyld.</p> 
<p><A NAME="an_29:10">29:10</A>&nbsp;Men nu har jeg i Sinde at slutte en Pagt med HERREN, Israels Gud, for at hans gl&#248;dende Vrede m&#229; vende sig fra os.</p> 
<p><A NAME="an_29:11">29:11</A>&nbsp;S&#229; lad det nu, mine S&#248;nner, ikke skorte p&#229; Iver, thi eder har HERREN udvalgt til at st&#229; for hans &#197;syn og tjene ham og til at v&#230;re hans Tjenere og t&#230;nde Offerild for ham!"</p> 
<p><A NAME="an_29:12">29:12</A>&nbsp;Da rejste f&#248;lgende Leviter sig: Mahat, Amasajs S&#248;n, og Joel, Azarjas S&#248;n, af Kehatiternes S&#248;nner; af Merariterne Kisj, Abdis S&#248;n, og Azarja, Jehallel'els S&#248;n; af Gersoniterne Joa, Zimmas S&#248;n, og Eden, Joas S&#248;n;</p> 
<p><A NAME="an_29:13">29:13</A>&nbsp;af Elizafans S&#248;nner Sjimri og Je'uel; af Asafs S&#248;nner Zekarja og Mattanja;</p> 
<p><A NAME="an_29:14">29:14</A>&nbsp;af Hemans S&#248;nner Jehiel og Sjim'i; og af Jedutuns S&#248;nner Sjemaja og Uzziel;</p> 
<p><A NAME="an_29:15">29:15</A>&nbsp;og de samlede deres Br&#248;dre, og de helligede sig og skred s&#229; efter Kongens Befaling til at rense HERRENs Hus i Henhold til HERRENs Forskrifter.</p> 
<p><A NAME="an_29:16">29:16</A>&nbsp;Og Pr&#230;sterne gik ind i det indre af HERRENS Hus for at rense det, og alt det urene, de fandt i HERRENs Tempel, bragte de ud i HERRENs Hus's Forg&#229;rd, hvor Leviterne tog imod det for at bringe det ud i Kedrons Dal.</p> 
<p><A NAME="an_29:17">29:17</A>&nbsp;P&#229; den f&#248;rste Dag i den f&#248;rste M&#229;ned begyndte de at hellige, og p&#229; den ottende Dag i M&#229;neden var de kommet til HERRENs Forhal; s&#229; helligede de HERRENs Hus i otte Dage, og p&#229; den sekstende Dag i den f&#248;rste M&#229;ned var de f&#230;rdige.</p> 
<p><A NAME="an_29:18">29:18</A>&nbsp;Derp&#229; gik de ind til Kong Ezekias og sagde: "Vi har nu renset hele HERRENs Hus, Br&#230;ndofferalteret med alt, hvad der h&#248;rer dertil, og Skuebr&#248;dsbordet med alt, hvad der h&#248;rer dertil;</p> 
<p><A NAME="an_29:19">29:19</A>&nbsp;og alle de Kar, som Kong Akaz i sin Trol&#248;shed vanhelligede, da han var Konge, dem har vi bragt p&#229; Plads og helliget; se, de st&#229;r nu foran HERRENs Alter!"</p> 
<p><A NAME="an_29:20">29:20</A>&nbsp;N&#230;ste Morgen tidlig samlede Kong Ezekias Byens &#216;verster og gik op til HERRENs Hus.</p> 
<p><A NAME="an_29:21">29:21</A>&nbsp;Derp&#229; bragte man syv Tyre, syv V&#230;dre, syv Lam og syv Gedebukke til Syndoffer for Riget, Helligdommen og Juda; og han b&#248;d Arons S&#248;nner Pr&#230;sterne ofre dem p&#229; HERRENs Alter.</p> 
<p><A NAME="an_29:22">29:22</A>&nbsp;De slagtede s&#229; Tyrene, og Pr&#230;sterne tog imod Blodet og spr&#230;ngte det p&#229; Alteret; s&#229; slagtede de V&#230;drene og spr&#230;ngte Blodet p&#229; Alteret; s&#229; slagtede de Lammene og spr&#230;ngte Blodet p&#229; Alteret;</p> 
<p><A NAME="an_29:23">29:23</A>&nbsp;endelig bragte de Syndofferbukkene frem for Kongen og Forsamlingen, og de lagde H&#230;nderne p&#229; dem;</p> 
<p><A NAME="an_29:24">29:24</A>&nbsp;s&#229; slagtede Pr&#230;sterne dem og bragte Blodet p&#229; Alteret som Syndoffer for at skaffe hele Israel Soning; thi Kongen havde sagt, at Br&#230;ndofferet og Syndofferet skulde v&#230;re for hele Israel.</p> 
<p><A NAME="an_29:25">29:25</A>&nbsp;Og han opstillede Leviterne ved HERRENs Hus med Cymbler, Harper og Citre efter Davids, Kongens Seer Gads og Profeten Natans Bud, thi Budet var givet af HERREN gennem hans Profeter.</p> 
<p><A NAME="an_29:26">29:26</A>&nbsp;Og Leviterne stod med Davids Instrumenter og Pr&#230;sterne med Trompeterne.</p> 
<p><A NAME="an_29:27">29:27</A>&nbsp;Derp&#229; b&#248;d Ezekias, at Br&#230;ndofferet skulde ofres p&#229; Alteret, og samtidig med Ofringen begyndte ogs&#229; HERRENs Sang og Trompeterne, ledsaget af Kong David af Israels Instrumenter.</p> 
<p><A NAME="an_29:28">29:28</A>&nbsp;Da kastede hele Forsamlingen sig til Jorden, medens Sangen l&#248;d og Trompeterne klang, og alt dette varede, til man var f&#230;rdig med Br&#230;ndofferet.</p> 
<p><A NAME="an_29:29">29:29</A>&nbsp;S&#229; snart man var f&#230;rdig med Br&#230;ndofferet, kn&#230;lede Kongen og alle, der var hos ham, ned og tilbad.</p> 
<p><A NAME="an_29:30">29:30</A>&nbsp;Derp&#229; b&#248;d Kong Ezekias og &#216;versterne Leviterne at lovsynge HERREN med Davids og Seeren Asafs Ord; og de sang Lovsangen med Jubel og b&#248;jede sig og tilbad.</p> 
<p><A NAME="an_29:31">29:31</A>&nbsp;Ezekias tog da til Orde og sagde: "I har nu indviet eder til HERREN; s&#229; tr&#230;d da frem og bring Slagtofre og Lovprisningsofre til HERRENs Hus!" S&#229; bragte Forsamlingen Slagtofre og Lovprisningsofre, og enhver, hvis Hje1te tilskyndede ham dertil, bragte Br&#230;ndofre.</p> 
<p><A NAME="an_29:32">29:32</A>&nbsp;De Br&#230;ndofre, Forsamlingen bragte, udgjorde 70 Stykker Hornkv&#230;g, 100 V&#230;dre og 200 Lam, alt som Br&#230;ndofre til HERREN;</p> 
<p><A NAME="an_29:33">29:33</A>&nbsp;og Helligofrene udgjorde 600 Stykker Hornkv&#230;g og 3000 Stykker Sm&#229;kv&#230;g.</p> 
<p><A NAME="an_29:34">29:34</A>&nbsp;Dog var Pr&#230;sterne for f&#229; til at fl&#229; Huden af alle Br&#230;ndofrene, derfor hjalp deres Br&#248;dre Leviterne dem, indtil Arbejdet var fuldf&#248;rt og Pr&#230;sterne havde helliget sig; thi Leviterne viste redeligere Vilje til at hellige sig end Pr&#230;sterne.</p> 
<p><A NAME="an_29:35">29:35</A>&nbsp;Desuden var der en M&#230;ngde Br&#230;ndofre, hvortil kom Fedtstykkerne af Takofrene og Drikofrene til Br&#230;ndofrene. S&#229;ledes bragtes Tjenesten i HERRENs Hus i Orden.</p> 
<p><A NAME="an_29:36">29:36</A>&nbsp;Og Ezekias og alt Folket gl&#230;dede sig over, hvad Gud havde beredt Folkel, thi det hele var sket s&#229; hurtigt.</p> 
<p><A NAME="an_30:1">30:1</A>&nbsp;Derp&#229; sendte Ezekias Bud til hele Israel og Juda og skrev desuden Breve til Efraim og Manasse om at komme til HERRENs Hus i Jerusalem for at fejre P&#229;sken for HERREN, Israels Gud.</p> 
<p><A NAME="an_30:2">30:2</A>&nbsp;Og Kongen, hans &#216;verster og hele Forsamlingen i Jerusalem r&#229;dslog om at fejre P&#229;sken i den anden M&#229;ned;</p> 
<p><A NAME="an_30:3">30:3</A>&nbsp;thi de kunde ikke fejre den med det samme, da Pr&#230;sterne ikke havde helliget sig i tilstr&#230;kkeligt Tal, og Folket ikke var samlet i Jerusalem.</p> 
<p><A NAME="an_30:4">30:4</A>&nbsp;Kongen og hele Forsamlingen fandt det rigtigt;</p> 
<p><A NAME="an_30:5">30:5</A>&nbsp;derfor vedtog de at lade et Opr&#229;b udg&#229; i hele Israel fra Be'ersjeba til Dan om at komme og fejre P&#229;sken i Jerusalem for HERREN, Israels Gud, thi man havde ikke fejret den s&#229; fuldtalligt som foreskrevet.</p> 
<p><A NAME="an_30:6">30:6</A>&nbsp;S&#229; gik Ilbudene ud i hele Israel og Juda med Breve fra Kongens og hans &#216;versters H&#229;nd og sagde efter Kongens Befaling: "Israeliter! Vend tilbage til HERREN, Abrahams, Isaks og Israels Gud, at han m&#229; vende sig til den Levnin: af eder, der er undsluppet Assyrerkongernes H&#229;nd.</p> 
<p><A NAME="an_30:7">30:7</A>&nbsp;V&#230;r ikke som eders F&#230;dre og Br&#248;dre, der var trol&#248;se mod HERREN, deres F&#230;dres Gud, hvorfor han gjorde dem til R&#230;dsel, som I selv kan se.</p> 
<p><A NAME="an_30:8">30:8</A>&nbsp;V&#230;r nu ikke halsstarrige som eders F&#230;dre, men r&#230;k HERREN H&#229;nden og kom til hans Helligdom, som han har helliget til evig Tid, og tjen HERREN eders Gud, at hans gl&#248;dende Vrede m&#229; vende sig fra eder.</p> 
<p><A NAME="an_30:9">30:9</A>&nbsp;Thi n&#229;r I omvender eder til HERREN, skal eders Br&#248;dre og S&#248;nner finde Barmhjertighed hos dem, der f&#248;rte dem bort, og vende tilbage til dette Land. Thi HERREN eders Gud er n&#229;dig og barmhjertig og vil ikke vende sit &#197;syn fra eder, n&#229;r l omvender eder til ham!"</p> 
<p><A NAME="an_30:10">30:10</A>&nbsp;Og Ilbudene gik fra By til By i Efraims og Manasses Land og lige til Zebulon, men man lo dem ud og h&#229;nede dem.</p> 
<p><A NAME="an_30:11">30:11</A>&nbsp;Dog var der nogle i Aser, Manasse og Zebulon, der ydmygede sig og kom til Jerusalem;</p> 
<p><A NAME="an_30:12">30:12</A>&nbsp;ogs&#229; i Juda virkede Guds H&#229;nd, s&#229; at han gav dem et endr&#230;gtigt Hjerte til at udf&#248;re, hvad Kongen og &#216;versterne havde p&#229;budt i Kraft af HERRENs Ord.</p> 
<p><A NAME="an_30:13">30:13</A>&nbsp;S&#229; samlede der sig i Jerusalem en M&#230;ngde Mennesker for at fejre de usyrede Br&#248;ds H&#248;jtid i den anden M&#229;ned, en v&#230;ldig Forsamling.</p> 
<p><A NAME="an_30:14">30:14</A>&nbsp;De gav sig til at fjerne de Altre, der var i Jerusalem; ligeledes fjernede de alle R&#248;gelsekarrene og kastede dem ned i Kedrons Dal.</p> 
<p><A NAME="an_30:15">30:15</A>&nbsp;Derp&#229; slagtede de P&#229;skelammet p&#229; den fjortende Dag i den anden M&#229;ned. Pr&#230;sterne og Leviterne skammede sig og helligede sig og bragte Br&#230;ndofre til HERRENs Hus;</p> 
<p><A NAME="an_30:16">30:16</A>&nbsp;og de stillede sig p&#229; deres Plads, som deres Pligt var efter den Guds Mand Moses's Lov; Pr&#230;sterne spr&#230;ngte Blodet, som de modtog af Leviterne.</p> 
<p><A NAME="an_30:17">30:17</A>&nbsp;Thi mange i Forsamlingen havde ikke helliget sig; derfor slagtede Leviterne P&#229;skelammene for alle dem, der ikke var rene, for s&#229;ledes at hellige HERREN dem.</p> 
<p><A NAME="an_30:18">30:18</A>&nbsp;Thi de flesfe af Folket, is&#230;r mange fra Efraim, Manasse, Issakar og Zebulon, havde ikke renset sig, men spiste P&#229;skelammet anderledes end foreskrevet. Men Ezekias giki Forb&#248;n for dem og sagde: "HERREN, den gode, tilgive</p> 
<p><A NAME="an_30:19">30:19</A>&nbsp;enhver, som har vendt sit Hjerte til at s&#248;ge Gud HERREN, hans F&#230;dres Gud, selv om han ikke er ren, som Helligdommen kr&#230;ver det!"</p> 
<p><A NAME="an_30:20">30:20</A>&nbsp;Og HERREN b&#248;nh&#248;rte Ezekias og lod Folket uskadt.</p> 
<p><A NAME="an_30:21">30:21</A>&nbsp;S&#229; fejrede de Israeliter, der var til Stede i Jerusalem, de usyrede Br&#248;ds H&#248;jtid med stor Gl&#230;de i syv Dage; og Leviterne og Pr&#230;sterne sang af alle Kr&#230;fter dagligt Lovsange for HERREN.</p> 
<p><A NAME="an_30:22">30:22</A>&nbsp;Og Ezekias talte venlige Ord til alle de Leviter, der havde udvist s&#230;rlig Dygtighed i HERRENs Tjeneste; og de fejrede H&#248;jtiden til Ende de syv Dage, idet de ofrede Takofre og lovpriste HERREN, deres P&#230;dres Gud.</p> 
<p><A NAME="an_30:23">30:23</A>&nbsp;Men derefter vedtog hele Forsamlingen at holde H&#248;jtid syv Dage til, og det gjorde de s&#229; med Gl&#230;de,</p> 
<p><A NAME="an_30:24">30:24</A>&nbsp;thi Kong Ezekias af Juda gav Forsamlingen en Ydelse af 1.000 Tyre og 7.000 Stykker Sm&#229;kv&#230;g, og &#216;versterne gav Forsamlingen 1.000 Tyre og 10.000 Stykker Sm&#229;kv&#230;g; og en M&#230;ngde Pr&#230;ster helligede sig.</p> 
<p><A NAME="an_30:25">30:25</A>&nbsp;Da frydede hele Judas Forsamling sig, ligeledes Pr&#230;sterne og Leviterne og hele den Forsamling, der var kommet fra Israel, og de fremmede, der var kommet fra Israels Land eller boede i Juda;</p> 
<p><A NAME="an_30:26">30:26</A>&nbsp;og der var stor Gl&#230;de i Jerusalem, thi siden Davids S&#248;ns, Kong Salomo af Israels, Dage var sligt ikke sket i Jerusalem;</p> 
<p><A NAME="an_30:27">30:27</A>&nbsp;og Pr&#230;sterne og Leviterne stod op og velsignede Folket, og deres R&#248;st h&#248;rtes, og deres B&#248;n n&#229;ede Himmelen, hans hellige Bolig.</p> 
<p><A NAME="an_31:1">31:1</A>&nbsp;Da alt det var til ende, drog alle de Israeliter, som var til stede, ud til Judas Byer, og de s&#248;nderbr&#248;d Stenst&#248;tterne, omhuggede Asjerast&#248;tterne og nedrev Offerh&#248;jene og Altrene i hele Juda og Benjamin og i Efraim og Manasse, s&#229; der ikke blev Spor tilhage; s&#229; vendte alle Israeliterne hjem, hver til sin Ejendom i deres Byer.</p> 
<p><A NAME="an_31:2">31:2</A>&nbsp;S&#229; ordnede Ezekias Pr&#230;sternes og Leviternes Skifter, Skifte for Skifte, s&#229; at hver enkelt Pr&#230;st og Levit fik sin s&#230;rlige Gerning med at ofre Br&#230;ndofre og Takofre og med af g&#248;re Tjeneste og love og prise i HERRENs Lejrs Porte.</p> 
<p><A NAME="an_31:3">31:3</A>&nbsp;Hvad Kongen gav af sit Gods, var til Br&#230;ndofrene, Morgen- og Aftenbr&#230;ndofrene og Br&#230;ndofrene p&#229; Sabbaterne, Nym&#229;nerne og H&#248;jtiderne, som det er foreskrevet i HERRENs Lov.</p> 
<p><A NAME="an_31:4">31:4</A>&nbsp;Og han b&#248;d Folket, dem, der boede i Jerusalem, at afgive, hvad der tilkom Pr&#230;sterne og Leviterne, for at de kunde holde fast ved HERRENs Lov.</p> 
<p><A NAME="an_31:5">31:5</A>&nbsp;S&#229; snart det Bud kom ud, bragte Israeliterne i rigelig M&#230;ngde F&#248;rstegr&#248;de af Korn, Most, Olie og Honning og al Markens Afgr&#248;de, og de gav Tiende af alt i rigeligt M&#229;l;</p> 
<p><A NAME="an_31:6">31:6</A>&nbsp;ogs&#229; de Israeliter, der boede i Judas Byer, gav Tiende af Hornkv&#230;g og Sm&#229;kv&#230;g, og de bragte Helliggaverne, der var belliget HERREN deres Gud, og lagde dem Bunke for Bunke.</p> 
<p><A NAME="an_31:7">31:7</A>&nbsp;I den tredje M&#229;ned begyndte de at ophobe Bunkerne, og i den syvende M&#229;ned var de f&#230;rdige.</p> 
<p><A NAME="an_31:8">31:8</A>&nbsp;Ezekias og &#216;versterne kom s&#229; og synede Bunkerne, og de priste HERREN og hans Folk Israel.</p> 
<p><A NAME="an_31:9">31:9</A>&nbsp;Da Ezekias spurgfe sig for hos Pr&#230;sterne og Leviterne om Bunkerne,</p> 
<p><A NAME="an_31:10">31:10</A>&nbsp;svarede Ypperstepr&#230;sten Azarja af Zadoks Hus: "Siden man begyndte at bringe Offerydelsen til HERRENs Hus, har vi spist os m&#230;tte og f&#229;et rigelig tilovers, thi HERREN har velsignet sit Folk, s&#229; at vi har f&#229;et al den Rigdom her tilovers!"</p> 
<p><A NAME="an_31:11">31:11</A>&nbsp;Ezekias gav da Befaling til at indrette Kamre i HERRENs Hus; og det gjorde man.</p> 
<p><A NAME="an_31:12">31:12</A>&nbsp;S&#229; bragte man samvittighedsfuldt Offerydelsen, Tienden og Helliggaverne derind. Den &#248;verste Opsynsmand derover var Leviten Konanja, den n&#230;st&#248;verste hans Broder Sjim'i;</p> 
<p><A NAME="an_31:13">31:13</A>&nbsp;og Jehiel, Azarja, Nahat, Asa'el Jerimot, Jazabad, Eliel, Jismakjahu, Mahat og Benaja var Opsynsm&#230;nd underKonanja oghans Broder Sjim'i efter den Ordning, som var truffet af Ezekias og Azarja, &#216;versten i Guds Hus.</p> 
<p><A NAME="an_31:14">31:14</A>&nbsp;Leviten Kore, Jimnas S&#248;n, der var D&#248;rvogter p&#229; &#216;stsiden, havde Tilsyn med de frivillige Gaver til Gud og skulde uddele HERRENs Offerydelse og de h&#248;jhellige Gaver;</p> 
<p><A NAME="an_31:15">31:15</A>&nbsp;under ham sattes Eden, Minjamin, Jesua, Sjemaja, Amarja og Sjekanja i Pr&#230;stebyerne til samvittighedsfuldt attorest&#229; Uddelingen til deres Br&#248;dre i Skitterne, b&#229;de store og sm&#229;,</p> 
<p><A NAME="an_31:16">31:16</A>&nbsp;dem af Mandk&#248;n, der var indf&#248;rt i Fortegnelserne fra Tre&#229;rsalderen og opefter. Undtaget var alle, der kom til HERRENs Hus for efter de enkelte Dages Krav at udf&#248;re deres Embedsgerning efter deres Skifter.</p> 
<p><A NAME="an_31:17">31:17</A>&nbsp;Pr&#230;sterne indf&#248;rtes i Fortegnelserne efter deres F&#230;drenehuse, Leviterne fra Tyve&#229;rsalderen og opefter efter deres Embedspligter, efter deres Skifter,</p> 
<p><A NAME="an_31:18">31:18</A>&nbsp;Og de indf&#248;rtes i Fortegnelserne med hele deres Familie, deres Hustruer, S&#248;nner og D&#248;tre, hele Standen, thi de tog sig samvittighedsfuldt af det hellige.</p> 
<p><A NAME="an_31:19">31:19</A>&nbsp;Arons S&#248;nner, Pr&#230;sterne, som boede p&#229; Gr&#230;smarkerne omkring deres Byer, havde i hver By nogle navngivne M&#230;nd til at uddele, hvad der tilkom alle af Mandk&#248;n blandt Pr&#230;sterne og de i Fortegnelserne indf&#248;rte Leviter.</p> 
<p><A NAME="an_31:20">31:20</A>&nbsp;S&#229;ledes gik Ezekias frem i hele Juda, og han gjorde, hvad der var godt, ret og sandt for HERREN hans Guds &#197;syn.</p> 
<p><A NAME="an_31:21">31:21</A>&nbsp;Alt, hvad han tog fat p&#229; vedr&#248;rende Tjenesten i Guds Hus eller Loven eller Budet for s&#229;ledes at s&#248;ge sin Gud, det gjorde han af hele sit Hjerte, og det lykkedes for ham.</p> 
<p><A NAME="an_32:1">32:1</A>&nbsp;Efter disse Tildragelser og disse Vidnesbyrd om Troskab kom Assyrerkongen Sankerib og rykkede ind i Juda og belejrede de bef&#230;stede Byer i det &#216;jemed at bem&#230;gtige sig dem.</p> 
<p><A NAME="an_32:2">32:2</A>&nbsp;Da Ezekias s&#229;, at Sankerib kom, og at han havde i Sinde at angribe Jerusalem,</p> 
<p><A NAME="an_32:3">32:3</A>&nbsp;r&#229;df&#248;rte han sig med sine H&#230;rf&#248;rere og tapre Folk om at stoppe for Vandet i Kilderne uden for Byen, og de tilsagde ham deres Hj&#230;lp.</p> 
<p><A NAME="an_32:4">32:4</A>&nbsp;S&#229; samledes en M&#230;ngde Folk, og de stoppede for alle Kilderne og for B&#230;kken, som l&#248;ber midt igennem Landet, idet man sagde: "Hvorfor skulde Assyrerkongerne finde rigeligt Vand, n&#229;r de kommer?"</p> 
<p><A NAME="an_32:5">32:5</A>&nbsp;Derp&#229; tog han Mod til sig og byggede Muren op, overalt hvor den var brudt ned, og byggede T&#229;rne p&#229; den, og han byggede den anden Mur udenfor og bef&#230;stede Millo i Davidsbyen og lod lave en M&#230;ngde Kastev&#229;ben og Skjolde.</p> 
<p><A NAME="an_32:6">32:6</A>&nbsp;Tillige indsatte han H&#230;rt&#248;rere over Krigsfolket, samlede dem om sig p&#229; den &#229;bne Plads ved Byporten og talte opmuntrende Ord til dem og sagde:</p> 
<p><A NAME="an_32:7">32:7</A>&nbsp;"V&#230;r frimodige og sl&#230;rke; frygt ikke og forf&#230;rdes ikke for Assyrerkongen og hele den Menneskem&#230;ngde, han har med sig; thi en st&#248;rre er med os end med ham!</p> 
<p><A NAME="an_32:8">32:8</A>&nbsp;Med ham er en Arm at K&#248;d, men med os er HERREN vor Gud, der vil hj&#230;lpe os og f&#248;re vore Krige!" Og Folket satte sin Lid til Kong Ezekias af Judas Ord.</p> 
<p><A NAME="an_32:9">32:9</A>&nbsp;Derefter sendte Assyrerkongen Sankerib, der selv med hele sin Krigsmagt l&#229; foran Lakisj, sine. Tjenere til Kong Ezekias af Juda og alle Jud&#230;erne i Jerusalem og lod sige:</p> 
<p><A NAME="an_32:10">32:10</A>&nbsp;"S&#229;ledes siger Assyrerkongen Sankerib: Hvad er det, I fortr&#248;ster eder til, nu I sidder indesluttet i Jerusalem?</p> 
<p><A NAME="an_32:11">32:11</A>&nbsp;Mon ikke Ezekias lokker eder til at d&#248; af Hunger og T&#248;rst, n&#229;r han siger: HERREN vor Gud vil frelse os af Assyrerkongens H&#229;nd!</p> 
<p><A NAME="an_32:12">32:12</A>&nbsp;Har ikke samme Ezekias skaffet hans Offerh&#248;je og Altre bort og sagt til Juda og Jerusalem: Kun foran et eneste Alter m&#229; I tilbede, og p&#229; det skal I t&#230;nde Offerild!</p> 
<p><A NAME="an_32:13">32:13</A>&nbsp;Ved I ikke, hvad jeg og mine F&#230;dre har gjort ved alle Landenes Folkeslag? Mon Landenes Folks Guder kunde frelse deres Land af min H&#229;nd?</p> 
<p><A NAME="an_32:14">32:14</A>&nbsp;Hvilken af alle de Guder, som dyrkedes af disse Folk, p&#229; hvilke mine F&#230;dre lagde Band, har kunnet frelse sit Folk af min H&#229;nd? Og s&#229; skutlde eders Gud kunne frelse eder af min H&#229;nd!</p> 
<p><A NAME="an_32:15">32:15</A>&nbsp;Lad derfor ikke Ezekias vildlede eder og lokke eder p&#229; den M&#229;de! Tro ham ikke, thi ikke et eneste Folks eller Riges Gud har kunnet frelse sit Folk af min H&#229;nd eller af mine F&#230;dres H&#229;nd; hvor meget mindre kan da eders Gud frelse eder af min H&#229;nd!"</p> 
<p><A NAME="an_32:16">32:16</A>&nbsp;Og hans Tjenere talte endnu flere Ord mod Gud HERREN og mod hans Tjener Ezekias.</p> 
<p><A NAME="an_32:17">32:17</A>&nbsp;Han skrev ogs&#229; et Brev for at sm&#230;de HERREN, Israels Gud, og tale imod ham; heri stod der: "S&#229; lidt som Landenes Folks Guder har frelst deres Folk af min H&#229;nd, skal Ezekias's Gud frelse sit Folk af min H&#229;nd!"</p> 
<p><A NAME="an_32:18">32:18</A>&nbsp;Og de r&#229;bte med h&#248;j R&#248;st p&#229; Jud&#230;isk til Folkene i Jerusalem, som stod p&#229; Muren, for at indjage dem Angst og Skr&#230;k, i H&#229;b om at kunne tage Byen.</p> 
<p><A NAME="an_32:19">32:19</A>&nbsp;Og de talte om Jerusalems Gud p&#229; samme M&#229;de som om Jordens Folkeslags Guder, der er V&#230;rker af Menneskeh&#230;nder!</p> 
<p><A NAME="an_32:20">32:20</A>&nbsp;Derfor bad Kong Ezekias og Profeten Esajas, Amoz's S&#248;n, og r&#229;bte til Himmelen.</p> 
<p><A NAME="an_32:21">32:21</A>&nbsp;Og HERREN sendte en Engel, der tilintetgjorde alle Krigere, H&#248;vedsm&#230;nd og H&#230;rf&#248;rere i Assyrerkongens Lejr, s&#229; han med Spot og Spe m&#229;tte vende hjem til sit Land. Og da han gik ind i sin Guds Hus, f&#230;ldede nogle af hans k&#248;delige Fr&#230;nder ham der med Sv&#230;rdet.</p> 
<p><A NAME="an_32:22">32:22</A>&nbsp;S&#229;ledes frelste HERREN Ezekias og Jerusalems Indbyggere af Assyrerkongen Sankeribs H&#229;nd og at alle andres og skaffede dem Ro p&#229; alle Kanter.</p> 
<p><A NAME="an_32:23">32:23</A>&nbsp;Og mange bragte Gaver til Jerusalem til HERREN og kostbare Ting til Kong Ezekias af Juda, s&#229; han siden blev h&#248;jt anset blandt alle Hedningefolk.</p> 
<p><A NAME="an_32:24">32:24</A>&nbsp;Ved den Tid blev Ezekias d&#248;dssyg. Da bad han til HERREN, og han svarede ham og gav ham et Tegn.</p> 
<p><A NAME="an_32:25">32:25</A>&nbsp;Men Ezekias geng&#230;ldte ikke den Velgerning, der var vist ham; hans Hjerte blev hovmodigt, og derfor kom der Vrede over ham og over Juda og Jerusalem.</p> 
<p><A NAME="an_32:26">32:26</A>&nbsp;Men da Ezekias ydmygede sig og vendte om fra sit Hovmod sammen med Jerusalems Indbyggere, kom HERRENs Vrede ikke over dem i Ezekias's Dage.</p> 
<p><A NAME="an_32:27">32:27</A>&nbsp;Ezekias var overm&#229;de rig og &#230;ret. Han byggede sig Skatkamre til S&#248;lv, Guld, &#198;delsten, H&#248;gelsestoffer, Skjolde og alle H&#229;nde kostelige Ting</p> 
<p><A NAME="an_32:28">32:28</A>&nbsp;og Forr&#229;dskamre til Afgr&#248;den af Horn, Most og Olie, Stalde til alle Slags Kv&#230;g og Folde til Hjordene;</p> 
<p><A NAME="an_32:29">32:29</A>&nbsp;Byer byggede han sig ogs&#229;, og han havde Hjorde i M&#230;ngde af Hornkv&#230;g og Sm&#229;kv&#230;g, thi Gud gav ham s&#229;re meget Gods.</p> 
<p><A NAME="an_32:30">32:30</A>&nbsp;Samme Ezekias tilstoppede Gihons &#248;vre Kilde og ledede Vandet mod Vest nedad til Davidsbyen. Alt, hvad Ezekias tog sig for, lykkedes for ham.</p> 
<p><A NAME="an_32:31">32:31</A>&nbsp;Derfor var det ogs&#229;, at Gud gav ham til Pris for Sendebudene, der var sendt til ham fra Babels Fyrster for at h&#248;re om det Under, der var sket i Landet; det var for at s&#230;tte ham p&#229; Pr&#248;ve og s&#229;ledes f&#229; Kendskab til alt, hvad der var i hans Hjerte.</p> 
<p><A NAME="an_32:32">32:32</A>&nbsp;Hvad der ellers er at fort&#230;lle om Ezekias og hans fromme Gerninger, st&#229;r jo optegnet i Profeten Esajas's, Amoz's S&#248;ns, &#197;benbaring og i Bogen om Judas og Israels Konger.</p> 
<p><A NAME="an_32:33">32:33</A>&nbsp;S&#229; lagde Ezekias sig til Hvile hos sine F&#230;dre, og man jordede ham p&#229; Skr&#229;ningen op til Davids Efterkommeres Grave; og hele Juda og Jerusalems Indbyggere viste ham stor &#198;re ved hans D&#248;d; og hans S&#248;n Manasse blev Konge i hans Sted.</p> 
<p><A NAME="an_33:1">33:1</A>&nbsp;Manasse var tolv &#197;r gammel, da han blev Konge, og han herskede fem og halvtredsindstyve &#197;r i Jerusalem.</p> 
<p><A NAME="an_33:2">33:2</A>&nbsp;Han gjorde, hvad der var ondt i HERRENs &#216;jne, og efterlignede de Folkeslags Vederstyggeligheder, som HERREN havde drevet bort foran Israeliterne.</p> 
<p><A NAME="an_33:3">33:3</A>&nbsp;Han byggede atter de Offerh&#248;je, som hans Fader Ezekias havde nedrevet, rejste Altre for Ba'alerne, lavede Asjerast&#248;tter og tilbad hele Himmelens H&#230;r og dyrkede dem.</p> 
<p><A NAME="an_33:4">33:4</A>&nbsp;Og han byggede Altre i HERRENs Hus, om hvilket HERREN havde sagt: "I Jerusalem skal mit Navn v&#230;re til evig Tid."</p> 
<p><A NAME="an_33:5">33:5</A>&nbsp;Og han byggede Altre for hele Himmelens H&#230;r i begge HERRENs Hus's Forg&#229;rde.</p> 
<p><A NAME="an_33:6">33:6</A>&nbsp;Han lod sine S&#248;nner g&#229; igennem Ilden i Hinnoms S&#248;ns Dal, drev Trolddom og tog Varsler, drev hemmelige Kunster og ansatte D&#248;demanere og Sandsigere; han gjorde meget, som var ondt i HERRENs &#216;jne, og kr&#230;nkede ham.</p> 
<p><A NAME="an_33:7">33:7</A>&nbsp;Det Gudebillede, han lod lave, opstillede han i Guds Hus, om hvilket Gud havde sagt til David og hans S&#248;n Salomo: "I dette Hus og i Jerusalem, som jeg har udvalgt af alle Israels Stammer, vil jeg stedf&#230;ste mit Navn til evig Tid;</p> 
<p><A NAME="an_33:8">33:8</A>&nbsp;og jeg vil ikke mere fjerne Israels Fod fra det Land, jeg gav deres F&#230;dre, dog kun p&#229; det Vilk&#229;r, at de omhyggeligt overholder alt, hvad jeg har p&#229;lagt dem, hele Loven, Anordningerne og Lovbudene, som de fik ved Moses,"</p> 
<p><A NAME="an_33:9">33:9</A>&nbsp;Men Manasse forf&#248;rte Juda og Jerusalems Indbyggere til at handle v&#230;rre end de Folkeslag, HERREN havde udryddet for Israeliterne.</p> 
<p><A NAME="an_33:10">33:10</A>&nbsp;Da talede HERREN Manasse og hans Folk til, men de &#230;nsede det ikke.</p> 
<p><A NAME="an_33:11">33:11</A>&nbsp;S&#229; f&#248;rte HERREN Assyrerkongens H&#230;rf&#248;rere mod dem, og de fangede Manasse med Kroge, lagde ham i Kobberl&#230;nker og f&#248;rte ham til Babel.</p> 
<p><A NAME="an_33:12">33:12</A>&nbsp;Men da han var i N&#248;d, bad han HERREN sin Gud om N&#229;de og ydmygede sig dybt for sine F&#230;dres Gud.</p> 
<p><A NAME="an_33:13">33:13</A>&nbsp;Og da han bad til ham, b&#248;nh&#248;rte han ham; han h&#248;rte hans B&#248;n og bragte ham tilbage til Jerusalem til hans Konged&#248;mme; da inds&#229; Manasse, at HERREN er Gud.</p> 
<p><A NAME="an_33:14">33:14</A>&nbsp;Senere byggede han en ydre Mur ved Davidsbyen vesten for Gihon i Dalen og hen imod Fiskeporten, s&#229; at den omsluttede Ofel; og han byggede den meget h&#248;j. I alle de bef&#230;stede Byer i Juda ansatte han H&#230;rf&#248;rere.</p> 
<p><A NAME="an_33:15">33:15</A>&nbsp;Han fjernede de fremmede Guder og Gudebilledet fra HERRENs Hus og alle de Altre, han havde bygget p&#229; Tempelbjerget og i Jerusalem, og kastede dem uden for Byen.</p> 
<p><A NAME="an_33:16">33:16</A>&nbsp;Og han istandsatte HERRENs Alter og ofrede Tak- og Lovprisningsofre derp&#229;; og han b&#248;d Juda at dyrke HERREN, Israels Gud.</p> 
<p><A NAME="an_33:17">33:17</A>&nbsp;Men Folket vedblev at ofre p&#229; Offerh&#248;jene, dog kun til HERREN deres Gutd.</p> 
<p><A NAME="an_33:18">33:18</A>&nbsp;Hvad der ellers er at fort&#230;lle om Manasse, hans B&#248;n til sin Gud og de Seeres Ord, som talte til ham i HERRENs, Israels Guds, Navn, st&#229;r jo optegnet i Israels Kongers Kr&#248;nike;</p> 
<p><A NAME="an_33:19">33:19</A>&nbsp;hans B&#248;n og B&#248;nh&#248;relse, al hans Synd og Trol&#248;shed og de Steder, hvor han opf&#248;rte Offerh&#248;je og opstillede Asjerast&#248;tter og Gudebilleder, f&#248;r han ydmygede sig, st&#229;r jo optegnet i Seernes Kr&#248;nike.</p> 
<p><A NAME="an_33:20">33:20</A>&nbsp;S&#229; lagde Manasse sig til Hvile hos sine F&#230;dre, og man jordede ham i Haven ved hans Hus; og hans S&#248;n Amon blev Konge i hans Sted.</p> 
<p><A NAME="an_33:21">33:21</A>&nbsp;Amon var to og tyve &#197;r gammel, da han blev Konge, og han hersltede to &#197;r i Jerusalem.</p> 
<p><A NAME="an_33:22">33:22</A>&nbsp;Han gjorde, hvad der var ondt i HERRENs &#216;jne, ligesom hans Fader Manasse, og Amon ofrede til alle de Gudebilleder, hans Fader Manasse havde ladet lave, og dyrkede dem.</p> 
<p><A NAME="an_33:23">33:23</A>&nbsp;Han ydmygede sig ikke for HERRENs &#197;syn, som hans Fader Manasse havde gjort, men Amon dyngede Skyld p&#229; Skyld.</p> 
<p><A NAME="an_33:24">33:24</A>&nbsp;Hans Tjenere sammensvor sig imod ham og dr&#230;bte ham i hans Hus;</p> 
<p><A NAME="an_33:25">33:25</A>&nbsp;men Folket fra Landet dr&#230;bte alle dem, der havde sammensvoret sig imod Kong Amon, og gjorde hans S&#248;n Josias til Konge i hans Sted.</p> 
<p><A NAME="an_34:1">34:1</A>&nbsp;Josias var otte &#197;r gammel, da han blev Konge, og han herskede en og tredive &#197;r i Jerusalem.</p> 
<p><A NAME="an_34:2">34:2</A>&nbsp;Han gjorde, hvad der var ret i HERRENs &#216;jne, og vandrede i sin lader Davids Spor uden al vige til h&#248;jre eller venstre.</p> 
<p><A NAME="an_34:3">34:3</A>&nbsp;I sit ottende Regerings&#229;r, endnu ganske ung, begyndte han at s&#248;ge sin Fader Davids Gud, og i det tolvte &#197;r begyndte han at rense Juda og Jerusalem for Offerh&#248;jene, Asjerast&#248;tterne og de udsk&#229;rne og st&#248;bte Billeder.</p> 
<p><A NAME="an_34:4">34:4</A>&nbsp;I hans P&#229;syn nedrev man Ba'alernes Altre; Solst&#248;tterne, der stod oven p&#229; dem, huggede han om, og Asjerast&#248;tterne og de udsk&#229;rne og st&#248;bte Billeder lod han s&#248;nderhugge og knuse og str&#248; ud p&#229; deres Grave, som havde ofret til dem;</p> 
<p><A NAME="an_34:5">34:5</A>&nbsp;Benene af Pr&#230;sterne lod han br&#230;nde p&#229; deres Altre. S&#229;ledes rensede han Juda og Jerusalem.</p> 
<p><A NAME="an_34:6">34:6</A>&nbsp;Men ogs&#229; i Byerne i Manasse, Efraim og Simeon og lige til Naftali, rundt om i deres Ruinhobe,</p> 
<p><A NAME="an_34:7">34:7</A>&nbsp;lod han Altrene nedbryde, Asjerast&#248;tterne og Gudebillederne s&#248;ndersl&#229; og knuse og alle Solst&#248;tterne omhugge i hele Israels Land; s&#229; vendte han tilbage til Jerusalem.</p> 
<p><A NAME="an_34:8">34:8</A>&nbsp;I sit attende Regerings&#229;r gav han sig til at rense Landet og Templet; han sendte Sjafan, Azaljas S&#248;n, Byens &#216;verste Ma'aseja og Kansleren Joa, Joahaz's S&#248;n, hen for at istands&#230;tte HERREN hans Guds Hus.</p> 
<p><A NAME="an_34:9">34:9</A>&nbsp;Da de kom til Ypperstepr&#230;sten Hilkija, afleverede de Pengene, der var kommet ind til Guds Hus, dem, som Leviterne, der holdt Vagt ved T&#230;rskelen, havde samlet hos Manasse og Efraim og det &#248;vrige Israel og hos hele Juda og Benjamin og Jerusalems Indbyggere;</p> 
<p><A NAME="an_34:10">34:10</A>&nbsp;de overgav Pengene til dem, der stod for Arbejdet, dem, der havde Tilsyn med HERRENs Hus; og de, der stod for Arbejdet p&#229; HERRENs Hus, brugte dem til at udbedre og istands&#230;tte Templet,</p> 
<p><A NAME="an_34:11">34:11</A>&nbsp;idet de overgav dem til T&#248;mrerne og Bygningsm&#230;ndene til Indk&#248;b af tilhugne Sten og T&#248;mmer til Tv&#230;rbj&#230;lker og til Bj&#230;lker i de Bygninger, Judas Konger havde &#248;delagt.</p> 
<p><A NAME="an_34:12">34:12</A>&nbsp;Folkene udf&#248;rte Arbejdet samvittighedsfuldt; og Tilsynet med dem var overdraget Leviterne Jahat og Obadja af Merariterne og Zekarja og Mesjullam af Kehatiternes S&#248;nner, for at de skulde lede dem.</p> 
<p><A NAME="an_34:13">34:13</A>&nbsp;Og Leviterne havde Tilsyn med Lastdragerne og ledede alle dem, der havde med de forskellige Arbejder at g&#248;re. Og af Leviterne var nogle Skrivere, Fogeder og D&#248;rvogtere.</p> 
<p><A NAME="an_34:14">34:14</A>&nbsp;Men da de tog Pengene frem, der var kommet ind til HERRENs Hus, fandt Pr&#230;sten Hilkija Bogen med HERRENs Lov, som var givet ved Moses;</p> 
<p><A NAME="an_34:15">34:15</A>&nbsp;og Hilkija tog til Orde og sagde til Statsskriveren Sjafan: "Jeg har fundet Lovbogen i HERRENs Hus!" Og Hilkija gav Sjafan Bogen,</p> 
<p><A NAME="an_34:16">34:16</A>&nbsp;og Sjafan bragte Bogen til Kongen og aflagde der hos Beretning for ham, idet han sagde: "Alt, hvad dine Tr&#230;lle er sat til, udf&#248;rer de;</p> 
<p><A NAME="an_34:17">34:17</A>&nbsp;de har taget de Penge frem, der fandtes i HERRENs Hus, og givet dem til Tilsynsm&#230;ndene og dem, der st&#229;r for Arbejdet."</p> 
<p><A NAME="an_34:18">34:18</A>&nbsp;Derp&#229; gav Statsskriveren Sjafan Kongen den Meddelelse: "Pr&#230;sten Hilkija gav mig en Bog." Og Sjafan l&#230;ste op af den for Kongen.</p> 
<p><A NAME="an_34:19">34:19</A>&nbsp;Men da Kongen h&#248;rte, hvad der stod i Loven, s&#248;nderrev han sine Kl&#230;der;</p> 
<p><A NAME="an_34:20">34:20</A>&nbsp;og Kongen b&#248;d Hilkija, Ahikam. Sjafans S&#248;n, Abdon, Mikas S&#248;n, Statsskriveren Sjafan og Kongens Tjener Asaja:</p> 
<p><A NAME="an_34:21">34:21</A>&nbsp;"G&#229; hen og r&#229;dsp&#248;rg HERREN p&#229; mine Vegne og p&#229; deres, som er blevet tilovers i Israel og Juda, om Indholdet af denne Bog, der er fundet; thi stor er Vreden, der er blusset op hos HERREN imod os, fordi vore F&#230;dre ikke adl&#248;d HERRENs Ord og handlede n&#248;je efter. hvad der st&#229;r skrevet i denne Bog!"</p> 
<p><A NAME="an_34:22">34:22</A>&nbsp;Hilkija og de andre, Kongen sendte af Sted, gik da hen og talte derom med Profetinden Hulda, som var gift med Sjallum, Opsynsmanden over T&#248;jet, en S&#248;n af Hasras S&#248;n Tokhat, og som boede i Jerusalem i den nye Bydel.</p> 
<p><A NAME="an_34:23">34:23</A>&nbsp;Hun sagde til dem: "S&#229; siger HERREN, Israels Gud: Sig til den Mand, der sendte eder til mig:</p> 
<p><A NAME="an_34:24">34:24</A>&nbsp;S&#229; siger HERREN: Se, jeg vil bringe Ulykke over dette Sted og dets Indbyggere, alle de Forbandelser, der er optegnet i den Bog. som er l&#230;st op for Judas Konge,</p> 
<p><A NAME="an_34:25">34:25</A>&nbsp;til Straf for at de har forladt mig og t&#230;ndt Offerild for andre Guder, s&#229; de kr&#230;nkede mig med alt deres H&#230;nders V&#230;rk, og min Vrede vil blusse op mod dette Sted uden at slukkes!</p> 
<p><A NAME="an_34:26">34:26</A>&nbsp;Men til Judas Konge, der sendte eder for at r&#229;dsp&#248;rge HERREN,skal I sige s&#229;ledes: S&#229; siger HERREN. Israels Gud: De Ord, du har h&#248;rt, st&#229;r fast;</p> 
<p><A NAME="an_34:27">34:27</A>&nbsp;men efterdi dit Hjerte b&#248;jede sig og du ydmygede dig for Gud. da du h&#248;rte hans Ord mod dette Sted og dets Indbyggere, og efterdi du ydmygede dig for mit &#197;syn og s&#248;nderrev, dine Kl&#230;der og gr&#230;d for mit &#197;syn, s&#229; har ogs&#229; jeg h&#248;rt dig, lyder det fra HERREN!</p> 
<p><A NAME="an_34:28">34:28</A>&nbsp;S&#229; vil jeg da lade dig samles til dine F&#230;dre, og du skal samles til dem i Fred i din Grav, uden at dine &#216;jne f&#229;r al den Ulykke at se, som jeg vil bringe over dette Sted og dets Beboere!" Det Svar hragte de til Kongen.</p> 
<p><A NAME="an_34:29">34:29</A>&nbsp;Da sendte Kongen Bud og lod alle Judas og Jerusalems &#198;ldste kalde sammen.</p> 
<p><A NAME="an_34:30">34:30</A>&nbsp;Derp&#229; gik Kongen op i HERRENs Hus, fulgt af alle Judas M&#230;nd og Jerusalems Indbyggere, Pr&#230;sterne, Leviterne og alt Folket, store og sm&#229;, og han forel&#230;ste dem alt, hvad der stod i Pagtsbogen, som var fundet i HERRENs Hus.</p> 
<p><A NAME="an_34:31">34:31</A>&nbsp;Derp&#229; stillede Kongen sig p&#229; sin Plads og sluttede Pagt for HERRENs &#197;syn om, at de skulde holde sig til HERREN og holde hans Bud, Vidnesbyrd og Anordninger af hele deres Hjerte og hele deres Sj&#230;l, for at han kunde opfylde Pagtens Ord, dem, der var skrevet i denne Bog.</p> 
<p><A NAME="an_34:32">34:32</A>&nbsp;Og han lod alle dem, der var til Stede i Jerusalem, indg&#229; Pagten; og Jerusalems Indbyggere haodlede efter Guds, deres F&#230;dres Guds, Pagt.</p> 
<p><A NAME="an_34:33">34:33</A>&nbsp;Derp&#229; fjernede Josias alle Vederstyggelighederne fra alle de Landsdele, der tilh&#248;rte Iraeliterne, og s&#248;rgede for, at enhver i Israel dyrkede HERREN deres Gud. S&#229; l&#230;nge han levede, veg de ikke fra HERREN, deres F&#230;dres Gud.</p> 
<p><A NAME="an_35:1">35:1</A>&nbsp;Derp&#229; fejrede Josias P&#229;ske for HERREN i Jerusalem, og de slagtede P&#229;skelammet den fjortende Dag i den f&#248;rste M&#229;ned.</p> 
<p><A NAME="an_35:2">35:2</A>&nbsp;Han satte Pr&#230;sterne til det, de havde at varetage, og opmuntrede dem til Tjenesten i HERRENs Hus;</p> 
<p><A NAME="an_35:3">35:3</A>&nbsp;og til Leviterne, som underviste hele Israel og var helliget HERREN, sagde han: "S&#230;t den hellige Ark i Templet, som Davids S&#248;n, Kong Salomo af Israel, byggede; I skal ikke mere b&#230;re den p&#229; Skuldrene. Tjen nu HERREN eders Gud og hans Folk Israel!</p> 
<p><A NAME="an_35:4">35:4</A>&nbsp;G&#248;r eder rede F&#230;drenehus for F&#230;drenehus, Skifte for Skifte, efter Kong David af Israels Forskrift og hans S&#248;n Salomos Anvisning,</p> 
<p><A NAME="an_35:5">35:5</A>&nbsp;og stil eder op i Helligdommen, s&#229;ledes at der bliver et Skifte af et levitisk F&#230;drenehus for hver Afdeling af eders Br&#248;dres, Almuens, F&#230;drenehuse,</p> 
<p><A NAME="an_35:6">35:6</A>&nbsp;og slagt s&#229; P&#229;skeofferdyrene, helliger eder og tillav dem til eders Br&#248;dre for at handle efter HERRENs Ord ved Moses."</p> 
<p><A NAME="an_35:7">35:7</A>&nbsp;Josias gav frivilligt Almuen, alle dem, der var til Stede, en Ydelse af Sm&#229;kv&#230;g, Lam og Gedekid, alt sammen til P&#229;skeofferdyr, 30.000 Stykker i Tal, og 3.000 Stykker Hornkv&#230;g, alt af Kongens Ejendom;</p> 
<p><A NAME="an_35:8">35:8</A>&nbsp;og hans &#216;verster gav frivilligt Folket, Pr&#230;slerne og Leviterne en Ydelse; Hilkija, Zekarja og Jehiel, Guds Hus's &#216;verster, gav Pr&#230;sterne til P&#229;skeofferdyr 2.600 Stykker Sm&#229;kv&#230;g og 300 Stykker Hornkv&#230;g.</p> 
<p><A NAME="an_35:9">35:9</A>&nbsp;Leviternes &#216;verster Konanja og hans Br&#248;d1e Sjemaja og Netan'el, Hasjabja, Je'iel og Jozabad ydede Leviterne til P&#229;skeofferdyr 5.000 Stykker Sm&#229;kv&#230;g og 500 Stykker Hornkv&#230;g.</p> 
<p><A NAME="an_35:10">35:10</A>&nbsp;S&#229;ledes ordnedes Tjenesten, og Pr&#230;sterne stod p&#229; deres Plads, ligeledes Leviterne, Skifte for Skifte efter Kongens Bud.</p> 
<p><A NAME="an_35:11">35:11</A>&nbsp;De slagtede P&#229;skedyrene, og Pr&#230;sterne spr&#230;ngte Blodet, som de rakte dem, medens Leviterne fl&#229;ede Huden af.</p> 
<p><A NAME="an_35:12">35:12</A>&nbsp;Derp&#229; gjorde de Br&#230;ndofrene tede for at give dem til de enkelte Afdelinger af Almuens F&#230;drenehuse, s&#229; at de kunde fremb&#230;res for HERREN, som det er foreskrevet i Moses's Bog, og p&#229; samme M&#229;de gjorde de med Hornkv&#230;get.</p> 
<p><A NAME="an_35:13">35:13</A>&nbsp;P&#229;skedyrene stegte de over Ilden p&#229; den foreskrevne M&#229;de, men de hellige Stykker kogte de i Gryder, Kedler og Sk&#229;le og bragte dem skyndsomt til Almuen.</p> 
<p><A NAME="an_35:14">35:14</A>&nbsp;Derefter gjorde de P&#229;skedyr rede til sig selv og Pr&#230;sterne, thi Pr&#230;sterne, Arons S&#248;nner, var sysselsatte med at ofre 81&#230;ndofrene og Fedtstykkerne lige til Nattens Frembrud; derfor gjorde Leviterne Ofre rede b&#229;de for sig selv og Pr&#230;sterne, Arons S&#248;nner.</p> 
<p><A NAME="an_35:15">35:15</A>&nbsp;Sangerne, Asafs S&#248;nner, var p&#229; deres Plads efterDavids, Asafs, Hemans og Kongens Seer Jedutuns Bud, og D&#248;rvogterne ved de forskellige Porte; de m&#229;tte ikke forlade deres Plads, men deres Br&#248;dre Leviterne gjorde P&#229;skedyr rede for dem.</p> 
<p><A NAME="an_35:16">35:16</A>&nbsp;S&#229;ledes ordnedes hele HERRENs Tjeneste den Dag, idet man fejrede P&#229;sken og bragte Br&#230;ndofre p&#229; HERRENs Alter efter Kong Josias's Bud;</p> 
<p><A NAME="an_35:17">35:17</A>&nbsp;og Israeliterne, som var til Stede, fejrede dengang P&#229;sken og de usyrede Br&#248;ds H&#248;jtid i syv Dage.</p> 
<p><A NAME="an_35:18">35:18</A>&nbsp;En P&#229;ske som den var ikke blevet fejret i Israel siden Profeten Samuels Dage, og ingen af Israels Konger havde fejret en P&#229;ske som den, Josias, Pr&#230;sterne og Leviterne og alle de Jud&#230;ere og Israeliter, som var til Stede, og Jerusalems Indbyggere fejrede.</p> 
<p><A NAME="an_35:19">35:19</A>&nbsp;I Josias's attende Regerings&#229;r blev denne P&#229;sk fejret.</p> 
<p><A NAME="an_35:20">35:20</A>&nbsp;Efter alt dette, da Josias havde sat Templet i Stand, drog &#198;gypterkongen Neko op til Kamp ved Karkemisj, der ligger ved Eufrat. Josias drog imod ham;</p> 
<p><A NAME="an_35:21">35:21</A>&nbsp;men han sendte Sendebud til ham og lod sige: "Hvad er der mig og dig imellem, Judas Konge? Det er ikke dig, det nu g&#230;lder, men det Kongehus, jeg ligget i Krig med; og Gud har sagt, at jeg skulde haste. G&#229; ikke imod den Gud, der er med mig, at han ikke skal &#248;del&#230;gge dig!"</p> 
<p><A NAME="an_35:22">35:22</A>&nbsp;Josias vendte dog ikke om, men vovede at indlade sig i Hamp med ham; han tog ikke Hensyn til Nekos Ord, der dog kom fra Guds Mund, men drog ud til Kamp p&#229; Megiddos Slette.</p> 
<p><A NAME="an_35:23">35:23</A>&nbsp;Da ramte Bueskytterne Kong Josias; og Kongen sagde til sine Folk: "F&#248;r mig bort, thi jeg er h&#229;rdt s&#229;ret!"</p> 
<p><A NAME="an_35:24">35:24</A>&nbsp;Hans Folk bragte ham da bort fra Vognen og satte ham p&#229; hans anden Vogn og f&#248;rte ham til Jerusalem, hvor han d&#248;de. De jordede ham i hans F&#230;dres Grave, og hele Juda og Jerusalem s&#248;rgede over Josias.</p> 
<p><A NAME="an_35:25">35:25</A>&nbsp;Jeremias sang en Klagesang over Josias, og alle Sangerne og Sangerinderne talte i deres Klagesange om ham, som de g&#248;r den Dag i Dag; man gjorde dette til en st&#229;ende Skik i Israel, og Sangene st&#229;r optegnet blandt Klagesangene.</p> 
<p><A NAME="an_35:26">35:26</A>&nbsp;Hvad der ellers er at fort&#230;lle om Josias og hans fromme Gerninger, der sfemte med, hvad der er foreskrevet i HERRENs Lov,</p> 
<p><A NAME="an_35:27">35:27</A>&nbsp;hans Historie fra f&#248;rst til sidst st&#229;r jo optegnet i Bogen om Israels og Judas Konger.</p> 
<p><A NAME="an_36:1">36:1</A>&nbsp;Folket fra Landet tog nu Josias's S&#248;n Joahaz og hyldede ham til Konge i Jerusalem i hans Faders Sted.</p> 
<p><A NAME="an_36:2">36:2</A>&nbsp;Joahaz var tre og tyve &#197;r gammel, da han blev Konge, og han herskede tre M&#229;neder i Jerusalem.</p> 
<p><A NAME="an_36:3">36:3</A>&nbsp;Men &#198;gypterkongen afsatte ham fra Regeringen i Jerusalem og lagde en Skat af hundrede Talenter S&#248;lv og ti Talenter Guld p&#229; Landet.</p> 
<p><A NAME="an_36:4">36:4</A>&nbsp;Derp&#229; gjorde &#198;gypterkongen hans Broder Eljakim til Konge over Juda og Jerusalem, og han &#230;ndrede hans Navn til Jojakim; hans Broder Joahaz derimod tog Neko med til &#198;gypten.</p> 
<p><A NAME="an_36:5">36:5</A>&nbsp;Jojakim var fem og tyve &#197;r gammel, da han blev Konge, og han herskede elleve &#197;r i Jerusalem. Han gjorde, hvad der var ondt i HERREN hans Guds &#216;jne.</p> 
<p><A NAME="an_36:6">36:6</A>&nbsp;Kong Nebukadnezer af Babel drog op imod ham og lagde ham i Kobberl&#230;nker for at f&#248;re ham til Babel;</p> 
<p><A NAME="an_36:7">36:7</A>&nbsp;og Nebukadnezar lod en Del af HERRENs Hus's Kar bringe til Babel og opstillede dem i sin Borg i Babel.</p> 
<p><A NAME="an_36:8">36:8</A>&nbsp;Hvad der ellers er at fort&#230;lle om Jojakim og de Vederstyggeligheder, han &#248;vede, hvad der er at sige om ham, st&#229;r optegnet i Bogen om Israels og Judas Konger. Og hans S&#248;n Jojakin blev Konge i hans Sted.</p> 
<p><A NAME="an_36:9">36:9</A>&nbsp;Jojakin var atten &#197;r gammel, da han blev Konge, og han herskede tre M&#229;neder og ti Dage i Jerusalem. Han gjorde, hvad der var ondt i HERRENs &#216;jne.</p> 
<p><A NAME="an_36:10">36:10</A>&nbsp;N&#230;ste &#197;r sendfe Kong Nebukadnezar Folk og lod ham bringe til Babel tillige med HERRENs Hus's kostelige Kar; og han gjorde hans Broder Zedekias til Konge over Juda og Jerusalem.</p> 
<p><A NAME="an_36:11">36:11</A>&nbsp;Zedekias var een og tyve &#197;r gammel, da han blev Konge, og han herskede i elleve &#197;r i Jerusalem.</p> 
<p><A NAME="an_36:12">36:12</A>&nbsp;Han gjorde, hvad der var ondt i HERREN hans Guds &#216;jne. Han ydmygede sig ikke under de Ord, Profeten Jeremias talte fra HERRENs Mund.</p> 
<p><A NAME="an_36:13">36:13</A>&nbsp;Desuden faldt han fra Kong Nebudkanezar, der havde taget ham i Ed ved Gud; og han var halsstarrig og forh&#230;rdede sit Hjerte, s&#229; han ikke omvendte sig til HERREN, Israels Gud.</p> 
<p><A NAME="an_36:14">36:14</A>&nbsp;Ligeledes gjorde alle Judas &#216;verster og Pr&#230;sterne og Folket sig skyldige i megen Trol&#248;shed ved at efterligne alle Hedningefolkenes Vederstyggeligheder, og de besmittede HERRENs Hus, som han havde helliget i Jerusalem.</p> 
<p><A NAME="an_36:15">36:15</A>&nbsp;HERREN, deres F&#230;dres Gud, sendte tidlig og silde manende Ord til dem ved sine Sendebud, fordi han ynkedes oer sit Folk og sin Bolig;</p> 
<p><A NAME="an_36:16">36:16</A>&nbsp;men de spottede Guds Sendebud, lod h&#229;nt om hans Ord og gjorde sig lystige over hans Profeter, indtil HERRENs Vrede mod hans Folk tog til i den Grad, at der ikke mere var L&#230;gedom.</p> 
<p><A NAME="an_36:17">36:17</A>&nbsp;Han f&#248;rte Kald&#230;ernes Konge imod dem, og han dr&#230;bte deres unge Mandskab med Sv&#230;rdet i deres hellige Tempel og ynkedes ikke over Yngling eller Jomfru, gammel eller Olding - alt overgav han i hans H&#229;nd.</p> 
<p><A NAME="an_36:18">36:18</A>&nbsp;Alle Karrene i Guds Hus, store og sm&#229;, HERRENs Hus's Skatte og Kongens og hans &#216;verstes Skatte lod han alt sammen bringe til Babel.</p> 
<p><A NAME="an_36:19">36:19</A>&nbsp;De stak Ild p&#229; Guds Hus, nedrev Jerusalems Mur, opbr&#230;ndte alle dets Borge og &#248;delagde alle kostelige Ting deri.</p> 
<p><A NAME="an_36:20">36:20</A>&nbsp;Dem, Sv&#230;rdet levnede, f&#248;rte han som Fanger til Babel, hvor de blev Tr&#230;lle for ham og hans S&#248;nner, indtil Perserriget fik Magten,</p> 
<p><A NAME="an_36:21">36:21</A>&nbsp;for at HERRENs Ord gennem Jeremias's Mund kunde opfyldes, indtil Landet fik sine Sabbater godtgjort; s&#229; l&#230;nge &#216;del&#230;ggelsen varede, hvilede det, til der var g&#229;et halvfjerdsindstyve &#197;r.</p> 
<p><A NAME="an_36:22">36:22</A>&nbsp;Men i Perserkongen Kyros's f&#248;rste Regerings&#229;r vakte HERREN, for at hans Ord gennem Jeremias's Mund kunde opfyldes, Perserkongen Kyros's &#197;nd, s&#229; han lod f&#248;lgende udr&#229;be i hele sit Rige og desuden kundg&#248;re ved en Skrivelse:</p> 
<p><A NAME="an_36:23">36:23</A>&nbsp;"Perserkongen Kyros g&#248;r vitterligt: Alle Jordens Riger har HERREN, Himmelens Gud, givet mig; og han har p&#229;lagt mig at bygge ham et Hus i Jerusalem i Juda. Hvem iblandt eder, der h&#248;rer til hans Folk, med ham v&#230;re HERREN hans Gud, og han drage derop!"</p> 
<p><HR>
<CENTER>
<A HREF="ezr">Next: Ezra</A></CENTER>
</BODY>
</HTML>
