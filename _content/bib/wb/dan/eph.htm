<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Ephesians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="gal">Previous</A>&nbsp;
<A HREF="phi">Next</A>&nbsp;
</CENTER>
<HR>
</p> <h3 align="center" align="center">Danish Bible: Ephesians</h3> 
<p><A NAME="an_1:1">1:1</A>&nbsp;Paulus, Kristi Jesu Apostel ved Guds Villie, til de hellige, som ere i Efesus og ere troende i Kristus Jesus:</p> 
<p><A NAME="an_1:2">1:2</A>&nbsp;N&#229;de v&#230;re med eder og Fred fra Gud vor Fader og den Herre Jesus Kristus!</p> 
<p><A NAME="an_1:3">1:3</A>&nbsp;Lovet v&#230;re Gud og vor Herres Jesu Kristi Fader, som har velsignet os med al &#229;ndelig Velsignelse i det himmelske i Kristus,</p> 
<p><A NAME="an_1:4">1:4</A>&nbsp;ligesom han har udvalgt os i ham f&#248;r Verdens Grundl&#230;ggelse til at v&#230;re hellige og ulastelige for hans &#197;syn,</p> 
<p><A NAME="an_1:5">1:5</A>&nbsp;idet han i K&#230;rlighed forudbestemte os til S&#248;nneudk&#229;relse hos sig ved Jesus Kristus, efter sin Villies Velbehag,</p> 
<p><A NAME="an_1:6">1:6</A>&nbsp;til Pris for sin N&#229;des Herlighed, som han ben&#229;dede os med i den elskede,</p> 
<p><A NAME="an_1:7">1:7</A>&nbsp;i hvem vi have Forl&#248;sningen ved hans Blod, Syndernes Forladelse, efter hans N&#229;des Rigdom,</p> 
<p><A NAME="an_1:8">1:8</A>&nbsp;som han rigelig tildelte os i al Visdom og Forstand,</p> 
<p><A NAME="an_1:9">1:9</A>&nbsp;idet han kundgjorde os sin Villies Hemmelighed, efter sin velbehagelige Beslutning, som han havde fattet hos sig selv,</p> 
<p><A NAME="an_1:10">1:10</A>&nbsp;for at oprette en Husholdning i Tidernes Fylde, nemlig at sammenfatte sig alt i Kristus, det, som er i Himlene, og det, som er p&#229; Jorden, i ham,</p> 
<p><A NAME="an_1:11">1:11</A>&nbsp;i hvem vi ogs&#229; have f&#229;et Arvelodden, forud bestemte efter hans Fors&#230;t, der virker alt efter sin Villies R&#229;d,</p> 
<p><A NAME="an_1:12">1:12</A>&nbsp;for at vi skulde v&#230;re til Pris for hans Herlighed, vi, som forud havde h&#229;bet p&#229; Kristus,</p> 
<p><A NAME="an_1:13">1:13</A>&nbsp;i hvem ogs&#229; I, da I h&#248;rte Sandhedens Ord, Evangeliet om eders Frelse, i hvem I ogs&#229;, da I bleve troende, bleve beseglede med Forj&#230;ttelsens hellige &#197;nd,</p> 
<p><A NAME="an_1:14">1:14</A>&nbsp;som er Pant p&#229; vor Arv, til Ejendommens Forl&#248;sning, til Pris for hans Herlighed.</p> 
<p><A NAME="an_1:15">1:15</A>&nbsp;derfor har ogs&#229; jeg, efter at have h&#248;rt om eders Tro p&#229; den Herre Jesus og om eders K&#230;rlighed til alle de hellige,</p> 
<p><A NAME="an_1:16">1:16</A>&nbsp;ikke oph&#248;rt at takke for eder, idet jeg ihukommer eder i mine B&#248;nner om,</p> 
<p><A NAME="an_1:17">1:17</A>&nbsp;at vor Herres Jesu Kristi Gud, Herlighedens Fader, m&#229; give eder Visdoms og &#197;benbarelses &#197;nd i Erkendelse af ham,</p> 
<p><A NAME="an_1:18">1:18</A>&nbsp;g&#248;re eders Hjertes &#216;jne oplyste til at kende, hvilket det H&#229;b er, som han kaldte eder til, hvilken hans Arvs Herligheds Rigdom er iblandt de hellige,</p> 
<p><A NAME="an_1:19">1:19</A>&nbsp;og hvilken hans Krafts overv&#230;ttes Storhed er over for os, som tro, alt efter hans Styrkes v&#230;ldige Virkekraft,</p> 
<p><A NAME="an_1:20">1:20</A>&nbsp;som han udviste p&#229; Kristus, da han oprejste ham fra de d&#248;de og satte ham ved sin h&#248;jre H&#229;nd i det himmelske,</p> 
<p><A NAME="an_1:21">1:21</A>&nbsp;langt over al Magt og Myndighed og Kraft og Herredom og hvert Navn, som n&#230;vnes,ikke alene i denne Verden, men ogs&#229; i den kommende,</p> 
<p><A NAME="an_1:22">1:22</A>&nbsp;og lagde alt under hans F&#248;dder, og ham gav han som Hoved over alting til Menigheden,</p> 
<p><A NAME="an_1:23">1:23</A>&nbsp;der er hans Legeme, fyldt af ham, som fylder alt i alle.</p> 
<p><A NAME="an_2:1">2:1</A>&nbsp;Ogs&#229; eder, da I vare d&#248;de ved eders Overtr&#230;delser og Synder,</p> 
<p><A NAME="an_2:2">2:2</A>&nbsp;hvori I fordum vandrede efter denne Verdens Tids&#229;nd, efter hans Vis, som hersker over Luftens Magt, over den &#197;nd, der nu er virksom i Genstridighedens B&#248;rn,</p> 
<p><A NAME="an_2:3">2:3</A>&nbsp;iblandt hvilke ogs&#229; vi fordum alle vandrede i vort K&#248;ds Beg&#230;ringer og gjorde K&#248;dets og Tankernes Villie og vare af Natur Vredes B&#248;rn ligesom ogs&#229; de andre,</p> 
<p><A NAME="an_2:4">2:4</A>&nbsp;men Gud, som er rig p&#229; Barmhjertighed, har for sin store K&#230;rligheds Skyld, hvormed han elskede os,</p> 
<p><A NAME="an_2:5">2:5</A>&nbsp;ogs&#229; da vi vare d&#248;de ved vore Overtr&#230;delser, levendegjort os med Kristus - af N&#229;de ere I frelste!</p> 
<p><A NAME="an_2:6">2:6</A>&nbsp;og medoprejst os og sat os med ham i det himmelske i Kristus Jesus,</p> 
<p><A NAME="an_2:7">2:7</A>&nbsp;for at han i de tilkommende Tider kunde vise sin N&#229;des overv&#230;ttes Rigdom ved Godhed imod os i Kristus Jesus.</p> 
<p><A NAME="an_2:8">2:8</A>&nbsp;Thi af N&#229;den ere I frelste ved Tro, og det ikke af eder selv, Guds er Gaven;</p> 
<p><A NAME="an_2:9">2:9</A>&nbsp;ikke af Gerninger, for at ikke nogen skal rose sig.</p> 
<p><A NAME="an_2:10">2:10</A>&nbsp;Thi vi ere hans V&#230;rk, skabte i Kristus Jesus til gode Gerninger, som Gud forud beredte, for at vi skulde vandre i dem.</p> 
<p><A NAME="an_2:11">2:11</A>&nbsp;Derfor kommer i Hu, at fordum I Hedninger i K&#248;det, I, som bleve kaldte Forhud af den s&#229;kaldte Omsk&#230;relse, der sker i K&#248;det med H&#229;nden,</p> 
<p><A NAME="an_2:12">2:12</A>&nbsp;at I p&#229; den Tid, uden for Kristus, vare udelukkede fra Israels Borgerret og fremmede for Forj&#230;ttelsens Pagter, uden H&#229;b og uden Gud i Verden.</p> 
<p><A NAME="an_2:13">2:13</A>&nbsp;Nu derimod, i Kristus Jesus, ere I, som fordum vare langt borte, komne n&#230;r til ved Kristi Blod.</p> 
<p><A NAME="an_2:14">2:14</A>&nbsp;Thi han er vor Fred, han, som gjorde begge til eet og nedbr&#248;d G&#230;rdets Skillev&#230;g,</p> 
<p><A NAME="an_2:15">2:15</A>&nbsp;Fjendskabet, da han i sit K&#248;d afskaffede Budenes Lov med dens Befalinger, for at han i sig kunde skabe de to til eet nyt Menneske ved at stifte Fred</p> 
<p><A NAME="an_2:16">2:16</A>&nbsp;og for at forlige dem begge i eet Legeme med Gud ved Korset, idet han ved dette dr&#230;bte Fjendskabet.</p> 
<p><A NAME="an_2:17">2:17</A>&nbsp;Og han kom og forkyndte Fred for eder, som vare langt borte, og Fred for dem, som vare n&#230;r.</p> 
<p><A NAME="an_2:18">2:18</A>&nbsp;Thi ved ham have vi begge i een &#197;nd Adgang til Faderen.</p> 
<p><A NAME="an_2:19">2:19</A>&nbsp;S&#229; ere I da ikke mere fremmede og Udl&#230;ndinge, men I ere de helliges Medborgere og Guds Husfolk,</p> 
<p><A NAME="an_2:20">2:20</A>&nbsp;opbyggede p&#229; Apostlenes og Profeternes Grundvold, idet Hovedhj&#248;rnestenen er Kristus Jesus selv,</p> 
<p><A NAME="an_2:21">2:21</A>&nbsp;i hvem enhver Bygning sammenf&#248;jes og vokser til et helligt Tempel i Herren,</p> 
<p><A NAME="an_2:22">2:22</A>&nbsp;i hvem ogs&#229; I blive medopbyggede til en Guds Bolig i &#197;nden.</p> 
<p><A NAME="an_3:1">3:1</A>&nbsp;Det er for denne Sags Skyld, at jeg, Paulus, Kristi Jesu Fange for eder, I Hedninger,</p> 
<p><A NAME="an_3:2">3:2</A>&nbsp;om I da have h&#248;rt om Husholdningen med den Guds N&#229;de, som blev given mig til eder,</p> 
<p><A NAME="an_3:3">3:3</A>&nbsp;at ved &#197;benbarelse blev Hemmeligheden kundgjort mig, s&#229;ledes som jeg foran kortelig har skrevet,</p> 
<p><A NAME="an_3:4">3:4</A>&nbsp;hvoraf I, n&#229;r I l&#230;se det, kunne sk&#248;nne min Indsigt i Kristi Hemmelighed,</p> 
<p><A NAME="an_3:5">3:5</A>&nbsp;som i andre Sl&#230;gter ikke blev kundgjort for Menneskenes B&#248;rn, s&#229;ledes som den nu er bleven &#229;benbaret hans hellige Apostle og Profeter ved &#197;nden:</p> 
<p><A NAME="an_3:6">3:6</A>&nbsp;nemlig at Hedningerne ere Medarvinger og medindlemmede og meddelagtige i Forj&#230;ttelsen i Kristus Jesus ved Evangeliet,</p> 
<p><A NAME="an_3:7">3:7</A>&nbsp;hvis Tjener jeg er bleven if&#248;lge den Guds N&#229;des Gave, som blev given mig ved hans Magts Virkekraft.</p> 
<p><A NAME="an_3:8">3:8</A>&nbsp;Mig, den allerringeste af alle hellige, blev denne N&#229;de given at forkynde Hedningerne Evangeliet om Kristi uransagelige Rigdom</p> 
<p><A NAME="an_3:9">3:9</A>&nbsp;og at oplyse alle om, hvilken Husholdningen med den Hemmelighed er, som fra Evighed har v&#230;ret skjult i Gud, der skabte alle Ting,</p> 
<p><A NAME="an_3:10">3:10</A>&nbsp;for at Guds mangfoldige Visdom skulde nu ved Menigheden blive kundgjort for Magterne og Myndighederne i det himmelske,</p> 
<p><A NAME="an_3:11">3:11</A>&nbsp;efter det evige Fors&#230;t, som han fuldbyrdede ved Kristus Jesus, vor Herre,</p> 
<p><A NAME="an_3:12">3:12</A>&nbsp;i hvem vi have Frimodigheden og Adgang med Tillid ved Troen p&#229; ham.</p> 
<p><A NAME="an_3:13">3:13</A>&nbsp;Derfor beder jeg, at I ikke tabe Modet over mine Tr&#230;ngsler, som jeg lider for eder, hvilket er en &#198;re for eder.</p> 
<p><A NAME="an_3:14">3:14</A>&nbsp;For denne Sags Skyld b&#248;jer jeg mine Kn&#230; for Faderen,</p> 
<p><A NAME="an_3:15">3:15</A>&nbsp;fra hvem enhver Faderlighed i Himle og p&#229; Jord har sit Navn,</p> 
<p><A NAME="an_3:16">3:16</A>&nbsp;at han vil give eder efter sin Herligheds Rigdom m&#230;gtigt at styrkes ved hans &#197;nd i det indvortes Menneske;</p> 
<p><A NAME="an_3:17">3:17</A>&nbsp;at Kristus m&#229; bo ved Troen i eders Hjerter,</p> 
<p><A NAME="an_3:18">3:18</A>&nbsp;for at I, rodf&#230;stede og grundf&#230;stede i K&#230;rlighed, kunne sammen med alle de hellige form&#229; at begribe, hvor stor Bredden og L&#230;ngden og Dybden og H&#248;jden er,</p> 
<p><A NAME="an_3:19">3:19</A>&nbsp;og at kende Kristi K&#230;rlighed, som overg&#229;r al Erkendelse, for at I kunne fyldes indtil hele Guds Fylde.</p> 
<p><A NAME="an_3:20">3:20</A>&nbsp;Men ham, som form&#229;r over alle Ting at g&#248;re langt ud over det, som vi bede eller forst&#229;, efter den Magt, som er virksom i os,</p> 
<p><A NAME="an_3:21">3:21</A>&nbsp;ham v&#230;re &#198;re i Menigheden og i Kristus Jesus igennem alle Sl&#230;gterne i Evighedernes Evighed! Amen.</p> 
<p><A NAME="an_4:1">4:1</A>&nbsp;Jeg formaner eder derfor, jeg, der fangne i Herren, til at vandre v&#230;rdig den Kaldelse, med hvilken I bleve kaldede,</p> 
<p><A NAME="an_4:2">4:2</A>&nbsp;med al Ydmyghed og Sagtmodighed, med Langmodighed, s&#229; I b&#230;re over med hverandre i K&#230;rlighed</p> 
<p><A NAME="an_4:3">4:3</A>&nbsp;og g&#248;re eder Flid for at bevare &#197;ndens Enhed i Fredens B&#229;nd;</p> 
<p><A NAME="an_4:4">4:4</A>&nbsp;eet Legeme og een &#197;nd, ligesom I ogs&#229; bleve kaldede til eet H&#229;b i eders Kaldelse;</p> 
<p><A NAME="an_4:5">4:5</A>&nbsp;een Herre, een Tro, een D&#229;b,</p> 
<p><A NAME="an_4:6">4:6</A>&nbsp;een Gud og alles Fader, som er over alle og igennem alle og i alle!</p> 
<p><A NAME="an_4:7">4:7</A>&nbsp;Men hver enkelt af os blev N&#229;den given efter Kristi Gaves M&#229;l.</p> 
<p><A NAME="an_4:8">4:8</A>&nbsp;Derfor hedder det: "Da han opfor til det h&#248;je, bortf&#248;rte han Fanger og gav Menneskene Gaver."</p> 
<p><A NAME="an_4:9">4:9</A>&nbsp;Men dette: "Han opfor," hvad er det, uden at han ogs&#229; nedfor til Jordens nedre Egne.</p> 
<p><A NAME="an_4:10">4:10</A>&nbsp;Han, som nedfor, han er ogs&#229; den, som opfor h&#248;jt over alle. Himlene, for at han skulde fylde alle Ting.</p> 
<p><A NAME="an_4:11">4:11</A>&nbsp;Og han gav nogle som Apostle, andre som Profeter, andre som Evangelister, andre som Hyrder og L&#230;rere,</p> 
<p><A NAME="an_4:12">4:12</A>&nbsp;til de helliges fuldkomne Beredelse, til en Tjenestegerning, til Kristi Legemes Opbyggelse,</p> 
<p><A NAME="an_4:13">4:13</A>&nbsp;indtil vi alle n&#229; til Enheden i Troen p&#229; og Erkendelsen af Guds S&#248;n, til Mands Modenhed, til Kristi Fyldes M&#229;l af V&#230;kst,</p> 
<p><A NAME="an_4:14">4:14</A>&nbsp;for at vi ikke; mere skulle v&#230;re umyndige, der omtumles og omdrives af enhver L&#230;rdommens Vind, ved Menneskenes T&#230;rningspil, ved Tr&#230;skhed efter Vildfarelsens R&#230;nkespind;</p> 
<p><A NAME="an_4:15">4:15</A>&nbsp;men for at vi, Sandheden tro i K&#230;rlighed, skulle i alle M&#229;der opvokse til ham, som er Hovedet, Kristus,</p> 
<p><A NAME="an_4:16">4:16</A>&nbsp;ud fra hvem hele Legemet, idet det sammenf&#248;jes og sammenknyttes ved ethvert hj&#230;lpende Bindeled i Forhold til hver enkelt Dels tilm&#229;lte Virkekraft, fuldbyrder Legemets V&#230;kst til Opbyggelse af sig selv i K&#230;rlighed.</p> 
<p><A NAME="an_4:17">4:17</A>&nbsp;Dette siger jeg da og vidner i Herren, at I skulle ikke mere vandre, s&#229;ledes som Hedningerne vandre i deres Sinds Tomhed,</p> 
<p><A NAME="an_4:18">4:18</A>&nbsp;form&#248;rkede i deres Tanke, fremmedgjorte for Guds Liv som F&#248;lge af den Vankundighed, som er i dem p&#229; Grund af deres Hjertes Forh&#230;rdelse,</p> 
<p><A NAME="an_4:19">4:19</A>&nbsp;de, som jo f&#248;lesl&#248;se have hengivet sig til Uterligheden, til at &#248;ve al Urenhed i Havesyge.</p> 
<p><A NAME="an_4:20">4:20</A>&nbsp;Men I have ikke s&#229;ledes l&#230;rt Kristus,</p> 
<p><A NAME="an_4:21">4:21</A>&nbsp;om I da have h&#248;rt om ham og ere blevne opl&#230;rte i ham, s&#229;ledes som Sandhed er i Jesus,</p> 
<p><A NAME="an_4:22">4:22</A>&nbsp;at I, hvad eders forrige Vandel ang&#229;r, skulle afl&#230;gge det gamle Menneske, som ford&#230;rves ved bedrageriske Beg&#230;ringer,</p> 
<p><A NAME="an_4:23">4:23</A>&nbsp;men fornyes i eders Sinds &#197;nd</p> 
<p><A NAME="an_4:24">4:24</A>&nbsp;og if&#248;re eder det nye Menneske, som blev skabt efter Gud i Sandhedens Retf&#230;rdighed og Hellighed.</p> 
<p><A NAME="an_4:25">4:25</A>&nbsp;Derfor afl&#230;gger L&#248;gnen og taler Sandhed, hver med sin N&#230;ste, efterdi vi ere hverandres Lemmer.</p> 
<p><A NAME="an_4:26">4:26</A>&nbsp;Blive I vrede, da synder ikke; lad ikke Solen g&#229; ned over eders Forbitrelse;</p> 
<p><A NAME="an_4:27">4:27</A>&nbsp;giver ikke heller Dj&#230;velen Rum!</p> 
<p><A NAME="an_4:28">4:28</A>&nbsp;Den, som stj&#230;ler, stj&#230;le ikke mere, men arbejde hellere og g&#248;re det gode med sine egne H&#230;nder, for at han kan have noget at meddele den, som er i Trang.</p> 
<p><A NAME="an_4:29">4:29</A>&nbsp;Lad ingen r&#229;dden Tale udg&#229; af eders Mund, men s&#229;dan Tale, som er god til forn&#248;den Opbyggelse, for at den kan skaffe dem N&#229;de, som h&#248;re derp&#229;;</p> 
<p><A NAME="an_4:30">4:30</A>&nbsp;og bedr&#248;ver ikke Guds hellige &#197;nd, med hvilken I bleve beseglede til Forl&#248;sningens Dag.</p> 
<p><A NAME="an_4:31">4:31</A>&nbsp;Al Bitterhed og Hidsighed og Vrede og Skrigen og Forh&#229;nelse blive langt fra eder tillige med al Ondskab!</p> 
<p><A NAME="an_4:32">4:32</A>&nbsp;Men vorder velvillige imod hverandre, barmhjertige, tilgivende hverandre, ligesom jo Gud har tilgivet eder i Kristus.</p> 
<p><A NAME="an_5:1">5:1</A>&nbsp;Vorder derfor Guds Efterlignere som elskede B&#248;rn,</p> 
<p><A NAME="an_5:2">5:2</A>&nbsp;og vandrer i K&#230;rlighed, ligesom ogs&#229; Kristus elskede os og gav sig selv hen for os som en Gave og et Slagtoffer, Gud til en velbehagelig Lugt.</p> 
<p><A NAME="an_5:3">5:3</A>&nbsp;Men Utugt og al Urenhed eller Havesyge b&#248;r end ikke n&#230;vnes iblandt eder, som det s&#248;mmer sig for hellige,</p> 
<p><A NAME="an_5:4">5:4</A>&nbsp;ej heller ublu V&#230;sen eller d&#229;rlig Snak eller letf&#230;rdig Sk&#230;mt, hvilket er utilb&#248;rligt, men hellere Taksigelse.</p> 
<p><A NAME="an_5:5">5:5</A>&nbsp;Thi dette vide og erkende I, at ingen utugtig eller uren eller havesyg, hvilket er en Afgudsdyrker, har Arv i Kristi og Guds Rige.</p> 
<p><A NAME="an_5:6">5:6</A>&nbsp;Ingen bedrage eder med tomme Ord; thi for disse Ting kommer Guds Vrede over Genstridighedens B&#248;rn.</p> 
<p><A NAME="an_5:7">5:7</A>&nbsp;Derfor, bliver ikke meddelagtige med dem!</p> 
<p><A NAME="an_5:8">5:8</A>&nbsp;Thi I vare forhen M&#248;rke, men nu ere I Lys i Herren; vandrer som Lysets B&#248;rn;</p> 
<p><A NAME="an_5:9">5:9</A>&nbsp;(Lysets Frugt viser sig jo i al Godhed og Retf&#230;rdighed og Sandhed,)</p> 
<p><A NAME="an_5:10">5:10</A>&nbsp;s&#229; I pr&#248;ve, hvad der er velbehageligt for Herren.</p> 
<p><A NAME="an_5:11">5:11</A>&nbsp;Og haver ikke Samfund med M&#248;rkets ufrugtbare Gerninger. Men revser dem hellere;</p> 
<p><A NAME="an_5:12">5:12</A>&nbsp;thi hvad der l&#248;nligt bedrives af dem, er skammeligt endog at sige;</p> 
<p><A NAME="an_5:13">5:13</A>&nbsp;men alt dette bliver &#229;benbaret, n&#229;r det revses af Lyset. Thi alt det, som bliver &#229;benbaret, er Lys.</p> 
<p><A NAME="an_5:14">5:14</A>&nbsp;Derfor hedder det: "V&#229;gn op, du, som sover, og st&#229; op fra de d&#248;de, og Kristus skal lyse for dig!"</p> 
<p><A NAME="an_5:15">5:15</A>&nbsp;Ser derfor n&#248;je til, hvorledes I vandre, ikke som uvise, men som vise,</p> 
<p><A NAME="an_5:16">5:16</A>&nbsp;s&#229; I k&#248;be den belejlige Tid, efterdi Dagene ere onde.</p> 
<p><A NAME="an_5:17">5:17</A>&nbsp;Derfor bliver ikke uforstandige, men sk&#248;nner, hvad Herrens Villie er.</p> 
<p><A NAME="an_5:18">5:18</A>&nbsp;Og drikker eder ikke drukne i Vin, i hvilket der er Ryggesl&#248;shed, men lader eder fylde med &#197;nden,</p> 
<p><A NAME="an_5:19">5:19</A>&nbsp;s&#229; I tale hverandre til med Salmer og Lovsange og &#229;ndelige Viser og synge og spille i eders Hjerte for Herren</p> 
<p><A NAME="an_5:20">5:20</A>&nbsp;og altid sige Gud og Faderen Tak for alle Ting i vor Herres Jesu Kristi Navn</p> 
<p><A NAME="an_5:21">5:21</A>&nbsp;og underordne eder under hverandre i Kristi Frygt;</p> 
<p><A NAME="an_5:22">5:22</A>&nbsp;Hustruerne skulle underordne sig under deres egne M&#230;nd, som under Herren;</p> 
<p><A NAME="an_5:23">5:23</A>&nbsp;thi en Mand er sin Hustrus Hoved, ligesom ogs&#229; Kristus er Menighedens Hoved. Han er sit Legemes Frelser.</p> 
<p><A NAME="an_5:24">5:24</A>&nbsp;Dog, ligesom Menigheden underordner sig under Kristus, s&#229;ledes skulle ogs&#229; Hustruerne underordne sig under deres M&#230;nd i alle Ting.</p> 
<p><A NAME="an_5:25">5:25</A>&nbsp;I M&#230;nd! elsker eders Hustruer, ligesom ogs&#229; Kristus elskede Menigheden og hengav sig selv for den,</p> 
<p><A NAME="an_5:26">5:26</A>&nbsp;for at han kunde hellige den, idet han rensede den ved Vandbadet med et Ord,</p> 
<p><A NAME="an_5:27">5:27</A>&nbsp;for at han selv kunde fremstille Menigheden for sig som herlig, uden Plet eller Rynke eller noget deslige, men for at den m&#229;tte v&#230;re hellig og ulastelig.</p> 
<p><A NAME="an_5:28">5:28</A>&nbsp;S&#229;ledes ere M&#230;ndene skyldige at elske deres egne Hustruer som deres egne Legemer; den,som elsker sin egen Hustru, elsker sig selv.</p> 
<p><A NAME="an_5:29">5:29</A>&nbsp;Ingen har jo nogen Sinde hadet sit eget K&#248;d, men han n&#230;rer og plejer det, ligesom ogs&#229; Kristus Menigheden.</p> 
<p><A NAME="an_5:30">5:30</A>&nbsp;Thi vi ere Lemmer p&#229; hans Legeme.</p> 
<p><A NAME="an_5:31">5:31</A>&nbsp;Derfor skal et Menneske forlade sin Fader og Moder og holde fast ved sin Hustru, og de to skulle v&#230;re eet K&#248;d.</p> 
<p><A NAME="an_5:32">5:32</A>&nbsp;Denne Hemmelighed er stor - jeg sigter nemlig til Kristus og til Menigheden.</p> 
<p><A NAME="an_5:33">5:33</A>&nbsp;Dog, ogs&#229; I skulle elske hver is&#230;r sin egen Hustru som sig selv; men Hustruen have &#198;refrygt for Manden!</p> 
<p><A NAME="an_6:1">6:1</A>&nbsp;I B&#248;rn! adlyder eders For&#230;ldre i Herren, thi dette er ret.</p> 
<p><A NAME="an_6:2">6:2</A>&nbsp;"&#198;r din Fader og Moder", dette er jo det f&#248;rste Bud med Forj&#230;ttelse,</p> 
<p><A NAME="an_6:3">6:3</A>&nbsp;"for at det m&#229; g&#229; dig vel, og du m&#229; leve l&#230;nge i Landet."</p> 
<p><A NAME="an_6:4">6:4</A>&nbsp;Og I F&#230;dre! opirrer ikke eders B&#248;rn, men opfostrer dem i Herrens Tugt og Formaning!</p> 
<p><A NAME="an_6:5">6:5</A>&nbsp;I Tr&#230;lle! adlyder eders Herrer efter K&#248;det med Frygt og B&#230;ven i eders Hjertes Enfold som Kristus;</p> 
<p><A NAME="an_6:6">6:6</A>&nbsp;ikke med &#216;jentjeneste, som de, der ville t&#230;kkes Mennesker, men som Kristi Tjenere, s&#229; I g&#248;re Guds Villie af Hjertet,</p> 
<p><A NAME="an_6:7">6:7</A>&nbsp;idet I med god Villie g&#248;re Tjeneste som for Herren, og ikke for Mennesker,</p> 
<p><A NAME="an_6:8">6:8</A>&nbsp;idet I vide, at hvad godt enhver g&#248;r, det skal han f&#229; igen af Herren, hvad enten han er Tr&#230;l eller fri.</p> 
<p><A NAME="an_6:9">6:9</A>&nbsp;Og I Herrer! g&#248;rer det samme imod dem, s&#229; I lade Trusel fare, idet I vide, at b&#229;de deres og eders Herre er i Himlene, og der er ikke Persons Anseelse hos ham.</p> 
<p><A NAME="an_6:10">6:10</A>&nbsp;For &#248;vrigt bliver st&#230;rke i Herren og i hans Styrkes V&#230;lde!</p> 
<p><A NAME="an_6:11">6:11</A>&nbsp;If&#248;rer eder Guds fulde Rustning, for at I m&#229; kunne bolde Stand imod Dj&#230;velens snedige Anl&#248;b.</p> 
<p><A NAME="an_6:12">6:12</A>&nbsp;Thi for os st&#229;r Kampen ikke imod Blod og K&#248;d, men imod Magterne, imod Myndighederne, imod Verdensherskerne i dette M&#248;rke, imod Ondskabens &#197;ndemagter i det himmelske.</p> 
<p><A NAME="an_6:13">6:13</A>&nbsp;Derfor tager Guds fulde Rustning p&#229;, for at I m&#229; kunne st&#229; imod p&#229; den onde Dag og best&#229; efter at have fuldbyrdet alt.</p> 
<p><A NAME="an_6:14">6:14</A>&nbsp;S&#229; st&#229;r da omgjordede om eders L&#230;nd med Sandhed og if&#248;rte Retf&#230;rdighedens Panser.</p> 
<p><A NAME="an_6:15">6:15</A>&nbsp;F&#248;dderne ombundne med Kampberedthed fra Fredens Evangelium;</p> 
<p><A NAME="an_6:16">6:16</A>&nbsp;og i alle Forhold l&#248;fter Troens Skjold, med hvilket I ville kunne slukke alle den ondes gloende Pile,</p> 
<p><A NAME="an_6:17">6:17</A>&nbsp;og tager imod Frelsens Hjelm og &#197;ndens Sv&#230;rd, som er Guds Ord,</p> 
<p><A NAME="an_6:18">6:18</A>&nbsp;idet I under al P&#229;kaldelse og B&#248;n bede til enhver Tid i &#197;nden og ere &#229;rv&#229;gne dertil i al Vedholdenhed og B&#248;n for alle de hellige,</p> 
<p><A NAME="an_6:19">6:19</A>&nbsp;ogs&#229; for mig, om at der m&#229; gives mig Ord, n&#229;r jeg oplader min Mund, til med Frimodighed at kundg&#248;re Evangeliets Hemmelighed,</p> 
<p><A NAME="an_6:20">6:20</A>&nbsp;for hvis Skyld jeg er et Sendebud i L&#230;nker, for at jeg m&#229; have Frimodighed deri til at tale, som jeg b&#248;r.</p> 
<p><A NAME="an_6:21">6:21</A>&nbsp;Men for at ogs&#229; I skulle kende mine Forhold, hvorledes det g&#229;r mig, da skal Tykikus, den elskede Broder og tro Tjener i Herren kundg&#248;re eder alt;</p> 
<p><A NAME="an_6:22">6:22</A>&nbsp;ham sender jeg til eder, just for at I skulle l&#230;re at kende, hvorledes det st&#229;r til hos os, og for at han skal opmuntre eders Hjerter.</p> 
<p><A NAME="an_6:23">6:23</A>&nbsp;Fred v&#230;re med Br&#248;drene og K&#230;rlighed med Tro fra Gud Fader og den Herre Jesus Kristus!</p> 
<p><A NAME="an_6:24">6:24</A>&nbsp;N&#229;den v&#230;re med alle dem, som elske vor Herre Jesus Kristus i Uforkr&#230;nkelighed!</p> 
<p><HR>
<CENTER>
<A HREF="phi">Next: Philippians</A></CENTER>
</BODY>
</HTML>
