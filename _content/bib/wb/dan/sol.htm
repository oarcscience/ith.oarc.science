<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Song of Solomon</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ecc.htm">Previous</A>&nbsp;
<A HREF="isa.htm">Next</A>&nbsp;
</CENTER>
<HR>
</p> <h3 align="center" align="center">Danish Bible: Song of Solomon</h3> 
<p><A NAME="an_1:1">1:1</A>&nbsp;Salomos H&#248;jsang</p> 
<p><A NAME="an_1:2">1:2</A>&nbsp;Kys mig, giv mig Kys af din mund thi din K&#230;rlighed er bedre end Vin.</p> 
<p><A NAME="an_1:3">1:3</A>&nbsp;Lifligt dufter dine Salver, dit Navn er en udgydt Salve, derfor har Kvinder dig k&#230;r.</p> 
<p><A NAME="an_1:4">1:4</A>&nbsp;Drag mig efter dig, kom, lad os l&#248;be; Kongen tog mig ind i sine Kamre. Vi vil juble og gl&#230;de os i dig, prise din H&#230;rlighed fremfor Vin. Med Rette har de dig k&#230;r.</p> 
<p><A NAME="an_1:5">1:5</A>&nbsp;Jeg er sort, dog yndig, Jerusalems D&#248;tre, som Kedars Telte, som Salmas Forh&#230;ng.</p> 
<p><A NAME="an_1:6">1:6</A>&nbsp;Se ej p&#229; mig, fordi jeg er sortladen, fordi jeg er br&#230;ndt af Solen. Min Moders S&#248;nner vrededes p&#229; mig, til Ving&#229;rdsvogterske satte de mig - min egen Ving&#229;rd vogted jeg ikke.</p> 
<p><A NAME="an_1:7">1:7</A>&nbsp;Sig mig, du, som min Sj&#230;l har k&#230;r, hvor du vogter din Hjord, hvor du holder Hvil ved Middag. Thi hvi skal jeg g&#229; som en Landstryger ved dine F&#230;llers Hjorde?</p> 
<p><A NAME="an_1:8">1:8</A>&nbsp;S&#229;fremt du ikke ved det, du fagreste blandt Kvinder, f&#248;lg da kun Hjordens Spor og vogt dine Geder ved Hyrdernes Boliger.</p> 
<p><A NAME="an_1:9">1:9</A>&nbsp;Ved Faraos Forspand ligner jeg dig, min Veninde.</p> 
<p><A NAME="an_1:10">1:10</A>&nbsp;Dine Kinder er yndige med Snorene din Hals med K&#230;derne.</p> 
<p><A NAME="an_1:11">1:11</A>&nbsp;Vi vil g&#248;re dig Snore af Guld med St&#230;nk af S&#248;lv.</p> 
<p><A NAME="an_1:12">1:12</A>&nbsp;Min Nardus spreder sin Duft, mens Kongen er til Bords;</p> 
<p><A NAME="an_1:13">1:13</A>&nbsp;min Ven er mig en Myrrapose, der ligger ved mit Bryst,</p> 
<p><A NAME="an_1:14">1:14</A>&nbsp;min Ven er mig en Koferklase fra En-Gedis Ving&#229;rde.</p> 
<p><A NAME="an_1:15">1:15</A>&nbsp;Hvor du er fager, min Veninde, hvor du er fager, dine &#216;jne er Duer!</p> 
<p><A NAME="an_1:16">1:16</A>&nbsp;Hvor du er fager, min Ven, ja dejlig er du, vort Leje er gr&#248;nt,</p> 
<p><A NAME="an_1:17">1:17</A>&nbsp;vor Boligs Bj&#230;lker er Cedre, Panelet Cypresser!</p> 
<p><A NAME="an_2:1">2:1</A>&nbsp;Jeg er Sarons Rose, Dalenes Lilje</p> 
<p><A NAME="an_2:2">2:2</A>&nbsp;Som en Lilje midt iblandt Torne er min Veninde blandt Piger.</p> 
<p><A NAME="an_2:3">2:3</A>&nbsp;Som et &#198;bletr&#230; blandt Skovens Tr&#230;er er min Ven blandt unge M&#230;nd. I hans Skygge har jeg Lyst til at sidde, hans Frugt er s&#248;d for min Gane.</p> 
<p><A NAME="an_2:4">2:4</A>&nbsp;Til en Vinhal bragte han mig, hvor M&#230;rket over mig er K&#230;rlighed.</p> 
<p><A NAME="an_2:5">2:5</A>&nbsp;Styrk mig med Rosinkager, kv&#230;g mig med &#198;bler, thi jeg er syg af K&#230;rlighed.</p> 
<p><A NAME="an_2:6">2:6</A>&nbsp;Hans venstre er under mit Hoved, hans h&#248;jre tager mig i Favn.</p> 
<p><A NAME="an_2:7">2:7</A>&nbsp;Jeg besv&#230;rger eder, Jerusalems D&#248;tre, ved Gazeller og Markens Hjorte: G&#248;r ikke K&#230;rligheden Uro, v&#230;k den ikke, f&#248;r den &#248;nsker det selv!</p> 
<p><A NAME="an_2:8">2:8</A>&nbsp;H&#248;r! Der er min Ven! Ja se, der kommer han i L&#248;b over Bjergene, i Spring over H&#248;jene.</p> 
<p><A NAME="an_2:9">2:9</A>&nbsp;Min Ven er som en Gazel, han er som den unge Hjort. Se, nu st&#229;r han alt bag vor Mur. Han ser gennem Vinduet, kigger gennem Gitteret.</p> 
<p><A NAME="an_2:10">2:10</A>&nbsp;Min Ven stemmer i og siger s&#229; til mig: St&#229; op, min Veninde, du fagre, kom!</p> 
<p><A NAME="an_2:11">2:11</A>&nbsp;Thi nu er Vinteren omme, Regntiden svandt, for hen,</p> 
<p><A NAME="an_2:12">2:12</A>&nbsp;Blomster ses i Landet, Sangens Tid er kommet, Turtelduens Kurren h&#248;res i vort Land;</p> 
<p><A NAME="an_2:13">2:13</A>&nbsp;Figentr&#230;ets Sm&#229;frugter svulmer, Vinstokken blomstrer, udspreder Duft. St&#229; op, min Veninde, du fagre, kom,</p> 
<p><A NAME="an_2:14">2:14</A>&nbsp;min Due i Fjeldets Kl&#248;fter, i Bjergv&#230;ggens Skjul! Lad mig skue din Skikkelse, h&#248;re din R&#248;st, thi s&#248;d er din R&#248;st og din Skikkelse yndig.</p> 
<p><A NAME="an_2:15">2:15</A>&nbsp;Fang os de R&#230;ve, de R&#230;ve sm&#229;,som h&#230;rger Vinen, vor blomstrende Vin!</p> 
<p><A NAME="an_2:16">2:16</A>&nbsp;Min Ven er min, og jeg er hans,som vogter blandt Liljer;</p> 
<p><A NAME="an_2:17">2:17</A>&nbsp;til Dagen svales og Skyggerne l&#230;nges, kom hid, min Ven, og v&#230;r som Gazellen, som den unge Hjort p&#229; duftende Bjerge!</p> 
<p><A NAME="an_3:1">3:1</A>&nbsp;P&#229; mit Leje om Natten s&#248;gte Ham, som min Sj&#230;l har k&#230;r, jeg s&#248;gte, men fandt ham ikke.</p> 
<p><A NAME="an_3:2">3:2</A>&nbsp;"S&#229; st&#229;r jeg op og g&#229;r om i Byen, om P&#229; dens Gader og Torve og s&#248;ger ham, som min Sj&#230;l har k&#230;r. "Jeg s&#248;gte, men fandt ham ikke.</p> 
<p><A NAME="an_3:3">3:3</A>&nbsp;V&#230;gterne, som f&#230;rdes i Byen, traf mig: "S&#229; I mon ham, som min Sj&#230;l har k&#230;r?"</p> 
<p><A NAME="an_3:4">3:4</A>&nbsp;Knap var jeg kommet forbi dem, s&#229; fandt jeg ham, som min Sj&#230;l har k&#230;r; jeg greb ham og slap ham ikke, f&#248;r jeg fik ham ind i min Moders Hus, i hendes Kammer, som f&#248;dte mig.</p> 
<p><A NAME="an_3:5">3:5</A>&nbsp;Jeg besv&#230;rger eder, Jerusalems D&#248;tre, ved Gazeller og Markens Hjorte: G&#248;r ikke K&#230;rligheden Uro, v&#230;k den ikke, f&#248;r den &#248;nsker det selv!</p> 
<p><A NAME="an_3:6">3:6</A>&nbsp;Hvad er det, som kommer fra &#216;rkenen i St&#248;tter af R&#248;g, omduftet af Myrra og R&#248;gelse, alskens Vellugt?</p> 
<p><A NAME="an_3:7">3:7</A>&nbsp;Se, det er Salomos B&#230;restol, omgivet af tresindstyve Helte, Israels Helte,</p> 
<p><A NAME="an_3:8">3:8</A>&nbsp;alle med Sv&#230;rd i H&#229;nd, opl&#230;rte til Krig, hver med sit Sv&#230;rd ved L&#230;nd mod Nattens R&#230;dsler.</p> 
<p><A NAME="an_3:9">3:9</A>&nbsp;Kong Salomo laved sig en B&#230;rekarm af Tr&#230; fra Libanon,</p> 
<p><A NAME="an_3:10">3:10</A>&nbsp;gjorde dens St&#248;tter af S&#248;lv, dens Arme af Guld; i Midten er Ibenholt indlagt, S&#230;det er Purpur.</p> 
<p><A NAME="an_3:11">3:11</A>&nbsp;Jerusalems D&#248;tre, g&#229; ud og se p&#229; Kong Salomo, p&#229; Kronen, hans Moder kroned ham med p&#229; hans Brudef&#230;rds Dag, hans Hjertens Gl&#230;des Dag!</p> 
<p><A NAME="an_4:1">4:1</A>&nbsp;Hvor du er fager, min veninde, hvor er du fager! Dine &#216;jne er Duer bag sl&#248;ret, dit H&#229;r som en Gedeflok b&#248;lgende ned fra Gilead,</p> 
<p><A NAME="an_4:2">4:2</A>&nbsp;dine T&#230;nder som en nyklippet F&#229;reflok, der kommer fra Bad, som alle har Tvillinger, intet er uden Lam;</p> 
<p><A NAME="an_4:3">4:3</A>&nbsp;som en Purpursnor er dine L&#230;ber, yndig din Mund, din Tinding som et bristet Granat&#230;ble bag ved dit Sl&#248;r;</p> 
<p><A NAME="an_4:4">4:4</A>&nbsp;din Hals er som Davids T&#229;rn, der er bygget til Udkig, tusinde Skjolde h&#230;nger derp&#229;, kun Helteskjolde;</p> 
<p><A NAME="an_4:5">4:5</A>&nbsp;dit Bryst som to Hjortekalve, Gazelle tvillinger, der gr&#230;sser blandt Liljer.</p> 
<p><A NAME="an_4:6">4:6</A>&nbsp;Til Dagen svales og Skyggerne l&#230;nges, vil jeg vandre til Myrrabjerget og Vellugtsh&#248;jen.</p> 
<p><A NAME="an_4:7">4:7</A>&nbsp;Du er fuldendt fager, min Veninde og uden Lyde.</p> 
<p><A NAME="an_4:8">4:8</A>&nbsp;Kom med mig fra Libanon, Brud, kom med mig fra Libanon, stig ned fra Amanas Tinde, fra Senirs og Hermons Tinde, fra L&#248;vers Huler, fra Panteres Bjerge!</p> 
<p><A NAME="an_4:9">4:9</A>&nbsp;Du har fanget mig, min S&#248;ster, min Brud, du har fanget mig med et af dine Blikke, med en af din Halses K&#230;der.</p> 
<p><A NAME="an_4:10">4:10</A>&nbsp;Hvor herlig er din K&#230;rlighed, min S&#248;ster, min Brud, hvor din K&#230;rlighed er god fremfor Vin, dine Salvers Duft fremfor alskens Vellugt!</p> 
<p><A NAME="an_4:11">4:11</A>&nbsp;Dine L&#230;ber drypper af S&#248;dme, min Brud, under din Tunge er Honning og M&#230;lk; dine Kl&#230;ders Duft er som Libanons Duft.</p> 
<p><A NAME="an_4:12">4:12</A>&nbsp;Min S&#248;ster, min Brud er en lukket Have, en lukket Kilde, et V&#230;ld under Segl.</p> 
<p><A NAME="an_4:13">4:13</A>&nbsp;Dine Skud er en Lund af Granattr&#230;er med kostelige Frugter, Kofer,</p> 
<p><A NAME="an_4:14">4:14</A>&nbsp;Nardus og Kalmus og Kanel og alle Slags Vellugtstr&#230;er, Myrra og Safran og Aloe og alskens ypperlig Balsam.</p> 
<p><A NAME="an_4:15">4:15</A>&nbsp;Min Haves V&#230;ld er en Br&#248;nd med rindende Vand og Str&#248;mme fra Libanon.</p> 
<p><A NAME="an_4:16">4:16</A>&nbsp;Nordenvind, v&#229;gn, S&#248;ndenvind kom, bl&#230;s gennem min Have, s&#229; dens Vellugt spredes! Min Ven komme ind i sin Have og nyde dens uds&#248;gte Frugt!</p> 
<p><A NAME="an_5:1">5:1</A>&nbsp;Jeg kommer i min Have, min S&#248;ster, min Brud, jeg plukker min Myrra og Balsam, jeg spiser min Honning og Saft, jeg drikker min Vin og M&#230;lk. Venner, spis og drik og berus jer i K&#230;rlighed!</p> 
<p><A NAME="an_5:2">5:2</A>&nbsp;Jeg sov, men mit hjerte v&#229;ged; tys, da banked min ven: "Luk op for mig, o S&#248;ster, min Veninde, min Due, min rene, thi mit Hoved er fuldt af Dug, mine Lokker af Nattens Dr&#229;ber."</p> 
<p><A NAME="an_5:3">5:3</A>&nbsp;Jeg har taget min Kjortel af, skal jeg atter tage den p&#229;? Jeg har tv&#230;ttet mine F&#248;dder, skal jeg atter snavse dem til?</p> 
<p><A NAME="an_5:4">5:4</A>&nbsp;Gennem Gluggen rakte min Ven sin H&#229;nd, det brusede st&#230;rkt i mit Indre.</p> 
<p><A NAME="an_5:5">5:5</A>&nbsp;Jeg stod op og &#229;bned for min Ven; mine H&#230;nder drypped af Myrra, mine Fingre af flydende Myrra, da de r&#248;rte ved L&#229;sens H&#229;ndtag.</p> 
<p><A NAME="an_5:6">5:6</A>&nbsp;S&#229; lukked jeg op for min Ven, men min Ven var g&#229;et sin Vej. Jeg var ude af mig selv ved hans Ord. Jeg s&#248;gte, men fandt ham ikke, kaldte, han svared mig ikke.</p> 
<p><A NAME="an_5:7">5:7</A>&nbsp;V&#230;gterne, som f&#230;rdes i Byen, traf mig, de slog og s&#229;red mig; Murens V&#230;gtere rev Kappen af mig.</p> 
<p><A NAME="an_5:8">5:8</A>&nbsp;Jeg besv&#230;rger eder, Jerusalems D&#248;tre: S&#229;fremt I finder min Ven, hvad skal I da sige til ham? At jeg er syg af K&#230;rlighed!</p> 
<p><A NAME="an_5:9">5:9</A>&nbsp;"Hvad Fortrin har da, din Ven, du fagreste, blandt Kvinder? Hvad Fortrin har da din Ven, at du besv&#230;rger os s&#229;?"</p> 
<p><A NAME="an_5:10">5:10</A>&nbsp;Min Ven er hvid og r&#248;d, herlig blandt Titusinder,</p> 
<p><A NAME="an_5:11">5:11</A>&nbsp;hans Hoved er det fineste Guld, hans Lokker er Ranker, sorte som Ravne,</p> 
<p><A NAME="an_5:12">5:12</A>&nbsp;hans &#216;jne som Duer ved rindende B&#230;kke, badet i M&#230;lk og siddende ved Str&#248;mme,</p> 
<p><A NAME="an_5:13">5:13</A>&nbsp;hans Kinder som Balsambede; Skabe med Vellugt, hans L&#230;ber er Liljer, de drypper, af flydende Myrra,</p> 
<p><A NAME="an_5:14">5:14</A>&nbsp;hans H&#230;nder er St&#230;nger af Guld, fyldt med Rubiner, hans Liv en Elfenbensplade, besat med Safirer,</p> 
<p><A NAME="an_5:15">5:15</A>&nbsp;hans Ben er S&#248;jler af Marmor P&#229; Sokler af Guld, hans Skikkelse som Libanon, herlig som Cedre,</p> 
<p><A NAME="an_5:16">5:16</A>&nbsp;hans Gane er S&#248;dme, han er idel Ynde. S&#229;dan er min elskede, s&#229;dan min Ven, Jerusalems D&#248;tre.</p> 
<p><A NAME="an_6:1">6:1</A>&nbsp;Hvor er din Ven g&#229;et hen, du fagreste blandt Kvinder? Hvor har din ven vendt sig hen? Vi vil s&#248;ge ham med dig.</p> 
<p><A NAME="an_6:2">6:2</A>&nbsp;Min Ven gik ned i sin Have, ti lBalsambedene, for at vogte sin Hjord i Haverne og sanke Liljer.</p> 
<p><A NAME="an_6:3">6:3</A>&nbsp;Jeg er min Vens, og min Ven er min, han, som vogter blandt Liljer.</p> 
<p><A NAME="an_6:4">6:4</A>&nbsp;Du er fager, min Veninde, som Tirza, yndig som Jerusalem, frygtelig som H&#230;re under Banner.</p> 
<p><A NAME="an_6:5">6:5</A>&nbsp;Vend dine &#216;jne fra mig, de forvirrer mig s&#229;! Dit H&#229;r er som en Gedeflok, b&#248;lgende ned fra Gilead.</p> 
<p><A NAME="an_6:6">6:6</A>&nbsp;dine T&#230;nder som en F&#229;reflok, der kommer fra Bad, som alle har Tvillinger, intet er uden Lam;</p> 
<p><A NAME="an_6:7">6:7</A>&nbsp;din Tinding er et bristet Granat&#230;ble bag ved dit Sl&#248;r.</p> 
<p><A NAME="an_6:8">6:8</A>&nbsp;Dronningernes Tal er tresindstyve, Medhustruernes firsindstyve, p&#229; Terner er der ej Tal.</p> 
<p><A NAME="an_6:9">6:9</A>&nbsp;Men een er hun, min Due, min rene, hun, sin Moders eneste, hun, sin Moders K&#230;lebarn. Blev hun set af Piger, fik hun Pris, af Dronninger og Medhustruer Hyldest.</p> 
<p><A NAME="an_6:10">6:10</A>&nbsp;Hvo er hun, der titter frem som Morgenr&#248;den, fager som M&#229;nen, sk&#230;r som Solen, frygtelig som H&#230;re under Banner?</p> 
<p><A NAME="an_6:11">6:11</A>&nbsp;Jeg gik ned i N&#248;ddehaven for at se, hvor det gr&#248;nnes i Dale for at se, om Vintr&#230;et sk&#248;d, om Granattr&#230;et nu stod i Blomst.</p> 
<p><A NAME="an_6:12">6:12</A>&nbsp;F&#248;r jeg vidste af det, satte min Sj&#230;l mig p&#229; mit &#230;dle Folks Vogne.</p> 
<p><A NAME="an_6:13">6:13</A>&nbsp;Vend dig, vend dig, Sulamit, vend dig, vend dig, s&#229; vi kan se dig!"Hvad vil I se p&#229; Sulamit, mens Sv&#230;rddansen tr&#230;des?"</p> 
<p><A NAME="an_7:1">7:1</A>&nbsp;Hvor sk&#248;nne er dine Trin i Skoene, du &#230;delb&#229;rne! Dine Hofters Runding er som Halsb&#229;nd, Kunstnerh&#229;nds V&#230;rk,</p> 
<p><A NAME="an_7:2">7:2</A>&nbsp;dit Sk&#248;d som det runde B&#230;ger, ej savne det Vin, dit Liv som en Hvededynge, hegnet af Liljer;</p> 
<p><A NAME="an_7:3">7:3</A>&nbsp;dit Bryst som to Hjortekalve, Gazelletvillinger,</p> 
<p><A NAME="an_7:4">7:4</A>&nbsp;din Hals som Elfenbenst&#229;rnet, dine &#216;jne som Hesjbons damme ved Bat-Rabbims Port, din N&#230;se som Libanons T&#229;rn, der ser mod Damaskus,</p> 
<p><A NAME="an_7:5">7:5</A>&nbsp;Hovedet p&#229; dig som Karmel, dit Hoveds Lokker som Purpur; en Konge er fanget i Garnet.</p> 
<p><A NAME="an_7:6">7:6</A>&nbsp;Hvor er du fager og yndig, du elskede, yndefulde!</p> 
<p><A NAME="an_7:7">7:7</A>&nbsp;Som Palmen, s&#229; er din V&#230;kst, dit Bryst som Klaser.</p> 
<p><A NAME="an_7:8">7:8</A>&nbsp;Jeg t&#230;nker: Jeg vil op i Palmen, gribe fat i dens Stilke; dit Bryst skal v&#230;re som Vinstokkens Klaser, din N&#230;ses &#197;nde som &#198;bleduft,</p> 
<p><A NAME="an_7:9">7:9</A>&nbsp;din Gane som &#230;del Vin, der liflig flyder ind i min Mund, glider over mine L&#230;ber og T&#230;nder.</p> 
<p><A NAME="an_7:10">7:10</A>&nbsp;Jeg er min Vens, og til mig st&#229;r hans Attr&#229;.</p> 
<p><A NAME="an_7:11">7:11</A>&nbsp;Kom min Ven, vi vil ud p&#229; Landet, blive i Landsbyer Natten over;</p> 
<p><A NAME="an_7:12">7:12</A>&nbsp;Ving&#229;rde s&#248;ger vi &#229;rle, vi ser, om Vinstokken skyder, om Knopperne &#229;bnes, Granattr&#230;et blomstrer. Der giver jeg dig min K&#230;rlighed.</p> 
<p><A NAME="an_7:13">7:13</A>&nbsp;K&#230;rligheds&#230;blerne dufter, for vor D&#248;r er al Slags Frugt, ny og gammel tillige; til dig, min Ven, har jeg gemt dem.</p> 
<p><A NAME="an_8:1">8:1</A>&nbsp;Oh, var du min broder, som died min moders bryst! Jeg kyssed dig derude, n&#229;r vi m&#248;dtes, og blev ikke agtet ringe,</p> 
<p><A NAME="an_8:2">8:2</A>&nbsp;tog dig ind i min Moders hus, i min moders kamre, gav dig krydret vin at drikke, Granat&#230;blers Most.</p> 
<p><A NAME="an_8:3">8:3</A>&nbsp;Hans venstre under mit hoved, hans h&#248;jre tager mig i favn.</p> 
<p><A NAME="an_8:4">8:4</A>&nbsp;Jeg besv&#230;rger eder, Jerusalems D&#248;tre: G&#248;r ikke K&#230;rligheden Uro, v&#230;k den ikke f&#248;r den &#248;nsker det selv!</p> 
<p><A NAME="an_8:5">8:5</A>&nbsp;Hvem er hun, der kommer fra &#216;rkenen, st&#248;ttet til sin ven? "Under &#198;bletr&#230;et v&#230;kked jeg dig; der nedkom din moder med dig, der nedkom hun, som dig f&#248;dte."</p> 
<p><A NAME="an_8:6">8:6</A>&nbsp;L&#230;g mig som en seglring om dit hjerte, som et Armb&#229;nd om din Arm! Thi K&#230;rlighed er st&#230;rk som d&#248;den, Nidk&#230;rhed h&#229;rd som D&#248;dsriget; i dens gl&#248;der er Br&#230;ndende Gl&#248;d, dens lue er HERRENS Lue.</p> 
<p><A NAME="an_8:7">8:7</A>&nbsp;Mange Vande kan ikke slukke den, Str&#248;mme skylle den bort. Gav nogen alt Gods i sit Hus for K&#230;rlighed, Hvem vilde agte ham ringe?</p> 
<p><A NAME="an_8:8">8:8</A>&nbsp;Vi har en lille S&#248;ster, som endnu ej har bryster; hvad g&#248;r vi med med vor S&#248;ster, den dag hun f&#229;r en Bejler?</p> 
<p><A NAME="an_8:9">8:9</A>&nbsp;Er hun en Mur, s&#229; bygger vi en krone af s&#248;lv derp&#229;, men er hun en D&#248;r, s&#229; sp&#230;rrer vi den med Cederplanke.</p> 
<p><A NAME="an_8:10">8:10</A>&nbsp;Jeg er en Mur, Mine Bryster T&#229;rne. Da blev jeg i hans &#216;jne som en, der finder Fred.</p> 
<p><A NAME="an_8:11">8:11</A>&nbsp;Salomo havde en Ving&#229;rd i Ba'al-Hamon, til vogtere gav han den Ving&#229;rd; hver kunne tjene tusind sekel S&#248;lv p&#229; dens Frugt.</p> 
<p><A NAME="an_8:12">8:12</A>&nbsp;Jeg har for mig selv min Ving&#229;rd; de tusinde, Salomo, er dine, to hundrede deres, som vogter dens Frugt.</p> 
<p><A NAME="an_8:13">8:13</A>&nbsp;Du, som bor i Haverne, Vennerne lytter, lad mig h&#248;re din r&#248;st!</p> 
<p><A NAME="an_8:14">8:14</A>&nbsp;Fly, min Ven, og v&#230;r som en Gazel, som den unge Hjort p&#229; Balsambjerge!</p> 
<p><HR>
<CENTER>
<A HREF="isa.htm">Next: Isaiah</A></CENTER>
</BODY>
</HTML>
