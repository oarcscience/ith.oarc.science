<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: 1 Kings</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="sa2">Previous</A>&nbsp;
<A HREF="kg2">Next</A>&nbsp;
</CENTER>
<HR>
</p> <h3 align="center" align="center">Danish Bible: 1 Kings</h3> 
<p><A NAME="an_1:1">1:1</A>&nbsp;Da Kong David var gammel og til &#229;rs, kunne han ikke blive varm, sk&#248;nt man d&#230;kkede ham til med T&#230;pper.</p> 
<p><A NAME="an_1:2">1:2</A>&nbsp;Da sagde hans Folk til ham: "Det er bedst, man s&#248;ger efter en ung Jomfru til min Herre Kongen, for at hun kan v&#230;re om Kongen og pleje ham; n&#229;r hun ligger i din Favn, bliver min Herre Kongen varm!"</p> 
<p><A NAME="an_1:3">1:3</A>&nbsp;S&#229; s&#248;gte de efter en smuk ung Pige i hele Israels Land og fandt Abisjag fra Sjunem og bragte hende til Kongen.</p> 
<p><A NAME="an_1:4">1:4</A>&nbsp;Hun var en s&#229;re smuk Pige: og hun plejede kongen og gik ham til H&#229;nde; men Kongen havde ikke Omgang med hende.</p> 
<p><A NAME="an_1:5">1:5</A>&nbsp;Adonija, Haggits S&#248;n, dristede sig til at sige: "Jeg vil v&#230;re Konge!" Og han skaffede sig Vogne og Heste og halvtredsindstyve M&#230;nd til at l&#248;be foran sig.</p> 
<p><A NAME="an_1:6">1:6</A>&nbsp;Hans Fader havde ingen Sinde irettesat ham og sagt: "Hvorfor b&#230;rer du dig s&#229;ledes ad?" Han havde et s&#229;re smukt Ydre og var den &#230;ldste efter Absalom.</p> 
<p><A NAME="an_1:7">1:7</A>&nbsp;Han underhandlede med Joab, Zerujas S&#248;n, og Pr&#230;sten Ebjatar; de tog Adonijas Parti og st&#248;ttede ham,</p> 
<p><A NAME="an_1:8">1:8</A>&nbsp;mens Pr&#230;sten Zadok, Jojadas S&#248;n Benaja, Profeten Natan, Sjim i og Re'i og Davids K&#230;rnetropper ikke sluttede sig til Adonija.</p> 
<p><A NAME="an_1:9">1:9</A>&nbsp;Adonija lod nu slagte Sm&#229; kv&#230;g, Hornkv&#230;g og Fedekv&#230;g ved Slangestenen, der st&#229;r ved Rogelkilden, og indb&#248;d alle sine Br&#248;dre, Konges&#248;nnerne, og alle de jud&#230;iske M&#230;nd, der stod i Kongens Tjeneste;</p> 
<p><A NAME="an_1:10">1:10</A>&nbsp;men Profeten Natan, Benaja, K&#230;rnetropperne og sin Broder Salomo indb&#248;d han ikke.</p> 
<p><A NAME="an_1:11">1:11</A>&nbsp;Da sagde Natan til Batseba, Salomos Moder: "Du har vel h&#248;rt, at Adonija, Haggits S&#248;n, har opkastet sig til Konge uden vor Herre Davids Vidende?</p> 
<p><A NAME="an_1:12">1:12</A>&nbsp;Lad mig nu give dig et R&#229;d, for at du kan redde dit eget og din s&#248;n Salomos Liv:</p> 
<p><A NAME="an_1:13">1:13</A>&nbsp;Du skal g&#229; ind til Kong David og sige til ham: Herre konge, du har jo tilsvoret din Tr&#230;lkvinde: Din S&#248;n Salomo skal v&#230;re Konge efter mig og sidde p&#229; min Trone! Hvorfor har da Adonija opkastet sig til Konge?</p> 
<p><A NAME="an_1:14">1:14</A>&nbsp;Og medens du endnu st&#229;r og taler med Kongen, kommer jeg til og bekr&#230;fter dine Ord!"</p> 
<p><A NAME="an_1:15">1:15</A>&nbsp;Da gik Batseba ind til kongen i hans V&#230;relse - Kongen var meget gammel, og Abisjag fra Sjunem gik ham til H&#229;nde -</p> 
<p><A NAME="an_1:16">1:16</A>&nbsp;og Batseba b&#248;jede sig og kastede sig til Jorden for Kongen. Da sagde Kongen: "Hvad &#248;nsker du?"</p> 
<p><A NAME="an_1:17">1:17</A>&nbsp;Hun svarede: "Herre, du har jo tilsvoret din Tr&#230;lkvinde ved HERREN din Gud: Din S&#248;n Salomo skal v&#230;re konge efter mig og sidde p&#229; min Trone!</p> 
<p><A NAME="an_1:18">1:18</A>&nbsp;Men se, nu har Adonija opkastet sig til Konge uden dit Vidende, Herre Konge!</p> 
<p><A NAME="an_1:19">1:19</A>&nbsp;Han har ladet slagte Hornkv&#230;g, Fedekv&#230;g og Sm&#229;kv&#230;g i M&#230;ngde og indbudt alle Konges&#248;nnerne, Pr&#230;sten Ebjatar og H&#230;rf&#248;reren Joab, men din Tr&#230;l Salomo har han ikke indbudt.</p> 
<p><A NAME="an_1:20">1:20</A>&nbsp;P&#229; dig, Herre Konge, er hele Israels &#216;jne rettet, for at du skal give dem til Kende, hvem der skal v&#230;re din Efterf&#248;lger og sidde p&#229; min Herre Kongens Trone.</p> 
<p><A NAME="an_1:21">1:21</A>&nbsp;Ellers g&#230;lder det mit og min S&#248;n Salomos Liv, n&#229;r min Herre Kongen har lagt sig til Hvile hos sine F&#230;dre!"</p> 
<p><A NAME="an_1:22">1:22</A>&nbsp;Medens hun endnu talte med Kongen, kom Profeten Natan,</p> 
<p><A NAME="an_1:23">1:23</A>&nbsp;og det blev meldt Kongen: "Profeten Natan er her!" S&#229; tr&#229;dte han frem for Kongen og kastede sig p&#229; sit Ansigt til Jorden for ham.</p> 
<p><A NAME="an_1:24">1:24</A>&nbsp;Derp&#229; sagde Natan: "Herre konge, du har vel sagt, at Adonija skal v&#230;re Konge efter dig og sidde p&#229; din Trone?</p> 
<p><A NAME="an_1:25">1:25</A>&nbsp;Thi han er i Dag draget ned og har ladet slagte Hornkv&#230;g, Fedekv&#230;g og Sm&#229;kv&#230;g i M&#230;ngde og indbudt alle Konges&#248;nnerne, H&#230;rf&#248;rerne og Pr&#230;sten Ebjatar, og nu spiser og drikker de sammen med ham og r&#229;ber: Leve Kong Adonija!</p> 
<p><A NAME="an_1:26">1:26</A>&nbsp;Men han har hverken indbudt mig, din Tr&#230;l, eller Pr&#230;sten Zadok eller Benaja, Jojadas S&#248;n, eller din Tr&#230;l Salomo!</p> 
<p><A NAME="an_1:27">1:27</A>&nbsp;Er det virkelig sket efter min Herre Kongens Befaling, uden at du har ladet dine Tr&#230;lle vide, hvem der skal sidde p&#229; min Herre Kongens Trone efter dig?"</p> 
<p><A NAME="an_1:28">1:28</A>&nbsp;Da svarede Kong David: "Kald mig Batseba hid!" Og hun tr&#229;dte frem for Kongen og stillede sig foran ham.</p> 
<p><A NAME="an_1:29">1:29</A>&nbsp;Da svor Kongen og sagde: "S&#229; sandt HERREN, der udl&#248;ste mig af al min N&#248;d, lever:</p> 
<p><A NAME="an_1:30">1:30</A>&nbsp;Som jeg tilsvor dig ved HERREN, Israels Gud, at din S&#248;n Salomo skulde v&#230;re Konge efter mig og sidde p&#229; min Trone i mit Sted, s&#229;ledes vil jeg handle i Dag!"</p> 
<p><A NAME="an_1:31">1:31</A>&nbsp;Da b&#248;jede Batseba sig med sit Ansigt til Jorden og faldt ned for Kongen og sagde: "M&#229;tte min Herre, Kong David, leve evindelig!"</p> 
<p><A NAME="an_1:32">1:32</A>&nbsp;Derp&#229; sagde Kong David: "Kald mig Pr&#230;sten Zadok, Profeten Natan og Benaja, Jojadas S&#248;n, hid!" Og de tr&#229;dte frem for Kongen.</p> 
<p><A NAME="an_1:33">1:33</A>&nbsp;Da sagde Kongen til dem: "Tag eders Herres Folk med eder, s&#230;t min S&#248;n Salomo p&#229; mit eget Muldyr og f&#248;r ham ned til Gihon.</p> 
<p><A NAME="an_1:34">1:34</A>&nbsp;Der skal Pr&#230;sten Zadok og Profeten Natan salve ham til Konge over Israel, og I skal st&#248;de i Hornet og r&#229;be: Leve Kong Salomo!</p> 
<p><A NAME="an_1:35">1:35</A>&nbsp;S&#229; skal I f&#248;lge ham herop, og han skal g&#229; hen og s&#230;tte sig p&#229; min Trone og v&#230;re Konge i mit Sted; thi det er ham, jeg har udset til Fyrste over Israel og Juda!"</p> 
<p><A NAME="an_1:36">1:36</A>&nbsp;Da svarede Benaja, Jojadas S&#248;n, Kongen: "Det ske! M&#229;tte HERREN, min Herre Kongens Gud, g&#248;re s&#229;ledes!</p> 
<p><A NAME="an_1:37">1:37</A>&nbsp;M&#229;tte HERREN v&#230;re med Salomo, som han har v&#230;ret med min Herre Kongen, og g&#248;re hans Trone endnu m&#230;gtigere end min Herre kong Davids!"</p> 
<p><A NAME="an_1:38">1:38</A>&nbsp;Derp&#229; drog Pr&#230;sten Zadok, Profeten Natan og Benaja, Jojadas S&#248;n, og Kreterne og Pleterne ned og satte Salomo p&#229; Kong Davids Muldyr og f&#248;rte ham til Gihon;</p> 
<p><A NAME="an_1:39">1:39</A>&nbsp;og Pr&#230;sten Zadok tog Oliehornet fra Teltet og salvede Salomo; de st&#248;dte i Hornet, og hele Folket r&#229;bte: "Leve Kong Salomo!"</p> 
<p><A NAME="an_1:40">1:40</A>&nbsp;S&#229; fulgte hele Folket ham op og Folket spillede p&#229; Fl&#248;jter og jublede h&#248;jt, s&#229; at Jorden var ved at revne af deres R&#229;b.</p> 
<p><A NAME="an_1:41">1:41</A>&nbsp;Det h&#248;rte Adonija og alle hans G&#230;ster, netop som de var f&#230;rdige med M&#229;ltidet, og da Joab h&#248;rte Hornets klang, sagde han: "Hvorfor er der s&#229; stort R&#248;re i Byen?"</p> 
<p><A NAME="an_1:42">1:42</A>&nbsp;Endnu medens han talte, kom Jonatan, Pr&#230;sten Ebjatars S&#248;n. Adonija sagde: "Kom herhen, thi du er en brav Mand og bringer godt nyt!"</p> 
<p><A NAME="an_1:43">1:43</A>&nbsp;Men Jonatan svarede og sagde til Adonija: "Tv&#230;rtimod; vor Herre Kong David har gjort Salomo til Konge!</p> 
<p><A NAME="an_1:44">1:44</A>&nbsp;Kongen sendte Pr&#230;sten Zadok, Profeten Natan, Benaja, Jojadas S&#248;n, og Kreterne og Pleterne med ham, og de satte ham p&#229; Kongens Muldyr;</p> 
<p><A NAME="an_1:45">1:45</A>&nbsp;og Pr&#230;sten Zadok og Profeten Natan salvede ham til Konge ved Gihon; derefter drog de under Jubel op derfra, og der blev R&#248;re i Byen; det var den Larm, I h&#248;rte.</p> 
<p><A NAME="an_1:46">1:46</A>&nbsp;Salomo satte sig ogs&#229; p&#229; Kongetronen;</p> 
<p><A NAME="an_1:47">1:47</A>&nbsp;tilmed kom Kongens Folk og lyk&#248;nskede vor Herre Kong David med de Ord: M&#229;tte din Gud g&#248;re Salomos Navn endnu herligere end dit og hans Trone m&#230;gtigere end din! Og Kongen tilbad p&#229; sit Leje;</p> 
<p><A NAME="an_1:48">1:48</A>&nbsp;ydermere sagde han: Lovet v&#230;re HERREN, Israels Gud, som i Dag har ladet en Mand s&#230;tte sig p&#229; min Trone, endnu medens jeg selv kan se det!"</p> 
<p><A NAME="an_1:49">1:49</A>&nbsp;Da blev alle Adonijas G&#230;ster skr&#230;kslagne og br&#248;d op og gik hver sin Vej;</p> 
<p><A NAME="an_1:50">1:50</A>&nbsp;men Adonija frygtede for Salomo og ilede hen og greb fat om Alterets Horn.</p> 
<p><A NAME="an_1:51">1:51</A>&nbsp;Og man meldte Salomo: "Se, Adonija frygter for Kong Salomo, og se, han har grebet fat om Alterets Horn og siger: Kong Salomo skal f&#248;rst sv&#230;rge mig til, at han ikke vil lade sin Tr&#230;l sl&#229; ihjel med Sv&#230;rd!"</p> 
<p><A NAME="an_1:52">1:52</A>&nbsp;Da sagde Salomo: "Dersom han opf&#248;rer sig som en brav Mand, skal der ikke krummes et H&#229;r p&#229; hans Hoved; men gribes han i noget ondt, skal han d&#248;!"</p> 
<p><A NAME="an_1:53">1:53</A>&nbsp;Derp&#229; sendte Kong Salomo Bud og lod ham hente ned fra Alteret; og han kom og kastede sig ned for Kong Salomo. Da sagde Salomo til ham: "G&#229; til dit Hjem!"</p> 
<p><A NAME="an_2:1">2:1</A>&nbsp;Da det nu lakkede ad Enden med Davids Liv, gav han sin S&#248;n Salomo disse Befalinger:</p> 
<p><A NAME="an_2:2">2:2</A>&nbsp;"Jeg g&#229;r nu al K&#248;dets Gang; s&#229; v&#230;r nu frimodig og vis dig som en Mand!</p> 
<p><A NAME="an_2:3">2:3</A>&nbsp;Og hold HERREN din Guds Forskrifter, s&#229; du vandrer p&#229; hans Veje og, holder hans Anordninger, Bud, Bestemmelser og Vidnesbyrd, s&#229;ledes som skrevet st&#229;r i Mose Lov, for at du m&#229; have Lykken med dig i alt, hvad du g&#248;r, og i alt, hvad du tager dig for,</p> 
<p><A NAME="an_2:4">2:4</A>&nbsp;for at HERREN kan opfylde den Forj&#230;ttelse, han gav mig, da han sagde: Hvis dine S&#248;nner vogter p&#229; deres Vej, s&#229; de vandrer i Trofasthed for mit &#197;syn af hele deres Hjerte og hele deres Sj&#230;l, skal der aldrig fattes dig en Efterf&#248;lger p&#229; Israels Trone!</p> 
<p><A NAME="an_2:5">2:5</A>&nbsp;Du ved jo ogs&#229;, hvad Joab, Zerujas S&#248;n, har voldet mig, hvorledes han handlede mod Israels to H&#230;rf&#248;rere, Abner, Ners S&#248;n, og Amasa, Jeters S&#248;n, hvorledes han slog dem ihjel og s&#229;ledes i Fredstid h&#230;vnede Blod, der var udgydt i Krig, og besudlede B&#230;ltet om min L&#230;nd og Skoene p&#229; mine F&#248;dder med uskyldigt Blod;</p> 
<p><A NAME="an_2:6">2:6</A>&nbsp;g&#248;r derfor, som din Klogskab tilsiger dig, og lad ikke hans gr&#229; H&#229;r stige ned i D&#248;dsriget med Fred.</p> 
<p><A NAME="an_2:7">2:7</A>&nbsp;Men mod Gileaditen Barzillajs S&#248;nner skal du vise Godhed, og de skal have Plads mellem dem, der spiser ved dit Bord, thi p&#229; den M&#229;de kom de mig i M&#248;de, da jeg m&#229;tte flygte for din Broder Absalom.</p> 
<p><A NAME="an_2:8">2:8</A>&nbsp;Og se, s&#229; har du hos dig Benjaminiten Simeon, Geras S&#248;n, fra Bahurim, ham, som udslyngede en grufuld Forbandelse imod mig, dengang jeg drog til Mahanajim. Da han senere kom mig i M&#248;de ved Jordan, tilsvor jeg ham ved HERREN: Jeg vil ikke sl&#229; dig ihjel med Sv&#230;rd!</p> 
<p><A NAME="an_2:9">2:9</A>&nbsp;Men du skal ikke lade ham ustraffet, thi du er en klog Mand og vil vide, hvorledes du skal handle med ham, og bringe hans gr&#229; H&#229;r blodige ned i D&#248;dsriget."</p> 
<p><A NAME="an_2:10">2:10</A>&nbsp;S&#229; lagde David sig til Hvile hos sine F&#230;dre og blev jordet i Davidsbyen.</p> 
<p><A NAME="an_2:11">2:11</A>&nbsp;Tiden, han havde v&#230;ret Konge over Israel, udgjorde fyrretyve &#197;r; i Hebron herskede han syv &#197;r, i Jerusalem tre og tredive &#197;r.</p> 
<p><A NAME="an_2:12">2:12</A>&nbsp;Derp&#229; satte Salomo sig p&#229; sin Fader Davids Trone, og hans Herred&#248;mme blev s&#229;re st&#230;rkt.</p> 
<p><A NAME="an_2:13">2:13</A>&nbsp;Men Adonija, Haggits S&#248;n, kom til Batseba, Salomos Moder. Hun spurgte da: "Kommer du for det gode?" Han svarede: "Ja, jeg g&#248;r!"</p> 
<p><A NAME="an_2:14">2:14</A>&nbsp;Og han fortsatte: "Jeg har en Sag at tale med dig om." Hun svarede: "S&#229; tal!"</p> 
<p><A NAME="an_2:15">2:15</A>&nbsp;Da sagde han: "Du ved at Kongev&#230;rdigheden tilkom mig, og at hele Israel havde Blikket rettet p&#229; mig som den, der skulde v&#230;re Konge; dog gik Kongev&#230;rdigbeden over til min Broder, thi HERREN lod det tilfalde ham.</p> 
<p><A NAME="an_2:16">2:16</A>&nbsp;Men nu har jeg een eneste B&#248;n til dig; du m&#229; ikke afvise mig!" Hun svarede: "S&#229; tal!"</p> 
<p><A NAME="an_2:17">2:17</A>&nbsp;Da sagde han: "Sig til Kong Salomo - dig vil han jo ikke afvise - at han skal give mig Abisj fra Sjunem til &#198;gte!"</p> 
<p><A NAME="an_2:18">2:18</A>&nbsp;Og Batseba svarede: "Vel, jeg skal tale din Sag hos Kongen!"</p> 
<p><A NAME="an_2:19">2:19</A>&nbsp;Derp&#229; begav Batseba sig til Kong Salomo for at tale Adonijas Sag; og Kongen rejste sig, gik hende i M&#248;de og b&#248;jede sig for hende; derp&#229; satte han sig p&#229; sin Trone og lod ogs&#229; en Trone s&#230;tte frem til Kongemoderen, og hun satte sig ved hans h&#248;jre Side.</p> 
<p><A NAME="an_2:20">2:20</A>&nbsp;S&#229; sagde hun: "Jeg har en eneste ringe B&#248;n til dig; du m&#229; ikke afvise mig!" Kongen svarede: "Kom med din B&#248;n, Moder, jeg vil ikke afvise dig!"</p> 
<p><A NAME="an_2:21">2:21</A>&nbsp;Da sagde hun: "Lad din Broder Adonija f&#229; Abisjag fra Sjunem til Hustru!"</p> 
<p><A NAME="an_2:22">2:22</A>&nbsp;Men Kong Salomo svarede sin Moder: "Hvorfor beder du om Abisjag fra Sjunem til Adonija? Du skulde hellere bede om Kongev&#230;rdigheden til ham; han er jo min &#230;ldre Broder, og Pr&#230;sten Ebjatar og Joab, Zerujas S&#248;n, st&#229;r p&#229; hans Side!"</p> 
<p><A NAME="an_2:23">2:23</A>&nbsp;Og Kong Salomo svor ved HERREN: "Gud ramme mig b&#229;de med det ene og det andt, om ikke det Ord skal koste Adonija Livet!</p> 
<p><A NAME="an_2:24">2:24</A>&nbsp;S&#229; sandt HERREN lever, som indsatte mig og gav mig Plads p&#229; min Fader Davids Trone og byggede mig et Hus, som han lovede: Endnu i Dag skal Adonija miste Livet!"</p> 
<p><A NAME="an_2:25">2:25</A>&nbsp;Derp&#229; gav Kong Salomo Benaja, Jojadas S&#248;n, Ordre til at hugge ham ned; s&#229;ledes d&#248;de han.</p> 
<p><A NAME="an_2:26">2:26</A>&nbsp;Men til Pr&#230;sten Ebjatar sagde Kongen: "Begiv dig til din Landejendom i Anatot, thi du har forbrudt dit Liv; og n&#229;r jeg ikke dr&#230;ber dig i Dag, er det, fordi du bar den Herre HERRENs Ark foran min Fader David og delte alle min Faders Lidelser!"</p> 
<p><A NAME="an_2:27">2:27</A>&nbsp;Derp&#229; afsatte Salomo Ebjatar fra hans Stilling som HERRENs Pr&#230;st for at opfylde det Ord, HERREN havde talet mod Elis Hus i Silo.</p> 
<p><A NAME="an_2:28">2:28</A>&nbsp;Da Rygtet, herom n&#229;ede Joab - Joab havde jo sluttet sig til Adonijas Parti, medens han ikke havde sluttet sig til Absaloms - s&#248;gte han Tilflugt i HERRENs Telt og greb fat om Alterets Horn,</p> 
<p><A NAME="an_2:29">2:29</A>&nbsp;og det meldtes Kong Salomo, at Joab havde s&#248;gt Tilflugt i HERRENs Telt og stod ved Alteret. Da sendte Salomo Benaja, Jojadas S&#248;n, derhen og sagde: "G&#229; hen og hug ham ned!"</p> 
<p><A NAME="an_2:30">2:30</A>&nbsp;Og da Benaja kom til HERRENs Telt, sagde han til ham: "S&#229;ledes siger Kongen: Kom herud!" Men han svarede: "Nej, her vil jeg d&#248;!" Benaja meldte da tilbage til Kongen, hvad Joab havde sagt og svaret ham.</p> 
<p><A NAME="an_2:31">2:31</A>&nbsp;Men Kongen sagde til ham: "S&#229; g&#248;r, som han siger, hug ham ned og jord ham og fri mig og min Faders Hus for det uskyldige Blod, Joab har udgydt;</p> 
<p><A NAME="an_2:32">2:32</A>&nbsp;HERREN vil lade hans Blodskyld komme over hans eget Hoved, at han huggede to M&#230;nd ned, der var retf&#230;rdigere og bedre end han selv, og slog dem ihjel med Sv&#230;rdet uden min Fader Davids Vidende, Abner, Ners S&#248;n, Israels H&#230;rf&#248;rer, og Amasa, Jeters S&#248;n, Judas H&#230;rf&#248;rer;</p> 
<p><A NAME="an_2:33">2:33</A>&nbsp;s&#229; kommer deres Blod over Joabs og hans, Sl&#230;gts Hoved evindelig, medens HERREN giver David og hans Sl&#230;gt, hans Hus og hans Trone Fred til evig Tid!"</p> 
<p><A NAME="an_2:34">2:34</A>&nbsp;Da gik Benaja, Jojadas S&#248;n, hen og huggede ham ned og dr&#230;bte ham; og han blev jordet i sit Hus i &#216;rkenen.</p> 
<p><A NAME="an_2:35">2:35</A>&nbsp;Og Kongen satte Benaja Jojadas S&#248;n, over H&#230;ren i hans Sted, medens han gav Pr&#230;sten Zadok Ebjatars Stilling.</p> 
<p><A NAME="an_2:36">2:36</A>&nbsp;Derp&#229; lod Kongen Simei kalde og sagde til ham: "Byg dig et Hus i Jerusalem, bliv der og drag ikke bort, hvorhen det end er;</p> 
<p><A NAME="an_2:37">2:37</A>&nbsp;thi den Dag du drager bort og overskrider Kedrons Dal, m&#229; du vide, du er d&#248;dsens; da kommer dit Blod over dit Hoved!"</p> 
<p><A NAME="an_2:38">2:38</A>&nbsp;Og Simei svarede Kongen: "Godt! Som min Herre Kongen siger, s&#229;ledes vil din Tr&#230;l g&#248;re!" Simei blev nu en Tid lang i Jerusalem.</p> 
<p><A NAME="an_2:39">2:39</A>&nbsp;Men efter tre &#197;rs Forl&#248;b flygtede to af Simeis Tr&#230;lle til Ma'akas S&#248;n, Kong Akisj af Gat, og da Simei fik at vide, at hans Tr&#230;lle var i Gat,</p> 
<p><A NAME="an_2:40">2:40</A>&nbsp;br&#248;d han op, sadlede sit &#198;sel og drog til Akisj i Gat for at hente sine Tr&#230;lle; Simei drog alts&#229; af Sted og fik sine Tr&#230;lle med hjem fra Gat.</p> 
<p><A NAME="an_2:41">2:41</A>&nbsp;Men da Salomo fik af vide, at Simei var rejst fra Jerusalem til Gat og kommet tilbage igen,</p> 
<p><A NAME="an_2:42">2:42</A>&nbsp;lod Kongen ham kalde og sagde til ham: "Tog jeg dig ikke i Ed ved HERREN, og advarede jeg dig ikke: Den Dag du drager bort og begiver dig andetsteds hen, hvor det end er, m&#229; du vide, du er d&#248;dsens! Og svarede du mig ikke: Godt! Jeg har h&#248;rt det?</p> 
<p><A NAME="an_2:43">2:43</A>&nbsp;Hvorfor holdt du da ikke den Ed, du svor ved HERREN, og den Befaling, jeg gav dig?"</p> 
<p><A NAME="an_2:44">2:44</A>&nbsp;Endvidere sagde Kongen til Simei: "Du ved selv, og dit Hjerte er sig det bevidst, alt det onde, du gjorde min Fader David; nu lader HERREN din Ondskab komme over dit eget Hoved;</p> 
<p><A NAME="an_2:45">2:45</A>&nbsp;men Kong Salomo skal v&#230;re velsignet, og Davids Trone skal st&#229; urokkelig fast for HERRENs &#197;syn til evig Tid!"</p> 
<p><A NAME="an_2:46">2:46</A>&nbsp;Derp&#229; gav Kongen Ordre til Benaja, Jojadas S&#248;n, og han gik hen og huggede ham ned; s&#229;ledes d&#248;de han.</p> 
<p><A NAME="an_3:1">3:1</A>&nbsp;Da nu Salomo havde f&#229;et Konged&#248;mmet sikkert i h&#230;nde besvogrede han sig med Farao, &#198;gypterkongen, idet han &#230;gtede Faraos Datter; og han f&#248;rte hende ind i Davidsbyen, til han fik sit eget Hus, HERRENs Hus og Muren om Jerusalem bygget f&#230;rdig.</p> 
<p><A NAME="an_3:2">3:2</A>&nbsp;Kun ofrede Folket p&#229; Offerh&#248;jene, thi hidindtil var der ikke bygget HERRENs Navn et Hus.</p> 
<p><A NAME="an_3:3">3:3</A>&nbsp;Salomo elskede HERREN, s&#229; at han vandrede efter sin Fader Davids Anordninger; kun ofrede han p&#229; H&#248;jene og t&#230;ndte Offerild der.</p> 
<p><A NAME="an_3:4">3:4</A>&nbsp;Og Kongen begav sig til Gibeon for at ofre der; thi det var den store Offerh&#248;j; tusind Br&#230;ndofre ofrede Salomo p&#229; Alteret der.</p> 
<p><A NAME="an_3:5">3:5</A>&nbsp;I Gibeon lod HERREN sig til Syne for Salomo i en Dr&#248;m om Natten. Og Gud sagde: "Sig, hvad du &#248;nsker, jeg skal give dig!"</p> 
<p><A NAME="an_3:6">3:6</A>&nbsp;Da sagde Salomo: "Du viste stor Miskundhed mod din Tjener, min Fader David, der jo ogs&#229; vandrede for dit &#197;syn i Troskab, Retf&#230;rdighed og Hjertets Oprigtighed; og du lod denne store Miskundhed blive over ham og gav ham en S&#248;n, der nu sidder p&#229; hans Trone.</p> 
<p><A NAME="an_3:7">3:7</A>&nbsp;Ja, nu har du, HERRE min Gud, gjort din Tjener til Konge i min Fader Davids Sted. Men jeg er ganske ung og ved ikke, hvorledes jeg skal f&#230;rdes ret;</p> 
<p><A NAME="an_3:8">3:8</A>&nbsp;og din Tjener st&#229;r midt i det Folk, du udvalgte, et stort Folk, som ikke kan t&#230;lles eller udregnes, s&#229; mange er de.</p> 
<p><A NAME="an_3:9">3:9</A>&nbsp;Giv derfor din Tjener et lydh&#248;rt Hjerte, s&#229; han kan d&#248;mme dit Folk og skelne mellem godt og ondt; thi hvem kan d&#248;mme dette dit store Folk!"</p> 
<p><A NAME="an_3:10">3:10</A>&nbsp;Det vakte HERRENs Velbehag, at Salomo bad derom;</p> 
<p><A NAME="an_3:11">3:11</A>&nbsp;og Gud sagde til ham: "Fordi du bad om dette og ikke om et langt Liv, ej heller om Rigdom eller om dine Fjenders Liv, men om Forstand til at sk&#248;nne, hvad ret er,</p> 
<p><A NAME="an_3:12">3:12</A>&nbsp;se, derfor vil jeg g&#248;re, som du beder: Se, jeg giver dig et viist og forstandigt Hjerte, s&#229; at din Lige aldrig f&#248;r har v&#230;ret, ej heller siden skal fremst&#229;;</p> 
<p><A NAME="an_3:13">3:13</A>&nbsp;men jeg giver dig ogs&#229;, hvad du ikke bad om, b&#229;de Rigdom og &#198;re, s&#229; at du ikke skal have din Lige blandt Konger, s&#229; l&#230;nge du lever.</p> 
<p><A NAME="an_3:14">3:14</A>&nbsp;Og hvis du vandrer p&#229; mine Veje, s&#229; du holder mine Anordninger og Bud, s&#229;ledes som din Fader David gjorde, vil jeg give dig et langt Liv."</p> 
<p><A NAME="an_3:15">3:15</A>&nbsp;Da v&#229;gnede Salomo, og se, det var en Dr&#248;m. Derp&#229; begav han sig til Jerusalem og stillede sig foran HERRENs Pagts Ark og ofrede Br&#230;ndofre, bragte Takofre og gjorde et G&#230;stebud for alle sine Folk.</p> 
<p><A NAME="an_3:16">3:16</A>&nbsp;P&#229; den Tid kom to Sk&#248;ger til Kongen og tr&#229;dte frem for ham.</p> 
<p><A NAME="an_3:17">3:17</A>&nbsp;Den ene Kvinde sagde: "H&#248;r mig, Herre! Jeg og den Kvinde der bor i Hus sammen. Hjemme i vort Hus f&#248;dte jeg i hendes N&#230;rv&#230;relse et Barn,</p> 
<p><A NAME="an_3:18">3:18</A>&nbsp;og tre Dage efter min Nedkomst f&#248;dte ogs&#229; hun et Barn. Vi var sammen; der var ingen andre hos os i Huset, vi to var ene i Huset.</p> 
<p><A NAME="an_3:19">3:19</A>&nbsp;S&#229; d&#248;de hendes Dreng om Natten, fordi hun kom til at ligge p&#229; ham;</p> 
<p><A NAME="an_3:20">3:20</A>&nbsp;men midt om Natten, medens din Tr&#230;lkvinde sov, stod hun op og tog min Dreng fra min Side og lagde ham ved sit Bryst; men sin d&#248;de Dreng lagde hun ved mit Bryst.</p> 
<p><A NAME="an_3:21">3:21</A>&nbsp;Da jeg s&#229; om Morgenen rejste mig for at give min Dreng at die, se, da var han d&#248;d; men da jeg s&#229; n&#248;je p&#229; ham om Morgenen, se, da var det ikke min Dreng, ham, som jeg havde f&#248;dt!"</p> 
<p><A NAME="an_3:22">3:22</A>&nbsp;Men den anden Kvinde sagde: "Det er ikke sandt; den levende er min Dreng, og den d&#248;de er din!" Og den f&#248;rste sagde: "Nej, den d&#248;de er din Dreng, og den levende er min!" S&#229;ledes mundhuggedes de foran Kongen.</p> 
<p><A NAME="an_3:23">3:23</A>&nbsp;Da sagde Kongen: "Den ene siger: Han her, den levende, er min Dreng, den d&#248;de er din! Og den anden siger: Nej, den d&#248;de er din Dreng, den levende min!"</p> 
<p><A NAME="an_3:24">3:24</A>&nbsp;Derp&#229; sagde Kongen: "Hent mig et Sv&#230;rd!" Og de bragte Kongen et.</p> 
<p><A NAME="an_3:25">3:25</A>&nbsp;Da sagde Kongen: "Hug det levende Barn over og giv hver af dem det halve!"</p> 
<p><A NAME="an_3:26">3:26</A>&nbsp;Da r&#248;rte K&#230;rligheden til Barnet sig heftigt i den Kvinde, som var Moder til det levende Barn, og hun sagde til Kongen: "H&#248;r mig, Herre! Giv hende det levende Barn; dr&#230;b det endelig ikke!" Men den anden sagde: "Det skal hverken tilh&#248;re mig eller dig, hug det kun over!"</p> 
<p><A NAME="an_3:27">3:27</A>&nbsp;Da tog Kongen til Orde og sagde: "Giv hende der det levende Barn og dr&#230;b det ikke; thi hun er Moderen!"</p> 
<p><A NAME="an_3:28">3:28</A>&nbsp;Og da Israel h&#248;rte om den Dom, Kongen havde f&#230;ldet, fyldtes de alle af &#198;refrygt for Kongen; thi de s&#229;, at han sad inde med Guds Visdom til at skifte Ret.</p> 
<p><A NAME="an_4:1">4:1</A>&nbsp;Kong Salomo var Konge over hele Israel</p> 
<p><A NAME="an_4:2">4:2</A>&nbsp;Hans &#248;verste Embedsm&#230;nd var f&#248;lgende: Azarja, Zadoks S&#248;n, var Ypperstepr&#230;st;</p> 
<p><A NAME="an_4:3">4:3</A>&nbsp;Elihoref og Ahija, Sjisjas S&#248;nner, var Statsskrivere; Josjafat, Ahiluds S&#248;n, var Kansler;</p> 
<p><A NAME="an_4:4">4:4</A>&nbsp;Benaja, Jojadas S&#248;n, stod i Spidsen for H&#230;ren; Zadok og Ebjatar var Pr&#230;ster;</p> 
<p><A NAME="an_4:5">4:5</A>&nbsp;Azarja, Natans S&#248;n, var Overfoged; Pr&#230;sten Zabud, Natans S&#248;n, var Kongens Ven;</p> 
<p><A NAME="an_4:6">4:6</A>&nbsp;Ahisjar var Slotsh&#248;vedsmand; Adoniram, Abdas S&#248;n, havde Tilsyn med Hoveriarbejdet.</p> 
<p><A NAME="an_4:7">4:7</A>&nbsp;Fremdeles havde Salomno tolv Fogeder over hele Israel, som skulde s&#248;rge for Kongens og Hoffets Underhold, hver af dem en M&#229;ned om &#197;ret.</p> 
<p><A NAME="an_4:8">4:8</A>&nbsp;Deres Navne var: Hurs S&#248;n i Efraims Bjerge;</p> 
<p><A NAME="an_4:9">4:9</A>&nbsp;Dekers S&#248;n i Makaz-Sja'albim, Bet-Sjemesj og Elon indtil Bet-Hanan;</p> 
<p><A NAME="an_4:10">4:10</A>&nbsp;Heseds S&#248;n i Arubbot; han havde Soko og hele Hefers Land;</p> 
<p><A NAME="an_4:11">4:11</A>&nbsp;Abinadabs S&#248;n havde hele Dors H&#248;jland; han var gift med Salomos Datter Tafat;</p> 
<p><A NAME="an_4:12">4:12</A>&nbsp;Ba'ana, Ahiluds S&#248;n, havde Ta'anak, Megiddo og hele Bet- Sjean op til Zaretan, neden for Jizre'el fra Bet-Sjean til Abel-Mehola ud over Jokmeam;</p> 
<p><A NAME="an_4:13">4:13</A>&nbsp;Gebers S&#248;n i Ramot i Gilead; han havde Manasses S&#248;n Ja'irs Teltbyer i Gilead, og han havde Argoblandet i Basan, tresindstyve store Byer med Mure og Kobberportst&#230;nger;</p> 
<p><A NAME="an_4:14">4:14</A>&nbsp;Ahinadab, Iddos S&#248;n, havde Mahanajim;</p> 
<p><A NAME="an_4:15">4:15</A>&nbsp;Ahima'az i Naftali; han var ligeledes gift med en Datter af Salomo, Basemat;</p> 
<p><A NAME="an_4:16">4:16</A>&nbsp;Ba'ana, Husjajs S&#248;n, i Aser og Bealot;</p> 
<p><A NAME="an_4:17">4:17</A>&nbsp;Josjafat, Paruas S&#248;n, i Issakar;</p> 
<p><A NAME="an_4:18">4:18</A>&nbsp;Sjim'i, Elas S&#248;n, i Benjamin;</p> 
<p><A NAME="an_4:19">4:19</A>&nbsp;Geber, Uris S&#248;n, i Gads Land, det Land, der havde tilh&#248;rt Amoriiterkongen Sihon og Kong Og af Basan; der var kun een Foged i det Land.</p> 
<p><A NAME="an_4:20">4:20</A>&nbsp;Juda og Israel var talrige, s&#229; talrige som Sandet ved Havet, og de spiste og drak og var glade.</p> 
<p><A NAME="an_4:21">4:21</A>&nbsp;Og Salomo herskede over alle Rigerne fra Floden til Filisternes Land og &#198;gyptens Gr&#230;nse og de bragte Gaver og tjente Salomo, s&#229; l&#230;nge han levede.</p> 
<p><A NAME="an_4:22">4:22</A>&nbsp;Salomos daglige Bebov af Levnedsmidler var tredive Kor fint Hvedemel og tresindstyve Kor almindeligt Mel,</p> 
<p><A NAME="an_4:23">4:23</A>&nbsp;ti Stykker Fedekv&#230;g, tyve Stykker Gr&#230;skv&#230;g og hundrede Stykker Sm&#229;kv&#230;g foruden Hjorte, Gazeller, Antiloper og fede G&#230;s.</p> 
<p><A NAME="an_4:24">4:24</A>&nbsp;Thi han herskede over hele Landet hinsides Floden, fra Tifsa til Gaza, over alle Kongerne hinsides Floden, og han h&#229;vde Fred rundt om til alle Sider;</p> 
<p><A NAME="an_4:25">4:25</A>&nbsp;og Juda og Israel boede trygt, s&#229; l&#230;nge Salomo levede, hver Mand under sin Vinstok og sit Figentr&#230;, fra ban til Be'ersjeba.</p> 
<p><A NAME="an_4:26">4:26</A>&nbsp;Og Salomo havde 40 000 Spand Heste til sit Vognhold og 12 000 Ryttere.</p> 
<p><A NAME="an_4:27">4:27</A>&nbsp;Og de n&#230;vnte Fogeder s&#248;rgede for Underhold til Kong Salomo og alle, der havde Adgang til hans Bord, hver i sin M&#229;ned, og de lod det ikke skorte p&#229; noget;</p> 
<p><A NAME="an_4:28">4:28</A>&nbsp;og Byggen og Str&#229;et til Hestene og Forspandene bragte de til det Sted, hvor han var, efter som Turen kom til hver enkelt.</p> 
<p><A NAME="an_4:29">4:29</A>&nbsp;Gud sk&#230;nkede Salomo Visdom og Kl&#248;gt i s&#229;re rigt M&#229;l og en omfattende Forstand, som Sandet ved Havets Bred,</p> 
<p><A NAME="an_4:30">4:30</A>&nbsp;s&#229; at Salomos Visdom var st&#248;rre end alle &#216;sterl&#230;ndingenes og alle &#198;gypternes Visdom.</p> 
<p><A NAME="an_4:31">4:31</A>&nbsp;Han var visere end alle andre, ja visere end Ezraiten Etan og visere end Heman, Kalkol og Darda, Mabols S&#248;nner, og hans Ry n&#229;ede ud til alle Folkeslag rundt om.</p> 
<p><A NAME="an_4:32">4:32</A>&nbsp;Han fremsagde 3000 Tanke sprog, og Tallet p&#229; hans Sange var 1 005"</p> 
<p><A NAME="an_4:33">4:33</A>&nbsp;Han talte om Tr&#230;erne lige fra Cederen p&#229; Libanon til Ysopen, der vokser frem af Muren; og han talte om Dyrene, Fuglene, Krybdyrene og Fiskene.</p> 
<p><A NAME="an_4:34">4:34</A>&nbsp;Fra alle Folkeslag kom man for at lytte til Salomos Visdom, fra alle Jordens Konger, der h&#248;rte om hans Visdom.</p> 
<p><A NAME="an_5:1">5:1</A>&nbsp;Da Kong Hiram af Tyrus h&#248;rte, at Salomo var salvet til Konge i stedet for sin Fader, sendte han nogle af sine Folk til ham; thi Hiram havde altid v&#230;ret Davids Ven.</p> 
<p><A NAME="an_5:2">5:2</A>&nbsp;Og Salomo sendte Hiram f&#248;lgende Bud:</p> 
<p><A NAME="an_5:3">5:3</A>&nbsp;"Du ved, at min Fader David ikke kunde bygge HERREN sin Guds Navn et Hus for de Kriges Skyld, man fra alle Sider p&#229;f&#248;rte ham, indtil HERREN lagde hans Fjender under hans F&#248;dder.</p> 
<p><A NAME="an_5:4">5:4</A>&nbsp;Men nu har HERREN min Gud skaffet mig Ro til alle Sider; der findes ingen Modstandere, og der er ingen Fare p&#229; F&#230;rde.</p> 
<p><A NAME="an_5:5">5:5</A>&nbsp;Se, derfor har jeg i Sinde at bygge HERREN min Guds Navn et Hus efter HERRENs Ord til min Fader David: Din S&#248;n, som jeg s&#230;tter p&#229; din Trone i dit Sted, han skal bygge Huset for mit Navn.</p> 
<p><A NAME="an_5:6">5:6</A>&nbsp;Giv derfor Ordre til, at der f&#230;ldes Cedre til mig p&#229; Libanon. Mine Folk skal arbejde sammen med dine, og jeg vil give dineFolk den L&#248;n, du kr&#230;ver; thi du ved jo, at der ikke findes nogen hos os, der kan f&#230;lde Tr&#230;er som Zidonierne!"</p> 
<p><A NAME="an_5:7">5:7</A>&nbsp;Da Hiram modtog dette Bud fra Salomo, gl&#230;dede det ham meget, og han sagde: "Lovet v&#230;re HERREN i dag, fordi han har givet David en viis S&#248;n til at herske over dette store Folk!"</p> 
<p><A NAME="an_5:8">5:8</A>&nbsp;Og Hiram sendte Salomo f&#248;lgende Svar: "Jeg har modtaget det Bud, du sendte mig, og jeg skal opfylde alt, hvad du &#248;nsker med Hensyn til Ceder- og Cyprestr&#230;er;</p> 
<p><A NAME="an_5:9">5:9</A>&nbsp;mine Folk skal bringe dem fra Libanon ned til Havet, og s&#229; skal jeg lade dem samle til T&#248;mmerfl&#229;der p&#229; Havet og sende dem til det Sted, du anviser mig; der skal jeg lade dem skille ad, s&#229; at du kan lade dem hente. Men du vil da ogs&#229; opfylde mit &#216;nske og sende F&#248;devarer til mit Hof!"</p> 
<p><A NAME="an_5:10">5:10</A>&nbsp;S&#229; sendte Hiram Salomo alt, hvad han &#248;nskede af Ceder- og Cyprestr&#230;er;</p> 
<p><A NAME="an_5:11">5:11</A>&nbsp;og Salomo sendte Hiram 20 000 Kor Hvede til Underhold for hans Hof og 20 Kor Olie af knuste Oliven. S&#229; meget sendte Salomo Hiram &#197;r efter &#197;r.</p> 
<p><A NAME="an_5:12">5:12</A>&nbsp;Og HERREN gav Salomo Visdom, som han havde lovet ham; og der var Fred mellem Hiram og Salomo, og de sluttede Pagt med hinanden.</p> 
<p><A NAME="an_5:13">5:13</A>&nbsp;Kong Salomo udskrev nu Hoveriarbejdere overalt i Israel, og Hoveriarbejderne udgjorde 30 000 Mand.</p> 
<p><A NAME="an_5:14">5:14</A>&nbsp;Dem sendte han s&#229; til Libanon, et Hold p&#229; 10 000 om M&#229;neden, s&#229;ledes at de var en M&#229;ned p&#229; Libanon og to M&#229;neder hjemme. Adoniram havd Tilsyn med Hoveriarbejderne.</p> 
<p><A NAME="an_5:15">5:15</A>&nbsp;Salomo havde 70 000 Lastdragere og 80 000 Stenhuggere i Bjergene</p> 
<p><A NAME="an_5:16">5:16</A>&nbsp;foruden Overfogeder, der ledede Arbejdet, 3 300 Mand, som havde Opsyn med Folkene, der arbejdede.</p> 
<p><A NAME="an_5:17">5:17</A>&nbsp;P&#229; Kongens Bud br&#248;d de store Stenblokke, kostbare Sten til Templets Grundvold, Kvadersten;</p> 
<p><A NAME="an_5:18">5:18</A>&nbsp;og Salomos og Hiroms Bygmestre og Folkene fra Gebal huggede dem til, og de gjorde Tr&#230;stammerne og Stenene i Stand til Templets Opf&#248;relse.</p> 
<p><A NAME="an_6:1">6:1</A>&nbsp;480 &#197;r efter at Israeliterne var vandret ud af &#198;gypten, i Ziv M&#229;ned, det er den anden M&#229;ned, i det fjerde &#197;r Salomo herskede i Israel, begyndte han at bygge HERREN Templet.</p> 
<p><A NAME="an_6:2">6:2</A>&nbsp;Templet, som Kong Salomo byggede HERREN, var tresindstyve Alen langt, tyve Alen bredt og tredive Alen h&#248;jt.</p> 
<p><A NAME="an_6:3">6:3</A>&nbsp;Forhallen foran Templets Hellige var tyve Alen lang, svarende til Templets Bredde, og ti Alen bred.</p> 
<p><A NAME="an_6:4">6:4</A>&nbsp;Han forsynede Templet med Gittervinduer i Bj&#230;lkerammer,</p> 
<p><A NAME="an_6:5">6:5</A>&nbsp;og op til Tempelmuren byggede han en Tilbygning rundt om Templets Mure, rundt om det Hellige og inderhallen, og indrettede Siderum rundt om.</p> 
<p><A NAME="an_6:6">6:6</A>&nbsp;Det nederste Rum var fem Alen bredt, det mellemste seks og det tredje syv, thi han byggede Fremspring i Templets Ydermur rundt om, for at man ikke skulde v&#230;re n&#248;dt til at lade Bj&#230;lkerne gribe ind i Templets Mure.</p> 
<p><A NAME="an_6:7">6:7</A>&nbsp;Ved Templets Opf&#248;relsebyggede man med Sten, der var gjort f&#230;rdige i Stenbrudet, derfor h&#248;rtes hverken Lyd af Hamre, Mejsler eller andet Jernv&#230;rkt&#248;j, medens Templet byggedes.</p> 
<p><A NAME="an_6:8">6:8</A>&nbsp;Indgangen til det nederste Rum var p&#229; Templets Sydside, og derfra f&#248;rte Vindeltrapper op til det mellemste og derfra igen op til det tredje Rum.</p> 
<p><A NAME="an_6:9">6:9</A>&nbsp;S&#229;ledes byggede han Templet f&#230;rdigt, og han lagde Taget med Bj&#230;lker og Planker af Cedertr&#230;.</p> 
<p><A NAME="an_6:10">6:10</A>&nbsp;Han byggede Tilbygningen rundt om hele Templet, hvert Stokv&#230;rk fem Alen h&#248;jt, og den blev forbundet med Templet med Cederbj&#230;lker.</p> 
<p><A NAME="an_6:11">6:11</A>&nbsp;Da kom HERRENs Ord til Salomo s&#229;ledes:</p> 
<p><A NAME="an_6:12">6:12</A>&nbsp;"Dette Hus, som du er ved at bygge - dersom du vandrer efter mine Anordninger og g&#248;r efter mine Lovbud og omhyggeligt vandrer efter alle mine Bud, vil jeg p&#229; dig stadf&#230;ste det Ord, jeg talede til din Fader David, -</p> 
<p><A NAME="an_6:13">6:13</A>&nbsp;og tage Bolig blandt Israeliterne og ikke forlade mit Folk Israel."</p> 
<p><A NAME="an_6:14">6:14</A>&nbsp;S&#229;ledes byggede Salomo Templet f&#230;rdigt.</p> 
<p><A NAME="an_6:15">6:15</A>&nbsp;Templets V&#230;gge d&#230;kkede han indvendig med Cederbr&#230;dder; fra Bygningens Gulv til Loftsbj&#230;lkerne d&#230;kkede han dem indvendig med Tr&#230;; og over Templets Gulv lagde han Cypresbr&#230;dder.</p> 
<p><A NAME="an_6:16">6:16</A>&nbsp;Han d&#230;kkede de tyve bageste Alen af Templet med Cederbr&#230;dder fra Gulv til Bj&#230;lker og indrettede sig Rummet derinde til en Inderhal, det Allerhelligste.</p> 
<p><A NAME="an_6:17">6:17</A>&nbsp;Fyrretyve Alen m&#229;lte det Hellige foran Inderhallen.</p> 
<p><A NAME="an_6:18">6:18</A>&nbsp;Templet var indvendig d&#230;kket med Cedertr&#230;, udsk&#229;ret Arbejde i Form af Agurker og Blomsterkranse; alt var af Cedertr&#230;, ikke en Sten var at se.</p> 
<p><A NAME="an_6:19">6:19</A>&nbsp;Han indrettede inderhallen inde i Templet for der at opstille HERRENs Pagts Ark.</p> 
<p><A NAME="an_6:20">6:20</A>&nbsp;Inderhallen var tyve Alen lang, tyve Alen bred og tyve Alen h&#248;j, og han overtrak den med fint Guld. Fremdeles lavede han et Alter af Cedertr&#230;</p> 
<p><A NAME="an_6:21">6:21</A>&nbsp;foran Inderhallen og overtrak det med Guld. Og Salomo overtrak Templet indvendig med fint Guld og trak for med Guldk&#230;der.</p> 
<p><A NAME="an_6:22">6:22</A>&nbsp;Hele Templet overtrak han med Guld, hele Templet fra den ene Ende til den anden; ogs&#229; hele Alteret foran inderhallen overtrak han med Guld.</p> 
<p><A NAME="an_6:23">6:23</A>&nbsp;I Inderhallen satte han to Keruber af vildt Oliventr&#230;, ti Alen h&#248;je;</p> 
<p><A NAME="an_6:24">6:24</A>&nbsp;den ene Kerubs Vinger var hver fem Alen, der var ti Alen fra den ene Vingespids til den anden;</p> 
<p><A NAME="an_6:25">6:25</A>&nbsp;ti Alen m&#229;lte ogs&#229; den anden Kerub; begge keruber havde samme M&#229;l og Skikkelse;</p> 
<p><A NAME="an_6:26">6:26</A>&nbsp;begge Keruber var ti Alen h&#248;je.</p> 
<p><A NAME="an_6:27">6:27</A>&nbsp;Og han opstillede Keruberne midt i den inderste Del af Templet, og de udbredte deres Vinger s&#229;ledes, at den enes ene Vinge r&#248;rte den ene V&#230;g og den andens ene Vinge den modsatte V&#230;g, medens de to andre Vinger r&#248;rte hinanden midt i Templet.</p> 
<p><A NAME="an_6:28">6:28</A>&nbsp;Keruberne overtrak han med Guld.</p> 
<p><A NAME="an_6:29">6:29</A>&nbsp;Rundt p&#229; alle V&#230;gge i Templet anbragte han udsk&#229;ret Arbejde, Keruber, Palmer og Blomsterkranse, b&#229;de i den inderste og den yderste Hal,</p> 
<p><A NAME="an_6:30">6:30</A>&nbsp;og Templets Gulv overtrak han med Guld, b&#229;de i den inderste og den yderste Hal.</p> 
<p><A NAME="an_6:31">6:31</A>&nbsp;Til Inderhallens Indgang lod han lave to D&#248;rfl&#248;je af vildt Oliventr&#230;; Overliggeren og D&#248;rposterne dannede en Femkant.</p> 
<p><A NAME="an_6:32">6:32</A>&nbsp;Og p&#229; de to Oliventr&#230;sfl&#248;je lod han udsk&#230;re Keruber, Palmer og Blomsterkranse og overtrak dem med Guld, idet han lod Guldet trykke ned i de udsk&#229;rne Keruber og Palmer.</p> 
<p><A NAME="an_6:33">6:33</A>&nbsp;Ligeledes lod han til indgangen til det Hellige lave D&#248;rstolper af vildt Oliventr&#230;, firkantede D&#248;rstolper,</p> 
<p><A NAME="an_6:34">6:34</A>&nbsp;og to D&#248;rfl&#248;je af Cyprestr&#230;, s&#229;ledes at hver af de to D&#248;rfl&#248;je bestod af to bev&#230;gelige D&#248;rflader;</p> 
<p><A NAME="an_6:35">6:35</A>&nbsp;og han lod udsk&#230;re Keruber, Palmer og Blomsterkranse i dem og overtrak dem med Guld, der l&#229; i et tyndt Lag over de udsk&#229;rne Figurer.</p> 
<p><A NAME="an_6:36">6:36</A>&nbsp;Ligeledes indrettede han den indre Forg&#229;rd ved at bygge tre Lag Kvadersten og et Lag Cederbj&#230;lker.</p> 
<p><A NAME="an_6:37">6:37</A>&nbsp;I det fjerde &#197;r lagdes Grunden til HERRENs Hus i Ziv M&#229;ned;</p> 
<p><A NAME="an_6:38">6:38</A>&nbsp;og i det ellevte &#197;r i Bul M&#229;ned, det er den ottende M&#229;ned, fuldf&#248;rtes Templet i alle dets Dele og Stykker; han byggede p&#229; det i syv &#197;r.</p> 
<p><A NAME="an_7:1">7:1</A>&nbsp;P&#229; sit Palads byggede Salomo i tretten &#197;r; s&#229; fik han hele sit Palads f&#230;rdigt.</p> 
<p><A NAME="an_7:2">7:2</A>&nbsp;Han byggede Libanonskovhuset, hundrede Alen langt, halvtredsindstyve Alen bredt og tredive Alen h&#248;jt, hvilende p&#229; tre R&#230;kker Ceders&#248;jler med Skr&#229;st&#248;tter af Cedertr&#230;.</p> 
<p><A NAME="an_7:3">7:3</A>&nbsp;Det var oven over Rummene t&#230;kket med Cederbj&#230;lker, der hvilede p&#229; fem og fyrretyve S&#248;jler, femten i hver R&#230;kke.</p> 
<p><A NAME="an_7:4">7:4</A>&nbsp;Der var tre Lag Bj&#230;lker, og Lys&#229;bning sad over for Lys&#229;bning tre Gange.</p> 
<p><A NAME="an_7:5">7:5</A>&nbsp;Alle D&#248;re og Lys&#229;bninger havde firkantede Bj&#230;lkerammer, og Lys&#229;bning sad over for Lys&#229;bning tre Gange.</p> 
<p><A NAME="an_7:6">7:6</A>&nbsp;Fremdeles opf&#248;rte han S&#248;jlehallen, halvtredsindstyve Alen lang og tredive Alen bred, med en Hal, S&#248;jler og Trappe foran.</p> 
<p><A NAME="an_7:7">7:7</A>&nbsp;Fremdeles opf&#248;rte han Tronhallen, hvor han holdt Rettergang, Domhallen; den var d&#230;kket med Cedertr&#230; fra Gulv til Loft,</p> 
<p><A NAME="an_7:8">7:8</A>&nbsp;Hans eget Hus, det, han boede i, i den anden Forg&#229;rd inden for Hallen, var bygget p&#229; samme M&#229;de. Og til Faraos Datter, som Salomo havde &#230;gtet, opf&#248;rte han et Hus i Lighed med denne Hal.</p> 
<p><A NAME="an_7:9">7:9</A>&nbsp;Det hele var af kostbare Sten, tilhugget efter M&#229;l, tilsavet b&#229;de indvendig og udvendig, lige fra Grunden til Murkanten, hvilket ogs&#229; gjaldt den store Forg&#229;rd uden om Templets Forg&#229;rd.</p> 
<p><A NAME="an_7:10">7:10</A>&nbsp;Grunden blev lagt med kostbare, store Sten, nogle p&#229; ti, andre p&#229; otte Alen.</p> 
<p><A NAME="an_7:11">7:11</A>&nbsp;Ovenp&#229; lagdes kostbare Sten, tilhugget efter M&#229;l, og Cederbj&#230;lker.</p> 
<p><A NAME="an_7:12">7:12</A>&nbsp;Den store Forg&#229;rd var hele Vejen rundt omgivet af tre Lag tilhugne Sten og et Lag Cederbj&#230;lker, ligeledes HERRENs Huss Forg&#229;rd, den indre, og Forg&#229;rden om Paladsets Forhal.</p> 
<p><A NAME="an_7:13">7:13</A>&nbsp;Kong Salomo sendte Bud til Tyrus efter Hiram.</p> 
<p><A NAME="an_7:14">7:14</A>&nbsp;Han var S&#248;n af en Enke fra Naftalis Stamme, men hans Fader var en Kobbersmed fra Tyrus. Han sad inde med Visdom, Forstand og Indsigt i at udf&#248;re alskens Kobberarbejde; og han kom til Kong Salomo og udf&#248;rte alt det Arbejde, han skulde have udf&#248;rt.</p> 
<p><A NAME="an_7:15">7:15</A>&nbsp;Han st&#248;bte de to kobbers&#248;jler foran Forhallen. Den ene var atten Alen h&#248;j; den m&#229;lte tolv Alen i Omkreds; den var hul, og Kobberet var fire Fingerbredder tykt. Liges&#229; den anden S&#248;jle.</p> 
<p><A NAME="an_7:16">7:16</A>&nbsp;Og han lavede to S&#248;jlehoveder til at sidde oven p&#229; S&#248;jlerne, st&#248;bt af Kobber, hvert S&#248;jlehoved fem Alen h&#248;jt.</p> 
<p><A NAME="an_7:17">7:17</A>&nbsp;Og han lavede to Fletv&#230;rker, flettet Arbejde, Snore, k&#230;deformet Arbejde, til at d&#230;kke S&#248;jlehovederne oven p&#229; S&#248;jlerne, et Fletv&#230;rk fil hvert S&#248;jleboved;</p> 
<p><A NAME="an_7:18">7:18</A>&nbsp;og han lavede Granat&#230;blerne, to R&#230;kker rundt om det ene Fletv&#230;rk; der var 200 Granat&#230;bler i R&#230;kker rundt om det ene S&#248;jlehoved; p&#229; samme M&#229;de gjorde han ogs&#229; ved det andet.</p> 
<p><A NAME="an_7:19">7:19</A>&nbsp;S&#248;jlehovedeme p&#229; de to S&#248;jler var liljeformet Arbejde.</p> 
<p><A NAME="an_7:20">7:20</A>&nbsp;S&#248;jlehovederne sad p&#229; de to S&#248;jler.</p> 
<p><A NAME="an_7:21">7:21</A>&nbsp;Derp&#229; opstillede han S&#248;jlerne ved Templets Forhal; den S&#248;jle, han opstillede til h&#248;jre, kaldte han Jakin, og den, han opstillede til venstre, kaldte han Boaz.</p> 
<p><A NAME="an_7:22">7:22</A>&nbsp;&#216;verst p&#229; S&#248;jlerne var der liljeformet Arbejde. S&#229;ledes blev Arbejdet med S&#248;jlerne f&#230;rdigt.</p> 
<p><A NAME="an_7:23">7:23</A>&nbsp;Fremdeles lavede han Havet i st&#248;bt Arbejde, ti Alen fra Rand til Rand, helt rundt, fem Alen h&#248;jt; det m&#229;lte tredive Alen i Omkreds.</p> 
<p><A NAME="an_7:24">7:24</A>&nbsp;Under Randen var det hele Vejen rundt omgivet af agurklignende Prydelser, der n&#229;ede helt omkring Havet, tredive Alen; i to R&#230;kker sad de agurklignende Prydelser, st&#248;bt i eet dermed.</p> 
<p><A NAME="an_7:25">7:25</A>&nbsp;Det stod p&#229; tolv Okser, s&#229;ledes at tre vendte mod Nord, tre mod Vest, tre mod Syd og tre mod &#216;st; Havet stod oven p&#229; dem; de vendte alle Bagkroppen indad.</p> 
<p><A NAME="an_7:26">7:26</A>&nbsp;Det var en H&#229;ndsbred tykt, og Randen var formet som Randen p&#229; et B&#230;ger, som en udsprungen Lilje. Det tog 2000 Bat.</p> 
<p><A NAME="an_7:27">7:27</A>&nbsp;Fremdeles lavede han de ti Vognstel af Kobber; hvert Stel var fire Alen langt, fire Alen bredt og tre Alen h&#248;jt.</p> 
<p><A NAME="an_7:28">7:28</A>&nbsp;Og Stellene var indrettet s&#229; ledes: De havde Mellemstykker, og Mellemstykkerne sad mellem Rammestykkerne.</p> 
<p><A NAME="an_7:29">7:29</A>&nbsp;P&#229; Mellemstykkerne mellem Rammestykkerne var der L&#248;ver, Okser og Keruber, ligeledes p&#229; Rammestykkerne. Over og under L&#248;verne og Okserne var der Kranse, lavet s&#229;ledes, at de hang ned.</p> 
<p><A NAME="an_7:30">7:30</A>&nbsp;Hvert Stel havde fire Kobber hjul og Kobberaksler. De fire Hj&#248;rner havde B&#230;rearme; under B&#230;kkenet var B&#230;rearmene fastst&#248;bt, og midt for hver af dem var der Kranse.</p> 
<p><A NAME="an_7:31">7:31</A>&nbsp;Dets Rand var inden for B&#230;rearmene, een Alen h&#248;j, og den var rund: ogs&#229; p&#229; Randen var der udsk&#229;ret Arbejde. Mellemstykkerne var firkantede, ikke runde.</p> 
<p><A NAME="an_7:32">7:32</A>&nbsp;De fire Hjul sad under Mellemstykkerne, og Hjulenes Akselholdere sad p&#229; Stellet; hvert Hjul var halvanden Alen h&#248;jt.</p> 
<p><A NAME="an_7:33">7:33</A>&nbsp;Hjulene var indrettet som Vognhjul, og deres Akselholdere, F&#230;lge, Eger og Nav var alle st&#248;bt.</p> 
<p><A NAME="an_7:34">7:34</A>&nbsp;Der var en B&#230;ream p&#229; hvert Stels fire Hj&#248;rner, og B&#230;rearmene var i eet med Stellet;</p> 
<p><A NAME="an_7:35">7:35</A>&nbsp;og oven p&#229; Stellet var der en Slags Fatning, en halv Alen h&#248;j og helt rund; og Akselholdere og Mellemstykker sad fast p&#229; Stellet.</p> 
<p><A NAME="an_7:36">7:36</A>&nbsp;P&#229; Fladerne indgraverede han Keruber, L&#248;ver og Palmer, efter som der var Plads til, omgivet af Kranse.</p> 
<p><A NAME="an_7:37">7:37</A>&nbsp;S&#229;ledes lavede han de ti Stel; de var alle st&#248;bt p&#229; samme M&#229;de, med samme M&#229;l og af samme Form.</p> 
<p><A NAME="an_7:38">7:38</A>&nbsp;Tillige lavede han ti Kobberb&#230;kkener; fyrretyve Bat tog hvert B&#230;kken, og hvert B&#230;kken m&#229;lte fire Alen, et B&#230;kken til hvert af de ti Stel.</p> 
<p><A NAME="an_7:39">7:39</A>&nbsp;Og han satte fem af Stellene ved Templets Sydside, fem ved Nordsiden; og Havet opstillede han ved Templets Sydside, ved det syd&#248;stre Hj&#248;rne.</p> 
<p><A NAME="an_7:40">7:40</A>&nbsp;Fremdeles lavede Hirom Karrene, Skovlene og Sk&#229;lene. Der med var Hiram f&#230;rdig med alt sit Arbejde for Kong Salomo til HERRENs Hus:</p> 
<p><A NAME="an_7:41">7:41</A>&nbsp;De to S&#248;jler, og de to kuglefornede S&#248;jlehoveder ovenp&#229;, de to Fletv&#230;rker til at d&#230;kke de to kugleformede S&#248;jlehoveder p&#229; S&#248;jlerne,</p> 
<p><A NAME="an_7:42">7:42</A>&nbsp;de 400 Granat&#230;bler til de to Fletv&#230;rker, to R&#230;kker Granat&#230;bler til hvert Fletv&#230;rk til at d&#230;kke de to kugleformede S&#248;jlehoveder p&#229; de to S&#248;jler,</p> 
<p><A NAME="an_7:43">7:43</A>&nbsp;de ti Stel med de ti B&#230;kkener p&#229;,</p> 
<p><A NAME="an_7:44">7:44</A>&nbsp;Havet med de tolv Okser under,</p> 
<p><A NAME="an_7:45">7:45</A>&nbsp;Karrene, Skovlene og Sk&#229;lene. Alle disse Ting, som Hiram lavede for Kong Salomo til HERRENs Hus, var af blankt Kobber.</p> 
<p><A NAME="an_7:46">7:46</A>&nbsp;I Jordanegnen lod Kongen dem st&#248;be, ved Adamas Vadested mellem Sukkot og Zaretan.</p> 
<p><A NAME="an_7:47">7:47</A>&nbsp;Salomo lod alle Tingene uvejet p&#229; Grund af deres s&#229;re store M&#230;ngde, Kobberet blev ikke vejet.</p> 
<p><A NAME="an_7:48">7:48</A>&nbsp;Og Salomo lod alle Tingene, som h&#248;rte til HERRENs Hus, lave: Guldalteret, Guldbordet, som Skuebr&#248;dene l&#229; p&#229;,</p> 
<p><A NAME="an_7:49">7:49</A>&nbsp;Lysestagerne, fem til h&#248;jre og fem til venstre, foran Inderhallen, af purt Guld, med Blomsterb&#230;grene, Lamperne og Lysesaksene af Guld,</p> 
<p><A NAME="an_7:50">7:50</A>&nbsp;Fadene, Knivene, Sk&#229;lene, Kanderne og Panderne af fint Guld, H&#230;ngslerne til D&#248;rene for den inderste Hal, det Allerhelligste, og til D&#248;rene for den yderste Hal, det Hellige, af Guld.</p> 
<p><A NAME="an_7:51">7:51</A>&nbsp;Da hele Arbejdet, som Salomo lod udf&#248;re ved HERRENs Hus, var f&#230;rdigt, bragte Salomo sin Fader Davids Helliggaver, S&#248;lvet og Guldet, derind og lagde alle Tingene i Skatkamrene i HERRENs Hus.</p> 
<p><A NAME="an_8:1">8:1</A>&nbsp;Derp&#229; kaldte Salomo Israels &#198;ldste og alle Stammernes Overhoveder, Israeliternes F&#230;drenehuses &#216;verster, sammen hos sig i Jerusalem for at f&#248;re HERRENs Pagts Ark op fra Davidsbyen, det er Zion.</p> 
<p><A NAME="an_8:2">8:2</A>&nbsp;S&#229; samledes alle Israels M&#230;nd hos Kong Salomo p&#229; H&#248;jtiden i Etanim M&#229;ned, det er den syvende M&#229;ned.</p> 
<p><A NAME="an_8:3">8:3</A>&nbsp;Og alle Israels &#198;ldste kom, og Pr&#230;sterne bar Arken.</p> 
<p><A NAME="an_8:4">8:4</A>&nbsp;Og de bragte HERRENs Ark op tillige med &#197;benbaringsteltet og alle de hellige Ting, der var i Teltet; Pr&#230;sterne og Leviterne bragte dem op.</p> 
<p><A NAME="an_8:5">8:5</A>&nbsp;Og Kong Salomo tillige med hele Israels Menighed, som havde givet M&#248;de hos ham foran Arken, ofrede Sm&#229;kv&#230;g og Hornkv&#230;g, s&#229; meget, at det ikke var til at t&#230;lle eller overse.</p> 
<p><A NAME="an_8:6">8:6</A>&nbsp;S&#229; f&#248;rte Pr&#230;sterne HERRENs Pagts Ark ind p&#229; dens Plads i Templets Inderhal, det Allerhelligste, og stillede den under Kerubernes Vinger;</p> 
<p><A NAME="an_8:7">8:7</A>&nbsp;thi Keruberne udbredte deres Vinger over Pladsen, hvor Arken stod, og s&#229;ledes dannede Keruberne et D&#230;kke over Arken og dens B&#230;rest&#230;nger.</p> 
<p><A NAME="an_8:8">8:8</A>&nbsp;St&#230;ngerne var s&#229; lange, at Enderne af dem kunde ses fra det Hellige foran Inderhallen, men de kunde ikke ses l&#230;ngere ude; og de er der den Dag i Dag.</p> 
<p><A NAME="an_8:9">8:9</A>&nbsp;Der var ikke andet i Arken end de to Stentavler, Moses havde lagt ned i den p&#229; Horeb, Tavlerne med den Pagt, HERREN havde sluttet med Israeliterne, da de drog bort fra &#198;gypten.</p> 
<p><A NAME="an_8:10">8:10</A>&nbsp;Da Pr&#230;sterne derp&#229; gik ud af Helligdommen, fyldte Skyen HERRENs Hus,</p> 
<p><A NAME="an_8:11">8:11</A>&nbsp;s&#229; at Pr&#230;sterne af Skyen hindredes i at st&#229; og udf&#248;re deres Tjeneste; thi HERRENs Herlighed fyldte HERRENs Hus.</p> 
<p><A NAME="an_8:12">8:12</A>&nbsp;Ved den Lejlighed sang Salomo: HERREN satte Solen p&#229; Himlen, men selv, har han sagt, vil han bo i Mulmet.</p> 
<p><A NAME="an_8:13">8:13</A>&nbsp;Nu har jeg bygget dig et Hus til Bolig, et Sted, du for evigt kan dv&#230;le. Det st&#229;r jo optegnet i Sangenes Bog.</p> 
<p><A NAME="an_8:14">8:14</A>&nbsp;Derp&#229; vendte Kongen sig om og velsignede hele Israels Forsamling, der imens stod op;</p> 
<p><A NAME="an_8:15">8:15</A>&nbsp;og han sagde: "Lovet v&#230;re HERREN, Israels Gud, hvis H&#229;nd har fuldf&#248;rt, hvad hans Mund talede til min Fader David, dengang han sagde:</p> 
<p><A NAME="an_8:16">8:16</A>&nbsp;Fra den Dag jeg f&#248;rte mit Folk Israel ud af &#198;gypten, har jeg ikke udvalgt nogen By i nogen af Israels Stammer for der at bygge et Hus til Bolig for mit Navn; men Jerusalem udvalgte jeg til Bolig for mit Navn, og David udvalgte jeg til at herske over mit Folk Israel.</p> 
<p><A NAME="an_8:17">8:17</A>&nbsp;Og min Fader David fik i Sinde at bygge HERRENs, Israels Guds, Navn et Hus;</p> 
<p><A NAME="an_8:18">8:18</A>&nbsp;men HERREN sagde til min Fader David: At du har i Sinde at bygge mit Navn et Hus, er ret af dig;</p> 
<p><A NAME="an_8:19">8:19</A>&nbsp;dog skal du ikke bygge det Hus, men din S&#248;n, der udg&#229;r af din L&#230;nd; skal bygge mit Navn det Hus.</p> 
<p><A NAME="an_8:20">8:20</A>&nbsp;Nu har HERREN opfyldt det Ord, han talede, og jeg er tr&#229;dt i min Fader Davids Sted og sidder p&#229; Israels Trone, som HERREN sagde, og jeg har bygget HERRENs, Israels Guds, Navn Huset;</p> 
<p><A NAME="an_8:21">8:21</A>&nbsp;og jeg har der beredt en Plads til Arken med den Pagt, HERREN sluttede med vore F&#230;dre, da han f&#248;rte dem bort fra &#198;gypten."</p> 
<p><A NAME="an_8:22">8:22</A>&nbsp;Derp&#229; tr&#229;dte Salomo frem foran HERRENs Alter lige over for hele Israels Forsamling, udbredte sine H&#230;nder mod Himmelen</p> 
<p><A NAME="an_8:23">8:23</A>&nbsp;og sagde: "HERRE Israels Gud, der er ingen Gud som du i Himmelen oventil og p&#229; Jorden nedentil, du, som holder fast ved din Pagt og din Miskundhed mod dine Tjenere, n&#229;r de af hele deres Hjerte vandrer for dit &#197;syn,</p> 
<p><A NAME="an_8:24">8:24</A>&nbsp;du, som har holdt, hvad du lovede din Tjener, min Fader David, og i Dag opfyldt med din H&#229;nd, hvad du talede med din Mund.</p> 
<p><A NAME="an_8:25">8:25</A>&nbsp;S&#229; hold da nu, HERRE, Israels Gud, hvad du lovede din Tjener, min Fader David, da du sagde: En Efterf&#248;lger skal aldrig fattes dig til at sidde p&#229; Israels Trone for mit &#197;syn, n&#229;r kun dine S&#248;nner vil tage Vare p&#229; deres Vej og vandre for mit &#197;syn, som du har gjort.</p> 
<p><A NAME="an_8:26">8:26</A>&nbsp;S&#229; lad nu, HERRE, Israels Gud, det Ord opfyldes, som du tilsagde din Tjener, min Fader David!</p> 
<p><A NAME="an_8:27">8:27</A>&nbsp;Men kan Gud da virkelig bo p&#229; Jorden? Nej visselig, Himlene, ja Himlenes Himle kan ikke rumme dig, langt mindre dette Hus, som jeg har bygget!</p> 
<p><A NAME="an_8:28">8:28</A>&nbsp;Men vend dig til din Tjeners B&#248;n og Beg&#230;ring, HERRE min Gud, s&#229; du h&#248;rer det R&#229;b og den B&#248;n, din Tjener i Dag opsender for dit &#197;syn;</p> 
<p><A NAME="an_8:29">8:29</A>&nbsp;lad dine &#216;jne v&#230;re &#229;bne over dette Hus b&#229;de Nat og Dag, over det Sted, hvor du har sagt, dit Navn skal bo, s&#229; du h&#248;rer den B&#248;n, din Tjener opsender, vendt mod dette Sted!</p> 
<p><A NAME="an_8:30">8:30</A>&nbsp;Og h&#248;r den B&#248;n, din Tjener og dit Folk Israel opsender, vendt mod dette Sted; du h&#248;re den der, hvor du bor, i Himmelen, du h&#248;re og tilgive!</p> 
<p><A NAME="an_8:31">8:31</A>&nbsp;N&#229;r nogen synder imod sin N&#230;ste, og man afkr&#230;ver ham Ed og lader ham sv&#230;rge, og han kommer og afl&#230;gger Ed foran dit Alter i dette Hus,</p> 
<p><A NAME="an_8:32">8:32</A>&nbsp;s&#229; h&#248;re du det i Himmelen og g&#248;re det og d&#248;mme dine Tjenere imellem, s&#229; du kender den skyldige skyldig og lader hans Gerning komme over hans Hoved og frikender den uskyldige og g&#248;r med ham efter hans Uskyld!</p> 
<p><A NAME="an_8:33">8:33</A>&nbsp;N&#229;r dit Folk Israel tvinges til at fly for en Fjende, fordi de synder imod dig, og de s&#229; omvender sig til dig og bekender dit Navn og opsender B&#248;nner og Beg&#230;ringer til dig i dette Hus,</p> 
<p><A NAME="an_8:34">8:34</A>&nbsp;s&#229; h&#248;re du det i Himmelen og tilgive dit Folk Israels Synd og f&#248;re dem tilbage til det Land, du gav deres F&#230;dre!</p> 
<p><A NAME="an_8:35">8:35</A>&nbsp;N&#229;r Himmelen lukkes, s&#229; Regnen udebliver, fordi de synder imod dig, og de s&#229; beder, vendt mod dette Sted, og bekender dit Navn og omvender sig fra deres Synd, fordi du revser dem,</p> 
<p><A NAME="an_8:36">8:36</A>&nbsp;s&#229; h&#248;re du det i Himmelen og tilgive din Tjeners og dit Folk Israels Synd, ja du vise dem den gode Vej, de skal vandre, og lade det regne i dit Land, som du gav dit Folk i Eje!</p> 
<p><A NAME="an_8:37">8:37</A>&nbsp;N&#229;r der kommer Hungersn&#248;d i Landet, n&#229;r der kommer Pest, n&#229;r der kommer Kornbrand og Rust, Gr&#230;shopper og &#198;dere, n&#229;r Fjenden belejrer Folket i en af dets Byer, n&#229;r alskens Plage og Sot indtr&#230;ffer -</p> 
<p><A NAME="an_8:38">8:38</A>&nbsp;enhver B&#248;n, enhver Beg&#230;ring, hvem den end kommer fra i hele dit Folk Israel, n&#229;r de f&#248;ler sig truffet i deres Samvittighed og udbreder H&#230;nderne mod dette Hus,</p> 
<p><A NAME="an_8:39">8:39</A>&nbsp;den h&#248;re du i Himmelen, der, hvor du bor, og tilgive og g&#248;re det, idet du geng&#230;lder enhver hans F&#230;rd, fordi du kender hans Hjerte, thi du alene kender alle Menneskeb&#248;rnenes Hjerter,</p> 
<p><A NAME="an_8:40">8:40</A>&nbsp;for at de m&#229; frygte dig, al den Tid de lever p&#229; den Jord, du gav vore F&#230;dre.</p> 
<p><A NAME="an_8:41">8:41</A>&nbsp;Selv den fremmede, der ikke h&#248;rer til dit Folk Israel, men kommer fra et fjernt Land for dit Navns Skyld, -</p> 
<p><A NAME="an_8:42">8:42</A>&nbsp;thi man vil h&#248;re om dit store Navn, din st&#230;rke H&#229;nd og din udstrakte Arm - n&#229;r han kommer og beder, vendt mod dette Hus,</p> 
<p><A NAME="an_8:43">8:43</A>&nbsp;da h&#248;re du det i Himmelen, der, hvor du bor, og da g&#248;re du efter alt, hvad den fremmede r&#229;ber til dig om, for at alle Jordens Folkeslag m&#229; l&#230;re dit Navn at kende og frygte dig ligesom dit Folk Israel og erkende, at dit Navn er n&#230;vnet over dette Hus, som jeg har bygget.</p> 
<p><A NAME="an_8:44">8:44</A>&nbsp;N&#229;r dit Folk drager i Krig mod sin Fjende, hvor du end sender dem hen, og de beder til HERREN, vendt mod den By, du har udvalgt, og det Hus, jeg har bygget dit Navn,</p> 
<p><A NAME="an_8:45">8:45</A>&nbsp;s&#229; h&#248;re du i Himmelen deres B&#248;n og Beg&#230;ring og skaffe dem deres Ret!</p> 
<p><A NAME="an_8:46">8:46</A>&nbsp;N&#229;r de synder imod dig thi der er intet Menneske, som ikke synder - og du vredes p&#229; dem og giver dem i Fjendens Magt, og Sejrherrerne f&#248;rer dem fangne til Fjendens Land, det v&#230;re sig fjernt eller n&#230;r,</p> 
<p><A NAME="an_8:47">8:47</A>&nbsp;og de s&#229; g&#229;r i sig selv i det Land, de er bortf&#248;rt til, og omvender sig og r&#229;ber til dig i Sejrherrernes Land og siger: Vi har syndet, handlet ilde og v&#230;ret ugudelige!</p> 
<p><A NAME="an_8:48">8:48</A>&nbsp;n&#229;r de omvender sig til dig af hele deres Hjerte og af hele deres Sj&#230;l i deres Fjenders Land, som de bortf&#248;rtes til, og de beder til dig, vendt mod deres Land, som du gav deres f&#230;dre, mod den By, du har udvalgt, og det Hus, jeg har bygget dit Navn</p> 
<p><A NAME="an_8:49">8:49</A>&nbsp;s&#229; h&#248;re du i Himmelen, der, hvor du bor, deres B&#248;n og Beg&#230;ring og skaffe dem deres Ret,</p> 
<p><A NAME="an_8:50">8:50</A>&nbsp;og du tilgive dit Folk, hvad de syndede imod dig, alle de Overtr&#230;delser, hvori de gjorde sig skyldige imod dig, og lade dem finde Barmhjertighed hos Sejrherrerne, s&#229; de forbarmer sig over dem;</p> 
<p><A NAME="an_8:51">8:51</A>&nbsp;de er jo dit Folk og din Ejendom, som du f&#248;rte ud af &#198;gypten, af Smelteovnen.</p> 
<p><A NAME="an_8:52">8:52</A>&nbsp;Lad dine &#216;jne v&#230;re &#229;bne for din Tjeners og dit Folk Israels Beg&#230;ring, s&#229; du h&#248;rer dem, hver Gang de r&#229;ber til dig.</p> 
<p><A NAME="an_8:53">8:53</A>&nbsp;Thi du har udskilt dem fra alle Jordens Folkeslag til at v&#230;re din Ejendom, som du lovede ved din Tjener Moses, da du f&#248;rte vore F&#230;dre bort fra &#198;gypten, Herre, HERRE!"</p> 
<p><A NAME="an_8:54">8:54</A>&nbsp;Da Salomo var f&#230;rdig med hele denne B&#248;n og Beg&#230;ring til HERREN rejste han sig fra Pladsen foran HERRENs Alter, hvor han havde ligget p&#229; Kn&#230; med H&#230;nderne udbredt mod Himmelen.</p> 
<p><A NAME="an_8:55">8:55</A>&nbsp;Derp&#229; tr&#229;dte han frem og velsignede med h&#248;j R&#248;st hele Israels Forsamling, idet han sagde:</p> 
<p><A NAME="an_8:56">8:56</A>&nbsp;"Lovet v&#230;re HERREN, der har givet sit Folk Israel Hvile, ganske som han talede, uden at et eneste Ord er faldet til Jorden af alle de herlige Forj&#230;ttelser, han udtalte ved sin Tjener Moses.</p> 
<p><A NAME="an_8:57">8:57</A>&nbsp;HERREN vor Gud v&#230;re med os, som han var med vore F&#230;dre, han forlade og forst&#248;de os ikke,</p> 
<p><A NAME="an_8:58">8:58</A>&nbsp;at vort Hjerte m&#229; drages til ham, s&#229; vi vandrer p&#229; alle hans Veje og holder hans Bud, Anordninger og Lovbud, som han p&#229;lagde v&#248;re F&#230;dre!</p> 
<p><A NAME="an_8:59">8:59</A>&nbsp;M&#229;tte disse B&#248;nner, som jeg har opsendt for HERRENs &#197;syn, v&#230;re n&#230;rv&#230;rende for HERREN vor Gud b&#229;de Nat og Dag, s&#229; han skaffer sin Tjener og sit Folk Israel Ret efter hver Dags Behov,</p> 
<p><A NAME="an_8:60">8:60</A>&nbsp;for at alle Jordens Folk m&#229; kende, at HERREN og ingen anden er Gud.</p> 
<p><A NAME="an_8:61">8:61</A>&nbsp;Og m&#229;tte eders Hjerte v&#230;re helt med HERREN vor Gud, s&#229; I f&#248;lger hans Anordninger og holder hans Bud som i Dag!"</p> 
<p><A NAME="an_8:62">8:62</A>&nbsp;Kongen ofrede nu sammen med hele Israel Slagtofre for HERRENs &#197;syn.</p> 
<p><A NAME="an_8:63">8:63</A>&nbsp;Til de Takofre, Salomo ofrede til HERREN, tog han 22 000 Stykker Hornkv&#230;g og 12 000 Stykker Sm&#229;kv&#230;g. S&#229;ledes indviede Kongen og alle Israeliterne HERRNs Hus.</p> 
<p><A NAME="an_8:64">8:64</A>&nbsp;Samme Dag helligede Kongen den mellemste Del af Forg&#229;rden foran HERRENs Hus, thi der m&#229;tte han ofre Br&#230;ndofrene, Afgr&#248;deofrene og Fedtstykkerne af Takofrene, da Kobberalteret foran HERRENs &#197;syn var for lille til at rumme Ofrene.</p> 
<p><A NAME="an_8:65">8:65</A>&nbsp;Samtidig fejrede Salomo i syv Dage H&#248;jtiden for HERREN vor Guds &#197;syn sammen med hele Israel, en v&#230;ldig Forsamling (lige fra Egnen ved Hamat og til &#198;gyptens B&#230;k).</p> 
<p><A NAME="an_8:66">8:66</A>&nbsp;Ottendedagen lod han Folket g&#229;, og de velsignede Kongen og drog hver til sit, glade og vel til Mode over al den Godhed, HERREN havde vist sin Tjener David og sit Folk Israel.</p> 
<p><A NAME="an_9:1">9:1</A>&nbsp;Men da Salomo var f&#230;rdig med at opf&#248;re HERRENs Hus og Kongens Palads og alt, hvad han havde f&#229;et Lyst til og sat sig for at udf&#248;re,</p> 
<p><A NAME="an_9:2">9:2</A>&nbsp;lod HERREN sig anden Gang til Syne for ham, som han havde ladet sig til Syne for ham i Gibeon;</p> 
<p><A NAME="an_9:3">9:3</A>&nbsp;og HERREN sagde til ham: "Jeg har h&#248;rt den B&#248;n og Beg&#230;ring, du opsendte for mit &#197;syn. Jeg har helliget dette Hus, som du har bygget, for der at stedf&#230;ste mit Navn til evig Tid, og mine &#216;jne og mit Hjerte skal v&#230;re der alle Dage.</p> 
<p><A NAME="an_9:4">9:4</A>&nbsp;Hvis du nu vandrer for mit &#197;syn som din Fader David i Hjertets Uskyld og i Upriglighed, s&#229; du g&#248;r alt, hvad jeg har p&#229;lagt dig, og holder mine Anordninger og Lovbud,</p> 
<p><A NAME="an_9:5">9:5</A>&nbsp;s&#229; vil jeg opretholde din Kongetrone i Israel evindelig, som jeg lovede din Fader David, da jeg sagde: En Efterf&#248;lger skal aldrig fattes dig p&#229; Israels Trone.</p> 
<p><A NAME="an_9:6">9:6</A>&nbsp;Men hvis I eller eders B&#248;rn vender eder bort fra mig og ikke holder mine Bud, mine Annordninger, som jeg har forelagt eder, men g&#229;r hen og dyrker andre Guder og tilbeder dem</p> 
<p><A NAME="an_9:7">9:7</A>&nbsp;s&#229; vil jeg udrydde Israel fra det Land, jeg gav dem; og det Hus, jeg har helliget for mit Navn, vil jeg forkaste fra mit &#197;syn, og Israel skal blive til Spot og Spe blandt alle Folk,</p> 
<p><A NAME="an_9:8">9:8</A>&nbsp;og dette Hus skal blive en Ruindynge, og enhver, som g&#229;r der forbi, skal blive sl&#229;et af R&#230;dsel og give sig til at h&#229;nfl&#248;jte. Og n&#229;r man siger: Hvorfor har HERREN handlet s&#229;ledes mod dette Land og dette Hus?</p> 
<p><A NAME="an_9:9">9:9</A>&nbsp;skal der svares: Fordi de forlod HERREN deres Gud, som f&#248;rte deres F&#230;dre ud af &#198;gypten, og holdt sig til andre Guder, tilbad og dyrkede dem; derfor har HERREN bragt al denne Elendighed over dem!"</p> 
<p><A NAME="an_9:10">9:10</A>&nbsp;Da de tyve &#197;r var omme, i hvilke Salomo havde bygget p&#229; de to Bygninger, HERRENs Hus og Kongens Palads -</p> 
<p><A NAME="an_9:11">9:11</A>&nbsp;Kong Hiram af Tyrus havde sendt Salomo Cedertr&#230;, Cyprestr&#230; og Guld, s&#229; meget han &#248;nskede da gav Kong Salomo Hiram tyve Byer i Landskabet Galil&#230;a.</p> 
<p><A NAME="an_9:12">9:12</A>&nbsp;Men da Hiram kom fra Tyrus for at se de Byer, Salomo havde givet ham, syntes han ikke om dem;</p> 
<p><A NAME="an_9:13">9:13</A>&nbsp;og han sagde: "Hvad er det for Byer, du har givet mig, Broder?" Derfor kaldte man den Habullandet, som det hedder den Dag i Dag</p> 
<p><A NAME="an_9:14">9:14</A>&nbsp;Men Hiram sendte Kongen 120 Guldtalenter.</p> 
<p><A NAME="an_9:15">9:15</A>&nbsp;P&#229; f&#248;lgende M&#229;de hang det sammen med de Hoveriarbejdere, Kong Salomo udskrev til at opf&#248;re HERRENs Hus, hans eget Palads, Millo Jerusalems Mur, Hazor, Megiddo og Gezer</p> 
<p><A NAME="an_9:16">9:16</A>&nbsp;Farao, &#198;gypterkongen, var draget op, havde indtaget Gezer og stukket det i Brand; alle Kan&#229;n&#230;ere, der boede i Byen, havde han ladet dr&#230;be og derp&#229; givet sin Datter, Salomos Hustru den i Medgift.</p> 
<p><A NAME="an_9:17">9:17</A>&nbsp;Nu genopbyggede Salomo Gezer, Nedre-Bet-Horon,</p> 
<p><A NAME="an_9:18">9:18</A>&nbsp;B&#229;lat, Tamar i &#216;rkenen i Juda Land,</p> 
<p><A NAME="an_9:19">9:19</A>&nbsp;alle Salomos Forr&#229;dsbyer, Vognbyerne og Rytterbyerne, og alt andet, som Salomo fik Lyst til at bygge i Jerusalem, i Libanon og i hele sit Rige:</p> 
<p><A NAME="an_9:20">9:20</A>&nbsp;Alt, hvad der var tilbage af Amoriterne, Hetiterne, Perizziterne, Hivviterne og Jebusiterne, og som ikke h&#248;rte til Israeliterne,</p> 
<p><A NAME="an_9:21">9:21</A>&nbsp;deres Efterkommere, som var tilbage efter dem i Landet, og som Israeliterne ikke havde v&#230;ret i Stand til at l&#230;gge Band p&#229;, dem udskrev Salomo til Hoveriarbejde, som det er den Dag i Dag.</p> 
<p><A NAME="an_9:22">9:22</A>&nbsp;Af Israeliterne derimod satte Salomo ingen til Arbejde,men de var Krigsfolk og Hoffolk, H&#230;rf&#248;rere og H&#248;vedsm&#230;nd hos, ham og F&#248;rere for hans Stridsvogne og Rytteri. -</p> 
<p><A NAME="an_9:23">9:23</A>&nbsp;Tallet p&#229; Overfogederne, der ledede Arbejdet for Salomo, var 550; de havde Tilsyn med Folkene, der arbejdede.</p> 
<p><A NAME="an_9:24">9:24</A>&nbsp;Faraos Datter var lige flyttet fra Davidsbyen ind i det Hus, han havde bygget til hende, da tog han fat p&#229; at opf&#248;re Millo.</p> 
<p><A NAME="an_9:25">9:25</A>&nbsp;Tre Gange om &#197;ret ofrede Salomo Br&#230;ndofre og Takofre p&#229; det Alter, han bavde bygget HERREN, og t&#230;ndte Offerild for HERRENs &#197;syn; og han fuldf&#248;rte Templet.</p> 
<p><A NAME="an_9:26">9:26</A>&nbsp;Kong Salomo byggede ogs&#229; Skibe i Ezjongeber, der ligger ved Elat ved det r&#248;de Havs Kyst i Edom;</p> 
<p><A NAME="an_9:27">9:27</A>&nbsp;og Hiram sendte sine Folk, befarne S&#248;folk, om Bord p&#229; Skibene sammen med Salomos Folk.</p> 
<p><A NAME="an_9:28">9:28</A>&nbsp;De sejlede til Ofir, hvor de hen tede 420 Talenter Guld, som de bragte Kong Salomo.</p> 
<p><A NAME="an_10:1">10:1</A>&nbsp;Da Dronningen af Saba h&#248;rte Salomos Ry, kom hun for at pr&#248;ve ham med G&#229;der.</p> 
<p><A NAME="an_10:2">10:2</A>&nbsp;Hun kom til Jerusalem med et s&#229;re stort F&#248;lge og med Kameler, der bar R&#248;gelse, Guld i store M&#230;ngder og &#198;delsten. Og da hun var kommet til Salomo, talte hun til ham om alt, hvad der l&#229; hende p&#229; Hjerte.</p> 
<p><A NAME="an_10:3">10:3</A>&nbsp;Men Salomo svarede p&#229; alle hendes Sp&#248;rgsm&#229;l, og intet som helst var skjult for Kongen, han gav hende Svar p&#229; alt.</p> 
<p><A NAME="an_10:4">10:4</A>&nbsp;Og da Dronningen af Saba s&#229; al Salomos Visdom, Huset han havde bygget,</p> 
<p><A NAME="an_10:5">10:5</A>&nbsp;Maden p&#229; hans Bord, hans Folks Boliger, han tr&#230;den og deres Kl&#230;der, hans Mundsk&#230;nke og Br&#230;ndofrene, han ofrede i HERRENs Hus, var hun ude af sig selv;</p> 
<p><A NAME="an_10:6">10:6</A>&nbsp;og hun sagde til Kongen: "Sandt var, hvad jeg i mit Land h&#248;rte sige om dig og din Visdom!</p> 
<p><A NAME="an_10:7">10:7</A>&nbsp;Jeg troede ikke, hvad der sagdes, f&#248;r jeg kom og s&#229; det med egne &#216;jne; og se, ikke engang det halve er mig fortalt, thi din Visdom og Herlighed overg&#229;r, hvad rygte sagde.</p> 
<p><A NAME="an_10:8">10:8</A>&nbsp;Lykkelige dine Hustruer, lykkelige dine Folk, som altid er om dig og h&#248;rer din Visdom!</p> 
<p><A NAME="an_10:9">10:9</A>&nbsp;Lovet v&#230;re HERREN din Gud, som fandt behag i dig og satte dig p&#229; Israels Trone! Fordi HERREN elsker Israel evindelig, satte han dig til Konge, til at &#248;ve ret og Retf&#230;rdighed."</p> 
<p><A NAME="an_10:10">10:10</A>&nbsp;Derp&#229; gav hun Kongen 120 Guldtalenter, R&#248;gelse i store M&#230;ngder og &#198;delsten; og aldrig er der siden kommet s&#229; megen R&#248;gelse til Landet som den, Dronningen af Saba gav Kong Salomo.</p> 
<p><A NAME="an_10:11">10:11</A>&nbsp;Desuden bragte Hirams Skibe, som hentede Guld i Ofir, Almug gumtr&#230; i store M&#230;ngder og &#198;del sten fra Ofir,</p> 
<p><A NAME="an_10:12">10:12</A>&nbsp;og af Almuggimtr&#230;et lod Kongen lave R&#230;kv&#230;rk til HERRENs Hus og Kongens Palads, desuden Citre og Harper til Sangerne. S&#229; meget Almuggimtr&#230; er hidtil ikke set eller kommet til Landet.</p> 
<p><A NAME="an_10:13">10:13</A>&nbsp;Og Kong Salomo gav Dronningen af Saba alt, hvad hun &#248;nskede og bad om, foruden hvad han af sig selv kongeligen sk&#230;nkede hende. Derp&#229; begav hun sig med sit F&#248;lge hjem til sit Land.</p> 
<p><A NAME="an_10:14">10:14</A>&nbsp;V&#230;gten af det Guld, som i et &#197;r indf&#248;rtes af Salomo, udgjorde 666 Guldtalenter,</p> 
<p><A NAME="an_10:15">10:15</A>&nbsp;de ikke medregnet, hvad der indkom i Afgift fra de undertvungne Folk og ved K&#248;bm&#230;ndenes Handel og fra alle Arabiens Konger og Landets Statholdere.</p> 
<p><A NAME="an_10:16">10:16</A>&nbsp;Kong Salomo lod hamre 200 Guldskjolde, hvert p&#229; 600 Sekel Guld,</p> 
<p><A NAME="an_10:17">10:17</A>&nbsp;og 300 mindre Guldskjolde, hvert p&#229; tre Miner Guld; dem lod Kongen henl&#230;gge i Libanonskovhuset.</p> 
<p><A NAME="an_10:18">10:18</A>&nbsp;Fremdeles lod Kongen lave en stor Elfenbenstrone, overtrukket med lutret Guld.</p> 
<p><A NAME="an_10:19">10:19</A>&nbsp;Tronen havde seks Trin, og p&#229; dens Ryg var der Tyrehoveder; p&#229; begge Sider af S&#230;det var der Arme, og ved Armene stod der to L&#248;ver;</p> 
<p><A NAME="an_10:20">10:20</A>&nbsp;tillige stod der tolv L&#248;ver p&#229;de seks Trin, seks p&#229; hver Side. Der er ikke lavet Mage til Trone i noget andet Rige.</p> 
<p><A NAME="an_10:21">10:21</A>&nbsp;Alle Kong Salomos Drikkekar var af Guld og alle Redskaber i Libanonskovhuset af fint Guld; S&#248;lv regnedes ikke for noget i Kong Salomos Dage.</p> 
<p><A NAME="an_10:22">10:22</A>&nbsp;Kongen havde nemlig Tarsisskibe i S&#248;en sammen med Hirams Skibe; og en Gang hvert tredje &#197;r kom Tarsisskibene, ladet med Guld, S&#248;lv, Elfenben, Aber og P&#229;fugle.</p> 
<p><A NAME="an_10:23">10:23</A>&nbsp;Kong Salomo overgik alle Jordens Konger i Rigdom og Visdom.</p> 
<p><A NAME="an_10:24">10:24</A>&nbsp;Fra alle Jordens Egne s&#248;gte man hen til Salomo for at h&#248;re den Visdom, Gud havde lagt i hans Hjerte;</p> 
<p><A NAME="an_10:25">10:25</A>&nbsp;og alle bragte de Gaver med: S&#248;lv og Guldsager, Kl&#230;der, V&#229;ben, R&#248;gelse, Heste og Muldyr; s&#229;ledes gik det &#197;r efter &#197;r.</p> 
<p><A NAME="an_10:26">10:26</A>&nbsp;Salomo anskaffede sig Stridsvogne og Ryttere, og han havde 1.400 Vogne og 12.000 Ryttere; dem lagde han dels i Vognbyerne, dels hos sig i Jerusalem.</p> 
<p><A NAME="an_10:27">10:27</A>&nbsp;Kongen bragte det dertil, at S&#248;lv i Jerusalem var lige s&#229; almindeligt som Sten, og Cedertr&#230; lige s&#229; almindeligt som Morb&#230;rfigentr&#230; i Lavlandet. -</p> 
<p><A NAME="an_10:28">10:28</A>&nbsp;Hestene, Salomo indf&#248;rte, kom fra Mizrajim og Kove; Kongens Handelsfolk k&#248;bte dem i Kove.</p> 
<p><A NAME="an_10:29">10:29</A>&nbsp;En Vogn udf&#248;rtes fra Mizrajim for 600 Sekel S&#248;lv, en Hest for 150 Ligeledes udf&#248;rtes de ved Handelsfolkene fil alle Hetiternes og Arams Konger.</p> 
<p><A NAME="an_11:1">11:1</A>&nbsp;Kong Salomo elskede foruden Faraos Datter mange fremmede Kvinder, moabitiske, ammonitiske, edomitiske, zidoniske og hetitiske Kvinder,</p> 
<p><A NAME="an_11:2">11:2</A>&nbsp;Kvinder fra de Folkeslag, HERREN havde sagt om til Israeliterne: "I m&#229; ikke have med dem at g&#248;re og de ikke med eder, ellers drager de eders Hjerte til deres Guder!" Ved dem hang Salomo i K&#230;rlighed.</p> 
<p><A NAME="an_11:3">11:3</A>&nbsp;Han havde 700 fyrsfelige Hustruer og 300 Medhustruer, og hans Hustruer drog hans Hjerte bort fra Herren.</p> 
<p><A NAME="an_11:4">11:4</A>&nbsp;Da Salomo blev gammel, drog hans Hustruer hans Hjerte til fremmede Guder, og hans Hjerte var ikke mere helt med HERREN hans Gud som hans fader Davids.</p> 
<p><A NAME="an_11:5">11:5</A>&nbsp;Salomo holdt sig da til Astarte, Zidoniernes Gudinde, og til Milkom, Ammoniternes v&#230;mmelige Gud.</p> 
<p><A NAME="an_11:6">11:6</A>&nbsp;S&#229;ledes gjorde Salomo, hvad der var ondt i HERRENs &#216;jne, og viste ikke HERREN fuld Lydighed som hans Fader David.</p> 
<p><A NAME="an_11:7">11:7</A>&nbsp;Ved den Tid byggede Salomo en Offerh&#248;j for Kemosj, Moabs v&#230;mmelige Gud, p&#229; Bjerget &#248;sten for Jerusalem, og for Milkom, Ammoniternes v&#230;mmelige Gud;</p> 
<p><A NAME="an_11:8">11:8</A>&nbsp;og samme Hensyn viste han alle sine fremmede Hustruer, som t&#230;ndte Offerild for deres Guder og ofrede til dem.</p> 
<p><A NAME="an_11:9">11:9</A>&nbsp;Da vrededes HERREN p&#229; Salomo, fordi han vendte sit Hjerte bort fra HERREN, Israels Gud, der dog to Gange havde ladet sig til Syne for ham</p> 
<p><A NAME="an_11:10">11:10</A>&nbsp;og udtrykkelig havde p&#229;budt ham ikke at holde sig til fremmede Guder; men han holdt ikke, hvad HERREN havde p&#229;budt ham.</p> 
<p><A NAME="an_11:11">11:11</A>&nbsp;Derfor sagde HERREN til Salomo: "Fordi det st&#229;r s&#229;ledes til med dig, og fordi du ikke har holdt min Pagt og mine Anordninger, som jeg p&#229;lagde dig, vil jeg visselig rive Riget fra dig og give din Tr&#230;l det.</p> 
<p><A NAME="an_11:12">11:12</A>&nbsp;Dog vil jeg ikke g&#248;re det i din Levetid for din Fader Davids Skyld men jeg vil rive det ud af din S&#248;ns H&#229;nd.</p> 
<p><A NAME="an_11:13">11:13</A>&nbsp;Kun vil jeg ikke rive hele Riget fra ham, men give din S&#248;n en Stamme deraf for min Tjener Davids Skyld og for Jerusalems Skyld, den By, jeg udvalgte.</p> 
<p><A NAME="an_11:14">11:14</A>&nbsp;HERREN gav Salomo en Modstander i Edomiten Hadad af Kongesl&#230;gten i Edom.</p> 
<p><A NAME="an_11:15">11:15</A>&nbsp;Thi dengang David lod Edomiterne hugge ned, da H&#230;rf&#248;reren Joab drog op for at jorde de faldne og hugge alle af Mandk&#248;n ned i Edom -</p> 
<p><A NAME="an_11:16">11:16</A>&nbsp;Joab og hele Israel blev der i seks M&#229;neder, til han havde udryddet alle af Mandk&#248;n i Edom -</p> 
<p><A NAME="an_11:17">11:17</A>&nbsp;da var Adad med nogle edomitiske M&#230;nd af hans Faders Folk flygtet ad &#198;gypten til. Dengang var Hadad endnu en lille Dreng.</p> 
<p><A NAME="an_11:18">11:18</A>&nbsp;De br&#248;d op fra Midjan og n&#229;ede Paran; og efter at have taget nogle M&#230;nd fra Paran med sig drog de til &#198;gypten, hvor Farao, &#198;gypterkongen, overlod ham et Hus, tilsagde ham daglig F&#248;de og gav ham Land.</p> 
<p><A NAME="an_11:19">11:19</A>&nbsp;Og da Farao fattede s&#230;rlig Godhed for Hadad, gav han ham sin Svigerinde, en S&#248;ster til Dronning Takpenes, til &#198;gte.</p> 
<p><A NAME="an_11:20">11:20</A>&nbsp;Takpeness S&#248;ster f&#248;dte ham S&#248;nnen Genubat; og da Takpenes havde v&#230;nnet Barnet fra i Faraos Hus, blev Genubat i Faraos Hus blandt Faraos egne B&#248;rn.</p> 
<p><A NAME="an_11:21">11:21</A>&nbsp;Da nu Hadad i &#198;gypten h&#248;rte, at David havde lagt sig til Hvile hos sine F&#230;dre, og at H&#230;rf&#248;reren Joab var d&#248;d, sagde han til Farao: "Lad mig drage til mit Land!"</p> 
<p><A NAME="an_11:22">11:22</A>&nbsp;Farao sagde til ham: "Hvad savner du her hos mig, siden du &#248;nsker at drage til dit Land?" Men han svarede: "&#197; jo, lad mig nu rejse!" S&#229; vendte Hadad tilbage til sit Land. Det var den ulykke, Hadad voldte: Han bragte Tr&#230;ngsel over Israel og blev Konge over Edom. -</p> 
<p><A NAME="an_11:23">11:23</A>&nbsp;Fremdeles gav Gud ham en Modstander i Rezon, Eljadas S&#248;n, der var flygtet fra sin Herre, Kong Hadadezer af Zoba.</p> 
<p><A NAME="an_11:24">11:24</A>&nbsp;Han samlede en Del M&#230;nd om sig og blev H&#248;vding for en Friskare. Han indtog Damaskus, satte sig fast der og blev Konge i Damaskus.</p> 
<p><A NAME="an_11:25">11:25</A>&nbsp;Han var Israels Modstander, s&#229; l&#230;nge Salomo levede.</p> 
<p><A NAME="an_11:26">11:26</A>&nbsp;Endvidere var der Efraimiten Jeroboam, Nebats S&#248;n, fra Zereda, som stod i Salomos Tjeneste, og hvis Moder hed Zerua og var Enke; han l&#248;ftede H&#229;nd mod Kongen.</p> 
<p><A NAME="an_11:27">11:27</A>&nbsp;Hermed gik det s&#229;ledes til Salomo byggede p&#229; Millo; han lukkede Hullet i sin Fader Davids By.</p> 
<p><A NAME="an_11:28">11:28</A>&nbsp;Nu var Jeroboam et dygtigt Menneske, og da Salomo s&#229;, hvorledes den unge Mand udf&#248;rte Arbejdet, gav han ham Opsyn med hele Arbejdsstyrken af Josefs Hus.</p> 
<p><A NAME="an_11:29">11:29</A>&nbsp;P&#229; den Tid h&#230;ndte det sig, engang Jeroboam var rejst fra Jerusalem, at Profeten Ahija fra Silo traf ham p&#229; Vejen. Ahija var if&#248;rt en ny Kappe, og de to var ene p&#229; Marken.</p> 
<p><A NAME="an_11:30">11:30</A>&nbsp;Da greb Ahija fat i den ny Kappe, han havde p&#229;, rev den i tolv Stykker</p> 
<p><A NAME="an_11:31">11:31</A>&nbsp;og sagde til Jeroboam: "Tag dig de ti Stykker, thi s&#229; siger HERREN, Israels Gud: Se, jeg river Riget ud af Salomos H&#229;nd og giver dig de ti Stammer.</p> 
<p><A NAME="an_11:32">11:32</A>&nbsp;Den ene Stamme skal han beholde for min Tjener Davids Skyld og for Jerusalems Skyld, den By, jeg udvalgte af alle Israels Stammer;</p> 
<p><A NAME="an_11:33">11:33</A>&nbsp;det vil jeg g&#248;re, fordi han har forladt mig og tilbedt Astarte, Zidoniernes Gudinde, Kemosj, Moabs Gud, og Milkom, Ammoniternes Gud, og ikke vandret p&#229; mine Veje og gjort, hvad der er ret i mine &#216;jne, eller holdt mine Anordninger og Lovbud som hans Fader David.</p> 
<p><A NAME="an_11:34">11:34</A>&nbsp;Fra ham vil jeg dog ikke tage Riget, men lade ham v&#230;re Fyrste, s&#229; l&#230;nge han lever, for min Tjener Davids Skyld, som jeg udvalgte, og som holdt mine Bud og Anordninger.</p> 
<p><A NAME="an_11:35">11:35</A>&nbsp;Men jeg vil tage Riget fra hans S&#248;n og give dig det, de ti Stammer;</p> 
<p><A NAME="an_11:36">11:36</A>&nbsp;og hans S&#248;n vil jeg give en Stamme, for at min Tjener David altid kan have en Lampe for mit &#197;syn i Jerusalem, den By, jeg udvalgte for der at stedf&#230;ste mit Navn.</p> 
<p><A NAME="an_11:37">11:37</A>&nbsp;Men dig vil jeg tage og s&#230;tte til Hersker over alt, hvad du attr&#229;r, og du skal v&#230;re Konge over Israel.</p> 
<p><A NAME="an_11:38">11:38</A>&nbsp;Dersom du da er lydig i alt hvad jeg byder dig, vandrer p&#229; mine Veje og g&#248;r, hvad der er ret i mine &#216;jne, s&#229; du holder mine Anordnioger og Bud, som min Tjener David gjorde, vil jeg v&#230;re med dig og bygge dig et varigt Hus, som jeg gjorde det for David. Dig giver jeg Israel;</p> 
<p><A NAME="an_11:39">11:39</A>&nbsp;men jeg ydmyger Davids Sl&#230;gt for den Sags Skyld, dog ikke for stedse!"</p> 
<p><A NAME="an_11:40">11:40</A>&nbsp;Da nu Salomo stod Jeroboam efter Livet, flygtede han til &#198;gypten, til &#198;gypterkoogen Sjisjak; og han blev i &#198;gypten, til Salomo d&#248;de.</p> 
<p><A NAME="an_11:41">11:41</A>&nbsp;Hvad der ellers er at fort&#230;lle om Salomo, alt, hvad han gjorde, og hans Visdom, st&#229;r jo optegnet i Salomos Kr&#248;nike.</p> 
<p><A NAME="an_11:42">11:42</A>&nbsp;Den Tid, Salomo herskede i Jerusalem over hele Israel, udgjorde fyrretyve &#197;r.</p> 
<p><A NAME="an_11:43">11:43</A>&nbsp;S&#229; lagde Salomo sig til Hvile hos sine F&#230;dre og blev jordet i sin Fader Davids By. Og hans S&#248;n Rehabeam blev Konge i hans Sted.</p> 
<p><A NAME="an_12:1">12:1</A>&nbsp;Men Rehabeam begav sig til Sikem, thi derhen var hele Israel st&#230;vnet for at hylde ham som Konge.</p> 
<p><A NAME="an_12:2">12:2</A>&nbsp;Da Jeroboam, Nebats S&#248;n, der endnu opholdt sig i &#198;gypten, hvorhen han var flygtet for Kong Salomo, fik Nys om, at Salomo var d&#248;d, vendte han hjem fra &#198;gypten.</p> 
<p><A NAME="an_12:3">12:3</A>&nbsp;Og de sagde til Rehabeam:</p> 
<p><A NAME="an_12:4">12:4</A>&nbsp;"Din Fader lagde et h&#229;rdt &#197;g p&#229; os, men let du nu det h&#229;rde Arbejde, din Fader kr&#230;vede, og det tunge &#197;g han lagde p&#229; os, s&#229; vil vi tjene dig!"</p> 
<p><A NAME="an_12:5">12:5</A>&nbsp;Han svarede dem: "G&#229; bort, bi tre Dage og kom s&#229; til mig igen!" S&#229; gik Folket.</p> 
<p><A NAME="an_12:6">12:6</A>&nbsp;Derp&#229; r&#229;df&#248;rte Kong Rehabeam sig med de gamle, der havde st&#229;et i hans Fader Salomos Tjeneste, dengang han levede, og spurgte dem: "Hvad r&#229;der I mig til at svare dette Folk?"</p> 
<p><A NAME="an_12:7">12:7</A>&nbsp;De svarede: "Hvis du i Dag vil v&#230;re dette Folk til Tjeneste, v&#230;re dem til Behag, svare dem vel og give dem gode Ord, s&#229; vil de blive dine Tjenere for bestandig!"</p> 
<p><A NAME="an_12:8">12:8</A>&nbsp;Men han fulgte ikke det R&#229;d, de gamle gav ham; derimod r&#229;df&#248;rte han sig med de unge, der var vokset op sammen med ham og stod i hans Tjeneste,</p> 
<p><A NAME="an_12:9">12:9</A>&nbsp;og spurgte dem: "Hvad r&#229;der I os til at svare dette Folk, som kr&#230;ver af mig, at jeg skal lette dem det &#197;g, min Fader lagde p&#229; dem?"</p> 
<p><A NAME="an_12:10">12:10</A>&nbsp;De unge, der var vokset op sammen med ham, sagde da til ham: "S&#229;ledes skal du svare dette Folk, som sagde til dig: Din Fader lagde et tungt &#197;g p&#229; os, let du det for os! S&#229;ledes skal du svare dem: Min Lillefinger er tykkere end min Faders Hofter!</p> 
<p><A NAME="an_12:11">12:11</A>&nbsp;Har derfor min Fader lagt et tungt &#197;g p&#229; eder, vil jeg g&#248;re &#197;get tungere; har min Fader tugtet eder med Sv&#248;ber, vil jeg tugte eder med Skorpioner!"</p> 
<p><A NAME="an_12:12">12:12</A>&nbsp;Da alt Folket Tredjedagen kom til Rehabeam, som Kongen havde sagt,</p> 
<p><A NAME="an_12:13">12:13</A>&nbsp;gav han dem et h&#229;rdt Svar, og uden at tage Hensyn til de gamles R&#229;d</p> 
<p><A NAME="an_12:14">12:14</A>&nbsp;sagde han efter de unges R&#229;d til dem: "Har min Fader lagt et tungt &#197;g p&#229; eder, vil jeg g&#248;re &#197;get tungere; har min Fader tugtet eder med Sv&#248;ber, vil jeg tugte eder med Skorpioner!"</p> 
<p><A NAME="an_12:15">12:15</A>&nbsp;Kongen h&#248;rte ikke p&#229; Folket, thi HERREN f&#248;jede det s&#229;ledes for at opfylde det Ord, HERREN havde talet ved Ahija fra Silo til Jeroboam, Nebats S&#248;n.</p> 
<p><A NAME="an_12:16">12:16</A>&nbsp;Men da hele Israel m&#230;rkede, at Kongen ikke h&#248;rte p&#229; dem, gav Folket Kongen det Svar: "Hvad Del har vi i David? Vi har ingen Lod i Isajs S&#248;n! Til dine Telte, Israel! S&#248;rg nu, David, for dit eget Hus!" Derp&#229; vendte Israel tilbage til sine Telte.</p> 
<p><A NAME="an_12:17">12:17</A>&nbsp;Men over de Israeliter, der boede i Judas Byer, blev Rehabeam Konge.</p> 
<p><A NAME="an_12:18">12:18</A>&nbsp;Nu sendte Kong Rehabeam Adoniram, der havde Opsyn med Hoveriarbejdet, ud til dem, men hele Israel stenede ham til D&#248;de. Da steg Kong Rebabeam i st&#248;rste Hast op p&#229; sin Stridsvogn og flygtede til Jerusalem.</p> 
<p><A NAME="an_12:19">12:19</A>&nbsp;S&#229;ledes br&#248;d Israel med Davids Hus, og det er Stillingen den Dag i Dag.</p> 
<p><A NAME="an_12:20">12:20</A>&nbsp;Men da hele Israel h&#248;rte, at Jeroboam var kommet tilbage, lod de ham hente til Forsamlingen og hyldede ham som Konge over hele Israel. Der var ingen, som holdt fast ved Davids Hus undtagen Judas Stamme.</p> 
<p><A NAME="an_12:21">12:21</A>&nbsp;Da Rehabeam var kommet til Jerusalem, samlede han hele Judas Hus og Benjamins Stamme, 180 000 uds&#248;gte Folk, &#248;vede Krigere, til at f&#248;re Krig med Israels Hus og vinde Riget tilbage til Rehabeam, Salomos S&#248;n.</p> 
<p><A NAME="an_12:22">12:22</A>&nbsp;Men da kom Guds Ord til den Guds Mand Sjemaja s&#229;ledes:</p> 
<p><A NAME="an_12:23">12:23</A>&nbsp;"Sig til Judas Konge Rehabeam, Salomos S&#248;n, og til hele Judas og Benjamins Hus og det &#248;vrige Folk:</p> 
<p><A NAME="an_12:24">12:24</A>&nbsp;S&#229; siger HERREN: I m&#229; ikke drage op og k&#230;mpe med eders Br&#248;dre Israeliterne; vend hjem hver til sit, thi hvad her er sket, har jeg tilskikket!" Da adl&#248;d de HERRENs Ord og vendte tilbage.</p> 
<p><A NAME="an_12:25">12:25</A>&nbsp;Jeroboam bef&#230;stede Sikem i Efraims Bjerge og tog Bolig der; senere drog han derfra og bef&#230;stede Penuel.</p> 
<p><A NAME="an_12:26">12:26</A>&nbsp;Men Jeroboam t&#230;nkte ved sig selv: "Som det nu g&#229;r, vil Riget atter tilfalde Davids Hus;</p> 
<p><A NAME="an_12:27">12:27</A>&nbsp;n&#229;r Folket her drager op for at ofre i HERRENs Hus i Jerusalem, vil dets Hu atter vende sig til dets Herre, Kong Rehabeam af Juda; s&#229; sl&#229;r de mig ihjel og vender tilbage til Kong Rehabeam af Juda!"</p> 
<p><A NAME="an_12:28">12:28</A>&nbsp;Og da Kongen havde overvejet Sagen, lod han lave to Guldkalve og sagde til Folket "Det er for meget for eder med de Rejser til Jerusalem! Se, Israel, her er dine Guder, som f&#248;rte dig ud af &#198;gypten!"</p> 
<p><A NAME="an_12:29">12:29</A>&nbsp;Den ene lod han opstille i Betel, den anden i Dan.</p> 
<p><A NAME="an_12:30">12:30</A>&nbsp;Det blev Israel til Synd. Og Folket ledsagede i Optog den ene til Dan.</p> 
<p><A NAME="an_12:31">12:31</A>&nbsp;Tillige indrettede han Offerhuse p&#229; H&#248;jene og indsatte til Pr&#230;ster alle Slags Folk, der ikke h&#248;rte til Leviterne.</p> 
<p><A NAME="an_12:32">12:32</A>&nbsp;Og Jeroboam lod fejre en Fest p&#229; den femtende Dagi den ottende M&#229;ned i Lighed med den Fest, man havde i Juda; og han steg op p&#229; Alteret, han havde ladet lave i Betel, for at ofre til de Tyrekalve han havde ladet lave; og han lod de Pr&#230;ster, han havde indsat p&#229; H&#248;jene, g&#248;re Tjeneste i Betel.</p> 
<p><A NAME="an_12:33">12:33</A>&nbsp;Han steg op p&#229; Alteret, han havde ladet lave i Betel, p&#229; den femtende Dag i den ottende M&#229;ned, den M&#229;ned, han egenm&#230;gtig hade udt&#230;nkt, og lod Israeliteme fejre en Fest; han steg op p&#229; Alteret for at t&#230;nde Offerild.</p> 
<p><A NAME="an_13:1">13:1</A>&nbsp;Og se, p&#229; HERRENs Bud kom en Guds Mand fra Juda til Betel, netop som Jeroboam stod p&#229; Alteret for at t&#230;nde Offerild.</p> 
<p><A NAME="an_13:2">13:2</A>&nbsp;Og han r&#229;bte med HERRENs Ord imod Alteret: "Alter, Alter! S&#229; siger HERREN: Der skal f&#248;des Davids Hus en S&#248;n ved Navn Josias, og p&#229; dig skal han ofre H&#248;jenes Pr&#230;ster, som t&#230;nder Offerild p&#229; dig, og han skal br&#230;nde Menneskeknogler p&#229; dig!"</p> 
<p><A NAME="an_13:3">13:3</A>&nbsp;Og samtidig kundgjorde han et Tegn, idet han sagde: "Dette er Tegnet p&#229;, at HERREN har talet: Se, Alteret skal revne, s&#229; Asken derp&#229; v&#230;lter ud!"</p> 
<p><A NAME="an_13:4">13:4</A>&nbsp;Da nu Kongen h&#248;rte de Ord, den Guds Mand r&#229;bte mod Alteret i Betel, rakte Jeroboam sin H&#229;nd ud fra Alteret og sagde: "Grib ham!" Men H&#229;nden, han rakte ud imod ham, visnede, og han kunde ikke tage den til sig igen;</p> 
<p><A NAME="an_13:5">13:5</A>&nbsp;og Alteret revnede, s&#229; Asken v&#230;ltede ud fra Alteret - det Tegn, den Guds Mand havde kundgjort med HERRENs Ord.</p> 
<p><A NAME="an_13:6">13:6</A>&nbsp;Da tog Kongen til Orde og sagde til den Guds Mand: "Bed dog HERREN din Gud om N&#229;de og g&#229; i Forb&#248;n for mig, at jeg kan tage H&#229;nden til mig igen!" Og den Guds Mand bad HERREN om N&#229;de, og Kongen kunde tage H&#229;nden til sig igen, og den var som f&#248;r.</p> 
<p><A NAME="an_13:7">13:7</A>&nbsp;Derp&#229; sagde Kongen til den Guds Mand: "F&#248;lg med mig hjem og vederkv&#230;g dig, s&#229; vil jeg give dig en Gave!"</p> 
<p><A NAME="an_13:8">13:8</A>&nbsp;Men den Guds Mand svarede Kongen: "Om du s&#229; giver mig Halvdelen af dit Hus, vil jeg ikke f&#248;lge med dig, og jeg vil hverken spise eller drikke p&#229; dette Sted;</p> 
<p><A NAME="an_13:9">13:9</A>&nbsp;thi det Bud har jeg f&#229;et med HERRENs Ord: Du m&#229; hverken spise eller drikke, og du m&#229; ikke vende hjem ad den Vej, du kom!"</p> 
<p><A NAME="an_13:10">13:10</A>&nbsp;Derp&#229; drog han bort ad en anden Vej og vendte ikke hjem ad den Vej, han var kommet til Betel.</p> 
<p><A NAME="an_13:11">13:11</A>&nbsp;Nu boede der i Betel en gammel Profet; hans S&#248;nner kom og fortalte ham om alt, hvad den Guds Mand den Dag havde gjort i Betel, og om de Ord, han havde talt til Kongen. Men da de havde fortalt deres Fader det,</p> 
<p><A NAME="an_13:12">13:12</A>&nbsp;spurgte han dem: "Hvilken Vej gik han?" Og hans S&#248;nner viste ham, hvilken Vej den Guds Mand, der var kommet fra Juda, var g&#229;et.</p> 
<p><A NAME="an_13:13">13:13</A>&nbsp;Da sagde han til sine S&#248;nner: "L&#230;g Sadelen p&#229; mit &#198;sel!" Og da de havde sadlet &#198;selet, satte han sig op,</p> 
<p><A NAME="an_13:14">13:14</A>&nbsp;red efter den Guds Mand og traf ham siddende under Egetr&#230;et. Han spurgte ham da: "Er du den Guds Mand, der kom fra Juda?" Han svarede: "Ja!"</p> 
<p><A NAME="an_13:15">13:15</A>&nbsp;S&#229; sagde han til ham: "Kom med mig hjem og f&#229; noget at spise!"</p> 
<p><A NAME="an_13:16">13:16</A>&nbsp;Men han svarede: "Jeg kan ikke vende om og f&#248;lge med dig, og jeg kan hverken spise eller drikke sammen med dig p&#229; dette Sted,</p> 
<p><A NAME="an_13:17">13:17</A>&nbsp;thi der er sagt mig med HERRENs Ord: Du m&#229; hverken spise eller drikke der, og du m&#229; ikke vende tilbage ad den Vej, du kom!"</p> 
<p><A NAME="an_13:18">13:18</A>&nbsp;Da sagde han til ham: "Ogs&#229; jeg er Profet som du, og en Engel har med HERRENs Ord sagt til mig: Tag ham med dig hjem, for at han kan f&#229; noget at spise og drikke!" Men han l&#248;j for ham.</p> 
<p><A NAME="an_13:19">13:19</A>&nbsp;S&#229; vendte han tilbage med ham og spiste og drak i hans Hus.</p> 
<p><A NAME="an_13:20">13:20</A>&nbsp;Men medens de sad til Bords, kom HERRENs Ord til Profeten, der havde f&#229;et ham tilbage,</p> 
<p><A NAME="an_13:21">13:21</A>&nbsp;og han r&#229;bte til den Guds Mand, der var kommet fra Juda: "S&#229; siger HERREN: Fordi du har v&#230;ret genstridig mod HERRENs Ord og ikke holdt det Bud, HERREN din Gud p&#229;lagde dig,</p> 
<p><A NAME="an_13:22">13:22</A>&nbsp;men vendte tilbage og spiste og drak p&#229; det Sted, hvor han sagde, du ikke m&#229;tte spise og drikke, derfor skal dit Lig ikke komme i dine F&#230;dres Grav!"</p> 
<p><A NAME="an_13:23">13:23</A>&nbsp;Efter at han havde spist og drukket, sadlede han &#198;selet til ham, og han gav sig p&#229; Hjemvjen.</p> 
<p><A NAME="an_13:24">13:24</A>&nbsp;Men en L&#248;ve kom imod ham p&#229; Vejen og dr&#230;bte ham. Og hans Lig l&#229; hensl&#230;ngt p&#229; Vejen, og &#198;selet stod ved Siden af; ogs&#229; L&#248;ven stod ved Siden af Liget.</p> 
<p><A NAME="an_13:25">13:25</A>&nbsp;Og se, nogle M&#230;nd kom der forbi og s&#229; Liget ligge hensl&#230;ngt p&#229; Vejen, og L&#248;ven st&#229; ved Siden af, og de kom og fortalte det i Byen, hvor den gamle Profet boede;</p> 
<p><A NAME="an_13:26">13:26</A>&nbsp;og da Profeten, der havde f&#229;et ham til at vende om, h&#248;rte det, sagde han: "Det er den Guds Mand, som var genstridig mod HERRENs Ord; derfor har HERREN givet ham i L&#248;vens Vold, og den har s&#248;nderrevet ham og dr&#230;bt ham efter det Ord, HERREN talede til ham!"</p> 
<p><A NAME="an_13:27">13:27</A>&nbsp;Derp&#229; sagde han til sine S&#248;nner: "L&#230;g Sadelen p&#229; mit &#198;sel!" Og da de havde gjort det,</p> 
<p><A NAME="an_13:28">13:28</A>&nbsp;red han hen og fandt hans Lig liggende hensl&#230;ngt p&#229; vejen og &#198;selet og L&#248;ven st&#229;ende ved Siden af, uden at L&#248;ven havde &#230;dt Liget eller s&#248;nderrevet &#198;selet.</p> 
<p><A NAME="an_13:29">13:29</A>&nbsp;Da l&#248;ftede Profeten den Guds Mands Lig op, lagde ham p&#229; &#198;selet og f&#248;rte ham tilbage til Byen for at holde D&#248;deklage og jorde ham;</p> 
<p><A NAME="an_13:30">13:30</A>&nbsp;og da han havde lagt Liget i sin egen Grav, holdt de D&#248;deklage over ham og sagde: "Ak ve min Broder!"</p> 
<p><A NAME="an_13:31">13:31</A>&nbsp;Og efter at have jordet ham sagde han til sine S&#248;nner: "N&#229;r jeg d&#248;r, skal I l&#230;gge mig i samme Grav, som den Guds Mand ligger i; ved Siden af hans Ben skal I l&#230;gge mig, for at mine Ben kan blive sk&#229;net sammen md hans;</p> 
<p><A NAME="an_13:32">13:32</A>&nbsp;thi det Ord skal g&#229; i Opfyldelse, som han med HERRENs Ord r&#229;bte mod Alteret i Betel og alle Offerhusene p&#229; H&#248;jene i Samarias Byer!"</p> 
<p><A NAME="an_13:33">13:33</A>&nbsp;Heller ikke efter denne Begivenhed opgav Jeroboam sin onde F&#230;rd, men gjorde p&#229; ny alle Slags Folk til Pr&#230;ster p&#229; H&#248;jene, idet han indsatte enhver, der havde Lyst, til Pr&#230;st p&#229; H&#248;jene.</p> 
<p><A NAME="an_13:34">13:34</A>&nbsp;Og det blev Jeroboams Hus til Synd og f&#248;rte til, at det blev tilintetgjort og udryddet af Jorden.</p> 
<p><A NAME="an_14:1">14:1</A>&nbsp;Ved den Tid blev Jeroboams S&#248;n Abija syg.</p> 
<p><A NAME="an_14:2">14:2</A>&nbsp;Da sagde Jeroboam til sin Hustru: "Tag og forkl&#230;d dig, s&#229; man ikke kan kende, at du er Jeroboams Hustru, og begiv dig til Silo, thi der bor Profeten Ahija, som kundgjorde mig, at jeg skulde blive Konge over dette Folk;</p> 
<p><A NAME="an_14:3">14:3</A>&nbsp;tag ti Br&#248;d, noget Bagv&#230;rk og en Krukke Honning med og henvend dig til ham, s&#229; vil han sige dig, hvorledes det skal g&#229; Drengen!"</p> 
<p><A NAME="an_14:4">14:4</A>&nbsp;Jeroboams Hustru gjorde nu s&#229;ledes; hun begav sig til Silo og gik ind i Ahijas Hus. Ahija kunde ikke se, da hans &#216;jne var sl&#248;ve af Alderdom;</p> 
<p><A NAME="an_14:5">14:5</A>&nbsp;men HERREN havde sagt til Ahija: "Se, Jeroboams Hustru kommer til dig for at h&#248;re sig for hos dig ang&#229;ende sin S&#248;n, da han er syg; det og det skal du svare hende; men n&#229;r hun kommer, er hun forkl&#230;dt."</p> 
<p><A NAME="an_14:6">14:6</A>&nbsp;Da nu Ahija h&#248;rte Lyden af hendes Trin, som hun gik ind ad D&#248;ren, sagde han: "Kom kun ind, Jeroboams Hustru! Hvorfor er du forkl&#230;dt? Mig er det p&#229;lagt at bringe dig en tung Tidende.</p> 
<p><A NAME="an_14:7">14:7</A>&nbsp;G&#229; hen og sig til Jeroboam: S&#229; siger HERREN, Israels Gud: Jeg oph&#248;jede dig af Folkets Midte og gjorde dig til Fyrste over mit Folk Israel</p> 
<p><A NAME="an_14:8">14:8</A>&nbsp;og rev Riget fra Davids Hus og gav dig det; dog har du ikke v&#230;ret som min Tjener David, der holdt mine Bud og fulgte mig af hele sit Hjerte og kun gjorde, hvad der er ret i mine &#216;jne,</p> 
<p><A NAME="an_14:9">14:9</A>&nbsp;men du har handlet v&#230;rre end alle dine Forg&#230;ngere; du gik hen og kr&#230;nkede mig og gjorde dig andre Guder og st&#248;bte Billeder, men mig kastede du bag din Ryg;</p> 
<p><A NAME="an_14:10">14:10</A>&nbsp;se, derfor vil jeg bringe Ulykke over Jeroboams Hus og udrydde hvert mandligt V&#230;sen, hver og en af Jeroboams Sl&#230;gt i Israel, og jeg vil feje Jeroboams Hus bort, som man fejer Skarn bort, til der ikke er Spor tilbage!</p> 
<p><A NAME="an_14:11">14:11</A>&nbsp;Den af Jeroboams Sl&#230;gt, som d&#248;r i Byen, skal Hundene &#230;de, og den, som d&#248;r p&#229; Marken, skal Himmelens Fugle &#230;de, thi det er HERREN, der har talet!</p> 
<p><A NAME="an_14:12">14:12</A>&nbsp;Men g&#229; nu hjem! N&#229;r din Fod betr&#230;der Byen, skal Barnet d&#248;;</p> 
<p><A NAME="an_14:13">14:13</A>&nbsp;og hele Israel skal holde D&#248;deklage over ham og jorde ham, thi han er den eneste af Jeroboams Sl&#230;gt, der skal komme i en Grav; thi hos ham fandtes dog noget, der vandt HERREN Israels Guds Behag inden for Jeroboams Sl&#230;gt.</p> 
<p><A NAME="an_14:14">14:14</A>&nbsp;Men HERREN vil oprejse sig en Konge over Israel, der skal udrydde Jeroboams Hus p&#229; den Dag.</p> 
<p><A NAME="an_14:15">14:15</A>&nbsp;Men ogs&#229; siden vil HERREN sl&#229; Israel, s&#229; at de svajer hid og did som Sivet i Vandet, og rykke Israel op fra dette herlige Land, som han gav deres F&#230;dre, og sprede dem hinsides Floden, fordi de har lavet sig Asjerast&#248;tter og kr&#230;nket HERREN;</p> 
<p><A NAME="an_14:16">14:16</A>&nbsp;og han vil give Israel til Pris for de Synders Skyld, Jeroboam har beg&#229;et og forledt Israel til."</p> 
<p><A NAME="an_14:17">14:17</A>&nbsp;Da gav Jeroboams Hustru sig p&#229; Vej og kom til Tirza; og da hun betr&#229;dte Husets T&#230;rskel, d&#248;de Drengen;</p> 
<p><A NAME="an_14:18">14:18</A>&nbsp;og man jordede ham, og hele Israel holdt D&#248;deklage over ham efter det Ord, HERREN havde talet ved sin Tjener, Profeten Ahija.</p> 
<p><A NAME="an_14:19">14:19</A>&nbsp;Hvad der ellers er at fort&#230;lle om Jeroboam, hvorledes han f&#248;rte Krig, og hvorledes han herskede st&#229;r jo optegnet i Israels kongers Kr&#248;nike.</p> 
<p><A NAME="an_14:20">14:20</A>&nbsp;Jeroboams Regeringstid udgjorde to og tyve &#197;r. S&#229; lagde han sig til Hvile hos sine F&#230;dre, og hans S&#248;n Nadab blev Konge i hans Sted.</p> 
<p><A NAME="an_14:21">14:21</A>&nbsp;Rehabeam, Salomos S&#248;n, blev Kongei Juda. Rehabeam var een og fyrretyve &#197;r gammel, da han blev Konge, og han herskede sytten &#197;r i Jerusalem, den By, HERREN havde udvalgt af alle Israels Stammer for der at stedf&#230;ste sit Navn. Hans Moder var en ammonitisk Kvinde ved Navn Na'ama.</p> 
<p><A NAME="an_14:22">14:22</A>&nbsp;Og Juda gjorde, hvad der var ondt i HERRENs &#216;jne, og med de Synder, de begik, vakte de hans Nidk&#230;rhed, mere end deres F&#230;dre havde gjort.</p> 
<p><A NAME="an_14:23">14:23</A>&nbsp;Ogs&#229; de byggede sig Offerh&#248;je, Stenst&#248;tter og Asjerast&#248;tter p&#229; alle h&#248;je Steder og under alle gr&#248;nne Tr&#230;er;</p> 
<p><A NAME="an_14:24">14:24</A>&nbsp;ja, der var endog Mandssk&#248;ger i Landet. De &#248;vede alle de Vederstyggeligheder, som var beg&#229;et af de Folk, HERREN havde drevet bort foran Israeliterne.</p> 
<p><A NAME="an_14:25">14:25</A>&nbsp;Men i Kong Rebabeams femte Regerings&#229;r drog &#198;gypterkongen Sjisjak op imod Jerusalem</p> 
<p><A NAME="an_14:26">14:26</A>&nbsp;og tog Skattene i HERRENs Hus og i Kongens Palads; alt tog han, ogs&#229; de Guldskjolde, Salomo havde ladet lave.</p> 
<p><A NAME="an_14:27">14:27</A>&nbsp;Kong Rehabeam lod da i Stedet lave Kobberskjolde og gav dem i Forvaring hos H&#248;vedsm&#230;ndene for Livvagten, der holdt Vagt ved Indgangen til Kongens Palads;</p> 
<p><A NAME="an_14:28">14:28</A>&nbsp;og hver Gang Kongen begav sig til HERRENs Hus, bentede Livvagten dem, og bagefter bragte de dem tilbage til Vagtstuen.</p> 
<p><A NAME="an_14:29">14:29</A>&nbsp;Hvad der ellers er at fort&#230;lle om Rehabeam, alt, hvad han gjorde, st&#229;r jo optegnet i Judas Kongers Kr&#248;nike.</p> 
<p><A NAME="an_14:30">14:30</A>&nbsp;Rehabeam og Jeroboam l&#229; i Krig med hinanden hele Tiden.</p> 
<p><A NAME="an_14:31">14:31</A>&nbsp;S&#229; lagde Rehabeam sig til Hvile hos sine F&#230;dre og blev jordet hos sine F&#230;dre i Davidsbyen. Hans Moder var en ammonitisk Kvinde ved Navn Na'ama. Og hans S&#248;n Abija blev Konge i hans Sted.</p> 
<p><A NAME="an_15:1">15:1</A>&nbsp;I Kong Jeroboams, Nebats S&#248;ns, attende Regerings&#229;r blev Abija Konge over Juda.</p> 
<p><A NAME="an_15:2">15:2</A>&nbsp;Tre &#197;r herskede han i Jerusalem. Hans Moder hed Ma'aka og var en datter af Absalom.</p> 
<p><A NAME="an_15:3">15:3</A>&nbsp;Han vandrede i alle de Synder, hans Fader havde beg&#229;et f&#248;r ham, og hans Hjerte var ikke helt med HERREN hans Gud som hans Fader Davids.</p> 
<p><A NAME="an_15:4">15:4</A>&nbsp;Men for Davids Skyld lod HERREN hans Gud ham f&#229; en Lampe i Jerusalem, idet han oph&#248;jede hans S&#248;nner efter ham og lod Jerusalem best&#229;,</p> 
<p><A NAME="an_15:5">15:5</A>&nbsp;fordi David havde gjort, hvad der var ret i HERRENs &#216;jne, og ikke, s&#229; l&#230;nge han levede, var veget fra noget af, hvad han havde p&#229;lagt ham, undtagen over for Hetiten Urias.</p> 
<p><A NAME="an_15:6">15:6</A>&nbsp;(Rehabeam l&#229; i Krig med Jeroboam, s&#229; l&#230;nge han levede).</p> 
<p><A NAME="an_15:7">15:7</A>&nbsp;Hvad der ellers er at fort&#230;lle om Abija, alt, hvad han gjorde, st&#229;r jo optegnet i Judas Kongers Kr&#248;nike. Abija og Jeroboam l&#229; i Krig med hinanden.</p> 
<p><A NAME="an_15:8">15:8</A>&nbsp;S&#229; lagde Abija sig til Hvile hos sine F&#230;dre, og man jordede ham i Davidsbyen; og hans S&#248;n Asa blev Konge i hans Sted.</p> 
<p><A NAME="an_15:9">15:9</A>&nbsp;I Kong Jeroboam af Israels tyvende Regerings&#229;r blev Asa Konge over Juda,</p> 
<p><A NAME="an_15:10">15:10</A>&nbsp;og han herskede een og fyrretyve &#197;r i Jerusalem. Hans Moder hed Ma'aka og var en Datter af Absalom.</p> 
<p><A NAME="an_15:11">15:11</A>&nbsp;Asa gjorde, hvad der var ret i HERRENs &#216;jne, ligesom hans Fader David;</p> 
<p><A NAME="an_15:12">15:12</A>&nbsp;han jog Mandssk&#248;gerne ud af Landet og fjernede alle Afgudsbillederne, som hans F&#230;dre havde ladet lave.</p> 
<p><A NAME="an_15:13">15:13</A>&nbsp;Han fratog endog sin Moder Ma'aka V&#230;rdigheden som Herskerinde, fordi hun havde ladet lave et Sk&#230;ndselsbillede til &#198;re for Asjera; Asa lod hendes Sk&#230;ndselsbillede nedbryde og br&#230;nde i Kedrons Dal.</p> 
<p><A NAME="an_15:14">15:14</A>&nbsp;Vel forsvandt Offerh&#248;jene ikke, men alligevel var Asas Hjerte helt med HERREN, s&#229; l&#230;nge han levede.</p> 
<p><A NAME="an_15:15">15:15</A>&nbsp;Og han bragte sin Faders og sine egne Helliggaver ind i HERRENs Hus, S&#248;lv, Guld og forskellige Kar.</p> 
<p><A NAME="an_15:16">15:16</A>&nbsp;Asa og Kong Basja af Israel l&#229; i Krig med hinanden, s&#229; l&#230;nge de levede.</p> 
<p><A NAME="an_15:17">15:17</A>&nbsp;Kong Basja af Israel drog op imod Juda og bef&#230;stede Rama for at hindre, at nogen af Kong Asa af Judas Folk drog ud og ind.</p> 
<p><A NAME="an_15:18">15:18</A>&nbsp;Da tog Asa alt det S&#248;lv og Guld, der var tilbage i Skatkamrene i HERRENs Hus og i Kongens Palads, overgav det til sine Folk og sendte dem til Kong Benhadad af Aram, en S&#248;n af Hezjons S&#248;n Tabrimmon, som boede i Damaskus, idet han lod sige:</p> 
<p><A NAME="an_15:19">15:19</A>&nbsp;"Der best&#229;r en Pagt mellem mig og dig, mellem min Fader og din Fader; her sender jeg dig en Gave af S&#248;lv og Guld; bryd derfor din Pagt med Kong Basja af Israel, s&#229; at han n&#248;des til at drage bort fra mig!"</p> 
<p><A NAME="an_15:20">15:20</A>&nbsp;Benhadad gik ind p&#229; Kong Asas Forslag og sendte sine H&#230;rf&#248;rere mod Israels Byer og indtog Ijjon, Dan, Abel-Bet-Ma'aka og hele Kinnerot tillige med hele Naftalis Land.</p> 
<p><A NAME="an_15:21">15:21</A>&nbsp;Da Basja h&#248;rte det, opgav han at bef&#230;ste Rama og vendte tilbage til Tirza.</p> 
<p><A NAME="an_15:22">15:22</A>&nbsp;Men Kong Asa st&#230;vnede hver eneste Mand i hele Juda sammen, og de f&#248;rte Stenene og Tr&#230;v&#230;rket bort, som Basja havde brugt ved Bef&#230;stningen af Rama; dermed bef&#230;stede Kong Asa s&#229; Geba i Benjamin og Mizpa.</p> 
<p><A NAME="an_15:23">15:23</A>&nbsp;Hvad der ellers er at fort&#230;lle om Asa, alle hans Heltegerninger, alt, hvad han gjorde, og de Byer, han bef&#230;stede, st&#229;r jo optegnet i Judas Kongers Kr&#248;nike. I &#248;vrig led han i sin Alderdom af en Sygdom i F&#248;dderne.</p> 
<p><A NAME="an_15:24">15:24</A>&nbsp;S&#229; lagde han sig til Hvile hos sine F&#230;dre og blev jordet hos sine F&#230;dre i sin Fader Davids By; og hans S&#248;n Josafat blev Konge i hans Sted.</p> 
<p><A NAME="an_15:25">15:25</A>&nbsp;Nadab, Jeroboams S&#248;n, blev Konge over Israel i Kong Asa af Judas andet Regerings&#229;r, og han herskede to &#197;r over Israel.</p> 
<p><A NAME="an_15:26">15:26</A>&nbsp;Han gjorde, hvad der var ondt i HERRENs &#216;jne, og vandrede i sin Faders Spor og i de Synder, han havde forledt Israel til.</p> 
<p><A NAME="an_15:27">15:27</A>&nbsp;Da stiftede Basja, Ahijas S&#248;n af Issakars Hus, en Sammensv&#230;rgelse imod ham, og Basja huggede ham ned ved Gibbeton, der tilh&#248;rte Filisterne, medens Nadab og hele Israel belejrede Byen.</p> 
<p><A NAME="an_15:28">15:28</A>&nbsp;Basja dr&#230;bte ham i Kong Asa af Judas tredje Regerings&#229;r og blev Konge i hans Sted;</p> 
<p><A NAME="an_15:29">15:29</A>&nbsp;nu da han var blevet Konge, lod han hele Jeroboams Hus nedhugge, idet han ikke sk&#229;nede en eneste Sj&#230;l af Jeroboams Sl&#230;gt, men udryddede dem efter det Ord, HERREN havde talet ved sin Tjener Ahija fra Silo,</p> 
<p><A NAME="an_15:30">15:30</A>&nbsp;for de Synders Skyld, Jeroboam havde beg&#229;et og forledt Israel til, for den Kr&#230;nkelse, han havde tilf&#248;jet HERREN, Israels Gud.</p> 
<p><A NAME="an_15:31">15:31</A>&nbsp;Hvad der ellers er at fort&#230;lle om Nadab, alt, hvad han gjorde, st&#229;r jo optegnet i Israels Kongers Kr&#248;nike</p> 
<p><A NAME="an_15:32">15:32</A>&nbsp;( Asa og kong Ba'sja af Israel l&#229; i Krig med hinanden, s&#229; l&#230;nge de levede.)</p> 
<p><A NAME="an_15:33">15:33</A>&nbsp;I Kong Asa af Judas tredje Regerings&#229;r blev Basja, Ahijas S&#248;n, Konge over hele Israel, og han herskede tre og tyve &#197;r i Tirza.</p> 
<p><A NAME="an_15:34">15:34</A>&nbsp;Han gjorde, hvad der var ondt i HERRENs &#216;jne, og vandrede i Jeroboams Spor og de Synder, han havde forledt Israel til.</p> 
<p><A NAME="an_16:1">16:1</A>&nbsp;Men til Jehu, Hananis S&#248;n, kom HERRENs ord mod Ba'sja s&#229;ledes:</p> 
<p><A NAME="an_16:2">16:2</A>&nbsp;"Jeg oph&#248;jede dig af St&#248;vet og gjorde dig til Fyrste over mit Folk Israel, dog har du vandret i Jeroboams Spor og forledt mit Folk Israel til Synd, s&#229; de kr&#230;nker mig ved deres Synder;</p> 
<p><A NAME="an_16:3">16:3</A>&nbsp;se, derfor vil jeg nu feje Basja og hans Hus bort og g&#248;re det samme ved dit Hus, som jeg gjorde ved Jeroboams, Nebats S&#248;ns, Hus;</p> 
<p><A NAME="an_16:4">16:4</A>&nbsp;den af Basjas Sl&#230;gt, som d&#248;r i Byen, skal Hundene &#230;de, og den, som d&#248;r p&#229; Marken, skal Himmelens Fugle &#230;de!"</p> 
<p><A NAME="an_16:5">16:5</A>&nbsp;Hvad der ellers er at fort&#230;lle om Ba'sja, hvad han gjorde, og hans Heltegerninger, st&#229;r jo optegnet i Israels Kongers Kr&#248;nike.</p> 
<p><A NAME="an_16:6">16:6</A>&nbsp;S&#229; lagde Ba'sja sig til Hvile hos sine F&#230;dre og blev jordet i Tirza; og hans S&#248;n Ela blev Konge i hans Sted.</p> 
<p><A NAME="an_16:7">16:7</A>&nbsp;Desuden kom HERRENs Ord ved Profeten Jehu, Hananis S&#248;n, mod Ba'sja og hans Hus b&#229;de p&#229; Grund af alt det, han havde gjort, som var ondt i HERRENs &#216;jne, idet han kr&#230;nkede ham ved sine H&#230;nders V&#230;rk og efterlignede Jeroboams Hus, og tillige fordi han lod dette nedhugge.</p> 
<p><A NAME="an_16:8">16:8</A>&nbsp;I Kong Asa af Judas seks og tyvende Regerings&#229;r blev Ela, Ba'sjas S&#248;n, Konge over Israel, og han herskede to &#197;r i Tirza.</p> 
<p><A NAME="an_16:9">16:9</A>&nbsp;S&#229; stiftede en af hans M&#230;nd, Zimri, der var F&#248;rer for den ene Halvdel af Stridsvognene, en Sammensv&#230;rgelse imod ham; og engang, da han i Tirza var beruset ved et Drikkelag i sin Palads&#248;verste Arzas Hus,</p> 
<p><A NAME="an_16:10">16:10</A>&nbsp;tr&#230;ngte Zimri ind og slog ham ihjel - i Kong Asa af Judas syv og tyvende Regerings&#229;r - og blev Konge i hans Sted.</p> 
<p><A NAME="an_16:11">16:11</A>&nbsp;Da han var blevet Konge og havde besteget Tronen, lod han hele Basjas Hus dr&#230;be uden at levne et mandligt V&#230;sen og tillige hans n&#230;rmeste Sl&#230;gtninge og Venner;</p> 
<p><A NAME="an_16:12">16:12</A>&nbsp;s&#229;ledes udryddede Zimri hele Ba'sjas Hus efter det Ord, HERREN havde talet til Basja ved Profeten Jehu,</p> 
<p><A NAME="an_16:13">16:13</A>&nbsp;for alle de Synders Skyld, som Ba'sja og hans S&#248;n Ela havde beg&#229;et og forledt Israel til, s&#229; at de kr&#230;nkede HERREN, Israels Gud, ved deres Afguder.</p> 
<p><A NAME="an_16:14">16:14</A>&nbsp;Hvad der ellers er af fort&#230;lle om Ela, alt, hvad han gjorde, st&#229;r jo optegnet i Israels Kongers Kr&#248;nike.</p> 
<p><A NAME="an_16:15">16:15</A>&nbsp;I Kong Asa af Judas syv og tyvende Regerings&#229;r blev Zimri Konge, og han herskede syv Dage i Tirza. H&#230;ren var p&#229; det Tidspunkt ved at belejre Gibbeton, som tilh&#248;rte Filisterne;</p> 
<p><A NAME="an_16:16">16:16</A>&nbsp;og da nu H&#230;ren under Belejringen h&#248;rte, at Zimri havde sfiftet en Sammensv&#230;rgelse mod Kongen og endda dr&#230;bt ham, udr&#229;bte hele Israel samme Dag i Lejren Omri, Israels H&#230;rf&#248;rer, til Konge.</p> 
<p><A NAME="an_16:17">16:17</A>&nbsp;Derp&#229; hr&#248;d Omri op med hele Israel fra Gibbeton og begyndte at belejre Tirza;</p> 
<p><A NAME="an_16:18">16:18</A>&nbsp;og da Zimri s&#229; at Byen var taget, begav han sig ind i Kongens Palads og stak det i Brand over sig; s&#229;ledes d&#248;de han</p> 
<p><A NAME="an_16:19">16:19</A>&nbsp;for de Synders Skyld, han havde beg&#229;et, idet han gjorde, hvad der var ondt i HERRENs &#216;jne, og vandrede i Jeroboams Spor og i de Synder, han havde beg&#229;et, da han forledte Israel til at synde.</p> 
<p><A NAME="an_16:20">16:20</A>&nbsp;Hvad der ellers er at fort&#230;lle om Zimri og den Sammensv&#230;rgelse, han stiftede, st&#229;r jo optegnet i Israels Kongers Kr&#248;nike.</p> 
<p><A NAME="an_16:21">16:21</A>&nbsp;Ved den Tid delte Israels Folk sig, idet den ene Halvdel slutfede sig fil Tibni, Ginats S&#248;n, og udr&#229;bte ham til Konge, medens den anden sluttede sig til Omri.</p> 
<p><A NAME="an_16:22">16:22</A>&nbsp;Men den Del af Folket, der sluttede sig til Omri, fik Overtaget over dem, der sluttede sig til Tibni, Ginats S&#248;n, og da Tibni d&#248;de ved den Tid, blev Omri Konge.</p> 
<p><A NAME="an_16:23">16:23</A>&nbsp;I Kong Asa af Judas een og tredivte Regerings&#229;r blev Omri Konge over Israel, og han herskede tolv &#197;r. F&#248;rst herskede han seks &#197;r i Tirza;</p> 
<p><A NAME="an_16:24">16:24</A>&nbsp;men siden k&#248;bte han Samarias Bjerg af Semer for to Talenter S&#248;lv og byggede p&#229; Bjerget en By, som han efter Semer, Bjergets Ejer, kaldte Samaria.</p> 
<p><A NAME="an_16:25">16:25</A>&nbsp;Omri gjorde, hvad der var ondt i HERRENs &#216;jne, og handlede endnu v&#230;rre end alle hans Forg&#230;ngere;</p> 
<p><A NAME="an_16:26">16:26</A>&nbsp;han vandrede helt i Jeroboams, Nebats S&#248;ns, Spor og i de Synder, han havde forledt Israel til, s&#229; at de kr&#230;nkede HERREN, Israels Gud, ved deres Afguder.</p> 
<p><A NAME="an_16:27">16:27</A>&nbsp;Hvad der ellers er at fort&#230;lle om Omri, alt, hvad han gjorde, og de Heltegerninger, han udf&#248;rte, st&#229;r jo optegnet i Israels Kongers Kr&#248;nike.</p> 
<p><A NAME="an_16:28">16:28</A>&nbsp;S&#229; lagde Omri sig til Hvile hos sine F&#230;dre og blev jordet i Samaria; og hans S&#248;n Akab blev Konge i hans Sted.</p> 
<p><A NAME="an_16:29">16:29</A>&nbsp;Akab, Omris S&#248;n, blev Konge over Israel i Kong Asa af Judas otte og tredivte Regerings&#229;r, og Akab, Omris S&#248;n, herskede to og tyve &#197;r over Israel i Samaria.</p> 
<p><A NAME="an_16:30">16:30</A>&nbsp;Akab, Omris S&#248;n, gjorde, hvad der var ondt i HERRENs &#216;jne, i h&#248;jere Grad end alle hans Forg&#230;ngere.</p> 
<p><A NAME="an_16:31">16:31</A>&nbsp;Og som om det ikke var nok med, at han vandrede i Jeroboams, Nebats S&#248;ns, Synder, &#230;gtede han oven i K&#248;bet Jesabel, en Datter af Zidoniemes Konge Etba'al, og gik hen og dyrkede Ba'al og tilbad ham.</p> 
<p><A NAME="an_16:32">16:32</A>&nbsp;Han rejste Ba'al et Alter i Ba'alstemplet, som han lod bygge i Samaria.</p> 
<p><A NAME="an_16:33">16:33</A>&nbsp;Og Akab lavede Asjerast&#248;tten og gjorde endnu flere Ting, hvorved han kr&#230;nkede HERREN, Israels Gud, v&#230;rre end de Konger, der havde hersket f&#248;r ham i Israel. -</p> 
<p><A NAME="an_16:34">16:34</A>&nbsp;I hans Dage genopbyggede Beteliten Hiel Jeriko; efter det Ord, HERREN havde taleted Josua, Nuns S&#248;n, kostede det ham hans f&#248;rstef&#248;dte Abiram at l&#230;gge Grunden og hans yngste S&#248;n Seguh at s&#230;tte dens Portfl&#248;je ind.</p> 
<p><A NAME="an_17:1">17:1</A>&nbsp;Tisjbiten Elias fra Tisjbe i Gilead sagde til Akab: "S&#229; sandt HERREN, Israels Gud, lever, han, for hvis &#197;syn jeg st&#229;r, i de kommende &#197;r skal der ikke falde dug eller Regn uden p&#229; mit udtrykkelige Bud!"</p> 
<p><A NAME="an_17:2">17:2</A>&nbsp;Derp&#229; kom HERRENs Ord til ham s&#229;ledes:</p> 
<p><A NAME="an_17:3">17:3</A>&nbsp;"G&#229; bort herfra og begiv dig &#248;sterp&#229; og hold dig skjult ved B&#230;kken Krit &#248;sten for Jordan;</p> 
<p><A NAME="an_17:4">17:4</A>&nbsp;du skal drikke af B&#230;kken, og Ravnene har jeg p&#229;lagt at s&#248;rge for F&#248;de til dig der."</p> 
<p><A NAME="an_17:5">17:5</A>&nbsp;Da gik han og gjorde efter HERRENs Ord, han gik hen og tog Bolig ved B&#230;kken Krit &#248;sten for Jordan;</p> 
<p><A NAME="an_17:6">17:6</A>&nbsp;og Ravnene bragte ham Br&#248;d om Morgenen og k&#248;d om Aftenen, og han drak af B&#230;kken.</p> 
<p><A NAME="an_17:7">17:7</A>&nbsp;Men nogen Tid efter t&#248;rrede B&#230;kken ud, eftersom der ingen Regn faldt i Landet.</p> 
<p><A NAME="an_17:8">17:8</A>&nbsp;Da kom HERRENs Ord til ham s&#229;ledes:</p> 
<p><A NAME="an_17:9">17:9</A>&nbsp;"Begiv dig til Zarepta, som h&#248;rer til Zidon, og tag Bolig der; se, jeg har p&#229;lagt en Enke der at s&#248;rge for F&#248;de til dig."</p> 
<p><A NAME="an_17:10">17:10</A>&nbsp;S&#229; begav han sig til Zarepta, og da han kom til Byens Port, fik han &#216;je p&#229; en Enke, som var ved at sanke Br&#230;nde, og r&#229;bte til hende: "Hent mig lidt Vand i et Kar, for at jeg kan drikke!"</p> 
<p><A NAME="an_17:11">17:11</A>&nbsp;Og da hun gik bort for at hente det, r&#229;bte han efter hende: "Tag ogs&#229; et Stykke Br&#248;d med til mig!"</p> 
<p><A NAME="an_17:12">17:12</A>&nbsp;Men hun svarede: "S&#229; sandt HERREN din Gud lever, jeg ejer ikke Br&#248;d, men kun en H&#229;ndfuld Mel i Krukken og lidt Olie i Dunken; jeg var nettop ved at sanke et Par Stykker Br&#230;nde for at g&#229; hjem og tillave det til mig og min S&#248;n; og n&#229;r vi har spist det, m&#229; vi d&#248;!"</p> 
<p><A NAME="an_17:13">17:13</A>&nbsp;Da sagde Elias til hende: "Frygt ikke! G&#229; hjem og g&#248;r, som du siger; men lav f&#248;rst et lille Br&#248;d deraf til mig og bring mig det; siden kan du lave noget til dig selv og din S&#248;n!</p> 
<p><A NAME="an_17:14">17:14</A>&nbsp;Thi s&#229; siger HERREN, Israels Gud: Melkrukken skal ikke blive tom, og Olien i Dunken skal ikke slippe op, f&#248;r den Dag HERREN sender Regn over Jorden!"</p> 
<p><A NAME="an_17:15">17:15</A>&nbsp;Da gik hun og gjorde, som Elias sagde; og b&#229;de hun og han og hendes S&#248;n havde noget at spise en Tid lang.</p> 
<p><A NAME="an_17:16">17:16</A>&nbsp;Melkrukken blev ikke tom, og olien i Dunken slap ikke op, efter det Ord HERREN havde talet ved Elias.</p> 
<p><A NAME="an_17:17">17:17</A>&nbsp;Men nogen Tid efter blev Kvindens, Husets Ejerindes, S&#248;n syg, og hans Sygdom tog heftigt til, s&#229; der til sidst ikke mere var Liv i ham.</p> 
<p><A NAME="an_17:18">17:18</A>&nbsp;Da sagde hun til Elias: "Hvad har jeg med dig at g&#248;re, du Guds Mand! Er du kommet for at bringe min Synd i Erindring og volde min S&#248;ns D&#248;d?"</p> 
<p><A NAME="an_17:19">17:19</A>&nbsp;Men han svarede hende: "Lad mig f&#229; din S&#248;n!" Og han tog ham fra hendes Sk&#248;d og bar ham op i Stuen p&#229; Taget, hvor han boede, og lagde ham p&#229; sin Seng.</p> 
<p><A NAME="an_17:20">17:20</A>&nbsp;S&#229; r&#229;bte han til HERREN: "HERRE min Gud, vil du virkelig handle s&#229; ilde mod den Enke; i hvis Hus jeg er G&#230;st, at du lader hendes S&#248;n d&#248;?"</p> 
<p><A NAME="an_17:21">17:21</A>&nbsp;Derp&#229; strakfe han sig tre Gange hen over Drengen og r&#229;bte til HERREN: "HERRE min Gud, lad dog Drengens Sj&#230;l vende tilbage!"</p> 
<p><A NAME="an_17:22">17:22</A>&nbsp;Og HERREN h&#248;rte Eliass R&#248;st; Drengens Sj&#230;l vendte tilbage, s&#229; han blev levende.</p> 
<p><A NAME="an_17:23">17:23</A>&nbsp;S&#229; tog Elias Drengen og bragte ham fra Stuen p&#229; Taget ned i Huset og gav hans Moder ham, idet han sagde: "Se, din S&#248;n lever!"</p> 
<p><A NAME="an_17:24">17:24</A>&nbsp;Da sagde Kvinden til Elias: "Nu ved jeg vist, at du er en Guds Mand, og at HERRENs Ord i din Mund er Sandhed."</p> 
<p><A NAME="an_18:1">18:1</A>&nbsp;Lang Tid efter, i det tredie &#197;r, kom HERRENs ord s&#229;ledes: "G&#229; hen og tr&#230;d frem for Akab, s&#229; vil jeg sende Regn over Jorden!"</p> 
<p><A NAME="an_18:2">18:2</A>&nbsp;Da gav Elias sig p&#229; Vej for at tr&#230;de frem for Akab. Da Hungersn&#248;den blev trykkende i Samaria,</p> 
<p><A NAME="an_18:3">18:3</A>&nbsp;kaldte Akab Palads&#248;versten Obadja til sig. Obadja var en Mand, der alvorligt frygtede HERREN,</p> 
<p><A NAME="an_18:4">18:4</A>&nbsp;og dengang Jesabel lod HERRENs Profeter udrydde, tog han og skjulte hundrede Profeter, halvtredsindstyve i een Hule og halvtredsindstyve i en anden, og s&#248;rgede for Br&#248;d og Vand til dem.</p> 
<p><A NAME="an_18:5">18:5</A>&nbsp;Akab sagde nu til Obadja: "Kom, lad os drage rundt i Landet til alle Vandkilder og B&#230;kke, om vi mulig kan finde s&#229; meget Gr&#230;s, at vi kan holde Liv i Hestene og Muldyrene og slippe for at dr&#230;be noget af Dyrene!"</p> 
<p><A NAME="an_18:6">18:6</A>&nbsp;S&#229; delte de Landet, som de skulde gennemvandre, mellem sig, s&#229;ledes at Akab og Obadja drog hver sin Vej.</p> 
<p><A NAME="an_18:7">18:7</A>&nbsp;Medens nu Obadja var undervejs, se, da tr&#229;dte Elias ham i M&#248;de; Obadja genkendte ham og faldt p&#229; sit Ansigt og sagde: "Er det dig, min Herre Elias?"</p> 
<p><A NAME="an_18:8">18:8</A>&nbsp;Han svarede: "Ja, det er mig! G&#229; hen og sig til din Herre, at Elias er her!"</p> 
<p><A NAME="an_18:9">18:9</A>&nbsp;Men han sagde: "Hvormed har jeg dog syndet, siden du vil give din Tr&#230;l i Akabs H&#229;nd, for at han kan sl&#229; mig ihjel?</p> 
<p><A NAME="an_18:10">18:10</A>&nbsp;S&#229; sandt HERREN din Gud lever, der er ikke et Folk eller Rige, min Herre ikke har sendt Bud til for at lede efter dig; og blev der sagt, at du ikke var der, tog han Riget og Folket i Ed p&#229;, at de ikke havde fundet dig.</p> 
<p><A NAME="an_18:11">18:11</A>&nbsp;Og nu siger du, at jeg skal g&#229; hen og sige til min Herre, at Elias er her!</p> 
<p><A NAME="an_18:12">18:12</A>&nbsp;Hvis nu HERRENs &#197;nd, n&#229;r jeg har forladt dig, f&#248;rer dig bort til et Sted, jeg ikke kender, og jeg kommer og melder det til Akab, og han ikke finder dig, lader han mig dr&#230;be. Og din Tr&#230;l har dog frygtet HERREN fra Ungdommen af!</p> 
<p><A NAME="an_18:13">18:13</A>&nbsp;Er det ikke kommet min Herre for &#216;re, hvad jeg gjorde, da Jesabel lod HERRENs Profeter dr&#230;be, hvorledes jeg skjulte hundrede af HERRENs Profeter, halvtredsindstyve i een Hule og halvtredsindstyve i en anden, og s&#248;rgede for Br&#248;d og Vand til dem?</p> 
<p><A NAME="an_18:14">18:14</A>&nbsp;Og nu siger du, at jeg skal g&#229; hen og sige til din Herre, at Elias er her - han lader mig dr&#230;be!"</p> 
<p><A NAME="an_18:15">18:15</A>&nbsp;Da sagde Elias: "S&#229; sandt H&#230;rskarers HERRE lever, han, for hvis &#197;syn jeg st&#229;r, i Dag vil jeg tr&#230;de frem for ham."</p> 
<p><A NAME="an_18:16">18:16</A>&nbsp;Obadja gik da Akab i M&#248;de og meldte ham det, og Akab gik Elias i M&#248;de.</p> 
<p><A NAME="an_18:17">18:17</A>&nbsp;Da Akab fik &#216;je p&#229; Elias, sagde han til ham: "Er det dig, du, som bringer Ulykke over Israel!"</p> 
<p><A NAME="an_18:18">18:18</A>&nbsp;Men han svarede: "Det er ikke mig, der har bragt Ulykke over Israel, men dig og din Faders Hus, fordi I har forladt HERREN og holder eder til Ba'alerne!</p> 
<p><A NAME="an_18:19">18:19</A>&nbsp;Men send nu Bud og kald hele Israel sammen til mig p&#229; Karmels Bjerg og tillige de 450 Ba'alsprofeter og de 400 Asjeraprofeter, som spiser ved Jesabels Bord!"</p> 
<p><A NAME="an_18:20">18:20</A>&nbsp;Da sendte Akab Bud rundt til alle Israeliterne og samlede Profeterne p&#229; Karmels Bjerg.</p> 
<p><A NAME="an_18:21">18:21</A>&nbsp;Elias tr&#229;dte s&#229; frem for alt Folket og sagde: "Hvor l&#230;nge vil I blive ved at halte til begge Sider? Er HERREN Gud, s&#229; hold eder til ham, og er Ba'al Gud, s&#229; hold eder til ham!" Men Folket svarede ham ikke et Ord.</p> 
<p><A NAME="an_18:22">18:22</A>&nbsp;Da sagde Elias til Folket: "Jeg er den eneste af HERRENs Profeter, der er tilbage, og Ba'als Profeter er 450 Mand;</p> 
<p><A NAME="an_18:23">18:23</A>&nbsp;lad os nu f&#229; to unge Tyre; s&#229; skal de v&#230;lge den ene Tyr og hugge den i Stykker og l&#230;gge den p&#229; Br&#230;ndet, men Ild m&#229; de ikke l&#230;gge til; den anden vil jeg lave til og l&#230;gge p&#229; Br&#230;ndet, men uden at t&#230;nde Ild.</p> 
<p><A NAME="an_18:24">18:24</A>&nbsp;S&#229; skal I p&#229;kalde eders Guds Navn, og jeg vil p&#229;kalde HERRENs Navn; den Gud, der svarer med Ild, han er Gud!" Alt Folket sagde: "Det Forslag er godt!"</p> 
<p><A NAME="an_18:25">18:25</A>&nbsp;Derp&#229; sagde Elias til Ba'als Profefer: "V&#230;lg eder den ene Tyr og lav den til f&#248;rst, thi I er de mange, og p&#229;kald s&#229; eders Guds Navn, men I m&#229; ikke t&#230;nde Ild!"</p> 
<p><A NAME="an_18:26">18:26</A>&nbsp;S&#229; tog de Tyren og lavede den til og p&#229;kaldte Ba'als Navn fra Morgen til Middag, idet de r&#229;bte: "H&#248;r os, Ba'al!" Men ikke en Lyd h&#248;rtes, der var ingen, som svarede; og de dansede haltende omkring det Alter, de havde opf&#248;rt.</p> 
<p><A NAME="an_18:27">18:27</A>&nbsp;Men da det var blevet Middag, h&#229;nede Elias dem og sagde: "I m&#229; r&#229;be h&#248;jt, thi han er jo en Gud! Han er vel faldet i Tanker eller g&#229;et afsides eller rejst bort, eller han er faldet i S&#248;vn og m&#229; f&#248;rst v&#229;gne!"</p> 
<p><A NAME="an_18:28">18:28</A>&nbsp;Da r&#229;bte de h&#248;jt, og som de havde for Skik, s&#229;rede de deres Legemer med Sv&#230;rd og Spyd, til Blodet fl&#248;d ned ad dem.</p> 
<p><A NAME="an_18:29">18:29</A>&nbsp;Og da det var over Middag, begyndte de at rase, og det varede lige til hen imod Afgr&#248;deofferets Tid, men ikke en Lyd h&#248;rtes, ingen svarede, og ingen agtede derp&#229;.</p> 
<p><A NAME="an_18:30">18:30</A>&nbsp;Da sagde Elias til alt Folket: "Kom hen til mig!" Og da alt Folket var kommet hen til ham, satte han HERRENs nedbrudte Alter i Stand.</p> 
<p><A NAME="an_18:31">18:31</A>&nbsp;Elias tog tolv Sten, svarende til Tallet p&#229; Jakobs S&#248;nners Stammer, han, til hvem HERRENs Ord l&#248;d: "Israel skal dit Navn!"</p> 
<p><A NAME="an_18:32">18:32</A>&nbsp;Og af disse Sten byggede han et Alter i HERRENs Navn og gravede rundt om Alteret en Rende p&#229; omtrent to Sea Land.</p> 
<p><A NAME="an_18:33">18:33</A>&nbsp;Derp&#229; lagde han Br&#230;ndet tilrette, huggede Tyren i Stykker og lagde den p&#229; Br&#230;ndet.</p> 
<p><A NAME="an_18:34">18:34</A>&nbsp;S&#229; sagde han: "Fyld fire Krukker med Vand og h&#230;ld det ud over Br&#230;ndofferet og Br&#230;ndet!" Og da de havde gjort det, sagde han: "Een Gang til!" Og da de havde gjort det anden Gang, sagde han: "Een Gang til!" Og de gjorde det endnu en Gang.</p> 
<p><A NAME="an_18:35">18:35</A>&nbsp;Det drev af Vand rundt om Alteret, ogs&#229; Renden fik han fyldt med Vand.</p> 
<p><A NAME="an_18:36">18:36</A>&nbsp;Men ved Afgr&#248;deofferets Tid tr&#229;dte Profeten Elias frem og sagde: "HERRE, Abrahams, Isaks og Israels Gud! Lad det kendes i Dag, at dut er Gud i Israel og jeg din Tjener, og at jeg har gjort alt dette p&#229; dit Ord!</p> 
<p><A NAME="an_18:37">18:37</A>&nbsp;H&#248;r mig, HERRE, h&#248;r mig, for at dette Folk m&#229; kende, at du HERRE er Gud, og at du atter drager deres Hjerte til dig"</p> 
<p><A NAME="an_18:38">18:38</A>&nbsp;Da for HERRENs Ild ned og fort&#230;rede Br&#230;ndofferet og Br&#230;ndet og Stenene og Jorden; endog Vandet i Renden slikkede den bort.</p> 
<p><A NAME="an_18:39">18:39</A>&nbsp;Da alt Folket s&#229; det, faldt de p&#229; deres Ansigt og r&#229;bte: "HERREN er Gud, HERREN er Gud!"</p> 
<p><A NAME="an_18:40">18:40</A>&nbsp;Men Elias sagde til dem: "Grib Ba'als Profeter, lad ingen af dem slippe bort!" Og de greb dem, og Elias f&#248;rte dem ned til Kisjonb&#230;kken og dr&#230;bte dem der.</p> 
<p><A NAME="an_18:41">18:41</A>&nbsp;Derp&#229; sagde Elias til Akab: "G&#229; op og spis og drik, thi der h&#248;res Susen af Regn."</p> 
<p><A NAME="an_18:42">18:42</A>&nbsp;Da gik Akab op for at spise og drikke; men Elias gik op p&#229; Karmels Top og b&#248;jede sig til Jorden med Ansigtet mellem Kn&#230;ene.</p> 
<p><A NAME="an_18:43">18:43</A>&nbsp;S&#229; sagde han til sin Tjener: "G&#229; op og se ud over Havet!" Og han gik op og s&#229; ud, men sagde: "Der er intet!" Syv Gange sagde han til ham: "G&#229; derop igen!" Og syv Gange vendte Tjeneren tilbage.</p> 
<p><A NAME="an_18:44">18:44</A>&nbsp;Men syvende Gang sagde han: "Nu stiger der en lille Sky op af Havet, s&#229; stor som en Mands H&#229;nd!" Da sagde Elias: "G&#229; hen og sig til Akab: Sp&#230;nd for og k&#248;r hjem, at du ikke skal blive opholdt af Regnen!"</p> 
<p><A NAME="an_18:45">18:45</A>&nbsp;Et &#216;jeblik efter var Himmelen sort af Stormskyer, og der faldt en voldsom Regn. Akab steg til Vogns og k&#248;rte til Jizre'el;</p> 
<p><A NAME="an_18:46">18:46</A>&nbsp;men HERRENs H&#229;nd kom over Elias, s&#229; han omgjordede sine L&#230;nder og l&#248;b foran Akab lige til Jizre'el.</p> 
<p><A NAME="an_19:1">19:1</A>&nbsp;Akab fortalte nu Jesabel alt, hvad Elias havde gjort, og hvorledes han havde ihjelsl&#229;et alle Profeterne med Sv&#230;rd,</p> 
<p><A NAME="an_19:2">19:2</A>&nbsp;og Jesabel sendte et Sendebud til Elias og lod sige: "Guderne ramme mig b&#229;de med det ene og det andet, om jeg ikke i Morgen ved denne Tid handler med dit Liv, som der er handlet med deres!"</p> 
<p><A NAME="an_19:3">19:3</A>&nbsp;Da blev han bange, stod op og drog bort for at redde sit Liv. Han kom da til Be'ersjeba i Juda. Der lod han sin Tjener blive</p> 
<p><A NAME="an_19:4">19:4</A>&nbsp;og vandrede selv en Dagsrejse ud i &#216;rkenen og satte sig under en Gyvelbusk og &#248;nskede sig D&#248;den, idet han sagde: "Nu er det nok, HERRE; tag mit Liv, thi jeg er ikke bedre end mine F&#230;dre!"</p> 
<p><A NAME="an_19:5">19:5</A>&nbsp;S&#229; lagde han sig til at sove under en Gyvelbusk. Og se, en Engel r&#248;rte ved ham og sagde: "St&#229; op og spis!"</p> 
<p><A NAME="an_19:6">19:6</A>&nbsp;Og da han s&#229; sig om, se, da l&#229; der, hvor hans Hoved havde hvilet, et ristet Br&#248;d, og der stod en Krukke Vand; og han spiste og drak og lagde sig igen.</p> 
<p><A NAME="an_19:7">19:7</A>&nbsp;Men HERRENs Engel kom atter og r&#248;rte ved ham og sagde: "St&#229; op og spis, ellers bliver Vejen dig for lang!"</p> 
<p><A NAME="an_19:8">19:8</A>&nbsp;Da stod han op og spiste og drak; og styrket af dette M&#229;ltid vandrede han i fyrretyve Dage og fyrretyve N&#230;tter lige til Guds Bjerg Horeb.</p> 
<p><A NAME="an_19:9">19:9</A>&nbsp;Der gik han ind i en Hule og overnattede. Da l&#248;d HERRENs Ord til ham: "Hvad er du her efter, Elias?"</p> 
<p><A NAME="an_19:10">19:10</A>&nbsp;Han svarede: "Jeg har v&#230;ret fuld af Nidk&#230;rhed for HERREN, H&#230;rskarers Gud, fordi Israeliterne har forladt din Pagt; dine Altre har de nedbrudt, og dine Profeter har de ihjelsl&#229;et med Sv&#230;rd! Jeg alene er tilbage, og nu st&#229;r de mig efter Livet!"</p> 
<p><A NAME="an_19:11">19:11</A>&nbsp;Da sagde han: "G&#229; ud og stil dig p&#229; Bjerget for HERRENs &#197;syn!" Og se, HERREN gik forbi, og et stort og st&#230;rkt Vejr, der s&#248;nderrev Bjerge og spr&#230;ngte Klipper, gik foran HERREN, men HERREN var ikke i Vejret. Efter Vejret kom der et Jordsk&#230;lv, men HERREN var ikke i Jordsk&#230;lvet.</p> 
<p><A NAME="an_19:12">19:12</A>&nbsp;Efter Jordsk&#230;lvet kom der Ild, men HERREN var ikke i Ilden. Men efter Ilden kom der en stille, sagte Susen,</p> 
<p><A NAME="an_19:13">19:13</A>&nbsp;og da Elias h&#248;rte den, hyllede han sit Hoved i sin Kappe og gik ud og stillede sig ved Indgangen til Hulen; og se, en R&#248;st l&#248;d til ham: "Hvad er du her efter Elias?"</p> 
<p><A NAME="an_19:14">19:14</A>&nbsp;Han svarede: "Jeg har v&#230;ret fuld af Nidk&#230;rhed for HERREN, H&#230;rskarers Gud, fordi Israeliterne har forladt din Pagt; dine Altre har de nedbrudt, og dine Profeter har de ihjelsl&#229;et med Sv&#230;rd! Jeg alene er tilbage, og nu st&#229;r de mig efter Livet!"</p> 
<p><A NAME="an_19:15">19:15</A>&nbsp;Da sagde HERREN til ham: "Vend tilbage ad den Vej, du kom, og g&#229; til &#216;rkenen ved Damaskus; g&#229; s&#229; hen og salv Hazael til Konge over Aram,</p> 
<p><A NAME="an_19:16">19:16</A>&nbsp;salv Jehu, Nimsjis S&#248;n, til Konge over Israel og salv Elisa, Sjafats S&#248;n, fra Abel Mehola til Profet i dit Sted!</p> 
<p><A NAME="an_19:17">19:17</A>&nbsp;Den, der undslipper Hazaels Sv&#230;rd, skal Jehu dr&#230;be, og den, der undslipper Jehus Sv&#230;rd, skal Elisa dr&#230;be.</p> 
<p><A NAME="an_19:18">19:18</A>&nbsp;Jeg vil lade syv Tusinde blive tilbage i Israel, hvert Kn&#230;, der ikke har b&#248;jet sig for Ba'al, og hver Mund, der ikke har kysset ham."</p> 
<p><A NAME="an_19:19">19:19</A>&nbsp;S&#229; gik han derfra; og han traf Elisa, Sjafats S&#248;n, i F&#230;rd med at pl&#248;je; tolv Spand Okser havde han foran sig, og selv var han ved det tolvte. Da nu Elias gik forbi ham, kastede han sin Kappe over ham.</p> 
<p><A NAME="an_19:20">19:20</A>&nbsp;S&#229; forlod han Okserne og l&#248;b efter Elias og sagde: "Lad mig f&#248;rst kysse min Fader og min Moder, s&#229; vil jeg f&#248;lge dig!" Han svarede: "G&#229; kun tilbage, thi hvad er det ikke, jeg har gjort ved dig!"</p> 
<p><A NAME="an_19:21">19:21</A>&nbsp;Da forlod han ham og vendte tilbage; s&#229; tog han og slagtede Oksespandet, kogte Okserne ved Stavt&#248;jet og gav Folkene dem at spise; derp&#229; br&#248;d han op og fulgte Elias og gik ham til H&#229;nde.</p> 
<p><A NAME="an_20:1">20:1</A>&nbsp;Kong Benhadad af Aram samlede hele sin H&#230;r, og to og tredive Konger fulgte ham med Heste og Stridsvogne; og han drog op og indesluttede Samaria og belejrede det.</p> 
<p><A NAME="an_20:2">20:2</A>&nbsp;Han sendte nu Sendebud ind i Byen til Kong Akab af Israel</p> 
<p><A NAME="an_20:3">20:3</A>&nbsp;og lod sige til ham: "S&#229;ledes siger Benhadad: Dit S&#248;lv og Guld er mit, men dine Hustruer og b&#248;rn kan du beholde!"</p> 
<p><A NAME="an_20:4">20:4</A>&nbsp;Israels Konge lod svare: "Som du byder, Herre Konge! Jeg og alt, hvad mit er, tilh&#248;rer dig."</p> 
<p><A NAME="an_20:5">20:5</A>&nbsp;Men Sendebudene vendte tilbage og sagde: "S&#229;ledes siger Benha dad: Jeg sendte Bud til dig og lod sige: Dit S&#248;lv og Guld og dine Hustruer og B&#248;rn skal du give mig!</p> 
<p><A NAME="an_20:6">20:6</A>&nbsp;S&#229; sender jeg da i Morgen ved denne Tid mine Folk til dig, og de skal gennems&#248;ge dit Hus og dine Folks Huse og tilvende sig og tage alt, hvad de lyster!"</p> 
<p><A NAME="an_20:7">20:7</A>&nbsp;Da lod Israels Konge alle Landets &#198;ldste kalde og sagde: "Der ser I, at Manden har ondt i Sinde, thi nu sender han Bud til mig om mine Hustruer og B&#248;rn, og mit S&#248;lv og Guld havde jeg ikke n&#230;gtet ham!"</p> 
<p><A NAME="an_20:8">20:8</A>&nbsp;Alle de &#198;ldste og alt Folket svarede ham: "H&#248;r ham ikke; du m&#229; ikke give efter!"</p> 
<p><A NAME="an_20:9">20:9</A>&nbsp;Da sagde han til Benhadads Sendebud: "Sig til min Herre Kongen: Alt, hvad du f&#248;rste Gang kr&#230;vede af din Tr&#230;l, vil jeg g&#248;re, men dette Krav kan jeg ikke opfylde!" Med det Svar vendte Sendebudene tilbage.</p> 
<p><A NAME="an_20:10">20:10</A>&nbsp;Da sendte Benhadad Bud til ham og lod sige: "Guderne ramme mig b&#229;de med det ene og det andet, om St&#248;vet i Samaria forsl&#229;r til at fylde H&#230;nderne p&#229; alle de Krigere, der f&#248;lger mig!"</p> 
<p><A NAME="an_20:11">20:11</A>&nbsp;Men Israels Konge lod svare: "Sig s&#229;ledes: Den, der sp&#230;nder B&#230;ltet, skal ikke rose sig som den, der l&#248;ser det!"</p> 
<p><A NAME="an_20:12">20:12</A>&nbsp;Benhadad modtog Svaret, just som han sad og drak sammen med Kongerne i L&#248;vhytterne; da sagde han til sine Folk: "Til Storm!" Og de gjorde sig rede til at storme Byen.</p> 
<p><A NAME="an_20:13">20:13</A>&nbsp;Men en Profet tr&#229;dte hen til Kong Akab af Israel og sagde: "S&#229; siger HERREN: Ser du hele den v&#230;ldige Menneskem&#230;ngde der? Se, jeg giver den i Dag i din H&#229;nd, og du skal kende, at jeg er HERREN!"</p> 
<p><A NAME="an_20:14">20:14</A>&nbsp;Akab spurgte: "Ved hvem?" Han svarede: "S&#229; siger HERREN: Ved Fogedernes Folk!" Derp&#229; spurgte han: "Hvem skal &#229;bne Kampen?" Han svarede: "Du!"</p> 
<p><A NAME="an_20:15">20:15</A>&nbsp;S&#229; m&#248;nstrede han Fogedernes Folk, og de var 232; derefter m&#248;nstrede han hele H&#230;ren, alle Israeliterne, 7000 Mand.</p> 
<p><A NAME="an_20:16">20:16</A>&nbsp;Og ved Middagstid gjorde de et Udfald, just som Benhadad og de to og tredive Konger, der fulgte ham, sad og drak i L&#248;vhytterne.</p> 
<p><A NAME="an_20:17">20:17</A>&nbsp;F&#248;rst rykkede Fogedernes Folk ud. Man sendte da Bud til Benhadad og meldte: "Der rykker M&#230;nd ud fra Samaria!"</p> 
<p><A NAME="an_20:18">20:18</A>&nbsp;Da sagde han: "Hvad enten de rykker ud for at f&#229; Fred eller for at k&#230;mpe, s&#229; grib dem levende!"</p> 
<p><A NAME="an_20:19">20:19</A>&nbsp;Da Fogedernes Folk og H&#230;ren, som fulgte efter, var rykket ud fra Byen,</p> 
<p><A NAME="an_20:20">20:20</A>&nbsp;huggede de ned for Fode, s&#229; at Aram&#230;erne tog Flugten; og Israeliterne satte efter dem. Men Kong Benhadad af Aram undslap til Hest sammen med nogle Ryttere.</p> 
<p><A NAME="an_20:21">20:21</A>&nbsp;Da rykkede Israels Konge ud og gjorde Hestene og Vognene til Bytte, og han tilf&#248;jede Aram&#230;erne et stort Nederlag.</p> 
<p><A NAME="an_20:22">20:22</A>&nbsp;Men Profeten tr&#229;dte hen til Israels Konge og sagde til ham: "Tag dig sammen og se vel til, hvad du vil g&#248;re, thi n&#230;ste &#197;r drager Arams Konge op imod dig igen!"</p> 
<p><A NAME="an_20:23">20:23</A>&nbsp;Men Aram&#230;erkongens Folk sagde til ham: "Deres Gud er en Bjerggud, derfor blev de os for st&#230;rke; men lad os se, om vi ikke kan blive de st&#230;rkeste, n&#229;r vi angriber dem p&#229; Slettelandet!</p> 
<p><A NAME="an_20:24">20:24</A>&nbsp;S&#229;ledes skal du g&#248;re: Afs&#230;t alle Kongerne, s&#230;t Statholdere i deres Sted</p> 
<p><A NAME="an_20:25">20:25</A>&nbsp;og stil lige s&#229; stor en H&#230;r p&#229; Benene som den, du mistede, og lige s&#229; mange Heste og Vogne som f&#248;r! N&#229;r vi s&#229; k&#230;mper med dem p&#229; Slettelandet, sandelig, om vi ikke bliver de st&#230;rkeste!" Og han fulgte deres R&#229;d og handlede derefter.</p> 
<p><A NAME="an_20:26">20:26</A>&nbsp;N&#230;ste &#197;r m&#248;nstrede Benha dad Aram&#230;eme og drog op til Atek for at k&#230;mpe med Israel.</p> 
<p><A NAME="an_20:27">20:27</A>&nbsp;Ogs&#229; Israeliterne blev m&#248;nstret og forsynede sig med Levnedsmidler, hvorefter de rykkede dem i M&#248;de og lejrede sig lige over for dem som to sm&#229; Gedehjorde, medens Aram&#230;erne oversv&#248;mmede Landet.</p> 
<p><A NAME="an_20:28">20:28</A>&nbsp;Da tr&#229;dte en Guds Mand hen til Israels Konge og sagde: "S&#229; siger HERREN: Fordi Aram&#230;erne siger: HERREN er en Bjerggud og ikke en Dalgud! vil jeg give hele den v&#230;ldige Menneskem&#230;ngde der i din H&#229;nd, og I skal kende, at jeg er HERREN!"</p> 
<p><A NAME="an_20:29">20:29</A>&nbsp;De l&#229; nu lejret over for hinanden i syv Dage, men Syvendedagen kom det til Kamp, og Israeliterne huggede Aram&#230;erne ned, 100.000 Mand Fodfolk p&#229; een Dag.</p> 
<p><A NAME="an_20:30">20:30</A>&nbsp;De, der blev tilovers, flygtede til Byen Afek, men Muren styrtede ned over dem, der var tilbage, 27000 Mand. Benhadad flygtede ind i Byen, hvor han l&#248;b fra Kammer til Kammer.</p> 
<p><A NAME="an_20:31">20:31</A>&nbsp;Da sagde hans Folk til ham: Vi har h&#248;rt, at Kongerne over Israels Hus er n&#229;dige Konger; lad os binde S&#230;k om L&#230;nderne og Reb om Hovederne og g&#229; ud til Israels Konge, m&#229;ske han da vil sk&#229;ne dit Liv!"</p> 
<p><A NAME="an_20:32">20:32</A>&nbsp;S&#229; bandt de S&#230;k om L&#230;ndeme og Reb om Hovederne og kom til Israels Konge og sagde: "Din Tr&#230;l Benhadad siger: Lad mig leve!" Han svarede: "Er han endnu i Live? Han er min Broder!"</p> 
<p><A NAME="an_20:33">20:33</A>&nbsp;Det tog M&#230;ndene for et godt Varsel. og de tog ham straks p&#229; Ordet, idet de sagde: "Benhadad er din Broder!" Da sagde han: "G&#229; hen og hent ham!" S&#229; gik Benhadad ud til ham, og han tog ham op i Vognen til sig.</p> 
<p><A NAME="an_20:34">20:34</A>&nbsp;Benhadad sagde nu til ham: "De Byer, min Fader fratog din Fader, vil jeg give tilbage, og du m&#229; bygge dig Gader i Damaskus, lige som min Fader gjorde i Samaria! P&#229; disse Vilk&#229;r give du mig fri!" Og han sluttede Pagt med ham og lod ham g&#229;.</p> 
<p><A NAME="an_20:35">20:35</A>&nbsp;Men en af Profets&#248;nnerne sagde med HERRENs Ord til sin F&#230;lle: "Sl&#229; mig!" Men han v&#230;grede sig derved.</p> 
<p><A NAME="an_20:36">20:36</A>&nbsp;Da sagde han til ham: "Fordi du ikke har adlydt HERRENs Ord. skal en L&#248;ve dr&#230;be dig, n&#229;r du g&#229;r bort fra mig!" Og da han gik bort fra ham, traf en L&#248;ve p&#229; ham og dr&#230;bte ham.</p> 
<p><A NAME="an_20:37">20:37</A>&nbsp;S&#229; traf Profets&#248;nnen en anden og sagde til ham: "Sl&#229; mig!" Og den anden slog ham og s&#229;rede ham.</p> 
<p><A NAME="an_20:38">20:38</A>&nbsp;S&#229; gik Profeten hen og stillede sig p&#229; den Vej, Kongen kom, og gjorde sig ukendelig med et Bind for &#216;jnene.</p> 
<p><A NAME="an_20:39">20:39</A>&nbsp;Da Kongen kom forbi, r&#229;bte han til ham: "Din Tr&#230;l var draget med i Kampen; da kom en hen til mig med en Mand og sagde: Vogt den Mand vel! Slipper han bort, skal du svare for hans Liv med dit eget Liv eller b&#248;de en Talent S&#248;lv!</p> 
<p><A NAME="an_20:40">20:40</A>&nbsp;Men din Tr&#230;l var optaget snart her, snart der, og borte var han." Da sagde Israels Konge til ham: "Det er din Dom, du har selv f&#230;ldet den!"</p> 
<p><A NAME="an_20:41">20:41</A>&nbsp;S&#229; tog han hurtig Bindet fra &#216;jnene, og Israels Konge genkendte ham som en af Ptofeterne.</p> 
<p><A NAME="an_20:42">20:42</A>&nbsp;Og han sagde til ham: "S&#229; siger HERREN: Fordi du gav Slip p&#229; den Mand, der var hjemfaldet til mit Band, skal du svare for hans Liv med dit eget Liv og for hans Folk med dit eget Folk!"</p> 
<p><A NAME="an_20:43">20:43</A>&nbsp;Da drog Israels Konge hjem, misforn&#248;jet og ilde til Mode, og han kom til Samaria.</p> 
<p><A NAME="an_21:1">21:1</A>&nbsp;Derefter h&#230;ndte f&#248;lgende. Jizrae'eliten Nabot havde en Ving&#229;rd i Jizre'el lige ved Kong Akab af Samarias Palads.</p> 
<p><A NAME="an_21:2">21:2</A>&nbsp;Akab sagde til Nabot: "Overlad mig din Ving&#229;rd, for at jeg kan f&#229; den til K&#248;kkenhave; den ligger jo lige ved mit Palads; jeg vil give dig en bedre Ving&#229;rd i Bytte eller betale dig, hvad den er v&#230;rd, i rede Penge, om du foretr&#230;kker det."</p> 
<p><A NAME="an_21:3">21:3</A>&nbsp;Men Nabot svarede Akab: "HERREN bevare mig fra at overlade dig mine F&#230;dres Arvelod!"</p> 
<p><A NAME="an_21:4">21:4</A>&nbsp;S&#229; gik Akab hjem, misforn&#248;jet og ilde til Mode over det Svar, Jizre'eliten Nabot havde givet ham: "Jeg vil ikke overlade dig mine F&#230;dres Arvelod!" Og han lagde sig til Sengs, vendte sit Ansigt bort og spiste ikke.</p> 
<p><A NAME="an_21:5">21:5</A>&nbsp;Da kom hans Hustru Jesabel ind og sagde til ham: "Hvorfor er du s&#229; misforn&#248;jet, og hvorfor spiser du ikke?"</p> 
<p><A NAME="an_21:6">21:6</A>&nbsp;Han svarede hende: "Jo, jeg sagde til Jizreeliten Nabot: Overlad mig din Ving&#229;rd for rede Penge, eller mod at jeg giver dig en anden Ving&#229;rd i Bytte, om du hellere vil det! Men han svarede: Jeg vil ikke overlade dig min Ving&#229;rd!"</p> 
<p><A NAME="an_21:7">21:7</A>&nbsp;Da sagde hans Hustru Jesabel til ham: "Er det dig, der for Tiden er Konge i Israel? St&#229; op, spis og v&#230;r ved godt Mod, jeg skal skaffe dig Jizre'eliten Nabots Ving&#229;rd!"</p> 
<p><A NAME="an_21:8">21:8</A>&nbsp;Derp&#229; skrev hun et Brev i Akabs Navn, satte hans Segl under og sendte det til de &#198;ldste og de fornemme i Nabots By, dem, han boede imellem.</p> 
<p><A NAME="an_21:9">21:9</A>&nbsp;I Brevet havde hun skrevet: "Udr&#229;b en Fastedag og s&#230;t Nabot &#248;verst blandt Folket</p> 
<p><A NAME="an_21:10">21:10</A>&nbsp;og lige over for ham to Niddinger, som kan vidne imod ham og sige: Du har forbandet Gud og Kongen! Og f&#248;r ham s&#229; ud og sten ham til D&#248;de!"</p> 
<p><A NAME="an_21:11">21:11</A>&nbsp;Hans Bysb&#248;rn, de &#198;ldste og de fornemme, som boede i hans By, gjorde nu, som Jesabel havde sendt Bud til dem om, s&#229;ledes som der stod i Brevet, hun havde sendt dem;</p> 
<p><A NAME="an_21:12">21:12</A>&nbsp;de udr&#229;bte en Fastedag og satte Nabot &#248;verst blandt Folket;</p> 
<p><A NAME="an_21:13">21:13</A>&nbsp;og de to Niddinger kom og satte sig lige over for ham og vidnede imod ham i Folkets P&#229;h&#248;r og sagde: "Nabot har forbandet Gud og Kongen!" Og derp&#229; f&#248;rte de ham uden for Byen og stenede ham til D&#248;de.</p> 
<p><A NAME="an_21:14">21:14</A>&nbsp;S&#229; sendte de Jesabel det Bud: "Nabot er stenet til D&#248;de!"</p> 
<p><A NAME="an_21:15">21:15</A>&nbsp;Og da Jesabel h&#248;rte, at Nabot var stenet til D&#248;de, sagde hun til Akab: "St&#229; op og tag Jizre'eliten Nabots Ving&#229;rd, som han v&#230;grede sig ved at s&#230;lge dig, i Besiddelse, thi Nabot lever ikke mere, han er d&#248;d!"</p> 
<p><A NAME="an_21:16">21:16</A>&nbsp;S&#229; snart Akab h&#248;rte, at Nabot var d&#248;d, rejste han sig og gik ned til Jizre'eliten Nabots Ving&#229;rd for at tage den i Besiddelse.</p> 
<p><A NAME="an_21:17">21:17</A>&nbsp;Men HERRENs Ord kom til Tisjbiten Elias s&#229;ledes:</p> 
<p><A NAME="an_21:18">21:18</A>&nbsp;"St&#229; op, g&#229; Akab, Israels Konge i Samaria, i M&#248;de; han er just i Nabots Ving&#229;rd, som han er g&#229;et ned at tage i Besiddelse.</p> 
<p><A NAME="an_21:19">21:19</A>&nbsp;Og tal s&#229;ledes til ham: S&#229; siger HERREN: Har du myrdet og allerede tiltr&#229;dt Arven? Sig fremdeles til ham: S&#229; siger HERREN: P&#229; samme Sted, Hundene slikkede Nabots Blod, skal de ogs&#229; slikke dit!"</p> 
<p><A NAME="an_21:20">21:20</A>&nbsp;Da sagde Akab til Elias: "Har du fundet mig, min Fjende?" Og han svarede: "Ja, jeg har fundet dig! Fordi du har solgt dig selv til at g&#248;re, hvad der er ondt i HERRENs &#216;jne,</p> 
<p><A NAME="an_21:21">21:21</A>&nbsp;se, derfor vil jeg bringe Ulykke over dig og feje dig bort og udrydde hvert mandligt V&#230;sen, store og sm&#229;, af Akabs Sl&#230;gt, i Israel;</p> 
<p><A NAME="an_21:22">21:22</A>&nbsp;jeg vil handle med dit Hus som med Jeroboams, Nebats S&#248;ns, Hus og Basjas, Abijas S&#248;ns, Hus for den Kr&#230;nkelse, du har &#248;vet, og fordi du har forledt Israel til Synd.</p> 
<p><A NAME="an_21:23">21:23</A>&nbsp;Men ogs&#229; om Jesabel har HERREN talet og sagt: Hundene skal &#230;de Jesabel p&#229; Jizre'els Mark!</p> 
<p><A NAME="an_21:24">21:24</A>&nbsp;Den af Akabs Sl&#230;gt, der d&#248;r i Byen, skal Hundene &#230;de, og den, der d&#248;r p&#229; Marken, skal Himmelens Fugle &#230;de!"</p> 
<p><A NAME="an_21:25">21:25</A>&nbsp;Aldrig har der v&#230;ret nogen der som Akab solgte sig selv til at g&#248;re, hvad der er ondt i HERRENs &#216;jne, fordi hans Hustru Jesabel forledte ham dertil;</p> 
<p><A NAME="an_21:26">21:26</A>&nbsp;han handlede s&#229;re vederstyggeligt, idet han boldt sig til Afgudsbillederne ganske som Amoriterne, dem, HERREN drev bort foran Israeliterne.</p> 
<p><A NAME="an_21:27">21:27</A>&nbsp;Da Akab h&#248;rte de Ord, s&#248;nderrev han sine Kl&#230;der og bandt S&#230;k om sin bare Krop og fastede, og han sov i S&#230;k og gik sagtelig om.</p> 
<p><A NAME="an_21:28">21:28</A>&nbsp;Da kom HERRENs Ord til Tisjbiten Elias s&#229;ledes:.</p> 
<p><A NAME="an_21:29">21:29</A>&nbsp;"Har du set, hvorledes Akab ydmyger sig for mig? Fordi han ydmyger sig for mig, vil jeg ikke lade Ulykken komme i hans Dage; i hans S&#248;ns Dage vil jeg lade Ulykken komme over hans Hus!"</p> 
<p><A NAME="an_22:1">22:1</A>&nbsp;De holdt sig nu rolige i tre &#197;r, der var ikke Krig mellem Aram og Israel.</p> 
<p><A NAME="an_22:2">22:2</A>&nbsp;Og i det tredje &#197;r drog Kong Josafat af Juda ned til Israels Konge.</p> 
<p><A NAME="an_22:3">22:3</A>&nbsp;Da sagde Israels Konge til sine Folk: "I ved jo, at Ramot i Gilead h&#248;rer os til, og dog r&#248;rer vi os ikke for at tage det fra Arams Konge!"</p> 
<p><A NAME="an_22:4">22:4</A>&nbsp;Og han sagde til Josafat: "Vil du drage med i Krig mod Ramot i Gilead?" Josafat svarede Israels Konge: "Jeg som du, mit Folk som dit, mine Heste som dine!"</p> 
<p><A NAME="an_22:5">22:5</A>&nbsp;Josafat sagde fremdeles til Israels Konge: "Sp&#248;rg dog f&#248;rst om, hvad HERREN siger!"</p> 
<p><A NAME="an_22:6">22:6</A>&nbsp;Da lod Israels Konge Profeterne kalde sammen, henved 400 Mand, og spurgte dem: "Skal jeg drage i Krig mod Ramot i Gilead, eller skal jeg lade v&#230;re?" De svarede: "Drag derop, s&#229; skal HERREN give det i Kongens H&#229;nd!"</p> 
<p><A NAME="an_22:7">22:7</A>&nbsp;Men Josafat spurgte: "Er her ikke endnu een af HERRENs Profe ter, vi kan sp&#248;rge?</p> 
<p><A NAME="an_22:8">22:8</A>&nbsp;Israels Konge svarede: "Her er endnu en Mand, ved hvem vi kan r&#229;dsp&#248;rge HERREN; men jeg hader ham, fordi han aldrig sp&#229;r mig godt, kun ondt; det er Mika, Jimlas S&#248;n." Men Josafat sagde: S&#229;ledes m&#229; Kongen ikke tale!"</p> 
<p><A NAME="an_22:9">22:9</A>&nbsp;Da kaldte Israels Konge p&#229; en Hofmand og sagde: "Hent hurtig Mika, Jimlas S&#248;n!"</p> 
<p><A NAME="an_22:10">22:10</A>&nbsp;Imidlertid sad Israels Konge og Kong Josafat af Juda, if&#248;rt deres Skrud, hver p&#229; sin Trone i Samarias Port&#229;bning, og alle Profeterne sp&#229;ede foran dem.</p> 
<p><A NAME="an_22:11">22:11</A>&nbsp;Da lavede Zidkija, Kena'anas S&#248;n, sig Horn af Jern og sagde: "S&#229; siger HERREN: Med s&#229;danne skal du st&#248;de Aram&#230;erne ned, til de er tilintetgjort!</p> 
<p><A NAME="an_22:12">22:12</A>&nbsp;Og alle Profeterne sp&#229;ede det samme og sagde: "Drag op mod Ramot i Gilead, s&#229; skal Lykken f&#248;lge dig, og HERREN vil give det i Kongens H&#229;nd!"</p> 
<p><A NAME="an_22:13">22:13</A>&nbsp;Men Budet, der var g&#229;et efter Mika, sagde til ham: Se, Profeterne har alle som een givet Kongen gunstigt Svar. Tal du nu som de og giv gunstigt Svar!</p> 
<p><A NAME="an_22:14">22:14</A>&nbsp;Men Mika svarede: "S&#229; sandt HERREN lever: Hvad HERREN siger mig, det vil jeg tale!</p> 
<p><A NAME="an_22:15">22:15</A>&nbsp;Da han kom til Kongen, spurgte denne ham: "Mika, skal vi drage i Krig mod Ramot i Gilead, eller skal vi lade v&#230;re?" Da svarede han: "Drag derop, s&#229; skal Lykken f&#248;lge dig, og HERREN vil give det i Kongens H&#229;nd!"</p> 
<p><A NAME="an_22:16">22:16</A>&nbsp;Men Kongen sagde til ham: "Hvor mange Gange skal jeg besv&#230;re dig, at du ikke siger mig andet end Sandheden i HERRENs Navn?"</p> 
<p><A NAME="an_22:17">22:17</A>&nbsp;Da sagde han: Jeg s&#229; hele Israel spredt p&#229; Bjergene som en Hjord uden Hyrd: og HERREN sagde: De Folk har ingen Herre, lad dem vende tilbage i Fred, hver til sit!</p> 
<p><A NAME="an_22:18">22:18</A>&nbsp;Israels Konge sagde da til Josafat: "Sagde jeg dig ikke, at han aldrig sp&#229;r mig godt, kun ondt!</p> 
<p><A NAME="an_22:19">22:19</A>&nbsp;Da sagde Mika: "S&#229; h&#248;r da HERRENs Ord! Jeg s&#229; HERREN sidde p&#229; sin Trone og hele Himmelens H&#230;r st&#229; til h&#248;jre og venstre for ham;</p> 
<p><A NAME="an_22:20">22:20</A>&nbsp;og HERREN sagde: Hvem vil d&#229;re Akab, s&#229; han drager op og falder ved Ramot i Gilead? En sagde nu eet, en anden et andet;</p> 
<p><A NAME="an_22:21">22:21</A>&nbsp;men s&#229; tr&#229;dte en &#197;nd frem og stillede sig foran HERREN og sagde: Jeg vil d&#229;re ham! HERREN spurgte ham: Hvorledes?</p> 
<p><A NAME="an_22:22">22:22</A>&nbsp;Han svarede: Jeg vil g&#229; hen og blive en L&#248;gnens &#197;nd i alle hans Profefers Mund! Da sagde HERREN: Ja, du kan d&#229;re ham; g&#229; hen og g&#248;r det!</p> 
<p><A NAME="an_22:23">22:23</A>&nbsp;Se, s&#229;ledes har HERREN lagt en L&#248;gnens &#197;nd i alle disse dine Profeters Mund, thi HERREN har ondt i Sinde imod dig!"</p> 
<p><A NAME="an_22:24">22:24</A>&nbsp;Da tr&#229;dte Zidkija, Kena'as S&#248;n, frem og slog Mika p&#229; kinden og, sagde: "Ad hvilken Vej skulde HERRENs &#197;nd have forladt mig for at tale til dig?"</p> 
<p><A NAME="an_22:25">22:25</A>&nbsp;Men Mika sagde: "Det skal du f&#229; at se, den Dag du flygter fra Kammer til Kammer for at skjule dig!"</p> 
<p><A NAME="an_22:26">22:26</A>&nbsp;S&#229; sagde Israels Konge: "Tag Mika og bring ham tilbage til Amon, Byens &#216;verste, og Konges&#248;nnen Joasj</p> 
<p><A NAME="an_22:27">22:27</A>&nbsp;og sig: S&#229;leds siger Kongen: Kast denne Mand i F&#230;ngsel og s&#230;t ham p&#229; Tr&#230;ngselsbr&#248;d og Tr&#230;ngselsvand, indtil jeg kommer uskadt tilbage!"</p> 
<p><A NAME="an_22:28">22:28</A>&nbsp;Men Mika sagde: "Kommer du uskadt tilbage, s&#229; har HERREN ikke talet ved mig!" Og han sagde: "H&#248;r, alle I Folkeslag!"</p> 
<p><A NAME="an_22:29">22:29</A>&nbsp;S&#229; drog Israels Konge og Kong Josafat af Juda op mod Ramot i Gilead.</p> 
<p><A NAME="an_22:30">22:30</A>&nbsp;Og Israels Konge sagde til Josafat: "Jeg vil forkl&#230;de mig, f&#248;r jeg drager i Kampen; men tag du dine egne Kl&#230;der p&#229;!" Og Israels Konge forkl&#230;dte sig og drog s&#229; i Kampen.</p> 
<p><A NAME="an_22:31">22:31</A>&nbsp;Men Arams Konge havde givet sine to og tredive Vognstyrere den Befaling: "I m&#229; ikke angribe nogen, v&#230;re sig h&#248;j eller lav, uden Israels Konge alene!"</p> 
<p><A NAME="an_22:32">22:32</A>&nbsp;Da nu Vognstyrerne fik &#216;je p&#229; Josafat, t&#230;nkte de: "Det er sikkert Israels Konge!" Og de rettede deres Angreb mod ham. Da gav Josafat sig til at r&#229;be;</p> 
<p><A NAME="an_22:33">22:33</A>&nbsp;og da Vognstyrene opdagede, at det ikke var Israels konge, trak de sig bort fra ham.</p> 
<p><A NAME="an_22:34">22:34</A>&nbsp;Men en Mand, der sk&#248;d en Pil af p&#229; Lykke og Fromme, ramte Israels Konge mellem Remmene og Brynjen. Da sagde han til sin Vognstyrer: "Vend og f&#248;r mig ud af Slaget, thi jeg er s&#229;ret!"</p> 
<p><A NAME="an_22:35">22:35</A>&nbsp;Men Kampen blev h&#229;rdere og h&#229;rdere den Dag, og Kongen holdt sig oprejst i sin Vogn over for Aram&#230;erne til Aften, sk&#248;nt Blodet fra S&#229;ret fl&#248;d ned i Bunden at Vognen; men om Aftenen d&#248;de han.</p> 
<p><A NAME="an_22:36">22:36</A>&nbsp;Da Solen gik ned, gik det R&#229;b gennem Lejren: "Enhver drage hjem til sin By og sit Land,</p> 
<p><A NAME="an_22:37">22:37</A>&nbsp;thi Kongen er d&#248;d!" S&#229; kom de til Samaria, og de jordede Kongen der.</p> 
<p><A NAME="an_22:38">22:38</A>&nbsp;Og da man skyllede Vognen ved Samarias Dam, slikkede Hundene hans Blod, og Sk&#248;gerne badede sig deri efter det Ord, HERREN havde talet.</p> 
<p><A NAME="an_22:39">22:39</A>&nbsp;Hvad der ellers er at fort&#230;lle om Akab, alt, hvad han gjorde, Elfenbenshuset, han lod opf&#248;re, og alle de Byer, han bef&#230;stede, st&#229;r jo optegnet i Israels Kongers Kr&#248;nike.</p> 
<p><A NAME="an_22:40">22:40</A>&nbsp;S&#229; lagde Akab sig til Hvile hos sine F&#230;dre; og hans S&#248;n Ahazja blev Konge i hans Sted.</p> 
<p><A NAME="an_22:41">22:41</A>&nbsp;Josafat, Asas S&#248;n, blev Konge over Juda i Kong Akab af Israels fjerde Regerings&#229;r.</p> 
<p><A NAME="an_22:42">22:42</A>&nbsp;Josafat var fem og tredive &#197;r gammel, da han blev Konge, og han herskede fem og tyve &#197;r i Jerusalem. Hans Moder hed Azuba og var en Datter af Sjilhi.</p> 
<p><A NAME="an_22:43">22:43</A>&nbsp;Han vandrede n&#248;je i sin Fader Asas Spor og veg ikke derfra, idet han gjorde, hvad der var ret i HERRENs &#216;jne. Kun blev Offerh&#248;jene ikke fjernet, og Folket blev ved at ofre og t&#230;nde Offerild p&#229; H&#248;jene.</p> 
<p><A NAME="an_22:44">22:44</A>&nbsp;Og Josafat havde Fred med Israels Konge.</p> 
<p><A NAME="an_22:45">22:45</A>&nbsp;Hvad der ellers er at fort&#230;lle om Josafat, de Heltegerninger, han udf&#248;rte, og de Krige, han f&#248;rte, st&#229;r jo optegnet i Judas Kongers Kr&#248;nike.</p> 
<p><A NAME="an_22:46">22:46</A>&nbsp;De sidste af Mandssk&#248;gerne, som var tilbage fra hans Fader Asas Tid, udryddede han af Landet.</p> 
<p><A NAME="an_22:47">22:47</A>&nbsp;P&#229; den Tid var der ingen Konge i Edom.</p> 
<p><A NAME="an_22:48">22:48</A>&nbsp;Kong Josafats Statholder byggede et Tarsisskib til Fart p&#229; Ofir efter Guld; men der kom intet ud af det, da Skibet gik under ved Ezjongeber.</p> 
<p><A NAME="an_22:49">22:49</A>&nbsp;Da foreslog Ahazja, Akabs S&#248;n, Josafat at lade sine Folk sejle med hans; men Josafat afslog det.</p> 
<p><A NAME="an_22:50">22:50</A>&nbsp;S&#229; lagde Josafat sig til Hvile hos sine F&#230;dre og blev jordet hos sine F&#230;dre i sin Fader Davids By og hans S&#248;n Joram blev Konge i hans Sted.</p> 
<p><A NAME="an_22:51">22:51</A>&nbsp;Ahazja, Akabs S&#248;n, blev Konge over Israel i Samaria i Kong Josafat af Judas syttende Regerings&#229;r, og han herskede to &#197;r over Israel.</p> 
<p><A NAME="an_22:52">22:52</A>&nbsp;Han gjorde, hvad der var ondt i HERRENs &#216;jne, og vandrede i sin Faders og sin Moders Spor og i Jeroboams, Nebats S&#248;ns, Spor, han, som forledte Israel til at synde.</p> 
<p><A NAME="an_22:53">22:53</A>&nbsp;Han dyrkede Ba'al og tilbad ham og kr&#230;nkede HERREN, Israels Gud, n&#248;jagtigt som hans Fader havde gjort.</p> 
<p><HR>
<CENTER>
<A HREF="kg2">Next: 2 Kings</A></CENTER>
</BODY>
</HTML>
