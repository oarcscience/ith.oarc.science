[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th1)  [Next](ti1) 

------------------------------------------------------------------------

### Danish Bible: 2 Thessalonians

<span id="an_1:1">1:1</span> Paulus og Silvanus og Timotheus til
Thessalonikernes Menighed i Gud vor Fader og den Herre Jesus Kristus:

<span id="an_1:2">1:2</span> Nåde være med eder og Fred fra Gud vor
Fader og den Herre Jesus Kristus!

<span id="an_1:3">1:3</span> Vi ere skyldige altid at takke Gud for
eder, Brødre! som tilbørligt er, fordi eders Tro vokser overmåde, og den
indbyrdes Kærlighed forøges hos hver enkelt af eder alle,

<span id="an_1:4">1:4</span> så at vi selv rose os af eder i Guds
Menigheder for eders Udholdenhed og Tro under alle eders Forfølgelser og
de Trængsler, som I udstå,

<span id="an_1:5">1:5</span> et Bevis på Guds retfærdige Dom, for at I
kunne agtes værdige til Guds Rige, for hvilket I også lide;

<span id="an_1:6">1:6</span> hvis ellers det er retfærdigt for Gud at
give dem Trængsel til Gengæld, som trænge eder,

<span id="an_1:7">1:7</span> og eder, som trænges, Hvile med os ved den
Herres Jesu Åbenbarelse fra Himmelen med sin Krafts Engle,

<span id="an_1:8">1:8</span> med Lueild, når han tager Hævn over dem,
som ikke kende Gud, og over dem, som ikke lyde vor Herres Jesu
Evangelium,

<span id="an_1:9">1:9</span> de, som jo skulle lide Straf, evig
Undergang bort fra Herrens Ansigt og fra hans Vældes Herlighed.

<span id="an_1:10">1:10</span> når han kommer for på hin Dag at
herliggøres i sine hellige og beundres i alle dem, som have troet; thi
troet blev vort Vidnesbyrd til eder.

<span id="an_1:11">1:11</span> Derfor bede vi også altid for eder, at
vor Gud vil agte eder Kaldelsen værdige og med Kraft fuldkomme al Lyst
til det gode og Troens Gerning,

<span id="an_1:12">1:12</span> for at vor Herres Jesu Navn må
herliggøres i eder, og I i ham. efter vor Guds og den Herres Jesu Kristi
Nåde.

<span id="an_2:1">2:1</span> Men vi bede eder, Brødre! angående vor
Herres Jesu Kristi Tilkommelse og vor Samling til ham,

<span id="an_2:2">2:2</span> at I ikke i en Hast må lade eder bringe fra
Besindelse eller forskrække hverken ved nogen Ånd eller ved nogen Tale
eller Brev, der skulde være fra os, som om Herrens Dag var lige for
Hånden.

<span id="an_2:3">2:3</span> Lad ingen bedrage eder i nogen Måde; thi
først må jo Frafaldet komme og Syndens Menneske åbenbares, Fortabelsens
Søn,

<span id="an_2:4">2:4</span> han, som sætter sig imod og ophøjer sig
over alt. hvad der kaldes Gud eller Helligdom, så at han sætter sig i
Guds Tempel og udgiver sig selv for at være Gud.

<span id="an_2:5">2:5</span> Komme I ikke i Hu, at jeg sagde eder dette,
da jeg endnu var hos eder?

<span id="an_2:6">2:6</span> Og nu vide I, hvad der holder ham tilbage,
indtil han åbenbares i sin Tid.

<span id="an_2:7">2:7</span> Thi Lovløshedens Hemmelighed virker
allerede, kun at den, som nu holder tilbage, først må komme af Vejen

<span id="an_2:8">2:8</span> og da skal den lovløse åbenbares, hvem den
Herre Jesus skal dræbe med sin Munds Ånde og tilintetgøre ved sin
Tilkommelses Åbenbarelse,

<span id="an_2:9">2:9</span> han, hvis Komme sker ifølge Satans Kraft,
med al Løgnens Magt og Tegn og Undere

<span id="an_2:10">2:10</span> og med alt Uretfærdigheds Bedrag for dem,
som fortabes, fordi de ikke toge imod Kærligheden til Sandheden, så de
kunde blive frelste.

<span id="an_2:11">2:11</span> Og derfor sender Gud dem kraftig
Vildfarelse, så at de tro Løgnen,

<span id="an_2:12">2:12</span> for at de skulle dømmes, alle de, som
ikke troede Sandheden, men fandt Behag i Uretfærdigheden.

<span id="an_2:13">2:13</span> Men vi ere skyldige at takke Gud altid
for eder, I af Herren elskede Brødre! fordi Gud har udvalgt eder fra
Begyndelsen til Frelse ved Åndens Helligelse og Tro på Sandheden,

<span id="an_2:14">2:14</span> hvortil han kaldte eder ved vort
Evangelium, for at I skulde vinde vor Herres Jesu Kristi Herlighed.

<span id="an_2:15">2:15</span> Så står da fast, Brødre! og holder fast
ved de Overleveringer, hvori I bleve oplærte, være sig ved vor Tale
eller vort Brev.

<span id="an_2:16">2:16</span> Men han selv, vor Herre Jesus Kristus og
Gud vor Fader, som har elsket og givet os en evig Trøst og et godt Håb i
Nåde,

<span id="an_2:17">2:17</span> han trøste eders Hjerter og styrke eder i
al god Gerning og Tale!

<span id="an_3:1">3:1</span> I øvrigt, Brødre! beder for os, at Herrens
Ord må have Løb og forherliges ligesom hos eder,

<span id="an_3:2">3:2</span> og at vi må fries fra de vanartige og onde
Mennesker; thi Troen er ikke alles.

<span id="an_3:3">3:3</span> Men trofast er Herren, som skal styrke eder
og bevare eder fra det onde;

<span id="an_3:4">3:4</span> og vi have den Tillid til eder i Herren, at
I både gøre og ville gøre, hvad vi byde.

<span id="an_3:5">3:5</span> Men Herren styre eders Hjerter til Guds
Kærlighed og til Kristi Udholdenhed!

<span id="an_3:6">3:6</span> Men vi byde eder, Brødre! i vor Herres Jesu
Kristi Navn, at I holde eder borte fra enhver Broder, som vandrer
uskikkeligt og ikke efter den Overlevering, som de modtoge af os.

<span id="an_3:7">3:7</span> I vide jo selv, hvorledes I bør efterfølge
os. Thi vi have ikke levet uskikkeligt iblandt eder,

<span id="an_3:8">3:8</span> ikke heller spiste vi nogens Brød for
intet, men arbejdede med Møje og Anstrengelse, Nat og Dag,for ikke at
være nogen af eder til Byrde.

<span id="an_3:9">3:9</span> Ikke fordi vi ikke have Ret dertil; men vi
vilde give eder et Forbillede i os selv, for at I skulde efterfølge os.

<span id="an_3:10">3:10</span> Også da vi vare hos eder, bød vi eder jo
dette, at dersom nogen ikke vil arbejde, så skal han heller ikke have
Føden!

<span id="an_3:11">3:11</span> Vi høre nemlig, at nogle vandre
uskikkeligt iblandt eder, idet de ikke arbejde, men tage sig
uvedkommende Ting for.

<span id="an_3:12">3:12</span> Sådanne byde og formane vi i den Herre
Jesus Kristus, at de skulle arbejde i Stilhed og således spise deres
eget Brød.

<span id="an_3:13">3:13</span> Men I, Brødre! bliver ikke trætte af at
gøre det gode!

<span id="an_3:14">3:14</span> Men dersom nogen ikke lyder vort Ord her
i Brevet, da mærker eder ham; hav intet Samkvem med ham, for at han må
skamme sig!

<span id="an_3:15">3:15</span> Dog skulle I ikke agte ham for en Fjende,
men påminde ham som en Broder!

<span id="an_3:16">3:16</span> Men han selv, Fredens Herre, give eder
Freden altid, i alle Måder! Herren være med eder alle!

<span id="an_3:17">3:17</span> Hilsenen med min, Paulus's, egen Hånd,
hvilket er et Mærke i hvert Brev. Således skriver jeg.

<span id="an_3:18">3:18</span> Vor Herres Jesu Kristi Nåde være med eder
alle!

------------------------------------------------------------------------

[Next: 1 Timothy](ti1)
