[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo3)  [Next](rev) 

------------------------------------------------------------------------

### Modern Hebrew Bible: Jude

<span id="an_1:1">1:1</span> יהודה עבד ישוע המשיח ואחי יעקב אל המקראים
אשר הם מקדשים באלהים האב ושמורים לישוע המשיח׃

<span id="an_1:2">1:2</span> רחמים ושלום ואהבה יהיו לכם למכביר׃

<span id="an_1:3">1:3</span> אהובי בהשתדלי לכתב אליכם על דבר התשועה האחת
לכלנו חובה היא בעיני לזרזכם במכתב אשר תלחמו לאמונה המסורה פעם אחת
לקדושים׃

<span id="an_1:4">1:4</span> כי התגנבו לבוא מקצת אנשים הכתובים מאז למשפט
הזה אנשי רשע ההפכים את חסד אלהינו לזמה וכפרים באלהים המשל היחיד ובאדנינו
ישוע המשיח׃

<span id="an_1:5">1:5</span> ויש את נפשי להזכיר אתכם את אשר כבר ידעתם כי
הושיע יהוה את העם ממצרים וישמד אחרי כן את אשר לא האמינו׃

<span id="an_1:6">1:6</span> והמלאכים אשר לא שמרו את משרתם כי אם עזבו את
זבלם שמרם במוסרות עולם ובאפלה למשפט היום הגדול׃

<span id="an_1:7">1:7</span> כאשר סדום ועמרה והערים סביבותיהן אשר הזנו
כמוהם וילכו אחרי בשר זר נהיו כראי כי נמסרו למוסר אש עולם׃

<span id="an_1:8">1:8</span> וכן גם בעלי החלמות האלה מטמאים את הבשר ואת
הממשלה ינאצו ואת השררות יחרפו׃

<span id="an_1:9">1:9</span> ומיכאל שר המלאכים בהתוכחו עם השטן וירב אתו
על אדות גוית משה לא מלאו לבו לחרץ משפט גדופים כי אם אמר יגער יהוה בך׃

<span id="an_1:10">1:10</span> ואלה מגדפים את אשר לא ידעו ובדברים אשר
יבינו מחק טבעים כבהמות הסכלות בהמה ישחיתו את נפשם׃

<span id="an_1:11">1:11</span> אוי להם כי ברדך קין הלכו וישתקעו בתועת
בלעם לקבל שכר ובמרי קרח אבדו׃

<span id="an_1:12">1:12</span> הלא צורי מכשול המה בסעודתיכם של אהבה
ובקלות ראש יאכלו וישתו עמכם ורעים את נפשם עננים הם בבלי מים הנדפים מפני
רוח עצי חרף באין פרי אשר מתו פעמים ונעקרו׃

<span id="an_1:13">1:13</span> משברי ים עזים אשר יגרשו בשתם ככבים תעים
אשר חשך אפלה צפון להם עדי עד׃

<span id="an_1:14">1:14</span> וגם חנוך השביעי לאדם נבא לאלה לאמר הנה
יהוה בא ברבבת קדשיו׃

<span id="an_1:15">1:15</span> לעשות משפט בכלם ולהוכיח כל רשעי ארץ על כל
מעשי רשעתם ועל כל הקשות אשר דברו עליו חטאים אנשי רשע׃

<span id="an_1:16">1:16</span> אלה הם הרגנים והמתאוננים ההלכים אחרי
תאותיהם אשר פיהם ידבר עתק הדרי פנים עקב שחד׃

<span id="an_1:17">1:17</span> ואתם האהובים זכרו את הדברים הנאמרים מקדם
ביד שליחי אדנינו ישוע המשיח׃

<span id="an_1:18">1:18</span> בדברם אליכם לאמר הנה באחרית הימים יבאו
לצים ההלכים אחרי תאות רשעם׃

<span id="an_1:19">1:19</span> אלה הם הפרשים מן הצבור אנשים נפשיים ורוח
אין בהם׃

<span id="an_1:20">1:20</span> ואתם האהובים הבנו באמונתכם הנעלה על כל
בקדשתה והתפללו ברוח הקדש׃

<span id="an_1:21">1:21</span> ושמרתם את נפשתיכם באהבת אלהים וחכיתם
לרחמי אדנינו ישוע המשיח לחיי העולם׃

<span id="an_1:22">1:22</span> הבדילו את אלה והתנהגו עמהם ברחמים׃

<span id="an_1:23">1:23</span> ואת אלה תושיעו באימה וחלצתם אתם מתוך האש
וגעלתם גם את הלבוש המגאל בחלאת הבשר׃

<span id="an_1:24">1:24</span> ולאשר יכול לשמרכם בבלי מכשול ולהעמיד אתכם
בששון תמימים לפני כבודו׃

<span id="an_1:25">1:25</span> לאלהים אשר לו לבדו החכמה המושיע אתנו לו
הכבוד והגדלה והעז והממשלה מעתה ולעולמי עד אמן׃

------------------------------------------------------------------------

[Next: Revelation](rev)
