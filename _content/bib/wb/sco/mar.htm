<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Scottish Gaelic Bible (Gospel of Mark), full text etext at Intangible Textual Heritage">
<TITLE>Scottish Gaelic Bible (Gospel of Mark): Mark</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
</CENTER>
<HR>
</p> <h3 align="center" align="center">Scottish Gaelic Bible: Mark</h3> 
<p><A NAME="an_1:1">1:1</A>&nbsp;T oiseachd soisgeul Iosa Criosda, Mac Dhe. </p> 
<p><A NAME="an_1:2">1:2</A>&nbsp;Air reir 's mar tha e sgriobhte san fhaidh Isaias: seall, cuiridh mi m' aingeal roimh do ghnuis, a reiticheas do shlighe romhad. </p> 
<p><A NAME="an_1:3">1:3</A>&nbsp;Guth neach ag eigheach san fhasach: Reitichibh slighe an Tighearna, agus dianaibh a rathadain direach. </p> 
<p><A NAME="an_1:4">1:4</A>&nbsp;Bha Eoin anns an fhasach a baisteadh, 'sa searmonachadh baisteadh an aithreachais gu mathanas pheacannan. </p> 
<p><A NAME="an_1:5">1:5</A>&nbsp;Agus chaidh duthaich Iudea uile mach ga ionnsuidh, agus muinntir Ierusalem gu leir, is bhaisteadh iad leis ann an abhuinn Iordain ag aideachadh am peacannan. </p> 
<p><A NAME="an_1:6">1:6</A>&nbsp;Agus bha Eoin air eideadh le fionnadh chamhal, is crios leathair mu mheadhon; agus dh' ith e locuist is mil fhiadhaich. Agus shearmonaich e ag radh: </p> 
<p><A NAME="an_1:7">1:7</A>&nbsp;Tha fear nas cumhachdaiche na mise tighinn as mo dheigh: neach nach airidh mise air cromadh sios is barail a bhrogan fhuasgladh. </p> 
<p><A NAME="an_1:8">1:8</A>&nbsp;Bhaist mise sibh le uisge; ach baistidh esan sibh leis an Spiorad Naomh. </p> 
<p><A NAME="an_1:9">1:9</A>&nbsp;Is thachair, gun tainig Iosa anns na laithean sin bho Nasareth Ghalile; agus bhaisteadh e le Eoin ann an abhuinn Iordan. </p> 
<p><A NAME="an_1:10">1:10</A>&nbsp;'S air ball a direadh as an uisge, chunnaic e neamh fosgailte, 's an Spiorad mar chalman a tearnadh 'sa fantuinn air. </p> 
<p><A NAME="an_1:11">1:11</A>&nbsp;Agus thainig guth bho neamh : Is tusa mo Mhac gaolach, is mor mo thlachd dhiot. </p> 
<p><A NAME="an_1:12">1:12</A>&nbsp;Agus ghrad-ghreas an Spiorad e dhan fhasach. </p> 
<p><A NAME="an_1:13">1:13</A>&nbsp;Agus bha e san fhasach da-fhichead latha, agus da-fhichead oidhche; is bhuaireadh le Satan e; 's bha e comhla ris na h-ainmhidhean, agus bha na h-ainglean a frithealadh dha. </p> 
<p><A NAME="an_1:14">1:14</A>&nbsp;'S an deigh do dh' Eoin a bhith air a chuir an greim, thainig Iosa do Ghalile, a searmonachadh soisgeul rioghachd Dhe, </p> 
<p><A NAME="an_1:15">1:15</A>&nbsp;'S ag radh: Tha 'n t-am air a choimhlionadh, 's tha rioghachd Dhe aig laimh; deanaibh aithreachas, agus creidibh san t-soisgeul. </p> 
<p><A NAME="an_1:16">1:16</A>&nbsp;'Sa gabhail ri taobh muir Ghalile, chunnaic e Simon,agus Anndra a bhrathair, a cur lion sa mhuir (oir b' iasgairean iad.), </p> 
<p><A NAME="an_1:17">1:17</A>&nbsp;Agus thuirt Iosa riutha: Thigibh leanaibh mise, agus ni mi iasgairean dhaoine dhibh. </p> 
<p><A NAME="an_1:18">1:18</A>&nbsp;Agus ghrad dh' fhag iad na lin, is lean iad e. </p> 
<p><A NAME="an_1:19">1:19</A>&nbsp;'Sa gabhail as a sin ceum beag air adhart, chunnaic e Seumas mac Shebede agus Eoin a bhrathair, 's iad a caradh nan lion sa bhata: </p> 
<p><A NAME="an_1:20">1:20</A>&nbsp;Agus ghairm e iad san uair. 'Sa fagail an athar Sebede maille ris an luchd thuarasdail sa bhata, lean iad e. </p> 
<p><A NAME="an_1:21">1:21</A>&nbsp;Agus chaidh iad a stigh do Chapharnaum; agus air dha a dhol a stigh gun dail air na laithean sabaid dhan t-sinagog, theagaisg e iad. </p> 
<p><A NAME="an_1:22">1:22</A>&nbsp;Agus ghabh iad ioghnadh ri theagasg: oir bha e gan teagasg mar neach aig an robh cumhachd, 's chan ann mar na Sgriobhaich. </p> 
<p><A NAME="an_1:23">1:23</A>&nbsp;Agus bha san t-sinagag aca duine anns an robh spiorad neoghlan, is dh' eigh e </p> 
<p><A NAME="an_1:24">1:24</A>&nbsp;Ag radh: Ciod an comunn eadar sinn agus thusa, Iosa bho Nasareth? An tainig thu gus ar sgrios? Is aithne dhomh co thu, Aon Naomh Dhe. </p> 
<p><A NAME="an_1:25">1:25</A>&nbsp;Is mhaoith Iosa air, ag radh: Bi samhach, agus gabh a-mach as an duine. </p> 
<p><A NAME="an_1:26">1:26</A>&nbsp;'S an spiorad neoghlan ga reubadh, 's ag eigheach le guth ard, chaidh e mach as. </p> 
<p><A NAME="an_1:27">1:27</A>&nbsp;Agus ghabh iad uile ioghnadh, ionnus gun d' fharraid iad 'nam measg fhein, ag radh: De tha so? De an teagasg ur so? oir tha e toirt orduigh le cumhachd do na spioraid neoghlan fhein, agus tha iad umhail dha. </p> 
<p><A NAME="an_1:28">1:28</A>&nbsp;'Agus sgaoil iomradh air gun dail feadh duthaich Ghalile uile. </p> 
<p><A NAME="an_1:29">1:29</A>&nbsp;'Sa dol a mach air ball as an t-sinagog, thainig iad maille ri Seumas is Eoin gu tigh Shimoin is Anndra. </p> 
<p><A NAME="an_1:30">1:30</A>&nbsp;Agus bha mathair-cheile Shimoin 'na laidhe ann am fiabhras; agus dh 'innis iad dha gun dail mu deidhinn. </p> 
<p><A NAME="an_1:31">1:31</A>&nbsp;Agus thainig e, 'sa breith air laimh oirre thog e i is ghrad-dh' fhag am fiabhras i, agus fhreasdail i dhaibh. </p> 
<p><A NAME="an_1:32">1:32</A>&nbsp;'S nuair thainig am feasgar, 'sa chaidh a ghrian fodha, thug iad ga ionnsuidh iadsan uile a bha easlainteach, agus anns an robh deomhain. </p> 
<p><A NAME="an_1:33">1:33</A>&nbsp;'S bha am baile uile air cruinneachadh aig an dorus. </p> 
<p><A NAME="an_1:34">1:34</A>&nbsp;Agus leighis e moran, a bha air an leireadh le iomadh gne ghalar, agus thilg e mach moran dheomhan, 's cha do leig e leo labhairt, a chionn 's gum b' aithne dhaibh e. </p> 
<p><A NAME="an_1:35">1:35</A>&nbsp;'S ag eirigh ro-mhoch, 'sa dol a mach, chaidh e gu aite fas; is rinn e urnaigh an sin. </p> 
<p><A NAME="an_1:36">1:36</A>&nbsp;Agus lean Simon e, agus iadsan a bha comhla ris. </p> 
<p><A NAME="an_1:37">1:37</A>&nbsp;'S nuair a fhuair iad e, thuirt iad ris: Tha iad uile gad shireadh. </p> 
<p><A NAME="an_1:38">1:38</A>&nbsp;Is thuirt e riutha: rachamaid dha na bailtean sa choimhearsnachd, gus an searmonaich mi an sin cuideachd: 's gur ann air son so a thainig mi. </p> 
<p><A NAME="an_1:39">1:39</A>&nbsp;'S bha e teagasg 'nan sinagogan, 's feadh Ghalile uile, 'sa tilgeadh a-mach dheomhan. </p> 
<p><A NAME="an_1:40">1:40</A>&nbsp;Agus thainig lobhar ga ionnsuidh, a guidhe air; 'sa tuiteam air a ghluinean,thuirt e ris: Ma 's aill leat, is urrainn dhut mo ghlanadh. </p> 
<p><A NAME="an_1:41">1:41</A>&nbsp;'Sa gabhail truais ris, shin Iosa a lamh, 'sa beantuinn dha, thuirt e ris : Is aill leam: bi glan. </p> 
<p><A NAME="an_1:42">1:42</A>&nbsp;'S nuair thuirt e so, ghrad-dh' fhag an luibhre e, agus bha e air a ghlanadh. </p> 
<p><A NAME="an_1:43">1:43</A>&nbsp;'S thug e sparradh cruaidh dha, agus leig e air falbh e gun dail; </p> 
<p><A NAME="an_1:44">1:44</A>&nbsp;'S thuirt e ris: Fiach nach innis thu do neach sam bith : ach falbh, fiach thu fhein don ard-shagart, agus tairg air son do ghlanaidh na nithean a dh' orduich Maois, mar theisteanas dhaibh. </p> 
<p><A NAME="an_1:45">1:45</A>&nbsp;Ach air dhasan a dhol a mach, thoisich e ri innse, 's ri sgaoileadh an sgeoil; air chor 's nach b' urrainn dha a nis a dhol a stigh don bhaile gu follaiseach, ach dh' fhuirich e a mach ann an aiteachan fas, agus chrunnaich iad as gach aite ga ionnsuidh. </p> 
<p><A NAME="an_2:1">2:1</A>&nbsp;Agus thill e gu Capharnaum an ceann beagan laithean, agus chualas gun robh e aig an tigh. </p> 
<p><A NAME="an_2:2">2:2</A>&nbsp;Agus chruinnich na h-uimhir, 's nach robh aite aca eadhon timcheall an dorais, is labhair e am facal riutha. </p> 
<p><A NAME="an_2:3">2:3</A>&nbsp;Agus thainig iad ga ionnsuidh a toirt leo duine, air an robh am pairilis, air a ghiulan le ceathrar. </p> 
<p><A NAME="an_2:4">2:4</A>&nbsp;'Sa chionns nach b' urrainn dhaibh a chur 'na lathair le domhlachd an t-sluaigh, ruisg iad mullach an tighe far an robh e; 'S air dhaibh fosgladh a dhianamh, leig iad sios an leaba air an robh fear na crithe 'na laidhe. </p> 
<p><A NAME="an_2:5">2:5</A>&nbsp;'S nuair chunnaic Iosa an creideamh, thuirt e ri fear na crithe: A mhic, tha do pheacannan mathte dhut. </p> 
<p><A NAME="an_2:6">2:6</A>&nbsp;Ach bha cuid de na Sgriobhaich 'nan suidhe an sin, 'sa smaoineachadh 'nan cridheachan: </p> 
<p><A NAME="an_2:7">2:7</A>&nbsp;Carson a tha e a bruidhinn mar so? tha e labhairt blaisbheum. Co is urrainn peacannan a mhathadh, ach Dia 'na aonar? </p> 
<p><A NAME="an_2:8">2:8</A>&nbsp;Dh' aithnich Iosa san uair 'na spiorad fhein gun robh iad a smaoineachadh so aca fhein, is thuirt e riutha : Carson tha sibh a smaoineachadh nan nithean sin 'nur cridheachan? </p> 
<p><A NAME="an_2:9">2:9</A>&nbsp;Co dhiu is fhasa radh ri fear na crithe: Tha do pheacannan mathte dhut; no radh: Eirich, tog do leaba, agus coisich? </p> 
<p><A NAME="an_2:10">2:10</A>&nbsp;Ach los fios a bhith agaibh gu bheil comas aig Mac an duine peacannan a mhathadh air talamh (thuirt e ri fear na crithe,) </p> 
<p><A NAME="an_2:11">2:11</A>&nbsp;Tha mi ag radh riut: Eirich, tog do leaba, agus falbh dhachaigh. </p> 
<p><A NAME="an_2:12">2:12</A>&nbsp;Agus ghrad-dh' eirich e: 'sa togail a leaba, dh' fhalbh e 'nam fianuis uile; air chors gun do ghabh iad ioghnadh air fad, 's thug iad gloir do Dhia, ag radh: Chan fhaca sinn riamh a leithid so. </p> 
<p><A NAME="an_2:13">2:13</A>&nbsp;Is chaidh e mach a-rithist gu taobh na mara; agus thainig an sluagh uile ga ionnsuidh, is theagaisg e iad. </p> 
<p><A NAME="an_2:14">2:14</A>&nbsp;'S nuair a bha e gabhail seachad, chunnaic e Lebhi Mac Alpheuis 'na shuidhe an tigh na cise, is thuirt e ris: Lean mise. 'S ag eirigh, lean e e. </p> 
<p><A NAME="an_2:15">2:15</A>&nbsp;Agus thachair, nuair a bha e 'na shuidhe aig biadh 'na thigh-san, gun do shuidh moran chismhaor is pheacach maille ri Iosa agus a dheisciopuil: oir bha moran ann, a lean e. </p> 
<p><A NAME="an_2:16">2:16</A>&nbsp;Agus na Sgriobhaich 's na Phairisich a faicinn gun robh e ag ithe comhla ri cismhaoir agus peacaich, thuirt iad ri dheisciopuil: Carson a tha ur maighistir ag ithe 's ag ol comhla ri cismhaoir agus peacaich? </p> 
<p><A NAME="an_2:17">2:17</A>&nbsp;Air do Iosa so a chluinntinn, thuirt e riutha: Chan eil feum aig daoine slana air lighich, ach aig daoine tinne: oir cha tainig mi a ghairm nan naomh ach nam peacach. </p> 
<p><A NAME="an_2:18">2:18</A>&nbsp;Agus bha deisciopuil Eoin 's nam Phairiseach a trasgadh; agus thainig iad, is thuirt iad ris: Carson tha deisciopuil Eoin 's nan Phairiseach ri traisg, agus nach eil na deisciopuil agadsa ri traisg? </p> 
<p><A NAME="an_2:19">2:19</A>&nbsp;Is thuirt Iosa riutha: An urrainn clann na bainnse trasgadh, fhad sa bhitheas fear-na-bainnse comhla riutha? Fhad sa bhitheas fear-na-bainnse comhla riutha, chan urrainn dhaibh trasgadh. </p> 
<p><A NAME="an_2:20">2:20</A>&nbsp;Ach thig na laithean anns an toirear bhuatha fear-na-bainnse: agus an sin ni iad traisg anns na laithean sin. </p> 
<p><A NAME="an_2:21">2:21</A>&nbsp;Chan fhuaghail duine sam bith breid de dh' aodach ur air seann eideadh: air-neo bheir am breid ur a liad fhein as an t-seann aodach, is bithidh an stracadh nas mua. </p> 
<p><A NAME="an_2:22">2:22</A>&nbsp;Agus cha chuir duine sam bith fion ur ann an seann searragan: air-neo sgainidh am fion na searragan, is doirtear am fion, agus caillear na searragan: ach is coir fion ur a chur an searragan ura. </p> 
<p><A NAME="an_2:23">2:23</A>&nbsp;Is thachair a rithist, nuair a bha an Tighearna triall tro achaidhean arbhair air an t-sabaid, gun do theann a dheisciopuil, 's iad a gabhail air adhart, ri spioladh dhias. </p> 
<p><A NAME="an_2:24">2:24</A>&nbsp;Is thuirt na Phairisich ris: Seall, carson tha iad a dianamh air latha na sabaid ni nach eil ceadaichte? </p> 
<p><A NAME="an_2:25">2:25</A>&nbsp;Is thuirt e riutha: Nach do leugh sibh riamh, ciod a rinn Daibhidh, nuair a bha e feumach 's air acras, e fhein agus iadsan a bha cuideris? </p> 
<p><A NAME="an_2:26">2:26</A>&nbsp;Mar a chaidh e stigh do thigh Dhe ri linn Abiathair an t-ard-shagart, agus dh' ith e an t-aran-tairgse, nach robh ceadaichte itheadh, ach do na sagairt, agus thug e dhaibhsan a bha comhla ris ? </p> 
<p><A NAME="an_2:27">2:27</A>&nbsp;Is thuirt e riutha: Rinneadh an t-sabaid air son an duine, 's chan e an duine air son na sabaid. </p> 
<p><A NAME="an_2:28">2:28</A>&nbsp;Mar sin se Mac an duine Tighearna na sabaid fhein. </p> 
<p><A NAME="an_3:1">3:1</A>&nbsp;Is chaidh e stigh a-rithist dhan t-sinagog, agus bha fear an sin aig an robh lamh sheargte. </p> 
<p><A NAME="an_3:2">3:2</A>&nbsp;Agus bha suil aca air, fiach an dianadh e leigheas air latha sabaid; los cuis dhitidh fhaighinn 'na aghaidh. </p> 
<p><A NAME="an_3:3">3:3</A>&nbsp;Agus thuirt e ris an duine aig an robh an lamh sheargte: Seas suas sa mhiadhon. </p> 
<p><A NAME="an_3:4">3:4</A>&nbsp;Is thuirt e riutha: A bheil e laghail math a dhianamh air na laithean sabaid, no olc? beatha a thiarnadh, no cur as dhi? Ach bha iadsan 'nan tosd. </p> 
<p><A NAME="an_3:5">3:5</A>&nbsp;'S ag amharc orra mun cuairt le feirg 's le duilichinn air son doille an cridhe, thuirt e ris an duine: Sin a mach do lamh. Agus shin e i: is rinneadh slan a lamh dha. </p> 
<p><A NAME="an_3:6">3:6</A>&nbsp;'S na Phairisich a dol a mach, ghabh iad comhairle san uair cuide ris na Herodianich na aghaidh, fiach ciamar a chuireadh iad as dha. </p> 
<p><A NAME="an_3:7">3:7</A>&nbsp;Ach chaidh Iosa maille ri dheisciopuil a lethtaobh thun na mara; agus lean moran sluaigh e bho Ghalile 's bho Iudea, </p> 
<p><A NAME="an_3:8">3:8</A>&nbsp;Agus bho lerusalem, agus bho Idumea, 'S bho thaobh thall Iordain; is iadsan mu thimchioll Thiruis agus Shidoin, cuideachda mhor, 's iad air cluinntinn nan nithean a rinn e, thainig iad ga ionnsuidh. </p> 
<p><A NAME="an_3:9">3:9</A>&nbsp;Agus thuirt e ri dheisciopuil, bata beag a bhith ga fhreasdal as leth an sluaigh, eagal gun domhlaicheadh iad e. </p> 
<p><A NAME="an_3:10">3:10</A>&nbsp;Oir leighis e moran, air chor 's gun do bhruchd iad ga ionnsuidh gu beantuinn dha, a mhiad 'sa bha easlainteach. </p> 
<p><A NAME="an_3:11">3:11</A>&nbsp;'S nuair a chunnaic na spioraid neoghlan e, thuit iad sios air a bhialaobh: agus dheigh iad, ag radh: </p> 
<p><A NAME="an_3:12">3:12</A>&nbsp;Is tusa Mac Dhe. Is mhaoith e gu fuathasach orra, gun iad ga dhianamh follaiseach. </p> 
<p><A NAME="an_3:13">3:13</A>&nbsp;'Sa dol suas gu beinn, ghairm e h-uige an fheadhainn a b' aill leis fhein; agus thainig iad ga ionnsuidh. </p> 
<p><A NAME="an_3:14">3:14</A>&nbsp;Agus roghnaich e gum biodh da fhear dhiag maille ris; agus gun cuireadh e a theagasg iad. </p> 
<p><A NAME="an_3:15">3:15</A>&nbsp;Is thug e comas dhaibh tinneasan a leigheas, agus deomhain a thilgeadh a mach. </p> 
<p><A NAME="an_3:16">3:16</A>&nbsp;Agus thug e Peadar mar ainm air Simon: </p> 
<p><A NAME="an_3:17">3:17</A>&nbsp;Agus Seumas Shebede, agus Eoin, brathair Sheumais, is thug e Boanerges mar ainm orra, se sin, mic an tairneanaich: </p> 
<p><A NAME="an_3:18">3:18</A>&nbsp;Agus Anndra, agus Philip, agus Bartholome, agus Matu, agus Tomas, agus Seumas Alpheuis, agus Thadeus, agus Simon, an Cananeach, </p> 
<p><A NAME="an_3:19">3:19</A>&nbsp;Agus Iudas Iscariot, esan mar an ciadna a bhrath e. </p> 
<p><A NAME="an_3:20">3:20</A>&nbsp;Is thainig iad gu tigh; agus chruinnich an sluagh a rithist, air chor 's nach b urrainn dhaibh urad agus aran ithe. </p> 
<p><A NAME="an_3:21">3:21</A>&nbsp;S nuair a chuala a chairdean so, chaidh iad a bhreith air; oir thuirt iad: Gun do ghabh e an caothach. </p> 
<p><A NAME="an_3:22">3:22</A>&nbsp;Is thuirt na Sgriobhaich, a thainig a nuas a Ierusalem: Tha Beelsebub aige, 's gur ann le prionnsa nan deomhan a tha e tilgeadh a mach dheomhan. </p> 
<p><A NAME="an_3:23">3:23</A>&nbsp;'S an deigh an gairm ri cheile, thuirt e riutha ann an dubhfhacail: Ciamar is urrainn Satan Satan a thilgeadh a mach? </p> 
<p><A NAME="an_3:24">3:24</A>&nbsp;Agus ma bhios rioghachd air a roinn na h-aghaidh fhein, chan urrainn dhan rioghachd sin seasamh. </p> 
<p><A NAME="an_3:25">3:25</A>&nbsp;Agus ma bhios tigh air a roinn 'na aghaidh fhein, chan urrainn dhan tigh sin seasamh. </p> 
<p><A NAME="an_3:26">3:26</A>&nbsp;'S ma tha Satan air eirigh 'na aghaidh fhein, tha e roinnte, 's chan urrainn dha seasamh, ach tha crioch air. </p> 
<p><A NAME="an_3:27">3:27</A>&nbsp;Chan urrainn do neach sam bith a dhol a stigh do thigh duine laidir, agus airneas a spuilleadh, mur ceangal e an toiseach an duine laidir, agus an sin creachaidh e a thigh. </p> 
<p><A NAME="an_3:28">3:28</A>&nbsp;Gu firinneach tha mi ag radh ribh, gum mathar do chlann-daoine a h-uile peacadh, agus na blaisbheuman leis an toir iad toibheum: </p> 
<p><A NAME="an_3:29">3:29</A>&nbsp;Ach esan a their blaisbheum an aghaidh an Spioraid Naoimh, chan fhaigh e mathanas a chaoidh, ach bithidh e ciontach am peacadh siorruidh. </p> 
<p><A NAME="an_3:30">3:30</A>&nbsp;Chionn gun robh iad ag radh: Tha spiorad neoghlan aige. </p> 
<p><A NAME="an_3:31">3:31</A>&nbsp;Is thainig a mhathair 'sa bhraithrean; 's nan seasamh a muigh, chuir iad ga shireadh. </p> 
<p><A NAME="an_3:32">3:32</A>&nbsp;Agus bha an sluagh nan suidhe mun cuairt air; is thuirt iad ris: Faic tha do mhathair 's do bhraithrean a muigh gad iarraidh. </p> 
<p><A NAME="an_3:33">3:33</A>&nbsp;Agus gam freagairt thuirt e: Co i mo mhathair, agus co iad mo bhraithrean? </p> 
<p><A NAME="an_3:34">3:34</A>&nbsp;'S ag amharc mun cuairt orrasan, a bha 'nan suidhe mu thimcheall, thuirt e: Seall mo mhathair, agus mo bhraithrean. </p> 
<p><A NAME="an_3:35">3:35</A>&nbsp;Oir is esan, a ni toil Dhe, mo bhrathair, agus mo phiuthar, agus mo mhathair. </p> 
<p><A NAME="an_4:1">4:1</A>&nbsp;Agus thoisich e rithist ri teagasg aig taobh na mara; is chrunnaich moran sluaigh ga ionnsuidh, air chor gun deachaidh e air bord bata 's gun do shuidh e sa bhata air a mhuir, agus bha an sluagh uile ri taobh na mara air tir; </p> 
<p><A NAME="an_4:2">4:2</A>&nbsp;Agus theagasg e moran nithean dhaibh an dubhfhacail, is thuirt e riutha 'na theagasg: </p> 
<p><A NAME="an_4:3">4:3</A>&nbsp;Eisdibh: Seall chaidh fear-cuir a mach a chur. </p> 
<p><A NAME="an_4:4">4:4</A>&nbsp;'S nuair a bha e cur, thuit cuid ri taobh an rathaid agus thainig eoin an athair, agus dh' ith iad e. </p> 
<p><A NAME="an_4:5">4:5</A>&nbsp;Agus thuit cuid eile air talamh creagach, far nach robh moran uire aige: 'S ghrad-dh' fhas e, chionn nach robh doimhneachd fuinn aige: </p> 
<p><A NAME="an_4:6">4:6</A>&nbsp;'S nuair a dh' eirich a ghrian, shearg e; 's bho nach robh friamh aige, shearg e as. </p> 
<p><A NAME="an_4:7">4:7</A>&nbsp;Agus thuit cuid eile dheth am measg dhreaghan; agus dh' fhas an dreaghan suas, is thachd e e, agus cha tug e mach toradh. </p> 
<p><A NAME="an_4:8">4:8</A>&nbsp;Agus thuit cuid eile air talamh math; agus dh' fhas e suas, is chinnich e, agus thug e bhuaithe toradh, cuid deich thar fhichead, cuid tri fichead, agus cuid ciad fillte. </p> 
<p><A NAME="an_4:9">4:9</A>&nbsp;Is thuirt e: Esan aig a bheil cluasan gu cluinntinn, cluinneadh e. </p> 
<p><A NAME="an_4:10">4:10</A>&nbsp;Agus nuair a bha e leis fhein, dh' fhaighnich na dha dhiag, a bha comhla ris, an dubhfhacal dheth. </p> 
<p><A NAME="an_4:11">4:11</A>&nbsp;Is thuirt e riutha: Thugadh dhuibhse eolas air run -diomhair rioghachd Dhe: ach dhaibhsan, a tha muigh, nithear a h-uile ni ann an dubhfhacail, </p> 
<p><A NAME="an_4:12">4:12</A>&nbsp;Air chor 'sa faicinn gum faiceadh iad, 's nach bu leir dhaibh; 'sa cluinntinn gun cluinneadh iad, 's nach tuigeadh iad: eagal gun tionndaidh iad uair sam bith, 's gum mathte dhaibh am peacannan. </p> 
<p><A NAME="an_4:13">4:13</A>&nbsp;Is thuirt e riutha: Nach tuig sibh an dubhfhacal so? agus ciamar a thuigeas sibh a h-uile dubhfhacal? </p> 
<p><A NAME="an_4:14">4:14</A>&nbsp;Esan a tha cur, tha e cur an fhacail. </p> 
<p><A NAME="an_4:15">4:15</A>&nbsp;Agus is iadsan ri taobh an rathaid, far na chuireadh am facal, an fheadhainn nach luaithe chluinneas iad e, na thig Satan, is togaidh e air falbh am facal a chuireadh nan cridheachan. </p> 
<p><A NAME="an_4:16">4:16</A>&nbsp;Agus is iadsan mar an ciadna, a chuireadh anns an talamh chreagach, an fheadhainn, an deigh dhaibh eisdeachd ris an fhacal, a ghrad-ghlac e le aoibhneas: </p> 
<p><A NAME="an_4:17">4:17</A>&nbsp;'S chan eil friamh aca unnta fhein, agus cha mhair iad fada; nuair a dh' eireas trioblaid agus geur leanmhuinn air son an fhacail, tha iad a tuiteam air falbh. </p> 
<p><A NAME="an_4:18">4:18</A>&nbsp;Agus tha feadhainn eile ann, a tha air an cur am measg dhreaghan; 'siad sin iadsan a dh' eisdeas ris an fhacal </p> 
<p><A NAME="an_4:19">4:19</A>&nbsp;Ach tha iomaguin an t-saoghail, agus mealltaireachd beartais, agus sannt air nithean eile a dol a stigh 'sa tachdadh an fhacail, agus ga fhagail gun toradh. </p> 
<p><A NAME="an_4:20">4:20</A>&nbsp;Agus an fheadhainn a chuireadh air talamh math, 's iad sin iadsan a dh' eisdeas ris an fhacal, 'sa ghlacas e, sa bheir a mach toradh, cuid deich thar fhichead, cuid tri fichead, cuid ciad fillte. </p> 
<p><A NAME="an_4:21">4:21</A>&nbsp;Is thuirt e riutha: An toirear coinneal, gus a cur fo shaghach, no fo leabaidh? nach ann gus a cur an coinnleir? </p> 
<p><A NAME="an_4:22">4:22</A>&nbsp;Oir chan eil ni am falach, nach toirear am follais; 's cha d' rinneadh ni an uaigneas, ach los gun nochdar e. </p> 
<p><A NAME="an_4:23">4:23</A>&nbsp;Ma tha cluasan aig duine sam bith gu cluinntinn, cluinneadh e. </p> 
<p><A NAME="an_4:24">4:24</A>&nbsp;Is thuirt e riutha: Thugaibh an aire dhan rud a chluinneas sibh. Leis an tomhas leis na thomhais sibh, toimhsear dhuibh air ais, agus cuirear tuilleadh ris dhuibh. </p> 
<p><A NAME="an_4:25">4:25</A>&nbsp;Oir dhan neach aig a bheil, bheirear: agus bhon neach aig nach eil bheirear an ni sin fhein a th' aige bhuaithe. </p> 
<p><A NAME="an_4:26">4:26</A>&nbsp;Is thuirt e: Mar so tha rioghachd Dhe mar gun tilgeadh duine siol anns an talamh, </p> 
<p><A NAME="an_4:27">4:27</A>&nbsp;'S gun caidleadh e, 's gun eireadh e a dh' oidhche 'sa latha, 'S gum fasadh an siol, 's gun cinneadh e gun fhios dha. </p> 
<p><A NAME="an_4:28">4:28</A>&nbsp;Oir bheir an talamh a mach toradh leis fhein, an toiseach an duilleag, an sin an dias, a rithist an grainnean lan anns an deis. </p> 
<p><A NAME="an_4:29">4:29</A>&nbsp;'S nuair a tha 'n toradh abaich, cuiridh e an corran ris gun dail, bho na tha am foghar air tighinn. </p> 
<p><A NAME="an_4:30">4:30</A>&nbsp;Is thuirt e: Co ris a shamhlaicheas sinn rioghachd Dhe? no ciod an dubhfhacal ris an cuir sinn an coimeas i? </p> 
<p><A NAME="an_4:31">4:31</A>&nbsp;Tha i coltach ri grainne de shiol mustaird, nuair a chuirear san talamh i, is lugha i den h-uile siol a tha air thalamh: </p> 
<p><A NAME="an_4:32">4:32</A>&nbsp;'S an deigh a cur, fasaidh i suas, is cinnidh i nas mua na h-uile luibh, is cuiridh i mach geugan mora, agus faodaidh eoin an athair tamh fo 'sgaile. </p> 
<p><A NAME="an_4:33">4:33</A>&nbsp;Agus le iomadh dubhfhacal den leithidean so, labhair e riutha am facal, air reir 's mar b' urrainn dhaibh eisdeachd: </p> 
<p><A NAME="an_4:34">4:34</A>&nbsp;Agus gun dubhfhacal cha do labhair e riutha: ach a lethtaobh mhinich e a h-uile ni dha dheisciopuil. </p> 
<p><A NAME="an_4:35">4:35</A>&nbsp;Is thuirt e riutha an latha sin fhein, nuair thainig am feasgar: Rachamaid null thun an taoibh eile. </p> 
<p><A NAME="an_4:36">4:36</A>&nbsp;'Sa cur air falbh an t-sluaigh, ghabh iad e stigh don eathar mar a bha e; is bha eathraichean eile comhla ris. </p> 
<p><A NAME="an_4:37">4:37</A>&nbsp;Agus dh' eirich stoirm mhor ghaoithe, agus thaom i na tuinn a stigh don eathar, air chor 's gun robh an t-eathar a lionadh. </p> 
<p><A NAME="an_4:38">4:38</A>&nbsp;Agus bha esan an deireadh an eathair 'na chadal air cluasaig; agus dhuisg iad e, is thuirt iad ris: A Mhaighistir, nach eil umhail agad gu bheil sinn a dol a dhith? </p> 
<p><A NAME="an_4:39">4:39</A>&nbsp;'S ag eirigh chronaich e a ghaoth, 's thuirt e ris a mhuir: Gabh fois, bi samhach. Is laidh a ghaoth; agus thainig fiath mor. </p> 
<p><A NAME="an_4:40">4:40</A>&nbsp;Is thuirt e riutha: Carson a tha eagal oirbh? Nach eil creideamh agaibh fhathast? Agus ghabh iad eagal mor; is thuirt iad ri cheile: </p> 
<p><A NAME="an_4:41">4:41</A>&nbsp;Co, a shaoileas tu, is e, chionn tha ghaoth agus a mhuir umhail dha? </p> 
<p><A NAME="an_5:1">5:1</A>&nbsp;Agus thainig iad thairis air a chaolas mhara gu duthaich nan Geresach. </p> 
<p><A NAME="an_5:2">5:2</A>&nbsp;'Sa dol a mach as an eathar, ghrad-choinnich fear e a tighinn a mach as na h-uaighean anns an robh spiorad neoghlan, </p> 
<p><A NAME="an_5:3">5:3</A>&nbsp;Aig an robh a chomhnaidh anns na h-uaighean, 's cha b' urrainn do dhuine sam bith a cheangal a nis, eadhon le slabhruidhean: </p> 
<p><A NAME="an_5:4">5:4</A>&nbsp;Oir ged chaidh a cheangal gu tric le cuibhrichean, 's le slabhruidhean, bhrist e na slabhruidhean, 's bhruan e na cuibhrichean, agus cha burrainn do dhuine sam bith a cheannsachadh. </p> 
<p><A NAME="an_5:5">5:5</A>&nbsp;Is bha e daonnan a latha sa dh' oidhche anns na h-uaighean agus anns na beanntan, ag eigheach, 's ga bhruthadh fhein le clachan. </p> 
<p><A NAME="an_5:6">5:6</A>&nbsp;'Sa faicinn Iosa fad as, ruith e, 's thug e aoradh dha; </p> 
<p><A NAME="an_5:7">5:7</A>&nbsp;'S ag eigheach le guth ard, thuirt e: Ciod mo ghnothach-sa riut, Iosa Mhic an De is airde? guidheam ort as leth Dhe, nach pian thu mi. </p> 
<p><A NAME="an_5:8">5:8</A>&nbsp;Oir thuirt e ris: Gabh a mach as an duine, a spioraid neoghlain. </p> 
<p><A NAME="an_5:9">5:9</A>&nbsp;Agus dh' fhaighnich e dheth: De t-ainm tha ort? Is thuirt e ris: Se Legion m' ainm, oir is moran sinn. </p> 
<p><A NAME="an_5:10">5:10</A>&nbsp;Is ghrios e gu cruaidh air, nach fogradh e mach as an duthaich e. </p> 
<p><A NAME="an_5:11">5:11</A>&nbsp;Agus bha an sin mun bheinn treud mhor mhuc ag ionaltradh. </p> 
<p><A NAME="an_5:12">5:12</A>&nbsp;Agus ghuidh na spioraid air, ag radh: Cuir thun nam muc sinn, los gun teid sinn a stigh unnta, </p> 
<p><A NAME="an_5:13">5:13</A>&nbsp;Agus thug Iosa cead dhaibh san uair. Thainig na spioraid neoghlan a mach agus chaidh iad a stigh dha na mucan; is chaidh an treud, a bha mu dha mhile, 'nan deann-ruith an comhair an cinn dhan mhuir, agus bhathadh sa mhuir iad. </p> 
<p><A NAME="an_5:14">5:14</A>&nbsp;Agus theich an fheadhainn a bha gam biadhadh, is dh' innis iad e sa bhaile, is feadh na duthcha. Agus chaidh iad a mach a dh' fhaicinn ciod a thachair </p> 
<p><A NAME="an_5:15">5:15</A>&nbsp;Is thainig iad gu Iosa, agus chunnaic iad esan, a bha air a sharachadh leis an deomhan, 'na shuidhe agus aodach uime, agus 'na lan chiall; is ghabh iad eagal. </p> 
<p><A NAME="an_5:16">5:16</A>&nbsp;Agus dh' innis iadsan, a chunnaic e, dhaibh mar a rinneadh airesan anns an robh an deomhan, agus mu dheidhinn nam muc. </p> 
<p><A NAME="an_5:17">5:17</A>&nbsp;Agus thoisich iad ri guidhe air, falbh as an criochan. </p> 
<p><A NAME="an_5:18">5:18</A>&nbsp;'S nuair a bha e a dol a stigh dhan bhata, thoisich am fear, a bha air a phianadh leis an deomhan, ri guidh' air a leigeil comhla ris: </p> 
<p><A NAME="an_5:19">5:19</A>&nbsp;Ach cha do leig e leis, 's ann a thuirt e ris: Falbh dhachaigh gud chairdean, is innis na rinn an Tighearna dhut, 's mar a ghabh e truas riut. </p> 
<p><A NAME="an_5:20">5:20</A>&nbsp;Is dh' fhalbh e, agus thoisich e ri innse ann an Decapolis na rinn Iosa dha; agus ghabh iad uile ioghnadh. </p> 
<p><A NAME="an_5:21">5:21</A>&nbsp;'S nuair a thill Iosa a rithist chon an taobh eile sa bhata, chrunnaich moran sluaigh ga ionnsuidh, agus bha e teann air a mhuir. </p> 
<p><A NAME="an_5:22">5:22</A>&nbsp;Agus thainig fear de dh' uachdrain an t-sinagoig, dham b' ainm Iairus; 's ga fhaicinn, thuit e sios aig a chasan, </p> 
<p><A NAME="an_5:23">5:23</A>&nbsp;Agus ghuidh' e gu cruaidh air, ag radh: Tha mo nighean ri uchd bais, thig, cuir do lamh oirre, los gun leighisear i, 's gum bi i beo. </p> 
<p><A NAME="an_5:24">5:24</A>&nbsp;Is dh' fhalbh e comhla ris, agus lean cuideachda mhor e, is bha iad a domhlachadh mun cuairt air. </p> 
<p><A NAME="an_5:25">5:25</A>&nbsp;Agus boirionnach, air an robh siubhal-fala fad da bhliadhna dhiag, </p> 
<p><A NAME="an_5:26">5:26</A>&nbsp;'S a dh' fhuilig moran bho iomadh lighich, 'sa chosg a cuid uile, 's nach deach dad am feobhas, ach an aite sin a dh'fhas nas miosa. </p> 
<p><A NAME="an_5:27">5:27</A>&nbsp;A cluinntinn mu Iosa, thainig i, am measg an t-sluaigh, air a chulaobh, agus bhean i dha eideadh; </p> 
<p><A NAME="an_5:28">5:28</A>&nbsp;Oir thuirt i: Ged nach dian mi ach beantuinn dha aodach, bithidh mi slan. </p> 
<p><A NAME="an_5:29">5:29</A>&nbsp;Is thiormaich san uair a siubhal-fala, agus dh' fhairich i air a coluinn gun robh a h- eucail air a leigheis. </p> 
<p><A NAME="an_5:30">5:30</A>&nbsp;Agus dh' aithnich Iosa sa cheart uair ann fhein, gun deach feartan a mach bhuaithe, agus thionndaidh e ris an t-sluagh, is thuirt e: Co bhean dham eideadh? </p> 
<p><A NAME="an_5:31">5:31</A>&nbsp;Is thuirt a dheisciopuil ris: Tha thu faicinn domhlachd an t-sluaigh 's an abair thu: Co bhean dhomh? </p> 
<p><A NAME="an_5:32">5:32</A>&nbsp;Agus sheall e mun cuairt a dh' fhaicinn na te a rinn so. </p> 
<p><A NAME="an_5:33">5:33</A>&nbsp;Ach am biorionnach a tuigsinn na rinneadh innte, thainig i fo fhiamh 's air chrith, agus thuit i sios air a bhialaobh, is dh' innis i dha an fhirinn gu leir. </p> 
<p><A NAME="an_5:34">5:34</A>&nbsp;Is thuirt esan rithe: A nighean, rinn do chreideamh slan thu: falbh ann an sith, is bi air do leigheas bho d' eucail. </p> 
<p><A NAME="an_5:35">5:35</A>&nbsp;Nuair a bha e fhathast a labhairt, thainig feadhainn bho riaghladair an t-sinagoig, ag radh: Chaochail do nighean: carson a tha thu cur tuilleadh dragh air a mhaighistir? </p> 
<p><A NAME="an_5:36">5:36</A>&nbsp;Nuair a chuala Iosa an comhradh a bh'aca, thuirt e ri riaghladair an t-sinagoig: Na gabh eagal: ach a mhain creid. </p> 
<p><A NAME="an_5:37">5:37</A>&nbsp;'S cha do leig e le duine sam bith a leantuinn, ach Peadar, agus Seumas, agus Eoin, brathair Sheumais. </p> 
<p><A NAME="an_5:38">5:38</A>&nbsp;Is rainig iad tigh riaghladair an t-sinagoig, agus chuinnaic e an iomairt, is sluagh a gal, 'sa caoidh gu goirt. </p> 
<p><A NAME="an_5:39">5:39</A>&nbsp;'Sa dol a stigh, thuirt e riutha: Carson tha sibh fo bhruaillean, sa gal? chan eil an nighean marbh, ach na cadal. </p> 
<p><A NAME="an_5:40">5:40</A>&nbsp;Is rinn iad gaire fanaid air. Ach chuir esan a mach iad uile, agus thug e leis athair is mathair na h-ighinn, is iadsan a bha comhla ris, agus chaidh e a stigh far an robh an nighean 'na laidhe. </p> 
<p><A NAME="an_5:41">5:41</A>&nbsp;'Sa breith air laimh na h-ighinn, thuirt e rithe: Talitha cum, se sin air eadar-theangachadh : A nighean (tha mu ag radh riut), eirich. </p> 
<p><A NAME="an_5:42">5:42</A>&nbsp;Is dh' eirich an nighean san uair, is choisich i, oir bha i da bhliadhna dhiag a dh' aois. Agus b' anabarrach an t-iognadh a ghabh iad. </p> 
<p><A NAME="an_5:43">5:43</A>&nbsp;Is sparr e gu cruaidh orra, gun neach sam bith fios fhaighinn air an so; agus dh' iarr e orra rudeigin a thoirt dhi ri itheadh. </p> 
<p><A NAME="an_6:1">6:1</A>&nbsp;Is dh'fhalbh e as a sin, agus chaidh e gu dhuthaich fhein; is lean a dheisciopuil e; </p> 
<p><A NAME="an_6:2">6:2</A>&nbsp;Agus nuair thainig an t-sabaid, thoisich e ri teagasg san t-sinagog; is ghabh moran a bha ga eisdeachd ioghnadh ri theagag ag radh: Co as an tainig na tha aig an duine so? agus de an gliocas a tha air a thoirt dha: 's na gniomhan cho euchdail, a th' air an dianamh le lamhan? </p> 
<p><A NAME="an_6:3">6:3</A>&nbsp;Nach e so an saor, mac Moire, brathair Sheumais, is Ioseiph, is Iuda, is Shimoin? nach eil a pheathraichean an so maille ruinn? Agus ghabh iad sgainneal as. </p> 
<p><A NAME="an_6:4">6:4</A>&nbsp;Is thuirt Iosa riutha: Chan eil faidh gun onair ach 'na dhuthaich fhein, agus 'na thigh fhein, 's am measg a chairdean fhein. </p> 
<p><A NAME="an_6:5">6:5</A>&nbsp;Agus cha burrainn dha miarailt sam bith a dhianamh an sin, ach a mhain gun do leighis e beagan de dhaoine tinne le a lamhan a leagail orra; </p> 
<p><A NAME="an_6:6">6:6</A>&nbsp;Is ghabh e ioghnadh rin cion creidimh, agus dh' imich e feadh nam bailtean mun cuairt a teagasg. </p> 
<p><A NAME="an_6:7">6:7</A>&nbsp;Agus ghairm e na dha dhiag: is thoisich e air an cur air falbh lion dithis is dithis, agus thug e cumhachd dhaibh thairis air spioradan neoghlan. </p> 
<p><A NAME="an_6:8">6:8</A>&nbsp;Is dh'aithn e orra gun dad a thoirt leo air an rathad, ach bata a mhain: gun mhala, gun aran, gun airgiod 'nan sporan, </p> 
<p><A NAME="an_6:9">6:9</A>&nbsp;Ach cuarain air a chasan, 's gun da chota a chur orra. </p> 
<p><A NAME="an_6:10">6:10</A>&nbsp;Is thuirt e riutha: Ge be aite san teid sibh a stigh do thigh, fanaibh ann, gus am falbh sibh as a sin. </p> 
<p><A NAME="an_6:11">6:11</A>&nbsp;Agus aite sam bith nach gabh ribh, 's nach eisd ribh, a falbh as a sin, crathaibh an duslach dher casan mar fhianais 'nan aghaidh. </p> 
<p><A NAME="an_6:12">6:12</A>&nbsp;'Sa gabhail a mach, shearmonaich iad gun fheumar aithreachas a dheanamh. </p> 
<p><A NAME="an_6:13">6:13</A>&nbsp;Agus thilg iad a mach moran dheomhan, is dh' ung iad le ola moran dhaoine tinne, agus leighis iad iad. </p> 
<p><A NAME="an_6:14">6:14</A>&nbsp;Agus chuala righ Herod (Oir rinneadh 'ainm Iosa follaiseach), is thuirt e: Dh' eirich Eoin Baistidh bho na mairbh: 's air an aobhar sin tha feartan gan oibreachadh leis. </p> 
<p><A NAME="an_6:15">6:15</A>&nbsp;Ach thuirt feadhainn eile: Se Elias a th' ann. Is thuirt cuid eile: Se faidh th' ann, mar aon de na faidhean a bh'ann bho shean. </p> 
<p><A NAME="an_6:16">6:16</A>&nbsp;Air do Herod so a chluinntinn, thuirt e: Se Eoin, dhen tug mise an ceann, a th' ann, dh' eirich e bho na mairbh. </p> 
<p><A NAME="an_6:17">6:17</A>&nbsp;Oir chuir Herod fhein a mach is ghlac e Eoin, agus cheangal e am priosan e as leth Herodiais, bean a bhrathar Philip, chionn gun do phos e i. </p> 
<p><A NAME="an_6:18">6:18</A>&nbsp;Oir thuirt Eoin ri Herod: Chan eil e laghail dhut bean do bhrathar a bhith agad. </p> 
<p><A NAME="an_6:19">6:19</A>&nbsp;Agus bha Herodias le droch run na aghaidh, agus bha toil aice a mharbhadh, ach cha b' urrainn dhi. </p> 
<p><A NAME="an_6:20">6:20</A>&nbsp;Oir bha eagal aig Herod roimh Eoin, a tuigsinn gun robh e 'na dhuine ceart agus naomh: agus ghleidh e sabhailte e, agus air dha eisdeachd ris, bhiodh e fo iomagain, ach dh' eisdeadh e ris gu toileach. </p> 
<p><A NAME="an_6:21">6:21</A>&nbsp;Agus nuair a thainig latha freagrach, rinn Herod suipeir, airson latha bhreith, do dh' uaislean, 's do cheannardan, 's do mhaithean Ghalile. </p> 
<p><A NAME="an_6:22">6:22</A>&nbsp;'S nuair a thainig nighean Herodiais so a stigh, 'sa dhanns i, 'sa thaitinn i ri Herod, agus riuthasan a bha aig bord comhla ris, thuirt an righ ris a chailin: iarr orm nas aill leat, is bheir mi dhut e: </p> 
<p><A NAME="an_6:23">6:23</A>&nbsp;Agus mhionnaich e dhi: Ge be ni a dhiarras tu bheir mi dhut e, ged a b'e leth mo rioghachd. </p> 
<p><A NAME="an_6:24">6:24</A>&nbsp;Nuair chaidh i mach, thuirt i ri mathair: De a dh' iarras mi? ach thuirt ise: Ceann Eoin Baistidh. </p> 
<p><A NAME="an_6:25">6:25</A>&nbsp;'S air dhi tighinn a stigh le cabhaig san uair thun an righ, dh' iarr i, ag radh: Is aill leam gun toir thu dhomh san uair ceann Eoin Baiste air meis. </p> 
<p><A NAME="an_6:26">6:26</A>&nbsp;Agus bha 'n righ ro-dhuilich: ach as leth a mhionnan, s air son na feadhnach a bh' aig bord maille ris, cha b' aill leis miothlachd a chur oirre: </p> 
<p><A NAME="an_6:27">6:27</A>&nbsp;'Sa cur sleagh-fhear bhuaithe, dh' orduich e a cheann a thoirt a stigh air meis. Is thug e an ceann dheth sa phriosan, </p> 
<p><A NAME="an_6:28">6:28</A>&nbsp;Agus thug e leis a cheann air meis, 's thug e don chailin e; agus thug a chailin dha mathair e. </p> 
<p><A NAME="an_6:29">6:29</A>&nbsp;Nuair chuala a dheisciopuil so, thainig iad, 's thug iad leo a chorp, agus chuir iad ann an uaigh e. </p> 
<p><A NAME="an_6:30">6:30</A>&nbsp;Is chruinnich na h-ostail gu Iosa, agus dh' innis iad dha a h-uile ni, a bha iad air dianamh, 's air teagasg. </p> 
<p><A NAME="an_6:31">6:31</A>&nbsp;Is thuirt e riutha: Thigibh a lethtaobh gu aite fas, agus leigibh ur n-anail airson beagan uine. Oir bha iad lionor an fheadhainn a bha tighinn 'sa dol; agus cha robh uine aca air biadh fhein a ghabhail. </p> 
<p><A NAME="an_6:32">6:32</A>&nbsp;'Sa gabhail a stigh do bhata, chaidh iad a lethtaobh gu aite fas. </p> 
<p><A NAME="an_6:33">6:33</A>&nbsp;Agus chunnacas iad a falbh, 's bha fios aig moran air; sa falbh air an cois as na bailtean uile, ruith iad an sin, agus bha iad rompa. </p> 
<p><A NAME="an_6:34">6:34</A>&nbsp;'Sa dol air tir, chunnaic Iosa sluagh mor: agus ghabh e truas riutha, a chionn gun robh iad mar chaoraich gun bhuachaille, agus thoisich e ri moran a theagasg dhaibh. </p> 
<p><A NAME="an_6:35">6:35</A>&nbsp;Agus nuair a bha nis a mhor chuid dhan latha seachad, thainig a dheisciopuil ga ionnsuidh, ag radh : Is fasach an t-aite so, 's tha 'n uair a nis air ruith </p> 
<p><A NAME="an_6:36">6:36</A>&nbsp;Leig air falbh iad, los a dol do na tighean duthcha 's do na bailtean is fhaisge orra gun ceannaich iad biadh dhaibh fhein a dh' itheas iad. </p> 
<p><A NAME="an_6:37">6:37</A>&nbsp;Agus fhreagair e iad, ag radh: Thugaibh fhein biadh dhaibh ri ithe. Is thuirt iad ris: An rachamaid a cheannach luach da chiad sgilinn de dh' aran a bheir sinn dhaibh ri ithe? </p> 
<p><A NAME="an_6:38">6:38</A>&nbsp;Is thuirt e riutha: Co miad bonnach-arain a thagaibh? siubhlaibh a dh' fhaicinn. Agus nuair a fhuair iad mach, thuirt iad: Coig, 's da iasg. </p> 
<p><A NAME="an_6:39">6:39</A>&nbsp;Agus dh' orduich e dhaibh a thoirt orra suidhe uile nam buidhnean air an fhiar ghorm. </p> 
<p><A NAME="an_6:40">6:40</A>&nbsp;Is shuidh iad sios 'nan cuideachdan chiadan agus leth-chiadan. </p> 
<p><A NAME="an_6:41">6:41</A>&nbsp;'Sa glacadh na coig bonnaich-arain, 's an da iasg, 's ag amharc suas gu neamh, bheannaich e, is bhrist e na bonnaich, agus thug e iad dha dheisciopuil, gus an cur air am bialaobh; agus roinn e an da iasg orra uile. </p> 
<p><A NAME="an_6:42">6:42</A>&nbsp;Is dhith iad uile, agus riaraicheadh iad. </p> 
<p><A NAME="an_6:43">6:43</A>&nbsp;Is thog iad lan da chliabh dhiag de spruileach, 's de dhiasg. </p> 
<p><A NAME="an_6:44">6:44</A>&nbsp;Agus b' e aireamh na feadhnach, a dh' ith, coig mile fear. </p> 
<p><A NAME="an_6:45">6:45</A>&nbsp;'S air ball thug e air a dheisciopuil a dhol a stigh do bhata, gus iad a dhol roimhe thar a chaol gu Bethsaida, fhad 'sa bhiodh e fhein a sgaoileadh an t-sluaigh. </p> 
<p><A NAME="an_6:46">6:46</A>&nbsp;Agus nuair a sgaoil e iad, chaidh e suas do bheinn a ghabhail urnaigh. </p> 
<p><A NAME="an_6:47">6:47</A>&nbsp;'S nuair a bha an t-anmoch ann bha am bata am miadhon na fairge, agus esan leis fhein air tir. </p> 
<p><A NAME="an_6:48">6:48</A>&nbsp;'Sa faicinn gun robh iad air an sarachadh ag iomradh (oir bha ghaoth nan aghaidh), thainig e mun cheathramh faire den oidhche gan ionnsuidh, a coiseachd air a mhuir; agus bha toil aige dhol seachad orra. </p> 
<p><A NAME="an_6:49">6:49</A>&nbsp;Ach iadsan ga fhaicinn a coiseachd air a mhuir, shaoil iad gur e manadh a bh'ann, agus glaodh iad. </p> 
<p><A NAME="an_6:50">6:50</A>&nbsp;Oir chunnaic iad uile e, agus gabh iad eagal mor. Agus ghrad-labhair e, is thuirt e riutha: Biodh misneach agaibh: Is mise thann, na biodh eagal oirbh. </p> 
<p><A NAME="an_6:51">6:51</A>&nbsp;Agus chaidh e dhan bhata comhla riutha, agus laidh a ghaoth. Agus bha uamhas mhor orra. </p> 
<p><A NAME="an_6:52">6:52</A>&nbsp;Oir cha do thuig iad mu na bonnaich-arain: oir bha an cridhe air a chruadhachadh. </p> 
<p><A NAME="an_6:53">6:53</A>&nbsp;Agus nuair dh' aisig iad thairis, thainig iad gu talamh Ghenesareth, is tharruinn iad gu tir. </p> 
<p><A NAME="an_6:54">6:54</A>&nbsp;'S nuair thainig iad as a bhata, dh' aithnich iad e san uair: </p> 
<p><A NAME="an_6:55">6:55</A>&nbsp;Sa ruith feadh na duthcha sin uile, thoisich iad air an fheadhainn a bha tinn a ghiulan mun cuairt air leabaidhean far an cuala iad esan a bhith. </p> 
<p><A NAME="an_6:56">6:56</A>&nbsp;Agus aite sam bith air an tadhaladh e air cathraichean, bailtean no duthaich, bha iad a cur nan daoine tinn air na straidean, 's a guid' air gum faodadh iad a mhain beantuinn do dh'iomall aodaich: 'sa mhiad 's bhean dha, rinneadh slan iad.</p> 
<p><A NAME="an_7:1">7:1</A>&nbsp;Agus thainig na Phairisich ga ionnsuidh, is cuid dhe na Sgriobhaich bho Ierusalem. </p> 
<p><A NAME="an_7:2">7:2</A>&nbsp;Agus nuair a chunnaic iad cuid dhe dheisciopuil ag ithe arain le lamhan cumanta, se sin, gun an nighe, fhuair iad coire dhaibh. </p> 
<p><A NAME="an_7:3">7:3</A>&nbsp;Oir chan ith na Phairisich, agus na h-Iudhaich uile biadh, mur nigh iad an lamhan gu tric, a leantuinn beul-aithris nan seanairean. </p> 
<p><A NAME="an_7:4">7:4</A>&nbsp;Agus ma thig iad bhon mhargadh, chan ith iad gun ionnlad; 's tha iomadh ni eile ann, a tha air an orduchadh dhaibh a chumail, mar tha nighe chupaichean, is phoitean, is shoitheachan praise. </p> 
<p><A NAME="an_7:5">7:5</A>&nbsp;Agus dh' fharraid na Phairisich 's na Sgriobhaich dheth: Carson nach eil do dheisciopuil a leantuinn beul-aithris nan seanairean, ach ag ithe arain le lamhan gun nighe? </p> 
<p><A NAME="an_7:6">7:6</A>&nbsp;Ach esan a freagairt, thuirt e riutha: Is math a dh' fhaisnich Isaias mur deidhinn, a chealgairean, mar tha e sgriobhte: Tha 'm pobull so toirt urraim dhomhsa lem bilean: ach tha an cridhe fada bhuam. </p> 
<p><A NAME="an_7:7">7:7</A>&nbsp;Agus is faoin dhaibh a bhith toirt aoraidh dhomhsa,'s iad a teasgasg puingean is orduighean dhaoine. </p> 
<p><A NAME="an_7:8">7:8</A>&nbsp;Oir a fagail fainte Dhe, tha sibh a cumail beul-aithris dhaoine, mar tha nighe phoitean, is chupaichean; agus moran nithean eile den leithidean sin tha sibh a dianamh. </p> 
<p><A NAME="an_7:9">7:9</A>&nbsp;Is thuirt e riutha: Is math tha sibh a cur fainte Dhe air chul, gus ur beul-aithris fhein a chumail. </p> 
<p><A NAME="an_7:10">7:10</A>&nbsp;Oir thuirt Maois: Thoir onair dhad athair is dhad mhathair; agus: Am fear a mhollaicheas athair no mhathair, a basachadh basaicheadh e. </p> 
<p><A NAME="an_7:11">7:11</A>&nbsp;Ach tha sibhse ag radh: Ma their duine ri 'athair no ri mhathair corban sam bith (Se sin tobhartas) bhuamsa, thig e gu buannachd dhutsa </p> 
<p><A NAME="an_7:12">7:12</A>&nbsp;Agus thar sin cha leig sibh leis dad a dhianamh dha athair, no dha mhathair, </p> 
<p><A NAME="an_7:13">7:13</A>&nbsp;Mar sin, a cur facal Dhe air chul le ur bial-aithris fhein, a tha sibh a cumail a dol, agus tha sibh a dianamh iomadh ni eile coltach riutha sin. </p> 
<p><A NAME="an_7:14">7:14</A>&nbsp;'Sa gairm a rithist an t-sluaigh ga ionnsuidh, thuirt e riutha: Eisdibh rium uile, agus tuigibh. </p> 
<p><A NAME="an_7:15">7:15</A>&nbsp;Chan eil ni a dol a staigh ann an duine bhon taobh a mach, a 's urrainn a thruailleadh: ach 'siad na nithean a tha tighinn a mach a duine, a tha truailleadh an duine. </p> 
<p><A NAME="an_7:16">7:16</A>&nbsp;Ma tha cluasan aig neach sam bith gu cluinntinn, cluinneadh e. </p> 
<p><A NAME="an_7:17">7:17</A>&nbsp;Agus nuair a chaidh e stigh don tigh bhon t-sluagh, dh' fharraid a dheisciopuil dheth mun dubhfhacal. </p> 
<p><A NAME="an_7:18">7:18</A>&nbsp;Is thuirt e riutha: A bheil sibhse mar sin gun tuigse? Nach eil sibh a tuigsinn, nach eil ni sam bith a dol a stigh ann an duine bhon taobh a mach, a 's urrainn a thruailleadh: </p> 
<p><A NAME="an_7:19">7:19</A>&nbsp;A chionn 's nach eil e a dol a stigh 'na chridhe, ach a dol a stigh na bhroinn, theid e mach don dun. (Mar sin, a glanadh bhiadhan uile). </p> 
<p><A NAME="an_7:20">7:20</A>&nbsp;Ach thuirt e, gur iad na nithean, a thig a mach as an duine a thruailleas an duine. </p> 
<p><A NAME="an_7:21">7:21</A>&nbsp;Oir 'sann bhon taobh a stigh a cridhe dhaoine a thig droch smaointean, adhaltras, striopachas, murt, </p> 
<p><A NAME="an_7:22">7:22</A>&nbsp;Goid, sannt, drochbheart, foill, mi-gheamnachd, droch-shuil, blaisbheum, uabhar, aimideachd. </p> 
<p><A NAME="an_7:23">7:23</A>&nbsp;Tha na h-uilc sin uile a struthadh bhon taobh stigh, 's tha iad a truailleadh an duine. </p> 
<p><A NAME="an_7:24">7:24</A>&nbsp;'S ag eirigh as a sin, chaidh e gu criochan Thiruis agus Shidoin; 'sa dol a stigh do thigh, cha b' aill leis gum biodh fios aig duine sam bith air, ach cha b' urrainn dha a bhith am falach. </p> 
<p><A NAME="an_7:25">7:25</A>&nbsp;Oir cho luath 'sa chuala boirionnach, aig an robh nighean anns an robh spiorad neoghlan, mu dheidhinn, chaidh i stigh, agus thuit i aig a chasan. </p> 
<p><A NAME="an_7:26">7:26</A>&nbsp;Oir bu bhana-phaganach am boirionnach de chinneadh Shirophenissa. Agus ghrios i air gun cuireadh e an deomhan as a h-ighinn. </p> 
<p><A NAME="an_7:27">7:27</A>&nbsp;Thuirt esan rithe: Leig leis a chloinn a bhith air an riarachadh an toiseachd: oir chan eil e math aran na cloinne a ghabhail, 'sa thilgeadh thun nan con. </p> 
<p><A NAME="an_7:28">7:28</A>&nbsp;Ach fhreagair ise, is thuirt i ris: Is fior sin, a Thighearna, ach ithidh na cuileinean fon bhord de chriomagan na cloinne. </p> 
<p><A NAME="an_7:29">7:29</A>&nbsp;Is thuirt e rithe: Air son an fhacail so bi falbh, chaidh an deomhan a mach as do nighinn. </p> 
<p><A NAME="an_7:30">7:30</A>&nbsp;'S nuair rainig i a tigh, fhuair i an nighean 'na laidhe air an leabaidh, 's an deomhan air a dhol a mach aisde. </p> 
<p><A NAME="an_7:31">7:31</A>&nbsp;'Sa triall a rithist a criochan Thiruis, thainig e tromh Shidon gu muir Ghalile tromh mhiadhon criochan Dhecapolis. </p> 
<p><A NAME="an_7:32">7:32</A>&nbsp;Agus thug iad ga ionnsuidh duine bodhar is balbh, agus ghuidh iad air, gun cuireadh e a lamh air. </p> 
<p><A NAME="an_7:33">7:33</A>&nbsp;Is ga thoirt a lethtaobh a mach as an t-sluagh, chuir e mheoir 'na chluasan; 's le shile bhean e dha theangaidh; </p> 
<p><A NAME="an_7:34">7:34</A>&nbsp;'S ag amharc suas gu neamh, thug e osnadh, is thuirt e: Ephpheta, se sin, bi air d' fhosgladh. </p> 
<p><A NAME="an_7:35">7:35</A>&nbsp;Agus san uair dh' fhosgladh a chluasan, agus dh' fhuasgladh ceangal a theangaidh, is labhair e ceart. </p> 
<p><A NAME="an_7:36">7:36</A>&nbsp;Is dhaithn e orra gun iad a dh' innse do neach sam bith. Ach mar is mua dh' aithn e orra 'sann is mua bha iadsan ga innse; </p> 
<p><A NAME="an_7:37">7:37</A>&nbsp;Agus sann is mua ghabh iad ioghnadh, ag radh: Rinn e a h-uile ni gu math; thug e air na bodhair cluinntinn, agus air na balbhain labhairt. </p> 
<p><A NAME="an_8:1">8:1</A>&nbsp;Anns na laithean sin a rithist nuair a bha moran sluaigh ann, gun ni aca a dh' itheadh iad, ghairm e a dheisciopuil, is thuirt e riutha </p> 
<p><A NAME="an_8:2">8:2</A>&nbsp;Tha truas agam ris an t-sluagh: oir, seall, tha iad air giulan leam cheana tri latha, 's chan eil ni aca a dhitheas iad: </p> 
<p><A NAME="an_8:3">8:3</A>&nbsp;Agus ma leigeas mi air falbh iad 'nan traisg dhan tighean, fannaichidh iad air an rathad; oir thainig cuid dhiu air astar. </p> 
<p><A NAME="an_8:4">8:4</A>&nbsp;Is fhreagair a dheisciopuil e: Ciamar is urrainn do neach an riarachadh le aran an so san fhasach? </p> 
<p><A NAME="an_8:5">8:5</A>&nbsp;Is dh' fharraid e dhiu: Co miad bonnach a thagaibh? Thuirt iad: A seachd. </p> 
<p><A NAME="an_8:6">8:6</A>&nbsp;Agus dh' orduich e don t-sluagh suidhe air an lar. 'Sa glacadh nan seachd bonnaich, 'sa toirt buidheachais, bhrist e, is thug e dha dheisciopuil iad gus an cur air am bialaobh, agus chuir iad air bialaobh an t-sluaigh iad. </p> 
<p><A NAME="an_8:7">8:7</A>&nbsp;'S bha beagan de mheanbh-iasg aca; agus bheannaich e iad, agus dh' iarr e an cur air am bialaobh. </p> 
<p><A NAME="an_8:8">8:8</A>&nbsp;Agus dh' ith iad, is riaraicheadh iad, agus den phronnaig a dh' fhagadh thog iad seachd cleibh. </p> 
<p><A NAME="an_8:9">8:9</A>&nbsp;Is bha an fheadhainn a dh' ith mun cuairt do cheithir mile: agus chuir e air falbh iad. </p> 
<p><A NAME="an_8:10">8:10</A>&nbsp;'S gun mhaille chaidh e air bord a bhata comhla ri dheisciopuil, agus thainig e gu criochan Dhalmanutha. </p> 
<p><A NAME="an_8:11">8:11</A>&nbsp;Agus thainig na Phairisich a mach, is thoisich iad ri cheasnachadh, ag iarraidh comharraidh air bho neamh, ga bhuaireadh. </p> 
<p><A NAME="an_8:12">8:12</A>&nbsp;'S ag osnaich 'na spiorad, thuirt e: Carson a tha an ginealach so ag iarraidh comharraidh? gu deimhinn tha mi ag radh ribh, nach toirear comharradh don ghinealach so. </p> 
<p><A NAME="an_8:13">8:13</A>&nbsp;Agus gam fagail chaidh e a rithist air bord bata, is dh' fhalbh e thar a chaol. </p> 
<p><A NAME="an_8:14">8:14</A>&nbsp;Agus dhiochuimhnich iad aran a thoirt leo agus cha robh aca ach aon bhonnach maille riutha san eathar. </p> 
<p><A NAME="an_8:15">8:15</A>&nbsp;Is dh' aithn e orra, ag radh bithibh sealltuinneach agus faicilleach bho thaois-ghoirt nam Phairiseach, 's bho thaois ghoirt Heroid. </p> 
<p><A NAME="an_8:16">8:16</A>&nbsp;Agus bha iadsan a reusonachadh ri cheile, ag radh: 'S ann a chionn 's nach eil aran againn. </p> 
<p><A NAME="an_8:17">8:17</A>&nbsp;Thuirt Iosa riutha, 's e tuigsinn so: Carson tha sibh smaoineachadh a chionn 's nach eil aran agaibh? nach eil sibh a faicinn fhathast no a tuigsinn? a bheil ur cridhe dall fhathast? </p> 
<p><A NAME="an_8:18">8:18</A>&nbsp;Tha suilean agaibh, 's nach eil sibh a faicinn? Agus cluasan agaibh, 's nach eil sibh a cluinntinn? Cha mhua tha sibh a cuimhneachadh, </p> 
<p><A NAME="an_8:19">8:19</A>&nbsp;Nuair a bhrist mi na coig bonnaich am measg choig mile, co miad lan cleibh de phronnagan a thog sibh? Thuirt iad ris: A dha dhiag. </p> 
<p><A NAME="an_8:20">8:20</A>&nbsp;A rithist, na seachd bonnaich am measg cheithir mile, co miad cliabh do phronnagan a thog sibh? Is thuirt iad ris: A seachd. </p> 
<p><A NAME="an_8:21">8:21</A>&nbsp;Is thuirt e riutha: Ciamar nach eil sibh a tuigsinn fhathast? </p> 
<p><A NAME="an_8:22">8:22</A>&nbsp;Agus thainig iad gu Bethsaida, 's thug iad duine dall ga ionnsuidh, agus ghuidh iad air gum beanadh e dha. </p> 
<p><A NAME="an_8:23">8:23</A>&nbsp;'Sa breith air laimh an doill, thug e mach as a bhaile e; 'sa cur a shile air a shuilean, 'sa cur a lamhan air, dh' fharraid e dheth, an robh e faicinn dad. </p> 
<p><A NAME="an_8:24">8:24</A>&nbsp;'Sa sealltuinn suas thuirt e: Tha mi faicinn dhaoine mar chraobhan ag imeachd. </p> 
<p><A NAME="an_8:25">8:25</A>&nbsp;An sin chuir e a lamhan air a shuilean a rithist; agus thoisich e ri faicinn; is fhuair e fhradharc, air chor 's gum bu leir dha gach ni gu soilleir. </p> 
<p><A NAME="an_8:26">8:26</A>&nbsp;Is chuir e gu thigh fhein e, ag radh: Falbh gud thigh; agus ma theid thu stigh don bhaile, na innis do neach sam bith. </p> 
<p><A NAME="an_8:27">8:27</A>&nbsp;Agus chaidh Iosa agus a dheisciopuil a mach gu bailtean Chesarea Philippi; 'S air an t-slighe dh' fharraid e dhe dheisciopuil, ag radh riutha: Co tha daoine ag radh is mi? </p> 
<p><A NAME="an_8:28">8:28</A>&nbsp;Fhreagair iad e ag radh: Eoin Baistidh, cuid Elias, ach cuid eile mar aon de na faidhean. </p> 
<p><A NAME="an_8:29">8:29</A>&nbsp;An sin thuirt e riutha: Ach co tha sibhse ag radh is mi? Fhreagair Peadar, is thuirt e ris: is tu Criosda. </p> 
<p><A NAME="an_8:30">8:30</A>&nbsp;Agus mhaoidh e orra, gun iad a dh 'innseadh so mu dheidhinn do neach sam bith. </p> 
<p><A NAME="an_8:31">8:31</A>&nbsp;Is thoisich e ri theagasg dhaibh gum feum Mac an duine moran fhulang, a bhith air a dhiultadh leis na seanairean, 's leis na h-ardshagairt, agus leis na Sgriobhaich, 'sa bhith air a chur gu bas; agus an deigh thri laithean eirigh a rithist. </p> 
<p><A NAME="an_8:32">8:32</A>&nbsp;Agus labhair e am facal gu follaiseach. Agus rug Peadar air, agus theann e ri chronachadh. </p> 
<p><A NAME="an_8:33">8:33</A>&nbsp;Ach Iosa a tionndadh, sheall e air a dheisciopuil, is bhagair e air Peadar, ag radh: Theirig air mo chulaobh, a shatain: oir chan eil tlachd agad do nithean Dhe, ach do nithean dhaoine. </p> 
<p><A NAME="an_8:34">8:34</A>&nbsp;'Sa gairm an t-sluaigh maille ri dheisciopuil ga ionnsuidh, thuirt e riutha: Ma 's aill le neach sam bith mise leantuinn, aicheadhadh e e fhein, is togadh e chrois, agus leanadh e mi. </p> 
<p><A NAME="an_8:35">8:35</A>&nbsp;Oir co sam bith leis an aill a bheatha shabhaladh, caillidh e i: agus co sam bith a chailleas a bheatha air mo shonsa, 's air son an t-soisgeil, sabhailidh e i. </p> 
<p><A NAME="an_8:36">8:36</A>&nbsp;Oir ciod e is fheairrde duine, an saoghal a chosnadh gu leir, ma chailleas e anam? </p> 
<p><A NAME="an_8:37">8:37</A>&nbsp;No ciod a bheir duine an eirig anma? </p> 
<p><A NAME="an_8:38">8:38</A>&nbsp;Oir an neach a ghabhas naire asam-sa, is as mo bhriathran, anns a ghinealach adhaltrannach agus pheacach so, gabhaidh Mac an duine naire assan-san, nuair a thig e an gloir Athar maille ris na h-ainglean naomha. </p> 
<p><A NAME="an_9:1">9:1</A>&nbsp;Is thuirt e riutha: Gu deimhinn tha mi ag radh ribh, gu bheil cuid dhiu-san, a tha 'nan seasamh an so, nach blais bas, gus am faic iad rioghachd Dhe a tighinn an cumhachd. </p> 
<p><A NAME="an_9:2">9:2</A>&nbsp;Agus an deigh shia laithean ghabh Iosa Peadar, is Seumas, agus Eoin; is threoraich e iadsan leo fhein gu beinn aird a lethtaobh, agus dh' atharraicheadh a chruth 'nan lathair. </p> 
<p><A NAME="an_9:3">9:3</A>&nbsp;Agus dh' fhas eideadh dealrach is ro-gheal mar shneachda, geal mar nach urrainn fucadair air talamh a dhianamh. </p> 
<p><A NAME="an_9:4">9:4</A>&nbsp;Is chunnacas leo Elias agus Maois; agus bha iad a bruidhinn ri Iosa. </p> 
<p><A NAME="an_9:5">9:5</A>&nbsp;Agus Peadar a freagairt, thuirt e ri Iosa: A Rabbi, is math dhuinne a bhith an so; agus dianamaid tri paillionan, a h-aon dhutsa, a h-aon do Mhaois, 'sa h-aon do Elias. </p> 
<p><A NAME="an_9:6">9:6</A>&nbsp;Oir cha robh fios aige ciod a bha e ag radh; chionn 's gun robh iad fo fhiamh ro-mhor. </p> 
<p><A NAME="an_9:7">9:7</A>&nbsp;Agus bha nial a cur sgaile orra, agus as an nial thainig guth, ag radh: Se so mo Mhac ro-ghaolach; eisdibh ris. </p> 
<p><A NAME="an_9:8">9:8</A>&nbsp;'S ag amharc san uair mun cuairt orra, chan fhac iad duine, ach Iosa na aonar maille riutha. </p> 
<p><A NAME="an_9:9">9:9</A>&nbsp;'Sa tearnadh bhon bheinn, dh' aithn e orra, gun iad a dh' innse do neach sam bith nan nithean a chunnaic iad, gus an eireadh Mac an duine bho na mairbh. </p> 
<p><A NAME="an_9:10">9:10</A>&nbsp;Is gleidh iad am facal aca fhein, a cur cheisd air a cheile, de bha, gus an eireadh e bho na mairbh, a ciallachadh. </p> 
<p><A NAME="an_9:11">9:11</A>&nbsp;Agus dh'fharraid iad dheth, ag radh: Carson ma ta tha na Phairisich 's na Sgriobhaich a cantuinn, gum feum Elias tighinn an toiseachd? </p> 
<p><A NAME="an_9:12">9:12</A>&nbsp;Thuirt e riutha, 's e freagairt: Tha Elias ri tighinn an toiseachd, agus ath-shuidhichidh e a h-uile ni; is mar tha e sgriobhte mu Mhac an duine, gum fuilig e moran, 's gum faigh e taire. </p> 
<p><A NAME="an_9:13">9:13</A>&nbsp;Ach tha mi ag radh ribh, gun tainig Elias, ('s gun d' rinn iad air gach ni b' aill leo) mar tha sgriobhte mu dheidhinn. </p> 
<p><A NAME="an_9:14">9:14</A>&nbsp;'Sa tighinn gu dheisciopuil, chunnaic e moran sluaigh mun timcheall, 's na Sgriobhaich a deaspud riutha. </p> 
<p><A NAME="an_9:15">9:15</A>&nbsp;'S cha luaithe chunnaic an sluagh uile Iosa, na ghlac ioghnadh agus uamhas iad, sa ruith ga ionnsuidh chuir iad failt' air. </p> 
<p><A NAME="an_9:16">9:16</A>&nbsp;Agus dh' fhaighnich e dhiu: Ciod mu bheil sibh a consachadh ri cheile? </p> 
<p><A NAME="an_9:17">9:17</A>&nbsp;Is fhreagair fear den t-sluagh, ag radh: A mhaighistir, thug mi gad ionnsuidh mo mhac anns a bheil spiorad balbh. </p> 
<p><A NAME="an_9:18">9:18</A>&nbsp;Agus, ge be aite an glac e e, tha e ga bhualadh ri lar, agus tha e cur a mach cobhair, 'sa diosgail le fhiaclan, sa seargadh as: is thuirt mi rid dheisciopuil iad a thilgeadh a mach, agus cha b' urrainn dhaibh. </p> 
<p><A NAME="an_9:19">9:19</A>&nbsp;'Sa freagairt thuirt e: O ghinealaich ana-creidich, De cho fad sa bhitheas mi maille ribh? De cho fad sa chuireas mi suas ribh? thugaibh gam ionnsuidh e. </p> 
<p><A NAME="an_9:20">9:20</A>&nbsp;Agus thug iad e ga ionnsuidh. Agus cha luaithe chunnaic e Iosa, na ghluais an spiorad e; is bhuaileadh e ris an lar, agus chuir e caran dheth is cop mu bhial. </p> 
<p><A NAME="an_9:21">9:21</A>&nbsp;Is dh' fhaighnich e dhe athair: De cho fad bho na thachair so dha? Is thuirt esan: Bho na bha e 'na leanabh. </p> 
<p><A NAME="an_9:22">9:22</A>&nbsp;Agus is tric a thilg e san teine is anns an uisge e, gu cur as dha: ach ma tha ni sam bith nad chomas, gabh truas ruinn agus cuidich sinn. </p> 
<p><A NAME="an_9:23">9:23</A>&nbsp;Is thuirt Iosa ris: Ma 's urrainn dhut creidsinn! is comasach a h-uile ni don chreideach. </p> 
<p><A NAME="an_9:24">9:24</A>&nbsp;Agus athair a ghille a glaodhach san uair, thuirt e le deoir: Tha mi creidsinn, a Thighearna: cuidich m' ana-creideamh. </p> 
<p><A NAME="an_9:25">9:25</A>&nbsp;Is nuair a chunnaic Iosa an sluagh a ruith cuideachd, mhaoidh e air an spiorad neoghlan, a cantuinn ris: A spioraid bhodhair agus bhailbh tha mi ag aithneadh ort, theirig a mach as 's na rach a stigh ann tuilleadh. </p> 
<p><A NAME="an_9:26">9:26</A>&nbsp;Agus chaidh e mach as, ag eigheach, 's ga riabadh gu goirt: agus dh'fhas e coltach ri duine marbh, air chor 's gun robh moran ag radh: Tha e marbh. </p> 
<p><A NAME="an_9:27">9:27</A>&nbsp;Ach Iosa a breith air laimh air, thog e e, agus dh' eirich e. </p> 
<p><A NAME="an_9:28">9:28</A>&nbsp;'S nuair chaidh e stigh dhan tigh, dh' fharraid a dheisciopuil dheth, 's iad leo fhein: Carson nach b' urrainn dhuinn a thilgeadh a mach? </p> 
<p><A NAME="an_9:29">9:29</A>&nbsp;Is thuirt e riutha: Chan urrainn don t-seorsa so an tilgeadh a mach air sheol sam bith, ach le urnaigh 's le traisg. </p> 
<p><A NAME="an_9:30">9:30</A>&nbsp;'Sa falbh as a sin, chaidh iad troimh Ghalile; 's cha b' aill leis gum biodh fios aig duine sam bith air an so. </p> 
<p><A NAME="an_9:31">9:31</A>&nbsp;Oir bha e teagasg a dheisciopul, 's ag radh riutha: Gun rachadh Mac an duine liubhairt seachad do lamhan dhaoine, 's gum marbhadh iad e, 's an deigh a mharbhadh, gun eireadh e rithist air an treas latha. </p> 
<p><A NAME="an_9:32">9:32</A>&nbsp;Ach cha do thuig iadsan am facal; agus bha sgath orra fharraid dheth. </p> 
<p><A NAME="an_9:33">9:33</A>&nbsp;Is thainig iad gu Capharnaum. 'S nuair a bha iad san tigh, dh' fhaighnich e dhiu: De an deaspud a bh'agaibh air an rathad? </p> 
<p><A NAME="an_9:34">9:34</A>&nbsp;Ach bha iadsan samhach: oir air an rathad bha iad a consachadh eatorra fhein, co dhiu bu mhua bhiodh. </p> 
<p><A NAME="an_9:35">9:35</A>&nbsp;'Sa suidhe, ghairm e na dha dhiag, is thuirt e riutha: Ma tha toil aig fear sam bith a bhith air thoiseach, bithidh e air dheireadh orra uile, agus 'na sheirbhiseach dhaibh uile. </p> 
<p><A NAME="an_9:36">9:36</A>&nbsp;'Sa breith air leanabh, chuir e 'nam miadhon e ; 's an deigh a ghlacadh 'na uchd, thuirt e riutha: </p> 
<p><A NAME="an_9:37">9:37</A>&nbsp;Co sam bith ghabhas ri leanabh den leithidean so nam ainmsa, tha e gabhail riumsa; agus co sam bith ghabhas riumsa, chan ann riumsa tha e gabhail, ach ris-san a chuir mi. </p> 
<p><A NAME="an_9:38">9:38</A>&nbsp;Agus fhreagair Eoin e, ag radh: A Mhaighistir, chunnaic sinn duine araid, nach eile gar leantuinn-ne, a tilgeadh a mach dheomhan na d' ainmsa, agus bhac sinn e. </p> 
<p><A NAME="an_9:39">9:39</A>&nbsp;Agus thuirt Iosa: Na bacaibh e: oir chan eil aon sam bith, a ni miarailt nam ainmsa, a 's urrainn gu h-ealamh labhairt gu h-olc nam aghaidh: </p> 
<p><A NAME="an_9:40">9:40</A>&nbsp;Oir an neach nach eil nur n-aghaidh, tha e leibh. </p> 
<p><A NAME="an_9:41">9:41</A>&nbsp;Oir co sam bith a bheir dhuibh ri ol cupan uisge nam ainmsa, a chionn's gur le Criosda sibh: gu firinneach tha mi ag radh ribh: cha chaill e dhuais. </p> 
<p><A NAME="an_9:42">9:42</A>&nbsp;Agus co sam bith bheir sgainneal do h-aon den fheadhainn bheaga so, a tha creidsinn unnamsa, b' fhearr dha clach mhuilinn a bhith crochte mu amhaich, 'sa bhith air a thilgeil sa mhuir. </p> 
<p><A NAME="an_9:43">9:43</A>&nbsp;'S ma bheir do lamh sgainneal dhut, gearr dhiot i: is fhearr dhut a dhol a stigh gu beatha air lethlaimh, na dhol le da laimh a dh' iutharna gu teine nach smalar: </p> 
<p><A NAME="an_9:44">9:44</A>&nbsp;Far nach basaich a chnuimh aca, 's nach smalar an teine. </p> 
<p><A NAME="an_9:45">9:45</A>&nbsp;Agus ma bheir do chas sgainneal dhut, gearr dhiot i: is fhearr dhut a dhol a stigh gu beatha air lethchois, na do thilgeadh le da chois a dh' iutharna gu teine nach tig as: </p> 
<p><A NAME="an_9:46">9:46</A>&nbsp;Far nach basaich a chnuimh aca, 's nach smalar an teine. </p> 
<p><A NAME="an_9:47">9:47</A>&nbsp;Agus ma bheir do shuil sgainneal dhut, spion asad i: 's fhearr dhut a dhol a stigh do rioghachd Dhe le aon shuil, na do thilgeadh led dha shuil ann an teine iutharna: </p> 
<p><A NAME="an_9:48">9:48</A>&nbsp;Far nach basaich a chruimh aca, 'S nach smalar an teine. </p> 
<p><A NAME="an_9:49">9:49</A>&nbsp;Oir saillear gach aon le teine, is saillear gach iobairt le salann. </p> 
<p><A NAME="an_9:50">9:50</A>&nbsp;Tha salann math: ach ma dh' fhasas an salann neo-bhlasda, co leis a ni sibh blasda e? Biodh salann agaibh unnaibh, agus biodh sith agaibh eadaraibh fhein. </p> 
<p><A NAME="an_10:1">10:1</A>&nbsp;'S ag eirigh as a sin, thainig e gu criochan Iuda air taobh thall Iordain; agus chruinnich sluagh a rithist ga ionnsuidh; agus mar a b' abhuist dha, theagaisg e rithist iad. </p> 
<p><A NAME="an_10:2">10:2</A>&nbsp;'S na Phairisich a tighinn ga ionnsuidh, dh' fharraid iad dheth: Bheil e laghail do dhuine a bhean a chur air falbh? 's iad ga bhuaireadh. </p> 
<p><A NAME="an_10:3">10:3</A>&nbsp;Ach esan a freagairt, thuirt e riutha: Ciod a dh' aithn Maois oirbh? </p> 
<p><A NAME="an_10:4">10:4</A>&nbsp;Thuirt iad: Thug Maois cead litir-dhealachaidh a sgriobhadh, 's a cur air falbh. </p> 
<p><A NAME="an_10:5">10:5</A>&nbsp;Thuirt Iosa gam freagairt : 'S ann air son cruas ur cridhe a sgriobh e dhuibh an reachd so. </p> 
<p><A NAME="an_10:6">10:6</A>&nbsp;Ach bho thus a chruthachaidh rinn Dia iad firionn is boirionn. </p> 
<p><A NAME="an_10:7">10:7</A>&nbsp;Air son so fagaidh duine athair agus a mhathair, is dluth-leanaidh e ri mhnaoi; </p> 
<p><A NAME="an_10:8">10:8</A>&nbsp;Agus bithidh an dithis nan aon fheoil. As leth sin cha dithis iad a nis, ach aon fheoil. </p> 
<p><A NAME="an_10:9">10:9</A>&nbsp;An ni ma ta a cheangail Dia, na fuasgladh duine. </p> 
<p><A NAME="an_10:10">10:10</A>&nbsp;Agus anns an tigh chuir a dheisciopuil ceisd air a rithist mun ni chiadna. </p> 
<p><A NAME="an_10:11">10:11</A>&nbsp;Is thuirt e riutha: Co sam bith a chuireas air falbh a bhean, 'sa phosas te eile, tha e dianamh adhaltrais na h-aghaidh. </p> 
<p><A NAME="an_10:12">10:12</A>&nbsp;'S ma chuireas bean air falbh a fear, 's fear eile phosadh, tha i dianamh adhaltrais. </p> 
<p><A NAME="an_10:13">10:13</A>&nbsp;Agus thug iad clann bheag ga ionnsuidh, los gum beanadh e dhaibh. Is bha na deisciopuil a maoitheadh air an fheadhainn a bha gan toirt uige. </p> 
<p><A NAME="an_10:14">10:14</A>&nbsp;Nuair a chunnaic Iosa iad, ghabh e gu h-olc e, is thuirt e riutha: Leigibh le cloinn bhig tighinn gam ionnsuidh, agus na bacaibh iad: 's gur ann dhan leithidean a bhuineas rioghachd Dhe: </p> 
<p><A NAME="an_10:15">10:15</A>&nbsp;Gu deimhinn tha mi gradh ribh: Co sam bith nach glac rioghachd Dhe mar leanabh beag, nach teid e a stigh innte. </p> 
<p><A NAME="an_10:16">10:16</A>&nbsp;Is ghlac e 'na uchd iad, 's a cur a lamhan orra, bheannaich e iad. </p> 
<p><A NAME="an_10:17">10:17</A>&nbsp;'S nuair a dh' fhalbh e mach air a thurus, thainig duine araid 'na ruith, 'sa dol air a ghluinean air a bhialaobh, dh' fharraid e dheth, ag radh: A Mhaighistir mhath, ciod a ni mi gus a bheatha shiorruidh a chosnadh? </p> 
<p><A NAME="an_10:18">10:18</A>&nbsp;Is thuirt Iosa ris: Carson a tha thu cantuinn math riumsa? chan eil aon sam bith math, ach Dia 'na aonar. </p> 
<p><A NAME="an_10:19">10:19</A>&nbsp;Is aithne dhut na faintean: Na dian adhaltras: Na dian marbhadh: Na dian goid: Na tog fianuis bhreige : Na dian mealltaireachd. Thoir onair dhad athair is dhad mhathair. </p> 
<p><A NAME="an_10:20">10:20</A>&nbsp;Ach esan a freagairt, thuirt e ris: A Mhaighistir, iad sin uile chum mi bhom oige. </p> 
<p><A NAME="an_10:21">10:21</A>&nbsp;Agus Iosa ag amharc air, thug e gaol dha, is thuirt e ris: Tha aon ni a dhith ort: falbh, reic na bheil agad, agus thoir do na bochdan e, agus bithidh iuntas agad am flathanas; is thig, lean mise. </p> 
<p><A NAME="an_10:22">10:22</A>&nbsp;Ach bha duilichinn airesan as leth an fhacail, is dh' fhalbh e gu tuirseach: oir bu duine e aig an robh moran beairteis. </p> 
<p><A NAME="an_10:23">10:23</A>&nbsp;Agus Iosa a coimhead mun cuairt air, thuirt e ri dheisciopuil: Nach duilich do dhuine beartach a dhol a stigh do rioghachd Dhe! </p> 
<p><A NAME="an_10:24">10:24</A>&nbsp;Is ghabh a dheisciopuil ioghnadh a bhriathran. Ach Iosa freagairt a rithist, thuirt e riutha: A chlann bheag, nach duilich dhaibhsan, a chuireas uidh am beartas, dhol a stigh do rioghachd Dhe! </p> 
<p><A NAME="an_10:25">10:25</A>&nbsp;Is fhasa do chamhal dhol tro chno snathaid, na do dhuine beartach a dhol a stigh do rioghachd Dhe. </p> 
<p><A NAME="an_10:26">10:26</A>&nbsp;Is ghabh iad am barrachd ioghnaidh, ag radh ri cheile: Agus co is urrainn a bhith sabhailte? </p> 
<p><A NAME="an_10:27">10:27</A>&nbsp;Agus thuirt Iosa, 's e ag amharc orra: Tha so do-dhiante do dhaoine, ach chan eil do Dhia: oir tha a h-uile ni an comas Dhe. </p> 
<p><A NAME="an_10:28">10:28</A>&nbsp;Agus thoisich Peadar ri radh ris : Seall, dh' fhag sinn a h-uile ni, agus lean sinn thu. </p> 
<p><A NAME="an_10:29">10:29</A>&nbsp;Is thuirt Iosa, 's e freagairt: Gu deimhinn tha mi ag radh ribh: chan eil neach sam bith a dh' fhagas tigh, no braithrean, no peathraichean, no athair, no mathair, no clann, no fearann, as mo lethsa, agus as leth an t-soisgeil, </p> 
<p><A NAME="an_10:30">10:30</A>&nbsp;Nach fhaigh a chiad urad a nis san tim so fhein, tighean, agus braithrean, is peathraichean, is mathraichean, is clann, is fearann, am measg geur- leanmhuinn, agus a bheatha shiorruidh san ath shaoghal. </p> 
<p><A NAME="an_10:31">10:31</A>&nbsp;Ach tha moran air thoiseach a bhitheas air dheireadh, 's air dheireadh a bhitheas air thoiseach. </p> 
<p><A NAME="an_10:32">10:32</A>&nbsp;Agus bha iad air an rathad a dol suas gu Ierusalem; agus dh' imich Iosa rompa, is bha ioghnadh orra; is bha eagal orrasan a bha ga leantuinn. Agus ghabh e rithist na dha dhiag, agus thoisich e ri innse dhaibh na bha dol a thachairt dha. </p> 
<p><A NAME="an_10:33">10:33</A>&nbsp;Seall, tha sinn a dol suas gu Ierusalem, agus liubhrar Mac an duine do na h-ard-shagairt, 's do na Sgriobhaich, 's do na seanairean, agus ditidh iad e gu bas, agus bheir iad seachad do na cinnich e; </p> 
<p><A NAME="an_10:34">10:34</A>&nbsp;Is ni iad fanaid air, agus caithidh iad smugaidean air, agus sgiursaidh iad e; agus marbhaidh iad e, agus eiridh e air an treas latha. </p> 
<p><A NAME="an_10:35">10:35</A>&nbsp;Is thainig Seumas agus Eoin, mic Shebede, ga ionnsuidh, ag radh: A Mhaighistir, is aill leinn gun dian thu dhuinn ni sam bith a dh' iarras sinn. </p> 
<p><A NAME="an_10:36">10:36</A>&nbsp;Ach thuirt esan riutha: Ciod is aill leibh mi dhianamh dhuibh? </p> 
<p><A NAME="an_10:37">10:37</A>&nbsp;Is thuirt iad: Deonaich dhuinn gun suidh sinn, fear againn air do laimh dheis 's am fear eile air do laimh chli, nad ghloir. </p> 
<p><A NAME="an_10:38">10:38</A>&nbsp;Is thuirt Iosa riutha: Chan eil fhios agaibh de tha sibh ag iarraidh. An urrainn dhuibh a chailis ol, a tha mise dol a dhol, no bhith air ur baisteadh leis a bhaisteadh leis a bheil mise rim bhaisteadh? </p> 
<p><A NAME="an_10:39">10:39</A>&nbsp;Is thuirt iad ris: Is urrainn dhuinn. Is thuirt Iosa riutha: Olaidh sibh gu dearbh a chailis, a tha mise dol a dh' ol; agus baistear sibh leis a bhaisteadh leis a bheil mise rim bhaisteadh </p> 
<p><A NAME="an_10:40">10:40</A>&nbsp;Ach suidhe air mo laimh dheis, no air mo laimh chli, cha leamsa gu thoirt dhuibh, ach dhaibhsan dhan deach uimheamachadh. </p> 
<p><A NAME="an_10:41">10:41</A>&nbsp;Is nuair a chuala an deichnar so, thoisich iad ri bhith diumbach de Sheumas 's de Eoin. </p> 
<p><A NAME="an_10:42">10:42</A>&nbsp;Ach Iosa gan gairm, thuirt e riutha: Is aithne dhuibh gum bheil acasan, air a bheileas a coimhead mar riaghladairean air na cinnich, ard-thighearnas orra, 's gum bheil cumhachd aig am prionnsaichean thairis orra. </p> 
<p><A NAME="an_10:43">10:43</A>&nbsp;Ach chan ann mar sin a bhios nar measgsa: ach co sam bith leis am miann a bhith air thoiseach 'nur measg, bithidh e 'na fhear frithealaidh dhuibh. </p> 
<p><A NAME="an_10:44">10:44</A>&nbsp;Is co sam bith leis an aill a bhith air thoiseach 'nur measg, bithidh e 'na sheirbhiseach agaibh uile. </p> 
<p><A NAME="an_10:45">10:45</A>&nbsp;Oir cha tainig Mac an duine e fhein los gun diante frithealadh dha, ach gu frithealadh, 's gus a bheatha leigeil sios 'na h-eirig air son mhorain. </p> 
<p><A NAME="an_10:46">10:46</A>&nbsp;Agus rainig iad Iericho; 's nuair bha esan 'sa dheisciopuil agus cuideachda ro-mhor a falbh, bh' an dall Bartimeus, mac Thimeiuis 'na shuidhe ri taobh an rathaid, ag iarraidh deirce. </p> 
<p><A NAME="an_10:47">10:47</A>&nbsp;'S nuair chuala e gur e Iosa bho Nasareth a bh'ann, thoisich e ri glaodhach 's ri radh: Iosa, a Mhic Dhaibhidh, dian trocair orm. </p> 
<p><A NAME="an_10:48">10:48</A>&nbsp;Is mhaoith moran air, fiach am biodh e samhach. Ach 'sann bu mhua gu mor a ghlaodh e: A Mhic Dhaibhidh, dian trocair orm. </p> 
<p><A NAME="an_10:49">10:49</A>&nbsp;Agus sheas Iosa, is dh' orduich e a ghairm. Agus ghairm iad an dall, a cantuinn ris: Biodh misneachd agad: eirich, tha e gad iarraidh. </p> 
<p><A NAME="an_10:50">10:50</A>&nbsp;'Sa tilgeadh bhuaithe fhalluinne, thainig e 'na leum ga ionnsuidh. </p> 
<p><A NAME="an_10:51">10:51</A>&nbsp;Agus Iosa a freagairt, thuirt e ris: Ciod is aill leat mi dhianamh dhut? Is thuirt an dall ris : A Rabboni, gum faic mi. </p> 
<p><A NAME="an_10:52">10:52</A>&nbsp;Is thuirt Iosa ris: Falbh, rinn do chreideamh slan thu. Agus sa cheart uair chunnaic e, is lean e e air an t-slighe. </p> 
<p><A NAME="an_11:1">11:1</A>&nbsp;Agus nuair thainig e teann air Ierusalem is Betania aig sliabh Olibheit, chuir e air adhart dithis dhe a dheisciopuil, </p> 
<p><A NAME="an_11:2">11:2</A>&nbsp;Is thuirt e riutha: Siubhlaibh don bhaile a tha mur coinneamh, agus air ball a dol a stigh ann, gheibh sibh asal og an ceangal, air nach do shuidh duine riamh: fuasglaibh is thugaibh an so e. </p> 
<p><A NAME="an_11:3">11:3</A>&nbsp;Agus ma their duine sam bith ribh: Ciod tha sibh a dianamh? abraibh, gu bheil feum aig an Tighearna air, agus tillidh e e san uair. </p> 
<p><A NAME="an_11:4">11:4</A>&nbsp;'Sa dol air an adhart fhuair iad an t-asal ceangailte air taobh mach a gheata aig coinneachadh da rathaid; is dh' fhuasgail iad e. </p> 
<p><A NAME="an_11:5">11:5</A>&nbsp;Agus thuirt cuid den fheadhainn a bha 'nan seasamh an sin riutha: Ciod tha sibh a dianamh a fuasgladh an asail? </p> 
<p><A NAME="an_11:6">11:6</A>&nbsp;Is thuirt iad riutha mar a dh' orduich Iosa dhaibh, is leig iad leo e. </p> 
<p><A NAME="an_11:7">11:7</A>&nbsp;Agus thug iad an t-asal gu Iosa; is chuir iad am falluinnean air, agus shuidh e air. </p> 
<p><A NAME="an_11:8">11:8</A>&nbsp;Is sgaoil moran an aodaichean air an rathad; agus ghearr feadhainn eile geugan chraobh agus sgap iad air an rathad iad. </p> 
<p><A NAME="an_11:9">11:9</A>&nbsp;Agus ghlaodh an fheadhainn a chaidh roimhe, 'sa lean e, ag radh : Hosanna: </p> 
<p><A NAME="an_11:10">11:10</A>&nbsp;Is beannaichte esan a tha tighinn an ainm an Tighearna: is beannaichte rioghachd ar n-athar Daibhidh a tha tighinn: Hosanna anns na h-ardaibh. </p> 
<p><A NAME="an_11:11">11:11</A>&nbsp;Is chaidh e stigh do Ierusalem thun an teampuill; 's an deigh amharc air gach ni mun cuairt, bho na bha 'm feasgar a nis ann, chaidh e gu Betania maille ris na dha dhiag. </p> 
<p><A NAME="an_11:12">11:12</A>&nbsp;'S an ath latha nuair a chaidh iad a mach a Betania, bha acras air. </p> 
<p><A NAME="an_11:13">11:13</A>&nbsp;'S nuair a chunnaic e fad as craobh-fhige air an robh duilleach, thainig e fiach am faigheadh e ma dh' fhaoidte dad oirre; 's nuair a rainig e i, cha d' fhuair e ach duilleagan: oir cha robh am nam figis ann. </p> 
<p><A NAME="an_11:14">11:14</A>&nbsp;'Sa freagairt, thuirt e rithe: A so suas gu brath na itheadh neach meas dhiot. Agus bha dheisciopuil ga chluinntinn. </p> 
<p><A NAME="an_11:15">11:15</A>&nbsp;Is rainig iad Ierusalem. 'S nuair a chaidh e stigh don teampull, thoisich e ri fuadachadh a mach na feadhnach a bha reic, 's na feadhnach a bha ceannach san teampull; agus leag e buird luchd-malairt an airgid, is cathraichean luchd-reic chalman. </p> 
<p><A NAME="an_11:16">11:16</A>&nbsp;'S chan fhuiligeadh e gun giulanadh neach sam bith saghach tromhn teampull: </p> 
<p><A NAME="an_11:17">11:17</A>&nbsp;Is theagaisg e, ag radh riutha: Nach eil e sgriobhte: Gun abrar tigh urnaigh ri mo thighsa am measg nan cinneach uile? Ach rinn sibhse uamh mheirleach dheth. </p> 
<p><A NAME="an_11:18">11:18</A>&nbsp;Agus nuair chuala na h-ard-shagairt 's na Sgriobhaich so, dh' iarr iad ciamar a dh' fhaodadh iad cur as dha: oir bha eagal aca roimhe, a chionn gun robh an sluagh uile a gabhail ioghnaidh ri theagasg. </p> 
<p><A NAME="an_11:19">11:19</A>&nbsp;Agus nuair thainig am feasgar, chaidh e mach as a bhaile. </p> 
<p><A NAME="an_11:20">11:20</A>&nbsp;'S nuair a bha iad a gabhail seachad sa mhaduinn, chunnaic iad a chraobh-fhige seargte bho friamhaichean. </p> 
<p><A NAME="an_11:21">11:21</A>&nbsp;Is Peadar a cuimhneachadh, thuirt e ris: A Rabbi, seall, tha chraobh fhige, a mholluich thu, air seargadh as. </p> 
<p><A NAME="an_11:22">11:22</A>&nbsp;Is Iosa freagairt, thuirt e riutha: Biodh creideamh Dhe agaibh. </p> 
<p><A NAME="an_11:23">11:23</A>&nbsp;Gu deimhinn tha mi radh ribh, co sam bith a their ris a bheinn so ; Tog agus tilg thu fhein sa mhuir, agus aig nach bi teagamh na chridhe, ach a chreideas gun dianar ciod sam bith a their e, gum bi e diante dha. </p> 
<p><A NAME="an_11:24">11:24</A>&nbsp;Air an aobhar sin tha mi ag radh ribh: Ge b' e ni dh' iarras sibh ann an urnaigh, creidibh gum faigh sibh e, is thig e gur n-ionnsuidh. </p> 
<p><A NAME="an_11:25">11:25</A>&nbsp;'S nuair sheasas sibh a dhianamh urnaigh, mathaibh, ma tha dad agaibh an aghaidh duine sam bith los gum math ur n-Athair a tha air neamh ur peacannan fhein dhuibhse. </p> 
<p><A NAME="an_11:26">11:26</A>&nbsp;Ach mur math sibh, cha mhua mhathas ur n-Athair a tha air neamh ur peacannan fhein dhuibhse. </p> 
<p><A NAME="an_11:27">11:27</A>&nbsp;Agus thainig iad a rithist gu Ierusalem. 'S nuair a bha e coiseachd san teampull, thainig na h-ard-shagairt, agus na Sgriobhaich, agus na seanairean ga ionnsuidh, </p> 
<p><A NAME="an_11:28">11:28</A>&nbsp;Is thuirt iad ris; Ciod an t-ughdaras leis a bheil thu dianamh nan nithean so? is co thug an t-ughdaras so dhut gu bheil thu gan dianamh? </p> 
<p><A NAME="an_11:29">11:29</A>&nbsp;Agus Iosa a freagairt, thuirt e riutha: Cuiridh mise aon cheist oirbh, agus freagraibh mi; agus innsidh mise dhuibhse ciod an t-ughdaras leis a bheil mi dianamnh nan nithean so. </p> 
<p><A NAME="an_11:30">11:30</A>&nbsp;Baisteadh Eoin, an ann bho neamh, no bho dhaoine a bha e? Freagraibh mi. </p> 
<p><A NAME="an_11:31">11:31</A>&nbsp;Ach smaoinich iadsan annta fhcin, ag radh: Ma their sinn: bho neamh, their e: Carson ma ta nach do chreid sibh e? </p> 
<p><A NAME="an_11:32">11:32</A>&nbsp;Ma their sinn : bho dhaoine, tha eagal an t-sluaigh oirnn: oir sheall daoine uile air Eoin mar fhior fhaidh. </p> 
<p><A NAME="an_11:33">11:33</A>&nbsp;'Sa freagairt thuirt iad ri Iosa: Chan eil fhios againn. Is thuirt Iosa riutha, 's e freagairt: Cha mhua dh' innseas mise dhuibhse ciod an t-ughdaras leis a bheil mi dianamh so. </p> 
<p><A NAME="an_12:1">12:1</A>&nbsp;Is thoisich e ri labhairt riutha ann an dubhfhacail: Phlanntaich duine araid fion-lios, is chuir e garadh mu thimcheall, is chladhaich e amar-fiona, is thog e tur, is shuidhich e air aonta do thuathanaich e, is dh' fhalbh e gu tir chein. </p> 
<p><A NAME="an_12:2">12:2</A>&nbsp;Agus chuir e seirbhiseach thun na tuathanaich san am, los gu faigheadh e de thoradh an fhion-lios bhuapa. </p> 
<p><A NAME="an_12:3">12:3</A>&nbsp;'Sa breith air, bhuail iad e, is chuir iad air falbh falamh e. </p> 
<p><A NAME="an_12:4">12:4</A>&nbsp;Agus a rithist chuir e gan ionusuidh seirbhiseach eile; is lot iad sa cheann e, agus thug iad taire dha. </p> 
<p><A NAME="an_12:5">12:5</A>&nbsp;'Sa rithist chuir e fear eile, 's mharbh iad e; agus moran eile: cuid dhiu sgiurs iad, ach cuid eile mharbh iad. </p> 
<p><A NAME="an_12:6">12:6</A>&nbsp;Ach fhathast bha aona mhac ro-ghradhach aige, agus mu dheireadh uile chuir e esan gan ionnsuidh, ag radh: Bheir iad urram dham mhac. </p> 
<p><A NAME="an_12:7">12:7</A>&nbsp;Ach thuirt na tuathanaich ri cheile: Se so an t-oighre: thigibh, marbhamaid e; agus bithidh an oighreachd againn fhein. </p> 
<p><A NAME="an_12:8">12:8</A>&nbsp;'Sa breith air, mharbh iad e; is thug iad a mach as a gharadh-fhiona e. </p> 
<p><A NAME="an_12:9">12:9</A>&nbsp;Ciod ma ta a ni tighearna a gharaidh-fhiona? Thig e, agus sgriosaidh e na tuathanaich sin; agus bheir e gharadh-fiona do dh' fheadhainn eile. </p> 
<p><A NAME="an_12:10">12:10</A>&nbsp;Nach do leugh sibh an sgriobtur so: A chlach a dhiult na clachairean, rinneadh clach chinn na h-oisinn dhi. </p> 
<p><A NAME="an_12:11">12:11</A>&nbsp;Leis an Tighearna rinneadh so, 's tha e iongantach ri fhaicinn? </p> 
<p><A NAME="an_12:12">12:12</A>&nbsp;Agus dh' iarr iad a ghlacadh, ach bha eagal an t-sluaigh orra: oir thuig iad gum b' ann mun deidhinn fhein a labhair e an dubhfhacal so. Agus ga fhagail, dh' fhalbh iad. </p> 
<p><A NAME="an_12:13">12:13</A>&nbsp;Is chuir iad ga ionnsuidh cuid de na Phairisich, agus de luchd-leanmhuinn Heroid, fiach an glacadh iad e 'na chainnt. </p> 
<p><A NAME="an_12:14">12:14</A>&nbsp;Thainig iadsan, is thuirt iad ris: A Mhaighistir, tha fios againn gur duine firinneach thu, 's nach eil eisimeil agad ri duine sam bith: oir cha sheall thu air pearsa dhaoine, ach tha thu teagasg slighe Dhe am firinn. Bheil e ceadaichte cis a thoirt do Chesar, no nach eil? </p> 
<p><A NAME="an_12:15">12:15</A>&nbsp;Thuig esan am foill, is thuirt e riutha: Carson tha sibh gam bhuaireadh? Thoiribh dhomh sgilinn gus am faic mi i. </p> 
<p><A NAME="an_12:16">12:16</A>&nbsp;Agus thug iad dha i. Is thuirt e riutha: Co leis an iomhaigh so, 's an sgriobhadh? Thuirt iad ris: Le Cesar. </p> 
<p><A NAME="an_12:17">12:17</A>&nbsp;Is Iosa freagairt, thuirt e riutha: Thugaibh mata do Chesar na bhuineas do Chesar; 's do Dhia na bhuineas do Dhia. Agus ghabh iad ioghnadh as. </p> 
<p><A NAME="an_12:18">12:18</A>&nbsp;Agus thainig na Sadusaich ga ionnsuidh, a tha cantuinn nach eil aiseirigh ann; is dh' fharraid iad dheth, ag radh </p> 
<p><A NAME="an_12:19">12:19</A>&nbsp;A mhaighistir, sgriobh Maois dhuinn, ma gheibh brathair duine bas, 's gum fag e bean, 's nach fhag e clann, gabhadh a bhrathair a bhean, 's togadh e clann dha bhrathair. </p> 
<p><A NAME="an_12:20">12:20</A>&nbsp;A nis bha seachdnar bhraithrean ann 's ghabh a chiad fhear bean, agus chaochail e gun sliochd fhagail. </p> 
<p><A NAME="an_12:21">12:21</A>&nbsp;Agus ghabh an darna fear i, agus chaochail esan 's cha mhua dh' fhag esan sliochd. Agus an treas fear mar an ciadna. </p> 
<p><A NAME="an_12:22">12:22</A>&nbsp;Agus mar sin ghabh an t-seachdnar i; 's cha d' fhag iad sliochd. 'Nan deigh uile dh' eug am boirionnach fhein. </p> 
<p><A NAME="an_12:23">12:23</A>&nbsp;Anns an aiseirigh mata, nuair dheireas iad, co dhiu sin dham bi i 'na mnaoi? oir bha i 'na mnaoi aig an t-seachdnar. </p> 
<p><A NAME="an_12:24">12:24</A>&nbsp;Agus fhreagair Iosa, is thuirt e riutha: Nach ann a thaobh seo a tha sibh a deanamh mearachd, nach eil eolas agaibh air na sgriobturan no air cumhachd Dhe? </p> 
<p><A NAME="an_12:25">12:25</A>&nbsp;Oir nuair a dh' eireas iad bho na mairbh, cha phos iad, 's cha mhua phosar iad, ach tha iad mar na h-ainglean sna flathais. </p> 
<p><A NAME="an_12:26">12:26</A>&nbsp;Agus a thaobh aiseirigh nam marbh, nach do leugh sibh an leabhar Mhaois, mar a labhair Dia ris anns a phreas, ag radh: Is mise Dia Abrahaim, agus Dia Isaic, agus Dia Iocoib? </p> 
<p><A NAME="an_12:27">12:27</A>&nbsp;Cha Dia nam marbh e, ach nam beo. Tha sibhse uime sin a dol fada cearr. </p> 
<p><A NAME="an_12:28">12:28</A>&nbsp;Is thainig fear de na Sgriobhaich, a chuala iad a consachadh, 'sa faicinn gur math a fhreagair e iad, dh' fharraid e dheth: ciod i a chiad fhainte dhiu uile. </p> 
<p><A NAME="an_12:29">12:29</A>&nbsp;Is fhreagair Iosa e: Gum b' i a chiad fhainte dhiu uile: Eisd, Israel: is aon Dia an Tighearna do Dhia : </p> 
<p><A NAME="an_12:30">12:30</A>&nbsp;Agus bheir thu gaol don Tighearna do Dhia le t-uile chridhe, agus le t-uile anam, agus le t-uile inntinn, agas le t-uile neart. Se so a chiad fhainte. </p> 
<p><A NAME="an_12:31">12:31</A>&nbsp;Agus tha an darna fainte coltach rithe : Bheir thu gaol dhad choimhearsnach mar dhut fhein. Nas mua na iad so chan eil fainte eile ann. </p> 
<p><A NAME="an_12:32">12:32</A>&nbsp;Is thuirt an sgriobhach ris: Is math, a Mhaighistir, a labhair thu an fhirinn, gu bheil aon Dia ann, 's nach eil ann ach e; </p> 
<p><A NAME="an_12:33">12:33</A>&nbsp;'S gur e gaol thoirt dha leis an uile chridhe, 's leis an uile anam, 's leis an uil' inntinn, agus leis an uile neart ; agus gaol a thoirt do choimhearsnach mar do dhuine fhein, is mua na gach iobairt uile-loisgte agus tobhartas eile. </p> 
<p><A NAME="an_12:34">12:34</A>&nbsp;Agus Iosa faicinn, gur glic a fhreagair e, thuirt e ris: Chan eil thu fada bho rioghachd Dhe. Is bho sin suas cha robh chridhe aig duine ceisd a chur air. </p> 
<p><A NAME="an_12:35">12:35</A>&nbsp;Is thuirt Iosa, 's e freagairt nuair bha e teagasg san teampull: Ciamar tha na Sgriobhaich a cantuinn gur e Criosda mac Dhaibhidh? </p> 
<p><A NAME="an_12:36">12:36</A>&nbsp;Oir tha Daibhidh fhein a cantuinn leis an Spiorad Naomh: Thuirt an Tighearna ri mo Tighearna, suidh air mo laimh dheis, gus an cuir mi do naimhidean nan stol-chas dhut. </p> 
<p><A NAME="an_12:37">12:37</A>&nbsp;Tha Daibhidh fhein mata a cantuinn a Thighearna ris, agus ciamar mata is e a mhac? Is dh' eisd moran sluaigh ris gu deonach. </p> 
<p><A NAME="an_12:38">12:38</A>&nbsp;Is thuirt e riutha 'na theagasg: Thugaibh an aire oirbh fhein bho na Sgriobhaich leis an toil imeachd an culaidhean fada, agus furan fhaighinn air a mhargadh, </p> 
<p><A NAME="an_12:39">12:39</A>&nbsp;Agus suidhe air na ciad chathraichean anns na sinagogan, 's air na ciad shuidheachain aig suipeirean: </p> 
<p><A NAME="an_12:40">12:40</A>&nbsp;A shluigeas tighean bhantrach air sgath urnaighean fada: gheibh iad sin binn nas cruaidhe. </p> 
<p><A NAME="an_12:41">12:41</A>&nbsp;'S nuair a bha Iosa 'na shuidhe mu choinneamh tasgaidh an iuntais, chunnaic e mar bha 'n sluagh a tilgeadh airgid san tasgaidh, agus chuir moran de dhaoine beartach na h-uibhir innte. </p> 
<p><A NAME="an_12:42">12:42</A>&nbsp;Agus thainig bantrach bhochd, is chuir i da lethfheoirlinn, se sin fairdein, innte, </p> 
<p><A NAME="an_12:43">12:43</A>&nbsp;'Sa gairm a dheisciopul, thuirt e riutha: Gu deimhinn tha mi ag radh ribh, gun do chuir a bhantrach bhochd so barrachd na iadsan uile, a chuir anns an tasgaidh. </p> 
<p><A NAME="an_12:44">12:44</A>&nbsp;Oir 's ann bho am mor-phailteas a chuir iadsan uile ann; ach 'sann bho h-uireasuidh a chuir ise, a beo-shlainte uile. </p> 
<p><A NAME="an_13:1">13:1</A>&nbsp;'S nuair a bha e dol a mach as an teampull thuirt fear dhe dheisciopuil ris: A Mhaighistir, seall! nach breagha na clachan agus na togalaichean seo. </p> 
<p><A NAME="an_13:2">13:2</A>&nbsp;Is fhreagair Iosa, is thuirt e ris: Bheil thu faicinn na togalaichean mora seo uile? Chan fhagar clach air muin cloiche nach tilgear sios. </p> 
<p><A NAME="an_13:3">13:3</A>&nbsp;'S nuair a bha e 'na shuidhe air sliabh Olibheit, mu choinneamh an teampuill, chuir Peadar is Seumas, is Anndra ceisd air, is iad leo fhein comhla ris: </p> 
<p><A NAME="an_13:4">13:4</A>&nbsp;Innis dhuinn cuin a thachras na nithean sin? agus de an comharradh a bhios ann, nuair a thoisicheas na nithean sin uile rin coimhlionadh? </p> 
<p><A NAME="an_13:5">13:5</A>&nbsp;Is Iosa freagairt thoisich e ri radh riutha: Seallaibh nach meall duine sam bith sibh </p> 
<p><A NAME="an_13:6">13:6</A>&nbsp;Oir thig moran nam ainm-se, ag radh: Is mise e; agus meallaidh iad moran. </p> 
<p><A NAME="an_13:7">13:7</A>&nbsp;Agus nuair a chluinneas sibh mu chogaidhean, agus sgialan mu chogaidhean, na gabhaibh eagal: oir s'fheudar do na nithean sin tachairt: ach chan eil a chrioch ann fhathast. </p> 
<p><A NAME="an_13:8">13:8</A>&nbsp;Oir eiridh cinneadh an aghaidh cinnidh, agus rioghachd an aghaidh rioghachd, is bithidh crithean-talmhuinn an siod 's a so, agus gorta. 'Siad sin toiseachd nan amhghar. </p> 
<p><A NAME="an_13:9">13:9</A>&nbsp;Ach seallaibhse ribh fhein. Oir liubhraidh iad seachad sibh do chomhairlean, agus sgiursar sibh sna sinagogan, agus seasaidh sibh air bialaobh uachdarain is righrean as mo lethse, mar fhianais dhaibhsan. </p> 
<p><A NAME="an_13:10">13:10</A>&nbsp;Is feumar an soisgeul a theagasg an toiseach am measg nan cinneach uile. </p> 
<p><A NAME="an_13:11">13:11</A>&nbsp;Agus nuair a bhios iad gur tarruinn leo, 's gur liubhairt seachad, na smaoinichibh air ciod a their sibh; ach an ni bheirear dhuibh san uair sin fhein, labhraibh, oir cha sibhse a tha labhairt, ach an Spiorad Naomh. </p> 
<p><A NAME="an_13:12">13:12</A>&nbsp;Agus liubhraidh brathair brathair gu bas, agus an t-athair am mac; is eiridh clann an aghaidh am parantan, agus cuiridh iad gu bas iad. </p> 
<p><A NAME="an_13:13">13:13</A>&nbsp;Agus bithidh fuath aig daoine uile oirbh as leth m'ainmse. Ach is esan a sheasas buan thun na criche a bhios sabhailte. </p> 
<p><A NAME="an_13:14">13:14</A>&nbsp;Agus nuair a chi sibh grainealachd an leirsgrios 'na seasamh far nach bu choir dhi, am fear a leughas tuigeadh e: an sin teicheadh iadsan a tha ann an Iudea thun nam beann. </p> 
<p><A NAME="an_13:15">13:15</A>&nbsp;'S am fear a tha air mullach an tighe, na tearnadh e don tigh, 's na rachadh e stigh gu dad a thogail leis as a thigh; </p> 
<p><A NAME="an_13:16">13:16</A>&nbsp;'S am fear a bhitheas san achadh, na tilleadh e air ais gus 'aodach a thoirt leis. </p> 
<p><A NAME="an_13:17">13:17</A>&nbsp;Ach mo thruaighe iadsan a tha lethtromach 'sa toirt ciche sna laithean sin. </p> 
<p><A NAME="an_13:18">13:18</A>&nbsp;Ach guidhibh nach tachair iad so sa gheamhradh. </p> 
<p><A NAME="an_13:19">13:19</A>&nbsp;Oir anns na laithean sin bithidh amghairean ann nach robh an leithid ann bho thus a chruthachaidh, a rinn Dia, gu so, 's nach bi. </p> 
<p><A NAME="an_13:20">13:20</A>&nbsp;Agus mur a giorraicheadh an Tighearna na laithean sin, cha bhiodh duine sam bith tiaruinte: ach air son nan daoine taghte, a thagh e, giorraichidh e na laithean sin. </p> 
<p><A NAME="an_13:21">13:21</A>&nbsp;Agus an sin ma their neach sam bith ribh: Seall, tha Criosda an so, seall, tha e sin, na creidibh e. </p> 
<p><A NAME="an_13:22">13:22</A>&nbsp;Oir eiridh criosdan breige, agus faidhean-breige, is ni iad comharran agus beartan iongantach, gus, nam faodadh e bhith, mhealladh iad na daoine taghte fhein. </p> 
<p><A NAME="an_13:23">13:23</A>&nbsp;Thugaibhse mata an aire: seall, dh' innis mi dhuibh gach ni ro-laimh. </p> 
<p><A NAME="an_13:24">13:24</A>&nbsp;Ach anns na laithean sin an deigh na trioblaide sin, thig dorchadas air a ghrein, 's cha toir a ghealach a solus. </p> 
<p><A NAME="an_13:25">13:25</A>&nbsp;Agus bithidh reultan neamh a tuiteam, agus gluaisear na cumhachdan a tha sna flathais. </p> 
<p><A NAME="an_13:26">13:26</A>&nbsp;Agus an sin chi iad Mac an duine sna neoil le cumhachd mhoir agus le gloir. </p> 
<p><A NAME="an_13:27">13:27</A>&nbsp;An sin cuiridh e ainglean a mach, is crunnichidh e a dhaoine taghte bho na ceithir gaoithean bho iomall an talmhuinn gu iomall neamh. </p> 
<p><A NAME="an_13:28">13:28</A>&nbsp;A nis ionnnsuichibh dubhfhacal bhon chraoibh-fhige. Nuair a bhios a miar a nis maoth, 'sa chinneas an duilleach, tha fios agaibh gu bheil an samhradh gle fhaisg: </p> 
<p><A NAME="an_13:29">13:29</A>&nbsp;Mar an ciadna sibhse, nuair a chi sibh na nithean so a tachairt, tuigibh gu bheil e gle dhluth, seadh aig na dorsan. </p> 
<p><A NAME="an_13:30">13:30</A>&nbsp;Gu firinneach tha mi ag radh ribh nach teid an ginealach so seachad, gus an tachair so uile. </p> 
<p><A NAME="an_13:31">13:31</A>&nbsp;Theid neamh agus talamh seachad, ach cha teid m' fhacalsa seachad. </p> 
<p><A NAME="an_13:32">13:32</A>&nbsp;Ach air an latha no air an uair sin chan eil fios aig duine sam bith, no aig na h-ainglean air neamh, no aig a Mhac, ach aig an Athair. </p> 
<p><A NAME="an_13:33">13:33</A>&nbsp;Thugaibh an aire, dianaibh faire agus urnaigh: Oir chan eil fhios agaibh cuin a bhios an t-am. </p> 
<p><A NAME="an_13:34">13:34</A>&nbsp;Tha e ri choltachadh ri duine a dol fad air astar a dh' fhag a thigh, 'sa thug cumhachd dha sheirbhisich thairis air gach obair, 'sa dh' aithn' air an dorsair faire a dhianamh. </p> 
<p><A NAME="an_13:35">13:35</A>&nbsp;Dianaibhse faire mata, (chionn 's nach eil fhios agaibh cuin a thig maighistir an tighe: co dhiu sann anmoch, no mu mhiadhon oidhche, no mu ghairm a choilich, no sa mhaduinn), </p> 
<p><A NAME="an_13:36">13:36</A>&nbsp;Eagal gun tig e gu h-obann, 's gum faigh e sibh nur cadal. </p> 
<p><A NAME="an_13:37">13:37</A>&nbsp;Agus na tha mi cantuinn ribhse, tha mi cantuinn ri daoine uile: Dianaibh faire. </p> 
<p><A NAME="an_14:1">14:1</A>&nbsp;A nis bha feill na casga 's an arain neo-ghoirtichte an ceann da latha: is bha na h-ard-shagairt,'s na Sgriobhaich a sireadh ciamar a ghlacadh iad e le foill, sa mharbhadh iad e. </p> 
<p><A NAME="an_14:2">14:2</A>&nbsp;Ach thuirt iad: Chan ann air latha na feille, eagal buaireas eirigh ma dh' fhaoidte am measg an t-sluaigh. </p> 
<p><A NAME="an_14:3">14:3</A>&nbsp;'S nuair a bha e ann am Bethania an tigh Shimoin an lobhar, 'sa bha e aig biadh, thainig boirionnach aig an robh bocsa alabastair de dh' ola phriseil spicnaird, 'sa bristeadh a bhocsa alabastair, thaom i air a cheann i. </p> 
<p><A NAME="an_14:4">14:4</A>&nbsp;A nis bha cuid a bha diumbach unnta fhein, ag radh : Carson a rinneadh am milleadh so air an ola? </p> 
<p><A NAME="an_14:5">14:5</A>&nbsp;Oir dh' fhaoidte an ola so reic air son corr is tri fichead sgilinn, 's an toirt do na bochdan. Agus rinn iad monmhur 'na h-aghaidh. </p> 
<p><A NAME="an_14:6">14:6</A>&nbsp;Ach thuirt Iosa: Leigibh leatha, carson tha sibh a cur dragh oirre? Rinn i deagh ghniomh ormsa. </p> 
<p><A NAME="an_14:7">14:7</A>&nbsp;Oir tha na bochdan daonnan agaibh; is faodaidh sibh math a dhianamh dhaibh, nuair a thoilicheas sibh: ach cha bhith mise daonnan agaibh. </p> 
<p><A NAME="an_14:8">14:8</A>&nbsp;Rinn i na b'urrainn dhi: thainig i ro-laimh a dh' ungadh mo chuirp air son an adhlaic. </p> 
<p><A NAME="an_14:9">14:9</A>&nbsp;Gu firinneach tha mi gradh ribh :ge b' e aite an teid an soisgeul so a shearmonachadh feadh an t-saoghail uile, gun innsear na rinn i mar chuimhneachan oirre. </p> 
<p><A NAME="an_14:10">14:10</A>&nbsp;Is dh' fhalbh Iudas Iscariot, fear de na dha dhiag, a dh' ionnsuidh nan ard-shagart, gus a bhrath dhaibh. </p> 
<p><A NAME="an_14:11">14:11</A>&nbsp;Air dhaibhsan so a chluinntinn, rinn iad toileachadh; agus gheall iad airgiod a thoirt dha. Is bha esan a siredh ciamar gheibheadh e cothrom air a bhrath. </p> 
<p><A NAME="an_14:12">14:12</A>&nbsp;'S air a chiad latha den aran neo-ghoirtichte, nuair bha iad ag iobradh na casga, thuirt a dheisciopuil ris: Caite an aill leat sinn a dhol, los gun deasaich sinn dhut, 's gun ith thu a chaisg? </p> 
<p><A NAME="an_14:13">14:13</A>&nbsp;Agus chuir e dithis dhe dheisciopuil, agus thuirt e riutha: Rachaibh a stigh don bhaile is tachraidh duine oirbh a giulan saghach uisge, leanaibh e; </p> 
<p><A NAME="an_14:14">14:14</A>&nbsp;Agus ge b' e aite an teid e stigh, abraibh ri fear an tighe gu bheil am maighistir ag radh: Caite a bheil mo sheomar-bidh, far an ith mi a chaisg comhla rim dheisciopuil? </p> 
<p><A NAME="an_14:15">14:15</A>&nbsp;Agus fiachaidh e dhuibh seomar-bidh farsuinn lan-uidheamaichte; deasaichibh an sin dhuinn. </p> 
<p><A NAME="an_14:16">14:16</A>&nbsp;Is dh' fhalbh a dheisciopuil, agus thainig iad dhan bhaile, agus fhuair iad mar a thuirt e riutha, agus dheasaich iad a chaisg. </p> 
<p><A NAME="an_14:17">14:17</A>&nbsp;Agus na thainig am feasgar, rainig e leis na dha dhiag. </p> 
<p><A NAME="an_14:18">14:18</A>&nbsp;Agus nuair a bha iad nan suidhe aig a bhord, 's ag ithe, thuirt Iosa: Gu firinneach tha mi ag radh ribh, gum brath fear agaibh, a th' ag ithe maille rium, mi. </p> 
<p><A NAME="an_14:19">14:19</A>&nbsp;Agus thoisich iadsan ri bhith muladach, 's gach aon ri radh mu seach ris: Am mise e? </p> 
<p><A NAME="an_14:20">14:20</A>&nbsp;Is thuirt e riutha: Se am fear den da fhear dhiag a tha tumadh a laimh comhla rium sa mheis. </p> 
<p><A NAME="an_14:21">14:21</A>&nbsp;'S gu deimhinn tha Mac an duine a falbh, mar a tha e sgriobhte mu dheidhinnn: ach mo thruaighe an duine sin leis am brathar Mac an duine: bu mhath dhan duine sin nach do rugadh riamh e. </p> 
<p><A NAME="an_14:22">14:22</A>&nbsp;'S nuair a bha iad ag ithe, ghlac Iosa aran; 's ga bheannachadh, bhrist e , agus thug e dhaibh e, is thuirt e: Gabhaibh, se so mo chorpsa. </p> 
<p><A NAME="an_14:23">14:23</A>&nbsp;Agus ghlac e chailis, 'sa toirt taing thug e dhaibh i; is dh' ol iad uile dhi. </p> 
<p><A NAME="an_14:24">14:24</A>&nbsp;Is thuirt e riutha: Si so m' fhuil-sa an tiomnaidh nuaidh a dhoirtear air son morain. </p> 
<p><A NAME="an_14:25">14:25</A>&nbsp;Gu deimhinn tha mi ag radh ribh, nach ol mi a so suas de thoradh na fionain, gus an latha sin air an ol mi ur e ann an rioghachd Dhe. </p> 
<p><A NAME="an_14:26">14:26</A>&nbsp;'S nuair a sheinn iad laoidh, chaidh iad a mach gu sliabh Olibheit. </p> 
<p><A NAME="an_14:27">14:27</A>&nbsp;Is thuirt Iosa riutha: Gabhaidh sibh uile sgainneal asam-sa air an oidhche nochd oir tha e sgriobhte: Buailidh mi am buachaille is sgapar na caoraich. </p> 
<p><A NAME="an_14:28">14:28</A>&nbsp;Ach an deigh m' aiseirigh gabhaidh mi roimhibh do Ghalile. </p> 
<p><A NAME="an_14:29">14:29</A>&nbsp;Ach thuirt Peadar ris: Ged ghabhadh iad uile sgainneal asad, cha ghabh mise. </p> 
<p><A NAME="an_14:30">14:30</A>&nbsp;Agus thuirt Iosa ris: Gu deimhinn tha mi ag radh riut, an diugh fhein air an oidhche nochd, mun goir an coileach da uair, gun aicheadh thu mi tri uairean. </p> 
<p><A NAME="an_14:31">14:31</A>&nbsp;Ach 'sann an sin bu dana a labhair e: Ged b' fheudar dhomh am bas fhulang maille riut, chan aicheadh mi thu. Agus an ni ciadna thuirt iad uile. </p> 
<p><A NAME="an_14:32">14:32</A>&nbsp;Agus thainig iad gu fearann ris an canar Gethsemani. Is thuirt e ri dheisciopuil: Suidhibh an so gus an dian mi urnaigh. </p> 
<p><A NAME="an_14:33">14:33</A>&nbsp;Agus thug e leis Peadar, is Seumas, is Eoin; agus bha e fo amhghar agus fo imcheist ro-mhor. </p> 
<p><A NAME="an_14:34">14:34</A>&nbsp;Is thuirt e riutha: Tha m' anam bronach gu ruig am bas : fanaibh an so, is dianaibh faire. </p> 
<p><A NAME="an_14:35">14:35</A>&nbsp;'Sa dol ceum air adhart, thuit e air an talamh; is ghuidh e, nam faodadh e bhith, gun rachadh an uair seachad air: </p> 
<p><A NAME="an_14:36">14:36</A>&nbsp;Is thuirt e: Abba Athair, tha a h-uile ni nad chomas, cuir a chailis so seachad orm, ach chan e nas aill leamsa, ach nas aill leatsa. </p> 
<p><A NAME="an_14:37">14:37</A>&nbsp;Agus thainig e, 'is fhuair e iad 'nan cadal. Is thuirt e ri Peadar: A Shimoin, a bheil thu nad chadal? nach burrainn dhut aon uair a chaithris? </p> 
<p><A NAME="an_14:38">14:38</A>&nbsp;Dianaibh faire agus urnaigh, chum nach tuit sibh ann am buaireadh. Tha an spiorad gu dearbh deonach, ach than fheoil lag. </p> 
<p><A NAME="an_14:39">14:39</A>&nbsp;'Sa falbh a rithist rinn e urnaigh, a cantuinn nam briathran ciadna. </p> 
<p><A NAME="an_14:40">14:40</A>&nbsp;'Sa tilleadh, fhuair e rithist iad 'nan cadal (oir bha an suilean trom), agus cha robh fios aca de a chanadh iad ris. </p> 
<p><A NAME="an_14:41">14:41</A>&nbsp;Agus thainig e an treas uair, is thuirt e riutha: Caidlibh a nis, agus gabhaibh fois. Foghnaidh sin: th' an uair air tighinn : seall, liubhrar Mac an duine do lamhan pheacach. </p> 
<p><A NAME="an_14:42">14:42</A>&nbsp;Eiribh, falbhamaid, seall, tha esan a bhrathas mi faisg. </p> 
<p><A NAME="an_14:43">14:43</A>&nbsp;Bha e fhathast a labhairt, nuair thainig Iudas Iscariot fear de na dha dhiag, agus moran sluaigh comhla ris le claidhean, 's le bataichean, bho na h-ard-shagairt, agus na Sgriobhaich, 's na seanairean. </p> 
<p><A NAME="an_14:44">14:44</A>&nbsp;Agus bh' am brathadair air comharradh a thoirt dhaibh, ag radh: Ge b' e neach dhan toir mise pog, se sin e, beiribh air, agus thugaibh leibh e gu curamach. </p> 
<p><A NAME="an_14:45">14:45</A>&nbsp;'S nuair a rainig e, ghrad-chaidh e ga ionnsuidh, is thuirt e: Failt ort, a Mhaighistir; agus phog e e. </p> 
<p><A NAME="an_14:46">14:46</A>&nbsp;Agus chuir iadsan an lamhan air, agus chum iad e. </p> 
<p><A NAME="an_14:47">14:47</A>&nbsp;Ach tharruinn aon den fheadhainn a bha san lathair a chlaidheamh, agus bhuail e seirbhiseach an ard-shagairt, agus ghearr e chluas dheth. </p> 
<p><A NAME="an_14:48">14:48</A>&nbsp;Agus Iosa a freagairt, thuirt e riutha: An tainig sibh a mach le claidhean 's le bataichean gu mise ghlacadh, mar gum bu mheirleach mi? </p> 
<p><A NAME="an_14:49">14:49</A>&nbsp;Bha mi a teagasg san teampull comhla ribh a h-uile latha, agus cha do ghlac sibh mi. Ach 'sann gus na sgriobturan a choimhlionadh a tha so. </p> 
<p><A NAME="an_14:50">14:50</A>&nbsp;An sin a dheisciopuil ga threigsnin, theich iad uile. </p> 
<p><A NAME="an_14:51">14:51</A>&nbsp;Ach lean duin' og araid e air eideadh le lion-anart thairis air a choluinn ruisgte; agus rinn iad greim air. </p> 
<p><A NAME="an_14:52">14:52</A>&nbsp;Ach esan a tilgeadh dheth an lion-anairt, theich e bhuapa ruisgte. </p> 
<p><A NAME="an_14:53">14:53</A>&nbsp;Is thug iad leo Iosa, thun an ard-shagairt; agus chruinnich na sagairt uile, agus na Sgriobhaich, agus na seanairean. </p> 
<p><A NAME="an_14:54">14:54</A>&nbsp;Agus lean Peadar e fad as, gu ruig cuirt an ard-shagairt; 's bha e 'na shuidhe maille ris na seirbhisich aig an teine, agus ga gharadh fhein. </p> 
<p><A NAME="an_14:55">14:55</A>&nbsp;Agus dh' iarr na h-ard-shagairt, 'sa chomhairle uile, fianais an aghaidh Iosa, gus a chuir gu bas, agus cha d'fhuair iad sin. </p> 
<p><A NAME="an_14:56">14:56</A>&nbsp;Oir bha moran a toirt fianuise-breige 'na aghaidh: ach cha robh an teisteanas a cordadh. </p> 
<p><A NAME="an_14:57">14:57</A>&nbsp;Agus bha cuid a dh' eirich suas, 'sa thog fianuis-bhreige na aghaidh, ag radh: </p> 
<p><A NAME="an_14:58">14:58</A>&nbsp;Chuala sinn e ag radh: Leagaidh mi an teampull so a rinneadh le lamhan, agus an tri latha togaidh mi fear eile nach d' rinneadh le lamhan. </p> 
<p><A NAME="an_14:59">14:59</A>&nbsp;Is cha robh an teisteanas acasan a cordadh. </p> 
<p><A NAME="an_14:60">14:60</A>&nbsp;Agus an t-ard-shagart ag eirigh nam miadhon, cheasnaich e Iosa, ag radh: Nach toir thu freagairt sam bith air na nithean a tha iad so a cur as do leth? </p> 
<p><A NAME="an_14:61">14:61</A>&nbsp;Ach dh' fhan esan na thosd, agus cha tuirt e guth. Agus dh' fharraid an t-ard-shagart dheth rithist, is thuirt e ris: An tu an Chiosda, Mac an De bheannaichte? </p> 
<p><A NAME="an_14:62">14:62</A>&nbsp;Is thuirt Iosa ris: Is mi; agus chi sibh Mac an duine 'na shuidhe air deas laimh cumhachd Dhe, 'sa tighinn air neoil nan speur. </p> 
<p><A NAME="an_14:63">14:63</A>&nbsp;An sin an t-ard-shagart a stracadh 'eididh, thuirt e: Ciod am feum thagainn tuilleadh air fianuisean? </p> 
<p><A NAME="an_14:64">14:64</A>&nbsp;Chuala sibh am blaisbheum: De ur barail? Dhit iad uile e mar fhear toillteanach air bas. </p> 
<p><A NAME="an_14:65">14:65</A>&nbsp;Agus theann cuid ri caitheamh smugaidean air, 's ri comhdach 'aodainn, 's ri bualadh dhorn air, 's ri radh ris: Faisnich; agus bhuail na seirbhisich lem basan e. </p> 
<p><A NAME="an_14:66">14:66</A>&nbsp;'S nuair a bha Peadair gu h-iosal anns a chuirt, thainig te de shearbhantan an ard-shagairt; </p> 
<p><A NAME="an_14:67">14:67</A>&nbsp;'S nuair a chunnaic i Peadar ga gharadh fhein, a gabhail beachd air, thuirt i: Bha thusa cuideachd comhla ri Iosa bho Nasareth. </p> 
<p><A NAME="an_14:68">14:68</A>&nbsp;Ach dh'aicheadh esan, ag radh: Chan aithne dhomh agus cha mhua tha mi tuigsinn ciod tha thu ag radh. Agus dh'fhalbh e mach gu bialaobh na cuirte, agus ghoir an coiloach. </p> 
<p><A NAME="an_14:69">14:69</A>&nbsp;Agus a rithist nuair chunnaic searbhanta e, thoisich i ri innse don fheadhainn a bha nan seasamh mun cuairt: 'Sann dhiu am fear so. </p> 
<p><A NAME="an_14:70">14:70</A>&nbsp;Is dh' aicheadh esan a rithist. Agus an ceann tacain, thuirt iadsan a bha san lathair a rithist ri Peadar: Sann dhiu thu gu cinnteach: oir is Galileach thu. </p> 
<p><A NAME="an_14:71">14:71</A>&nbsp;Ach thoisich esan ri mollachadh 's ri mionnachadh: Chan aithne dhomh an duine so mu bheil sibh a labhairt. </p> 
<p><A NAME="an_14:72">14:72</A>&nbsp;Agus anns a cheart uair ghoir an coileach a rithist. Is chuimhnich Peadar air an fhacal, a thuirt Iosa ris: Mun goir an coileach da uair, aicheadhaidh thu mi tri uairean. Agus thoisich e air gal. </p> 
<p><A NAME="an_15:1">15:1</A>&nbsp;Agus cho luath sa bha mhaduinn ann, chuir na h-ard-shagairt, 's na seannairean 's na Sgriobhaich, 'sa chomhairle uile, an comhairle ri cheile, agus cheangail iad Iosa, agus thug iad leo e, agus liubhair iad e do Philat. </p> 
<p><A NAME="an_15:2">15:2</A>&nbsp;Is dh' fharraid Pilat dheth: An tu Righ nan Iudhach? Agus Iosa a freagairt, thuirt e ris: Tha thu ga radh. </p> 
<p><A NAME="an_15:3">15:3</A>&nbsp;Agus bha na h-ard-shagairt a cur iomadh cuis as a leth. </p> 
<p><A NAME="an_15:4">15:4</A>&nbsp;Is dh' fharraid Pilat a rithist dheth, ag radh: Nach toir thu freagairt sam bith? seall a liuthad ni tha iad a cur nad aghaidh. </p> 
<p><A NAME="an_15:5">15:5</A>&nbsp;Ach cha do fhreagair Iosa tuilleadh, air sheol 's gun do ghabh Pilat ioghnadh. </p> 
<p><A NAME="an_15:6">15:6</A>&nbsp;A nis air latha na feille b' abhuist dha leigeil mu sgaoil dhaibh aon sam bith dhe na priosanaich, a dh' iarradh iad. </p> 
<p><A NAME="an_15:7">15:7</A>&nbsp;Agus bha fear ann, dham b'ainm Barabbas, a chuireadh am priosan comhla ri luchd-ceannairc, agus a bha air murt a dhianamh ann an ceannairc. </p> 
<p><A NAME="an_15:8">15:8</A>&nbsp;Agus nuair a dhirich an sluagh suas, thosich iad ri iarraidh air, e dheanamh dhaibh mar a chleachd e. </p> 
<p><A NAME="an_15:9">15:9</A>&nbsp;Agus fhreagair Pilat iad, 's thuirt e: An aill leibh gun leig mi as dhuibh righ nan Iudhach? </p> 
<p><A NAME="an_15:10">15:10</A>&nbsp;Oir bha fios aige gum b' ann tromh fharmad a liubhair na h-ard-shagairt seachad e. </p> 
<p><A NAME="an_15:11">15:11</A>&nbsp;Ach bhrosnaich na h-ard-shagairt an sluagh, gun leigeadh e Barabbas mu sgaoil dhaibh mar raghainn. </p> 
<p><A NAME="an_15:12">15:12</A>&nbsp;Agus fhreagair Pilat a rithist, is thuirt e riutha: Ciod ma ta is aill leibh mi dhianamh ri righ nan Iudhach? </p> 
<p><A NAME="an_15:13">15:13</A>&nbsp;Ach ghlaodh iad a rithist: Ceus e. </p> 
<p><A NAME="an_15:14">15:14</A>&nbsp;Is thuirt Pilat riutha: Ciod an t-olc a rinn e? Ach sann is mua ghlaodh iad: Ceus e. </p> 
<p><A NAME="an_15:15">15:15</A>&nbsp;Agus bho na bha Pilat deonach an sluagh a thoileachadh, leig e Barabbas mu sgaoil dhaibh, 's an deigh Iosa sgiursadh, thug e seachad e, gus a cheusadh. </p> 
<p><A NAME="an_15:16">15:16</A>&nbsp;Ach thug na saighdearan leo e a stigh gu cuairt an uachdrain, (ris an canar am Praetorium), is ghairm iad am buidheann uile. </p> 
<p><A NAME="an_15:17">15:17</A>&nbsp;Agus dh' eid iad e le purpur, 'sa fighe crun dreighinn chuir iad air e. </p> 
<p><A NAME="an_15:18">15:18</A>&nbsp;Agus thoisich iad air furan a chur air, ag radh: Failt, a righ nan Iudhach. </p> 
<p><A NAME="an_15:19">15:19</A>&nbsp;Is bhuail iad a cheann le cuilc; agus thilg iad smugaidean air, 'sa lubadh an glun, thug iad aoradh dha. </p> 
<p><A NAME="an_15:20">15:20</A>&nbsp;Agus an deigh dhaibh magadh air, thug iad dheth am purpur, is chuir iad aodach fhein air, agus thug iad leo e gus a cheusadh. </p> 
<p><A NAME="an_15:21">15:21</A>&nbsp;Agus rug iad air fear a bha dol seachad, Simon bho Chirene, athair Alastair agus Rufuis, a bha tighinn as an duthaich, agus thug iad air a chrois a ghiulan. </p> 
<p><A NAME="an_15:22">15:22</A>&nbsp;Agus thug iad e gu aite ris an canar Golgotha, se sin air eadar-theangachadh, aite Chalbhari. </p> 
<p><A NAME="an_15:23">15:23</A>&nbsp;Agus thug iad dha ri ol fion measgte le mirr; agus cha do ghabh e e. </p> 
<p><A NAME="an_15:24">15:24</A>&nbsp;Agus air dhaibh a cheusadh, roinn iad aodach, a tilgeadh chrann air, fiach de a gheibheadh gach aon. </p> 
<p><A NAME="an_15:25">15:25</A>&nbsp;Agus bi an treasamh uair a bh' ann, agus cheus iad e. </p> 
<p><A NAME="an_15:26">15:26</A>&nbsp;'S bha chuis-dhitidh sgriobhte os a chionn: RIGH NAN IUDHACH. </p> 
<p><A NAME="an_15:27">15:27</A>&nbsp;Agus cheus iad da mheirleach comhla ris, fear air a laimh dheis, is fear air a laimh chli. </p> 
<p><A NAME="an_15:28">15:28</A>&nbsp;Agus choimhlionadh an sgriobtur, a tha ag radh: Agus bha e air a mheas am measg nan eucorach. </p> 
<p><A NAME="an_15:29">15:29</A>&nbsp;Agus thug iadsan a bha dol seachad toibheum dha, a crathadh an cinn, 's ag radh: O thusa, a 1eagas an teampull, 'sa thogas e rithist ann an tri latha: </p> 
<p><A NAME="an_15:30">15:30</A>&nbsp;Teasraig thu fhein agus thig a nuas bhon chrois. </p> 
<p><A NAME="an_15:31">15:31</A>&nbsp;Mar an ciadna bha na h-ard-shagairt a magadh air, agus maille ris na Sgriobhaich a cantuinn ri cheile: Shabhail e feadhainn eile, e fhein chan urrainn e shabhaladh. </p> 
<p><A NAME="an_15:32">15:32</A>&nbsp;Thigeadh Criosda righ Israil a nuas a nis bhon chrois, chum gum faic agus gun creid sinn. Is rinn iadsan, a cheusadh maille ris, taire air. </p> 
<p><A NAME="an_15:33">15:33</A>&nbsp;'S nuair a thainig an t-siathamh uair, bha dorchadas air an talamh gus an naoitheamh uair. </p> 
<p><A NAME="an_15:34">15:34</A>&nbsp;Agus aig an naoitheamh uair dh' eigh Iosa le guth ard, ag radh: Eloi, Eloi, lamma sabacthani? se sin air eadar-theangachadh: Mo Dhia, mo Dhia, carson a threig thu mi? </p> 
<p><A NAME="an_15:35">15:35</A>&nbsp;Agus thuirt cuid den fheadhainn a bha 'nan seasamh mun cuairt, nuair a chual iad e: Seall, tha e gairm Eliais. </p> 
<p><A NAME="an_15:36">15:36</A>&nbsp;Agus ruith fear, 'sa lionadh spuing le fion-geur, s ga cur air cuilc thug e dha ri ol ag radh: Leigibh leam, faicemid an tig Elias gus a thoirt a nuas. </p> 
<p><A NAME="an_15:37">15:37</A>&nbsp;Agus Iosa ag eigheach le guth ard, thug e suas an anail. </p> 
<p><A NAME="an_15:38">15:38</A>&nbsp;Agus sthracadh brat an teampuill na dha leth bho bhraighe gu iochdar. </p> 
<p><A NAME="an_15:39">15:39</A>&nbsp;Agus nuair a chunnaic an ceannard-ciad, a bha 'na sheasamh mu choinneamh, gun do dh'eug e ag eigheach mar sin, thuirt e: Gu firinneach b'e an duine so Mac Dhe. </p> 
<p><A NAME="an_15:40">15:40</A>&nbsp;Agus bha boirionnaich cuideachd a coimhead air na thachair ach fad as: nam measg bha Mairi Magdalen, agus Mairi mathair Sheumais is lugha is Ioseiph, agus Salome: </p> 
<p><A NAME="an_15:41">15:41</A>&nbsp;A lean e nuair a bha e ann an Galile, 'sa fhreasdail air, agus moran bhoirionnach eile, a bh' air direadh gu Ierusalem maille ris. </p> 
<p><A NAME="an_15:42">15:42</A>&nbsp;'S nuair thainig am feasgar, a chionn gum be an t-uidheamachadh a bh' ann, se sin an latha romh 'n t-sabaid, </p> 
<p><A NAME="an_15:43">15:43</A>&nbsp;Thainig Ioseph bho Arimatea, comhairleach urramach, aig an robh suil e fhein ri rioghachd Dhe, is chaidh e stigh gu dana go Pilat, agus dh' iarr e corp Iosa. </p> 
<p><A NAME="an_15:44">15:44</A>&nbsp;'S bha ioghnadh air Pilat gun robh e cheana marbh. 'Sa gairm a cheannaird-chiad, dh' fharraid e dheth an robh e cheana marbh. </p> 
<p><A NAME="an_15:45">15:45</A>&nbsp;'S nuair fhuair e fios bhon cheannard-chiad, thug e an corp do Ioseph. </p> 
<p><A NAME="an_15:46">15:46</A>&nbsp;Agus cheannaich Ioseph lion-anart, 's ga thoirt a nuas, shuain e san lion-anart e, agus chuir e ann an uaigh e, a bh' air a gearradh as a chraig, agus charaich e clach gu dorus na h-uaighe. </p> 
<p><A NAME="an_15:47">15:47</A>&nbsp;'S bha Mairi Magdalen agus Mairi mathair Ioseiph a gabhail beachd caite an do chuireadh e. </p> 
<p><A NAME="an_16:1">16:1</A>&nbsp;'S nuair a chaidh an t-sabaid seachad, cheannaich Mairi Magdalen, is Mairi mathair Sheumais, agus Salome, spiosradh, los gum falbhadh iad gus Iosa ungadh. </p> 
<p><A NAME="an_16:2">16:2</A>&nbsp;Agus ro-mhoch sa mhaduinn air a chiad latha den t-seachduin, thainig iad thun na h-uaighe an deigh eirigh na greine. </p> 
<p><A NAME="an_16:3">16:3</A>&nbsp;'S bha iad ag radh ri cheile: Co charaicheas a chlach dhuinn bho bhial na h-uaighe? </p> 
<p><A NAME="an_16:4">16:4</A>&nbsp;'Sa toirt sula, chunnaic iad a chlach air a carachadh air falbh. Oir b' anabarrach mor i. </p> 
<p><A NAME="an_16:5">16:5</A>&nbsp;'Sa dol a stigh dhan uaigh, chunnaic iad fear og na shuidhe air an taobh dheas, an eideadh geal, agus bha sgath orra. </p> 
<p><A NAME="an_16:6">16:6</A>&nbsp;Is thuirt e riutha: Na biodh eagal oirbh: tha sibh a sireadh Iosa bho Nasareth a chaidh a cheusadh: dh' eirich e, chan eil e an so, seallaibh an t-aite far na chuir iad e. </p> 
<p><A NAME="an_16:7">16:7</A>&nbsp;Ach falbhaibh, is innsibh dha dheisciopuil, agus do Pheadar, gu bheil e dol roimhibh do Ghalile: chi sibh an sin e, mar thuirt e ribh. </p> 
<p><A NAME="an_16:8">16:8</A>&nbsp;'Sa gabhail a mach, theich iadsan bhon uaigh: oir ghlac eagal is uamhas iad; 's cha tuirt iad ni ri duine sam bith: oir bha sgath orra. </p> 
<p><A NAME="an_16:9">16:9</A>&nbsp;Ach esan ag eirigh moch sa mhaduinn air a chiad latha den t-seachduin, chunnacas an toiseach e le Mairi Magdalen, as na chuir e seachd deomhain. </p> 
<p><A NAME="an_16:10">16:10</A>&nbsp;Dh' fhalbh ise, agus dh' innis i dhaibhsan a bha air a bhith comhla ris, 's iad a gal sa caoidh. </p> 
<p><A NAME="an_16:11">16:11</A>&nbsp;Is iadsan a cluinntinn gun robh e beo, 's gum facas e leatha, cha do chreid iad. </p> 
<p><A NAME="an_16:12">16:12</A>&nbsp;'S an deigh sin dh' fhiach e e fhein an riochd eile do dhithis dhiu, a bha coiseachd a mach don duthaich. </p> 
<p><A NAME="an_16:13">16:13</A>&nbsp;Agus dh' fhalbh iadsan, is dh' innis iad do chach: 'S cha mhua chreid iadsan iad. </p> 
<p><A NAME="an_16:14">16:14</A>&nbsp;Mu dheireadh chunnacas e leis na h-aon-diag, nuair a bha iad aig bord; agus chronaich e iad air son am mi-chreidimh agus cruas an cridhe: a thaobh nach do chreid iad an fheadhainn a chunnaic e an deigh aiseirigh. </p> 
<p><A NAME="an_16:15">16:15</A>&nbsp;Is thuirt e riutha: Falbhaibh feadh an t-saoghail gu leir, agus searmonaichibh an soisgeul dhan h-uile creutair. </p> 
<p><A NAME="an_16:16">16:16</A>&nbsp;Esan a chreideas 'sa bhaistear, sabhailear e: ach esan nach creid, theid a dhiteadh. </p> 
<p><A NAME="an_16:17">16:17</A>&nbsp;Agus leanaidh na comharran so iadsan a chreideas: Nam ainmse tilgidh iad a mach deomhain: labhraidh iad le teangannan ura; </p> 
<p><A NAME="an_16:18">16:18</A>&nbsp;Is togaidh iad nathraichean; agus ma dh' olas iad ni marbhtach sam bith, cha dean e cron orra; cuiridh iad an lamhan air daoine tinn, agus bithidh iad gu math. </p> 
<p><A NAME="an_16:19">16:19</A>&nbsp;Agus an deigh don Tighearna Iosa labhairt riutha, thogadh suas e gu neamh, agus tha e 'na shuidhe air laimh dheis Dhe. </p> 
<p><A NAME="an_16:20">16:20</A>&nbsp;Agus chaidh iadsan a mach, agus shearmonaich iad anns gach aite, an Tighearna a co-oibreachadh leo, 'sa daingneachadh an fhacail leis na comharran a lean. Amen. </p> </BODY>
</HTML>
