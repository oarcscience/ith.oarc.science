<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swahili Bible (NT), full text etext at Intangible Textual Heritage">
<TITLE>Swahili Bible (NT): Philemon</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="tit">Previous</A>&nbsp;
<A HREF="heb">Next</A>&nbsp;
</CENTER>
<HR>
</p> <h3 align="center" align="center">Swahili Bible: Philemon</h3> 
<p><A NAME="an_1:1">1:1</A>&nbsp;Mimi Paulo, mfungwa kwa ajili ya Kristo Yesu, na ndugu Timotheo, ninakuandikia wewe Filemoni mpendwa, mfanyakazi mwenzetu</p> 
<p><A NAME="an_1:2">1:2</A>&nbsp;na kanisa linalokutana nyumbani kwako, na wewe dada Afia, na askari mwenzetu Arkupo.</p> 
<p><A NAME="an_1:3">1:3</A>&nbsp;Tunawatakieni neema na amani kutoka kwa Mungu Baba yetu, na kwa Bwana yesu Kristo.</p> 
<p><A NAME="an_1:4">1:4</A>&nbsp;Kila wakati ninaposali nakukumbuka wewe Filemoni, na kumshukuru Mungu</p> 
<p><A NAME="an_1:5">1:5</A>&nbsp;maana nasikia habari za imani yako kwa Bwana wetu Yesu na upendo wako kwa watu wote wa Mungu.</p> 
<p><A NAME="an_1:6">1:6</A>&nbsp;Naomba ili imani hiyo unayoshiriki pamoja nasi ikuwezeshe kuwa na ujuzi mkamilifu zaidi wa baraka zote tunazopata katika kuungana kwetu na Kristo.</p> 
<p><A NAME="an_1:7">1:7</A>&nbsp;Ndugu, upendo wako yameniletea furaha kubwa na kunipa moyo sana! Nawe umeichangamsha mioyo ya watu wa Mungu.</p> 
<p><A NAME="an_1:8">1:8</A>&nbsp;Kwa sababu hiyo, ningeweza, kwa uhodari kabisa, nikiwa ndugu yako katika Kristo, kukuamuru ufanye unachopaswa kufanya.</p> 
<p><A NAME="an_1:9">1:9</A>&nbsp;Lakini kwa sababu ya upendo, ni afadhali zaidi nikuombe. Nafanya hivi ingawa mimi ni Paulo, balozi wa Kristo Yesu, na sasa pia mfungwa kwa ajili yake.</p> 
<p><A NAME="an_1:10">1:10</A>&nbsp;Basi, ninalo ombi moja kwako kuhusu mwanangu Onesimo, ambaye ni mwanangu katika Kristo kwani nimekuwa baba yake nikiwa kifungoni.</p> 
<p><A NAME="an_1:11">1:11</A>&nbsp;Ni Onesimo yuleyule ambaye wakati mmoja alikuwa hakufai kitu, lakini sasa ananifaa mimi na wewe pia.</p> 
<p><A NAME="an_1:12">1:12</A>&nbsp;Sasa namrudisha kwako, naye ni kama moyo wangu mimi mwenyewe.</p> 
<p><A NAME="an_1:13">1:13</A>&nbsp;Ningependa akae nami hapa anisaidie badala yako wakati niwapo kifungoni kwa sababu ya Habari Njema.</p> 
<p><A NAME="an_1:14">1:14</A>&nbsp;Lakini sitafanya chochote bila kibali chako. Sipendi kukulazimisha unisaidie, kwani wema wako unapaswa kutokana na hiari yako wewe mwenyewe na si kwa kulazimika.</p> 
<p><A NAME="an_1:15">1:15</A>&nbsp;Labda Onesimo aliondoka kwako kwa kitambo tu, kusudi uweze tena kuwa naye daima.</p> 
<p><A NAME="an_1:16">1:16</A>&nbsp;Na sasa yeye si mtumwa tu, ila ni bora zaidi ya mtumwa: yeye ni ndugu yetu mpenzi. Na wa maana sana kwangu mimi, na kwako atakuwa wa maana zaidi kama mtumwa na kama ndugu katika Bwana.</p> 
<p><A NAME="an_1:17">1:17</A>&nbsp;Basi, ikiwa wanitambua mimi kuwa mwenzako, mpokee tena kama vile ungenipokea mimi mwenyewe.</p> 
<p><A NAME="an_1:18">1:18</A>&nbsp;Kama alikuwa amekukosea kitu, au alikuwa na deni lako, basi, unidai mimi.</p> 
<p><A NAME="an_1:19">1:19</A>&nbsp;Naandika jambo hili kwa mkono wangu mwenyewe: Mimi Paulo nitalipa! (Tena sina haja ya kusema kwamba wewe unalo deni kwangu la nafsi yako.)</p> 
<p><A NAME="an_1:20">1:20</A>&nbsp;Haya, basi, ndugu yangu, nifanyie jambo hilo kwa ajili ya jina la Bwana; burudisha moyo wangu kama ndugu katika Kristo.</p> 
<p><A NAME="an_1:21">1:21</A>&nbsp;Naandika nikitumaini kwamba utanikubalia ombi langu; tena najua kwamba utafanya hata zaidi ya haya ninayokuomba.</p> 
<p><A NAME="an_1:22">1:22</A>&nbsp;Pamoja na hayo, nitayarishie chumba kwani natumaini kwamba kwa sala zenu, Mungu atanijalia niwatembeleeni.</p> 
<p><A NAME="an_1:23">1:23</A>&nbsp;Epafra, mfungwa mwenzangu kwa ajili ya Kristo Yesu, anakusalimu.</p> 
<p><A NAME="an_1:24">1:24</A>&nbsp;Nao akina Marko, Aristarko, Dema na Luka, wafanyakazi wenzangu, wanakusalimu.</p> 
<p><A NAME="an_1:25">1:25</A>&nbsp;Nawatakieni ninyi nyote neema ya Bwana wetu Yesu Kristo.</p> 
<p><HR>
<CENTER>
<A HREF="heb">Next: Hebrews</A></CENTER>
</BODY>
</HTML>
