<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swahili Bible (NT), full text etext at Intangible Textual Heritage">
<TITLE>Swahili Bible (NT): Galatians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="co2">Previous</A>&nbsp;
<A HREF="eph">Next</A>&nbsp;
</CENTER>
<HR>
</p> <h3 align="center" align="center">Swahili Bible: Galatians</h3> 
<p><A NAME="an_1:1">1:1</A>&nbsp;Mimi Paulo mtume,</p> 
<p><A NAME="an_1:2">1:2</A>&nbsp;na ndugu wote walio pamoja nami, tunayaandikia makanisa yaliyoko Galatia. Mimi nimepata kuwa mtume si kutokana na mamlaka ya binadamu, wala si kwa nguvu ya mtu, bali kwa uwezo wa Yesu Kristo na wa Mungu Baba aliyemfufua Yesu kutoka wafu.</p> 
<p><A NAME="an_1:3">1:3</A>&nbsp;Tunawatakieni neema na amani kutoka kwa Mungu Baba yetu na kutoka kwa Bwana Yesu Kristo.</p> 
<p><A NAME="an_1:4">1:4</A>&nbsp;Kristo alijitoa mwenyewe kwa ajili ya dhambi zetu kufuatana na mapenzi ya Mungu wetu na Baba, ili apate kutuokoa katika ulimwengu huu mbaya wa sasa.</p> 
<p><A NAME="an_1:5">1:5</A>&nbsp;Kwake yeye uwe utukufu milele! Amina.</p> 
<p><A NAME="an_1:6">1:6</A>&nbsp;Nashangaa kwamba muda mfupi tu umepita, nanyi mnamwasi yule aliyewaita kwa neema ya Kristo, mkafuata Habari Njema ya namna nyingine.</p> 
<p><A NAME="an_1:7">1:7</A>&nbsp;Lakini hakuna "Habari Njema" nyingine. Ukweli ni kwamba wako watu wanaowavurugeni, watu wanaotaka kuipotosha Habari Njema ya Kristo.</p> 
<p><A NAME="an_1:8">1:8</A>&nbsp;Lakini, hata kama mmoja wetu au malaika kutoka mbinguni, atawahubirieni Habari Njema tofauti na ile tuliyowahubirieni sisi, basi huyo na alaaniwe!</p> 
<p><A NAME="an_1:9">1:9</A>&nbsp;Tulikwisha sema, na sasa nasema tena: kama mtu yeyote anawahubirieni Habari Njema ya aina nyingine, tofauti na ile mliyokwisha pokea, huyo na alaaniwe!</p> 
<p><A NAME="an_1:10">1:10</A>&nbsp;Sasa nataka kibali cha nani: cha binadamu, ama cha Mungu? Au je, nataka kuwapendeza watu? Kama ningefanya hivyo, mimi singekuwa kamwe mtumishi wa Kristo.</p> 
<p><A NAME="an_1:11">1:11</A>&nbsp;Ndugu, napenda mfahamu kwamba ile Habari Njema niliyoihubiri si ujumbe wa kibinadamu.</p> 
<p><A NAME="an_1:12">1:12</A>&nbsp;Wala mimi sikuipokea kutoka kwa binadamu, wala sikufundishwa na mtu. Yesu Kristo mwenyewe ndiye aliyenifunulia.</p> 
<p><A NAME="an_1:13">1:13</A>&nbsp;Bila shaka mlikwisha sikia jinsi nilivyokuwa ninaishi zamani kwa kuzingatia dini ya Kiyahudi, na jinsi nilivyolitesa kanisa la Mungu kupita kiasi na kutaka kuliharibu kabisa.</p> 
<p><A NAME="an_1:14">1:14</A>&nbsp;Naam, mimi niliwashinda wengi wa wananchi wenzangu wa rika langu katika kuizingatia dini ya Kiyahudi, nikajitahidi sana kuyashika mapokeo ya wazee wetu.</p> 
<p><A NAME="an_1:15">1:15</A>&nbsp;Lakini Mungu, kwa neema yake, alikuwa ameniteua hata kabla sijazaliwa, akaniita nimtumikie.</p> 
<p><A NAME="an_1:16">1:16</A>&nbsp;Mara tu alipoamua kunifunulia Mwanae kusudi niihubiri Habari Njema yake kwa watu wa mataifa mengine, bila kutafuta maoni ya binadamu,</p> 
<p><A NAME="an_1:17">1:17</A>&nbsp;na bila kwenda kwanza Yerusalemu kwa wale waliopata kuwa mitume kabla yangu, nilikwenda kwanza Arabia, kisha nikarudi tena Damasko.</p> 
<p><A NAME="an_1:18">1:18</A>&nbsp;Ilikuwa tu baada ya miaka mitatu, ndipo nilipokwenda Yerusalemu kuonana na Kefa; nilikaa kwake siku kumi na tano.</p> 
<p><A NAME="an_1:19">1:19</A>&nbsp;Lakini sikuwaona mitume wengine isipokuwa Yakobo, ndugu yake Bwana.</p> 
<p><A NAME="an_1:20">1:20</A>&nbsp;Haya ninayowaandikieni, Mungu anajua; sisemi uongo.</p> 
<p><A NAME="an_1:21">1:21</A>&nbsp;Baadaye nilikwenda katika tarafa za Siria na Kilikia.</p> 
<p><A NAME="an_1:22">1:22</A>&nbsp;Wakati huo, mimi binafsi sikujulikana kwa jumuiya za Wakristo kule Yudea.</p> 
<p><A NAME="an_1:23">1:23</A>&nbsp;Walichokuwa wanajua ni kile tu walichosikia: "Mtu yule aliyekuwa akitutesa hapo awali, sasa anaihubiri imani ileile aliyokuwa anajaribu kuiangamiza."</p> 
<p><A NAME="an_1:24">1:24</A>&nbsp;Basi, wakamtukuza Mungu kwa sababu yangu.</p> 
<p><A NAME="an_2:1">2:1</A>&nbsp;Baada ya miaka kumi na minne, nilikwenda tena Yerusalemu pamoja na Barnaba; nilimchukua pia Tito pamoja nami.</p> 
<p><A NAME="an_2:2">2:2</A>&nbsp;Kwenda kwangu kulitokana na ufunuo alionipa Mungu. Katika kikao cha faragha niliwaeleza hao viongozi ujumbe wa Habari Njema niliohubiri kwa watu wa mataifa. Nilifanya hivyo kusudi kazi yangu niliyokuwa nimefanya, na ile ninayofanya sasa isije ikawa bure.</p> 
<p><A NAME="an_2:3">2:3</A>&nbsp;Lakini, hata mwenzangu Tito, ambaye ni Mgiriki, hakulazimika kutahiriwa,</p> 
<p><A NAME="an_2:4">2:4</A>&nbsp;ingawa kulikuwa na ndugu wengine wa uongo waliotaka atahiriwe. Watu hawa walijiingiza kwa ujanja na kupeleleza uhuru wetu tulio nao katika kuungana na Kristo Yesu, ili wapate kutufanya watumwa.</p> 
<p><A NAME="an_2:5">2:5</A>&nbsp;Hatukukubaliana nao hata kidogo ili ukweli wa Habari Njema ubaki nanyi daima.</p> 
<p><A NAME="an_2:6">2:6</A>&nbsp;Lakini watu hawa wanaosemekana kuwa ni viongozi--kama kweli walikuwa hivyo au sivyo, kwangu si kitu, maana Mungu hahukumu kwa kuangalia mambo ya nje--watu hawa hawakuwa na kitu cha kuongeza katika Habari hii Njema kama niihubirivyo.</p> 
<p><A NAME="an_2:7">2:7</A>&nbsp;Badala yake, walitambua kwamba Mungu alikuwa amenituma kuhubiri Habari Njema kwa watu wa mataifa mengine kama vile Petro alivyokuwa ametumwa kuihubiri kwa Wayahudi.</p> 
<p><A NAME="an_2:8">2:8</A>&nbsp;Maana, yule aliyemwezesha Petro kuwa mtume kwa Wayahudi, ndiye aliyeniwezesha nami pia kuwa mtume kwa watu wa mataifa mengine.</p> 
<p><A NAME="an_2:9">2:9</A>&nbsp;Basi, Yakobo, Kefa na Yohane, ambao waonekana kuwa viongozi wakuu, walitambua kwamba Mungu alinijalia neema hiyo, wakatushika sisi mkono, yaani Barnaba na mimi, iwe ishara ya ushirikiano. Sisi ilitupasa tukafanye kazi kati ya watu wa mataifa mengine, na wao kati ya Wayahudi.</p> 
<p><A NAME="an_2:10">2:10</A>&nbsp;Wakatuomba lakini kitu kimoja: tuwakumbuke maskini; jambo ambalo nimekuwa nikijitahidi kutekeleza.</p> 
<p><A NAME="an_2:11">2:11</A>&nbsp;Lakini Kefa alipofika Antiokia nilimpinga waziwazi maana alikuwa amekosea.</p> 
<p><A NAME="an_2:12">2:12</A>&nbsp;Awali, kabla ya watu kadhaa waliokuwa wametumwa na Yakobo kuwasili hapo, Petro alikuwa akila pamoja na watu wa mataifa mengine. Lakini, baada ya hao watu kufika, aliacha kabisa kula pamoja na watu wa mataifa mengine, kwa kuogopa kikundi cha waliosisitiza tohara.</p> 
<p><A NAME="an_2:13">2:13</A>&nbsp;Hata ndugu wengine Wayahudi walimuunga mkono Petro katika kitendo hiki cha unafiki, naye Barnaba akakumbwa na huo unafiki wao.</p> 
<p><A NAME="an_2:14">2:14</A>&nbsp;Basi, nilipoona kuwa msimamo wao kuhusu ukweli wa Habari Njema haukuwa umenyooka, nikamwambia Kefa mbele ya watu wote: "Ingawa wewe ni Myahudi, unaishi kama watu wa mataifa mengine na si kama Myahudi! Unawezaje, basi kujaribu kuwalazimisha watu wa mataifa mengine kuishi kama Wayahudi?"</p> 
<p><A NAME="an_2:15">2:15</A>&nbsp;Kweli, sisi kwa asili ni Wayahudi, na si watu wa mataifa mengine hao wenye dhambi!</p> 
<p><A NAME="an_2:16">2:16</A>&nbsp;Lakini, tunajua kwa hakika kwamba mtu hawezi kukubaliwa kuwa mwadilifu kwa kuitii Sheria, bali tu kwa kumwamini Yesu Kristo. Na sisi pia tumemwamini Yesu Kristo ili tupate kukubaliwa kuwa waadilifu kwa njia ya imani yetu kwa Kristo, na si kwa kuitii Sheria.</p> 
<p><A NAME="an_2:17">2:17</A>&nbsp;Sasa, ikiwa katika kutafuta kukubaliwa kuwa waadilifu kwa kuungana na Kristo sisi tunaonekana kuwa wenye dhambi, je, jambo hili lina maana kwamba Kristo anasaidia utendaji wa dhambi? Hata kidogo!</p> 
<p><A NAME="an_2:18">2:18</A>&nbsp;Lakini ikiwa ninajenga tena kile nilichokwisha bomoa, basi nahakikisha kwamba mimi ni mhalifu.</p> 
<p><A NAME="an_2:19">2:19</A>&nbsp;Maana, kuhusu Sheria hiyo, mimi nimekufa; Sheria yenyewe iliniua, nipate kuishi kwa ajili ya Mungu. Mimi nimeuawa pamoja na Kristo msalabani,</p> 
<p><A NAME="an_2:20">2:20</A>&nbsp;na sasa naishi, lakini si mimi tena, bali Kristo anaishi ndani yangu. Maisha haya ninayoishi sasa naishi kwa imani, imani katika Mwana wa Mungu aliyenipenda hata akayatoa maisha yake kwa ajili yangu.</p> 
<p><A NAME="an_2:21">2:21</A>&nbsp;Sipendi kuikataa neema ya Mungu. Kama mtu huweza kukubaliwa kuwa mwadilifu kwa njia ya Sheria, basi, Kristo alikufa bure!</p> 
<p><A NAME="an_3:1">3:1</A>&nbsp;Enyi Wagalatia, mmekuwa wajinga kweli! Ni nani aliyewaloga? Habari juu ya kusulubiwa kwake Yesu Kristo ilielezwa waziwazi mbele ya macho yenu.</p> 
<p><A NAME="an_3:2">3:2</A>&nbsp;Napenda kujua tu kitu kimoja kutoka kwenu: Je, mlipokea Roho wa Mungu kwa sababu ya kutimiza matakwa ya Sheria ama kwa sababu ya kuisikia na kuiamini Habari Njema?</p> 
<p><A NAME="an_3:3">3:3</A>&nbsp;Je, mu wajinga kiasi hicho? Ninyi mlianza yote kwa msaada wa Roho je, mnataka sasa kumaliza kwa nguvu zenu wenyewe?</p> 
<p><A NAME="an_3:4">3:4</A>&nbsp;Je, mambo yale yote yaliyowapata ninyi yamekuwa bure tu? Haiwezekani!</p> 
<p><A NAME="an_3:5">3:5</A>&nbsp;Je, Mungu huwajalia Roho na kutenda miujiza kati yenu ati kwa sababu mnatimiza yanayotakiwa na sheria, ama kwa sababu mnasikia Habari Njema na kuiamini?</p> 
<p><A NAME="an_3:6">3:6</A>&nbsp;Chukueni kwa mfano habari za Abrahamu: yeye alimwamini Mungu, naye Mungu akamkubali kuwa mwadilifu.</p> 
<p><A NAME="an_3:7">3:7</A>&nbsp;Sasa basi jueni kwamba watu wenye kumwamini ndio walio watoto halisi wa Abrahamu.</p> 
<p><A NAME="an_3:8">3:8</A>&nbsp;Maandiko Matakatifu yalionyesha kabla kwamba Mungu atawakubali watu wa mataifa kuwa waadilifu kwa njia ya imani. Hivyo Maandiko Matakatifu yalitangulia kumtangazia Abrahamu Habari Njema: "Katika wewe mataifa yote yatabarikiwa."</p> 
<p><A NAME="an_3:9">3:9</A>&nbsp;Basi, wale walio na imani wanabarikiwa pamoja na Abrahamu aliyeamini.</p> 
<p><A NAME="an_3:10">3:10</A>&nbsp;Lakini wote wanaotegemea tu kutimiza yanayotakiwa na Sheria, wako chini ya laana. Maana, Maandiko Matakatifu yasema: "Yeyote asiyeshika na kutimiza yote yaliyoandikwa katika kitabu cha Sheria, yuko chini ya laana."</p> 
<p><A NAME="an_3:11">3:11</A>&nbsp;Ni dhahiri kwamba Sheria haiwezi kumfanya mtu akubaliwe kuwa mwadilifu; maana Maandiko Matakatifu yasema: "Mwadilifu kwa imani ataishi."</p> 
<p><A NAME="an_3:12">3:12</A>&nbsp;Lakini Sheria haitegemei imani, ila Maandiko yasema: "Mwenye kutimiza yanayotakiwa na Sheria ataishi."</p> 
<p><A NAME="an_3:13">3:13</A>&nbsp;Kristo alitukomboa kutoka katika laana ya Sheria kwa kujitwalia laana hiyo kwa ajili yetu; maana Maandiko yanasema: "Yeyote aliyetundikwa msalabani amelaaniwa."</p> 
<p><A NAME="an_3:14">3:14</A>&nbsp;Jambo hili lilifanyika kusudi ile baraka aliyopewa Abrahamu iwashukie watu wa mataifa mengine kwa njia ya Kristo, na ili kwa imani, tumpokee yule Roho ambaye Mungu alituahidia.</p> 
<p><A NAME="an_3:15">3:15</A>&nbsp;Ndugu, nitawapeni mfano kutoka maisha yetu ya kila siku. Fikirini juu ya mkataba kati ya watu wawili. Mkataba ukisha fanyika na kutiwa sahihi hapana mtu anayeuweka kando au kuuongezea kitu.</p> 
<p><A NAME="an_3:16">3:16</A>&nbsp;Basi, Abrahamu alipewa ahadi, yeye pamoja na mzawa wake. Maandiko hayasemi: "Na wazawa wake," yaani wengi, bali yasema, "Na mzawa wake," yaani mmoja, naye ndiye Kristo.</p> 
<p><A NAME="an_3:17">3:17</A>&nbsp;Ninachotaka kusema ni hiki: Mungu alifanya agano lake akalithibitisha; Sheria ambayo ilitokea miaka mia nne na thelathini baadaye, haiwezi kulitangua hilo agano wala kuibatilisha hiyo ahadi.</p> 
<p><A NAME="an_3:18">3:18</A>&nbsp;Maana, kama urithi ya Mungu inategemea Sheria, basi, haiwezi kutegemea tena ahadi ya Mungu. Kumbe, lakini Mungu alimkirimia Abrahamu kwa sababu aliahidi.</p> 
<p><A NAME="an_3:19">3:19</A>&nbsp;Ya nini basi, Sheria? Iliongezwa hapo ili kuonyesha uhalifu ni kitu gani, mpaka atakapokuja yule mzawa wa Abrahamu aliyepewa ile ahadi. Sheria ililetwa na malaika kwa mkono wa mpatanishi.</p> 
<p><A NAME="an_3:20">3:20</A>&nbsp;Ama hakika, mpatanishi hahitajiwi ikiwa jambo lenyewe lamhusu mtu mmoja; na Mungu ni mmoja.</p> 
<p><A NAME="an_3:21">3:21</A>&nbsp;Je, Sheria inapingana na ahadi za Mungu? Hata kidogo! Maana, kama kungalitolewa sheria ambayo ingeweza kuwapa watu uzima, basi, tungeweza kukubaliwa kuwa waadilifu kwa njia ya Sheria.</p> 
<p><A NAME="an_3:22">3:22</A>&nbsp;Lakini sivyo; Maandiko Matakatifu yamekwisha sema kwamba ulimwengu wote upo chini ya utawala wa dhambi; na hivyo, kwa kumwamini Yesu Kristo, wenye kuamini watimiziwe ile ahadi.</p> 
<p><A NAME="an_3:23">3:23</A>&nbsp;Kabla ya kujaliwa imani, Sheria ilitufanya wafungwa mpaka imani hiyo iliyokuwa inakuja ifunuliwe.</p> 
<p><A NAME="an_3:24">3:24</A>&nbsp;Basi, hiyo Sheria ilikuwa kama mlezi wetu mpaka alipokuja Kristo, ili kwa njia ya imani, tukubaliwe kuwa waadilifu.</p> 
<p><A NAME="an_3:25">3:25</A>&nbsp;Tangu kufika kwa hiyo imani, Sheria si mlezi wetu tena.</p> 
<p><A NAME="an_3:26">3:26</A>&nbsp;Kwa njia ya imani, ninyi nyote mmekuwa watoto wa Mungu katika kuungana na Kristo.</p> 
<p><A NAME="an_3:27">3:27</A>&nbsp;Ninyi nyote mliobatizwa mkaungana na Kristo ni kama vile mmemvaa Kristo.</p> 
<p><A NAME="an_3:28">3:28</A>&nbsp;Hivyo, hakuna tena tofauti kati ya Myahudi na Mgiriki, mtumwa na mtu huru, mwanamume na mwanamke. Nyote ni kitu kimoja katika kuungana na Kristo Yesu.</p> 
<p><A NAME="an_3:29">3:29</A>&nbsp;Ikiwa ninyi ni wa Kristo, basi ni wazawa wa Abrahamu, na mtapokea yale aliyoahidi Mungu.</p> 
<p><A NAME="an_4:1">4:1</A>&nbsp;Basi, nasema hivi: mrithi, akiwa bado mtoto, hawi tofauti na mtumwa ingawaje mali yote ni yake.</p> 
<p><A NAME="an_4:2">4:2</A>&nbsp;Wakati huo wote yuko chini ya walezi na wadhamini mpaka wakati ule uliowekwa na baba yake.</p> 
<p><A NAME="an_4:3">4:3</A>&nbsp;Hali kadhalika na sisi tulipokuwa bado watoto, tulikuwa watumwa wa pepo watawala wa ulimwengu.</p> 
<p><A NAME="an_4:4">4:4</A>&nbsp;Lakini wakati ule maalumu ulipotimia, Mungu alimtuma Mwanawe aliyezaliwa na mwanamke, akaishi chini ya Sheria</p> 
<p><A NAME="an_4:5">4:5</A>&nbsp;apate kuwakomboa wale waliokuwa chini ya Sheria ili sisi tufanywe wana wa Mungu.</p> 
<p><A NAME="an_4:6">4:6</A>&nbsp;Kwa vile sasa ninyi ni wana, Mungu amemtuma Roho wa Mwanae mioyoni mwenu, Roho ambaye hulia "Aba," yaani "Baba."</p> 
<p><A NAME="an_4:7">4:7</A>&nbsp;Basi, wewe si mtumwa tena, bali mwana. Na ikiwa ni mwana, basi, wewe utapokea yote Mungu aliyowawekea watoto wake.</p> 
<p><A NAME="an_4:8">4:8</A>&nbsp;Zamani hamkumjua Mungu na hivyo mkatumikia miungu isiyo miungu kweli.</p> 
<p><A NAME="an_4:9">4:9</A>&nbsp;Lakini sasa, kwa vile mnamjua Mungu, au tuseme mnajulikana na Mungu, mnawezaje tena kurudi kwa wale pepo maskini na dhaifu hata kutaka kuwatumikia tena?</p> 
<p><A NAME="an_4:10">4:10</A>&nbsp;Bado mnaadhimisha siku, miezi na miaka!</p> 
<p><A NAME="an_4:11">4:11</A>&nbsp;Nahofu kwamba labda kazi niliyoifanya kwa ajili yenu imepotea bure!</p> 
<p><A NAME="an_4:12">4:12</A>&nbsp;Ndugu, nawasihi muwe kama mimi, kwa vile hata mimi nimekuwa kama ninyi. Hamkunitendea ubaya wowote.</p> 
<p><A NAME="an_4:13">4:13</A>&nbsp;Mnajua kwamba ugonjwa wangu ndio ulionipatia fursa ya kuwahubirieni Habari Njema kwa mara ya kwanza.</p> 
<p><A NAME="an_4:14">4:14</A>&nbsp;Hata hivyo, wakati ule hamkunidharau wala kunikataa kwa sababu ya udhaifu wangu ingawa mlishawishiwa kufanya hivyo; lakini mlinipokea kama malaika wa Mungu, kama vile ningekuwa Kristo Yesu mwenyewe.</p> 
<p><A NAME="an_4:15">4:15</A>&nbsp;Mlikuwa wenye furaha; sasa kumetokea nini? Naapa kwamba wakati ule mngaliweza hata kuyang'oa macho yenu na kunipa mimi.</p> 
<p><A NAME="an_4:16">4:16</A>&nbsp;Je, sasa nimekuwa adui yenu kwa sababu ya kuwaambieni ukweli?</p> 
<p><A NAME="an_4:17">4:17</A>&nbsp;Hao watu wengine wanawahangaikia ninyi, lakini nia zao si njema. Wanataka kuwatenganisha nami ili ninyi muwahangaikie wao.</p> 
<p><A NAME="an_4:18">4:18</A>&nbsp;Kwa kweli ni jambo jema daima kuwahangaikia wengine katika mambo mema, na si tu wakati mimi nipo pamoja nanyi.</p> 
<p><A NAME="an_4:19">4:19</A>&nbsp;Watoto wangu, kama vile mama mja mzito anavyotaabika wakati wa kujifungua, mimi nataabika tena kwa ajili yenu mpaka hapo hali yake Kristo itakapoundwa ndani yenu.</p> 
<p><A NAME="an_4:20">4:20</A>&nbsp;Laiti ningekuwa pamoja nanyi sasa, maana ningalipata msimamo ufaao juu yenu! Nina wasiwasi sana nanyi!</p> 
<p><A NAME="an_4:21">4:21</A>&nbsp;Niambieni, enyi mnaopenda kutawaliwa na sheria: Je, mnasikia isemavyo Sheria?</p> 
<p><A NAME="an_4:22">4:22</A>&nbsp;Imeandikwa katika Maandiko Matakatifu kwamba Abrahamu alikuwa na watoto wawili: mmoja kwa mwanamke mtumwa, na wa pili kwa mwanamke huru.</p> 
<p><A NAME="an_4:23">4:23</A>&nbsp;Yule wa mwanamke mtumwa alizaliwa kama kawaida, lakini yule wa mwanamke huru alizaliwa kutokana na ahadi ya Mungu.</p> 
<p><A NAME="an_4:24">4:24</A>&nbsp;Mambo hayo yamekuwa mfano; mama hao wawili ni mfano wa maagano mawili; la kwanza ni lile lililofanyika mlimani Sinai, mwakilishi wake ni Hagari, na watoto wake wanazaliwa utumwani.</p> 
<p><A NAME="an_4:25">4:25</A>&nbsp;Hagari anawakilisha mlima Sinai ulioko Arabia, na ni mfano wa Yerusalemu ya sasa, ulio mtumwa pamoja na watoto wake.</p> 
<p><A NAME="an_4:26">4:26</A>&nbsp;Lakini Yerusalemu ya juu mbinguni ni mji ulio huru, nao ni mama yetu.</p> 
<p><A NAME="an_4:27">4:27</A>&nbsp;Maana imeandikwa: "Furahi, ewe uliye tasa usiyezaa; paaza sauti wewe usiyepata kujifungua mtoto; maana watoto wa yule aliyeachwa ni wengi zaidi kuliko wa yule aliye na mume."</p> 
<p><A NAME="an_4:28">4:28</A>&nbsp;Sasa, basi, ndugu zangu, ninyi ni watoto wa Mungu kutokana na ahadi yake kama alivyokuwa Isaka.</p> 
<p><A NAME="an_4:29">4:29</A>&nbsp;Lakini kama vile siku zile yule mtoto aliyezaliwa kwa njia ya kawaida alimdhulumu yule aliyezaliwa kwa uwezo wa Roho wa Mungu, vivyo hivyo na siku hizi.</p> 
<p><A NAME="an_4:30">4:30</A>&nbsp;Lakini Maandiko Matakatifu yasemaje? Yasema: "Mfukuze mama mtumwa pamoja na mwanawe; maana mtoto wa mtumwa hatarithi pamoja na mtoto wa mama huru."</p> 
<p><A NAME="an_4:31">4:31</A>&nbsp;Kwa hiyo, basi, ndugu, sisi si watoto wa mtumwa bali wa mama huru.</p> 
<p><A NAME="an_5:1">5:1</A>&nbsp;Kristo alitupa uhuru akataka tubaki huru. Basi, simameni imara wala msikubali tena kuwa chini ya nira ya utumwa.</p> 
<p><A NAME="an_5:2">5:2</A>&nbsp;Sikilizeni! Ni mimi Paulo ninayesema nanyi! Kama mkikubali kutahiriwa, Kristo hatawafaidia chochote.</p> 
<p><A NAME="an_5:3">5:3</A>&nbsp;Nasema tena wazi: kila anayekubali kutahiriwa itambidi kuishika Sheria yote.</p> 
<p><A NAME="an_5:4">5:4</A>&nbsp;Kama mnatazamia kukubaliwa kuwa waadilifu kwa njia ya Sheria, basi, mmejitenga mbali na Kristo; mko nje ya neema ya Mungu.</p> 
<p><A NAME="an_5:5">5:5</A>&nbsp;Kwa upande wetu, lakini, sisi tunatumaini kwamba kwa nguvu ya Roho tunakubaliwa kuwa waadilifu kwa njia ya imani.</p> 
<p><A NAME="an_5:6">5:6</A>&nbsp;Maana ikiwa tumeungana na Kristo Yesu, kutahiriwa au kutotahiriwa hakuna maana; cha maana ni imani ifanyayo kazi kwa mapendo.</p> 
<p><A NAME="an_5:7">5:7</A>&nbsp;Mwenendo wenu ulikuwa mzuri! Nani, basi aliyewazuia kuuzingatia ukweli?</p> 
<p><A NAME="an_5:8">5:8</A>&nbsp;Aliyesababisha hali hiyo si Mungu ambaye amewaiteni.</p> 
<p><A NAME="an_5:9">5:9</A>&nbsp;"chachu kidogo tu huchachusha donge lote la unga!"</p> 
<p><A NAME="an_5:10">5:10</A>&nbsp;Kutokana na kuungana kwetu na Bwana, nina tumaini kubwa kwamba ninyi hamtakuwa na msimamo tofauti nami. Tena yeyote huyo anayewavurugeni--awe nani au nani--hakika ataadhibiwa.</p> 
<p><A NAME="an_5:11">5:11</A>&nbsp;Na kwa upande wangu, ndugu zangu, kama bado ninahubiri kwamba kutahiriwa ni lazima, kwa nini basi, bado ninadhulumiwa? Kama ingalikuwa hivyo, mahubiri yangu juu ya msalaba wa Kristo yasingalileta aibu yoyote.</p> 
<p><A NAME="an_5:12">5:12</A>&nbsp;Laiti hao wanaowavurugeni wangejikatakata wenyewe!</p> 
<p><A NAME="an_5:13">5:13</A>&nbsp;Ninyi, ndugu, mliitwa muwe watu huru. Lakini uhuru huo usiwe kisingizio cha kutawaliwa na tamaa za kidunia; ila mnapaswa kutumikiana kwa upendo.</p> 
<p><A NAME="an_5:14">5:14</A>&nbsp;Maana Sheria yote hutimizwa katika kushika amri hii moja: "Mpende jirani yako kama unavyojipenda mwenyewe."</p> 
<p><A NAME="an_5:15">5:15</A>&nbsp;Lakini ikiwa mtaumana na kutafunana kama wanyama, jihadharini msije mkaangamizana wenyewe kwa wenyewe!</p> 
<p><A NAME="an_5:16">5:16</A>&nbsp;Basi, nasema hivi: mwenendo wenu na uongozwe na Roho, nanyi hamtafuata tena tamaa za kidunia.</p> 
<p><A NAME="an_5:17">5:17</A>&nbsp;Maana, tamaa za kidunia hupingana na matakwa ya Roho; na matakwa ya Roho hupingana na tamaa za kidunia. Mambo hayo mawili hayaafikiani; kwa sababu hiyo hamwezi kufanya yale mnayotaka ninyi wenyewe.</p> 
<p><A NAME="an_5:18">5:18</A>&nbsp;Kama mkiongozwa na Roho, basi, hamko tena chini ya Sheria.</p> 
<p><A NAME="an_5:19">5:19</A>&nbsp;Basi, matendo ya kidunia yanajulikana: uzinzi, uasherati, ufisadi;</p> 
<p><A NAME="an_5:20">5:20</A>&nbsp;kuabudu sanamu, uchawi, uadui, ugomvi, wivu, hasira, choyo, mabishano, mafarakano;</p> 
<p><A NAME="an_5:21">5:21</A>&nbsp;husuda, ulevi, ulafi na mambo mengine kama hayo. Nawaambieni tena kama nilivyokwisha sema: watu wanaotenda mambo hayo hawatakuwa na nafasi yao katika ufalme wa Mungu.</p> 
<p><A NAME="an_5:22">5:22</A>&nbsp;Lakini matokeo ya kuongozwa na Roho ni mapendo, furaha, amani, uvumilivu, wema, fadhili, uaminifu,</p> 
<p><A NAME="an_5:23">5:23</A>&nbsp;upole na kuwa na kiasi. Hakuna Sheria inayoweza kupinga mambo hayo.</p> 
<p><A NAME="an_5:24">5:24</A>&nbsp;Wale walio wa Kristo wameisulubisha hali yao ya kidunia pamoja na mawazo yake mabaya na tamaa zake.</p> 
<p><A NAME="an_5:25">5:25</A>&nbsp;Tukiishi kwa msaada wa Roho, na tuufuate mwongozo wake.</p> 
<p><A NAME="an_5:26">5:26</A>&nbsp;Basi, tusijivune, tusichokozane wala kuoneana wivu.</p> 
<p><A NAME="an_6:1">6:1</A>&nbsp;Ndugu, kama mkimwona mtu fulani amekosea, basi, ninyi mnaoongozwa na Roho mwonyeni mtu huyo ajirekebishe; lakini fanyeni hivyo kwa upole, mkiwa na tahadhari msije nanyi wenyewe mkajaribiwa.</p> 
<p><A NAME="an_6:2">6:2</A>&nbsp;Saidianeni kubeba mizigo yenu na hivyo mtatimiza sheria ya Kristo.</p> 
<p><A NAME="an_6:3">6:3</A>&nbsp;Mtu akijiona kuwa ni kitu, na kumbe si kitu, huyo anajidanganya mwenyewe.</p> 
<p><A NAME="an_6:4">6:4</A>&nbsp;Lakini kila mmoja na aupime vizuri mwenendo wake mwenyewe. Ukiwa mwema, basi, anaweza kuona fahari juu ya alichofanya bila kuwa na sababu ya kujilinganisha na mtu mwingine.</p> 
<p><A NAME="an_6:5">6:5</A>&nbsp;Maana kila mmoja anao mzigo wake mwenyewe wa kubeba.</p> 
<p><A NAME="an_6:6">6:6</A>&nbsp;Mwenye kufundishwa neno la Mungu na amshirikishe mwalimu wake riziki zake.</p> 
<p><A NAME="an_6:7">6:7</A>&nbsp;Msidanganyike; Mungu hafanyiwi dhihaka. Alichopanda mtu ndicho atakachovuna.</p> 
<p><A NAME="an_6:8">6:8</A>&nbsp;Apandaye katika tamaa za kidunia, atavuna humo uharibifu; lakini akipanda katika Roho, atavuna kutoka kwa Roho uzima wa milele.</p> 
<p><A NAME="an_6:9">6:9</A>&nbsp;Basi, tusichoke kutenda mema; maana tusipolegea tutavuna mavuno kwa wakati wake.</p> 
<p><A NAME="an_6:10">6:10</A>&nbsp;Kwa hiyo, tukiwa bado na wakati, tuwatendee watu wote mema, na hasa ndugu wa imani yetu.</p> 
<p><A NAME="an_6:11">6:11</A>&nbsp;Tazameni jinsi nilivyoandika kwa herufi kubwa, kwa mkono wangu mwenyewe.</p> 
<p><A NAME="an_6:12">6:12</A>&nbsp;Wale wanaotaka kuonekana wazuri kwa mambo ya mwili ndio wanaotaka kuwalazimisha ninyi mtahiriwe. Wanafanya hivyo kwa sababu moja tu: kusudi wao wenyewe wasije wakadhulumiwa kwa sababu ya msalaba wa Kristo.</p> 
<p><A NAME="an_6:13">6:13</A>&nbsp;Maana, hao wenyewe waliotahiriwa hawaishiki Sheria; huwataka ninyi mtahiriwe wapate kujivunia alama hiyo mwilini mwenu.</p> 
<p><A NAME="an_6:14">6:14</A>&nbsp;Lakini mimi sitajivunia kamwe chochote isipokuwa msalaba wa Bwana wetu Yesu Kristo; maana kwa njia ya msalaba huo ulimwengu umesulubiwa kwangu, nami nimesulubiwa kwa ulimwengu.</p> 
<p><A NAME="an_6:15">6:15</A>&nbsp;Kutahiriwa au kutotahiriwa si kitu; cha maana ni kuwa kiumbe kipya.</p> 
<p><A NAME="an_6:16">6:16</A>&nbsp;Wanaoufuata mwongozo huo nawatakia amani na huruma; amani na huruma kwa Israeli--Wateule wa Mungu.</p> 
<p><A NAME="an_6:17">6:17</A>&nbsp;Basi, sasa mtu yeyote asinisumbue tena, maana alama nilizo nazo mwilini mwangu ni zile za Yesu.</p> 
<p><A NAME="an_6:18">6:18</A>&nbsp;Ndugu, nawatakieni ninyi nyote neema ya Bwana wetu Kristo. Amina.</p> 
<p><HR>
<CENTER>
<A HREF="eph">Next: Ephesians</A></CENTER>
</BODY>
</HTML>
