<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swahili Bible (NT), full text etext at Intangible Textual Heritage">
<TITLE>Swahili Bible (NT): 2 John</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jo1.htm">Previous</A>&nbsp;
<A HREF="jo3.htm">Next</A>&nbsp;
</CENTER>
<HR>
</p> <h3 align="center" align="center">Swahili Bible: 2 John</h3> 
<p><A NAME="an_1:1">1:1</A>&nbsp;Mimi Mzee nakuandikia wewe Bimkubwa mteule, pamoja na watoto wako ninaowapenda kweli. Wala si mimi tu ninayewapenda, bali pia wote wanaoujua ule ukweli wanawapenda ninyi,</p> 
<p><A NAME="an_1:2">1:2</A>&nbsp;kwa sababu ukweli unakaa nasi milele.</p> 
<p><A NAME="an_1:3">1:3</A>&nbsp;Neema na huruma na amani zitokazo kwa Mungu Baba na kwa Yesu Kristo, Mwana wa Baba, zitakuwa pamoja nasi katika ukweli na upendo.</p> 
<p><A NAME="an_1:4">1:4</A>&nbsp;Nilifurahi sana kuona kwamba baadhi ya watoto wako wanaishi katika ukweli kama Baba alivyotuamuru.</p> 
<p><A NAME="an_1:5">1:5</A>&nbsp;Basi, Bimkubwa, ninalo ombi moja kwako: tupendane. Ombi hili si amri mpya, bali ni amri ileile tuliyokuwa nayo tangu mwanzo.</p> 
<p><A NAME="an_1:6">1:6</A>&nbsp;Upendo maana yake ni kuishi kwa kuzitii amri zake Mungu. Amri niliyoisikia tangu mwanzo ndiyo hii: mnapaswa nyote kuishi katika upendo.</p> 
<p><A NAME="an_1:7">1:7</A>&nbsp;Wadanganyifu wengi wamezuka duniani, watu ambao hawakiri kwamba Yesu Kristo amekuja kwetu akawa binadamu. Mtu asemaye hivyo ni mdanganyifu na ni Adui wa Kristo.</p> 
<p><A NAME="an_1:8">1:8</A>&nbsp;Basi, jihadharini ninyi wenyewe ili msije mkapoteza kile mlichokishugulikia, bali mpate tuzo lenu kamili.</p> 
<p><A NAME="an_1:9">1:9</A>&nbsp;Asiyezingatia na kudumu katika mafundisho ya Kristo, bali anayakiuka, hana Mungu. Lakini anayedumu katika mafundisho hayo anaye Baba na Mwana.</p> 
<p><A NAME="an_1:10">1:10</A>&nbsp;Basi, kama mtu akija kwenu bila kuwaleteeni mafundisho hayo, msimkaribishe nyumbani kwenu, wala msimsalimu.</p> 
<p><A NAME="an_1:11">1:11</A>&nbsp;Maana anayemsalimu mtu huyo, anashirikiana naye katika matendo yake maovu.</p> 
<p><A NAME="an_1:12">1:12</A>&nbsp;Ninayo mengi ya kuwaambieni lakini sipendi kufanya hivyo kwa karatasi na wino; badala yake, natumaini kuwatembeleeni na kuzungumza nanyi ana kwa ana, ili furaha yetu ikamilike.</p> 
<p><A NAME="an_1:13">1:13</A>&nbsp;Watoto wa dada yako mteule wanakusalimu.</p> 
<p><HR>
<CENTER>
<A HREF="jo3.htm">Next: 3 John</A></CENTER>
</BODY>
</HTML>
