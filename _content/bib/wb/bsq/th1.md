[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Basque Bible: 1 Thessalonians

<span id="an_1:1">1:1</span> PAVLEC eta Siluanoc eta Timotheoc
Thessaloniceanoén Eliça, Iainco Aitán eta Iesus Christ gure Iaunean
denari, Gratia dela çuequin eta baquea gure Iainco Aitaganic, eta Iesus
Christ Iaunaganic.

<span id="an_1:2">1:2</span> Esquerrac emaiten drautzagu Iaincoari
bethiere çueçaz gucióz, memorio çueçaz eguiten dugula gure othoitzetan:

<span id="an_1:3">1:3</span> Paussu gabe orhoitzen garelaric çuen
fedearen verthuteaz, eta çuen charitatearen trabailluaz, eta çuen
sperançaren patientiáz Iesus Christ gure Iaunean, gure Iainco eta
Aitaren aitzinean:

<span id="an_1:4">1:4</span> Daquigularic, anaye maiteác, çuec Iaincoaz
elegituac çaretela:

<span id="an_1:5">1:5</span> Ecen gure Euangelioa consistitu içan da
çuec baithan ez hitzean solament, baina verthutean-ere, eta Spiritu
sainduan, eta segurança handitan, daquiçuen beçala nolaco içan garen
çuen artean çuengatic.

<span id="an_1:6">1:6</span> Çuec-ere gure imitaçale eguin içan çarete
eta Iaunaren, recebituric hitza anhitz tribulationerequin, Spiritu
sainduaren bozcariorequin:

<span id="an_1:7">1:7</span> Hala non Macedonian eta Achaian sinhesten
duten gucién exemplu içan baitzarete.

<span id="an_1:8">1:8</span> Ecen çuetaric soinu eguin vkan du
Iaincoaren hitzac, ez solament Macedonian eta Achaian, baina leku
orotan-ere çuen fede Iaincoa baithangoa diuulgatu içan da, hala non
ezpaitugu mengoa deus erran deçagun:

<span id="an_1:9">1:9</span> Ecen beréc guçaz contatzen duté cer sartzea
vkan dugun çuetara, eta nola conuertitu içan çareten Iaincoagana
idoletaric, cerbitza cineçatençát Iainco vicia eta eguiazcoa:

<span id="an_1:10">1:10</span> Eta haren Seme Iesusen beguira
cinaudetençát ceruètaric, cein resuscitatu vkan baitu hiletaric, cein
baita, gu ethorteco den hiratic deliuratzen gaituena.

<span id="an_2:1">2:1</span> Ecen ceuroc badaquiçue, anayeác, gure çuec
baitharaco sartzea nola eztén vano içan:

<span id="an_2:2">2:2</span> Baina are, daquiçuen beçala, lehenetic
affligitu eta iniuriatu içan baguinen-ere Philippesen, hardieça hartu
vkan dugu gure Iaincoan, çuey Iaincoaren Euangelioaren predicatzera
combat handirequin.

<span id="an_2:3">2:3</span> Ecen gure exhortationea ezta abusionez, ez
vileniaz, ez enganiorequin içan:

<span id="an_2:4">2:4</span> Baina nola Iaincoaz approbatu içan baicara
Euangelioaren predicationea eman lequigun, hala minçatzen gara, ez
guiçonén gogara eguin nahi baguendu beçala, baina Iaincoaren, ceinec
gure bihotzac approbatzen baititu.

<span id="an_2:5">2:5</span> Ecen behinere lausenguzco hitzez eztugu
vsatu vkan, daquiçuen beçala: ezeta auaritiataco occasionez: Iaincoa da
testimonio.

<span id="an_2:6">2:6</span> Eta guiçonetaric eztugu gloriaric bilhatu
vkan, ezeta çuetaric, ez bercetaric, grauitate eduqui ahal
guenduqueelaric, Christen Apostolu beçala.

<span id="an_2:7">2:7</span> Baina içan gara eme çuen artean, vnhide
batec bere haourrac delicatuqui hatzen balitu beçala.

<span id="an_2:8">2:8</span> Hunela çuetara affectionatuac guinelaric,
desir guenduen çuey partitzera ez solament Iaincoaren Euangelioa, baina
gure arima propriac-ere, ceren guçaz onhetsiac baitzineten.

<span id="an_2:9">2:9</span> Ecen orhoit çarete, anayeác, gure
trabailluaz eta nequeaz: ecen gau eta egun languiten ari guinela,
çuetaric nehoren phorogu ezguinençát, predicatu vkan dugu çuec baithan
Iaincoaren Euangelioa.

<span id="an_2:10">2:10</span> Çuec testimonio çarete eta Iaincoa, nola
sainduqui eta iustoqui, eta reprotchu gabe çuen, sinhetsi duçuenón
artean conuersatu vkan dugun.

<span id="an_2:11">2:11</span> Daquiçuen beçala, nola çuetaric
batbedera, aitác bere haourrac beçala, auertitzen guenduen.

<span id="an_2:12">2:12</span> Eta consolatzen eta requeritzen, ebil
cindeizten bere resumara eta gloriara deitzen çaituzten Iaincoari
dagocan beçala.

<span id="an_2:13">2:13</span> Halacotz guc-ere esquerrac emaiten
drauzquiogu Iaincoari paussuric gabe, ceren Iaincoaren hitzaren
predicationea gureganic recebitu vkan duçuenean, recebitu vkan baituçue,
ez guiçonén hitz beçala, baina (nola eguiazqui baita) Iaincoaren hitz
beçala, ceinec obratzen-ere baitu çuetan sinhesten duçuenotan.

<span id="an_2:14">2:14</span> Ecen çuec, anayeác, imitaçale eguin içan
çarete Iaincoaren Eliça Iudean diradenén Iesus Christean, nola gauça
berac suffritu vkan baitituçue çuec-ere çuen natione berecoetaric,
hec-ere Iuduetaric beçala:

<span id="an_2:15">2:15</span> Ceinéc Iesus Iauna-ere hil vkan baituté,
eta berén Propheta propriac, gu-ere persecutatu vkan gaituzté, eta
eztirade Iaincoaren gogaraco, eta guiçon gucién contrario dirade:

<span id="an_2:16">2:16</span> Gu empatchatzen gaituztelaric Gentiley
minçatzetic salua ditecençat, bethi compli ditzatençát bere bekatuac:
ecen hetara heldu içan da hirá finerano.

<span id="an_2:17">2:17</span> Eta gu, anayeác, çuetaric separaturic
dembora appurbatetacotz ikustez, ez bihotzez, hambat cineçago emplegatu
içan gara çuen beguithartearen ikustera, desir handirequin.

<span id="an_2:18">2:18</span> Halacotz ethorri nahi içan gara çuetara
(ni Paul behinçát) behin eta berriz, baina empatchatu vkan gaitu
Satanec.

<span id="an_2:19">2:19</span> Ecen ceric da gure sperançá, edo
bozcarioa, edo gloriagarrico coroa? ala ez cuec-ere Iesus Christ gure
Iaunaren aitzinean haren aduenimenduan ?

<span id="an_2:20">2:20</span> Segur çuec çarete gure gloriá eta
bozcarioa.

<span id="an_3:1">3:1</span> Halacotz guehiagoric ecin pairatuz, on
irudi içan çaicu gueuroc Athenesen gueldi guentecen.

<span id="an_3:2">3:2</span> Eta igorri vkan dugu Timotheo gure anaye
eta Iaincoaren ministrea eta Christen Euangelioan gure aiutaçalea, çuen
confirmatzera eta exhortatzera çuen fedearen gainean:

<span id="an_3:3">3:3</span> Nehor trubla eztadinçát afflictione hautan:
ecen ceuroc badaquiçue hartaco ordenatuac garela.

<span id="an_3:4">3:4</span> Ecen çuec baithan guinenean aitzinetic
erraiten guendrauçuen ecen afflictione iragan behar vkanen guenduela,
heldu-ere içan den beçala, eta badaquiçue.

<span id="an_3:5">3:5</span> Halacotz nic-ere guehiagoric ecin pairatuz,
hura igorri vkan dut çuen fedea eçagut neçançát, tentaçaleac nolazpeit
tentatu centuquezten beldurrez, eta ezdeustu ezlicén gure trabaillua.

<span id="an_3:6">3:6</span> Eta heuraguiric eztuela ethorri cenean
Timotheo çuetaric guregana, eta declaratu cerauzquigunean çuen fedea eta
charitatea, eta nola duçuen guçaz memorio ona bethiere, desiratzen
gaituçuelaric ikustera, guc-ere çuec beçala:

<span id="an_3:7">3:7</span> Halacotz içan gara consolatu, anayeác,
çuetan, gure afflictione eta tribulatione orotan, çuen fedeaz.

<span id="an_3:8">3:8</span> Ecen orain gara vici, baldin çuec fermu
baçaudete Iaunean.

<span id="an_3:9">3:9</span> Ecen cer remerciamendu Iaincoari renda ahal
deçaqueogu çueçaz, gure Iaincoaren aitzinean çuen causaz alegueratzen
garen alegrança guciagatic?

<span id="an_3:10">3:10</span> Gau eta egun abundantquiago othoitz
eguiten dugula ikus deçagunçát çuen beguithartea, eta compli deçagunçát
çuen fedean peitu dena.

<span id="an_3:11">3:11</span> Bada, gure Iainco eta Aitac, eta Iesus
Christ gure Iaunac chuchent deçala gure çuetaratco bidea.

<span id="an_3:12">3:12</span> Eta çuec Iaunac multiplica eta abunda
eraci çaitzatela elkarganaco eta gucietaraco charitatean, gu-ere çuetara
beçala:

<span id="an_3:13">3:13</span> Confirma ditzançát çuen bihotzac
reprotchu gabe saindutassunean gure Iainco eta Aitaren aitzinean, Iesus
Christ gure Iaunaren bere saindu guciequilaco aduenimenduco.

<span id="an_4:1">4:1</span> Gaineracoaz bada anayeác, othoizten
çaituztegu, eta requeritzen Iesus Iaunaz, gureganic recebitu vkan duçuen
beçala, nola ebili behar çareten eta Iaincoaren gogaraco içan, guerotic
guerora auançago çaitezten.

<span id="an_4:2">4:2</span> Ecen badaquiçue cer manamenduac eman
drauzquiçuegun Iesus Iaunaren partez.

<span id="an_4:3">4:3</span> Ecen haur da Iaincoaren vorondatea,çuen
sanctificationea, paillardiçataric beguira çaitezten:

<span id="an_4:4">4:4</span> Eta iaquin deçan çuetaric batbederac bere
vnciaren posseditzen sanctificationerequin eta ohorerequin:

<span id="an_4:5">4:5</span> Ez guthiciataco affectionerequin, Gentil
Iaincoa eçagutzen eztutenen ançora.

<span id="an_4:6">4:6</span> Nehorc ezteçala aurizqui edo engana bere
anayea eceinere eguitecotan: ecen Iauna gauça hauen gucién mendecaçale
da, nola lehen-ere erran eta testificatu baitrauçuegu.

<span id="an_4:7">4:7</span> Ecen ezgaitu deithu vkan Iaincoac
cithalqueriatara, baina sanctificationetara.

<span id="an_4:8">4:8</span> Bada gauça hauc arbuyatzen dituenac, eztu
guiçon-bat arbuyatzen, baina Iaincoa, ceinec bere Spiritu saindua gutan
eçarri-ere vkan baitu.

<span id="an_4:9">4:9</span> Anayetassunezco charitateaz den
becembatean, eztuçue mengoaric scriba dieçaçuedan ecen ceuroc Iaincoaz
iracatsiac çarete, elkar onhets deçaçuen.

<span id="an_4:10">4:10</span> Ecen eguiten-ere baduçue haur Maeedonia
gucian diraden anaye orotará: baina othoizten çaituztegu, anayeác,
guerotic guerora auançago çaitezten,

<span id="an_4:11">4:11</span> Eta pena eçar deçaçuen baquez içatera,
eta çuen eguiteco proprién eguitera, eta çuen escu propriéz languitera,
manatu çaituztegun beçala:

<span id="an_4:12">4:12</span> Campotic diradenetara honestqui perporta
çaiteztençát, eta deusen beharric eztuçuençát.

<span id="an_4:13">4:13</span> Eta eztut nahi çuec ignorant çareten,
anayeác, lo daunçanéz den becembatean, contrista etzaiteztençát, berce
goitico sperançaric eztutenac-ere beçala.

<span id="an_4:14">4:14</span> Ecen baldin sinhesten badugu Iesus hil
eta resuscitatu dela, halaber Iesus Iaunean lo daunçanac-ere Iaincoac
erekarriren ditu harequin.

<span id="an_4:15">4:15</span> Ecen haur erraiten drauçuegu Iaunaren
hitzez ecen gu viciric goitico garatenoc Iaunaren aduenimenduan
ezgaitzaiztela aitzinduren lo daunçateney.

<span id="an_4:16">4:16</span> Ecen Iauna bera exhortationezco
oihurequin, eta Archangelu vozequin, eta Iaincoaren trompettarequin
iautsiren da cerutic: eta Christean hilac resuscitaturen dirade lehenic:

<span id="an_4:17">4:17</span> Guero gu viciric goitico garatenoc,
harrapaturen garate hequin batean hodeyetan Iaunaren aitzinera airetan:
eta halaz bethi Iaunarequin içanen gara.

<span id="an_4:18">4:18</span> Bada, consola eçaçue elkar hitz hauçaz.

<span id="an_5:1">5:1</span> Demboréz eta momentéz den becembatean,
anayeác, ezta mengoaric scriba dieçaçuedan.

<span id="an_5:2">5:2</span> Ecen ceuroc badaquiçue vngui ecen Iaunaren
eguna ethorriren dela, ohoina gauaz beçala.

<span id="an_5:3">5:3</span> Ecen erran deçatenean, Baque eta segurança:
orduan gainera ethorriren çaye vstegaberico destructionea, içorra denari
mina beçala, eta eztirade itzuriren.

<span id="an_5:4">5:4</span> Baina çuec, anayeác, etzarete ilhumbean,
non egun harc, ohoinac eguiten duen beçala, ardiets çaitzaten.

<span id="an_5:5">5:5</span> Çuec gucioc arguiaren haour çarete, eta
egunaren haour: ezgara gauaren edo ilhumbearen haour.

<span id="an_5:6">5:6</span> Ezgaunçala bada lo berceac beçala, baina
gauden iratzarri eta garén sobre.

<span id="an_5:7">5:7</span> Ecen lo daunçanac, gauaz lo daunça: eta
horditzen diradenac, gauaz dirade hordi.

<span id="an_5:8">5:8</span> Baina gu egunaren garenoc, garén sobre,
fedezco eta charitatezco halacretaz veztituac, eta casquet orde,
saluamendutaco sperançáz.

<span id="an_5:9">5:9</span> Ecen ezgaitu ordenatu Iaincoac hiracotzát,
baina saluamenduaren vkaitecotzát Iesus Christ gure Iaunaz,

<span id="an_5:10">5:10</span> Cein guregatic hil içan baita: bagaude
iratzarriric, ala bagaunça lo, harequin batean vici garén.

<span id="an_5:11">5:11</span> Harren, exhorta eçaçue elkar, eta edifica
eçaçue batac bercea, eguiten-ere duçuen beçala.

<span id="an_5:12">5:12</span> Halaber othoizten çaituztegu, anayeác,
eçagut ditzaçuen çuen artean trabaillatzen diradenac, eta çuen gaineco
diradenac gure Iaunean, eta çuen admonestaçaleac:

<span id="an_5:13">5:13</span> Eta amorio handitan eduqui ditzaçuen,
eguiten dutén obragatic. Auçue baque elkarren artean.

<span id="an_5:14">5:14</span> Halaber othoitz eguiten drauçuegu,
anayeác, admonesta ditzaçuen vicitze desordenatutacoac, consola
ditzaçuen gogo chipitacoac, sustenga ditzaçuen flaccuac, çareten
spirituz patient gucietara.

<span id="an_5:15">5:15</span> Beguirauçue nehorc eztieçón gaitza
gaitzagatic nehori renda: baina vnguiari bethi çarreitzate, bata
berceagana eta gucietara.

<span id="an_5:16">5:16</span> Bethiere çareten aleguera.

<span id="an_5:17">5:17</span> Paussu gabe othoitz eguiçue.

<span id="an_5:18">5:18</span> Gauça gucietan esquerrac emainzquiçue:
ecen haur da Iaincoaren çuetaraco vorondatea Iesus Christez.

<span id="an_5:19">5:19</span> Spiritua ezteçaçuela iraungui:

<span id="an_5:20">5:20</span> Prophetiác eztiçaçuela menosprecia.

<span id="an_5:21">5:21</span> Gauça guciac experimentaitzaçue: on
denari çatchetzate:

<span id="an_5:22">5:22</span> Gaizquiaren irudi orotaric beguira
çaitezte.

<span id="an_5:23">5:23</span> Bada Iainco baquezcoac ossoqui sanctifica
çaitzatela: eta çuen spiritu gucia eta arima eta gorputza hoguen gabe,
Iesus Christ gure Iaunaren aduenimenduco beguira ditecela.

<span id="an_5:24">5:24</span> Fidel da çuec deithu çaituztena,
eguinen-ere badu.

<span id="an_5:25">5:25</span> Anayeác, othoitz eguiçue guregatic.

<span id="an_5:26">5:26</span> Salutaitzaçue anaye guciac pot
saindurequin.

<span id="an_5:27">5:27</span> Requeritzen çaituztet Iaunaren partez
iracur daquién epistola haur anaye saindu guciey.

<span id="an_5:28">5:28</span> Iesus Christ gure Iaunaren gratia dela
çuequin. Amen.

------------------------------------------------------------------------

[Next: 2 Thessalonians](th2)
