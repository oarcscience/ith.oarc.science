[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Basque Bible: Galatians

<span id="an_1:1">1:1</span> PAVL Apostoluac (ez guiçonéz ezeta guiçonen
partez, baina Iesus Christen eta Iainco Aita hura hiletaric resuscitatu
duenaren partez.)

<span id="an_1:2">1:2</span> Eta enequin diraden anaye guciéc, Galatiaco
Elicey:

<span id="an_1:3">1:3</span> Gratia dela çuequin eta baquea Iainco
Aitaganic, eta Iesus Christ gure Iaunaganic.

<span id="an_1:4">1:4</span> Ceinec bere buruä eman vkan baitu gure
bekatuacgatic, idoqui guençançát secula gaichto hunetaric, gure Iainco
eta Aitaren vorondatearen araura.

<span id="an_1:5">1:5</span> Hari dela gloria secula seculacotz. Amen.

<span id="an_1:6">1:6</span> Miraz nago nola horrein sarri, Christen
gratiara deithu vkan cenduztena vtziric transportatu içan çareten berce
Euangeliotara:

<span id="an_1:7">1:7</span> Berceric batre eztelaric: baina batzuc
trublatzen çaituztéz, eta nahi duté erauci Christen Euangelioa:

<span id="an_1:8">1:8</span> Baina baldin guc-ere, edo Aingueru batec
cerutic euangelizatzen badrauçue, euangelizatu drauçuegunaz berceric,
maradicatu biz.

<span id="an_1:9">1:9</span> Lehen erran dugun beçala, orain-ere berriz
diot, Baldin norbeitec euangelizatzen badrauçue recebitu duçuenaz
berceric, maradicatu biz.

<span id="an_1:10">1:10</span> Ecen orain guiçonéz predicatzen dut ala
Iaincoaz? ala guiçonén gogara eguin nahiz nabila? Segur baldin oraino
guiçonén gogaraco baninz, Christen cerbitzari ezninçande.

<span id="an_1:11">1:11</span> Iaquin eraciten drauçuet bada, anayeác,
niçaz predicatu içan den Euangelioa, eztela guiçonaren araura.

<span id="an_1:12">1:12</span> Ecen eztut hura guiçonganic recebitu ez
ikassi: baina Iesus Christen reuelationez.

<span id="an_1:13">1:13</span> Ecen ençun duçue nola conuersatu vkan
dudan Iudaismoan, nola terriblequi Iaincoaren Eliçá persecutatzen eta
deseguiten nuen:

<span id="an_1:14">1:14</span> Eta nola probetchatzen nincén Iudaismoan,
ene quidetaric anhitz baino guehiago, neure nationean, neure aitén
ordenancetara affectione guehienduna nincelaric.

<span id="an_1:15">1:15</span> Baina Iaincoaren placera içan denean
(ceinec neure amaren sabeleandanic appartatu baininduen eta deithu
bainau bere gratiaz)

<span id="an_1:16">1:16</span> Bere Semearen reuelatzera nitan, hura
euangeliza neçançát Gentilén artean, eznaiz bertan conseillatu içan
haraguiarequin eta odolarequin:

<span id="an_1:17">1:17</span> Eta eznaiz Ierusalemera itzuli içan ni
baino lehen Apostolu ciradenetara: baina ioan nendin Arabiara: eta
harçara itzul nendin Damascera.

<span id="an_1:18">1:18</span> Gueroztic hirur vrtheren buruän itzul
nendin Ierusalemera Pierrisen visitatzera: eta egon nendin harequin
amorz egun.

<span id="an_1:19">1:19</span> Eta berce Apostoluetaric ezneçan ikus
Iacques Iaunaren anayea baicen.

<span id="an_1:20">1:20</span> Baina çuey scribatzen drauzquiçuedan
gaucetan, huná, badiotsuet Iaunaren aitzinean, ecen eztiodala gueçurric.

<span id="an_1:21">1:21</span> Guero ethor nendin Syriaco eta Ciliciaco
herrietara.

<span id="an_1:22">1:22</span> Eta nincen beguithartez eçagun gabea
Iudeaco Eliça Christean ciradeney:

<span id="an_1:23">1:23</span> Baina solament ençun vkan çuten erraiten
cela, Gu berce orduz persecutatzen guentuenac, orain predicatzen du
berce orduz deseguiten çuen fedea.

<span id="an_1:24">1:24</span> Eta glorificatzen çuten Iaincoa nitan.

<span id="an_2:1">2:1</span> Guero hamalaur vrtheren buruän, berriz igan
nendin Ierusalemera Barnabasequin, eta Tite-ere harturic.

<span id="an_2:2">2:2</span> Eta igan nendin reuelationez, eta hæy
communica niecén Gentilén artean predicatzen dudan Euangelioa, baina
particularqui estimatan diradeney, neholere alfer laster aznaguian edo
eguin eznuen.

<span id="an_2:3">2:3</span> Baina Tite-ere, cein baitzén enequin, Grec
bacen-ere, etzedin bortcha circonciditu içatera.

<span id="an_2:4">2:4</span> Anaye falsu Eliçán bere buruz nahastecatuén
causaz, cein sar baitzitecen gure libertate Iesus Christean dugunaren
espia içatera, gu suiectionetara erekar guençatençát.

<span id="an_2:5">2:5</span> Eta suiectionez ezquitzaizte susmettitu
momentbat-ere, Euangelioco eguiác çuetan iraun leçançát.

<span id="an_2:6">2:6</span> Eta eztut deus ikassi cerbait diradela
irudi dutenetaric (nolaco noizpait içan diraden, etzait deus hunquitzen:
ecen Iaincoac eztu guiçonaren campoco apparentiá hartzen) ecen estimatan
diradenéc eztraudaté deus guehiagoric communicatu.

<span id="an_2:7">2:7</span> Baina contrariora, ikussi vkan çutenean
ecen Preputioco Euangelioaren predicationea niri eman içan çaitadala,
Circoncisionecoa Pierrisi beçala:

<span id="an_2:8">2:8</span> (Ecen Pierris baithan obratu vkan duenac
Circoncisioneco Apostolutassunera, obratu vkan du ni baithan-ere
Gentiletara.)

<span id="an_2:9">2:9</span> Eta eçagutu çutenean niri eman içan
çaitadan gratiá, Iacquesec eta Cephasec eta Ioannesec (habe diradela
estimatuéc) lagunçazco escuinac eman drauzquigute niri eta Barnabasi: gu
Gentiletarát guendoacençát eta hec Circoncisionecoètarat:

<span id="an_2:10">2:10</span> Solament auisatu gaituzte paubréz orhoit
guentecen: eta haren beraren eguitera arthatsu içan naiz.

<span id="an_2:11">2:11</span> Eta ethorri, içan cenean Pierris
Antiochera, bekoquiz resisti nieçon hari, ceren reprehenditzeco baitzén.

<span id="an_2:12">2:12</span> Ecén Iacquesganic batzu ethor citecen
baino lehen, Gentilequin batean iaten çuen: baina ethorri içan
ciradenean, retira eta separa cedin hetaric Circoncisionecoén beldurrez.

<span id="an_2:13">2:13</span> Eta simulationez vsatzen çuten harequin
batean berce Iuduec-ere: hala non Barnabas-ere erekarri içan baitzén
hayén simulationera.

<span id="an_2:14">2:14</span> Baina ikussi vkan nuenean ecen
etzabiltzala oin chuchenez, Euangelioco eguiaren araura, erran nieçón
Pierrisi gucien aitzinean, Baldin hi Iudu aicelaric Gentil anço vici
bahaiz, eta ez Iudu anço, cergatic Gentilac bortchatzen dituc
iudaizatzera?

<span id="an_2:15">2:15</span> Gu baicara naturaz Iudu, eta ez
Gentiletaric bekatore.

<span id="an_2:16">2:16</span> Daquigularic ecen eztela guiçona
iustificatzen Legueco obréz, baina Iesus Christen fedeaz: guc-ere Iesus
Christ baithan sinhetsi vkan dugu, iustifica guentecençát Christen
fedeaz, eta ez Legueco obréz: ceren haraguiric batre ezpaita
iustificaturen Legueco obréz,

<span id="an_2:17">2:17</span> Eta baldin Christez iustificatu nahiz
gabiltzalaric, erideiten bagara gueuror-ere bekatore, Christ halacotz
bekatuaren ministre da? Guertha eztadila.

<span id="an_2:18">2:18</span> Ecen baldin deseguin ditudan gauçác
harçara edificatzen baditut, transgressor neure buruä eguiten dut.

<span id="an_2:19">2:19</span> Ecen ni Legueaz Legueari hil içan nazayó,
Iaincoari vici nequionçat, Christequin batean crucificatu içan naiz.

<span id="an_2:20">2:20</span> Bada vici naiz, ez guehiagoric ni, baina
vici da nitan Christ eta orain haraguian vici naicen vicitzeaz
Iaincoaren Semearen fedeaz vici naiz, ceinec onhetsi vkan bainau, eta
eman vkan baitu bere buruä enegatic.

<span id="an_2:21">2:21</span> Eztut abolitzen Iaincoaren gratiá: ecen
baldin iustitiá Legueaz bada, beraz Christ mengoa gabe hil içan da.

<span id="an_3:1">3:1</span> O Galatiano çoroác, norc encantatu
çaituztéz eguia obedi ezteçaçuen? ceiney beguién aitzinean lehenetic
representatu içan baitzaiçue Iesus Christ, çuen artean crucificatua?

<span id="an_3:2">3:2</span> Haur solament iaquin nahi dut çuetaric,
Legueco obréz Spiritu saindua recebitu vkan duçue, ala fedearen
predicationeaz?

<span id="an_3:3">3:3</span> Hain çoro çarete, Spirituaz hassiric, orain
haraguiaz acaba deçaçuen?

<span id="an_3:4">3:4</span> Alfer hambat suffritu vkan duçue? baldin
alfer-ere bada.

<span id="an_3:5">3:5</span> Bada, Spiritua çuey fornitzen drauçuenac,
eta verthuteac çuetan obratzen dituenac, Legueco obréz eguiten du, ala
fedearen predicationeaz?

<span id="an_3:6">3:6</span> Baina aitzitic Abrahamec nola Iaincoa
sinhetsi vkan baitu, eta hari iustitiatan imputatu içan baitzayo:

<span id="an_3:7">3:7</span> Hala badaquiçue ecen fedezcoac diradela
Abrahamen haour.

<span id="an_3:8">3:8</span> Eta Scripturác aitzinetic ikussiric ecen
fedeaz Iaincoac iustificatzen dituela Gentilac, aitzinetic euangelizatu
vkan drauca Abrahami, cioela, Benedicatuac içanen dituc hitan Gende
guciac.

<span id="an_3:9">3:9</span> Bada, fedezcoac benedicatzen dirade Abraham
fidelarequin.

<span id="an_3:10">3:10</span> Ecen norere Legueco obretaric baitirade,
maledictionearen azpian dirade: ecen scribatua da, Maradicatua da norere
ezpaita egonen Legueco liburän scribatuac diraden gauça gucietan, hec
eguin ditzançát.

<span id="an_3:11">3:11</span> Eta Legueaz nehor eztela iustificatzen
Iaincoa baithan, gauça claroa da: ecen iustoa fedez vicico da.

<span id="an_3:12">3:12</span> Eta Leguea ezta fedetic: baina gauça hec
eguinen dituen guiçona, vicico da hetan.

<span id="an_3:13">3:13</span> Baina Christec redemitu vkan gaitu
Leguearen maledictionetic, bera guregatic maledictione eguin içanic:
(ecen scribatua da, Maradicatua da çurean vrkatua den gucia)

<span id="an_3:14">3:14</span> Abrahamen benedictionea Gentiletara hel
ledinçát Iesus Christez, eta Spirituaren promessa fedez recebi
deçagunçát.

<span id="an_3:15">3:15</span> Anayeác, guiçonén ançora minço naiz,
Appoinctamendubat guiçon-batena badere, authoritatez confirmatua bada,
nehorc eztu hausten ez emendatzen.

<span id="an_3:16">3:16</span> Abrahami bada promessac erran içan
çaizquio, eta haren haciari. Eztu erraiten, Eta haciey, anhitzez minço
baliz beçala: baina batez beçala, Eta hire haciari, cein baita Christ.

<span id="an_3:17">3:17</span> Haur bada diot, lehenetic Iaincoaz
Christen respectuz confirmatu içan den alliançá, laur-ehun eta hoguey
eta hamar vrtheren buruän ethorri içan den Legueac eztuela hausten,
promessa aboli deçançát.

<span id="an_3:18">3:18</span> Ecen baldin heretagea Leguetic bada, ez
ia promessetic: baina Abrahami promessetic eman vkan drauca Iaincoac.

<span id="an_3:19">3:19</span> Certaco da beraz Leguea? Transgressionén
causaz eratchequi içan da, ethor leiteno haci hura ceini promessa eguin
içan baitzayó, eta Leguea ordenatu içan da Aingueruéz, Ararteco baten
escuz.

<span id="an_3:20">3:20</span> Eta Arartecoa ezta batena: baina Iaincoa
bat da.

<span id="an_3:21">3:21</span> Leguea beraz Iaincoaren promessén contra
eratchequi içan da? Guertha eztadila. Ecen eman içan baliz Leguea ceinec
viuifica ahal leçan, segur Leguetic liçate iustitiá.

<span id="an_3:22">3:22</span> Baina ertsi vkan du Scripturác gucia
bekatuaren azpian, promessa Iesus Christen fedeaz eman lequiençát
sinhesten duteney.

<span id="an_3:23">3:23</span> Bada fedea ethor cedin baino lehen,
Leguearen azpian beguiratzen guinen ertsiac reuelatzeco cen federa
heltzeco.

<span id="an_3:24">3:24</span> Bada, Leguea gure pedagogo içan da
Christgana, fedez iustifica guentecençát.

<span id="an_3:25">3:25</span> Baina fedea ethorriz gueroztic, ezgara
guehiagoric pedagogoren azpian.

<span id="an_3:26">3:26</span> Ecen guciác Iaincoaren haour çarete Iesus
Christ baithango fedeaz.

<span id="an_3:27">3:27</span> Ecen batheyatu içan çareten guciéc Christ
iaunci vkan duçue.

<span id="an_3:28">3:28</span> Ezta Iuduric ez Grecquic, ezta sclaboric
ez libreric, ezta arric ez emeric: ecen çuec gucioc bat çarete Iesus
Christean.

<span id="an_3:29">3:29</span> Eta baldin çuec Christenac baçarete,
beraz Abrahamen haci çarete, eta promessaren arauez heredero.

<span id="an_4:1">4:1</span> Eta haur erraiten dut, Herederoa haour
deno, ezta different deusetan cerbitzariaganic, gauça gucien iabe
badere:

<span id="an_4:2">4:2</span> Baina tutorén eta curatorén azpico da aitáz
ordenatu içan çayón demborarano

<span id="an_4:3">4:3</span> Hala gu-ere haourrac guinenean munduco
elementén azpiratuac guinén suiectionetan:

<span id="an_4:4">4:4</span> Baina ethorri içan denean demboraren
complimendua, igorri vkan du Iaincoac bere Semea emaztetic eguina, eta
Leguearen azpico eguina:

<span id="an_4:5">4:5</span> Leguearen azpico ciradenac redemi
litzançát, haourrén adoptionea recebi gueneçançát.

<span id="an_4:6">4:6</span> Eta ceren haour baitzarete, igorri vkan du
Iaincoac çuen bihotzetara bere Semearen Spiritua, oihuz dagoela, Abba,
erran nahi baita, Aita.

<span id="an_4:7">4:7</span> Bada guehiagoric ezaiz sclabo, baina semé:
eta baldin seme bahaiz, Iaincoaren heredero-ere Christez.

<span id="an_4:8">4:8</span> Baina Iaincoa eçagutzen etzendutenean
cerbitzatzen centuzten naturaz iainco eztiradenac.

<span id="an_4:9">4:9</span> Baina orain Iaincoa eçagutzen duçuenaz
gueroz, baina aitzitic Iaincoaz eçagutu çaretenaz gueroz, nola
conuertitzen çarete harçara element infirmoetara eta paubretara, cein
ohi beçala cerbitzatu nahi baitituçue?

<span id="an_4:10">4:10</span> Egunac beguiratzen dituçue eta
hilebetheac, eta demborác eta vrtheac.

<span id="an_4:11">4:11</span> Beldurra dut çueçaz, alfer trabaillatu
naicén çuec baithan.

<span id="an_4:12">4:12</span> Çareten ni beçala: ecen ni-ere çuec
beçala naiz: anayeác, othoitz eguiten drauçuet: ni deusetan eznauçue
iniuriatu vkan.

<span id="an_4:13">4:13</span> Eta badaquiçue nola haraguiaren
infirmitaterequin euangelizatu vkan drauçuedan lehen.

<span id="an_4:14">4:14</span> Eta niçaz ene haraguian eguiten cen
experientiá eztuçue menospreciatu ez arbuiatu vkan, aitzitic Iaincoaren
Ainguerubat beçala recebitu vkan nauçue, bayeta Iesus Christ beçala.

<span id="an_4:15">4:15</span> Ceric cen bada çuen dohainontassuna? ecen
testificatzen drauçuet, baldin possible içan albaliz, çuen beguiac
idoquiric eman cendrauzquedetela.

<span id="an_4:16">4:16</span> Etsay eguin natzaiçue eguia erraiten
drauçuedanean?

<span id="an_4:17">4:17</span> Çueçaz ielossi dirade, ez onetacotz baina
aitzitic idoqui nahi çaituztéz berac desira ditzaçuençát.

<span id="an_4:18">4:18</span> Baina on da anhitz onhestea gauça onean
bethiere, eta ez solament çuec baithan present naicenean.

<span id="an_4:19">4:19</span> Neure haourtoác, ceinéz berriz ertzeco
penatan bainaiz, Christ forma daiteno çuetan.

<span id="an_4:20">4:20</span> Nahi nuque orain çuequin içan, eta
cambiatu neure voza: ecen dudatan naiz çueçaz.

<span id="an_4:21">4:21</span> Erradaçue Leguearen azpico içan nahi
çaretenéc, Leguea eztuçue ençuten?

<span id="an_4:22">4:22</span> Ecen scribatua da Abrahamec bi seme vkan
cituela: bat nescatoaganic, eta bat libreaganic.

<span id="an_4:23">4:23</span> Baina nescatoaganicoa haraguiaren arauez
iayo içan cen, eta libreaganicoa, promessaren partez.

<span id="an_4:24">4:24</span> Gauça hauc comparationez erraiten dirade.
Ecen hauc dirade bi alliançác, bata da Sinaco menditic Agar,
suiectionetara engendratzen duena:

<span id="an_4:25">4:25</span> (Ecen Sina mendibat da Arabian Ierusaleme
oraingoari ihardesten draucanic) eta bere haourrequin cerbitzutan dena:

<span id="an_4:26">4:26</span> Baina Ierusaleme gorá, libre da, cein
baita gure gución ama.

<span id="an_4:27">4:27</span> Ecen scribatua da, Alegueradi steril
ertzen ezaicená: dendadi eta heyagora eguin ertzeco penan ezaicená: ecen
guehiago ditun vtziaren haourrac ecen ez senhardunarenac.

<span id="an_4:28">4:28</span> Gu bada, anayeác, Isaac beçala
promessezco haour gara.

<span id="an_4:29">4:29</span> Baina nola orduan haraguiaren arauez
sorthuac persecutatzen baitzuen Spirituaren arauez sorthua, hala
orain-ere.

<span id="an_4:30">4:30</span> Baina cer dio Scripturac? Egotzquic
campora nescatoa eta haren semea: ecen eztic heretaturen nescatoaren
semeac librearen semearequin.

<span id="an_4:31">4:31</span> Bada, anayeác, ezgara nescatoaren haour
baina librearen.

<span id="an_5:1">5:1</span> Beraz Christec libre eguin gaituen
libertatean, çaudete fermu, eta berriz etzaiteztela eduqui suiectionezco
vztarriaz.

<span id="an_5:2">5:2</span> Huná, nic Paulec erraiten drauçuet ecen
baldin circoncidi baçaiteztez Christ etzaiçuela deus probetchaturen.

<span id="an_5:3">5:3</span> Eta testificatzen draucat berriz
circonciditzen den guiçon guciari, ecen hura Legue guciaren beguiratzera
çordun dela.

<span id="an_5:4">5:4</span> Christez gabetu çarete Legueaz iustificatu
nahi çareten gucioc: eta gratiatic erori çarete.

<span id="an_5:5">5:5</span> Ecen gu fedetic den Spirituaz iustitiazco
sperançaren beguira gaude:

<span id="an_5:6">5:6</span> Ecen Iesus Christean ez circoncisioneac du
deus balio, ezeta preputioac: baina charitatez obratzen duen fedeac.

<span id="an_5:7">5:7</span> Vngui laster eguiten cenduten, norc
empatchatu çaituztéz, eguia obedi etzeneçaten?

<span id="an_5:8">5:8</span> Persuasione hori ezta çuec deitzen
çaituztenaganic.

<span id="an_5:9">5:9</span> Altchagarri appurbatec orhe gucia mincen du

<span id="an_5:10">5:10</span> Ni seguratzen naiz çueçaz gure Iaunean,
ecen eztuçuela berce sendimenduric vkanen: baina çuec trublatzen
çaituztenac, ekarriren du condemnationea, norere baita hura.

<span id="an_5:11">5:11</span> Bada niçaz den becembatean, anayeác,
baldin are circoncisionea predicatzen badut, cergatic are persecutatzen
naiz? beraz abolitu da crutzeazco scandaloa.

<span id="an_5:12">5:12</span> Ailitez trenca çuec trublatzen
çaituztenac.

<span id="an_5:13">5:13</span> Ecen, anayeác, çuec libertatera deithu
içan çaréte: solament beguirauçue, libertatea eztén haraguiari
occasionetan: baina elkar charitatez cerbitza eçaçue.

<span id="an_5:14">5:14</span> Ecen Legue gucia hitz batetan complitzen
da, cein baita, Onhetsiren duc eure hurcoa eure buruä beçala.

<span id="an_5:15">5:15</span> Baldineta elkar aussiquiten eta iresten
baduçue: beguirauçue bata berceaz consumi etzaitezten.

<span id="an_5:16">5:16</span> Eta haur erraiten drauçuet, Spirituaren
araura ebil çaiteztez: eta haraguiaren guthiciac eztitzaçuela compli.

<span id="an_5:17">5:17</span> Ecen haraguiac guthiciatzen du
Spirituaren contrá, eta Spirituac haraguiaren contra: eta gauça hauc
elkarren contra dirade: hala non nahi dituçuen gauça guciac ezpaitituçue
eguiten.

<span id="an_5:18">5:18</span> Baldineta Spirituaz guidatzen baçarete,
etzarete Leguearen azpico.

<span id="an_5:19">5:19</span> Bada, çogueriac dirade haraguiaren obrác,
cein baitirade, adulterioa, paillardiçá, satsutassuna, insolentiá,

<span id="an_5:20">5:20</span> Idolatriá, poçoinqueriá, etsaigoác,
bekaizteriác, asserretassunac, liscarrac, diuisioneac, heresiác,

<span id="an_5:21">5:21</span> Inuidiác, guiça-erhaitecác, hordiqueriác,
gormandiçác, eta hauc irudiac, gauça hauc aitzinetic erraiten
drauzquiçuet, lehen-ere erran dudan beçala: ecen halaco gauçác eguiten
dituztenéc Iaincoaren resumá heretaturen eztutela.

<span id="an_5:22">5:22</span> Bailla Spirituaren fructua da charitatea,
alegrançá, baquea, spiritu patienta, benignitatea, ontassuna, fedea,
emetassuna, temperantiá.

<span id="an_5:23">5:23</span> Hunelacoén contra legueric ezta.

<span id="an_5:24">5:24</span> Ecen Christen diradenéc haraguia
crucificatu duté affectionéquin eta guthiciéquin.

<span id="an_5:25">5:25</span> Baldin vici bagara Spirituz, Spirituz
ebil-ere gaitecen.

<span id="an_5:26">5:26</span> Ezgaitecela vana-gloria guthicioso eguin,
elkar tharritatuz, elkargana inuidia vkanez.

<span id="an_6:1">6:1</span> Anayeác, baldineta erori içan bada
guiçon-bat cembeit faltatan, çuec spiritual çaretenoc goiti eçaçue haina
emetassunetaco spiriturequin: consideratzen dualaric eure buruä, hi-ere
tenta ezadin .

<span id="an_6:2">6:2</span> Elkarren cargác egar itzaçue: eta halaz
compli eçaçue Christen Leguea.

<span id="an_6:3">6:3</span> Ecen baldin norbeitec vste badu cerbait
dela, deus eztelaric, harc bere fantasiaz bere buruä enganatzen du.

<span id="an_6:4">6:4</span> Bada bere obrá experimenta beça batbederac:
eta orduan bere baithan gloria vkanen du, eta ez berceric baithan.

<span id="an_6:5">6:5</span> Ecen batbederac bere cargá ekarriren du.

<span id="an_6:6">6:6</span> Bada communica bieçó hitzean iracasten
denac, bere iracasleari, on gucietaric.

<span id="an_6:7">6:7</span> Etzaiteztela engana: Iaincoa ecin escarnia
daite: ecen cer-ere ereinen baitu guiçonac, hura bilduren-ere du.

<span id="an_6:8">6:8</span> Ecen bere haraguiaren ereiten duenac,
haraguitic bilduren du corruptione: baina Spirituaren ereiten duenac,
Spiritutic bilduren du vicitze eternala.

<span id="an_6:9">6:9</span> Bada vnguiguitez ezgaitecela enoya: ecen
bere sasoinean bilduren dugu, baldin lacho bilha ezpagaitez.

<span id="an_6:10">6:10</span> Bada dembora duguno, daguiegun vngui
guciey, baina principalqui fedeco domesticoey.

<span id="an_6:11">6:11</span> Badacussaçue cein letra lucez scribatu
drauçuedan neure escuz.

<span id="an_6:12">6:12</span> Nor-ere nahi baitirade apparent eracutsi
haraguian, hec bortchatzen çaituztez circonciditu içatera: solament
Christen crutzeagatic persecutioneric suffri ezteçatençát.

<span id="an_6:13">6:13</span> Ecen circonciditzen diradenéc berec-ere
eztute Leguea beguiratzen: baina nahi duté çuec circoncidi çaitezten,
çuen haraguian gloria ditecencát.

<span id="an_6:14">6:14</span> Baina niri guertha eztaquidala gloria
nadin Iesus Christ gure Iaunaren crutzean baicen: ceinez mundua niri
crucificatu baitzait, eta ni munduari.

<span id="an_6:15">6:15</span> Ecen Iesus Christean ez circoncisioneac
du deusbalio, ez preputioac, baina creatura berriac

<span id="an_6:16">6:16</span> Eta nor-ere regla hunen araura ebilten
baitirade, baquea içanen da hayén gainean eta misericordia, eta
Iaincoaren Israelen gainean.

<span id="an_6:17">6:17</span> Hemendic harát nehorc enoyuric eztidala:
ecen nic Iesus Iaunaren mercác dacazquet neure gorputzean.

<span id="an_6:18">6:18</span> Anayeác, Iesus Christ gure Iaunaren
gratiá dela, çuen spirituarequin. Amen.

------------------------------------------------------------------------

[Next: Ephesians](eph)
