[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Turkish Bible: 1 Thessalonians

<span id="an_1:1">1:1</span> Pavlus, Silvanus ve Timoteostan Baba
Tanrıya ve Rab İsa Mesihe ait olan Selanik kilisesine selam! Sizlere
lütuf ve esenlik olsun.

<span id="an_1:2">1:2</span> Dualarımızda sizleri anıyor, her zaman
hepiniz için Tanrıya şükrediyoruz. İmanın ürünü olan etkinliğinizi,
sevgiye dayanan emeğinizi ve Rabbimiz İsa Mesihe bağladığınız umuttan
kaynaklanan dayanıklılığınızı Babamız Tanrının önünde durmadan anıyoruz.

<span id="an_1:4">1:4</span> Tanrının sevdiği kardeşlerim, sizleri Onun
seçtiğini biliyoruz.

<span id="an_1:5">1:5</span> Çünkü yaydığımız Müjde size yalnız sözle
değil, kudretle, Kutsal Ruhla ve büyük güvenle ulaştı. Nitekim
aranızdayken sizin yararınıza nasıl yaşadığımızı bilirsiniz.

<span id="an_1:6">1:6</span> Siz de büyük sıkıntılara karşın, Kutsal
Ruhun verdiği sevinçle Tanrı sözünü kabul ederek bizi ve Rabbi örnek
aldınız.

<span id="an_1:7">1:7</span> Böylece Makedonya ve Ahayadaki bütün
imanlılara örnek oldunuz.

<span id="an_1:8">1:8</span> Rabbin sözü sizden yayıldı. Tanrıya
imanınızın haberi yalnız Makedonya ve Ahayaya değil, her yere ulaştı.
Artık bizim bir şey söylememize gerek kalmadı.

<span id="an_1:9">1:9</span> Çünkü herkes bizi ne kadar iyi
karşıladığınızı anlatıp duruyor. Yaşayan gerçek Tanrı'ya kulluk etmek,
O'nun ölümden dirilttiği ve bizleri gelecek gazaptan kurtaran Oğlu
İsa'nın göklerden gelişini beklemek üzere putlardan Tanrı'ya nasıl
döndüğünüzü anlatıyorlar.

<span id="an_2:1">2:1</span> Kardeşler, size yaptığımız ziyaretin boşa
gitmediğini siz de biliyorsunuz.

<span id="an_2:2">2:2</span> Bildiğiniz gibi, daha önce Filipide eziyet
görmüş, aşağılanmıştık. Ama şiddetli karşı koymalara rağmen, tanrısal
Müjdeyi size duyurmak için Tanrımızdan cesaret aldık.

<span id="an_2:3">2:3</span> Çağrımız yalana ya da kirli bir amaca
dayanmıyor; bunun hileli bir yönü de yoktur.

<span id="an_2:4">2:4</span> Tersine, Tanrı tarafından Müjdeyi emanet
almaya layık görüldüğümüz için, insanları değil, yüreklerimizi sınayan
Tanrıyı hoşnut edecek biçimde konuşuyoruz.

<span id="an_2:5">2:5</span> Bildiğiniz gibi, hiçbir zaman pohpohlayıcı
sözlerle ya da açgözlülüğü örten bir maskeyle gelmedik. Tanrı buna
tanıktır.

<span id="an_2:6">2:6</span> İnsanlardan -ne sizden ne başkalarından-
gelecek övgünün peşinde de değildik.

<span id="an_2:7">2:7</span> Mesihin elçileri olarak size ağırlığımızı
hissettirebilirdik. Ama çocuklarını bağrına basan bir anne gibi size
şefkatle davrandık.

<span id="an_2:8">2:8</span> Sizlere öylesine gönülden bağlanmıştık ki,
sizinle yalnız Tanrının Müjdesini değil, kendi canlarımızı da paylaşmaya
razıydık. Çünkü sizi o denli çok sevdik!

<span id="an_2:9">2:9</span> Evet, kardeşler, nasıl uğraşıp
didindiğimizi anımsarsınız. Hiçbirinize yük olmamak için gece gündüz
çalıştık, Tanrının Müjdesini size duyurduk.

<span id="an_2:10">2:10</span> İman eden sizlere karşı davranışımızın ne
denli kutsal, adil, kusursuz olduğuna siz tanıksınız; Tanrı da buna
tanıktır.

<span id="an_2:11">2:11</span> Bildiğiniz gibi, bir baba çocuklarına
nasıl davranırsa, her birinize öyle davrandık.

<span id="an_2:12">2:12</span> Sizi yüreklendirdik, teselli ettik;
sizleri egemenliğine ve yüceliğine çağıran Tanrıya yaraşır biçimde
yaşamaya özendirdik.

<span id="an_2:13">2:13</span> Tanrıya sürekli şükretmemiz için bir
neden daha var: Tanrı sözünü bizden duyup kabul ettiğiniz zaman bunu
insan sözü olarak değil, gerçekte olduğu gibi, Tanrı sözü olarak
benimsediniz. Siz imanlılarda etkin olan da bu sözdür.

<span id="an_2:14">2:14</span> Çünkü kardeşler, siz Tanrının Yahudiyede
bulunan ve Mesih İsaya bağlı olan kiliselerini örnek aldınız. Onların
Yahudilerden çektiği sıkıntıların aynısını siz de kendi
yurttaşlarınızdan çektiniz.

<span id="an_2:15">2:15</span> Rab İsayı ve peygamberleri öldüren, bize
de zulmeden Yahudilerdir. Öteki uluslardan olanlarla konuşmamızı ve
böylece onların kurtulmasını engellemekle Tanrının hoşnutsuzluğuna yol
açıyor ve bütün insanlara karşı geliyorlar. Böylece durmadan günahlarına
günah katıyorlar. Sonunda Tanrının gazabına uğradılar.

<span id="an_2:17">2:17</span> Kardeşler, kısa bir süre için düşüncede
olmasa da bedende sizden ırak düştük. Ama büyük bir özlemle yüzünüzü
yeniden görmek için çok çaba gösterdik.

<span id="an_2:18">2:18</span> Evet, yanınıza gelmek istiyorduk. Hele
ben Pavlus, bunu birkaç kez istedim. Ama Şeytan bize engel oldu.

<span id="an_2:19">2:19</span> Umudumuz, sevincimiz kimdir? Rabbimiz İsa
geldiğinde Onun önünde övüneceğimiz zafer tacı nedir? Siz değil misiniz?

<span id="an_2:20">2:20</span> Evet, övüncümüz ve sevincimiz sizsiniz.

<span id="an_3:1">3:1</span> İşte bu özleme daha fazla dayanacak halimiz
kalmayınca Atinada yalnız bırakılmaya razı olduk ve Mesihin Müjdesini
yayan Tanrı emektaşı kardeşimiz Timoteosu yanınıza gönderdik. Bu
sıkıntılardan ötürü kimse sarsılmasın diye sizi imanda güçlendirip
yüreklendirmesini istedik. Sıkıntılardan geçmek için belirlendiğimizi
siz de biliyorsunuz.

<span id="an_3:4">3:4</span> Çünkü sıkıntı çekeceğimizi size önceden,
daha yanınızdayken söylemiştik. Bildiğiniz gibi, öyle oldu.

<span id="an_3:5">3:5</span> Bu nedenle ben de daha fazla dayanamadım;
acaba Ayartıcı bir yolunu bulup sizi ayarttı mı, emeğimiz boşa mı gitti
diye iman durumunuzu öğrenmek için Timoteosu gönderdim.

<span id="an_3:6">3:6</span> Ama yanınızdan henüz dönen Timoteos,
imanınıza, sevginize ilişkin bize güzel haberler getirdi. Bizi her zaman
iyi anılarla hatırladığınızı, sizi görmeyi özlediğimiz kadar sizin de
bizi özlediğinizi söyledi.

<span id="an_3:7">3:7</span> Bu nedenle kardeşler, bütün çile ve
sıkıntılarımız arasında, imanınızdan ötürü sizinle teselli bulduk.

<span id="an_3:8">3:8</span> Çünkü siz Rabbe bağlı kalırsanız, biz asıl
o zaman yaşarız.

<span id="an_3:9">3:9</span> Tanrımızın önünde sizden ötürü büyük sevinç
duymaktayız. Buna karşılık Tanrımıza sizin için yeterince nasıl
şükredebiliriz?

<span id="an_3:10">3:10</span> Sizinle yüz yüze görüşmek, iman
konusundaki eksiklerinizi tamamlamak için gece gündüz var gücümüzle dua
ediyoruz.

<span id="an_3:11">3:11</span> Babamız Tanrının kendisi ve Rabbimiz İsa
size kavuşmamız için yolumuzu açsın!

<span id="an_3:12">3:12</span> Rab birbirinize ve bütün insanlara
beslediğiniz sevgiyi, bizim size beslediğimiz sevgi ölçüsünde çoğaltıp
artırsın!

<span id="an_3:13">3:13</span> Öyle ki, Rabbimiz İsa bütün kutsallarıyla
geldiğinde, Babamız Tanrı'nın önünde kutsallıkta kusursuz olmanız için
yüreklerinizi pekiştirsin.

<span id="an_4:1">4:1</span> Kardeşler, nasıl yaşamanız, Tanrıyı nasıl
hoşnut etmeniz gerektiğini bizden öğrendiniz. Nitekim öyle yaşıyorsunuz.
Son olarak bu konuda daha da ilerlemeniz için Rab İsa adına size rica
ediyor, yalvarıyoruz.

<span id="an_4:2">4:2</span> Rab İsanın yetkisiyle size hangi buyrukları
ilettiğimizi biliyorsunuz.

<span id="an_4:3">4:3</span> Tanrının isteği şudur: Kutsal olmanız,
fuhuştan kaçınmanız,

<span id="an_4:4">4:4</span> her birinizin, Tanrıyı tanımayan uluslar
gibi şehvet tutkusuyla değil, kutsallık ve saygınlıkla kendine bir eş
alması

<span id="an_4:6">4:6</span> ve bu konuda haksızlık edip kardeşini
aldatmamasıdır. Daha önce de size söylediğimiz, sizi uyardığımız gibi,
Rab bütün bu suçlardan ötürü insanları cezalandıracaktır.

<span id="an_4:7">4:7</span> Çünkü Tanrı bizi ahlaksızlığa değil, kutsal
bir yaşam sürmeye çağırdı.

<span id="an_4:8">4:8</span> Dolayısıyla bu çağrıyı reddeden kişi insanı
değil, size Kutsal Ruhunu veren Tanrıyı reddetmiş olur.

<span id="an_4:9">4:9</span> Kardeşlik sevgisi konusunda kimsenin size
bir şey yazmasına gerek yoktur. Çünkü Tanrı size birbirinizi sevmeyi
öğretti.

<span id="an_4:10">4:10</span> Gerçekte bütün Makedonyadaki kardeşlerin
hepsini seviyorsunuz. Kardeşler, size rica ediyoruz, bu konuda daha da
ilerleyin.

<span id="an_4:11">4:11</span> Size buyurduğumuz gibi, sakin bir yaşam
sürmeyi, kendi işinize bakmayı, ellerinizle çalışmayı amaç edinin.

<span id="an_4:12">4:12</span> Öyle ki, kimseye muhtaç olmadan öbür
insanların önünde saygın bir yaşam süresiniz.

<span id="an_4:13">4:13</span> Kardeşler, umudu olmayan öbür insanlar
gibi kederlenmemeniz için, gözlerini yaşama kapamış olanlar konusunda
bilgisiz kalmanızı istemiyoruz.

<span id="an_4:14">4:14</span> İsanın ölüp dirildiğine inanıyoruz. Aynı
şekilde Tanrı, İsaya bağlı olarak gözlerini yaşama kapamış olanları da
Onunla birlikte geri getirecektir.

<span id="an_4:15">4:15</span> Rabbin sözüne dayanarak size diyoruz ki,
biz yaşamakta olanlar, Rabbin gelişinde hayatta olanlar, gözlerini
yaşama kapayanların önüne asla geçmeyeceğiz.

<span id="an_4:16">4:16</span> Rabbin kendisi, bir emir çağrısıyla,
başmeleğin seslenmesiyle, Tanrının borazanıyla gökten inecek. Önce
Mesihe ait ölüler dirilecek.

<span id="an_4:17">4:17</span> Sonra biz yaşamakta olanlar, hayatta
olanlar, onlarla birlikte Rabbi havada karşılamak üzere bulutlar içinde
alınıp götürüleceğiz. Böylece sonsuza dek Rable birlikte olacağız.

<span id="an_4:18">4:18</span> İşte birbirinizi bu sözlerle teselli
edin.

<span id="an_5:1">5:1</span> Kardeşler, bu olayların zamanı ve tarihi
konusunda size yazmaya gerek yoktur.

<span id="an_5:2">5:2</span> Çünkü siz de çok iyi bilirsiniz ki, Rabbin
günü gece hırsız nasıl gelirse öyle gelecektir.

<span id="an_5:3">5:3</span> İnsanlar, ‹‹Her şey esenlik ve güvenlik
içinde›› dedikleri bir anda, gebe kadının birden sancılanması gibi,
ansızın yıkıma uğrayacak ve asla kaçamayacaklar.

<span id="an_5:4">5:4</span> Ama kardeşler, siz karanlıkta değilsiniz
ki, o gün sizi hırsız gibi yakalasın.

<span id="an_5:5">5:5</span> Hepiniz ışık çocukları, gündüz
çocuklarısınız. Geceye ya da karanlığa ait değiliz.

<span id="an_5:6">5:6</span> Öyleyse başkaları gibi uyumayalım, ayık ve
uyanık olalım.

<span id="an_5:7">5:7</span> Çünkü uyuyanlar gece uyur, sarhoş olanlar
da gece sarhoş olurlar.

<span id="an_5:8">5:8</span> Gündüze ait olan bizlerse, iman ve sevgi
zırhını kuşanıp başımıza miğfer olarak kurtuluş umudunu giyerek ayık
duralım.

<span id="an_5:9">5:9</span> Çünkü Tanrı bizi gazaba uğrayalım diye
değil, Rabbimiz İsa Mesih aracılığıyla kurtuluşa kavuşalım diye
belirledi.

<span id="an_5:10">5:10</span> Mesih bizler için öldü; öyle ki, ister
uyanık ister uykuda olalım, Onunla birlikte yaşayalım.

<span id="an_5:11">5:11</span> Bunun için şimdi yaptığınız gibi,
birbirinizi yüreklendirip ruhça geliştirin.

<span id="an_5:12">5:12</span> Kardeşler, aranızda çalışanların, Rab
yolunda size önderlik edip öğüt verenlerin değerini bilmenizi rica
ederiz.

<span id="an_5:13">5:13</span> Yaptıkları işten ötürü onlara sınırsız
saygı, sevgi gösterin. Birbirinizle barış içinde yaşayın.

<span id="an_5:14">5:14</span> Size yalvarırız, kardeşler, boş gezenleri
uyarın, yüreksizleri cesaretlendirin, güçsüzlere destek olun, herkese
karşı sabırlı olun.

<span id="an_5:15">5:15</span> Sakın kimse kötülüğe kötülükle karşılık
vermesin. Birbiriniz ve bütün insanlar için her zaman iyiliği amaç
edinin.

<span id="an_5:16">5:16</span> Her zaman sevinin.

<span id="an_5:17">5:17</span> Sürekli dua edin.

<span id="an_5:18">5:18</span> Her durumda şükredin. Çünkü Tanrının
Mesih İsada sizin için istediği budur.

<span id="an_5:19">5:19</span> Ruhu söndürmeyin.

<span id="an_5:20">5:20</span> Peygamberlik sözlerini küçümsemeyin.

<span id="an_5:21">5:21</span> Her şeyi sınayın, iyi olana sımsıkı
tutunun.

<span id="an_5:22">5:22</span> Her çeşit kötülükten kaçının.

<span id="an_5:23">5:23</span> Esenlik kaynağı olan Tanrının kendisi
sizi tümüyle kutsal kılsın. Ruhunuz, canınız ve bedeniniz Rabbimiz İsa
Mesihin gelişinde eksiksiz ve kusursuz olmak üzere korunsun.

<span id="an_5:24">5:24</span> Sizi çağıran Tanrı güvenilirdir; bunu
yapacaktır.

<span id="an_5:25">5:25</span> Kardeşler, bizim için dua edin.

<span id="an_5:26">5:26</span> Bütün kardeşleri kutsal öpüşle
selamlayın.

<span id="an_5:27">5:27</span> Rab adına size buyuruyorum, bu mektup
bütün kardeşlere okunsun.

<span id="an_5:28">5:28</span> Rabbimiz İsa Mesih'in lütfu sizinle
birlikte olsun.

------------------------------------------------------------------------

[Next: 2 Thessalonians](th2)
