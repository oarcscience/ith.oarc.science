[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti1)  [Next](tit) 

------------------------------------------------------------------------

### Turkish Bible: 2 Timothy

<span id="an_1:1">1:1</span> Mesih İsadaki yaşam vaadi uyarınca Tanrının
isteğiyle Mesih İsanın elçisi atanan ben Pavlustan sevgili oğlum
Timoteosa selam! Baba Tanrıdan ve Rabbimiz Mesih İsadan sana lütuf,
merhamet ve esenlik olsun.

<span id="an_1:3">1:3</span> Durmadan, gece gündüz dualarımda seni
anarak atalarım gibi temiz vicdanla kulluk ettiğim Tanrıya şükrediyorum.

<span id="an_1:4">1:4</span> Gözyaşlarını anımsıyor, sevinçle dolmak
için seni görmeyi özlemle bekliyorum.

<span id="an_1:5">1:5</span> Sendeki içten imanı anımsıyorum. Önce
büyükannen Loisin ve annen Evnikinin sahip olduğu imana şimdi senin de
sahip olduğuna eminim.

<span id="an_1:6">1:6</span> Bu nedenle, ellerimi senin üzerine koymamla
Tanrının sana verdiği armağanı alevlendirmen gerektiğini hatırlatıyorum.

<span id="an_1:7">1:7</span> Çünkü Tanrı bize korkaklık ruhu değil, güç,
sevgi ve özdenetim ruhu vermiştir.

<span id="an_1:8">1:8</span> Bunun için Rabbimize tanıklık etmekten de
Onun uğruna tutuklu bulunan benden de utanma. Tanrının gücüyle Müjde
uğruna benimle birlikte sıkıntıya göğüs ger.

<span id="an_1:9">1:9</span> Tanrı bizi yaptıklarımıza göre değil, kendi
amacına ve lütfuna göre kurtarıp kutsal bir yaşama çağırdı. Bu lütuf
bize zamanın başlangıcından önce Mesih İsada bağışlanmış, şimdi de Onun
gelişiyle açığa çıkarılmıştır. Kurtarıcımız Mesih İsa ölümü etkisiz
kılmış, yaşamı ve ölümsüzlüğü Müjde aracılığıyla ışığa çıkarmıştır.

<span id="an_1:11">1:11</span> Ben Müjdenin habercisi, elçisi ve
öğretmeni atandım.

<span id="an_1:12">1:12</span> Bu acıları çekmemin nedeni de budur. Ama
bundan utanmıyorum. Çünkü kime inandığımı biliyorum. Onun bana emanet
ettiğini o güne dek koruyacak güçte olduğuna eminim.

<span id="an_1:13">1:13</span> Benden işitmiş olduğun doğru sözleri
örnek alarak imanla ve Mesih İsada olan sevgiyle bunlara bağlı kal.

<span id="an_1:14">1:14</span> Sana emanet edilen iyi öğretileri
içimizde yaşayan Kutsal Ruh aracılığıyla koru.

<span id="an_1:15">1:15</span> Biliyorsun, Asya İlindekilerin hepsi beni
terk edip gittiler. Figelosla Hermogenis de bunlardandır.

<span id="an_1:16">1:16</span> Rab, Onisiforosun ev halkına merhamet
etsin. Çünkü o çok kez içimi ferahlattı ve zincire vurulmuş olmamdan
utanmadı.

<span id="an_1:17">1:17</span> Tersine, Romaya geldiğinde beni gayretle
arayıp buldu.

<span id="an_1:18">1:18</span> O gün Rab'den merhamet bulmasını dilerim.
Efes'te onun bana ne kadar hizmet ettiğini sen de çok iyi bilirsin.

<span id="an_2:1">2:1</span> Oğlum, Mesih İsada olan lütufla güçlen.

<span id="an_2:2">2:2</span> Birçok tanık önünde benden işittiğin
sözleri, başkalarına da öğretmeye yeterli olacak güvenilir kişilere
emanet et.

<span id="an_2:3">2:3</span> Mesih İsanın iyi bir askeri olarak benimle
birlikte sıkıntıya göğüs ger.

<span id="an_2:4">2:4</span> Askerlik yapan kişi günlük yaşamla ilgili
işlere karışmaz; kendisini askerliğe çağıranı hoşnut etmeye çalışır.

<span id="an_2:5">2:5</span> Bunun gibi, spor yarışmasına katılan kişi
de kurallar uyarınca yarışmazsa zafer tacını giyemez.

<span id="an_2:6">2:6</span> Emek veren çiftçi üründen ilk payı alan
kişi olmalıdır.

<span id="an_2:7">2:7</span> Dediklerimi iyi düşün. Rab sana her konuda
anlayış verecektir.

<span id="an_2:8">2:8</span> Yaydığım Müjdede açıklandığı gibi, Davutun
soyundan olup ölümden dirilmiş olan İsa Mesihi anımsa.

<span id="an_2:9">2:9</span> Bu Müjde uğruna bir suçlu gibi zincire
vurulmaya kadar varan sıkıntılara katlanıyorum. Ama Tanrının sözü
zincire vurulmuş değildir.

<span id="an_2:10">2:10</span> Bunun içindir ki, seçilmişler uğruna her
şeye dayanıyorum. Öyle ki, onlar da sonsuz yüceliğin yanısıra Mesih
İsada olan kurtuluşa kavuşsunlar.

<span id="an_2:11">2:11</span> Şu güvenilir bir sözdür: ‹‹Onunla
birlikte öldüysek, Onunla birlikte yaşayacağız.

<span id="an_2:12">2:12</span> Dayanırsak, Onunla birlikte egemenlik
süreceğiz. Onu inkâr edersek, O da bizi inkâr edecek.

<span id="an_2:13">2:13</span> Biz sadık kalmasak da, O sadık kalacak.
Çünkü kendi özüne aykırı davranamaz.››

<span id="an_2:14">2:14</span> Bu konuları imanlılara anımsat.
Dinleyenleri felakete sürüklemekten başka yararı olmayan kelime
kavgaları çıkarmamaları için onları Tanrının önünde uyar.

<span id="an_2:15">2:15</span> Kendini Tanrıya makbul, gerçeğin
bildirisini doğru kullanan, alnı ak bir işçi olarak sunmaya gayret et.

<span id="an_2:16">2:16</span> Bayağı, boş sözlerden sakın. Çünkü
bunlara dalanlar tanrısızlıkta daha da ileri gidecekler.

<span id="an_2:17">2:17</span> Sözleri kangren gibi yayılacak.
Himeneosla Filitos bunlardandır.

<span id="an_2:18">2:18</span> Diriliş olup bitti diyerek gerçek yoldan
saptılar. Şimdi de bazılarının imanını altüst ediyorlar.

<span id="an_2:19">2:19</span> Ne var ki, Tanrının attığı sağlam temel,
‹‹Rab kendine ait olanları bilir›› ve ‹‹Rabbin adını anan herkes
kötülükten uzak dursun›› sözleriyle mühürlenmiş olarak duruyor.

<span id="an_2:20">2:20</span> Büyük bir evde yalnız altın ve gümüş
kaplar bulunmaz; tahta ve toprak kaplar da vardır. Kimi onurlu, kimi
bayağı iş için kullanılır.

<span id="an_2:21">2:21</span> Bunun gibi, kişi de kendini bayağı
işlerden arıtırsa, onurlu amaçlara uygun, kutsal kılınmış, efendisine
yararlı, her iyi işe hazır bir kap olur.

<span id="an_2:22">2:22</span> Gençlik arzularından kaç. Temiz yürekle
Rabbe yakaranlarla birlikte doğruluğun, imanın, sevginin ve esenliğin
ardından koş.

<span id="an_2:23">2:23</span> Saçma, cahilce tartışmalara girmeyi
reddet. Bunların kavga doğurduğunu bilirsin.

<span id="an_2:24">2:24</span> Rabbin kulu kavgacı olmamalı. Tersine,
herkese şefkatle davranmalı, öğretme yeteneği olmalı, haksızlıklara
sabırla dayanmalıdır.

<span id="an_2:25">2:25</span> Kendisine karşı olanları yumuşak huyla
yola getirmeli. Gerçeği anlamaları için Tanrı belki onlara bir tövbe
yolu açar.

<span id="an_2:26">2:26</span> Böylelikle ayılabilir, isteğini yerine
getirmeleri için kendilerini tutsak eden İblis'in tuzağından
kurtulabilirler.

<span id="an_3:1">3:1</span> Şunu bil ki, son günlerde çetin anlar
olacaktır.

<span id="an_3:2">3:2</span> İnsanlar kendilerini seven, para düşkünü,
övüngen, kibirli, küfürbaz, anne baba sözü dinlemez, nankör,
kutsallıktan ve sevgiden yoksun, uzlaşmaz, iftiracı, özünü
denetleyemeyen, azgın, iyilik düşmanı olacaklar.

<span id="an_3:4">3:4</span> Hain, aceleci, kendini beğenmiş, Tanrıdan
çok eğlenceyi seven, Tanrı yolundaymış gibi görünüp bu yolun gücünü
inkâr edenler olacaklar. Böylelerinden uzak dur.

<span id="an_3:6">3:6</span> Bunların arasında evlerin içine sokulup
günahla yüklü, çeşitli arzularla sürüklenen, her zaman öğrenen, ama
gerçeğin bilgisine bir türlü erişemeyen zayıf iradeli kadınları adeta
tutsak eden adamlar var.

<span id="an_3:8">3:8</span> Yannisle Yambris nasıl Musaya karşı
geldilerse, bunlar da gerçeğe karşı gelirler. Düşünceleri yozlaşmış,
iman konusunda reddedilmiş insanlardır.

<span id="an_3:9">3:9</span> Ama daha ileri gidemeyecekler. Çünkü
Yannisle Yambris örneğindeki gibi, bunların da akılsızlığını herkes
açıkça görecektir.

<span id="an_3:10">3:10</span> Sense benim öğretimi, davranışımı,
amacımı, imanımı, sabrımı, sevgimi, dayanma gücümü, çektiğim zulüm ve
acıları, örneğin Antakyada, Konyada ve Listrada başıma gelenleri
yakından izledin. Ne zulümlere katlandım! Ama Rab beni hepsinden
kurtardı.

<span id="an_3:12">3:12</span> Mesih İsaya ait olup Tanrı yoluna yaraşır
bir yaşam sürmek isteyenlerin hepsi zulüm görecek.

<span id="an_3:13">3:13</span> Ama kötüler ve sahtekârlar, aldatarak ve
aldanarak gittikçe daha beter olacaklar.

<span id="an_3:14">3:14</span> Sense öğrendiğin ve güvendiğin ilkelere
bağlı kal. Çünkü bunları kimlerden öğrendiğini biliyorsun. Mesih İsaya
iman aracılığıyla seni bilge kılıp kurtuluşa kavuşturacak güçte olan
Kutsal Yazıları da çocukluğundan beri biliyorsun.

<span id="an_3:16">3:16</span> Kutsal Yazıların tümü Tanrı esinlemesidir
ve öğretmek, azarlamak, yola getirmek, doğruluk konusunda eğitmek için
yararlıdır.

<span id="an_3:17">3:17</span> Bunlar sayesinde Tanrı adamı her iyi iş
için donatılmış olarak yetkin olur.

<span id="an_4:1">4:1</span> Tanrının ve dirilerle ölüleri yargılayacak
olan Mesih İsanın önünde, Onun gelişi ve egemenliği hakkı için sana
buyuruyorum: Tanrı sözünü duyur. Zaman uygun olsun olmasın, bu görevi
sürdür. İnsanları tam bir sabırla eğiterek ikna et, uyar, isteklendir.

<span id="an_4:3">4:3</span> Çünkü öyle bir zaman gelecek ki, sağlam
öğretiye katlanamayacaklar. Kulaklarını okşayan sözler duymak için
çevrelerine kendi arzularına uygun öğretmenler toplayacaklar.

<span id="an_4:4">4:4</span> Kulaklarını gerçeğe tıkayıp masallara
sapacaklar.

<span id="an_4:5">4:5</span> Ama sen her durumda ayık ol, sıkıntıya
göğüs ger, müjdeci olarak işini yap, görevini tamamla.

<span id="an_4:6">4:6</span> Çünkü kanım adak şarabı gibi dökülmek
üzere. Benim için ayrılma zamanı geldi.

<span id="an_4:7">4:7</span> Yüce mücadeleyi sürdürdüm, yarışı bitirdim,
imanı korudum.

<span id="an_4:8">4:8</span> Bundan böyle doğruluk tacı benim için hazır
duruyor. Adil yargıç olan Rab o gün bu tacı bana, yalnız bana değil,
Onun gelişini özlemle beklemiş olanların hepsine verecektir.

<span id="an_4:9">4:9</span> Yanıma tez gelmeye gayret et.

<span id="an_4:10">4:10</span> Çünkü Dimas bu dünyayı sevdiği için beni
terk edip Selanike gitti. Kriskis Galatyaya, Titus Dalmaçyaya gitti.

<span id="an_4:11">4:11</span> Yanımda yalnız Luka var. Markosu alıp
beraberinde getir, yapacağım hizmette bana yardım eder.

<span id="an_4:12">4:12</span> Tihikosu Efese gönderdim.

<span id="an_4:13">4:13</span> Troasta Karpın yanında bıraktığım abayı,
kitapları, özellikle yazı derilerini gelirken beraberinde getir.

<span id="an_4:14">4:14</span> Bakırcı İskender bana çok kötülük etti.
Rab ona yaptıklarının karşılığını verecektir.

<span id="an_4:15">4:15</span> Sen de ondan sakın. Çünkü
söylediklerimize şiddetle karşı koydu.

<span id="an_4:16">4:16</span> İlk savunmamda benden yana çıkan olmadı,
hepsi beni terk etti. Bunun hesabı onlardan sorulmasın.

<span id="an_4:17">4:17</span> Ama Tanrı bildirisi aracılığımla tam
olarak açıklansın, bütün uluslar bunu duysun diye Rab yardımıma gelip
beni güçlendirdi. Aslanın ağzından böyle kurtuldum!

<span id="an_4:18">4:18</span> Rab beni her kötülükten kurtarıp güvenlik
içinde göksel egemenliğine ulaştıracak. Sonsuzlara dek Ona yücelik
olsun! Amin.

<span id="an_4:19">4:19</span> Priska, Akvila ve Onisiforosun ev halkına
selam söyle.

<span id="an_4:20">4:20</span> Erastus, Korintte kaldı. Trofimosu da
Milette hasta bıraktım.

<span id="an_4:21">4:21</span> Kış bastırmadan gelmeye gayret et.
Evvulus, Pudens, Linus, Klavdiya ve bütün kardeşler sana selam ederler.

<span id="an_4:22">4:22</span> Rab ruhunla birlikte olsun. Tanrı'nın
lütfu sizlerle olsun.

------------------------------------------------------------------------

[Next: Titus](tit)
