[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hos)  [Next](amo) 

------------------------------------------------------------------------

### Turkish Bible: Joel

<span id="an_1:1">1:1</span> RABbin Petuel oğlu Yoele bildirdikleri.

<span id="an_1:2">1:2</span> Ey yaşlılar, dinleyin,  
Ülkede yaşayan herkes, kulak verin: Sizin zamanınızda ya da atalarınızın
zamanında  
Hiç böyle bir şey oldu mu?

<span id="an_1:3">1:3</span> Bunu çocuklarınıza anlatın;  
Çocuklarınız kendi çocuklarına, Onların çocukları da bir sonraki kuşağa
anlatsınlar.

<span id="an_1:4">1:4</span> Genç çekirgeden artakalan ürünü olgunlaşmış
çekirge yedi,  
Ondan artakalanı yumurtadan yeni çıkan çekirge yedi; Ondan artakalanı da
yavru çekirgeler yedi.

<span id="an_1:5">1:5</span> Ey sarhoşlar, ayılın ve ağlayın.  
Ey şarap düşkünleri, tatlı şarap için ağıt yakın. Çünkü şarabınızı
ağzınızdan kaptılar.

<span id="an_1:6">1:6</span> Güçlü ve sayılamayacak kadar büyük bir
çekirge ordusu saldırdı ülkeme.  
Aslan dişine benzer, Dişi aslanın kesici dişlerine benzer dişleri var.

<span id="an_1:7">1:7</span> Asmalarımı harap ettiler,  
İncir ağaçlarımı mahvettiler, Kabuklarını soyup yere attılar.  
Soyulan dallar bembeyaz.

<span id="an_1:8">1:8</span> Sözlüsünü yitirip çul kuşanan bir genç kız
gibi yas tutun.

<span id="an_1:9">1:9</span> RABbin Tapınağına götürülecek  
Tahıl ve şarap sunusu yok artık. RABbe hizmet eden kâhinler yas
tutuyorlar.

<span id="an_1:10">1:10</span> Tarlalar harap oldu, toprak acılı.  
Çünkü tahıl mahvoldu, Yeni şarap tükendi, zeytinyağı kesildi.

<span id="an_1:11">1:11</span> Arpa, buğday için dövünün, ey ırgatlar,  
Ağıt yakın, ey bağcılar, Çünkü tarlaların ürünü yok oldu.

<span id="an_1:12">1:12</span> Asmalar kurudu, incir ağaçları soldu;  
Nar, hurma, elma, bütün meyve ağaçları kurudu. İnsanoğlunun sevinci yok
oldu.

<span id="an_1:13">1:13</span> Ey kâhinler, çul kuşanıp yas tutun.  
Ey sunakta hizmet edenler, ağıt yakın, Ey Tanrımın hizmetkârları,
tapınağa gelin,  
Çul içinde geceleyin. Çünkü Tanrınızın Tapınağı için  
Tahıl ve şarap sunusu kalmadı.

<span id="an_1:14">1:14</span> Oruç için gün belirleyin, özel bir
toplantı yapın;  
Yaşlıları ve ülkede yaşayanların tümünü Tanrınız RABbin Tapınağına
toplayıp RABbe yakarın.

<span id="an_1:15">1:15</span> Eyvahlar olsun! Çünkü RABbin günü
yakındır.  
Her Şeye Gücü Yetenin göndereceği yıkım gibi geliyor o gün.

<span id="an_1:16">1:16</span> Yiyeceğimiz gözümüzün önünde yok
edildi.  
Tanrımızın Tapınağında sevinç ve coşku sona erdi.

<span id="an_1:17">1:17</span> Tohumlar keseklerin altında çürüdü,  
Tahıl yok oldu, Ambarlar boş kaldı, depolar yıkıldı.

<span id="an_1:18">1:18</span> Hayvanlar nasıl da inliyor!  
Sığır sürüleri çaresiz. Çünkü otlaklar kurudu.  
Koyun sürüleri perişan oldu.

<span id="an_1:19">1:19</span> Ya RAB, sana yakarıyorum.  
Çünkü ateş otlakları yok etti, Bütün ağaçları kavurdu.

<span id="an_1:20">1:20</span> Yabanıl hayvanlar bile sana sesleniyor.  
Çünkü akarsular kurudu, Ateş otlakları yok etti.

<span id="an_2:1">2:1</span> Siyonda boru çalın,  
Kutsal dağımda boru sesiyle halkı uyarın. Ülkede yaşayan herkes korkudan
titresin.  
Çünkü RABbin günü çok yaklaştı, geliyor.

<span id="an_2:2">2:2</span> Zifiri karanlık bir gün olacak,  
Bulutlu, koyu karanlık bir gün. Dağların üzerine çöken karanlık gibi  
Kalabalık ve güçlü bir çekirge ordusu geliyor. Böylesi hiçbir zaman
görülmedi,  
Kuşaklar boyu da görülmeyecek. geçiyor.

<span id="an_2:3">2:3</span> Önlerini ateş kavuruyor,  
Artları alev alev. Önlerinde Aden bahçesi gibi uzanan topraklar  
Artlarında ıssız çöllere dönüyor. Hiçbir şey onlardan kurtulamıyor.

<span id="an_2:4">2:4</span> Atlara benziyorlar,  
Savaş atları gibi koşuyorlar.

<span id="an_2:5">2:5</span> Savaş arabalarının, anızı yiyip bitiren
alevlerin  
Çıkardığı gürültüye benzer bir sesle, Savaşa hazırlanmış güçlü bir ordu
gibi  
Sıçraya sıçraya dağları aşıyorlar.

<span id="an_2:6">2:6</span> Uluslar onların karşısında dehşete
düşüyor;  
Herkesin beti benzi soluyor.

<span id="an_2:7">2:7</span> Yiğitler gibi saldırıyorlar,  
Askerler gibi surları aşıyorlar. Dosdoğru ilerliyorlar,  
Yollarından sapmadan.

<span id="an_2:8">2:8</span> İtişip kakışmadan,  
Her biri kendi yolundan yürüyor. Savunma hatlarını yarıp geçiyorlar,  
Sırayı bozmadan.

<span id="an_2:9">2:9</span> Kente doğru koşuşuyor,  
Surların üzerinden aşıyorlar. Evlere tırmanıyor ve hırsız gibi  
Pencerelerden içeri süzülüyorlar.

<span id="an_2:10">2:10</span> Yeryüzü önlerinde sarsılıyor,  
Gökyüzü titriyor; Güneş ve ay kararıyor,  
Yıldızların parıltısı görünmez oluyor.

<span id="an_2:11">2:11</span> RAB ordusunun başında gürlüyor.  
Sayısızdır Onun orduları Ve buyruğuna uyan güçlüdür.  
RABbin o büyük günü ne korkunçtur! O güne kim dayanabilir?

<span id="an_2:12">2:12</span> RAB diyor ki,  
‹‹Şimdi oruç tutarak, ağlayıp yas tutarak Bütün yüreğinizle bana dönün.

<span id="an_2:13">2:13</span> Giysilerinizi değil,  
Yüreklerinizi paralayın Ve Tanrınız RABbe dönün.  
Çünkü RAB lütfeder, acır, Tez öfkelenmez, sevgisi engindir,  
Cezalandırmaktan vazgeçer.

<span id="an_2:14">2:14</span> Kim bilir, belki size acır da kararından
döner.  
Ardında bereket bırakır. O zaman Ona tahıl ve şarap sunuları sunarsınız.

<span id="an_2:15">2:15</span> ‹‹Siyonda boru çalın,  
Oruç için gün belirleyin, özel bir toplantı yapın.

<span id="an_2:16">2:16</span> Halkı toplayın, topluluğu kutsal kılın,  
Yaşlıları bir araya getirin. Çocukları, hatta emzikte olanları
toplayın.  
Güvey odasından, gelin gerdeğinden çıkıp gelsin.

<span id="an_2:17">2:17</span> Kâhinler, RABbin hizmetkârları,  
Tapınağın girişiyle sunak arasında ağlaşıp, ‹Ya RAB, halkını esirge›
diye yalvarsınlar.  
‹Mirasın olan halkının aşağılanmasına izin verme, Uluslar onunla alay
etmesin.  
Halklar arasında neden, Onların Tanrısı nerede? densin?› ››

<span id="an_2:18">2:18</span> O zaman RAB halkına acıyıp ülkesini
esirgeyecek.

<span id="an_2:19">2:19</span> Halkına şöyle yanıt verecek:  
‹‹Bakın, size tahıl, yeni şarap Ve zeytinyağı vereceğim,  
Bunlara doyacaksınız. Artık ulusların sizi aşağılamasına izin
vermeyeceğim.

<span id="an_2:20">2:20</span> Kuzeyden gelen çekirge ordusunu sizden
uzaklaştıracağım,  
Kurak ve ıssız bir ülkeye süreceğim. Önden gidenleri Lut Gölüne,  
Arkadan gelenleri Akdenize süreceğim. Leşleri kokacak,  
Kokuları göklere yükselecek. Çünkü korkunç şeyler yaptılar.

<span id="an_2:21">2:21</span> ‹‹Ey toprak, korkma, sevinçle coş!  
Çünkü RAB büyük işler yaptı.

<span id="an_2:22">2:22</span> Ey kır hayvanları, korkmayın!  
Çünkü otlaklar yeşeriyor. Ağaçlar meyvelerini yükleniyor,  
İncir ağaçları, asmalar ürünlerini veriyor.

<span id="an_2:23">2:23</span> Ey Siyon halkı,  
Tanrınız RABde sevinç bulun, coşun. İlk yağmuru size tam ölçüsüyle
veriyor;  
Daha önce olduğu gibi, İlk ve son yağmurları yağdırıyor. geçiyor.
doğruluğu öğretecek olan öğretmeni veriyor››.

<span id="an_2:24">2:24</span> Harman yeri tahılla dolacak.  
Şarap ve zeytinyağı tekneleri taşacak.

<span id="an_2:25">2:25</span> Üzerinize gönderdiğim büyük çekirge
ordusunun,  
Olgunlaşmış ve yumurtadan yeni çıkmış çekirgenin, Yavrunun ve genç
çekirgenin  
Size kaybettirdiği yılları geri vereceğim.

<span id="an_2:26">2:26</span> Bol bol yiyip doyacak  
Ve sizin için harikalar yaratan Tanrınız RABbin adını öveceksiniz.  
Halkım bir daha utandırılmayacak.

<span id="an_2:27">2:27</span> Bileceksiniz ki, İsrail halkının
arasındayım,  
Tanrınız RAB benim, başka biri yok. Halkım bir daha utandırılmayacak.››

<span id="an_2:28">2:28</span> ‹‹Ondan sonra bütün insanların üzerine  
Ruhumu dökeceğim. Oğullarınız, kızlarınız peygamberlikte bulunacaklar.  
Yaşlılarınız düşler, Gençleriniz görümler görecek.

<span id="an_2:29">2:29</span> O günler kadın, erkek kullarınızın
üzerine de Ruhumu dökeceğim.

<span id="an_2:30">2:30</span> Göklerde ve yeryüzünde,  
Kan, ateş ve duman sütunlarından belirtiler göstereceğim.

<span id="an_2:31">2:31</span> RABbin büyük ve korkunç günü gelmeden
önce  
Güneş kararacak, ay kan rengine dönecek.

<span id="an_2:32">2:32</span> O zaman RAB'bi adıyla çağıran herkes
kurtulacak.  
RAB'bin dediği gibi, Siyon Dağı'nda ve Yeruşalim'de kurtulup  
Sağ kalanlar arasında RAB'bin çağıracağı kimseler olacak.››

<span id="an_3:1">3:1</span> ‹‹O günler Yahuda ve Yeruşalim halkını  
Sürgünden geri getirdiğimde,

<span id="an_3:2">3:2</span> Bütün ulusları toplayıp  
Yehoşafatfç Vadisine indireceğim. Mirasım olan İsrail halkını  
Uluslar arasına dağıttıkları ve ülkemi bölüştükleri için Onları orada
yargılayacağım.

<span id="an_3:3">3:3</span> Çünkü halkım için kura çektiler,  
Erkek çocukları fahişelere ücret olarak verdiler. İçtikleri şaraba
karşılık kızları sattılar.

<span id="an_3:4">3:4</span> Ey Sur, Sayda ve bütün Filist halkı,  
Bana yapmak istediğiniz nedir? Neye karşılık vermeye çalışıyorsunuz?  
Eğer karşılık verirseniz, Karşılığını çarçabuk ödetirim size.

<span id="an_3:5">3:5</span> Altınımı, gümüşümü alıp  
Değerli eşyalarımı tapınaklarınıza götürdünüz.

<span id="an_3:6">3:6</span> Yahuda ve Yeruşalim halkını  
Topraklarından uzaklaştırmak için Greklere sattınız.

<span id="an_3:7">3:7</span> Göreceksiniz, onları, sattığınız yerde  
Harekete geçireceğim. Onlara yaptığınızı kendi başınıza getireceğim.

<span id="an_3:8">3:8</span> Oğullarınızı, kızlarınızı  
Yahuda halkına sattıracağım. Onları uzak bir ulusa, Sabalılara
satacaklar.››  
RAB böyle diyor.

<span id="an_3:9">3:9</span> ‹‹Uluslar arasında şunu duyurun:  
Savaşa hazırlanın, yiğitlerinizi harekete geçirin. Bütün savaşçılarınız
toplanıp saldırıya geçsin.

<span id="an_3:10">3:10</span> Saban demirlerinizi  
Çekiçle dövüp kılıç yapın, Bağcı bıçaklarınızı mızrak yapın.  
Güçsüz olan ‹Güçlüyüm› desin.

<span id="an_3:11">3:11</span> Ey çevredeki uluslar,  
Tez gelin, bir araya toplanın. Ya RAB, yiğitlerini oraya indir.

<span id="an_3:12">3:12</span> Uluslar harekete geçip  
Yehoşafat Vadisinde toplansınlar. Çünkü çevredeki bütün ulusları  
Yargılamak için orada olacağım.

<span id="an_3:13">3:13</span> Salın orakları, ekinler olgunlaştı.
Gelin, üzümleri çiğneyin,  
Sıkma çukuru üzümle dolu, şarap tekneleri taşıyor. Ulusların kötülükleri
bu denli çoktur.››

<span id="an_3:14">3:14</span> Kalabalıklar,  
Yargı vadisini dolduran nice kalabalıklar... Yargı vadisinde RABbin günü
yaklaştı.

<span id="an_3:15">3:15</span> Güneş ve ay kararıyor,  
Yıldızların parıltısı görünmez oluyor.

<span id="an_3:16">3:16</span> RAB Siyondan kükreyecek,  
Yeruşalimden gürleyecek. Gök ve yer sarsılacak.  
Ama RAB kendi halkı için sığınak, İsrailliler için kale olacak.

<span id="an_3:17">3:17</span> ‹‹O zaman bileceksiniz ki,  
Siyonda, kutsal dağımda oturan Tanrınız RAB benim. Yeruşalim kutsal
olacak;  
Yabancılar bir daha orayı ele geçiremeyecek.

<span id="an_3:18">3:18</span> ‹‹O gün dağlardan  
Tatlı şarap damlayacak; Tepelerde süt,  
Yahuda derelerinde su akacak. RABbin Tapınağından çıkan bir pınar  
Şittim Vadisini sulayacak.

<span id="an_3:19">3:19</span> ‹‹Ama Mısır viraneye,  
Edom ıssız çöle dönecek. Çünkü Yahudalıların ülkesine saldırıp  
Suçsuz insanların kanını döktüler.

<span id="an_3:20">3:20</span> Oysa Yahuda sonsuza dek yaşayacak.  
Yeruşalim kuşaktan kuşağa sürecek.

<span id="an_3:21">3:21</span> Akan kanların öcünü alacağım,  
Suçluyu cezasız bırakmayacağım.›› Masoretik metin ‹‹Akan kanları cezasız
bırakacağım››. RAB Siyon'da oturur.

------------------------------------------------------------------------

[Next: Amos](amo)
