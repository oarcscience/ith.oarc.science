[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](sa1)  [Next](kg1) 

------------------------------------------------------------------------

### Turkish Bible: 2 Samuel

<span id="an_1:1">1:1</span> Saulun ölümünden sonra Amaleklilere karşı
kazandığı zaferden dönen Davut Ziklakta iki gün kaldı.

<span id="an_1:2">1:2</span> Üçüncü gün, Saulun ordugahından giysileri
yırtılmış, başı toz toprak içinde bir adam geldi. Adam Davuta yaklaşınca
önünde yere kapandı.

<span id="an_1:3">1:3</span> Davut, ‹‹Nereden geliyorsun?›› diye sordu.
Adam, ‹‹İsrail ordugahından kaçıp kurtuldum›› dedi.

<span id="an_1:4">1:4</span> Davut, ‹‹Ne oldu? Bana anlat›› dedi. Adam
askerlerin savaş alanından kaçtığını, birçoğunun düşüp öldüğünü, Saulla
oğlu Yonatanın da ölüler arasında olduğunu anlattı.

<span id="an_1:5">1:5</span> Davut, kendisine haberi veren genç adama,
‹‹Saulla oğlu Yonatanın öldüğünü nereden biliyorsun?›› diye sordu.

<span id="an_1:6">1:6</span> Genç adam şöyle yanıtladı: ‹‹Bir rastlantı
sonucu Gilboa Dağındaydım. Saul mızrağına dayanmıştı. Atlılarla savaş
arabaları ona doğru yaklaşıyordu.

<span id="an_1:7">1:7</span> Saul arkasına dönüp beni görünce seslendi.
Ben de, ‹Buyrun, buradayım› dedim.

<span id="an_1:8">1:8</span> ‹‹Saul, ‹Sen kimsin?› diye sordu. ‹‹ ‹Ben
bir Amalekliyim› diye yanıtladım.

<span id="an_1:9">1:9</span> ‹‹Saul, ‹Ne olur üstüme var ve beni öldür!›
dedi, ‹Çünkü çektiğim acılardan kurtulmak istiyorum.›

<span id="an_1:10">1:10</span> Bu yüzden varıp onu öldürdüm. Çünkü yere
düştükten sonra yaşayamayacağını biliyordum. Başındaki taçla kolundaki
bileziği aldım ve onları buraya, efendime getirdim.››

<span id="an_1:11">1:11</span> Bunun üzerine Davutla yanındakiler
giysilerini yırttılar.

<span id="an_1:12">1:12</span> Kılıçtan geçirilen Saul, oğlu Yonatan ve
RABbin halkı olan İsrailliler için akşama dek yas tutup ağladılar, oruç
tuttular.

<span id="an_1:13">1:13</span> Davut, kendisine haber getiren genç
adama, ‹‹Nerelisin?›› diye sordu. Adam, ‹‹Ben yabancıyım, bir
Amaleklinin oğluyum›› dedi.

<span id="an_1:14">1:14</span> Davut, ‹‹RABbin meshettiği kişiye el
kaldırıp onu yok etmekten korkmadın mı?›› diye sordu.

<span id="an_1:15">1:15</span> Sonra adamlarından birini çağırıp, ‹‹Git,
öldür onu!›› diye buyurdu. Böylece adam Amalekliyi vurup öldürdü.

<span id="an_1:16">1:16</span> Davut Amalekliye, ‹‹Kanından sen kendin
sorumlusun›› demişti, ‹‹Çünkü ‹RABbin meshettiği kişiyi ben öldürdüm›
demekle kendine karşı ağzınla tanıklıkta bulundun.››

<span id="an_1:17">1:17</span> Davut Saulla oğlu Yonatan için ağıt
yaktı.

<span id="an_1:18">1:18</span> Sonra Yaşar Kitabında yazılan Yay
adındaki ağıtın Yahuda halkına öğretilmesini buyurdu:

<span id="an_1:19">1:19</span> ‹‹Ey İsrail, senin yüceliğin yüksek
tepelerinde yok oldu!  
Güçlüler nasıl da yere serildi!

<span id="an_1:20">1:20</span> Haberi ne Gata duyurun,  
Ne de Aşkelon sokaklarında yayın.  
Öyle ki, ne Filistlilerin kızları sevinsin,  
Ne de sünnetsizlerin kızları coşsun.

<span id="an_1:21">1:21</span> Ey Gilboa dağları,  
Üzerinize ne çiy ne de yağmur düşsün.  
Ürün veren tarlalarınız olmasın.  
Çünkü güçlünün kalkanı,  
Bir daha yağ sürülmeyecek olan Saulun kalkanı  
Orada bir yana atıldı!

<span id="an_1:22">1:22</span> Yonatanın yayı yere serilmişlerin
kanından,  
Yiğitlerin bedenlerinden hiç geri çekilmedi.  
Saulun kılıcı hiç boşa savrulmadı.

<span id="an_1:23">1:23</span> Saulla Yonatan tatlı ve sevimliydiler,  
Yaşamda da ölümde de ayrılmadılar.  
Kartallardan daha çevik,  
Aslanlardan daha güçlüydüler.

<span id="an_1:24">1:24</span> Ey İsrail kızları!  
Sizi al renkli, süslü giysilerle donatan,  
Giysinizi altın süslerle bezeyen Saul için ağlayın!

<span id="an_1:25">1:25</span> Güçlüler nasıl da yere serildi savaşta!  
Yonatan senin yüksek tepelerinde ölü yatıyor.

<span id="an_1:26">1:26</span> Senin için üzgünüm, kardeşim Yonatan.  
Benim için çok değerliydin.  
Sevgin kadın sevgisinden daha üstündü.

<span id="an_1:27">1:27</span> Güçlüler nasıl da yere serildi!  
Savaş silahları yok oldu!››

<span id="an_2:1">2:1</span> Bundan sonra Davut RABbe, ‹‹Yahuda
kentlerinden birine gideyim mi?›› diye sordu. RAB, ‹‹Git›› dedi. Davut,
‹‹Nereye gideyim?›› diye sorunca, RAB, ‹‹Hevrona›› diye karşılık verdi.

<span id="an_2:2">2:2</span> Bunun üzerine Davut, iki eşiyle -Yizreelli
Ahinoam ve Karmelli Navalın dulu Avigayille- birlikte oraya gitti.

<span id="an_2:3">2:3</span> Aileleriyle birlikte adamlarını da götürdü.
Hevrona bağlı kentlere yerleştiler.

<span id="an_2:4">2:4</span> Yahudalılar Hevrona giderek orada Davutu
Yahuda Kralı olarak meshettiler. Saulu gömenlerin Yaveş-Gilatlılar
olduğu Davuta bildirildi.

<span id="an_2:5">2:5</span> Davut onlara ulaklar göndererek şöyle dedi:
‹‹Efendiniz Saulu gömmekle ona yaptığınız iyilikten dolayı RAB sizi
kutsasın.

<span id="an_2:6">2:6</span> RAB şimdi size bağlılıkla, iyilikle
davransın. Bunu yaptığınız için ben de size aynı şekilde iyilik
yapacağım.

<span id="an_2:7">2:7</span> Şimdi güçlü ve yürekli olun, çünkü
efendiniz Saul öldü. Yahuda halkı beni kralları olarak meshetti.››

<span id="an_2:8">2:8</span> Saulun ordu komutanı Ner oğlu Avner, Saul
oğlu İş-Boşeti yanına alıp Mahanayime götürmüştü.

<span id="an_2:9">2:9</span> Avner onu orada Gilat, Aşurlular, Yizreel,
Efrayim, Benyamin ve bütün İsrailin kralı yaptı.

<span id="an_2:10">2:10</span> Saul oğlu İş-Boşet kırk yaşında kral oldu
ve İsrailde iki yıl krallık yaptı. Ancak Yahuda halkı Davutu destekledi.

<span id="an_2:11">2:11</span> Davut Hevronda Yahuda halkına yedi yıl
altı ay krallık yaptı.

<span id="an_2:12">2:12</span> Ner oğlu Avner, Saul oğlu İş-Boşetin
adamlarıyla birlikte Mahanayimden Givona gitti.

<span id="an_2:13">2:13</span> Seruya oğlu Yoavla Davutun adamları varıp
Givon Havuzunun yanında onları karşıladılar. Taraflardan biri havuzun
bir yanına, öteki öbür yanına oturdu.

<span id="an_2:14">2:14</span> Avner Yoava, ‹‹Ne olur gençler kalkıp
önümüzde dövüşsünler›› dedi. Yoav, ‹‹Olur, kalkıp dövüşsünler›› diye
karşılık verdi.

<span id="an_2:15">2:15</span> Böylece Benyamin oymağından Saul oğlu
İş-Boşetten yana olanlardan on iki kişiyle Davutun adamlarından on iki
kişi kalkıp ileri atıldı.

<span id="an_2:16">2:16</span> Her biri karşıtının başından tuttuğu gibi
kılıcını böğrüne sapladı; birlikte yere serildiler. Bu yüzden Givondaki
o yere Helkat-Hassurim adı verildi.

<span id="an_2:17">2:17</span> O gün savaş çok çetin oldu. Davutun
adamları Avnerle İsraillileri yenilgiye uğrattılar.

<span id="an_2:18">2:18</span> Seruyanın üç oğlu -Yoav, Avişay ve
Asahel- de oradaydılar. Bir kır ceylanı kadar hızlı koşan Asahel

<span id="an_2:19">2:19</span> sağa sola sapmadan Avneri kovaladı.

<span id="an_2:20">2:20</span> Avner arkasına bakınca, ‹‹Asahel sen
misin?›› diye sordu. Asahel, ‹‹Evet, benim›› diye karşılık verdi.

<span id="an_2:21">2:21</span> Avner, ‹‹Sağa ya da sola dön. Gençlerden
birini yakala ve kendin için silahlarını al›› dedi. Ama Asahel Avneri
kovalamaktan vazgeçmek istemedi.

<span id="an_2:22">2:22</span> Avner Asaheli bir daha uyardı: ‹‹Beni
kovalamaktan vazgeç! Neden seni yere sereyim? Sonra kardeşin Yoavın
yüzüne nasıl bakarım?››

<span id="an_2:23">2:23</span> Asahel peşini bırakmayı reddedince Avner
mızrağının arka ucuyla onu karnından vurdu. Mızrak Asahelin sırtından
çıktı. Asahel orada düşüp öldü. Asahelin düşüp öldüğü yere varanların
tümü orada durup beklediler.

<span id="an_2:24">2:24</span> Ama Yoavla Avişay Avneri kovalamayı
sürdürdüler. Güneş batarken Givon kırsal bölgesine giden yolun
üzerindeki Giaha bakan Amma Tepesine vardılar.

<span id="an_2:25">2:25</span> Benyaminliler Avnerin çevresinde
toplanarak bir birlik oluşturdular. Bir tepenin başında durup
beklediler.

<span id="an_2:26">2:26</span> Avner Yoava, ‹‹Kılıç sonsuza dek mi
insanları yok etsin?›› diye seslendi, ‹‹Bu olayın acıyla sona ereceğini
anlamıyor musun? Kardeşlerini kovalamaktan vazgeçmeleri için askerlere
ne zaman buyruk vereceksin?››

<span id="an_2:27">2:27</span> Yoav şöyle karşılık verdi: ‹‹Yaşayan
Tanrının adıyla derim ki, seslenmeseydin askerler sabaha dek
kardeşlerini kovalamaktan vazgeçmeyecekti.››

<span id="an_2:28">2:28</span> Sonra Yoav boru çaldı. Herkes durdu.
Bundan böyle İsrail halkını ne kovaladılar, ne de onlarla savaştılar.

<span id="an_2:29">2:29</span> Avnerle adamları bütün gece Arava
Vadisinde yürüdüler. Şeria Irmağını geçerek Bitron yolundan Mahanayime
vardılar.

<span id="an_2:30">2:30</span> Yoav Avneri kovalamaktan döndükten sonra
orduyu topladı. Asahelden başka, Davutun adamlarından on dokuz kişi
eksikti.

<span id="an_2:31">2:31</span> Oysa Davutun adamları Avneri destekleyen
Benyaminlileri bozguna uğratıp üç yüz altmış kişiyi öldürmüşlerdi.

<span id="an_2:32">2:32</span> Yoav'la adamları Asahel'i götürüp
Beytlehem'de babasının mezarına gömdüler. Sonra bütün gece yürüyerek gün
doğumunda Hevron'a vardılar.

<span id="an_3:1">3:1</span> Saulun soyuyla Davutun soyu arasındaki
savaş uzun sürdü. Davut giderek güçlenirken, Saulun soyu gitgide zayıf
düşüyordu.

<span id="an_3:2">3:2</span> Davutun Hevronda doğan oğulları şunlardı:
İlk oğlu Yizreelli Ahinoamdan Amnon,

<span id="an_3:3">3:3</span> ikincisi Karmelli Navalın dulu Avigayilden
Kilav, üçüncüsü Geşur Kralı Talmayın kızı Maakadan Avşalom,

<span id="an_3:4">3:4</span> dördüncüsü Hagitten Adoniya, beşincisi
Avitalın oğlu Şefatya,

<span id="an_3:5">3:5</span> altıncısı Davutun eşi Egladan Yitream.
Davutun bu oğullarının hepsi Hevronda doğdular.

<span id="an_3:6">3:6</span> Saulun soyuyla Davutun soyu arasındaki
savaş sürerken, Avner Saulun soyu arasında güçleniyordu.

<span id="an_3:7">3:7</span> Saulun Aya kızı Rispa adında bir cariyesi
vardı. Bir gün İş-Boşet Avnere, ‹‹Neden babamın cariyesiyle yattın?››
diye sordu.

<span id="an_3:8">3:8</span> İş-Boşetin sorusuna çok öfkelenen Avner şu
karşılığı verdi: ‹‹Ben Yahuda tarafına geçen bir köpek başı mıyım? Bugün
bile baban Saulun ailesine, kardeşlerine, dostlarına bağlıyım. Seni
Davutun eline teslim etmedim. Ama bugün bu kadın yüzünden beni
suçluyorsun.

<span id="an_3:9">3:9</span> RAB krallığı Saulun soyundan alıp Dandan
Beer-Şevaya kadar uzanan İsrail ve Yahudada Davutun krallığını
kuracağına ant içti. Ben de bunu Davut için yapmazsam Tanrı bana
aynısını, hatta daha kötüsünü yapsın!››

<span id="an_3:11">3:11</span> İş-Boşet Avnerden korktuğu için ona başka
bir şey söyleyemedi.

<span id="an_3:12">3:12</span> Avner kendi adına Davuta ulaklar gönderip
şöyle dedi: ‹‹Ülke kimin ülkesi? Benimle bir antlaşma yap; o zaman
İsrailin tümünün sana bağlanması için ben de senden yana olurum.››

<span id="an_3:13">3:13</span> Davut, ‹‹İyi›› diye yanıtladı, ‹‹Seninle
bir antlaşma yaparım. Yalnız senden şunu istiyorum: Beni görmeye
geldiğinde Saulun kızı Mikalı da getir. Yoksa beni görmeyeceksin.››

<span id="an_3:14">3:14</span> Öte yandan Davut Saul oğlu İş-Boşete de
ulaklar aracılığıyla şu haberi gönderdi: ‹‹Yüz Filistlinin sünnet derisi
karşılığında nişanlandığım karım Mikalı bana ver.››

<span id="an_3:15">3:15</span> Bunun üzerine İş-Boşet, kadının kocası
Layiş oğlu Paltielden alınıp getirilmesi için adamlar gönderdi.

<span id="an_3:16">3:16</span> Kocası kadını ağlaya ağlaya Bahurime
kadar izledi; sonra Avner ona, ‹‹Geri dön›› deyince döndü.

<span id="an_3:17">3:17</span> Avner İsrailin ileri gelenleriyle görüşüp
onlara şöyle demişti: ‹‹Siz bir süredir Davutun kralınız olmasını
istiyorsunuz.

<span id="an_3:18">3:18</span> Şimdi bunu gerçekleştirin! Çünkü RAB,
Davut hakkında, ‹Halkım İsraili kulum Davut aracılığıyla Filistlilerin
ve bütün düşmanlarının elinden kurtaracağım› demişti.››

<span id="an_3:19">3:19</span> Avner Benyaminlilerle de görüştü,
İsrailin ve bütün Benyamin halkının uygun gördüğü her şeyi Davuta
bildirmek üzere Hevrona gitti.

<span id="an_3:20">3:20</span> Avner yirmi kişiyle birlikte Hevrona,
Davutun yanına vardı. Davut Avnerle yanındakilere bir şölen verdi.

<span id="an_3:21">3:21</span> Avner Davuta, ‹‹Hemen gidip bütün İsrail
halkını efendim kralın yanına toplayayım›› dedi, ‹‹Öyle ki, seninle bir
antlaşma yapsınlar. Sen de dilediğin her yeri yönetebilesin.›› Bunun
üzerine Davut Avneri yoluna gönderdi. O da esenlikle gitti.

<span id="an_3:22">3:22</span> Tam o sırada Davutun adamlarıyla Yoav,
bir baskından dönmüş, yanlarında birçok yağmalanmış mal getirmişlerdi.
Ama Avner Hevronda Davutun yanında değildi. Çünkü Davut onu göndermiş, o
da esenlikle gitmişti.

<span id="an_3:23">3:23</span> Yoavla yanındaki bütün askerler Hevrona
vardığında, Ner oğlu Avnerin krala geldiğini, kralın onu gönderdiğini,
onun da esenlikle gittiğini Yoava bildirdiler.

<span id="an_3:24">3:24</span> Yoav krala gidip, ‹‹Ne yaptın?›› dedi,
‹‹Baksana Avner ayağına kadar gelmiş! Neden onu salıverdin? Çoktan
gitmiş!

<span id="an_3:25">3:25</span> Ner oğlu Avneri tanırsın; seni kandırmak,
nereye gidip geldiğini, neler yaptığını öğrenmek için gelmiştir.››

<span id="an_3:26">3:26</span> Davutun yanından çıkan Yoav, Avnerin
arkasından ulaklar gönderdi. Ulaklar Avneri Sira Sarnıcından geri
getirdiler. Davut ise bundan habersizdi.

<span id="an_3:27">3:27</span> Avner Hevrona dönünce, Yoav onunla özel
bir görüşme yapmak bahanesiyle, onu kent kapısına çekti. Kardeşi
Asahelin kanını döktüğü için, Avneri orada karnından vurup öldürdü.

<span id="an_3:28">3:28</span> Davut bu haberi işitince şöyle dedi:
‹‹RABbin önünde ben de, krallığım da Ner oğlu Avnerin kanından sonsuza
dek suçsuzuz.

<span id="an_3:29">3:29</span> Bu suçun sorumlusu Yoavla babasının bütün
soyu olsun. Yoavın soyundan irinli, deri hastalığına yakalanmış, koltuk
değneğine dayanan, kılıçla öldürülen, açlık çeken kişiler hiç eksik
olmasın!››

<span id="an_3:30">3:30</span> Böylece Yoavla kardeşi Avişay, Givondaki
savaşta kardeşleri Asaheli öldüren Avneri öldürdüler.

<span id="an_3:31">3:31</span> Sonra Davut Yoavla yanındakilere şu
buyruğu verdi: ‹‹Giysilerinizi yırtıp çula sarının ve Avnerin ölüsü
önünde yas tutun!›› Kral Davut da cenazenin ardısıra yürüdü.

<span id="an_3:32">3:32</span> Avneri Hevronda gömdüler. Kral, Avnerin
mezarı başında hıçkıra hıçkıra ağladı. Oradaki herkes de ağladı.

<span id="an_3:33">3:33</span> Sonra kral, Avner için şu ağıtı yaktı:
‹‹Avner, bir budala gibi mi ölmeliydi?

<span id="an_3:34">3:34</span> Ellerin bağlı değildi, ayaklarına zincir
vurulmamıştı.  
Ama sen kötülerin önünde düşen biri gibi düştün!››

<span id="an_3:35">3:35</span> Halk Davutun yanına varıp akşam olmadan
bir şeyler yemesi için üstelediyse de, Davut ant içerek şöyle dedi:
‹‹Güneş batmadan ekmek ya da başka herhangi bir şey tatmayacağım. Yoksa
Tanrı bana aynısını, hatta daha kötüsünü yapsın!››

<span id="an_3:36">3:36</span> Herkes bunu benimsedi ve kralın yaptığı
her şeyden hoşnut oldukları gibi, bundan da hoşnut oldular.

<span id="an_3:37">3:37</span> Ner oğlu Avnerin öldürülmesinde kralın
parmağı olmadığını o gün bütün İsrail halkı anladı.

<span id="an_3:38">3:38</span> Kral adamlarına, ‹‹Bugün İsrailde bir
önderin, büyük bir adamın öldüğünü bilmiyor musunuz?›› dedi,

<span id="an_3:39">3:39</span> ‹‹Meshedilmiş bir kral olduğum halde
bugün güçsüzüm. Seruya'nın oğulları benden daha zorlu. RAB kötülük edene
yaptığı kötülüğe göre karşılık versin!››

<span id="an_4:1">4:1</span> Avnerin Hevronda öldürüldüğünü duyan Saul
oğlu İş-Boşet korkuya kapıldı. Bütün İsrail halkı da dehşet içindeydi.

<span id="an_4:2">4:2</span> Saul oğlu İş-Boşetin iki akıncı önderi
vardı; bunlar Benyamin oymağından Beerotlu Rimmonun oğullarıydı. Birinin
adı Baana, öbürününki Rekavdı. -Beerot Benyamin oymağından sayılırdı.

<span id="an_4:3">4:3</span> Beerotlular Gittayime kaçmışlardı. Yabancı
olan bu halk bugün de orada gurbette yaşıyor.-

<span id="an_4:4">4:4</span> Saul oğlu Yonatanın Mefiboşet adında bir
oğlu vardı; iki ayağı da topaldı. Saulla Yonatanın ölüm haberi
Yizreelden ulaştığında, Mefiboşet beş yaşındaydı. Dadısı onu alıp
kaçmıştı. Ne var ki, aceleyle kaçmaya çalışırken çocuk düşüp
sakatlanmıştı.

<span id="an_4:5">4:5</span> Beerotlu Rimmonun oğulları Rekavla Baana
yola koyuldular. Öğle sıcağında İş-Boşetin evine vardıklarında İş-Boşet
uzanmış dinlenmekteydi.

<span id="an_4:6">4:6</span> Buğday alacakmış gibi yaparak eve girdiler.
O sırada İş-Boşet yatak odasında yatağında uzanıyordu. Adamlar
İş-Boşetin karnını deşip öldürdüler. Başını gövdesinden ayırıp yanlarına
aldılar. Rekavla kardeşi Baana kaçıp bütün gece Arava yolundan
ilerlediler.

<span id="an_4:8">4:8</span> İş-Boşetin başını Hevronda Kral Davuta
getirip, ‹‹İşte seni öldürmek isteyen düşmanın Saulun oğlu İş-Boşetin
başı!›› dediler, ‹‹RAB bugün Sauldan ve onun soyundan efendimiz kralın
öcünü aldı.››

<span id="an_4:9">4:9</span> Ama Davut Beerotlu Rimmonun oğulları
Rekavla kardeşi Baanaya şöyle karşılık verdi: ‹‹Beni her türlü
sıkıntıdan kurtaran yaşayan RAB adıyla derim ki, iyi haber getirdiğini
sanarak bana Saulun öldüğünü bildiren adamı yakalayıp Ziklakta yaşamına
son verdim. Getirdiği iyi haber için verdiğim ödül buydu!

<span id="an_4:11">4:11</span> Doğru birini evinde, yatağında öldüren
kötü kişilerin ölümü çok daha kesindir! Şimdi sizi yeryüzünden yok
ederek onun öcünü sizden almayacak mıyım?››

<span id="an_4:12">4:12</span> Sonra adamlarına buyruk verdi. İki
kardeşi öldürüp ellerini, ayaklarını kestiler ve Hevron'daki havuzun
yanına astılar. İş-Boşet'in başını ise götürüp Hevron'da Avner'in
mezarına gömdüler.

<span id="an_5:1">5:1</span> İsrailin bütün oymakları Hevronda bulunan
Davuta gelip şöyle dediler: ‹‹Biz senin etin, kemiğiniz.

<span id="an_5:2">5:2</span> Geçmişte Saul kralımızken, savaşta İsraile
komuta eden sendin. RAB sana, ‹Halkım İsraili sen güdecek, onlara sen
önder olacaksın› diye söz verdi.››

<span id="an_5:3">5:3</span> İsrailin bütün ileri gelenleri Hevrona,
Kral Davutun yanına gelince, kral RABbin önünde orada onlarla bir
antlaşma yaptı. Onlar da Davutu İsrail Kralı olarak meshettiler.

<span id="an_5:4">5:4</span> Davut otuz yaşında kral oldu ve kırk yıl
krallık yaptı.

<span id="an_5:5">5:5</span> Hevronda yedi yıl altı ay Yahudaya,
Yeruşalimde otuz üç yıl bütün İsraile ve Yahudaya krallık yaptı.

<span id="an_5:6">5:6</span> Kral Davutla adamları Yeruşalimde yaşayan
Yevuslulara saldırmak için yola çıktılar. Yevuslular Davuta, ‹‹Sen
buraya giremezsin, körlerle topallar bile seni geri püskürtebilir››
dediler. ‹‹Davut buraya giremez›› diye düşünüyorlardı.

<span id="an_5:7">5:7</span> Ne var ki, Davut Siyon Kalesini ele
geçirdi. Daha sonra bu kaleye ‹‹Davut Kenti›› adı verildi.

<span id="an_5:8">5:8</span> Davut o gün adamlarına şöyle demişti:
‹‹Yevusluları kim yenilgiye uğratırsa Davutun nefret ettiği şu
‹Topallarla körlere› su kanalından ulaşmalı!›› ‹‹Körlerle topallar
saraya giremeyecek›› denmesinin nedeni işte budur.

<span id="an_5:9">5:9</span> Bundan sonra Davut ‹‹Davut Kenti›› adını
verdiği kalede oturmaya başladı. Çevredeki bölgeyi, Millodan içeriye
doğru uzanan bölümü inşa etti.

<span id="an_5:10">5:10</span> Davut giderek güçleniyordu. Çünkü Her
Şeye Egemen Tanrı RAB onunlaydı.

<span id="an_5:11">5:11</span> Sur Kralı Hiram Davuta ulaklar, sedir
kütükleri, marangozlar ve taşçılar gönderdi. Bu adamlar Davut için bir
saray yaptılar.

<span id="an_5:12">5:12</span> Böylece Davut RABbin kendisini İsrail
Kralı atadığını ve halkı İsrailin hatırı için krallığını yücelttiğini
anladı.

<span id="an_5:13">5:13</span> Davut Hevrondan ayrıldıktan sonra
Yeruşalimde kendine daha birçok cariye ve karı aldı. Davutun erkek ve
kız çocukları oldu.

<span id="an_5:14">5:14</span> Davutun Yeruşalimde doğan çocuklarının
adları şunlardı: Şammua, Şovav, Natan, Süleyman,

<span id="an_5:15">5:15</span> Yivhar, Elişua, Nefek, Yafia,

<span id="an_5:16">5:16</span> Elişama, Elyada ve Elifelet.

<span id="an_5:17">5:17</span> Filistliler Davutun İsrail Kralı olarak
meshedildiğini duyunca, bütün Filist ordusu onu aramak için yola çıktı.
Bunu duyan Davut kaleye sığındı.

<span id="an_5:18">5:18</span> Filistliler gelip Refaim Vadisine
yayılmışlardı.

<span id="an_5:19">5:19</span> Davut RABbe danıştı: ‹‹Filistlilere
saldırayım mı? Onları elime teslim edecek misin?›› RAB Davuta,
‹‹Saldır›› dedi, ‹‹Onları kesinlikle eline teslim edeceğim.››

<span id="an_5:20">5:20</span> Bunun üzerine Davut Baal-Perasime gidip
orada Filistlileri bozguna uğrattı. Sonra, ‹‹Her şeyi yarıp geçen sular
gibi, RAB düşmanlarımı önümden yarıp geçti›› dedi. Bundan ötürü oraya
Baal-Perasim adı verildi.

<span id="an_5:21">5:21</span> Davutla adamları, Filistlilerin orada
bıraktığı putları alıp götürdüler.

<span id="an_5:22">5:22</span> Filistliler bir kez daha gelip Refaim
Vadisine yayıldılar.

<span id="an_5:23">5:23</span> Davut RABbe danıştı. RAB şöyle karşılık
verdi: ‹‹Buradan saldırma! Onları arkadan çevirip pelesenk ağaçlarının
önünden saldır.

<span id="an_5:24">5:24</span> Pelesenk ağaçlarının tepesinden yürüyüş
sesi duyar duymaz, acele et. Çünkü ben Filist ordusunu bozguna uğratmak
için önünsıra gitmişim demektir.››

<span id="an_5:25">5:25</span> Davut RAB'bin kendisine buyurduğu gibi
yaptı ve Filistliler'i Geva'dan Gezer'e kadar bozguna uğrattı.

<span id="an_6:1">6:1</span> Davut İsraildeki bütün seçme adamları
topladı. Sayıları otuz bin kişiydi.

<span id="an_6:2">6:2</span> Böylece Davutla ordusu, sandığın üzerindeki
Keruvlar arasında taht kuran Her Şeye Egemen RABbin adıyla anılan
Tanrının Sandığını getirmek için Baale-Yahudaya gittiler.

<span id="an_6:3">6:3</span> Tanrının Sandığını Avinadavın tepedeki
evinden alıp yeni bir arabaya koydular. Tanrının Sandığını taşıyan yeni
arabayı Avinadavın oğulları Uzzayla Ahyo sürüyordu. Ahyo sandığın
önünden yürüyordu.

<span id="an_6:5">6:5</span> Bu arada Davutla bütün İsrail halkı da
RABbin önünde lir, çenk, tef, çıngırak ve ziller eşliğinde ezgiler
okuyarak var güçleriylefç bu olayı kutluyorlardı. eşliğinde ezgiler
okuyarak var güçleriyle›› (bkz. Septuaginta, Kumran, 1Ta.13:8),
Masoretik metin ‹‹Çam ağacından yapılmış her türlü çalgılar, lir, çenk,
tef, çıngırak ve ziller çalarak››.

<span id="an_6:6">6:6</span> Nakonun harman yerine vardıklarında öküzler
tökezledi. Bu nedenle Uzza elini uzatıp Tanrının Sandığını tuttu.

<span id="an_6:7">6:7</span> RAB Tanrı saygısızca davranan Uzzaya
öfkelenerek onu orada yere çaldı. Uzza Tanrının Sandığının yanında öldü.

<span id="an_6:8">6:8</span> Davut, RABbin Uzzayı cezalandırmasına
öfkelendi. O günden bu yana oraya Peres-Uzza denilir.

<span id="an_6:9">6:9</span> Davut o gün RABden korkarak, ‹‹RABbin
Sandığı nasıl olur da bana gelir?›› diye düşündü.

<span id="an_6:10">6:10</span> RABbin Sandığını Davut Kentine götürmek
istemedi. Bunun yerine sandığı Gatlı Ovet-Edomun evine götürdü.

<span id="an_6:11">6:11</span> RABbin Sandığı Gatlı Ovet-Edomun evinde
üç ay kaldı. RAB Ovet-Edomu ve bütün ailesini kutsadı.

<span id="an_6:12">6:12</span> ‹‹Tanrının Sandığından ötürü RAB
Ovet-Edomun ailesini ve ona ait her şeyi kutsadı›› diye Kral Davuta
bildirildi. Böylece Davut gidip Tanrının Sandığını Ovet-Edomun evinden
Davut Kentine sevinçle getirdi.

<span id="an_6:13">6:13</span> RABbin Sandığını taşıyanlar altı adım
atınca, Davut bir boğayla besili bir dana kurban etti.

<span id="an_6:14">6:14</span> Keten efod kuşanmış Davut, RABbin önünde
var gücüyle oynuyordu.

<span id="an_6:15">6:15</span> Davutla bütün İsrail halkı, sevinç
naraları ve boru sesi eşliğinde RABbin Sandığını getiriyorlardı.

<span id="an_6:16">6:16</span> RABbin Sandığı Davut Kentine varınca,
Saulun kızı Mikal pencereden baktı. RABbin önünde oynayıp zıplayan Kral
Davutu görünce, onu küçümsedi.

<span id="an_6:17">6:17</span> RABbin Sandığını getirip Davutun bu
amaçla kurduğu çadırın içindeki yerine koydular. Davut RABbe yakmalık
sunular ve esenlik sunuları sundu.

<span id="an_6:18">6:18</span> Yakmalık sunuları ve esenlik sunularını
sunmayı bitirince, Her Şeye Egemen RABbin adıyla halkı kutsadı.

<span id="an_6:19">6:19</span> Ardından kadın erkek herkese, bütün
İsrail topluluğuna birer somun ekmekle birer hurma ve üzüm pestili
dağıttı. Sonra herkes evine döndü.

<span id="an_6:20">6:20</span> Davut ailesini kutsamak için eve
döndüğünde, Saulun kızı Mikal onu karşılamaya çıktı. Davuta şöyle dedi:
‹‹İsrail Kralı bugün ne güzel bir ün kazandırdı kendine! Değersiz biri
gibi, kullarının cariyeleri önünde soyundun.››

<span id="an_6:21">6:21</span> Davut, ‹‹Baban ve bütün soyu yerine beni
seçen ve halkı İsraile önder atayan RABbin önünde oynadım!›› diye
karşılık verdi, ‹‹Evet, RABbin önünde oynayacağım.

<span id="an_6:22">6:22</span> Üstelik kendimi bundan daha da küçük
düşüreceğim, hiçe sayacağım. Ama sözünü ettiğin o cariyeler beni
onurlandıracaklar.››

<span id="an_6:23">6:23</span> Saul'un kızı Mikal'ın ölene dek çocuğu
olmadı.

<span id="an_7:1">7:1</span> Kral sarayına yerleşmişti. RAB de onu
çevresindeki bütün düşmanlarından koruyarak rahata kavuşturdu.

<span id="an_7:2">7:2</span> O sırada kral, Peygamber Natana, ‹‹Bak, ben
sedir ağacından yapılmış bir sarayda oturuyorum. Oysa Tanrının Sandığı
bir çadırda duruyor!›› dedi.

<span id="an_7:3">7:3</span> Natan, ‹‹Git, tasarladığın her şeyi yap,
çünkü RAB seninledir›› diye karşılık verdi.

<span id="an_7:4">7:4</span> O gece RAB Natana şöyle seslendi:

<span id="an_7:5">7:5</span> ‹‹Git, kulum Davuta şöyle de: ‹RAB diyor
ki, oturmam için bana sen mi tapınak yapacaksın?

<span id="an_7:6">7:6</span> İsrail halkını Mısırdan çıkardığım günden
bu yana konutta oturmadım. Bir çadırda orada burada konaklayarak
dolaşıyordum.

<span id="an_7:7">7:7</span> İsraillilerle birlikte dolaştığım yerlerin
herhangi birinde, halkım İsraili gütmesini buyurduğum İsrail
önderlerinden birine, neden bana sedir ağacından bir konut yapmadınız
diye hiç sordum mu?› ayetlerinde geçen İbranice ‹‹Beyt›› sözcüğü,
‹‹tapınak››, ‹‹konut›› ve ‹‹soy›› olarak çevrildi.

<span id="an_7:8">7:8</span> ‹‹Şimdi kulum Davuta şöyle diyeceksin: ‹Her
Şeye Egemen RAB diyor ki, halkım İsraile önder olasın diye seni
otlaklardan ve koyun gütmekten aldım.

<span id="an_7:9">7:9</span> Her nereye gittiysen seninleydim. Önünden
bütün düşmanlarını yok ettim. Adını dünyadaki büyük adamların adı gibi
büyük kılacağım.

<span id="an_7:10">7:10</span> Halkım İsrail için bir yurt sağlayıp
onları oraya yerleştireceğim. Bundan böyle kendi yurtlarında otursunlar,
bir daha rahatsız edilmesinler. Kötü kişiler de halkım İsraile hakimler
atadığım günden bu yana yaptıkları gibi, bir daha onlara baskı
yapmasınlar. Seni bütün düşmanlarından kurtarıp rahata kavuşturacağım.
‹‹ ‹RAB senin için bir soy yetiştireceğini belirtiyor:

<span id="an_7:12">7:12</span> Sen ölüp atalarına kavuşunca, senden
sonra soyundan birini ortaya çıkarıp krallığını pekiştireceğim.

<span id="an_7:13">7:13</span> Adıma bir tapınak kuracak olan odur. Ben
de onun krallığının tahtını sonsuza dek sürdüreceğim.

<span id="an_7:14">7:14</span> Ben ona baba olacağım, o da bana oğul
olacak. Kötülük yapınca, onu insanların değneğiyle, insanların
vuruşlarıyla yola getireceğim.

<span id="an_7:15">7:15</span> Ama senin önünden kaldırdığım Sauldan
esirgediğim sevgiyi hiçbir zaman esirgemeyeceğim.

<span id="an_7:16">7:16</span> Soyun ve krallığın sonsuza dek önümde
duracak; tahtın sonsuza dek sürecektir.› ››

<span id="an_7:17">7:17</span> Böylece Natan bütün bu sözleri ve
görümleri Davuta aktardı.

<span id="an_7:18">7:18</span> Bunun üzerine Kral Davut gelip RABbin
önünde oturdu ve şöyle dedi: ‹‹Ey Egemen RAB, ben kimim, ailem nedir ki,
beni bu duruma getirdin?

<span id="an_7:19">7:19</span> Ey Egemen RAB, sanki bu yetmezmiş gibi,
kulunun soyunun geleceği hakkında da söz verdin. Ey Egemen RAB,
insanlarla hep böyle mi ilgilenirsin?

<span id="an_7:20">7:20</span> Ben sana başka ne diyebilirim ki! Çünkü,
ey Egemen RAB, kulunu tanıyorsun.

<span id="an_7:21">7:21</span> Sözünün hatırı için ve isteğin uyarınca
bu büyüklüğü gösterdin ve kuluna bildirdin.

<span id="an_7:22">7:22</span> ‹‹Yücesin, ey Egemen RAB! Bir benzerin
yok, senden başka Tanrı da yok! Bunu kendi kulaklarımızla duyduk.

<span id="an_7:23">7:23</span> Halkın İsraile benzer tek bir ulus yok
dünyada. Kendi halkın olsun diye onları kurtarmaya gittin. Çünkü onlar
için de, ülken için de büyük ve görkemli işler yapmakla ün saldın.
Mısırdan kendin için kurtardığın halkın önünden ulusları ve tanrılarını
kovdun.

<span id="an_7:24">7:24</span> Halkın İsraili sonsuza dek kendi halkın
olarak benimsedin ve sen de, ya RAB, onların Tanrısı oldun.

<span id="an_7:25">7:25</span> ‹‹Şimdi, ya RAB Tanrı, kuluna ve onun
soyuna ilişkin verdiğin sözü sonsuza dek tut, sözünü yerine getir.

<span id="an_7:26">7:26</span> Öyle ki, insanlar, ‹Her Şeye Egemen RAB
İsrailin Tanrısıdır!› diyerek adını sonsuza dek yüceltsinler ve kulun
Davutun soyu da önünde sürsün.

<span id="an_7:27">7:27</span> ‹‹Ey Her Şeye Egemen RAB, İsrailin
Tanrısı! ‹Senin için bir soy çıkaracağım› diye kuluna açıkladın. Bundan
dolayı kulun sana bu duayı etme yürekliliğini buldu.

<span id="an_7:28">7:28</span> Ey Egemen RAB, sen Tanrısın! Sözlerin
gerçektir ve kuluna bu iyi sözü verdin.

<span id="an_7:29">7:29</span> Şimdi önünde sonsuza dek sürmesi için
kulunun soyunu kutsamanı diliyorum. Çünkü, ey Egemen RAB, sen böyle söz
verdin ve kulunun soyu kutsamanla sonsuza dek kutlu kılınacak.››

<span id="an_8:1">8:1</span> Bir süre sonra Davut Filistlileri yenip
boyunduruğu altına aldı ve Meteg-Ammayı Filistlilerin yönetiminden
çıkardı.

<span id="an_8:2">8:2</span> Moavlıları da bozguna uğrattı. Onları yere
yatırıp iple ölçtü. Ölçtüğü iki sırayı öldürdü, bir bütün sırayı sağ
bıraktı. Moavlılar Davutun haraç ödeyen köleleri oldular.

<span id="an_8:3">8:3</span> Davut Fırata kadar krallığını yeniden
kurmaya giden Sova Kralı Rehov oğlu Hadadezeri de yendi.

<span id="an_8:4">8:4</span> Bin yedi yüz atlısıyla yirmi bin yaya
askerini ele geçirdi. Yüz savaş arabası için gereken atların dışındaki
bütün atları da sakatladı.

<span id="an_8:5">8:5</span> Sova Kralı Hadadezere yardıma gelen Şam
Aramlılarından yirmi iki bin kişiyi öldürdü.

<span id="an_8:6">8:6</span> Sonra Şam Aramlılarının ülkesine askeri
birlikler yerleştirdi. Onlar da Davutun haraç ödeyen köleleri oldular.
RAB Davutu gittiği her yerde zafere ulaştırdı.

<span id="an_8:7">8:7</span> Davut Hadadezerin komutanlarının taşıdığı
altın kalkanları alıp Yeruşalime götürdü.

<span id="an_8:8">8:8</span> Ayrıca Hadadezerin yönetimindeki Betah ve
Berotay kentlerinden bol miktarda tunç aldı.

<span id="an_8:9">8:9</span> Hama Kralı Toi, Davutun Hadadezerin bütün
ordusunu bozguna uğrattığını duydu.

<span id="an_8:10">8:10</span> Toi Kral Davutu selamlamak ve Hadadezerle
savaşıp yendiği için onu kutlamak üzere oğlu Yoramı ona gönderdi. Çünkü
Toi Hadadezerle sürekli savaşmıştı. Yoram Davuta altın, gümüş, tunç
armağanlar getirdi.

<span id="an_8:11">8:11</span> Kral Davut bu armağanları yendiği bütün
uluslardan -Aram, Moav, Ammonlular, Filistliler ve Amaleklilerden- ele
geçirdiği altın ve gümüşle birlikte RABbe adadı. Bunun yanısıra Sova
Kralı Rehov oğlu Hadadezerden yağmalanan altınla gümüşü de RABbe adadı.

<span id="an_8:13">8:13</span> Davut Tuz Vadisinde on sekiz bin Edomlu
öldürüp dönünce üne kavuştu.

<span id="an_8:14">8:14</span> Edomun her yanına askeri birlikler
yerleştirdi. Edomluların tümü Davutun köleleri oldular. RAB Davutu
gittiği her yerde zafere ulaştırdı.

<span id="an_8:15">8:15</span> Bütün İsrailde krallık yapan Davut
halkına doğruluk ve adalet sağladı.

<span id="an_8:16">8:16</span> Seruya oğlu Yoav ordu komutanı, Ahilut
oğlu Yehoşafat devlet tarihçisiydi.

<span id="an_8:17">8:17</span> Ahituv oğlu Sadokla Aviyatar oğlu
Ahimelek kâhin, Seraya yazmandı.

<span id="an_8:18">8:18</span> Yehoyada oğlu Benaya Keretliler'le
Peletliler'in komutanıydı. Davut'un oğullarıysa kâhindi.

<span id="an_9:1">9:1</span> Davut, ‹‹Saulun ailesinden daha sağ kalan,
Yonatanın hatırı için iyilik edebileceğim kimse var mı?›› diye sordu.

<span id="an_9:2">9:2</span> Saulun ailesinin Siva adında bir hizmetkârı
vardı. Onu Davutun yanına çağırdılar. Kral, ‹‹Siva sen misin?›› diye
sordu. Siva, ‹‹Evet, ben kulunum›› diye yanıtladı.

<span id="an_9:3">9:3</span> Kral, ‹‹Saulun ailesinden sağ kalan kimse
yok mu?›› diye sordu, ‹‹Tanrının iyiliğini ona göstereyim.›› Siva,
‹‹Yonatanın iki ayağı sakat bir oğlu var›› diye yanıtladı.

<span id="an_9:4">9:4</span> Kral, ‹‹Nerede o?›› diye sordu. Siva,
‹‹Ammiel oğlu Makirin Lo-Devardaki evinde›› diye karşılık verdi.

<span id="an_9:5">9:5</span> Böylece Kral Davut, Lo-Devardan Ammiel oğlu
Makirin evinden onu yanına getirtti.

<span id="an_9:6">9:6</span> Saul oğlu Yonatan oğlu Mefiboşet, Davutun
yanına gelince, onun önünde yere kapandı. Davut, ‹‹Mefiboşet!›› diye
seslendi. Mefiboşet, ‹‹Evet, ben kulunum›› diye yanıtladı.

<span id="an_9:7">9:7</span> Davut ona, ‹‹Korkma!›› dedi, ‹‹Çünkü baban
Yonatanın hatırı için, sana kesinlikle iyilik edeceğim. Atan Saulun
bütün toprağını sana geri vereceğim. Ve sen her zaman soframda yemek
yiyeceksin.››

<span id="an_9:8">9:8</span> Mefiboşet yere kapanıp şöyle dedi: ‹‹Kulun
ne ki, benim gibi ölmüş bir köpekle ilgileniyorsun?››

<span id="an_9:9">9:9</span> Kral Davut, Saulun hizmetkârı Sivayı
çağırtıp, ‹‹Önceden efendin Saul ile ailesine ait her şeyi torunu
Mefiboşete verdim›› dedi,

<span id="an_9:10">9:10</span> ‹‹Sen, oğulların ve kölelerin onun için
toprağı işleyip ürünü getireceksiniz. Öyle ki, efendinizin torununun
yiyecek gereksinimi sağlansın. Efendinin torunu Mefiboşet her zaman
benim soframda yemek yiyecektir.›› Sivanın on beş oğlu ve yirmi kölesi
vardı.

<span id="an_9:11">9:11</span> Siva, ‹‹Efendim kralın buyurduğu her şeyi
yapacağım›› dedi. Mefiboşet kralın çocuklarından biri gibi onun
sofrasında yemek yedi.

<span id="an_9:12">9:12</span> Mefiboşetin Mika adında küçük bir oğlu
vardı. Sivaya bağlı herkes Mefiboşete hizmet ediyordu.

<span id="an_9:13">9:13</span> İki ayağı sakat Mefiboşet hep kralın
sofrasında yemek yediğinden Yeruşalim'de oturuyordu.

<span id="an_10:1">10:1</span> Bir süre sonra Ammon Kralı öldü, yerine
oğlu Hanun kral oldu.

<span id="an_10:2">10:2</span> Davut, ‹‹Babası bana iyilik ettiği gibi
ben de Nahaş oğlu Hanuna iyilik edeceğim›› diye düşünerek, babasının
ölümünden dolayı baş sağlığı dilemek için Hanuna görevliler gönderdi.
Davutun görevlileri Ammonluların ülkesine varınca,

<span id="an_10:3">10:3</span> Ammon önderleri, efendileri Hanuna şöyle
dediler: ‹‹Davut sana bu adamları gönderdi diye babana saygı duyduğunu
mu sanıyorsun? Davut, kenti araştırmak, casusluk etmek, yıkmak için
adamlarını sana gönderdi.››

<span id="an_10:4">10:4</span> Bunun üzerine Hanun Davutun görevlilerini
yakalattı. Sakallarının yarısını tıraş edip giysilerinin kalçayı kapatan
kesimini ortadan kesti ve onları öylece gönderdi.

<span id="an_10:5">10:5</span> Davut bunu duyunca, onları karşılamak
üzere adamlar gönderdi. Çünkü görevliler çok utanıyorlardı. Kral,
‹‹Sakalınız uzayıncaya dek Erihada kalın, sonra dönün›› diye buyruk
verdi.

<span id="an_10:6">10:6</span> Ammonlular, Davutun nefretini
kazandıklarını anlayınca, haber gönderip Beytrehov ve Sovadan yirmi bin
Aramlı yaya asker, Maaka Kralıyla bin adamını ve Tov halkından on iki
bin adamı kiraladılar.

<span id="an_10:7">10:7</span> Davut bunu duyunca, Yoavı ve güçlü
adamlardan oluşan bütün ordusunu onlara karşı gönderdi.

<span id="an_10:8">10:8</span> Ammonlular çıkıp kent kapısında savaş
düzeni aldılar. Aramlı Sovayla Rehov, Tov halkı ve Maakanın adamları da
kırda savaş düzenine girdiler.

<span id="an_10:9">10:9</span> Önde, arkada düşman birliklerini gören
Yoav, İsrailin iyi askerlerinden bazılarını seçerek Aramlılara karşı
yerleştirdi.

<span id="an_10:10">10:10</span> Geri kalan birlikleri de kardeşi
Avişayın komutasına vererek Ammonlulara karşı yerleştirdi.

<span id="an_10:11">10:11</span> Yoav, ‹‹Aramlılar benden güçlü çıkarsa,
yardımıma gelirsin›› dedi, ‹‹Ama Ammonlular senden güçlü çıkarsa, ben
sana yardıma gelirim.

<span id="an_10:12">10:12</span> Güçlü ol! Halkımızın ve Tanrımızın
kentleri uğruna yürekli olalım! RAB gözünde iyi olanı yapsın.››

<span id="an_10:13">10:13</span> Yoavla yanındakiler Aramlılara karşı
savaşmak için ileri atılınca, Aramlılar onlardan kaçtı.

<span id="an_10:14">10:14</span> Onların kaçıştığını gören Ammonlular da
Avişaydan kaçarak kente girdiler. Bunun üzerine Yoav Ammonlularla
savaşmaktan vazgeçerek Yeruşalime gitti.

<span id="an_10:15">10:15</span> İsraillilerin önünde bozguna
uğradıklarını gören Aramlılar bir araya geldiler.

<span id="an_10:16">10:16</span> Hadadezer, haber gönderip Fırat
Irmağının karşı yakasındaki Aramlıları çağırttı. Aramlılar Hadadezerin
ordu komutanı Şovakın komutasında Helama gittiler.

<span id="an_10:17">10:17</span> Davut bunu duyunca, bütün İsrail
ordusunu topladı. Şeria Irmağını geçerek Helama vardılar. Aramlılar
Davuta karşı düzen alarak onunla savaştılar.

<span id="an_10:18">10:18</span> Ne var ki, Aramlılar İsraillilerin
önünden kaçtılar. Davut onlardan yedi yüz savaş arabası sürücüsü ile
kırk bin atlı asker öldürdü. Hadadezerin ordu komutanı Şovakı da vurdu.
Şovak savaş alanında öldü.

<span id="an_10:19">10:19</span> Hadadezer'in buyruğundaki kralların
hepsi bozguna uğradıklarını görünce, İsrailliler'le barış yaparak onlara
boyun eğdiler. Aramlılar bundan böyle Ammonlular'a yardım etmekten
kaçındılar.

<span id="an_11:1">11:1</span> İlkbaharda, kralların savaşa gittiği
dönemde, Davut kendi subaylarıyla birlikte Yoavı ve bütün İsrail
ordusunu savaşa gönderdi. Onlar Ammonluları yenilgiye uğratıp Rabba
Kentini kuşatırken, Davut Yeruşalimde kalıyordu.

<span id="an_11:2">11:2</span> Bir akşamüstü Davut yatağından kalktı,
sarayın damına çıkıp gezinmeye başladı. Damdan yıkanan bir kadın gördü.
Kadın çok güzeldi.

<span id="an_11:3">11:3</span> Davut onun kim olduğunu öğrenmek için
birini gönderdi. Adam, ‹‹Kadın Eliamın kızı Hititli Uriyanın karısı
Bat-Şevadır›› dedi.

<span id="an_11:4">11:4</span> Davut kadını getirmeleri için ulaklar
gönderdi. Kadın Davutun yanına geldi. Davut aybaşı kirliliğinden yeni
arınmış olan kadınla yattı. Sonra kadın evine döndü.

<span id="an_11:5">11:5</span> Gebe kalan kadın Davuta, ‹‹Gebe kaldım››
diye haber gönderdi.

<span id="an_11:6">11:6</span> Bunun üzerine Davut Hititli Uriyayı
kendisine göndermesi için Yoava haber yolladı. Yoav da Uriyayı Davuta
gönderdi.

<span id="an_11:7">11:7</span> Uriya yanına varınca, Davut Yoavın,
ordunun ve savaşın durumunu sordu.

<span id="an_11:8">11:8</span> Sonra Uriyaya, ‹‹Evine git, rahatına
bak›› dedi. Uriya saraydan çıkınca, kral ardından bir armağan gönderdi.

<span id="an_11:9">11:9</span> Ne var ki, Uriya evine gitmedi,
efendisinin bütün adamlarıyla birlikte sarayın kapısında uyudu.

<span id="an_11:10">11:10</span> Davut Uriyanın evine gitmediğini
öğrenince, ona, ‹‹Yolculuktan geldin. Neden evine gitmedin?›› diye
sordu.

<span id="an_11:11">11:11</span> Uriya, ‹‹Sandık da, İsraillilerle
Yahudalılar da çardaklarda kalıyor›› diye karşılık verdi, ‹‹Komutanım
Yoavla efendimin adamları kırlarda konaklıyor. Bu durumda nasıl olur da
ben yiyip içmek, karımla yatmak için evime giderim? Yaşamın hakkı için,
böyle bir şeyi kesinlikle yapmayacağım.››

<span id="an_11:12">11:12</span> Bunun üzerine Davut, ‹‹Bugün de burada
kal, yarın seni göndereceğim›› dedi. Uriya o gün de, ertesi gün de
Yeruşalimde kaldı.

<span id="an_11:13">11:13</span> Davut Uriyayı çağırdı. Onu sarhoş edene
dek yedirip içirdi. Akşam olunca Uriya efendisinin adamlarıyla birlikte
uyumak üzere yattığı yere gitti. Yine evine gitmedi.

<span id="an_11:14">11:14</span> Sabahleyin Davut Yoava bir mektup yazıp
Uriya aracılığıyla gönderdi.

<span id="an_11:15">11:15</span> Mektupta şöyle yazdı: ‹‹Uriyayı savaşın
en şiddetli olduğu cepheye yerleştir ve yanından çekil ki, vurulup
ölsün.››

<span id="an_11:16">11:16</span> Böylece Yoav kenti kuşatırken Uriyayı
yiğit adamların bulunduğunu bildiği yere yerleştirdi.

<span id="an_11:17">11:17</span> Kent halkı çıkıp Yoavın askerleriyle
savaştı. Davutun askerlerinden ölenler oldu. Hititli Uriya da ölenler
arasındaydı.

<span id="an_11:18">11:18</span> Yoav savaşla ilgili ayrıntılı haberleri
Davuta iletmek üzere bir ulak gönderdi.

<span id="an_11:19">11:19</span> Ulağı şöyle uyardı: ‹‹Sen savaşla
ilgili ayrıntılı haberleri krala iletmeyi bitirdikten sonra,

<span id="an_11:20">11:20</span> kral öfkelenip sana şunu sorabilir:
‹Onlarla savaşmak için kente neden o kadar çok yaklaştınız? Surdan ok
atacaklarını bilmiyor muydunuz?

<span id="an_11:21">11:21</span> Yerubbeşet oğlu Avimeleki kim öldürdü?
Teveste surun üstünden bir kadın üzerine bir değirmen üst taşını atıp
onu öldürmedi mi? Öyleyse niçin sura o kadar çok yaklaştınız?› O zaman,
‹Kulun Hititli Uriya da öldü› dersin.››

<span id="an_11:22">11:22</span> Ulak yola koyuldu. Davutun yanına
varınca, Yoavın kendisine söylediklerinin tümünü ona iletti.

<span id="an_11:23">11:23</span> ‹‹Adamlar bizden üstün çıktılar›› dedi,
‹‹Kentten çıkıp bizimle kırda savaştılar. Ama onları kent kapısına kadar
geri püskürttük.

<span id="an_11:24">11:24</span> Bunun üzerine okçular adamlarına surdan
ok attılar. Kralın adamlarından bazıları öldü; kulun Hititli Uriya da
öldü.››

<span id="an_11:25">11:25</span> Davut ulağa şöyle dedi: ‹‹Yoava de ki,
‹Bu olay seni üzmesin! Savaşta kimin öleceği belli olmaz. Kente karşı
saldırınızı güçlendirin ve kenti yerle bir edin!› Bu sözlerle onu
yüreklendir.››

<span id="an_11:26">11:26</span> Uriyanın karısı, kocasının öldüğünü
duyunca, onun için yas tuttu.

<span id="an_11:27">11:27</span> Yas süresi geçince, Davut onu sarayına
getirtti. Kadın Davut'un karısı oldu ve ona bir oğul doğurdu. Ancak,
Davut'un bu yaptığı RAB'bin hoşuna gitmedi.

<span id="an_12:1">12:1</span> RAB Natanı Davuta gönderdi. Natan Davutun
yanına gelince ona, ‹‹Bir kentte biri zengin, öbürü yoksul iki adam
vardı›› dedi,

<span id="an_12:2">12:2</span> ‹‹Zengin adamın birçok koyunu, sığırı
vardı.

<span id="an_12:3">12:3</span> Ama yoksul adamın satın alıp beslediği
küçük bir dişi kuzudan başka bir hayvanı yoktu. Kuzu adamın yanında,
çocuklarıyla birlikte büyüdü. Adamın yemeğinden yer, tasından içer,
koynunda uyurdu. Yoksulun kızı gibiydi.

<span id="an_12:4">12:4</span> Derken, zengin adama bir yolcu uğradı.
Adam gelen konuğa yemek hazırlamak için kendi koyunlarından,
sığırlarından birini almaya kıyamadığından yoksulun kuzusunu alıp
yolcuya yemek hazırladı.››

<span id="an_12:5">12:5</span> Zengin adama çok öfkelenen Davut Natana,
‹‹Yaşayan RABbin adıyla derim ki, bunu yapan ölümü hak etmiştir!›› dedi,

<span id="an_12:6">12:6</span> ‹‹Bunu yaptığı ve acımadığı için kuzuya
karşılık dört katını ödemeli.››

<span id="an_12:7">12:7</span> Bunun üzerine Natan Davuta, ‹‹O adam
sensin!›› dedi, ‹‹İsrailin Tanrısı RAB diyor ki, ‹Ben seni İsraile kral
olarak meshettim ve Saulun elinden kurtardım.

<span id="an_12:8">12:8</span> Sana efendinin evini verdim, karılarını
da koynuna verdim. İsrail ve Yahuda halkını da sana verdim. Bu az
gelseydi, sana daha neler neler verirdim!

<span id="an_12:9">12:9</span> Öyleyse neden RABbin gözünde kötü olanı
yaparak, onun sözünü küçümsedin? Hititli Uriyayı kılıçla öldürdün,
Ammonluların kılıcıyla canına kıydın. Karısını da kendine eş olarak
aldın.

<span id="an_12:10">12:10</span> Bundan böyle, kılıç senin soyundan
sonsuza dek eksik olmayacak. Çünkü beni küçümsedin ve Hititli Uriyanın
karısını kendine eş olarak aldın.›

<span id="an_12:11">12:11</span> ‹‹RAB şöyle diyor: ‹Sana kendi soyundan
kötülük getireceğim. Senin gözünün önünde karılarını alıp bir yakınına
vereceğim; güpegündüz karılarının koynuna girecek.

<span id="an_12:12">12:12</span> Evet, sen o işi gizlice yaptın, ama ben
bunu bütün İsrail halkının gözü önünde güpegündüz yapacağım!› ››

<span id="an_12:13">12:13</span> Davut, ‹‹RABbe karşı günah işledim››
dedi. Natan, ‹‹RAB günahını bağışladı, ölmeyeceksin›› diye karşılık
verdi,

<span id="an_12:14">12:14</span> ‹‹Ama sen bunu yapmakla, RABbin
düşmanlarının Onu küçümsemesine neden oldun. Bu yüzden doğan çocuğun
kesinlikle ölecek.››

<span id="an_12:15">12:15</span> Bundan sonra Natan evine döndü. RAB
Uriyanın karısının Davuttan doğan çocuğunun hastalanmasına neden oldu.

<span id="an_12:16">12:16</span> Davut çocuk için Tanrıya yalvarıp oruç
tuttu; evine gidip gecelerini yerde yatarak geçirdi.

<span id="an_12:17">12:17</span> Sarayın ileri gelenleri onu yerden
kaldırmaya geldiler. Ama Davut kalkmak istemedi, onlarla yemek de
yemedi.

<span id="an_12:18">12:18</span> Yedinci gün çocuk öldü. Davutun
görevlileri çocuğun öldüğünü Davuta bildirmekten çekindiler. Çünkü,
‹‹Çocuk daha yaşarken onunla konuştuk ama bizi dinlemedi›› diyorlardı,
‹‹Şimdi çocuğun öldüğünü ona nasıl söyleriz? Kendisine zarar
verebilir!››

<span id="an_12:19">12:19</span> Davut görevlilerinin fısıldaştığını
görünce, çocuğun öldüğünü anladı. Onlara, ‹‹Çocuk öldü mü?›› diye sordu.
‹‹Evet, öldü›› dediler.

<span id="an_12:20">12:20</span> Bunun üzerine Davut yerden kalktı.
Yıkandı, güzel kokular sürünüp giysilerini değiştirdi. RABbin Tapınağına
gidip tapındı. Sonra evine döndü ve yemek istedi. Önüne konan yemeği
yedi.

<span id="an_12:21">12:21</span> Hizmetkârları, ‹‹Neden böyle
davranıyorsun?›› diye sordular, ‹‹Çocuk yaşarken oruç tuttun, ağladın;
ama ölünce kalkıp yemek yemeye başladın.››

<span id="an_12:22">12:22</span> Davut şöyle yanıtladı: ‹‹Çocuk yaşarken
oruç tutup ağladım. Çünkü, ‹Kim bilir, RAB bana lütfeder de çocuk yaşar›
diye düşünüyordum.

<span id="an_12:23">12:23</span> Ama çocuk öldü. Artık neden oruç
tutayım? Onu geri getirebilir miyim ki? Ben onun yanına gideceğim, ama o
bana geri dönmeyecek.››

<span id="an_12:24">12:24</span> Davut karısı Bat-Şevayı avuttu. Yanına
girip onunla yattı. Bat-Şeva bir oğul doğurdu. Çocuğun adını Süleyman
koydu. Çocuğu seven RAB Peygamber Natan aracılığıyla haber gönderdi ve
hatırı için çocuğun adını Yedidyah koydu. gelir.

<span id="an_12:26">12:26</span> Bu sırada Ammonluların Rabba Kentine
karşı savaşı sürdüren Yoav, saray semtini ele geçirdi.

<span id="an_12:27">12:27</span> Sonra Davuta ulaklar göndererek,
‹‹Rabba Kentine karşı savaşıp su kaynaklarını ele geçirdim›› dedi,

<span id="an_12:28">12:28</span> ‹‹Şimdi sen ordunun geri kalanlarını
topla, kenti kuşatıp ele geçir; öyle ki, kenti ben ele geçirmeyeyim ve
kent adımla anılmasın.››

<span id="an_12:29">12:29</span> Davut bütün askerlerini toplayıp Rabba
Kentine gitti, kente karşı savaşıp ele geçirdi.

<span id="an_12:30">12:30</span> Ammon Kralının başındaki tacı aldı.
Değerli taşlarla süslü, ağırlığı bir talantfı altını bulan tacı Davutun
başına koydular. Davut kentten çok miktarda mal yağmalayıp götürdü.

<span id="an_12:31">12:31</span> Orada yaşayan halkı dışarı çıkarıp
testereyle, demir kazma ve baltayla yapılan işlerde, tuğla yapımında
çalıştırdı. Davut bunu bütün Ammon kentlerinde uyguladı. Sonra bütün
ordusuyla birlikte Yeruşalim'e döndü.

<span id="an_13:1">13:1</span> Davutun oğlu Avşalomun Tamar adında güzel
bir kızkardeşi vardı. Davutun başka bir oğlu, Amnon Tamara gönül verdi.

<span id="an_13:2">13:2</span> Amnon üvey kızkardeşi Tamar yüzünden
yatağa düşecek kadar üzüntüye kapıldı. Çünkü Tamar erden bir kızdı ve
Amnon ona bir şey yapmayı olanaksız görüyordu.

<span id="an_13:3">13:3</span> Amnonun Davutun kardeşi Şimanın oğlu
Yonadav adında çok akıllı bir arkadaşı vardı.

<span id="an_13:4">13:4</span> Yonadav Amnona, ‹‹Ey kral oğlu, neden
böyle her sabah üzgün görünüyorsun?›› diye sordu, ‹‹Bana anlatamaz
mısın?›› Amnon, ‹‹Üvey kardeşim Avşalomun kızkardeşi Tamara gönül
verdim›› diye yanıtladı.

<span id="an_13:5">13:5</span> Yonadav, ‹‹Yatağa yat ve hastaymış gibi
yap›› dedi, ‹‹Baban seni görmeye gelince ona şöyle dersin: ‹Lütfen
kızkardeşim Tamar gelip bana yiyecek versin. Yemeği önümde hazırlasın
ki, ona bakayım, elinden yiyeyim.› ››

<span id="an_13:6">13:6</span> Böylece Amnon yatağa yatıp hastaymış gibi
yaptı. Kral onu görmeye gelince, Amnon, ‹‹Lütfen kızkardeşim Tamar gelip
önümde iki gözleme hazırlasın da elinden yiyeyim›› dedi.

<span id="an_13:7">13:7</span> Davut, sarayda yaşayan Tamara, ‹‹Haydi
kardeşin Amnonun evine gidip ona yiyecek hazırla›› diye haber gönderdi.

<span id="an_13:8">13:8</span> Tamar yatmakta olan kardeşi Amnonun evine
gitti. Hamur alıp yoğurdu, önünde gözleme yapıp pişirdi.

<span id="an_13:9">13:9</span> Tavayı alıp gözlemeyi önüne koyduysa da
Amnon yemek istemedi. ‹‹Yanımdan herkesi çıkarın›› diye buyruk verdi.
Herkes çıktı.

<span id="an_13:10">13:10</span> Sonra Amnon Tamara, ‹‹Yemeği yatak
odama getir de, elinden yiyeyim›› dedi. Tamar hazırladığı gözlemeleri
kardeşi Amnonun yatak odasına götürdü.

<span id="an_13:11">13:11</span> Yesin diye yemeği ona yaklaştırınca,
Amnon Tamarı yakalayarak, ‹‹Gel, benimle yat, kızkardeşim›› dedi.

<span id="an_13:12">13:12</span> Ama Tamar, ‹‹Hayır, kardeşim, beni
zorlama!›› dedi, ‹‹İsrailde böyle şey yapılmamalıdır! Bu iğrençliği
yapma!

<span id="an_13:13">13:13</span> Sonra ben utancımı nasıl üstümden
atarım? Sense İsrailde alçak biri durumuna düşersin. Ne olur krala
söyle; o beni senden esirgemez.››

<span id="an_13:14">13:14</span> Ne var ki, Amnon Tamarı dinlemek
istemedi. Daha güçlü olduğu için onunla zorla yattı.

<span id="an_13:15">13:15</span> Bundan sonra Amnon Tamardan öylesine
nefret etti ki, ona duyduğu nefret, beslemiş olduğu sevgiden daha
güçlüydü. Amnon Tamara, ‹‹Kalk, git!›› dedi.

<span id="an_13:16">13:16</span> Tamar, ‹‹Hayır›› dedi, ‹‹Çünkü beni
kovman, bana yaptığın öbür kötülükten daha büyük bir kötülüktür.›› Ama
Amnon onu dinlemek istemedi.

<span id="an_13:17">13:17</span> Hizmetindeki uşağı çağırıp, ‹‹Bu kadını
yanımdan dışarı çıkar, ardından da kapıyı sürgüle›› dedi.

<span id="an_13:18">13:18</span> Uşak Tamarı dışarı çıkarıp ardından
kapıyı sürgüledi. Tamar uzun kollu bir giysi giymişti. Kralın erden
kızları böyle giyinirlerdi.

<span id="an_13:19">13:19</span> Tamar başına kül saçıp sırtındaki uzun
kollu giysiyi yırttı. Elini başına koyup ağlaya ağlaya gitti.

<span id="an_13:20">13:20</span> Kardeşi Avşalom ona, ‹‹Seninle birlikte
olan kardeşin Amnon muydu?›› diye sordu, ‹‹Haydi, kızkardeşim, sesini
çıkarma. O senin üvey kardeşindir. Bu olayın üzerinde durma.›› Böylece
Tamar, kardeşi Avşalomun evinde yalnız ve üzgün yaşadı.

<span id="an_13:21">13:21</span> Kral Davut olup bitenleri duyunca çok
öfkelendi.

<span id="an_13:22">13:22</span> Avşalom ise Amnona iyi kötü hiçbir şey
söylemedi. Kızkardeşi Tamara tecavüz ettiği için Amnondan nefret
ediyordu.

<span id="an_13:23">13:23</span> Tam iki yıl sonra, Avşalom kralın bütün
oğullarını kendi koyun kırkıcılarının bulunduğu Efrayim Kenti
yakınındaki Baal-Hasora çağırdı.

<span id="an_13:24">13:24</span> Avşalom krala gelip, ‹‹Koyunlarımı
kırktırıyorum›› dedi, ‹‹Lütfen kral ve görevlileri de kuluna katılsın.››

<span id="an_13:25">13:25</span> Kral Davut, ‹‹Hayır, oğlum, hepimiz
gelmeyelim, sana yük oluruz›› diye yanıtladı. Avşalom üstelediyse de
kral gitmek istemedi, ama onu kutsadı.

<span id="an_13:26">13:26</span> Bunun üzerine Avşalom, ‹‹Öyleyse izin
ver de kardeşim Amnon bizimle gelsin›› dedi. Kral, ‹‹Amnon neden seninle
gelsin?›› diye sordu.

<span id="an_13:27">13:27</span> Ancak Avşalom üsteleyince, kral Amnonu
ve bütün öbür oğullarını onunla gönderdi.

<span id="an_13:28">13:28</span> Avşalom hizmetkârlarına şöyle buyurdu:
‹‹Dinleyin! Amnonun şaraptan iyice keyiflendiği anı bekleyin. Size
‹Amnonu vurun› dediğim an onu öldürün. Korkmayın! Size buyruğu ben
veriyorum. Güçlü ve yürekli olun!››

<span id="an_13:29">13:29</span> Hizmetkârlar Avşalomun buyruğuna uyarak
Amnonu öldürdüler. Kralın öbür oğulları katırlarına atlayıp kaçtılar.

<span id="an_13:30">13:30</span> Onlar yoldayken, Avşalomun kralın bütün
oğullarını öldürdüğü, hiçbirinin sağ kalmadığı söylentisi Davuta ulaştı.

<span id="an_13:31">13:31</span> Kral kalkıp giysilerini yırttı, yere
kapandı. Bütün görevlileri de, giysileri yırtılmış, yanıbaşındaydılar.

<span id="an_13:32">13:32</span> Davutun kardeşi Şimanın oğlu Yonadav
şöyle dedi: ‹‹Efendim kral bütün oğullarının öldürüldüğünü sanmasın;
yalnız Amnon öldü. Çünkü o üvey kızkardeşi Tamara tecavüz ettiği günden
bu yana, Avşalom buna kararlıydı.

<span id="an_13:33">13:33</span> Onun için, ey efendim kral, bütün
oğullarının öldüğü haberini dikkate alma; çünkü yalnız Amnon öldü.››

<span id="an_13:34">13:34</span> Bu arada Avşalom kaçtı. Nöbetçi tepenin
yamacındaki batı yolundan büyük bir kalabalığın geldiğini gördü.

<span id="an_13:35">13:35</span> Yonadav krala, ‹‹İşte oğulların
geliyor! Kulunun dediği gibi oldu›› dedi.

<span id="an_13:36">13:36</span> O konuşmasını bitirir bitirmez, kralın
oğulları oraya varıp hıçkıra hıçkıra ağlamaya başladılar. Kral ve
görevlileri de acı acı ağladılar.

<span id="an_13:37">13:37</span> Avşalom Geşur Kralı Ammihut oğlu
Talmayın yanına kaçtı. Davut ise oğlu Amnon için sürekli yas tutuyordu.

<span id="an_13:38">13:38</span> Geşura kaçan Avşalom orada üç yıl
kaldı.

<span id="an_13:39">13:39</span> Kral Davut Avşalom'un yanına gitmeyi
çok istiyordu. Çünkü Amnon'un ölümü konusunda avuntu bulmuştu.

<span id="an_14:1">14:1</span> Kral Davutun Avşalomu özlediğini anlayan
Seruya oğlu Yoav, birini gönderip Tekoada yaşayan bilge bir kadını
getirtti. Yoav kadına, ‹‹Lütfen yasa bürün›› dedi, ‹‹Yas giysilerini
giy. Yağ sürme ve ölü için günlerdir yas tutan bir kadın gibi davran.

<span id="an_14:3">14:3</span> Krala git ve ona söyleyeceklerimi ilet.››
Sonra kadına neler söyleyeceğini bildirdi.

<span id="an_14:4">14:4</span> Tekoalı kadın krala gitti. Önünde yüzüstü
yere kapanarak, ‹‹Ey kral, yardım et!›› dedi.

<span id="an_14:5">14:5</span> Kral, ‹‹Neyin var?›› diye sordu. Kadın,
‹‹Ben zavallı dul bir kadınım›› diye yanıtladı, ‹‹Kocam öldü.

<span id="an_14:6">14:6</span> Ben kölenin iki oğlu vardı. İkisi tarlada
kavgaya tutuştular. Orada onları ayıracak kimse yoktu. Biri öbürünü
vurup öldürdü.

<span id="an_14:7">14:7</span> Şimdi bütün boy halkı cariyene karşı
çıkıp, ‹Kardeşini öldüreni bize teslim et› diyor, ‹Öldürdüğü kardeşinin
canına karşılık onu öldürelim. Böylece mirasçıyı da ortadan kaldırmış
oluruz.› İşte geri kalan közümü de söndürecekler; yeryüzünde kocamın
adını sürdürecek soy kalmayacak.››

<span id="an_14:8">14:8</span> Kral, ‹‹Evine dön, ben davanla ilgili
buyruk vereceğim›› dedi.

<span id="an_14:9">14:9</span> Tekoalı kadın, ‹‹Efendim kral, bu olayın
suçlusu ben ve babamın ev halkı olsun›› dedi, ‹‹Kral ve tahtı suçsuz
olsun.››

<span id="an_14:10">14:10</span> Kral, ‹‹Kim sana bir şey derse, onu
bana getir›› dedi, ‹‹Bir daha canını sıkmaz.››

<span id="an_14:11">14:11</span> Kadın, ‹‹Öyleyse kral Tanrısı RABbin
adına ant içsin de kanın öcünü alacak kişi yıkımı büyütmesin›› diye
karşılık verdi, ‹‹Yoksa oğlumu yok edecekler.›› Kral, ‹‹Yaşayan RABbin
adıyla derim ki, oğlunun saçının bir teline bile zarar gelmeyecektir››
dedi.

<span id="an_14:12">14:12</span> Kadın, ‹‹İzin ver de, efendim krala bir
söz daha söyleyeyim›› dedi. Kral, ‹‹Söyle›› dedi.

<span id="an_14:13">14:13</span> Kadın konuşmasını şöyle sürdürdü:
‹‹Neden Tanrının halkına karşı böyle bir şey tasarladın? Kral böyle
konuşmakla sanki kendini suçlu çıkarıyor. Çünkü sürgüne gönderdiği
kişiyi geri getirmedi.

<span id="an_14:14">14:14</span> Hepimizin öleceği kesin, toprağa
dökülüp yeniden toplanamayan su gibiyiz. Ama Tanrı can almaz; sürgüne
gönderilen kişi kendisinden uzak kalmasın diye çözüm yolları düşünür.

<span id="an_14:15">14:15</span> ‹‹Halk beni korkuttuğu için efendim
krala bunları söylemeye geldim. ‹Kralla konuşayım, belki kölesinin
dileğini yerine getirir› diye düşündüm,

<span id="an_14:16">14:16</span> ‹Belki kral oğlumla beni öldürüp
Tanrının halkından yoksun bırakmak isteyenin elinden kurtarmayı kabul
eder.›

<span id="an_14:17">14:17</span> Efendim kralın sözü beni rahatlatsın
dedim. Çünkü efendim kral iyiyi, kötüyü ayırt etmekte Tanrının meleği
gibidir. Tanrın RAB seninle olsun!››

<span id="an_14:18">14:18</span> Kral, ‹‹Sana bir soru soracağım, benden
gerçeği saklama›› dedi. Kadın, ‹‹Efendim kral, buyur›› diye karşılık
verdi.

<span id="an_14:19">14:19</span> Kral, ‹‹Bütün bunları seninle birlikte
tasarlayan Yoav mı?›› diye sordu. Kadın şöyle yanıtladı: ‹‹Yaşamın hakkı
için derim ki, ey efendim kral, hiçbir sorunu yanıtlamaktan kaçamam.
Evet, bana buyruk veren ve kölene bütün bunları söyleten kulun Yoavdır.

<span id="an_14:20">14:20</span> Kulun Yoav duruma bir çözüm getirmek
için yaptı bunu. Efendim, Tanrının bir meleği gibi bilgedir. Ülkede olup
biten her şeyi bilir.››

<span id="an_14:21">14:21</span> Bunun üzerine kral Yoava, ‹‹İstediğini
yapacağım›› dedi, ‹‹Git, genç Avşalomu geri getir.››

<span id="an_14:22">14:22</span> Yoav yüzüstü yere kapanarak onu kutsadı
ve, ‹‹Ey efendim kral, bugün benden hoşnut olduğunu biliyorum, çünkü
kulunun isteğini yaptın›› dedi.

<span id="an_14:23">14:23</span> Yoav hemen Geşura gidip Avşalomu
Yeruşalime getirdi.

<span id="an_14:24">14:24</span> Ne var ki, kral, ‹‹Avşalom evine
gitsin, yanıma gelmesin›› diye buyruk verdi. Bu yüzden Avşalom evine
gitti; kralı görmedi.

<span id="an_14:25">14:25</span> Bütün İsrailde Avşalom kadar
yakışıklılığı için övülen kimse yoktu; tepeden tırnağa kusursuz biriydi.

<span id="an_14:26">14:26</span> Avşalom saçını kestirdiği zaman
tartardı. Saçı ona ağırlık verdiği için her yıl kestirirdi. Saçının
ağırlığı krallık ölçüsüne göre iki yüz şekel çekerdi.

<span id="an_14:27">14:27</span> Avşalomun üç oğlu ve Tamar adında çok
güzel bir kızı vardı. kg.

<span id="an_14:28">14:28</span> Avşalom kralı görmeden Yeruşalimde iki
yıl yaşadı.

<span id="an_14:29">14:29</span> Sonra Yoavı krala göndermek için ona
haber saldı. Ama Yoav gelmek istemedi. Avşalom ikinci kez haber
gönderdi, Yoav yine gelmek istemedi.

<span id="an_14:30">14:30</span> Avşalom kullarına, ‹‹Bakın, Yoavın arpa
tarlası benimkine bitişiktir›› dedi, ‹‹Gidin, tarlayı ateşe verin.››
Bunun üzerine gidip tarlayı ateşe verdiler.

<span id="an_14:31">14:31</span> Yoav kalkıp Avşalomun evine gitti.
‹‹Kulların neden tarlamı ateşe verdi?›› diye sordu.

<span id="an_14:32">14:32</span> Avşalom şöyle yanıtladı: ‹‹Bak, sana,
‹Buraya gel, seni krala göndereyim› diye haber yolladım. Ona şunları
söylemeni isteyecektim: ‹Neden Geşurdan geldim? Orada kalsaydım benim
için daha iyi olurdu. Artık kralı görmek istiyorum. Bir suçum varsa,
beni öldürsün.› ››

<span id="an_14:33">14:33</span> Bunun üzerine Yoav gidip Avşalom'un
söylediklerini krala iletti. Kral Avşalom'u çağırttı. Avşalom kralın
yanına gelip önünde yüzüstü yere kapandı. Kral da onu öptü.

<span id="an_15:1">15:1</span> Bundan sonra Avşalom kendisine bir savaş
arabası, atlar ve önünde koşacak elli kişi hazırladı.

<span id="an_15:2">15:2</span> Sabah erkenden kalkıp kent kapısına giden
yolun kenarında dururdu. Davasına baktırmak için krala gelen herkese
seslenip, ‹‹Nerelisin?›› diye sorardı. Adam hangi İsrail oymağından
geldiğini söylerdi.

<span id="an_15:3">15:3</span> Avşalom ona şöyle derdi: ‹‹Bak, ileri
sürdüğün savlar doğru ve haklı. Ne var ki, kral adına seni dinleyecek
kimse yok.››

<span id="an_15:4">15:4</span> Sonra konuşmasını şöyle sürdürürdü:
‹‹Keşke kral beni ülkeye yargıç atasa! Davası ya da sorunu olan herkes
bana gelse, ben de ona hakkını versem!››

<span id="an_15:5">15:5</span> Biri önünde yüzüstü yere kapanmak üzere
yaklaştı mı, Avşalom elini uzatıp adamı tutar, öperdi.

<span id="an_15:6">15:6</span> Davasına baktırmak için krala gelen
İsraillilerin hepsine böyle davrandı. Böylelikle İsraillilerin gönlünü
çeldi.

<span id="an_15:7">15:7</span> Dört yıl sonra Avşalom krala, ‹‹İzin ver
de Hevrona gidip RABbe adağımı yerine getireyim›› dedi,

<span id="an_15:8">15:8</span> ‹‹Çünkü ben kulun Aramın Geşur Kentinde
yaşarken, ‹RAB beni Yeruşalime geri getirirse, Ona Hevronda tapınacağım›
diye adak adamıştım.›› Masoretik metin ‹‹Kırk yıl››. Masoretik metinde
geçmemektedir.

<span id="an_15:9">15:9</span> Kral, ‹‹Esenlikle git›› dedi. Ne var ki,
Hevrona giden Avşalom bütün İsrail oymaklarına gizlice ulaklar
göndererek şöyle dedi: ‹‹Boru sesini duyar duymaz, ‹Avşalom Hevronda
kral oldu› diyeceksiniz.››

<span id="an_15:11">15:11</span> Yeruşalimden çağrılan iki yüz kişi olup
bitenden haberleri olmaksızın, iyi niyetle Avşalomla birlikte gittiler.

<span id="an_15:12">15:12</span> Avşalom kurbanları keserken, Davutun
danışmanı Gilolu Ahitofeli de Gilo Kentinden getirtti. Böylece ayaklanma
güç kazandı. Çünkü Avşalomu izleyen halkın sayısı giderek çoğalıyordu.

<span id="an_15:13">15:13</span> Bir ulak gelip Davuta, ‹‹İsrailliler
Avşaloma yürekten bağlandı›› dedi.

<span id="an_15:14">15:14</span> Bunun üzerine Davut Yeruşalimde
kendisiyle birlikte olan bütün görevlilerine şöyle dedi: ‹‹Haydi
kaçalım! Yoksa Avşalomdan kaçıp kurtulamayacağız. Hemen gidelim! Yoksa
Avşalom ardımızdan çabucak yetişip bizi yıkıma uğratır. Kenti de
kılıçtan geçirir.››

<span id="an_15:15">15:15</span> Kralın görevlileri, ‹‹Efendimiz kral ne
karar verirse yapmaya hazırız›› diye yanıtladılar.

<span id="an_15:16">15:16</span> Böylece kral ardısıra gelen bütün ev
halkıyla birlikte yola koyuldu. Ancak saraya baksınlar diye on
cariyesini orada bıraktı.

<span id="an_15:17">15:17</span> Kralla yanındakiler kentin en son
evinde durdular.

<span id="an_15:18">15:18</span> Bütün kulları, Keretlilerle Peletliler
kralın yanından geçtiler. Gattan ardısıra gelmiş olan altı yüz Gatlı
asker de kralın önünden geçti.

<span id="an_15:19">15:19</span> Kral Gatlı İttaya, ‹‹Neden sen de
bizimle geliyorsun?›› dedi, ‹‹Geri dön ve yeni kralla kal. Çünkü sen
yurdundan sürülmüş bir yabancısın.

<span id="an_15:20">15:20</span> Daha dün geldin. Bugün nereye
gideceğimi kendim bilmezken, seni de bizimle birlikte mi dolaştırayım?
Kardeşlerinle birlikte geri dön. Tanrının sevgisi ve sadakati üzerinde
olsun!››

<span id="an_15:21">15:21</span> Ama İttay şöyle yanıtladı: ‹‹Efendim
kral, yaşayan RABbin adıyla ve yaşamın hakkı için derim ki, ister yaşam,
ister ölüm için olsun, sen neredeysen kulun ben de orada olacağım.››

<span id="an_15:22">15:22</span> Davut İttaya, ‹‹Yürü, geç!›› dedi.
Böylece Gatlı İttay yanındaki bütün adamları ve çocuklarıyla birlikte
geçti.

<span id="an_15:23">15:23</span> Halk geçerken, bütün yöre halkı hıçkıra
hıçkıra ağlıyordu. Kral Kidron Vadisini geçti. Halk da kırlara doğru
ilerledi.

<span id="an_15:24">15:24</span> Kâhin Sadokla Tanrının Antlaşma
Sandığını taşıyan Levililer de oradaydı. Tanrının Sandığını yere
koydular. Bütün halk kentten çıkana dek Aviyatar sunular sundu.

<span id="an_15:25">15:25</span> Sonra kral, Sadoka, ‹‹Tanrının
Sandığını kente geri götür›› dedi, ‹‹RAB benden hoşnut kalırsa, beni
geri getirir, sandığı ve konduğu yeri bana gösterir.

<span id="an_15:26">15:26</span> Ama, ‹Senden hoşnut değilim› derse,
işte buradayım, bana uygun gördüğünü yapsın.››

<span id="an_15:27">15:27</span> Kral Kâhin Sadokla konuşmasını şöyle
sürdürdü: ‹‹Sen bilici değil misin? Oğlun Ahimaası ve Aviyatar oğlu
Yonatanı yanına al; Aviyatarla birlikte esenlikle kente dönün.

<span id="an_15:28">15:28</span> Sizden aydınlatıcı bir haber alana dek
ben kırda, ırmağın sığ yerinde bekleyeceğim.››

<span id="an_15:29">15:29</span> Böylece Sadokla Aviyatar Tanrının
Sandığını Yeruşalime geri götürüp orada kaldılar. ‹‹Bakın››.

<span id="an_15:30">15:30</span> Davut ağlaya ağlaya Zeytin Dağına
çıkıyordu. Başı örtülüydü, yalınayak yürüyordu. Yanındaki herkesin başı
örtülüydü ve ağlayarak dağa çıkıyorlardı.

<span id="an_15:31">15:31</span> O sırada biri Davuta, ‹‹Ahitofel
Avşalomdan yana olan suikastçıların arasında›› diye bildirdi. Bunun
üzerine Davut, ‹‹Ya RAB, Ahitofelin öğüdünü boşa çıkar›› diye dua etti.

<span id="an_15:32">15:32</span> Davut Tanrıya tapılan tepenin doruğuna
varınca, Arklı Huşay giysisi yırtılmış, başı toz toprak içinde onu
karşıladı.

<span id="an_15:33">15:33</span> Davut ona, ‹‹Benimle birlikte gelirsen,
bana yük olursun›› dedi,

<span id="an_15:34">15:34</span> ‹‹Ama kente döner ve Avşaloma, ‹Ey
kral, senin kulun olacağım; geçmişte babana nasıl kulluk ettiysem, şimdi
de sana öyle kulluk edeceğim› dersen, Ahitofelin öğüdünü benim için boşa
çıkarırsın.

<span id="an_15:35">15:35</span> Kâhin Sadok ile Kâhin Aviyatar orada
seninle birlikte olacaklar. Kralın sarayında duyduğun her şeyi onlara
bildir.

<span id="an_15:36">15:36</span> Sadok oğlu Ahimaas ile Aviyatar oğlu
Yonatan da oradalar. Bütün duyduklarınızı onların aracılığıyla bana
iletebilirsiniz.››

<span id="an_15:37">15:37</span> Böylece Davut'un dostu Huşay
Yeruşalim'e gitti. Tam o sırada Avşalom da kente giriyordu.

<span id="an_16:1">16:1</span> Davut tepenin doruğunu biraz geçince,
Mefiboşetin hizmetkârı Siva palan vurulmuş ve üzerlerine iki yüz ekmek,
yüz salkım kuru üzüm, yüz tane taze meyve ve bir tulum şarap yüklü iki
eşekle onu karşıladı.

<span id="an_16:2">16:2</span> Kral, Sivaya, ‹‹Bunları niçin getirdin?››
diye sordu. Siva, ‹‹Eşekler kral ailesinin binmesi, ekmekle taze meyve
hizmetkârların yemesi, şarapsa kırda yorgun düşenlerin içmesi için››
diye yanıtladı.

<span id="an_16:3">16:3</span> Kral, ‹‹Efendin Saulun torunu nerede?››
diye sordu. Siva, ‹‹Yeruşalimde kalıyor›› diye yanıtladı, ‹‹Çünkü
‹İsrail halkı bugün atamın krallığını bana geri verecek› diye
düşünüyor.››

<span id="an_16:4">16:4</span> Kral, ‹‹Mefiboşetin her şeyi senindir››
dedi. Siva, ‹‹Önünde eğilirim, efendim kral! Dilerim her zaman benden
hoşnut kalırsın›› dedi.

<span id="an_16:5">16:5</span> Kral Davut Bahurime vardığında, Saul
ailesinin geldiği boydan Gera oğlu Şimi adında biri lanetler okuyarak
ortaya çıktı.

<span id="an_16:6">16:6</span> Bütün askerler ve koruyucular Kral
Davutun sağında, solunda olmasına karşın, Şimi Davutla askerlerini
taşlıyordu.

<span id="an_16:7">16:7</span> Şimi lanetler okuyarak, ‹‹Çekil git, ey
eli kanlı, alçak adam!›› diyordu,

<span id="an_16:8">16:8</span> ‹‹RAB, yerine kral olduğun Saul ailesinin
dökülen kanlarının karşılığını sana verdi. RAB krallığı oğlun Avşaloma
verdi. Sen eli kanlı bir adam olduğun için bu yıkıma uğradın!››

<span id="an_16:9">16:9</span> Seruya oğlu Avişay krala, ‹‹Bu ölü köpek
neden efendim krala lanet okusun?›› dedi, ‹‹İzin ver de gidip başını
uçurayım.››

<span id="an_16:10">16:10</span> Ama kral, ‹‹Bu sizin işiniz değil, ey
Seruya oğulları!›› dedi, ‹‹RAB ona, ‹Davuta lanet oku› dediği için lanet
okuyorsa, kim, ‹Bunu neden yapıyorsun› diye sorabilir?››

<span id="an_16:11">16:11</span> Sonra Davut Avişayla askerlerine, ‹‹Öz
oğlum beni öldürmeye çalışırken, şu Benyaminlinin yaptığına şaşmamalı››
dedi, ‹‹Bırakın onu, lanet okusun, çünkü ona böyle yapmasını RAB
buyurmuştur.

<span id="an_16:12">16:12</span> Belki RAB sıkıntımı görür de, bugün
okunan lanetlerin karşılığını iyilikle verir.››

<span id="an_16:13">16:13</span> Davutla adamları yollarına devam
ettiler. Davutun karşısında, dağın yamacında yürüyen Şimi, giderken ona
lanet okuyor, taş, toprak atıyordu.

<span id="an_16:14">16:14</span> Gidecekleri yere yorgun argın varan
kralla yanındaki halk orada dinlendiler.

<span id="an_16:15">16:15</span> Avşalomla İsrail halkı Yeruşalime
girmişlerdi. Ahitofel de Avşalomla birlikteydi.

<span id="an_16:16">16:16</span> Davutun dostu Arklı Huşay, Avşalomun
yanına varınca, ‹‹Yaşasın kral! Yaşasın kral!›› diye bağırdı.

<span id="an_16:17">16:17</span> Avşalom Huşaya, ‹‹Dostuna bağlılığın bu
mu? Neden dostunla gitmedin?›› diye sordu.

<span id="an_16:18">16:18</span> Huşay, ‹‹Hayır›› diye yanıtladı, ‹‹Ben
RABbin, bu halkın ve bütün İsraillilerin seçtiği kişiden yana olacağım,
onun yanında kalacağım.

<span id="an_16:19">16:19</span> Üstelik Davut oğlu Avşalomdan başka
kime hizmet edeceğim? Babana nasıl hizmet ettiysem, sana da öyle hizmet
edeceğim.››

<span id="an_16:20">16:20</span> Avşalom Ahitofele, ‹‹Ne yapmalıyız,
bize öğüt ver›› dedi.

<span id="an_16:21">16:21</span> Ahitofel, ‹‹Babanın saraya bakmak için
bıraktığı cariyelerle yat›› diye karşılık verdi, ‹‹Böylece bütün İsrail
babanın nefretini kazandığını duyacak ve seni destekleyenlerin tümü
kendilerini daha da güçlenmiş bulacaklar.››

<span id="an_16:22">16:22</span> Sarayın damında Avşalom için bir çadır
kurdular. Avşalom bütün İsraillilerin gözü önünde babasının
cariyelerinin yanına girdi.

<span id="an_16:23">16:23</span> O günlerde Ahitofel'in verdiği öğüt,
Tanrı sözünü ileten bir adamınki gibiydi. Davut da, Avşalom da onun
öğüdünü öyle kabul ederlerdi.

<span id="an_17:1">17:1</span> Ahitofel Avşaloma şöyle dedi: ‹‹İzin ver
de on iki bin kişi seçeyim, bu gece kalkıp Davutun peşine düşeyim.

<span id="an_17:2">17:2</span> Davut yorgun ve güçsüzken ona saldırıp
gözünü korkutayım. Yanındakilerin hepsi kaçacaktır. Ben de yalnız Kral
Davutu öldürürüm.

<span id="an_17:3">17:3</span> Sonra bütün halkı sana geri getiririm.
Halkın dönmesi, öldürmek istediğin adamın ölümüne bağlıdır. Böylece halk
da esenlikte olur.››

<span id="an_17:4">17:4</span> Bu öğüt Avşalomu ve İsrail ileri
gelenlerini hoşnut etti.

<span id="an_17:5">17:5</span> Avşalom, ‹‹Arklı Huşayı da çağırın, neler
söyleyeceğini duyalım›› dedi.

<span id="an_17:6">17:6</span> Huşay gelince Avşalom, ‹‹Ahitofel bu
öğüdü verdi›› dedi, ‹‹Onun öğüdüne uyalım mı? Yoksa, sen öğüt ver.››

<span id="an_17:7">17:7</span> Huşay Avşaloma, ‹‹Bu kez Ahitofelin
verdiği öğüt iyi değil›› dedi,

<span id="an_17:8">17:8</span> ‹‹Baban Davutla adamlarının güçlü
savaşçılar olduklarını biliyorsun. Kırda yavrularından yoksun bırakılmış
bir ayı gibi öfkeliler. Baban deneyimli bir savaşçıdır, geceyi
askerlerle geçirmez.

<span id="an_17:9">17:9</span> Şu anda ya bir mağarada ya da başka bir
yerde gizlenmiştir. Davut askerlerine karşı ilk saldırıyı yapınca, bunu
her duyan, ‹Avşalomu destekleyenler arasında kırım var› diyecek.

<span id="an_17:10">17:10</span> O zaman aslan yürekli yiğitler bile
korkuya kapılacak. Çünkü bütün İsrailliler babanın güçlü, yanındakilerin
de yiğit olduğunu bilir.

<span id="an_17:11">17:11</span> ‹‹Onun için sana öğüdüm şu: Dandan
Beer-Şevaya kadar, kıyıların kumu kadar olan İsrailliler çevrene
toplansın, sen de savaşa katıl.

<span id="an_17:12">17:12</span> O zaman gizlendiği yerlerden birinde
Davutun üstüne yürürüz; yeryüzüne düşen çiy gibi üzerine gideriz. Onu
da, yanındakilerin hiçbirini de yaşatmayız.

<span id="an_17:13">17:13</span> Eğer bir kente çekilirse, İsrailliler o
kente halatlar getirir, tek bir taş kalmayıncaya dek kenti vadiye
indiririz.››

<span id="an_17:14">17:14</span> Avşalomla İsrailliler, ‹‹Arklı Huşayın
öğüdü Ahitofelin öğüdünden daha iyi›› dediler. Çünkü RAB, Avşalomu
yıkıma uğratmak için, Ahitofelin iyi öğüdünü boşa çıkarmayı
tasarlamıştı.

<span id="an_17:15">17:15</span> Huşay Kâhin Sadokla Kâhin Aviyatara
şöyle dedi: ‹‹Ahitofel Avşaloma ve İsrailin ileri gelenlerine böyle öğüt
verdi, bense şöyle öğüt verdim.

<span id="an_17:16">17:16</span> Şimdi siz Davuta hemen şu haberi
gönderin: ‹Geceyi kırdaki ırmağın sığ yerinde geçirme, duraksamadan
karşı yakaya geç; yoksa kral da yanındakilerin tümü de yok olabilir.› ››

<span id="an_17:17">17:17</span> Bu sırada Yonatanla Ahimaas Eyn-Rogelde
kalıyorlardı. Bir hizmetçi kız gidip onlara olup bitenleri haber
veriyor, onlar da gidip duyduklarını Kral Davuta bildiriyorlardı. Çünkü
kendileri kente girerken görünmeyi göze alamıyorlardı.

<span id="an_17:18">17:18</span> Ama bir genç onları görüp Avşaloma
bildirdi. Bunun üzerine Yonatanla Ahimaas hemen oradan ayrılıp Bahurimde
bir adamın evine gittiler. Evin avlusunda bir kuyu vardı. Yonatanla
Ahimaas kuyuya indiler.

<span id="an_17:19">17:19</span> Adamın karısı bir örtü alıp kuyunun
ağzına serdi. Bir şey belli olmasın diye örtünün üstüne başak yaydı.

<span id="an_17:20">17:20</span> Avşalomun görevlileri eve, kadının
yanına varınca, ‹‹Ahimaasla Yonatan nerede?›› diye sordular. Kadın,
‹‹Irmağın karşı yakasına geçtiler›› diye yanıtladı. Avşalomun
görevlileri onları aramaya gittiler; bulamayınca Yeruşalime döndüler.

<span id="an_17:21">17:21</span> Adamlar gittikten sonra, Ahimaasla
Yonatan kuyudan çıktılar ve olup bitenleri bildirmek üzere Kral Davuta
gittiler. Ona, ‹‹Haydi, hemen ırmağı geçin›› dediler, ‹‹Çünkü Ahitofel
size karşı böyle öğüt verdi.››

<span id="an_17:22">17:22</span> Bunun üzerine Davutla yanındaki bütün
halk Şeria Irmağını çabucak geçti. Şafak söktüğünde Şeria Irmağını
geçmeyen bir kişi bile kalmamıştı.

<span id="an_17:23">17:23</span> Ahitofel, verdiği öğüde uyulmadığını
görünce, eşeğine palan vurdu; yola koyulup kentine, evine döndü.
İşlerini düzene koyduktan sonra kendini astı. Ölüsünü babasının mezarına
gömdüler.

<span id="an_17:24">17:24</span> Davut Mahanayime vardığı sırada
Avşalomla yanındaki İsrail askerleri Şeria Irmağını geçtiler.

<span id="an_17:25">17:25</span> Avşalom Yoavın yerine Amasayı ordu
komutanı atamıştı. Amasa Yitra adında bir İsmailinin oğluydu. Annesi
Nahaşın kızı Avigayildi; Yoavın annesi Seruyanın kızkardeşiydi.

<span id="an_17:26">17:26</span> Avşalomla İsrailliler Gilat bölgesinde
ordugah kurdular. Masoretik metin ‹‹İsrailli››.

<span id="an_17:27">17:27</span> Davut Mahanayim'e vardığında,
Ammonlular'ın Rabba Kenti'nden Nahaş oğlu Şovi, Lo-Devarlı Ammiel oğlu
Makir ve Rogelim'den Gilatlı Barzillay ona yataklar, taslar, toprak
kaplar getirdiler. Ayrıca Davut'la yanındakilerin yemesi için buğday,
arpa, un, kavrulmuş buğday, bakla, mercimek, bal, tereyağı, inek peyniri
ve koyun da getirdiler. ‹‹Halk kırda yorulmuştur, aç ve susuzdur›› diye
düşünmüşlerdi.

<span id="an_18:1">18:1</span> Davut kendini destekleyen askerleri bir
araya topladı. Onlara binbaşılar ve yüzbaşılar atadı.

<span id="an_18:2">18:2</span> Sonra orduyu Seruya oğlu Yoavın, kardeşi
Avişayın ve Gatlı İttayın denetiminde üç kol halinde gönderdi. Kral
askerlere, ‹‹Ben de sizinle birlikte gideceğim›› dedi.

<span id="an_18:3">18:3</span> Ancak askerler, ‹‹Bizimle gelmemelisin››
diye karşılık verdiler, ‹‹Çünkü kaçmak zorunda kalırsak düşmanlarımız
bizi umursamaz; yarımız ölse bile umursamazlar. Sen bizim gibi on bin
adama değersin. Sen kentten bize yardım et, daha iyi.››

<span id="an_18:4">18:4</span> Kral, ‹‹Gözünüzde iyi olanı yapacağım››
dedi. Adamları yüzer ve biner kişilik birlikler halinde kentten çıkarken
kral kapının yanında duruyordu.

<span id="an_18:5">18:5</span> Kral, Yoava, Avişaya ve İttaya, ‹‹Benim
hatırım için genç Avşaloma sert davranmayın›› diye buyurdu. Bütün
askerler kralın komutanlara Avşaloma ilişkin buyruk verdiğini duydular.

<span id="an_18:6">18:6</span> Davutun ordusu İsraillilerle savaşmak
üzere tarlalara çıktı. Savaş Efrayim Ormanında başladı.

<span id="an_18:7">18:7</span> İsrail ordusu Davutun adamları önünde
yenilgiye uğradı. Büyük bir kırım oldu. O gün yirmi bin kişi öldü.

<span id="an_18:8">18:8</span> Savaş her yana yayıldı. O gün ormanda yok
olanların sayısı kılıçtan geçirilenlerin sayısından daha çoktu.

<span id="an_18:9">18:9</span> Avşalom ansızın Davutun adamlarıyla
karşılaştı. Avşalom katıra binmişti. Katır büyük bir yabanıl fıstık
ağacının sık dalları altından geçerken, Avşalomun başı dallara takıldı.
Katır yoluna devam edince, Avşalom havada asılı kaldı.

<span id="an_18:10">18:10</span> Adamlardan biri bunu gördü. Yoava,
‹‹Avşalomu bir yabanıl fıstık ağacına asılı gördüm›› diye bildirdi.

<span id="an_18:11">18:11</span> Yoav, haberi verene, ‹‹Onu gördün mü?
Neden onu orada öldürmedin? Sana on parça gümüşle bir kemer verirdim››
dedi.

<span id="an_18:12">18:12</span> Ama adam, ‹‹Elime bin parça gümüş
saysan bile, kralın oğluna elimi kaldırmam›› diye yanıtladı, ‹‹Çünkü
kralın sana, Avişaya ve İttaya, ‹Benim hatırım için genç Avşalomu
koruyun› diye buyruk verdiğini duyduk.

<span id="an_18:13">18:13</span> Oysa Avşalomu öldürseydim -hiçbir şey
kraldan gizli kalmaz- o zaman sen de beni savunmazdın.››

<span id="an_18:14">18:14</span> Yoav, ‹‹Seninle böyle vakit
kaybedemem›› dedi. Üç kargı aldı, yabanıl fıstık ağacında asılı duran ve
hâlâ sağ olan Avşalomun yüreğine sapladı.

<span id="an_18:15">18:15</span> Bunun üzerine Yoavın silahlarını
taşıyan on genç Avşalomun çevresini sarıp onu öldürdüler.

<span id="an_18:16">18:16</span> Yoav boru çaldırınca, askerler
İsraillileri kovalamayı bırakıp geri döndüler. Yoav onların savaşı
sürdürmelerine engel oldu.

<span id="an_18:17">18:17</span> Yoavın askerleri Avşalomu alıp ormanda
derin bir çukura attılar; üzerine büyük bir taş yığını yaptılar. Bütün
İsrailliler evlerine kaçtılar.

<span id="an_18:18">18:18</span> Avşalom daha sağken bir direk alıp
kendisi için Kral Vadisine dikmişti. Çünkü, ‹‹Adımı anımsatacak bir
oğlum yok›› diye düşünmüştü. Direğe kendi adını vermişti. Bu direk bugün
de Avşalom Anıtı diye bilinir.

<span id="an_18:19">18:19</span> Sadok oğlu Ahimaas Yoava, ‹‹İzin ver de
koşup krala RABbin onu düşmanlarının elinden kurtardığını haber
vereyim›› dedi.

<span id="an_18:20">18:20</span> Yoav, ‹‹Olmaz, bugün haberi götüren sen
olmayacaksın›› dedi, ‹‹Başka bir zaman haber götürürsün, ama bugün
değil. Çünkü kralın oğlu öldü.››

<span id="an_18:21">18:21</span> Sonra bir Kûşluya, ‹‹Sen git,
gördüklerini krala bildir›› dedi. Kûşlu Yoavın önünde yere kapandı,
sonra koşmaya başladı.

<span id="an_18:22">18:22</span> Ama Sadok oğlu Ahimaas yine, ‹‹Ne
olursa olsun, izin ver, ben de Kûşlunun ardısıra koşayım›› dedi. Yoav,
‹‹Oğlum, neden koşmak istiyorsun?›› dedi, ‹‹Sana ödül kazandıracak bir
haberin yok ki!››

<span id="an_18:23">18:23</span> Ahimaas, ‹‹Ne olursa olsun koşacağım››
diye karşılık verdi. Yoav, ‹‹Koş öyleyse›› dedi. Böylece Ahimaas Şeria
Ovası yolundan koşarak Kûşluyu geçti.

<span id="an_18:24">18:24</span> Davut kentin iç ve dış kapıları
arasında oturuyordu. Nöbetçi surun yanındaki kapının tepesine çıktı.
Çevreye göz gezdirince, tek başına koşan birini gördü.

<span id="an_18:25">18:25</span> Krala seslenerek gördüğünü bildirdi.
Kral, ‹‹Tek başına geliyorsa, iyi haber getiriyor demektir›› dedi. Adam
gitgide yaklaşıyordu.

<span id="an_18:26">18:26</span> Nöbetçi koşan başka birini görünce,
kapıcıya, ‹‹İşte tek başına koşan bir adam daha!›› diye seslendi. Kral,
‹‹O da iyi haber getiriyor›› dedi.

<span id="an_18:27">18:27</span> Nöbetçi, ‹‹Sanırım birinci adamın
koşuşu Sadok oğlu Ahimaasın koşuşuna benziyor›› dedi. Kral, ‹‹Ahimaas
iyi adamdır›› diye karşılık verdi, ‹‹İyi haberle gelir.››

<span id="an_18:28">18:28</span> Ahimaas krala, ‹‹Her şey yolunda!››
diye seslendi. Kralın önünde yüzüstü yere kapanarak, ‹‹Efendimiz krala
el kaldıranları teslim eden Tanrın RABbe övgüler olsun!›› dedi.

<span id="an_18:29">18:29</span> Kral, ‹‹Genç Avşalom güvenlikte mi?››
diye sordu. Ahimaas şöyle yanıtladı: ‹‹Yoav kralın hizmetkârı Kûşluyla
beni gönderdiği sırada büyük bir karışıklık gördüm, ama ne olduğunu
anlamadım.››

<span id="an_18:30">18:30</span> Kral, ‹‹Bir yana çekilip burada bekle››
dedi. Ahimaas da çekilip beklemeye başladı.

<span id="an_18:31">18:31</span> Tam o sırada Kûşlu geldi. ‹‹Efendimiz
krala müjde!›› dedi, ‹‹Bugün RAB sana karşı bütün ayaklananların elinden
seni kurtardı.››

<span id="an_18:32">18:32</span> Kral Kûşluya, ‹‹Genç Avşalom güvenlikte
mi?›› diye sordu. Kûşlu, ‹‹Efendimiz kral!›› diye yanıtladı,
‹‹Düşmanlarının ve kötü amaçla sana karşı ayaklananların hepsinin sonu
bu gencin sonu gibi olsun.››

<span id="an_18:33">18:33</span> Kral sarsıldı. Giriş kapısının
üstündeki odaya çıkıp ağladı. Giderken, ‹‹Ah oğlum Avşalom! Ah oğlum,
oğlum Avşalom!›› diye inliyordu, ‹‹Keşke senin yerine ben ölseydim,
oğlum! Ah oğlum Avşalom!››

<span id="an_19:1">19:1</span> Yoava, ‹‹Kral Davut Avşalom için ağlayıp
yas tutuyor›› diye bildirdiler.

<span id="an_19:2">19:2</span> O gün zafer ordu için yasa dönüştü. Çünkü
kralın oğlu için acı çektiğini duymuşlardı.

<span id="an_19:3">19:3</span> Bu yüzden askerler, savaş kaçakları gibi,
o gün kente utanarak girdiler.

<span id="an_19:4">19:4</span> Kral ise yüzünü örtmüş, yüksek sesle,
‹‹Ah oğlum Avşalom! Avşalom, oğlum, oğlum!›› diye bağırıyordu.

<span id="an_19:5">19:5</span> Yoav kralın bulunduğu odaya giderek ona
şöyle dedi: ‹‹Bugün senin canını, oğullarının, kızlarının, eşlerinin,
cariyelerinin canlarını kurtaran adamlarının hepsini utandırdın.

<span id="an_19:6">19:6</span> Çünkü senden nefret edenleri seviyor,
seni sevenlerden nefret ediyorsun: Bugün komutanlarının ve adamlarının
senin gözünde değersiz olduğunu gösterdin. Evet, bugün anladım ki,
Avşalom sağ kalıp hepimiz ölseydik senin için daha iyi olurdu!

<span id="an_19:7">19:7</span> ‹‹Haydi kalk, gidip adamlarını
yüreklendir! RABbin adıyla ant içerim ki, gitmezsen bu gece bir kişi
bile seninle kalmayacak. Bu da, gençliğinden şimdiye dek başına gelen
yıkımların tümünden daha kötü olacak.››

<span id="an_19:8">19:8</span> Bunun üzerine kral gidip kentin kapısında
oturdu. Bütün askerlere, ‹‹İşte kral kentin kapısında oturuyor›› diye
haber salındı. Onlar da kralın yanına geldiler. Bu arada İsrailliler
evlerine kaçmışlardı.

<span id="an_19:9">19:9</span> İsrail oymaklarından olan herkes
birbiriyle tartışıyor ve, ‹‹Kral bizi düşmanlarımızın elinden kurtardı››
diyordu, ‹‹Bizi Filistlilerin elinden kurtaran da odur. Şimdiyse Avşalom
yüzünden ülkeyi bırakıp kaçtı.

<span id="an_19:10">19:10</span> Bizi yönetmesi için meshettiğimiz
Avşalomsa savaşta öldü. Öyleyse neden kralı geri getirme konusunda susup
duruyorsunuz?››

<span id="an_19:11">19:11</span> Kral Davut Kâhin Sadokla Kâhin
Aviyatara şu haberi gönderdi: ‹‹Yahudanın ileri gelenlerine deyin ki,
‹Bütün İsrailde konuşulanlar kralın konutuna dek ulaştığına göre, kralı
sarayına geri getirmekte siz neden sonuncu oluyorsunuz?

<span id="an_19:12">19:12</span> Siz kardeşlerimsiniz; etim,
kemiğimsiniz! Kralı geri getirmekte neden en son siz davranıyorsunuz?›

<span id="an_19:13">19:13</span> ‹‹Amasaya da şöyle deyin: ‹Sen etim,
kemiğimsin! Seni Yoavın yerine ordunun sürekli komutanı atamazsam, Tanrı
bana aynısını, hatta daha kötüsünü yapsın!› ››

<span id="an_19:14">19:14</span> Böylece Davut bütün Yahudalıları
derinden etkiledi. Yahudalılar krala, ‹‹Bütün adamlarınla birlikte
dön!›› diye haber gönderdiler.

<span id="an_19:15">19:15</span> Kral dönüp Şeria Irmağına vardı.
Yahudalılar kralı karşılamak ve Şeria Irmağından geçirmek için Gilgala
geldiler.

<span id="an_19:16">19:16</span> Bahurimden Benyaminli Gera oğlu Şimi de
Kral Davutu karşılamak için Yahudalılarla birlikte çıkageldi.

<span id="an_19:17">19:17</span> Yanında Benyamin oymağından bin kişi
vardı. Saul evinin hizmetkârı Siva da on beş oğlu ve yirmi kölesiyle
birlikte hemen Şeria Irmağına, kralın yanına geldi.

<span id="an_19:18">19:18</span> Kralın ev halkını karşıya geçirmek ve
onun istediğini yapmak için ırmağın sığ yerinden karşı yakaya geçtiler.
Kral Şeria Irmağını geçmek üzereydi ki, Gera oğlu Şimi kendini onun
önüne attı.

<span id="an_19:19">19:19</span> Krala, ‹‹Efendim, beni suçlu sayma››
dedi, ‹‹Ey efendim kral, Yeruşalimden çıktığın gün işlediğim suçu
anımsama, göz önünde tutma.

<span id="an_19:20">19:20</span> Çünkü kulun günah işlediğini biliyor.
Efendim kralı karşılamak için bugün bütün Yusuf soyundan ilk gelen
benim.››

<span id="an_19:21">19:21</span> Seruya oğlu Avişay, ‹‹Şimi öldürülmeli,
çünkü RABbin meshettiği kişiye lanet okudu›› dedi.

<span id="an_19:22">19:22</span> Davut, ‹‹Ey Seruya oğulları, bu sizin
işiniz değil!›› dedi, ‹‹Bugün bana düşman oldunuz. İsrailde bugün bir
tek kişi öldürülmeyecek! İsrailin Kralı olduğumu bilmiyor muyum?››

<span id="an_19:23">19:23</span> Sonra ant içerek Şimiye,
‹‹Ölmeyeceksin!›› dedi.

<span id="an_19:24">19:24</span> Saulun torunu Mefiboşet de kralı
karşılamaya gitti. Kralın gittiği günden esenlikle geri döndüğü güne dek
ayaklarını da, giysilerini de yıkamamış, bıyığını kesmemişti.

<span id="an_19:25">19:25</span> Kralı karşılamak için Yeruşalimden
geldiğinde, kral, ‹‹Mefiboşet, neden benimle gelmedin?›› diye sordu.

<span id="an_19:26">19:26</span> Mefiboşet şöyle yanıtladı: ‹‹Ey efendim
kral! Kulun topal olduğundan, kulum Sivaya, ‹Eşeğe palan vur da binip
kralla birlikte gideyim› dedim. Ama o beni kandırdı.

<span id="an_19:27">19:27</span> Ayrıca efendim kralın önünde kuluna
kara çaldı. Ama sen, ey efendim kral, Tanrının bir meleği gibisin;
gözünde doğru olanı yap.

<span id="an_19:28">19:28</span> Çünkü atamın ailesinin bütün bireyleri
ölümü hak etmişken, kuluna sofrandakilerle birlikte yemek yeme
ayrıcalığını tanıdın. Artık senden daha başka bir şey dilemeye ne hakkım
var, ey kral?››

<span id="an_19:29">19:29</span> Kral, ‹‹İşlerin hakkında daha fazla
konuşmana gerek yok›› dedi, ‹‹Sen ve Siva toprakları paylaşın diye
buyruk veriyorum.››

<span id="an_19:30">19:30</span> Mefiboşet, ‹‹Madem efendim kral
sarayına esenlikle döndü, bütün toprakları Siva alsın›› diye karşılık
verdi.

<span id="an_19:31">19:31</span> Gilatlı Barzillay da Şeria Irmağını
geçişte krala eşlik edip onu uğurlamak üzere Rogelimden gelmişti.

<span id="an_19:32">19:32</span> Barzillay çok yaşlıydı, seksen
yaşındaydı. Kral Mahanayimde kaldığı sürece, geçimini o sağlamıştı.
Çünkü Barzillay çok varlıklıydı.

<span id="an_19:33">19:33</span> Kral Barzillaya, ‹‹Benimle karşıya geç,
Yeruşalimde ben senin geçimini sağlayacağım›› dedi.

<span id="an_19:34">19:34</span> Ama Barzillay, ‹‹Kaç yıl ömrüm kaldı
ki, seninle birlikte Yeruşalime gideyim?›› diye karşılık verdi,

<span id="an_19:35">19:35</span> ‹‹Şu anda seksen yaşındayım. İyi ile
kötüyü ayırt edebilir miyim? Yediğimin, içtiğimin tadını alabilir miyim?
Kadın erkek şarkıcıların sesini duyabilir miyim? Öyleyse neden efendim
krala daha fazla yük olayım?

<span id="an_19:36">19:36</span> Kulun Şeria Irmağını kralla birlikte
geçerek sana birazcık eşlik edecek. Kral beni neden böyle ödüllendirsin?

<span id="an_19:37">19:37</span> İzin ver de döneyim, kentimde, annemin
babamın mezarı yanında öleyim. Ama kulun Kimham burada; o seninle
karşıya geçsin. Uygun gördüğünü ona yaparsın.››

<span id="an_19:38">19:38</span> Kral, ‹‹Kimham benimle karşıya geçecek
ve ona senin uygun gördüğünü yapacağım›› dedi, ‹‹Benden ne dilersen
yapacağım.››

<span id="an_19:39">19:39</span> Bundan sonra kralla bütün halk Şeria
Irmağını geçti. Kral Barzillayı öpüp kutsadı. Sonra Barzillay evine
döndü.

<span id="an_19:40">19:40</span> Kral Gilgala geçti. Kimham da onunla
birlikte gitti. Bütün Yahudalılarla İsraillilerin yarısı krala eşlik
ettiler.

<span id="an_19:41">19:41</span> Sonra İsrailliler krala varıp şöyle
dediler: ‹‹Neden kardeşlerimiz Yahudalılar seni çaldı? Neden seni, aile
bireylerini ve bütün adamlarını Şeria Irmağının karşı yakasına
geçirdiler?››

<span id="an_19:42">19:42</span> Bunun üzerine Yahudalılar İsraillilere,
‹‹Çünkü kral bizden biri!›› dediler, ‹‹Buna neden kızdınız? Kralın
yiyeceklerinden bir şey yedik mi? Kendimize bir şey aldık mı?››

<span id="an_19:43">19:43</span> İsrailliler, ‹‹Kralda on payımız var››
diye yanıtladılar, ‹‹Davut'ta sizden daha çok hakkımız var. Öyleyse
neden bizi küçümsüyorsunuz? Kralımızı geri getirmekten ilk söz eden biz
değil miydik?›› Ne var ki, Yahudalılar'ın tepkisi İsrailliler'inkinden
daha sert oldu.

<span id="an_20:1">20:1</span> O sırada Benyamin oymağından Bikri oğlu
Şeva adında kötü bir adam bir rastlantı sonucu Gilgaldaydı. Şeva boru
çalıp, ‹‹İşay oğlu Davutla ne ilgimiz  
Ne de payımız var›› dedi,  
‹‹Ey İsrailliler, herkes kendi evine dönsün!››

<span id="an_20:2">20:2</span> Bunun üzerine bütün İsrailliler Davutu
bırakıp Bikri oğlu Şevanın ardından gitti. Yahudalılar ise krallarına
bağlı kalıp Şeria Irmağından Yeruşalime dek ona eşlik ettiler.

<span id="an_20:3">20:3</span> Kral Davut Yeruşalimdeki sarayına
varınca, saraya bakmak için bıraktığı on cariyeyi gözetim altına aldı,
onların geçimini sağladı. Ancak yataklarına girmedi. Onlar da ölünceye
dek göz altında dul kadınlar gibi yaşadılar.

<span id="an_20:4">20:4</span> Davut Amasaya, ‹‹Üç gün içinde
Yahudalıları yanıma çağır. Sen de burada ol›› dedi.

<span id="an_20:5">20:5</span> Amasa Yahudalıları çağırmaya gitti. Ama
belirlenen zamanda dönmedi.

<span id="an_20:6">20:6</span> Bunun üzerine Davut Avişaya, ‹‹Şimdi
Bikri oğlu Şeva bize Avşalomdan daha büyük kötülük yapacak›› dedi,
‹‹Efendinin adamlarını al ve onu kovala. Yoksa kendine surlu kentler
bulup bizden kaçar.››

<span id="an_20:7">20:7</span> Böylece Yoavın adamları, Keretlilerle
Peletliler ve bütün koruyucular Bikri oğlu Şevayı kovalamak için
Avişayın komutasında Yeruşalimden çıktılar.

<span id="an_20:8">20:8</span> Givondaki büyük kayanın yanına varınca,
Amasa onları karşılamaya geldi. Yoav savaş giysisini giymişti. Giysinin
üzerine bir kemer kuşanmış, kemere kınında duran bir kılıç bağlamıştı.
Yoav ilerlerken kılıç kınından çıktı.

<span id="an_20:9">20:9</span> Yoav Amasaya, ‹‹İyi misin, kardeşim?››
diye sordu. Onu öpmek için sağ eliyle Amasanın sakalından tuttu.

<span id="an_20:10">20:10</span> Amasa Yoavın elindeki kılıcı
farketmedi. Yoav kılıcı karnına saplayınca, Amasanın bağırsakları yere
döküldü. İkinci vuruşa gerek kalmadan Amasa öldü. Bundan sonra Yoavla
kardeşi Avişay, Bikri oğlu Şevayı kovalamayı sürdürdüler.

<span id="an_20:11">20:11</span> Yoavın adamlarından biri, Amasanın
ölüsü yanında durup, ‹‹Yoavı tutan ve Davuttan yana olan herkes Yoavın
ardından gitsin›› dedi.

<span id="an_20:12">20:12</span> Amasanın ölüsü yolun ortasında kanlar
içinde duruyordu. Yoavın adamı, ölüye yaklaşan herkesin orada durduğunu
görünce, Amasayı yoldan sürükleyip tarlaya götürdü ve üzerine bir örtü
attı.

<span id="an_20:13">20:13</span> Ölü yoldan kaldırıldıktan sonra herkes
Bikri oğlu Şevayı kovalamak için Yoavın ardından gitti.

<span id="an_20:14">20:14</span> Şeva bütün İsrail oymaklarından ve
Berlilerin bölgesinden geçip Avel-Beytmaakaya geldi. Berliler de
toplanıp onu izleyerek kente girdiler.

<span id="an_20:15">20:15</span> Yoavla bütün adamları varıp
Avel-Beytmaaka Kentinde Şevayı kuşattılar. Topraktan kentin suruna
bitişik bir yığın yaptılar ve suru devirmek için yıkmaya başladılar.

<span id="an_20:16">20:16</span> O sırada bilge bir kadın kentin içinden
seslendi: ‹‹Dinleyin! Dinleyin! Yoava buraya gelmesini söyleyin, onunla
konuşacağım.››

<span id="an_20:17">20:17</span> Yoav kadına yaklaştı. Kadın, ‹‹Yoav sen
misin?›› diye sordu. Yoav, ‹‹Benim›› diye yanıtladı. Kadın, ‹‹Kölenin
sözlerini dinle›› dedi. Yoav, ‹‹Dinliyorum›› dedi.

<span id="an_20:18">20:18</span> Kadın konuşmasını şöyle sürdürdü:
‹‹Eskiden, ‹Avel Kentine danışın› derlerdi ve sorunları böyle
çözerlerdi.

<span id="an_20:19">20:19</span> Biz İsrailin esenliğini isteyen
güvenilir kişileriz. Sense İsraile ana gibi kucak açan kentlerden birini
yıkmaya çalışıyorsun. Neden RABbin halkını yok etmek istiyorsun?››

<span id="an_20:20">20:20</span> Yoav, ‹‹Asla!›› diye yanıtladı, ‹‹Ne
yıkmak, ne de yok etmek istiyorum.

<span id="an_20:21">20:21</span> Durum öyle değil. Efrayim dağlık
bölgesinden Bikri oğlu Şeva adındaki adam Kral Davuta başkaldırdı.
Yalnız onu verin, ben de kentten geri çekileyim.›› Kadın, ‹‹Onun başı
surun üzerinden sana atılacak›› dedi.

<span id="an_20:22">20:22</span> Sonra kadın bilgece öğüdüyle bütün
halka gitti. Halk Bikri oğlu Şevanın başını kesip Yoava attı. Bunun
üzerine Yoav boru çaldı. Adamları kenti bırakıp evlerine gittiler. Yoav
da Yeruşalime, kralın yanına döndü.

<span id="an_20:23">20:23</span> Yoav İsrail ordusunun komutanıydı.
Yehoyada oğlu Benaya ise Keretlilerle Peletlilerin komutanıydı.

<span id="an_20:24">20:24</span> Adoram angaryasına çalışanlardan
sorumluydu. Ahilut oğlu Yehoşafat devlet tarihçisiydi.

<span id="an_20:25">20:25</span> Şeva yazman, Sadokla Aviyatar kâhindi.

<span id="an_20:26">20:26</span> Yairli İra ise Davut'un kâhiniydi.

<span id="an_21:1">21:1</span> Davutun döneminde, üç yıl art arda kıtlık
oldu. Davut RABbe danıştı. RAB şöyle yanıtladı: ‹‹Buna kan döken Saul
ile ailesi neden oldu. Çünkü Saul Givonluları öldürdü.››

<span id="an_21:2">21:2</span> Kral Givonluları çağırtıp onlarla
konuştu. -Givonlular İsrail soyundan değildi. Amorlulardan sağ kalan bir
halktı. İsrailliler onları sağ bırakacaklarına ant içmişlerdi. Ne var
ki, İsrail ve Yahuda halkı için büyük gayret gösteren Saul onları yok
etmeye çalışmıştı.-

<span id="an_21:3">21:3</span> Davut Givonlulara, ‹‹Sizin için ne
yapabilirim? RABbin halkını kutsamanız için bu suçu nasıl
bağışlatabilirim?›› diye sordu.

<span id="an_21:4">21:4</span> Givonlular ona şöyle karşılık verdi:
‹‹Saulla ailesinden ne altın ne de gümüş isteriz; İsrailde herhangi
birini öldürmek de istemeyiz.›› Davut, ‹‹Ne isterseniz yaparım›› dedi.

<span id="an_21:5">21:5</span> Şöyle karşılık verdiler: ‹‹Bizi yok
etmeye çalışan ve İsrail ülkesinin hiçbir yerinde yaşamamamız için bizi
ortadan kaldırmayı tasarlayan adamın oğullarından yedisi bize verilsin.
RABbin seçilmişi Saulun Giva Kentinde RABbin önünde onları asalım.››
Kral, ‹‹Onları vereceğim›› dedi.

<span id="an_21:7">21:7</span> Kral, Saul oğlu Yonatanla RABbin önünde
içtiği anttan ötürü, Yonatan oğlu Mefiboşeti esirgedi.

<span id="an_21:8">21:8</span> Onun yerine, Aya kızı Rispanın Sauldan
doğurduğu Armoni ve Mefiboşet adındaki iki oğlunu ve Saul kızı Meravın
Meholalı Barzillay oğlu Adrielden doğurduğu beş oğlunu aldı.

<span id="an_21:9">21:9</span> Davut onları Givonluların eline teslim
etti. Givonlular onları dağda, RABbin önünde astılar. Yedisi de aynı
anda öldüler. Biçme zamanının ilk günlerinde, arpa biçme zamanının
başlangıcında öldürüldüler.

<span id="an_21:10">21:10</span> Aya kızı Rispa bir çul alıp kendisi
için bir kayanın üzerine serdi. Biçme zamanının ilk günlerinden
cesetlerin üzerine gökten yağmur yağana dek Rispa orada kaldı; cesetleri
gündüzün yırtıcı kuşlardan, geceleyin yabanıl hayvanlardan korudu.

<span id="an_21:11">21:11</span> Saulun cariyesi Aya kızı Rispanın
yaptıkları Davuta bildirildi.

<span id="an_21:12">21:12</span> Davut gidip Saulun ve oğlu Yonatanın
kemiklerini Yaveş-Gilatlılardan aldı. Filistliler Gilboa Dağında Saulu
öldürdükleri gün, onun ve oğlunun cesetlerini Beytşean alanında
asmışlardı. Yaveş-Gilat halkı da cesetleri gizlice oradan almıştı.

<span id="an_21:13">21:13</span> Davut Saulun ve oğlu Yonatanın
kemiklerini oradan getirdi. Asılmış yedi kişinin kemikleri de toplandı.

<span id="an_21:14">21:14</span> Saulla oğlu Yonatanın kemiklerini
Benyamin bölgesindeki Selada Saulun babası Kişin mezarına gömdüler.
Kralın bütün buyruklarını yerine getirdiler. Bundan sonra Tanrı ülkeyle
ilgili yakarışları yanıtladı.

<span id="an_21:15">21:15</span> Filistlilerle İsrailliler arasında
yeniden savaş çıktı. Davutla adamları gidip Filistlilere karşı
savaştılar. O sıralarda Davut bitkin düştü.

<span id="an_21:16">21:16</span> Ucu üç yüz şekelfö ağırlığında bir tunç
mızrak taşıyan ve yeni kılıç kuşanan Rafaoğullarından Filistli
Yişbi-Benov Davutu öldürmeyi amaçlıyordu. Ama Seruya oğlu Avişay Davutun
yardımına koştu; saldırıp onu öldürdü. Bundan sonra Davutun adamları ant
içerek, Davuta, ‹‹İsrailin ışığını söndürmemek için bir daha bizimle
birlikte savaşa gelmeyeceksin›› dediler.

<span id="an_21:18">21:18</span> Bir süre sonra Filistlilerle Govda yine
savaş çıktı. Bu savaş sırasında Huşalı Sibbekay Rafa soyundan Saf
adındaki adamı öldürdü.

<span id="an_21:19">21:19</span> İsraillilerle Filistliler arasında
Govda bir savaş daha çıktı. Beytlehemli Yareoregimin oğlu Elhanan, Gatlı
Golyatı öldürdü. Golyatın mızrağının sapı dokumacı tezgahının sırığı
gibiydi.

<span id="an_21:20">21:20</span> Gatta bir kez daha savaş çıktı. Orada
dev gibi bir adam vardı. Elleri, ayakları altışar parmaklıydı. Toplam
yirmi dört parmağı vardı. O da Rafa soyundandı.

<span id="an_21:21">21:21</span> Adam İsraillilere meydan okuyunca,
Davutun kardeşi Şimanın oğlu Yonatan onu öldürdü.

<span id="an_21:22">21:22</span> Bunların dördü de Gat'taki Rafa
soyundandı. Davut'la adamları tarafından öldürüldüler.

<span id="an_22:1">22:1</span> RAB, Davutu bütün düşmanlarının ve Saulun
elinden kurtardığı gün Davut RABbe şu ezgiyi okudu.

<span id="an_22:2">22:2</span> Şöyle dedi: ‹‹RAB benim kayam, sığınağım,
kurtarıcımdır,

<span id="an_22:3">22:3</span> Tanrım, kayamdır, Ona sığınırım,  
Kalkanım, güçlü kurtarıcım,  
Korunağım, sığınacak yerimdir.  
Kurtarıcım, zorbalıktan beni sen kurtarırsın!

<span id="an_22:4">22:4</span> Övgüye değer RABbe seslenir,  
Kurtulurum düşmanlarımdan.

<span id="an_22:5">22:5</span> Çünkü ölüm dalgaları beni kuşattı,  
Yıkım selleri bastı,

<span id="an_22:6">22:6</span> Ölüler diyarının bağları sardı,  
Ölüm tuzakları çıktı karşıma.

<span id="an_22:7">22:7</span> Sıkıntı içinde RABbe yakardım,  
Tanrıma seslendim.  
Tapınağından sesimi duydu,  
Haykırışım kulaklarına ulaştı.

<span id="an_22:8">22:8</span> O zaman yeryüzü sarsılıp sallandı,  
Titreyip sarsıldı göklerin temelleri,  
Çünkü RAB öfkelenmişti.

<span id="an_22:9">22:9</span> Burnundan duman yükseldi,  
Ağzından kavurucu ateş  
Ve korlar fışkırdı.

<span id="an_22:10">22:10</span> Kara buluta basarak  
Gökleri yarıp indi.

<span id="an_22:11">22:11</span> Bir Keruva binip uçtu,  
Rüzgarın kanatları üstünde belirdi.

<span id="an_22:12">22:12</span> Karanlığı örtündü,  
Kara bulutları kendine çardak yaptı.

<span id="an_22:13">22:13</span> Varlığının parıltısından  
Korlar savruluyordu.

<span id="an_22:14">22:14</span> RAB göklerden gürledi,  
Duyurdu sesini Yüceler Yücesi.

<span id="an_22:15">22:15</span> Savurup oklarını düşmanlarını
dağıttı,  
Şimşek çaktırarak onları şaşkına çevirdi.

<span id="an_22:16">22:16</span> RABbin azarlamasından,  
Burnundan çıkan güçlü soluktan,  
Denizin dibi göründü,  
Yeryüzünün temelleri açığa çıktı.

<span id="an_22:17">22:17</span> RAB yukarıdan elini uzatıp tuttu,  
Çıkardı beni derin sulardan.

<span id="an_22:18">22:18</span> Beni zorlu düşmanımdan,  
Benden nefret edenlerden kurtardı,  
Çünkü onlar benden daha güçlüydü.

<span id="an_22:19">22:19</span> Felaket günümde karşıma dikildiler,  
Ama RAB bana destek oldu.

<span id="an_22:20">22:20</span> Beni huzura kavuşturdu,  
Kurtardı, çünkü benden hoşnut kaldı.

<span id="an_22:21">22:21</span> RAB doğruluğumun karşılığını verdi,  
Beni temiz ellerime göre ödüllendirdi.

<span id="an_22:22">22:22</span> Çünkü RABbin yolunda yürüdüm,  
Tanrımdan uzaklaşarak kötülük yapmadım.

<span id="an_22:23">22:23</span> Onun bütün ilkelerini göz önünde
tuttum,  
Kurallarından ayrılmadım.

<span id="an_22:24">22:24</span> Onun önünde kusursuzdum,  
Suç işlemekten sakındım.

<span id="an_22:25">22:25</span> Bu yüzden RAB beni doğruluğuma  
Ve gözünde pak yaşayışıma göre ödüllendirdi.

<span id="an_22:26">22:26</span> Sadık kuluna sadakat gösterir,  
Kusursuz olana kusursuz davranırsın.

<span id="an_22:27">22:27</span> Pak olanla pak olur,  
Eğriye eğri davranırsın.

<span id="an_22:28">22:28</span> Alçakgönüllüleri kurtarır,  
Gururluları gözler, gururunu kırarsın.

<span id="an_22:29">22:29</span> Ya RAB, ışığım sensin!  
Karanlığımı aydınlatırsın.

<span id="an_22:30">22:30</span> Desteğinle akıncılara saldırır,  
Seninle surları aşarım, Tanrım.

<span id="an_22:31">22:31</span> Tanrının yolu kusursuzdur,  
RABbin sözü arıdır.  
O kendisine sığınan herkesin kalkanıdır.

<span id="an_22:32">22:32</span> Var mı RABden başka tanrı?  
Tanrımızdan başka kaya var mı?

<span id="an_22:33">22:33</span> Sığınağım Tanrıdır,  
Yolumu doğru kılan Odur.

<span id="an_22:34">22:34</span> Ayaklar verdi bana, geyiklerinki
gibi,  
Doruklarda tutar beni.

<span id="an_22:35">22:35</span> Bana savaşmayı öğretti,  
Kollarımla tunç bir yayı gereyim diye.

<span id="an_22:36">22:36</span> Bana zafer kalkanını bağışlarsın,  
Alçakgönüllülüğün beni yüceltir.

<span id="an_22:37">22:37</span> Bastığım yerleri genişletirsin,  
Burkulmaz bileklerim.

<span id="an_22:38">22:38</span> Düşmanlarımı kovalayıp yok ettim,  
Hepsi yok olmadan geri dönmedim.

<span id="an_22:39">22:39</span> Onları ezip yok ettim, kalkamaz
oldular,  
Ayaklarımın altına serildiler.

<span id="an_22:40">22:40</span> Savaş için beni güçle donattın,  
Bana başkaldıranları önümde yere serdin.

<span id="an_22:41">22:41</span> Düşmanlarımı kaçmak zorunda bıraktın,  
Benden nefret edenleri yok ettim.

<span id="an_22:42">22:42</span> Feryat ettiler, ama kurtaran çıkmadı;  
RABbi çağırdılar, ama O yanıt vermedi.

<span id="an_22:43">22:43</span> Yerin tozu gibi onları ezdim,  
Sokak çamuru gibi ayağımın altında çiğnedim.

<span id="an_22:44">22:44</span> Halkımın çekişmelerinden beni
kurtardın,  
Uluslara önder olarak beni korudun,  
Tanımadığım halklar bana kulluk ediyor.

<span id="an_22:45">22:45</span> Yabancılar bana boyun eğiyor,  
Duyar duymaz sözümü dinliyorlar.

<span id="an_22:46">22:46</span> Yabancıların betleri benizleri attı,  
Titreyerek çıkıyorlar kalelerinden. metin ‹‹Silah kuşanarak››.

<span id="an_22:47">22:47</span> RAB yaşıyor! Kayama övgüler olsun!  
Yücelsin kurtarıcım, Kayam Tanrım!

<span id="an_22:48">22:48</span> Odur öcümü alan,  
Halkları bana bağımlı kılan.

<span id="an_22:49">22:49</span> Düşmanlarımdan kurtarır,  
Başkaldıranlardan üstün kılar beni,  
Zorbaların elinden alır.

<span id="an_22:50">22:50</span> Bunun için uluslar arasında sana
şükredeceğim, ya RAB,  
Adını ilahilerle öveceğim.

<span id="an_22:51">22:51</span> RAB kralını büyük zaferlere
ulaştırır,  
Meshettiği krala, Davut'a ve soyuna  
Sonsuza dek sevgi gösterir.››

<span id="an_23:1">23:1</span> Davutun son sözleri şunlardır:  
‹‹İşay oğlu Davut,  
Tanrının yükselttiği adam,  
Yakupun Tanrısının meshettiği,  
İsrailin sevilen ezgi okuyucusu şöyle diyor:

<span id="an_23:2">23:2</span> RABbin Ruhu benim aracılığımla
konuşuyor,  
Sözü dilimin ucundadır.

<span id="an_23:3">23:3</span> İsrailin Tanrısı konuştu,  
İsrailin kayası bana dedi ki,  
‹İnsanları doğrulukla  
Ve Tanrı korkusuyla yöneten kişi,

<span id="an_23:4">23:4</span> Bulutsuz bir sabah,  
Şafakta görünen gün ışığı gibidir,  
Parlaklığı yağmurdan sonra topraktan ot bitirir.›

<span id="an_23:5">23:5</span> Soyum da Tanrıyla böyle değil mi?  
O benimle sonsuza dek kalıcı,  
Her yönüyle düzenli ve güvenilir bir antlaşma yaptı.  
Kesin kurtuluşa ve her dileğime kavuşmamı O sağlamayacak mı?

<span id="an_23:6">23:6</span> Kötülere gelince,  
Elle tutulamayan dikenler gibi  
Tümü bir yana atılacak.

<span id="an_23:7">23:7</span> Dikenlere dokunan kişi,  
Demir bir araçla  
Ya da mızrağın sapıyla dokunur.  
Dikenler oldukları yerde bütünüyle yakılacak.››

<span id="an_23:8">23:8</span> Davutun yiğit askerlerinin adları
şunlardır: Esnili Adino diye de bilinen üç kişinin önderi Tahkemonlu
Yoşeb-Başşevet bir saldırıda sekiz yüz kişiyi öldürdü.

<span id="an_23:9">23:9</span> İkincisi, Ahohlu Dodo oğlu Elazar.
Pas-Dammimde savaşmak için toplanan Filistlilere meydan okuyan Davutun
yanındaki üç yiğitten biriydi. İsrailliler o sırada geri çekilmişlerdi.

<span id="an_23:10">23:10</span> Ama Elazar yerinde durdu; eli yorulup
kılıca yapışıncaya dek Filistlileri öldürdü. O gün RAB büyük bir zafer
sağladı. İsrailliler yalnız yere serilenleri yağmalamak üzere Elazara
döndüler. 1Ta.11:13).

<span id="an_23:11">23:11</span> Üçüncüsü, Hararlı Age oğlu Şammaydı.
Filistliler Lahaydaki bir mercimek tarlasının yanında toplandıklarında,
İsrailli askerler onların önünden kaçmıştı.

<span id="an_23:12">23:12</span> Ama Şamma tarlanın ortasında durup
orayı savunmuş, Filistlileri öldürmüştü. RAB büyük bir zafer sağlamıştı.

<span id="an_23:13">23:13</span> Biçme zamanı Otuzlardan üçü Davutun
yanına, Adullam Mağarasına gittiler. Bir Filist birliği Refaim Vadisinde
ordugah kurmuştu.

<span id="an_23:14">23:14</span> Bu sırada Davut hisarda, ikinci Filist
birliğiyse Beytlehemdeydi.

<span id="an_23:15">23:15</span> Davut özlemle, ‹‹Keşke biri Beytlehemde
kapının yanındaki kuyudan bana su getirse!›› dedi.

<span id="an_23:16">23:16</span> Bu Üçler Filist ordugahının ortasından
geçerek Beytlehemde kapının yanındaki kuyudan su çekip Davuta
getirdiler. Ama Davut içmek istemedi; suyu yere dökerek RABbe sundu.

<span id="an_23:17">23:17</span> ‹‹Ya RAB, bunu yapmak benden uzak
olsun!›› dedi, ‹‹Canlarını tehlikeye atıp giden bu üç kişinin kanını mı
içeyim?›› Bu yüzden suyu içmek istemedi. Bu üç kişinin yiğitliği işte
böyleydi.

<span id="an_23:18">23:18</span> Yoavın kardeşi, Seruya oğlu Avişay
Üçlerin önderiydi. Mızrağını kaldırıp üç yüz kişiyi öldürdü. Bu yüzden
Üçler kadar ünlendi.

<span id="an_23:19">23:19</span> Üçlerin en saygın kişisiydi ve onların
önderi oldu. Ama Üçlerden sayılmadı.

<span id="an_23:20">23:20</span> Yehoyada oğlu Kavseelli Benaya yürekli
bir savaşçıydı. Büyük işler başardı. Aslan yürekli iki Moavlıyı öldürdü.
Ayrıca karlı bir gün çukura inip bir aslan öldürdü.

<span id="an_23:21">23:21</span> İri yarı bir Mısırlıyı da öldürdü.
Mısırlının elinde mızrak vardı. Benaya sopayla onun üzerine yürüdü.
Mızrağı elinden kaptığı gibi onu kendi mızrağıyla öldürdü.

<span id="an_23:22">23:22</span> Yehoyada oğlu Benayanın yaptıkları
bunlardır. Bu sayede o da üç yiğitler kadar ünlendi.

<span id="an_23:23">23:23</span> Benaya Otuzlar arasında saygın bir yer
edindiyse de, Üçlerden sayılmadı. Davut onu muhafız birliği
komutanlığına atadı.

<span id="an_23:24">23:24</span> Otuzların arasında sayılan ötekiler
şunlardır: Yoavın kardeşi Asahel,  
Beytlehemli Dodo oğlu Elhanan,

<span id="an_23:25">23:25</span> İkisi de Harotlu olan Şamma ve Elika,

<span id="an_23:26">23:26</span> Paletli Heles, Tekoalı İkkeş oğlu İra,

<span id="an_23:27">23:27</span> Anatotlu Aviezer, Huşalı Mevunnay,

<span id="an_23:28">23:28</span> Ahohlu Salmon, Netofalı Mahray,

<span id="an_23:29">23:29</span> Netofalı Baana oğlu Helev,  
Benyaminoğullarından Givalı Rivay oğlu İttay,

<span id="an_23:30">23:30</span> Piratonlu Benaya, Gaaş vadilerinden
Hidday,

<span id="an_23:31">23:31</span> Arvalı Avialvon, Barhumlu Azmavet,

<span id="an_23:32">23:32</span> Şaalbonlu Elyahba, Yaşanın oğulları ve
Yonatan,

<span id="an_23:33">23:33</span> Hararlı Şamma, Hararlı Şarar oğlu
Ahiam,

<span id="an_23:34">23:34</span> Maakalı Ahasbay oğlu Elifelet,  
Gilolu Ahitofel oğlu Eliam,

<span id="an_23:35">23:35</span> Karmelli Hesray, Aravlı Paaray,

<span id="an_23:36">23:36</span> Sovalı Natan oğlu Yigal, Gatlı Bani,

<span id="an_23:37">23:37</span> Ammonlu Selek, Seruya oğlu Yoavın silah
taşıyıcısı Beerotlu Nahray,

<span id="an_23:38">23:38</span> Yattirli İra ve Garev,

<span id="an_23:39">23:39</span> Hititli Uriya.  
Tümü otuz yedi kişiydi.

<span id="an_24:1">24:1</span> RAB İsrail halkına yine öfkelendi. Davutu
onlara karşı kışkırtarak, ‹‹Git, İsrail ve Yahuda halkını say›› dedi.

<span id="an_24:2">24:2</span> Kral, yanında bulunan ordu komutanı Yoava
şu buyruğu verdi: ‹‹Dandan Beer-Şevaya dek İsrailin bütün oymaklarına
gidip halkı sayın ki, halkın sayısını bileyim.››

<span id="an_24:3">24:3</span> Ama Yoav, ‹‹RAB Tanrın halkını yüz kat
daha çoğaltsın, efendim kralım da bunu görsün!›› diye karşılık verdi,
‹‹Ancak, efendim kralım neden bunu istiyor?››

<span id="an_24:4">24:4</span> Gelgelelim kralın sözü Yoavla birlik
komutanlarının sözünden baskın çıktı. Böylece kralın yanından ayrılıp
İsrailde sayım yapmaya gittiler.

<span id="an_24:5">24:5</span> Şeria Irmağından geçerek Aroer yakınında,
vadinin ortasındaki kentin güneyinde konakladılar. Oradan Gatı, Yazeri,
Gilatı, Tahtim-Hodşi topraklarını, Dan-Yaanı geçip Saydaya vardılar.

<span id="an_24:7">24:7</span> Sonra Sur Kalesine, Hivlilerle
Kenanlıların bütün kentlerine uğradılar. Sonunda Yahuda ülkesinin Negev
bölgesindeki Beer-Şevaya ulaştılar.

<span id="an_24:8">24:8</span> Dokuz ay yirmi gün ülkeyi baştan başa
dolaştıktan sonra Yeruşalime döndüler.

<span id="an_24:9">24:9</span> Yoav sayımın sonucunu krala bildirdi:
İsrailde kılıç kuşanabilen sekiz yüz bin, Yahudadaysa beş yüz bin kişi
vardı.

<span id="an_24:10">24:10</span> Davut sayım yaptıktan sonra kendisini
suçlu buldu ve RABbe, ‹‹Bunu yapmakla büyük günah işledim!›› dedi, ‹‹Ya
RAB, lütfen kulunun suçunu bağışla. Çünkü çok akılsızca davrandım.››

<span id="an_24:11">24:11</span> Ertesi sabah Davut uyandığında, RAB
Davutun bilicisi Peygamber Gada şöyle dedi: ‹‹Gidip Davuta de ki, ‹RAB
şöyle diyor: Önüne üç seçenek koyuyorum. Bunlardan birini seç de sana
onu yapayım.› ››

<span id="an_24:13">24:13</span> Gad Davuta gidip durumu anlattı ve
şöyle dedi: ‹‹Ülkende yedi yıl kıtlık mı olsun? Yoksa seni kovalayan
düşmanlarının önünden üç ay kaçmak mı istersin? Ya da ülkende üç gün
salgın hastalık mı olsun? Beni gönderene ne yanıt vereyim, şimdi iyice
düşün.››

<span id="an_24:14">24:14</span> Davut, ‹‹Sıkıntım büyük›› diye
yanıtladı, ‹‹İnsan eline düşmektense, RABbin eline düşelim. Çünkü Onun
acıması büyüktür.››

<span id="an_24:15">24:15</span> Bunun üzerine RAB o sabahtan belirlenen
zamana dek İsrail ülkesine salgın hastalık gönderdi. Dandan Beer-Şevaya
dek halktan yetmiş bin kişi öldü.

<span id="an_24:16">24:16</span> Melek Yeruşalimi yok etmek için elini
uzatınca, RAB göndereceği yıkımdan vazgeçti. Halkı yok eden meleğe,
‹‹Yeter artık! Elini çek›› dedi. RABbin meleği Yevuslu Aravnanın harman
yerinde duruyordu.

<span id="an_24:17">24:17</span> Davut, halkı öldüren meleği görünce,
RABbe, ‹‹Günah işleyen benim, ben suç işledim›› dedi, ‹‹Bu koyunlar ne
yaptı ki? Ne olur beni ve babamın soyunu cezalandır.››

<span id="an_24:18">24:18</span> O gün Gad Davuta gitti. Ona, ‹‹Gidip
Yevuslu Aravnanın harman yerinde RABbe bir sunak kur›› dedi.

<span id="an_24:19">24:19</span> Davut Gadın sözü uyarınca RABbin
buyurduğu gibi gitti.

<span id="an_24:20">24:20</span> Aravna bakınca kralla görevlilerinin
kendisine doğru yaklaştıklarını gördü. Varıp kralın önünde yüzüstü yere
kapandı.

<span id="an_24:21">24:21</span> Sonra, ‹‹Efendim kral niçin kulunun
yanına geldi?›› diye sordu. Davut, ‹‹RABbe bir sunak kurmak üzere harman
yerini senden satın almak için›› diye yanıtladı, ‹‹Öyle ki, salgın
hastalık halkın üzerinden kalksın.››

<span id="an_24:22">24:22</span> Aravna, ‹‹Efendim kral uygun gördüğünü
alıp RABbe sunsun›› dedi, ‹‹İşte yakmalık sunu için öküzler ve odun için
dövenlerle öküzlerin takımları!

<span id="an_24:23">24:23</span> Ey kral, Aravna bütün bunları sana
veriyor.›› Sonra ekledi: ‹‹RAB Tanrın senden hoşnut olsun!››

<span id="an_24:24">24:24</span> Ne var ki kral, ‹‹Olmaz!›› dedi,
‹‹Senden malını kesinlikle bir ücret karşılığında satın alacağım. Çünkü
Tanrım RABbe karşılığını ödemeden yakmalık sunular sunmam.›› Böylece
Davut harman yerini ve öküzleri elli şekel gümüş karşılığında satın
aldı.

<span id="an_24:25">24:25</span> Davut orada RAB'be bir sunak kurup
yakmalık sunuları ve esenlik sunularını sundu. RAB de ülkeyle ilgili
yakarıyı yanıtladı ve salgın hastalık İsrail'den kaldırıldı.

------------------------------------------------------------------------

[Next: 1 Kings](kg1)
