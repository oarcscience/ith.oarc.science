[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](neh)  [Next](job) 

------------------------------------------------------------------------

### Turkish Bible: Esther

<span id="an_1:1">1:1</span> Ahaşveroş Hoddudan Kûşa uzanan bölgedeki
yüz yirmi yedi ilin kralıydı.

<span id="an_1:2">1:2</span> O sırada ülkeyi Sus Kalesindeki tahtından
yönetiyordu.

<span id="an_1:3">1:3</span> Krallığının üçüncü yılında bütün
önderlerinin ve görevlilerinin onuruna bir şölen verdi. Pers ve Med ordu
komutanları, ileri gelenler ve il valileri de oradaydı.

<span id="an_1:4">1:4</span> Ahaşveroş tam yüz seksen gün süren
şenliklerle krallığının sonsuz zenginliğini, büyüklüğünün görkemini ve
yüceliğini gösterdi.

<span id="an_1:5">1:5</span> Bunun ardından, sarayının avlusunda küçük
büyük ayırmadan, Sus Kalesinde bulunan bütün halka yedi gün süren bir
şölen verdi.

<span id="an_1:6">1:6</span> Mermer sütunlar üzerindeki gümüş çemberlere
mor ve beyaz renkli iplikten yapılmış sicimlerle bağlanmış beyaz ve
lacivert kumaşlar asılmıştı. Somaki, mermer, sedef ve pahalı taşlar
döşenmiş avluya altın ve gümüş sedirler yerleştirilmişti.

<span id="an_1:7">1:7</span> Sarayın en iyi şarabı kralın cömertliğine
yaraşır biçimde bol bol ve her biri değişik altın kupalar içinde
sunuluyordu.

<span id="an_1:8">1:8</span> Kralın buyruğu uyarınca, konuklar içki
içmeye zorlanmadı. Kral saray hizmetkârlarına konukların dileklerini
yerine getirmeleri için buyruk vermişti.

<span id="an_1:9">1:9</span> O sırada Kraliçe Vaşti de Kral Ahaşveroşun
sarayındaki kadınlara bir şölen veriyordu.

<span id="an_1:10">1:10</span> Yedinci gün, şarabın etkisiyle keyiflenen
Kral Ahaşveroş, hizmetindeki yedi haremağasına -Mehuman, Bizta, Harvona,
Bigta, Avagta, Zetar ve Karkasa- Kraliçe Vaştiyi başında tacıyla
huzuruna getirmelerini buyurdu. Kraliçe Vaşti güzeldi. Kral halka ve
önderlere onun ne kadar güzel olduğunu göstermek istiyordu.

<span id="an_1:12">1:12</span> Ama Kraliçe Vaşti haremağalarının kraldan
getirdiği buyruğu reddedip gitmedi. Bunun üzerine kral çok kızdı,
öfkesinden küplere bindi.

<span id="an_1:13">1:13</span> Kral yasaları bilen bilge kişilerle
görüştü. Çünkü kralın, yasaları ve adaleti bilen kişilere danışması
gelenektendi.

<span id="an_1:14">1:14</span> Kendisine en yakın olan Karşena, Şetar,
Admata, Tarşiş, Meres, Marsena ve Memukan onunla yüzyüze
görüşebiliyorlardı. Pers ve Med İmparatorluğunun bu yedi önderi
krallığın en üst yöneticileriydi.

<span id="an_1:15">1:15</span> Kral Ahaşveroş onlara, ‹‹Kralın
haremağaları aracılığıyla gönderdiği buyruğa uymayan Kraliçe Vaştiye
yasaya göre ne yapmalı?›› diye sordu.

<span id="an_1:16">1:16</span> Memukan, kralın ve önderlerin önünde şu
yanıtı verdi: ‹‹Kraliçe Vaşti yalnız krala karşı değil, bütün önderlere
ve kralın bütün illerindeki halklara karşı suç işledi.

<span id="an_1:17">1:17</span> Bütün kadınlar, kraliçenin davranışıyla
ilgili haberi duyunca, ‹Kral Ahaşveroş Kraliçe Vaştinin huzuruna
getirilmesini buyurdu, ama kraliçe gitmedi› diyerek kocalarını
küçümsemeye başlayacaklar.

<span id="an_1:18">1:18</span> Bugün kraliçenin davranışını öğrenen Pers
ve Medli soylu kadınlar da kralın soylu adamlarına aynı biçimde
davranacak. Bu da alabildiğine kadınların küçümsemesine, erkeklerin de
öfkelenmesine yol açacak.

<span id="an_1:19">1:19</span> Kral uygun görüyorsa ferman çıkarsın; bu
ferman Perslerle Medlerin değişmeyen yasalarına eklensin. Buna göre
Vaşti bir daha Kral Ahaşveroşun huzuruna çıkmasın ve kral ondan daha iyi
birini kraliçeliğe seçsin.

<span id="an_1:20">1:20</span> Kralın fermanı büyük krallığının dört bir
yanına ulaşınca, ister soylu ister halktan olsun, bütün kadınlar
kocalarına saygı gösterecektir.››

<span id="an_1:21">1:21</span> Bu sözler kralın ve önderlerinin hoşuna
gitti. Kral, Memukanın önerisine uyarak,

<span id="an_1:22">1:22</span> krallığın bütün illerine yazılı buyruklar
gönderdi. Her ile kendi işaretleriyle ve her halka kendi diliyle
yazıldı. Her erkeğin kendi evinin egemeni olduğu her dilde vurgulandı.

<span id="an_2:1">2:1</span> Bu olaylardan sonra öfkesi dinen Kral
Ahaşveroş, Vaştiyi, yaptıklarını ve ona karşı alınan kararı anımsadı.

<span id="an_2:2">2:2</span> Kralın özel hizmetkârları, ‹‹Kral için
genç, güzel, el değmemiş kızlar aransın›› dediler,

<span id="an_2:3">2:3</span> ‹‹Kral, egemen olduğu bütün illerde
görevliler atasın. Bu görevliler bütün genç, güzel, el değmemiş kızları
toplayıp Sus Kalesindeki hareme getirsinler, kralın kızlardan sorumlu
haremağası Hegaya teslim etsinler. Güzelleşmeleri için ne gerekiyorsa
verilsin.

<span id="an_2:4">2:4</span> Sonunda kralın hoşuna giden kız, Vaştinin
yerine kraliçe olsun.›› Kral bu öneriyi beğendi ve söyleneni yaptı.

<span id="an_2:5">2:5</span> Sus Kalesinde Mordekay adında bir Yahudi
vardı. Benyamin oymağından olan Mordekay, Kiş oğlu Şimi oğlu Yairin
oğluydu.

<span id="an_2:6">2:6</span> Kiş, Babil Kralı Nebukadnessarın Yahuda
Kralı Yehoyakin ile birlikte Yeruşalimden sürgün ettiği kişilerden
biriydi.

<span id="an_2:7">2:7</span> Mordekayın Hadassa adında bir amca kızı
vardı. Annesiyle babasını yitiren Hadassayı Mordekay evlat edinip
büyütmüştü. Hadassanın öbür adı Esterdi; endamı ve yüzü güzeldi.

<span id="an_2:8">2:8</span> Kralın buyruğu ve fermanı yayınlandıktan
sonra çok sayıda genç kız Sus Kalesine getirilip harem sorumlusu Hegaya
teslim edildi. Saraya getirilen kızlar arasında Ester de vardı.

<span id="an_2:9">2:9</span> Hegay Esteri beğendi ve ona ayrıcalık
tanıdı. En iyi biçimde beslenip güzelleşmesi için ne gerekiyorsa hemen
sağladı; ayrıca kralın sarayından seçilen yedi hizmetçiyi buyruğuna
verdi. Sonra onu hizmetçileriyle birlikte haremin en güzel bölümüne
yerleştirdi.

<span id="an_2:10">2:10</span> Ester halkını da, soyunu da açıklamadı.
Çünkü Mordekay bunları açıklamasını yasaklamıştı.

<span id="an_2:11">2:11</span> Mordekay, Esterin nasıl olduğunu ve ona
nasıl davranıldığını öğrenmek için her gün haremin avlusunun önünde
gezinip dururdu.

<span id="an_2:12">2:12</span> Her genç kız sırası geldiğinde Kral
Ahaşveroşun huzuruna çıkacaktı. Ama kızlarla ilgili kurallar uyarınca,
önce on iki ay süren güzellik bakımını tamamlaması gerekiyordu. Altı ay
süreyle her kıza mür yağı sürülüyor, altı ay da kremler, losyonlar
uygulanıyordu.

<span id="an_2:13">2:13</span> Kralın yanına girme sırası gelen genç
kız, haremden her istediğini alıp birlikte saraya götürürdü.

<span id="an_2:14">2:14</span> Akşam kralın yanına giren kız, ertesi
sabah ikinci hareme, cariyelerden sorumlu haremağası Şaaşgazın
yönetimindeki hareme dönerdi. Yalnız kralın beğendiği, adıyla çağırdığı
kız yeniden onun yanına girebilirdi.

<span id="an_2:15">2:15</span> Kralın yanına girme sırası Mordekayın
evlat edindiği Estere -Mordekayın amcası Avihayilin kızına- gelince,
Ester, kralın kızlardan sorumlu haremağası Hegayın kendisine
önerdiklerinden başka bir şey istemedi. Kendisini gören herkesin
beğenisini kazandı.

<span id="an_2:16">2:16</span> Ahaşveroşun krallığının yedinci yılında,
Tevet diye adlandırılan onuncu ayda, Ester saraya, kralın yanına
götürüldü.

<span id="an_2:17">2:17</span> Kral Esteri öbür kızlardan daha çok
sevdi, en çok ondan hoşlandı, en çok ona ayrıcalık tanıdı. Kraliçelik
tacını ona giydirip Vaştinin yerine kraliçe yaptı.

<span id="an_2:18">2:18</span> Ardından Esterin onuruna büyük bir şölen
verdi. Bu şölende bütün önderler ve görevliler hazır bulundu. Kral bütün
illerde bayram ilan etti ve krallara yaraşır cömertlikle armağanlar
dağıttı.

<span id="an_2:19">2:19</span> Kızlar ikinci kez toplandıklarında
Mordekay, kralın kapı görevlilerinden biri olmuştu.

<span id="an_2:20">2:20</span> Ester, Mordekayın verdiği buyruk
uyarınca, soyunu ve halkını henüz açıklamamıştı; kendisini büyüttüğü
günlerde olduğu gibi, Mordekayın sözünü dinlemeye devam etti.

<span id="an_2:21">2:21</span> Mordekay kralın kapı görevlisiyken, kapı
nöbetçilerinden ikisi, Bigtan ve Tereş, Kral Ahaşveroşa öfkelendiler;
onu öldürmek için fırsat kollamaya başladılar.

<span id="an_2:22">2:22</span> Durumu öğrenen Mordekay bunu Kraliçe
Estere iletti; o da Mordekay adına krala bildirdi.

<span id="an_2:23">2:23</span> Durum araştırıldı; doğru olduğu
anlaşılınca da iki adam darağacına asıldı ve olay kralın önünde tarih
kayıtlarına geçirildi.

<span id="an_3:1">3:1</span> Bu olaylardan sonra Kral Ahaşveroş, Agaklı
Hammedatanın oğlu Hamanı yüksek bir göreve atayıp onurlandırdı. Onu
bütün önderlerden daha yetkili kıldı.

<span id="an_3:2">3:2</span> Kralın buyruğu üzerine saray kapısında
çalışan herkes Hamanın önünde eğilip yere kapanırdı. Ama Mordekay ne
eğildi, ne de yere kapandı.

<span id="an_3:3">3:3</span> Kralın kapı görevlileri Mordekaya, ‹‹Kralın
buyruğuna neden karşı geliyorsun?›› diye sordular.

<span id="an_3:4">3:4</span> Görevliler ona bu soruyu her gün sordularsa
da Mordekay onlara kulak asmadı. Bunun üzerine durumu Hamana
bildirdiler. Çünkü Mordekay onlara kendisinin Yahudi olduğunu söylemişti
ve böyle davranmaya devam edip etmeyeceğini görmek istiyorlardı.

<span id="an_3:5">3:5</span> Haman, Mordekayın eğilip yere kapanmadığını
görünce öfkeden kudurdu.

<span id="an_3:6">3:6</span> Yalnız onu öldürmeyi düşünmekle kalmadı,
onun hangi halktan geldiğini bildiği için bütün halkını, Ahaşveroşun
egemenliğinde yaşayan bütün Yahudileri ortadan kaldırmaya karar verdi.

<span id="an_3:7">3:7</span> Bu işe en uygun ayı ve günü belirlemek için
Ahaşveroşun krallığının on ikinci yılında, birinci ay olan Nisanfç
ayında Hamanın önünde pur, yani kura çekildi. Kura, on ikinci ay olan
Adar ayına düştü. kapsardı.

<span id="an_3:8">3:8</span> Haman Kral Ahaşveroşa şöyle dedi:
‹‹Krallığının bütün illerinde, öbür halkların arasına dağılmış, onlardan
ayrı yaşayan bir halk var. Yasaları bütün öbür halklarınkinden farklı;
kendileri de kralın yasalarına uymazlar. Onları kendi hallerine bırakmak
kralın çıkarlarına uygun düşmez.

<span id="an_3:9">3:9</span> Kral uygun görüyorsa, yok edilmeleri için
yazılı bir buyruk verilsin. Ben de hazineye ödenmek üzere kralın
memurlarına on bin talant gümüş vereceğim.››

<span id="an_3:10">3:10</span> Bunun üzerine kral mühür yüzüğünü
parmağından çıkartıp Agaklı Hammedatanın oğlu Yahudi düşmanı Hamana
verdi.

<span id="an_3:11">3:11</span> Ona, ‹‹Para sende kalsın; o halka da ne
istersen yap›› dedi.

<span id="an_3:12">3:12</span> Birinci ayın on üçüncü günü kralın
yazmanları çağrıldı ve Hamanın buyruğu her ile kendi işaretleriyle ve
her halka kendi diliyle yazılarak satraplara, il valilerine ve bütün
halk önderlerine gönderildi. Buyruk Kral Ahaşveroşun adını ve yüzüğünün
mührünü taşıyordu.

<span id="an_3:13">3:13</span> Krallığın bütün illerine ulaklar
aracılığıyla mektuplar gönderildi. Bu mektuplar, on ikinci ay olan Adar
ayının on üçüncü günü, genç, yaşlı, kadın, çocuk, bütün Yahudilerin bir
günde öldürülüp yok edilmesini, kökünün kurutulup mal mülklerinin de
yağmalanmasını buyuruyordu.

<span id="an_3:14">3:14</span> Bu fermanın metni her ilde yasa olarak
duyurulacak ve bütün halklara bildirilecekti. Öyle ki, herkes belirlenen
gün için hazır olsun.

<span id="an_3:15">3:15</span> Ulaklar kralın buyruğuyla hemen yola
çıktılar. Ferman Sus Kalesi'nde de duyuruldu. Sus halkı şaşkınlık
içindeyken kral ile Haman oturmuş içki içiyorlardı.

<span id="an_4:1">4:1</span> Mordekay olup bitenleri öğrenince
giysilerini yırttı, çula sarınıp başından aşağı kül döktü, yüksek sesle
ve acıyla feryat ederek kent merkezine geldi.

<span id="an_4:2">4:2</span> Varıp sarayın kapısında durdu. Çünkü çula
sarınmış hiç kimse bu kapıdan içeri giremezdi.

<span id="an_4:3">4:3</span> Kralın buyruğunun ve fermanının ulaştığı
her ilde Yahudiler büyük yas tuttular, ağlayıp feryat ettiler, oruç
tuttular. Birçoğu da çula sarınıp kül içinde yattı.

<span id="an_4:4">4:4</span> Hizmetçileriyle haremağaları gelip
Mordekayın durumunu anlatınca, Kraliçe Ester çok sarsıldı. Çulunu
çıkartıp giyinmesi için Mordekaya giysiler gönderdi, ama Mordekay
bunları kabul etmedi.

<span id="an_4:5">4:5</span> Bunun üzerine Ester kralın kendi hizmetine
atadığı haremağalarından biri olan Hatakı çağırttı; Mordekaydan ne olup
bittiğini ve nedenini öğrenmesini buyurdu.

<span id="an_4:6">4:6</span> Hatak saray kapısının açıldığı kent
meydanına, Mordekayın yanına gitti.

<span id="an_4:7">4:7</span> Mordekay başına gelen her şeyi ona anlattı.
Yahudilerin yok edilmesi için Hamanın saray hazinesine vaat ettiği
paranın miktarını bile tam tamına ona bildirdi.

<span id="an_4:8">4:8</span> Estere gösterip açıklaması için Susta
yayımlanan, Yahudilerin kökünün kurutulmasını isteyen fermanın bir
kopyasını da ona verdi. Esterin krala çıkmasını, ondan merhamet dileyip
kendi halkı için yalvarmasını istedi.

<span id="an_4:9">4:9</span> Hatak geri dönüp Mordekayın söylediklerini
Estere bildirdi.

<span id="an_4:10">4:10</span> Ester Mordekaya şu haberi götürmesini
buyurdu:

<span id="an_4:11">4:11</span> ‹‹Kralın bütün adamları ve illerinde
yaşayan halk biliyor ki, çağrılmadan sarayın iç avlusuna girip kralın
yanına yaklaşan her erkek ya da kadın için tek bir ceza vardır. Kral
altın asasını uzatıp canlarını bağışlamadıkça bu kişiler ölüme
çarptırılır. Ben de otuz gündür kralın huzuruna çağrılmış değilim.››

<span id="an_4:12">4:12</span> Esterin bu sözleri kendisine iletilince,

<span id="an_4:13">4:13</span> Mordekay ona şu yanıtı götürmelerini
istedi: ‹‹Sarayda yaşadığın için bütün Yahudiler içinde kurtulacak tek
kişinin sen olacağını sanma.

<span id="an_4:14">4:14</span> Şu anda susarsan, Yahudilere yardım ve
kurtuluş başka yerden gelecektir; ama sen ve babanın ev halkı yok
olacaksınız. Kim bilir, belki de böyle bir gün için kraliçe oldun.››

<span id="an_4:15">4:15</span> Bunun üzerine Ester Mordekaya şu yanıtı
gönderdi:

<span id="an_4:16">4:16</span> ‹‹Git, Sustaki bütün Yahudileri topla;
benim için oruç tutun; üç gün, üç gece hiçbir şey yemeyin, içmeyin.
Hizmetçilerimle ben de sizin gibi oruç tutacağız. Ardından, kurala
aykırı olduğu halde kralın huzuruna çıkacağım; ölürsem ölürüm.››

<span id="an_4:17">4:17</span> Mordekay oradan ayrıldı ve Ester'in
söylediği her şeyi yaptı.

<span id="an_5:1">5:1</span> Üçüncü gün Ester kraliçe giysilerini
kuşanıp sarayın iç avlusunda, taht odasının önünde durdu. Kral bu odanın
giriş kapısının karşısındaki tahtında oturuyordu.

<span id="an_5:2">5:2</span> Avluda bekleyen Kraliçe Esteri görünce onu
hoşgörüyle karşılayıp elindeki altın asayı ona doğru uzattı. Ester
yaklaşıp asanın ucuna dokundu.

<span id="an_5:3">5:3</span> Kral ona, ‹‹Ne istiyorsun Kraliçe Ester,
dileğin ne?›› diye sordu. ‹‹Krallığın yarısını bile istesen sana
verilecektir.››

<span id="an_5:4">5:4</span> Ester, ‹‹Kral uygun görüyorsa, bugün
kendisi için vereceğim şölene Hamanla birlikte gelsin›› diye karşılık
verdi.

<span id="an_5:5">5:5</span> Kral adamlarına, ‹‹Esterin isteğini yerine
getirmek için Hamanı hemen çağırın›› dedi. Böylece kralla Haman Esterin
verdiği şölene gittiler.

<span id="an_5:6">5:6</span> Şarap içerlerken kral yine Estere sordu:
‹‹Söyle, ne istiyorsun? Ne istersen verilecek. Dileğin nedir? Krallığın
yarısını bile istesen sana bağışlanacak.››

<span id="an_5:7">5:7</span> Ester, ‹‹İsteğim ve dileğim şu›› diye
yanıtladı,

<span id="an_5:8">5:8</span> ‹‹Kral benden hoşnutsa, istediğimi vermek,
dileğimi yerine getirmek istiyorsa, kral ve Haman yarın kendileri için
vereceğim şölene gelsinler, o zaman kralın sorusunu yanıtlarım.››

<span id="an_5:9">5:9</span> Haman o gün şölenden mutlu ve sevinçli
ayrıldı. Ama Mordekayı sarayın kapısında görünce ve onun ayağa
kalkmadığını, kendisine saygı göstermediğini farkedince öfkeden kudurdu.

<span id="an_5:10">5:10</span> Yine de kendini tuttu ve evine gitti.
Sonra dostlarını ve eşi Zereşi çağırttı.

<span id="an_5:11">5:11</span> Onlara sonsuz zenginliğinden, çok
sayıdaki oğullarından, kralın, kendisini nasıl onurlandırdığından, öbür
önderlerinden ve görevlilerinden üstün tuttuğundan söz etti.

<span id="an_5:12">5:12</span> ‹‹Üstelik, Kraliçe Ester, verdiği şölene
kralın yanısıra yalnız beni çağırdı›› diye ekledi, ‹‹Yarınki şölene de
kralla birlikte beni davet etti.

<span id="an_5:13">5:13</span> Ne var ki, o Yahudi Mordekayı sarayın
kapısında otururken gördükçe bunlardan hiçbirinin gözümde değeri
kalmıyor.››

<span id="an_5:14">5:14</span> Karısı Zereş ve bütün dostları Haman'a
şöyle dediler: ‹‹Elli arşın yüksekliğinde bir darağacı kurulsun. Sabah
olunca kraldan Mordekay'ı oraya astırmasını iste. Sonra da sevinç içinde
kralla birlikte şölene gidersin.›› Haman öneriyi beğendi ve darağacını
hemen kurdurdu.

<span id="an_6:1">6:1</span> O gece kralın uykusu kaçtı; tarih
kayıtlarının getirilip kendisine okunmasını buyurdu.

<span id="an_6:2">6:2</span> Kayıtlar Kral Ahaşveroşu öldürmeyi
tasarlamış olan iki görevliden söz ediyordu. Kapı nöbetçisi olarak görev
yapmış olan Bigtan ve Tereş adındaki bu iki adamı Mordekay ele vermişti.

<span id="an_6:3">6:3</span> Kral, ‹‹Bu yaptıklarından dolayı Mordekay
nasıl onurlandırıldı, ona ne ödül verildi?›› diye sordu. Hizmetkârlar,
‹‹Onun için hiçbir şey yapılmadı›› diye yanıtladılar.

<span id="an_6:4">6:4</span> Kral, ‹‹Avluda kim var?›› diye sordu. O
sırada Haman sarayın dış avlusuna yeni girmişti. Kraldan, hazırlattığı
darağacına Mordekayın asılmasını isteyecekti.

<span id="an_6:5">6:5</span> Hizmetkârlar krala, ‹‹Haman avluda
bekliyor›› dediler. Kral, ‹‹Buraya gelsin›› dedi.

<span id="an_6:6">6:6</span> Haman içeri girince kral ona, ‹‹Kralın
onurlandırmak istediği biri için ne yapılmalı?›› diye sordu. ‹‹Kral
benden başka kimi onurlandırmak isteyebilir ki?›› diye düşünen Haman şu
yanıtı verdi: ‹‹Kral onurlandırmak istediği kişi için kendi giydiği bir
kral giysisini ve üzerine bindiği sorguçlu atı getirtir,

<span id="an_6:9">6:9</span> giysiyi ve atı en üst yöneticilerinden
birine verir; o da kralın onurlandırmak istediği kişiyi giydirip atın
üstünde kent meydanında gezdirir. Önden giderek, ‹Kralın onurlandırmak
istediği kişiye böyle davranılır› diye bağırır.››

<span id="an_6:10">6:10</span> Kral Hamana, ‹‹Hemen git›› dedi,
‹‹Giysiyle atı al ve söylediklerini kralın kapı görevlisi Yahudi
Mordekay için yap. Söylediklerinin hiçbirinde kusur etme.››

<span id="an_6:11">6:11</span> Böylece Haman giysiyi ve atı aldı,
Mordekayı giydirip atın üstünde kent meydanında gezdirmeye başladı.
Önden giderek, ‹‹Kralın onurlandırmak istediği kişiye böyle davranılır››
diye bağırıyordu.

<span id="an_6:12">6:12</span> Sonra Mordekay saray kapısına döndü.
Haman ise utanç içinde başını örterek çabucak evine gitti.

<span id="an_6:13">6:13</span> Başına gelenleri karısı Zereşe ve bütün
dostlarına anlattı. Karısı Zereş ve danışmanları ona şöyle dediler:
‹‹Önünde gerilemeye başladığın Mordekay Yahudi soyundansa, ona gücün
yetmeyecek, önünde yok olup gideceksin.››

<span id="an_6:14">6:14</span> Onlar daha konuşurken, kralın
haremağaları gelip Haman'ı apar topar Ester'in vereceği şölene
götürdüler.

<span id="an_7:1">7:1</span> Böylece kral ve Haman, Kraliçe Esterin
şölenine gittiler.

<span id="an_7:2">7:2</span> O gün şarap içerlerken kral Estere yine
sordu: ‹‹İsteğin nedir, Kraliçe Ester? Ne istersen verilecek. Dileğin
nedir? Krallığın yarısını bile istesen sana bağışlanacak.››

<span id="an_7:3">7:3</span> Kraliçe Ester şöyle yanıtladı: ‹‹Ey kralım,
eğer benden hoşnutsan ve uygun görüyorsan, isteğim canımı bağışlaman,
dileğim de halkımı esirgemendir.

<span id="an_7:4">7:4</span> Çünkü ben ve halkım öldürülüp yok edilmek,
yeryüzünden silinmek üzere satıldık. Eğer köle ve cariye olarak satılmış
olsaydık sesimi çıkartmazdım; böyle bir sorun için kralı rahatsız etmek
uygun olmazdı.››

<span id="an_7:5">7:5</span> Kral Ahaşveroş Kraliçe Estere, ‹‹Böyle bir
şeyi yapmaya cüret eden kim, nerede bu adam?›› diye sordu.

<span id="an_7:6">7:6</span> Ester, ‹‹Düşmanımız, hasmımız, işte bu kötü
Hamandır!›› dedi. Haman kralla kraliçenin önünde dehşete kapıldı.

<span id="an_7:7">7:7</span> Kral öfkeyle içki masasından kalkıp sarayın
bahçesine çıktı. Haman ise Kraliçe Esterden canını bağışlamasını istemek
için içerde kaldı. Çünkü kralın kendisini yok etmeye kararlı olduğunu
anlamıştı.

<span id="an_7:8">7:8</span> Kral sarayın bahçesinden şölen salonuna
dönünce, Hamanı Esterin uzandığı sedire kapanmış olarak gördü ve, ‹‹Bu
adam sarayda, gözümün önünde kraliçeye bile el uzatmaya mı kalkıyor?››
diye bağırdı. Kral sözlerini bitirir bitirmez Hamanın yüzünü örttüler.

<span id="an_7:9">7:9</span> Krala hizmet eden haremağalarından biri
olan Harvona şöyle dedi: ‹‹Bakın, kralı uyarıp hayatını kurtaran
Mordekay için Hamanın hazırlattığı elli arşın yüksekliğindeki darağacı
Hamanın evinin önünde hazır duruyor.›› Kral, ‹‹Haman o darağacına
asılsın!›› diye buyurdu.

<span id="an_7:10">7:10</span> Böylece Haman Mordekay için hazırlattığı
darağacına asıldı; kralın öfkesi de yatıştı.

<span id="an_8:1">8:1</span> O gün Kral Ahaşveroş Yahudi düşmanı Hamanın
malını mülkünü Kraliçe Estere verdi. Esterin Mordekaya yakınlığını
açıklaması üzerine Mordekay kralın huzuruna kabul edildi.

<span id="an_8:2">8:2</span> Kral, Hamandan geri almış olduğu mühür
yüzüğünü parmağından çıkarıp Mordekaya verdi. Ester de onu Hamanın
malının mülkünün yöneticisi atadı.

<span id="an_8:3">8:3</span> Ester yine kralla görüştü. Ağlayarak onun
ayaklarına kapandı. Agaklı Hamanın Yahudilere karşı kurduğu düzene ve
kötü tasarıya engel olması için yalvardı.

<span id="an_8:4">8:4</span> Kral altın asasını Estere doğru uzatınca
Ester ayağa kalkıp kralın önünde durdu

<span id="an_8:5">8:5</span> ve şöyle dedi: ‹‹Kral benden hoşnutsa ve
uygun görüyorsa, benden hoşlanıyorsa ve dileğimi uygun buluyorsa, Agaklı
Hammedata oğlu Hamanın krallığın bütün illerinde yaşayan Yahudilerin yok
edilmesini buyurmak için yazdırdığı mektupları yazılı olarak geçersiz
kılsın.

<span id="an_8:6">8:6</span> Halkımın felakete uğradığını görmeye nasıl
dayanırım? Soydaşlarımın öldürülmesine tanık olmaya nasıl dayanırım?››

<span id="an_8:7">8:7</span> Kral Ahaşveroş, Kraliçe Estere ve Yahudi
Mordekaya, ‹‹Bakın›› dedi, ‹‹Hamanın malını mülkünü Estere verdim ve
Yahudileri yok etmeyi tasarladığı için Hamanı darağacına astırdım.

<span id="an_8:8">8:8</span> Ama kral adına yazılmış ve onun yüzüğüyle
mühürlenmiş yazıyı kimse geçersiz kılamaz. Bunun için, uygun gördüğünüz
biçimde kral adına Yahudi sorunu konusunda şimdi siz yazın ve kralın
yüzüğüyle mühürleyin.››

<span id="an_8:9">8:9</span> Bunun üzerine üçüncü ay olan Sivan ayının
yirmi üçüncü günü kralın yazmanları çağrıldı. Mordekayın buyurduğu her
şey, Hoddudan Kûşa dek uzanan bölgedeki yüz yirmi yedi ilde yaşayan
Yahudilere, satraplara, vali ve önderlere yazıldı. Her il için kendi
işaretleri, her halk için kendi dili kullanıldı. Yahudilere de kendi
alfabelerinde ve kendi dillerinde yazıldı.

<span id="an_8:10">8:10</span> Mordekay Kral Ahaşveroş adına yazdırdığı
mektupları kralın yüzüğüyle mühürledi ve kralın hizmetinde kullanılmak
üzere yetiştirilen atlara binmiş ulaklarla her yere gönderdi.

<span id="an_8:11">8:11</span> Kral mektuplarda Yahudilere bütün
kentlerde toplanma ve kendilerini koruma hakkını veriyordu. Ayrıca
kendilerine, çocuklarına ve kadınlarına saldırabilecek herhangi bir
düşman halkın ya da ilin silahlı güçlerini öldürüp yok etmelerine,
kökünü kurutmalarına ve mallarını mülklerini yağmalamalarına izin
veriyordu.

<span id="an_8:12">8:12</span> Bu izin Kral Ahaşveroşun bütün illerinde
tek bir gün -on ikinci ayın, yani Adar ayının on üçüncü günü- geçerli
olacaktı.

<span id="an_8:13">8:13</span> Bütün halklara duyurulan bu fermanın
metni her ilde yasa yerine geçecekti. Böylece Yahudiler belirlenen gün
düşmanlarından öç almaya hazır olacaklardı.

<span id="an_8:14">8:14</span> Kralın hizmetindeki atlara binen ulaklar,
kralın buyruğuna uyarak hemen dörtnala yola koyuldular. Ferman Sus
Kalesinde de okundu.

<span id="an_8:15">8:15</span> Mordekay, lacivert ve beyaz bir krallık
giysisiyle, başında büyük bir altın taç ve sırtında ince ketenden mor
bir pelerinle kralın huzurundan ayrıldı. Sus Kenti sevinç çığlıklarıyla
yankılandı.

<span id="an_8:16">8:16</span> Yahudiler için aydınlık ve sevinç,
mutluluk ve onur dolu günler başlamıştı.

<span id="an_8:17">8:17</span> Kralın buyruğu ve fermanı ulaştığı her
ilde ve her kentte Yahudiler arasında sevinç ve mutluluğa yol açtı.
Şölenler düzenlendi, bir bayram havası doğdu. Ülkedeki halklardan çok
sayıda kişi Yahudi oldu; çünkü Yahudi korkusu hepsini sarmıştı.

<span id="an_9:1">9:1</span> Kralın buyruğu ve fermanı, on ikinci ay
olan Adar ayının on üçüncü günü yerine getirilecekti. Yahudi düşmanları
o gün Yahudileri alt etmeyi ummuşlardı, ama tam tersi oldu; Yahudiler
kendilerinden nefret edenleri alt ettiler.

<span id="an_9:2">9:2</span> Yahudiler kendilerini yok etmeyi
tasarlayanlara saldırmak üzere Kral Ahaşveroşun bütün illerindeki
kentlerde bir araya geldiler. Hiç kimse onlara karşı koyamadı. Çünkü
Yahudi korkusu bütün halkları sarmıştı.

<span id="an_9:3">9:3</span> İl önderleri, satraplar, valiler ve kralın
memurları, Mordekaydan korktukları için Yahudileri desteklediler.

<span id="an_9:4">9:4</span> Mordekay sarayda güçlü biriydi artık; ünü
bütün illere ulaşmıştı. Gücü gittikçe artıyordu.

<span id="an_9:5">9:5</span> Yahudiler bütün düşmanlarını kılıçtan
geçirdiler, öldürdüler, yok ettiler. Kendilerinden nefret edenlere
dilediklerini yaptılar.

<span id="an_9:6">9:6</span> Sus Kalesinde beş yüz kişiyi öldürüp yok
ettiler.

<span id="an_9:7">9:7</span> Yahudi düşmanı Hammedata oğlu Hamanın on
oğlunu -Parşandata, Dalfon, Aspata, Porata, Adalya, Aridata, Parmaşta,
Arisay, Ariday ve Vayzatayı- öldürdüler. Ama yağmaya girişmediler.

<span id="an_9:11">9:11</span> Sus Kalesinde öldürülenlerin sayısı aynı
gün krala bildirildi.

<span id="an_9:12">9:12</span> O da Kraliçe Estere, ‹‹Yahudiler Sus
Kalesinde Hamanın on oğlu dahil beş yüz kişiyi öldürüp yok etmişler››
dedi, ‹‹Kim bilir, öbür illerimde neler yapmışlardır? İstediğin nedir,
sana vereyim; başka dileğin var mı, yerine getirilecektir.››

<span id="an_9:13">9:13</span> Ester, ‹‹Eğer kral uygun görüyorsa,
Sustaki Yahudiler bugünkü fermanını yarın da uygulasınlar›› dedi,
‹‹Hamanın on oğlunun cesetleri de darağacına asılsın.››

<span id="an_9:14">9:14</span> Kral bu isteklerin yerine getirilmesini
buyurdu. Susta ferman çıkarıldı ve Hamanın on oğlu asıldı.

<span id="an_9:15">9:15</span> Sustaki Yahudiler Adar ayının on dördüncü
günü yeniden toplanarak kentte üç yüz kişi daha öldürdüler; ama yağmaya
girişmediler.

<span id="an_9:16">9:16</span> Krallığın illerinde yaşayan öbür
Yahudiler de canlarını korumak ve düşmanlarından kurtulmak için bir
araya geldiler. Kendilerinden nefret edenlerden yetmiş beş bin kişiyi
öldürdüler, ama yağmaya girişmediler.

<span id="an_9:17">9:17</span> Bütün bunlar Adar ayının on üçüncü günü
oldu. Yahudiler on dördüncü gün dinlendiler ve o günü şölen ve eğlence
günü ilan ettiler.

<span id="an_9:18">9:18</span> Sustaki Yahudiler ise kendilerini
savunmak için on üçüncü ve on dördüncü günler bir araya geldiler. On
beşinci gün de dinlendiler. O günü şölen ve eğlence günü ilan ettiler.

<span id="an_9:19">9:19</span> Taşradaki kentlerde yaşayan Yahudiler
işte bu nedenle Adar ayının on dördüncü gününü şölen ve eğlence günü
olarak kutlarlar ve birbirlerine yemek sunarlar.

<span id="an_9:20">9:20</span> Mordekay bu olayları kayda geçirdi.
Ardından Kral Ahaşveroşun uzak, yakın bütün illerinde yaşayan Yahudilere
mektuplar gönderdi.

<span id="an_9:21">9:21</span> Her yıl Adar ayının on dördüncü ve on
beşinci günlerini kutlamalarını buyurdu.

<span id="an_9:22">9:22</span> Çünkü o günler, Yahudilerin
düşmanlarından kurtulduğu günlerdir. O ay kederlerinin sevince,
yaslarının mutluluğa dönüştüğü aydır. Mordekay o günlerde şölenler
düzenleyip eğlenmelerini, birbirlerine yemek sunmalarını, yoksullara
armağanlar vermelerini buyurdu.

<span id="an_9:23">9:23</span> Böylece Yahudiler, Mordekayın buyruğunu
kabul ederek başlattıkları kutlamaları sürdürdüler.

<span id="an_9:24">9:24</span> Çünkü bütün Yahudilerin düşmanı Agaklı
Hammedata oğlu Haman onları yok etmek için düzen kurmuştu. Onları ezip
yok etmek için pur, yani kura çekmişti.

<span id="an_9:25">9:25</span> Ama kral durumu öğrenince, Hamanın
Yahudilere karşı kurduğu düzen geri tepti; kral, Hamanın ve oğullarının
darağacına asılmaları için yazılı buyruklar verdi.

<span id="an_9:26">9:26</span> Pur sözcüğünden ötürü bu günlere Purim
adı verildi. Böylece Yahudiler, Mordekayın mektubunda yazılı olanlardan,
görüp geçirdiklerinden ve başlarına gelenlerden ötürü bu iki günü
buyrulduğu biçimde ve günlerde her yıl kutlamayı kabul ettiler. Bu
gelenek kendileri için, soylarından olanlar ve onlara katılan herkes
için geçerli olacaktı.

<span id="an_9:28">9:28</span> Böylece bu günler her ilde, her kentte ve
her ailede kuşaktan kuşağa anımsanacak ve kutlanacaktı. Purim günleri
Yahudiler için son bulmayacak ve bu günlerin anısı kuşaklar boyu
sürecekti.

<span id="an_9:29">9:29</span> Avihayilin kızı Kraliçe Ester ve Yahudi
Mordekay Purimle ilgili bu ikinci mektubu tam yetkiyle yazıp uygulamaya
koydular.

<span id="an_9:30">9:30</span> Mordekay, Ahaşveroşun egemenliği
altındaki yüz yirmi yedi ilde yaşayan Yahudilere esenlik ve güvenlik
dilekleriyle dolu mektuplar gönderdi.

<span id="an_9:31">9:31</span> Kraliçe Esterle birlikte daha önce
kararlaştırdıkları gibi, Purim günlerini belirlenen tarihte
kutlamalarını buyuruyordu. Bu kutlamalara kendilerinin de, soylarından
gelenlerin de katılmalarını, oruç tutmada ve ağıt yakmada belirlenen
kurallara uymalarını istedi.

<span id="an_9:32">9:32</span> Purim'e ilişkin bu düzenlemeler Ester'in
buyruğuyla onaylandı ve kayda geçirildi.

<span id="an_10:1">10:1</span> Kral Ahaşveroş ülkeyi en uzak kıyılarına
dek haraca bağlamıştı.

<span id="an_10:2">10:2</span> Büyüklüğü, kahramanlıkları ve Mordekayı
her bakımdan nasıl onurlandırdığı Pers ve Med krallarının tarihinde
yazılıdır.

<span id="an_10:3">10:3</span> Yahudi Mordekay, Kral Ahaşveroş'tan sonra
ikinci adam olmuştu. Yahudi soydaşları arasında saygı gören ve çoğunluk
tarafından sevilen biriydi. Çünkü halkının iyiliğini düşünüyor, bütün
soydaşlarının esenliği için çaba gösteriyordu.

------------------------------------------------------------------------

[Next: Job](job)
