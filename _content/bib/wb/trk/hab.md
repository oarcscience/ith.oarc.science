[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](nah)  [Next](zep) 

------------------------------------------------------------------------

### Turkish Bible: Habakkuk

<span id="an_1:1">1:1</span> Peygamber Habakkuka bir görümde verilen
bildiridir.

<span id="an_1:2">1:2</span> Ya RAB, ne zamana dek seni yardıma
çağıracağım,  
Beni duymuyor musun?  
‹‹Zorbalık var›› diye haykırıyorum sana,  
Ama kurtarmıyorsun!

<span id="an_1:3">1:3</span> Bunca kötülüğü bana neden gösteriyorsun,  
Nasıl hoş görürsün bunca haksızlığı?  
Nereye baksam şiddet ve zorbalık var.  
Kavgaların, çekişmelerin sonu gelmiyor.

<span id="an_1:4">1:4</span> Bu yüzden yasa işlemez oldu,  
Bir türlü yerini bulmuyor hak.  
Kötüler doğruları kıskaca almış  
Ve böylece adalet saptırılıyor.

<span id="an_1:5">1:5</span> ‹‹Bakın öbür uluslara,  
Gördüklerinize büsbütün şaşacaksınız.  
Sizin gününüzde öyle işler yapacağım ki,  
Anlatsalar inanmayacaksınız.

<span id="an_1:6">1:6</span> Başkalarına ait toprakları ele geçirmek
için  
Dünyanın dört yanına yürüyen o acımasız ve saldırgan ulusu,  
Kildanileri güçlendireceğim.

<span id="an_1:7">1:7</span> Dehşetli ve korkunçturlar,  
Gururlu ve başlarına buyrukturlar.

<span id="an_1:8">1:8</span> Parstan çeviktir atları,  
Aç kurttan daha azgın.  
Atlıları yeri deşerek geliyor uzaklardan,  
Avına saldıran kartal gibi uçuyorlar,

<span id="an_1:9">1:9</span> Yağmalamak için geliyor hepsi.  
Orduları çöl rüzgarı gibi ilerliyor  
Ve kum gibi tutsak topluyorlar.

<span id="an_1:10">1:10</span> Küçümsüyorlar kralları,  
Yöneticilerle alay ediyorlar.  
Dudak büküyorlar bütün surlu kentlere,  
Önlerine toprak yığıp onları ele geçiriyorlar.

<span id="an_1:11">1:11</span> Rüzgar gibi geçip gidiyorlar.  
Bu suçlu adamların ilahları kendi güçleridir.››

<span id="an_1:12">1:12</span> Ya RAB, kutsal Tanrım,  
Öncesizlikten beri var olan sen değil misin?  
Sen ölmeyeceksin.  
Ya RAB, bizi yargılamak için Kildanileri mi seçtin?  
Ey sığınağımız, onlara mı verdin cezalandırma yetkisini? ölmeyeceğiz››.

<span id="an_1:13">1:13</span> Kötüye bakamayacak kadar saftır
gözlerin.  
Haksızlığı hoş göremezsin.  
Öyleyse nasıl hoş görürsün  
Bu hain adamları?  
Doğrular kötülere yem olurken  
Neden susuyorsun?

<span id="an_1:14">1:14</span> İnsanları denizdeki balıklara,  
Yöneticiden yoksun sürüngenlere çevirdin.

<span id="an_1:15">1:15</span> Kildaniler onları oltayla, ağla,  
Serpme ağla tutar gibi tutuyor  
Ve sevinç çığlıkları atıyorlar.

<span id="an_1:16">1:16</span> Kurban kesiyorlar ağlarına bu yüzden.  
Kendilerine lezzetli ve bol yiyecek sağlayan ağları için buhur
yakıyorlar.

<span id="an_1:17">1:17</span> Ağlarını durmadan boşaltmaya,  
Ulusları acımasızca öldürmeye devam edecekler mi?

<span id="an_2:1">2:1</span> Nöbet yerinde, gözcü kulesinde durayım,  
Bakayım RAB bana ne diyecek,  
Yakınmalarıma ne yanıt verecek göreyim.

<span id="an_2:2">2:2</span> Şöyle yanıtladı RAB:  
‹‹Göreceklerini taş levhalara oyarak yaz.  
Öyle ki, herkes bir çırpıda okusun.

<span id="an_2:3">2:3</span> Bu olayların zamanı gelmedi henüz.  
Sonun belirtileridir bunlar ve yalan değildir.  
Gecikiyormuş gibi görünse de bekle olacakları,  
Kesinlikle olacak, gecikmeyecek.

<span id="an_2:4">2:4</span> Bakın şu övüngen kişiye, niyeti iyi
değildir.  
Ama doğru kişi sadakatiyle yaşayacaktır.

<span id="an_2:5">2:5</span> Servet aldatıcıdır.  
Küstahlar kalıcı değildir;  
Açgözlüdürler ölüler diyarı gibi  
Ve ölüm gibi hiç doymazlar.  
Ülkeleri ele geçirip halkları tutsak alırlar.

<span id="an_2:6">2:6</span> Tutsak alınanlar onları küçümseyip alay
etmeyecekler mi?  
‹Kendisine ait olmayanı ele geçirenin,  
Haraç alarak zenginleşenin vay haline!  
Daha ne kadar sürecek bu?› demeyecekler mi?

<span id="an_2:7">2:7</span> Haraca kestikleriniz ansızın ayaklanmayacak
mı?  
Uyanıp yakanıza yapışmayacaklar mı?  
İşte o zaman onlar için çapul malı gibi olacaksınız.

<span id="an_2:8">2:8</span> Birçok ulusu soyduğunuz,  
Kan döktüğünüz,  
Ülkelere, kentlere ve oralarda yaşayan herkese zorbalık ettiğiniz
için,  
Halklardan sağ kalanlar da sizi soyacaklar.

<span id="an_2:9">2:9</span> Evini haksız kazançla dolduranın,  
Felaketten kaçmak için yuvasını yüksek yere kuranın vay haline!

<span id="an_2:10">2:10</span> Birçok halkı kıyıma uğratmakla  
Kendi soyunuzu utanca boğdunuz,  
Kendi yıkımınızı hazırladınız.

<span id="an_2:11">2:11</span> Duvar taşları bile haykıracak bunu  
Ve yankılanacak ahşap kirişler.

<span id="an_2:12">2:12</span> Kan dökerek kentler kuranın,  
Zorbalıkla beldeler yapanın vay haline!

<span id="an_2:13">2:13</span> Halkların bütün emeklerinin yanması,  
Ulusların bütün çabalarının boşa gitmesi  
Her Şeye Egemen RABbin işi değil mi?

<span id="an_2:14">2:14</span> Çünkü sular denizi nasıl dolduruyorsa,  
Dünya da RABbin yüceliğinin bilgisiyle dolacak.

<span id="an_2:15">2:15</span> Çıplak bedenlerini seyretmek için  
Komşularına içki içirip sarhoş eden,  
İçkiye zehir bile katan sizlerin vay haline!

<span id="an_2:16">2:16</span> Onur yerine utanca boğulacaksınız.  
Şimdi sıra sizde, için de çıplaklığınız görünsün.  
RAB size sağ elindeki ceza dolu kâseden içirecek.  
Onurunuz kırılacak, rezil olacaksınız.

<span id="an_2:17">2:17</span> Lübnana ettiğiniz zorbalık kendi başınıza
gelecek.  
Telef ettiğiniz hayvanlar sizi dehşete düşürecek.  
Çünkü insan kanı döktünüz,  
Ülkelere, kentlere ve oralarda yaşayan herkese zorbalık ettiniz.

<span id="an_2:18">2:18</span> İnsanın biçim verdiği oyma ya da dökme
putun ne yararı var ki aldatmaktan başka?  
Putu yapan, yaptığına güvenir,  
Ama yaptığı ne ki, dilsiz puttan başka.

<span id="an_2:19">2:19</span> Tahta puta, ‹Canlan!› diyenin,  
Dilsiz taşa, ‹Uyan› diyenin  
Vay haline!  
Put yol gösterebilir mi?  
Altınla, gümüşle kaplanmış,  
Ama içinde yaşam soluğu yok.

<span id="an_2:20">2:20</span> Oysa RAB kutsal tapınağındadır.  
Sussun bütün dünya O'nun önünde.››

<span id="an_3:1">3:1</span> --iPeygamber Habakkukun Duası - Şigyonotfç
--iMakamında--r

<span id="an_3:2">3:2</span> Ya RAB, ününü duydum ve yaptıklarının
karşısında ürperdim.  
Günümüzde de aynı şeyleri yap, ya RAB,  
Şimdi herkes bilsin neler yapabildiğini.  
Öfkeliyken merhametini anımsa! biçimi olduğu sanılıyor.

<span id="an_3:3">3:3</span> Tanrı Temandan,  
Kutsal Tanrı Paran Dağından geldi. --iSela  
Görkemi kapladı gökleri,  
Ona sunulan övgüler dünyayı doldurdu. sanılıyor.

<span id="an_3:4">3:4</span> Güneş gibi parıldıyor,  
Elleri ışık saçıyor.  
Gücünün gizi ellerinde.

<span id="an_3:5">3:5</span> Yayılıyor salgın hastalıklar önüsıra,  
Ardısıra da ölümcül hastalıklar.

<span id="an_3:6">3:6</span> Duruşuyla dünyayı sarstı,  
Titretti ulusları bakışıyla,  
Yaşlı dağlar darmadağın oldu,  
Dünya kurulalı beri var olan tepeler Ona baş eğdi.  
Tanrının yolları değişmezdir.

<span id="an_3:7">3:7</span> Kuşan çadırlarını çaresizlik içinde
gördüm,  
Midyan konutları korkudan titriyordu.

<span id="an_3:8">3:8</span> Ya RAB, nehirlere mi öfkelendin?  
Gazabın ırmaklara mı?  
Yoksa denize mi kızdın da,  
Atlarına, yenilmez savaş arabalarına bindin?

<span id="an_3:9">3:9</span> Gerdin yayını,  
Okların içtiğin antlardır. --iSela  
Yeryüzünü akarsularla yardın.

<span id="an_3:10">3:10</span> Sarsıldı dağlar seni görünce,  
Seller her yanı süpürüp geçti.  
Engin denizler gürledi, dalgalar yükseldi.

<span id="an_3:11">3:11</span> Uçuşan oklarının pırıltısından,  
Parlayan mızrağının ışıltısından,  
Yerlerinde durakaldı güneş ve ay.

<span id="an_3:12">3:12</span> Gazap içinde ilerledin yeryüzünde,  
Ulusları öfkeyle çiğneyip ezdin.

<span id="an_3:13">3:13</span> Kendi halkını, seçtiğin ulusu kurtarmaya
geldin.  
Kötü soyun başını ezdin,  
Soydun onu tepeden tırnağa. --iSela

<span id="an_3:14">3:14</span> Başını kendi mızrağıyla deldin.  
Askerleri fırtına gibi gelmişti bizi dağıtmaya,  
Saklanan düşkünleri yok etmiş gibi seviniyorlardı.

<span id="an_3:15">3:15</span> Sense atlarınla çiğneyip geçtin büyük
denizleri,  
Sularını köpürterek...

<span id="an_3:16">3:16</span> Sesini duyunca yüreğim hopladı,  
Seğirdi dudaklarım,  
Kemiklerim eridi sanki,  
Çözüldü dizlerimin bağı.  
Ama bize saldıran halkın felakete uğrayacağı günü  
Sabırla bekleyeceğim.

<span id="an_3:17">3:17</span> Tomurcuklanmasa incir ağaçları,  
Asmalar üzüm vermese,  
Boşa gitse de zeytine verilen emek,  
Tarlalar ürün vermese de,  
Boşalsa da davar ağılları,  
Sığır kalmasa da ahırlarda,

<span id="an_3:18">3:18</span> Ben yine RAB sayesinde sevineceğim,  
Kurtuluşumun Tanrısı sayesinde sevinçten coşacağım.

<span id="an_3:19">3:19</span> Egemen RAB gücümdür benim.  
Ayaklarıma geyik ayağının çevikliğini verir.  
Aşırtır beni yükseklerden. --iMüzik şefi için: Telli sazlar eşliğinde
söylenecek.--r

------------------------------------------------------------------------

[Next: Zephaniah](zep)
