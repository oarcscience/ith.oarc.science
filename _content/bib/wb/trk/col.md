[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Turkish Bible: Colossians

<span id="an_1:1">1:1</span> Tanrının isteğiyle Mesih İsanın elçisi
atanan ben Pavlus ve kardeşimiz Timoteostan, Kolosede bulunan, Mesihe
ait kutsal ve sadık kardeşlere selam! Babamız Tanrıdan sizlere lütuf ve
esenlik olsun.

<span id="an_1:3">1:3</span> Sizler için dua ederken Tanrıya, Rabbimiz
İsa Mesihin Babasına her zaman şükrediyoruz.

<span id="an_1:4">1:4</span> Çünkü Mesih İsaya iman ettiğinizi ve bütün
kutsalları sevdiğinizi duyduk.

<span id="an_1:5">1:5</span> İmanınız ve sevginiz göklerde sizin için
saklı bulunan umuttan kaynaklanıyor. Bu umudun haberini gerçeğin
bildirisinden, size daha önce ulaşan Müjdeden aldınız. Müjde, onu
işittiğiniz ve Tanrının lütfunu gerçekten anladığınız günden beri
aranızda olduğu gibi, bütün dünyada da meyve vermekte, yayılmaktadır.

<span id="an_1:7">1:7</span> Müjdeyi bizim adımıza Mesihin güvenilir
hizmetkârı olan sevgili emektaşımız Epafrastan öğrendiniz.

<span id="an_1:8">1:8</span> Ruhtan kaynaklanan sevginizi de bize o
bildirdi.

<span id="an_1:9">1:9</span> Bunu işittiğimiz günden beri biz de sizler
için dua etmekten, tam bir bilgelik ve ruhsal anlayışla Tanrının
isteğini bütünüyle bilmenizi dilemekten geri kalmadık.

<span id="an_1:10">1:10</span> Rabbe yaraşır biçimde yaşamanız, Onu her
yönden hoşnut etmeniz, her iyi işte meyve vererek Tanrıyı tanımakta
ilerlemeniz için dua ediyoruz.

<span id="an_1:11">1:11</span> Her şeye sevinçle katlanıp
sabredebilmeniz için Onun yüce gücüne dayanarak bütün kudretle
güçlenmenizi diliyoruz.

<span id="an_1:12">1:12</span> Bizi kutsalların ışıktaki mirasına ortak
olmaya yeterli kılan Babaya şükretmeniz için dua ediyoruz.

<span id="an_1:13">1:13</span> O bizi karanlığın hükümranlığından
kurtarıp sevgili Oğlunun egemenliğine aktardı.

<span id="an_1:14">1:14</span> Onda kurtuluşa, günahlarımızın bağışına
sahibiz.

<span id="an_1:15">1:15</span> Görünmez Tanrının görünümü, bütün
yaratılışın ilk doğanı Odur.

<span id="an_1:16">1:16</span> Nitekim yerde ve gökte, görünen ve
görünmeyen her şey -tahtlar, egemenlikler, yönetimler, hükümranlıklar-
Onda yaratıldı. Her şey Onun aracılığıyla ve Onun için yaratıldı.

<span id="an_1:17">1:17</span> Her şeyden önce var olan Odur ve her şey
varlığını Onda sürdürmektedir.

<span id="an_1:18">1:18</span> Bedenin, yani kilisenin başı Odur. Her
şeyde ilk yeri alsın diye başlangıç olan ve ölüler arasından ilk doğan
Odur.

<span id="an_1:19">1:19</span> Çünkü Tanrı bütün doluluğunun Onda
bulunmasını uygun gördü.

<span id="an_1:20">1:20</span> Mesihin çarmıhta akıtılan kanı
aracılığıyla esenliği sağlamış olarak yerdeki ve gökteki her şeyi Onun
aracılığıyla kendisiyle barıştırmaya razı oldu.

<span id="an_1:21">1:21</span> Yaptığınız kötülükler yüzünden bir
zamanlar düşüncelerinizde Tanrıya yabancı ve düşmandınız.

<span id="an_1:22">1:22</span> Şimdiyse Mesih sizi Tanrının önüne
kutsal, lekesiz ve kusursuz olarak çıkarmak için öz bedeninin ölümü
sayesinde sizi Tanrıyla barıştırdı.

<span id="an_1:23">1:23</span> Yeter ki, duyduğunuz Müjdenin verdiği
umuttan kopmadan, imanda temellenip yerleşmiş olarak kalın. Ben Pavlus,
göğün altındaki bütün yaratılışa duyurulan bu Müjdenin hizmetkârı oldum.

<span id="an_1:24">1:24</span> Sizin için acı çektiğime şimdi
seviniyorum. Mesihin, kendi bedeni, yani kilise uğruna çektiği
sıkıntılardan eksik kalanlarını kendi bedenimde tamamlıyorum.

<span id="an_1:25">1:25</span> Tanrının sizin yararınıza bana verdiği
görevle kilisenin hizmetkârı oldum. Görevim, Tanrının sözünü, yani
geçmiş çağlardan ve kuşaklardan gizlenmiş, ama şimdi Onun kutsallarına
açıklanmış olan sırrı eksiksiz duyurmaktır.

<span id="an_1:27">1:27</span> Tanrı kutsallarına bu sırrın uluslar
arasında ne denli yüce ve zengin olduğunu bildirmek istedi. Bu sırrın
özü şudur: Mesih içinizdedir. Bu da size yüceliğe kavuşma umudunu
veriyor.

<span id="an_1:28">1:28</span> Her insanı Mesihte yetkinleşmiş olarak
Tanrıya sunmak için herkesi uyararak ve herkesi tam bir bilgelikle
eğiterek Mesihi tanıtıyoruz.

<span id="an_1:29">1:29</span> O'nun kudretle bende etkin olan gücüne
dayanarak uğraşıp emek vermemin amacı da budur.

<span id="an_2:1">2:1</span> Gerek sizler, gerek Laodikyadakiler,
gerekse sizler gibi yüzümü hiç görmemiş olanlar için ne denli büyük bir
uğraş verdiğimi bilmenizi isterim.

<span id="an_2:2">2:2</span> Yüreklerinin cesaret bulmasını, sevgide
birleşmelerini dilerim. Öyle ki, anlayışın verdiği tam güvenliğin bütün
zenginliğine kavuşsunlar ve Tanrının sırrını, yani bilginin ve
bilgeliğin bütün hazinelerinin saklı olduğu Mesihi tanısınlar.

<span id="an_2:4">2:4</span> Kimse sizi kulağı okşayan sözlerle
aldatmasın diye söylüyorum bunu.

<span id="an_2:5">2:5</span> Çünkü her ne kadar bedence aranızda
değilsem de, ruhça sizinle birlikteyim. Düzenliliğinizi, Mesihe
imanınızın sağlamlığını görüp seviniyorum.

<span id="an_2:6">2:6</span> Bu nedenle Rab Mesih İsayı nasıl kabul
ettinizse, Onda öylece yaşayın.

<span id="an_2:7">2:7</span> Şükranla dolup taşarak Onda köklenin ve
gelişin, size öğretildiği gibi imanda güçlenin.

<span id="an_2:8">2:8</span> Dikkatli olun! Mesihe değil de, insanların
geleneğine, dünyanın temel ilkelerine dayanan felsefeyle, boş ve
aldatıcı sözlerle kimse sizi tutsak etmesin.

<span id="an_2:9">2:9</span> Çünkü Tanrılığın bütün doluluğu bedence
Mesihte bulunuyor.

<span id="an_2:10">2:10</span> Siz de her yönetim ve hükümranlığın başı
olan Mesihte doluluğa kavuştunuz.

<span id="an_2:11">2:11</span> Ayrıca Mesihin gerçekleştirdiği sünnet
sayesinde bedenin benliğinden soyunarak elle yapılmayan sünnetle Onda
sünnet edildiniz.

<span id="an_2:12">2:12</span> Vaftizde Onunla birlikte gömüldünüz, Onu
ölümden dirilten Tanrının gücüne iman ederek Onunla birlikte dirildiniz.

<span id="an_2:13">2:13</span> Sizler suçlarınız ve benliğinizin
sünnetsizliği yüzünden ölüyken, Tanrı sizi Mesihle birlikte yaşama
kavuşturdu. Bütün suçlarımızı O bağışladı.

<span id="an_2:14">2:14</span> Kurallarıyla bize karşı ve aleyhimizde
olan yazılı antlaşmayı sildi, onu çarmıha çakarak ortadan kaldırdı.

<span id="an_2:15">2:15</span> Yönetimlerin ve hükümranlıkların elindeki
silahları alıp onları çarmıhta yenerek açıkça gözler önüne serdi.

<span id="an_2:16">2:16</span> Bu nedenle kimse yiyecek içecek, bayram,
yeni ay ya da Şabat Günü konusunda sizi yargılamasın.

<span id="an_2:17">2:17</span> Bunlar gelecek şeylerin gölgesidir, aslı
ise Mesihtedir.

<span id="an_2:18">2:18</span> Sözde alçakgönüllülükte ve meleklere
tapınmakta direnen, gördüğü düşlerin üzerinde durarak benliğin
düşünceleriyle boş yere böbürlenen, Başa tutunmayan hiç kimse sizi
ödülünüzden yoksun bırakmasın. Bütün beden eklemler ve bağlar yardımıyla
bu Baştan beslenip bütünlenmekte, Tanrının sağladığı büyümeyle
gelişmektedir.

<span id="an_2:20">2:20</span> Mesihle birlikte ölüp dünyanın temel
ilkelerinden kurtulduğunuza göre, niçin dünyada yaşayanlar gibi, ‹‹Şunu
elleme››, ‹‹Bunu tatma››, ‹‹Şuna dokunma›› gibi kurallara uyuyorsunuz?

<span id="an_2:22">2:22</span> Bu kuralların hepsi, kullanıldıkça yok
olacak nesnelerle ilgilidir; insanların buyruklarına, öğretilerine
dayanır.

<span id="an_2:23">2:23</span> Kuşkusuz bu kuralların gönüllü tapınma,
sözde alçakgönüllülük, bedene eziyet açısından bilgece bir görünüşü
vardır; ama benliğin tutkularını denetlemekte hiçbir yararları yoktur.

<span id="an_3:1">3:1</span> Mesihle birlikte dirildiğinize göre,
gökteki değerlerin ardından gidin. Mesih orada, Tanrının sağında
oturuyor.

<span id="an_3:2">3:2</span> Yeryüzündeki değil, gökteki değerleri
düşünün.

<span id="an_3:3">3:3</span> Çünkü siz öldünüz, yaşamınız Mesihle
birlikte Tanrıda saklıdır.

<span id="an_3:4">3:4</span> Yaşamınız olan Mesih göründüğü zaman, siz
de Onunla birlikte yücelmiş olarak görüneceksiniz.

<span id="an_3:5">3:5</span> Bu nedenle bedenin dünyasal eğilimlerini
-fuhşu, pisliği, şehveti, kötü arzuları ve putperestlikle eş olan
açgözlülüğü- öldürün.

<span id="an_3:6">3:6</span> Bunlar yüzünden Tanrının gazabı söz
dinlemeyenlerin üzerine geliyor.

<span id="an_3:7">3:7</span> Geçmişte bunlarla iç içe yaşadığınız zaman
siz de bu yollarda yürüdünüz.

<span id="an_3:8">3:8</span> Ama şimdi öfke, kızgınlık, kötü niyet
dahil, hepsini üzerinizden sıyırıp atın. Ağzınızdan hiçbir iftira ya da
edepsiz söz çıkmasın.

<span id="an_3:9">3:9</span> Birbirinize yalan söylemeyin. Çünkü eski
yaradılışı kötü alışkanlıklarıyla birlikte üzerinizden çıkarıp attınız;

<span id="an_3:10">3:10</span> eksiksiz bilgiye erişmek için
Yaratıcısına benzer olmak üzere yenilenen yeni yaradılışı giyindiniz.

<span id="an_3:11">3:11</span> Bu yenilikte Grek ve Yahudi, sünnetli ve
sünnetsiz, barbar, İskit, köle ve özgür ayrımı yoktur. Mesih her şeydir
ve her şeydedir.

<span id="an_3:12">3:12</span> Öyleyse, Tanrının kutsal ve sevgili
seçilmişleri olarak yürekten sevecenliği, iyiliği, alçakgönüllülüğü,
sabrı, yumuşaklığı giyinin.

<span id="an_3:13">3:13</span> Birbirinize hoşgörülü davranın. Birinizin
ötekinden bir şikâyeti varsa, Rabbin sizi bağışladığı gibi, siz de
birbirinizi bağışlayın.

<span id="an_3:14">3:14</span> Bunların hepsinin üzerine yetkin birliğin
bağı olan sevgiyi giyinin.

<span id="an_3:15">3:15</span> Mesihin esenliği yüreklerinizde hakem
olsun. Tek bir bedenin üyeleri olarak bu esenliğe çağrıldınız. Şükredici
olun!

<span id="an_3:16">3:16</span> Mesihin sözü bütün zenginliğiyle içinizde
yaşasın. Tam bir bilgelikle birbirinize öğretin, öğüt verin, mezmurlar,
ilahiler, ruhsal ezgiler söyleyerek yüreklerinizde şükranla Tanrıya
nağmeler yükseltin.

<span id="an_3:17">3:17</span> Söylediğiniz, yaptığınız her şeyi Rab
İsanın adıyla, Onun aracılığıyla Baba Tanrıya şükrederek yapın.

<span id="an_3:18">3:18</span> Ey kadınlar, Rabbe ait olanlara yaraşır
biçimde kocalarınıza bağımlı olun.

<span id="an_3:19">3:19</span> Ey kocalar, karılarınızı sevin. Onlara
sert davranmayın.

<span id="an_3:20">3:20</span> Ey çocuklar, her konuda anne
babalarınızın sözünü dinleyin. Çünkü bu Rabbi hoşnut eder.

<span id="an_3:21">3:21</span> Ey babalar, çocuklarınızı incitmeyin,
yoksa cesaretleri kırılır.

<span id="an_3:22">3:22</span> Ey köleler, dünyadaki efendilerinizin her
sözünü dinleyin. Bunu, yalnız insanları hoşnut etmek isteyenler gibi
göze hoş görünen hizmetle değil, saf yürekle, Rab korkusuyla yapın.

<span id="an_3:23">3:23</span> Rabden miras ödülünü alacağınızı bilerek,
her ne yaparsanız, insanlar için değil, Rab için yapar gibi candan
yapın. Rab Mesihe kulluk ediyorsunuz.

<span id="an_3:25">3:25</span> Haksızlık eden ettiği haksızlığın
karşılığını alacak, hiçbir ayrım yapılmayacaktır.

<span id="an_4:1">4:1</span> Ey efendiler, gökte sizin de bir Efendiniz
olduğunu bilerek kölelerinize adalet ve eşitlikle davranın.

<span id="an_4:2">4:2</span> Kendinizi duaya verin. Duada uyanık kalın,
şükredin.

<span id="an_4:3">4:3</span> Aynı zamanda bizim için de dua edin ki
Tanrı, sözünü yaymamız ve uğruna hapsedildiğim Mesih sırrını açıklamamız
için bize bir kapı açsın.

<span id="an_4:4">4:4</span> Bu sırrı gerektiği gibi açıklıkla
bildirebilmem için dua edin.

<span id="an_4:5">4:5</span> Sizden olmayanlara karşı bilgece davranın.
Fırsatı değerlendirin.

<span id="an_4:6">4:6</span> Sözünüz tuzla terbiye edilmiş gibi her
zaman lütufla dolu olsun. Böylece herkese nasıl karşılık vermek
gerektiğini bileceksiniz.

<span id="an_4:7">4:7</span> Rab yolunda emektaşım ve güvenilir bir
hizmetkâr olan sevgili kardeşimiz Tihikos, benimle ilgili her şeyi size
bildirecektir.

<span id="an_4:8">4:8</span> İşte bu amaçla, durumumuzu iletmesi ve
yüreklerinize cesaret vermesi için kendisini size gönderiyorum.

<span id="an_4:9">4:9</span> Onunla birlikte, sizden biri olan,
güvenilir ve sevgili kardeş Onisimosu da gönderiyorum. Burada olup biten
her şeyi size bildirecekler.

<span id="an_4:10">4:10</span> Hapishane arkadaşım Aristarhus ve
Barnabanın yeğeni Markos size selam ederler. Markosla ilgili buyruklar
aldınız; yanınıza gelirse kendisini kabul edin.

<span id="an_4:11">4:11</span> Yustus diye tanınan Yeşu da size selam
eder. Tanrının Egemenliği için çalışan emektaşım Yahudiler yalnız
bunlardır. Bunlar bana teselli oldular.

<span id="an_4:12">4:12</span> Sizden biri ve Mesih İsanın kulu olan
Epafras size selam eder. Tanrının her isteğinden emin, yetkin kişiler
olarak ayakta kalasınız diye sizin için her zaman duayla mücadele
ediyor.

<span id="an_4:13">4:13</span> Gerek sizin gerekse Laodikya ve
Hierapolistekiler için çok emek verdiğine tanıklık ederim.

<span id="an_4:14">4:14</span> Sevgili hekim Lukayla Dimas da size selam
ederler.

<span id="an_4:15">4:15</span> Laodikyadaki kardeşlere, Nimfaya ve
evindeki topluluğa selam edin.

<span id="an_4:16">4:16</span> Bu mektup aranızda okunduktan sonra
Laodikya kilisesine de okutun. Siz de Laodikyadan gelecek mektubu
okuyun.

<span id="an_4:17">4:17</span> Arhippusa, ‹‹Rab yolunda üstlendiğin
görevi tamamlamaya dikkat et!›› deyin.

<span id="an_4:18">4:18</span> Ben Pavlus bu selamı elimle yazıyorum.
Zincire vurulduğumu unutmayın. Tanrı'nın lütfu sizinle birlikte olsun.

------------------------------------------------------------------------

[Next: 1 Thessalonians](th1)
