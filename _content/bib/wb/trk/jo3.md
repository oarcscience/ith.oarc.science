[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo2)  [Next](jde) 

------------------------------------------------------------------------

### Turkish Bible: 3 John

<span id="an_1:1">1:1</span> Ben ihtiyardan, gerçekten sevdiğim sevgili
Gayusa selam!

<span id="an_1:2">1:2</span> Sevgili kardeşim, canın gönenç içinde
olduğu gibi, her bakımdan sağlıklı ve gönenç içinde olman için dua
ediyorum.

<span id="an_1:3">1:3</span> Bazı kardeşler gelip senin gerçeğe bağlı
kaldığına, gerçeğin izinden yürüdüğüne tanıklık edince çok sevindim.

<span id="an_1:4">1:4</span> Benim için, çocuklarımın gerçeğin izinden
yürüdüklerini duymaktan daha büyük bir sevinç olamaz!

<span id="an_1:5">1:5</span> Sevgili kardeşim, sana yabancı oldukları
halde, kardeşler için yaptığın her şeyi içten bir bağlılıkla yapıyorsun.

<span id="an_1:6">1:6</span> Onlar kilise önünde sevgine tanıklık
ettiler. Onları Tanrıya yaraşır biçimde yardımlarınla birlikte
uğurlarsan iyi edersin.

<span id="an_1:7">1:7</span> Çünkü inanmayanlardan hiçbir yardım
almadan, Mesihin adı uğruna yola çıktılar.

<span id="an_1:8">1:8</span> Bu nedenle, gerçek uğruna emektaşlar olmak
için böylelerini desteklemeliyiz.

<span id="an_1:9">1:9</span> Kiliseye bazı şeyler yazdım, ama aralarında
en üstün olma sevdasında olan Diotrefis bizi kabul etmiyor.

<span id="an_1:10">1:10</span> Bunun için, eğer gelirsem, bize
yönelttiği haksız suçlamalarla yaptığı kötülükleri anımsatacağım.
Bununla yetinmeyerek kardeşleri de kabul etmiyor, kabul etmek
isteyenlere de engel olup onları kiliseden dışarı atıyor.

<span id="an_1:11">1:11</span> Sevgili kardeşim, kötüyü değil, iyiyi
örnek al. İyilik yapan kişi Tanrıdandır. Kötülük yapansa Tanrıyı
görmemiştir.

<span id="an_1:12">1:12</span> Herkesle birlikte gerçeğin kendisi,
Dimitriosun değerli biri olduğuna tanıklık ediyor. Biz de tanıklık
ederiz. Tanıklığımızın doğru olduğunu biliyorsun.

<span id="an_1:13">1:13</span> Sana yazacak çok şeyim var, ama
mürekkeple, kalemle yazmak istemiyorum.

<span id="an_1:14">1:14</span> Yakında seni görmek umudundayım, o zaman
yüz yüze konuşuruz. Esen kal! Arkadaşlar sana selam ederler. Sen de
oradaki arkadaşlara adlı adınca selam söyle.

------------------------------------------------------------------------

[Next: Jude](jde)
