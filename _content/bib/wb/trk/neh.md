[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ezr)  [Next](est) 

------------------------------------------------------------------------

### Turkish Bible: Nehemiah

<span id="an_1:1">1:1</span> Hakalya oğlu Nehemyanın anlattıkları: Pers
Kralı Artahşastanın krallığının yirminci yılı, Kislev ayında Sus
Kalesindeydim.

<span id="an_1:2">1:2</span> Kardeşlerimden Hanani ve bazı Yahudalılar
yanıma geldi. Onlara sürgünden kurtulup sağ kalan Yahudileri ve
Yeruşalimin durumunu sordum.

<span id="an_1:3">1:3</span> ‹‹Sürgünden kurtulup Yahuda İline dönenler
büyük sıkıntı ve utanç içinde›› diye karşılık verdiler, ‹‹Üstelik
Yeruşalim surları yıkılmış, kapıları yakılmış.››

<span id="an_1:4">1:4</span> Bunları duyunca oturup ağladım, günlerce
yas tuttum. Oruç tutup Göklerin Tanrısına dua ettim:

<span id="an_1:5">1:5</span> ‹‹Ey Göklerin Tanrısı RAB! Yüce ve görkemli
Tanrı! Seni sevenlerle, buyruklarına uyanlarla yaptığın antlaşmaya bağlı
kalırsın.

<span id="an_1:6">1:6</span> Ya RAB, halimi gör, gece gündüz kulların
İsrail halkı için ettiğim duaya kulak ver. İtiraf ediyorum, İsrail halkı
günah işledi, ben ve atalarım günah işledik.

<span id="an_1:7">1:7</span> Sana çok kötülük yaptık. Kulun Musaya
verdiğin buyruklara, kurallara, ilkelere uymadık.

<span id="an_1:8">1:8</span> ‹‹Kulun Musaya söylediklerini anımsa. Dedin
ki, ‹Eğer bana ihanet ederseniz, sizi ulusların arasına dağıtacağım.

<span id="an_1:9">1:9</span> Ama bana döner, buyruklarımı özenle yerine
getirirseniz, dünyanın öbür ucuna sürülmüş olsanız bile sizleri toplayıp
seçtiğim yere, bulunacağım yere getireceğim.›

<span id="an_1:10">1:10</span> ‹‹Onlar senin kulların, kendi halkındır.
Yüce kudretin ve güçlü elinle onları kurtardın.

<span id="an_1:11">1:11</span> Ya Rab, bu kulunun, adını yüceltmekten
sevinç duyan öbür kullarının dualarına kulak ver. Beni bugün başarılı
kıl ve kralın önerimi kabul etmesini sağla.›› O günlerde kralın
sakisiydim.

<span id="an_2:1">2:1</span> Kral Artahşastanın krallığının yirminci
yılı, Nisan ayıydı. Krala getirilen şarabı alıp kendisine sundum. O güne
kadar beni hiç üzgün görmemişti.

<span id="an_2:2">2:2</span> Bu yüzden, ‹‹Neden böyle üzgün
görünüyorsun?›› diye sordu, ‹‹Hasta olmadığına göre, bir derdin
olmalı.›› kapsardı. Çok korktum.

<span id="an_2:3">2:3</span> Krala, ‹‹Tanrı sana uzun ömürler versin››
dedim, ‹‹Atalarımın gömüldüğü kent yıkıldı, kapıları yakıldı. Nasıl
üzülmem?››

<span id="an_2:4">2:4</span> Kral, ‹‹Dileğin ne?›› diye sordu. Göklerin
Tanrısına dua edip krala şöyle dedim: ‹‹Eğer uygun görüyorsan, benden
hoşnut kaldınsa, lütfen beni Yahudaya, atalarımın gömüldüğü kente
gönder; kenti onarayım.››

<span id="an_2:6">2:6</span> Kral kraliçeyle birlikte oturuyordu.
‹‹Yolculuğun ne kadar sürer?›› diye sordu, ‹‹Ne zaman dönersin?››
Böylece kral dileğimi uygun buldu ve beni göndermeyi kabul etti. Ona ne
zaman döneceğimi söyledim.

<span id="an_2:7">2:7</span> Sonra şöyle dedim: ‹‹Uygun görüyorsan,
Yahudaya varmamı sağlamaları için, Fıratın batı yakasındaki valilere
birer mektup yazılsın.

<span id="an_2:8">2:8</span> Bir de kralın orman sorumlusu Asafa bir
mektup götürmek istiyorum. Tapınağın yanındaki kalenin kapıları, kent
surları ve oturacağım evin yapımı için bana kereste versin.›› Tanrım
bana destek olduğu için kral dileklerimi yerine getirdi.

<span id="an_2:9">2:9</span> Fıratın batı yakasındaki valilere gidip
kralın mektuplarını verdim. Kral benimle birlikte komutanlar ve atlılar
göndermişti.

<span id="an_2:10">2:10</span> Horonlu Sanballat ile Ammonlu
görevlilerden Toviya, İsrail halkının iyiliği için birinin çalışmaya
geldiğini duyunca çok sıkıldılar.

<span id="an_2:11">2:11</span> Yeruşalime gittim. Orada üç gün kaldıktan
sonra,

<span id="an_2:12">2:12</span> gece kalkıp birkaç adamla birlikte işe
koyuldum. Yeruşalim için yapacaklarıma ilişkin Tanrıdan aldığım esini
kimseye açıklamadım. Bindiğim hayvandan başka hayvan götürmemiştim.

<span id="an_2:13">2:13</span> Hâlâ karanlıktı. Dere Kapısından Ejder
Pınarına, oradan Gübre Kapısına gittim. Yeruşalimin yıkılan surlarını,
yanıp kül olan kapılarını gözden geçirdim.

<span id="an_2:14">2:14</span> Sonra Pınar Kapısına, Kral Havuzuna doğru
gittim. Ne var ki, yol bindiğim hayvanın geçmesine uygun değildi.

<span id="an_2:15">2:15</span> Gece karanlığında dere boyunca ilerledim,
surları gözden geçirip geri geldim. Sonunda Dere Kapısından girip yerime
döndüm.

<span id="an_2:16">2:16</span> Yetkililer nereye gittiğimi, ne yaptığımı
bilmiyorlardı. Çünkü Yahudilere, kâhinlere, soylulara, yetkililere ve
öteki görevlilere henüz hiçbir şey söylememiştim.

<span id="an_2:17">2:17</span> Sonra onlara, ‹‹İçine düştüğümüz yıkımı
görüyorsunuz›› dedim, ‹‹Yeruşalim yıkılmış, kapıları ateşe verilmiş.
Gelin, Yeruşalim surlarını onaralım, utancımıza son verelim.››

<span id="an_2:18">2:18</span> Onlara Tanrının bana nasıl destek
olduğunu ve kralın söylediklerini anlattım. Onlar da, ‹‹Haydi, onarmaya
başlayalım›› dediler. Var güçleriyle bu hayırlı işe başladılar.

<span id="an_2:19">2:19</span> Ama Horonlu Sanballat, Ammonlu
görevlilerden Toviya, Arap Geşem yapacaklarımızı duyunca, bizi
küçümseyip alay ettiler. ‹‹Ne yapıyorsunuz? Krala baş mı
kaldırıyorsunuz?›› dediler.

<span id="an_2:20">2:20</span> Onları şöyle yanıtladım: ‹‹Göklerin
Tanrısı bizi başarılı kılacaktır. Biz O'nun kulları olarak onarımı
başlatacağız. Ama sizin Yeruşalim üzerinde ne hakkınız, ne de payınız
olacak, adınız bile anılmayacak.››

<span id="an_3:1">3:1</span> Başkâhin Elyaşiv ile öbür kâhinler işe
koyulup Koyun Kapısını onardılar, kapı kanatlarını kutsayıp yerine
taktılar. Hammea Kulesine ve Hananel Kulesine kadar surları kutsadılar.

<span id="an_3:2">3:2</span> Bitişik bölümü Erihalılar, onun yanındakini
de İmri oğlu Zakkur onardı.

<span id="an_3:3">3:3</span> Balık Kapısını Senaalılar onardı. Kirişleri
yerleştirip kapı kanatlarını yerine koydular, sürgülerle kapı kollarını
taktılar.

<span id="an_3:4">3:4</span> Bitişik bölümü Hakkos oğlu Uriya oğlu
Meremot onardı. Onun yanındakini Meşezavel oğlu Berekya oğlu Meşullam
onardı. Onun yanındakini Baana oğlu Sadok onardı.

<span id="an_3:5">3:5</span> Onun yanındakini Tekoalılar onardı; ama
soylular efendilerinin buyurduğu işlere el atmadılar.

<span id="an_3:6">3:6</span> Eski Kapıyı Paseah oğlu Yoyada ile Besodya
oğlu Meşullam onardı. Kirişleri yerleştirip kapı kanatlarını yerine
koydular, sürgülerle kapı kollarını taktılar.

<span id="an_3:7">3:7</span> Bitişik bölümü Givonlu Melatya, Meronotlu
Yadon ve Fıratın batı yakasındaki bölge valisinin yönetiminde yaşayan
Givonlularla Mispalılar onardı.

<span id="an_3:8">3:8</span> Onların yanındakini kuyumculardan biri olan
Harhaya oğlu Uzziel onardı. Onun yanındakini baharatçı Hananya onardı.
Yeruşalim surlarını Geniş Duvara kadar onardılar.

<span id="an_3:9">3:9</span> Onların yanındaki bölümü Yeruşalimin
yarısını yöneten Hur oğlu Refaya onardı.

<span id="an_3:10">3:10</span> Bunun yanındaki bölüm Harumaf oğlu
Yedayanın evinin karşısına düşüyordu. O bölümü Yedaya onardı. Onun
yanındakini Haşavneya oğlu Hattuş onardı.

<span id="an_3:11">3:11</span> Harim oğlu Malkiya ile Pahat-Moav oğlu
Haşşuv başka bir bölümü ve Fırınlar Kulesini onardılar.

<span id="an_3:12">3:12</span> Onların yanındaki bölümü Yeruşalimin öbür
yarısını yöneten Halloheş oğlu Şallum kızlarıyla birlikte onardı.

<span id="an_3:13">3:13</span> Dere Kapısını Hanun ve Zanoahta
yaşayanlar onardı. Kapı kanatlarını yerlerine yerleştirip sürgülerle
kapı kollarını taktılar. Ayrıca Gübre Kapısına kadar uzanan surlarda bin
arşınlıkfç yer onardılar.

<span id="an_3:14">3:14</span> Gübre Kapısını Beythakkerem bölgesini
yöneten Rekav oğlu Malkiya onardı. Kapı kanatlarını yerine yerleştirip
sürgülerle kapı kollarını taktılar.

<span id="an_3:15">3:15</span> Çeşme Kapısını Mispa bölgesini yöneten
Kol-Hoze oğlu Şallun onardı. Üzerini bir saçakla kapadı. Kapı
kanatlarını yerine yerleştirip sürgülerle kapı kollarını taktı. Kral
Bahçesinin yanındaki Şelah Havuzunun duvarını Davut Kentinden inen
merdivenlere kadar onardı.

<span id="an_3:16">3:16</span> Oradan ötesini Beytsur bölgesinin
yarısını yöneten Azbuk oğlu Nehemya, Davutun aile mezarlığından yapay
havuza ve Yiğitler Evine kadar onardı.

<span id="an_3:17">3:17</span> Surların sonraki bölümünü aşağıdaki
Levililer onardı: Bani oğlu Rehum bir sonraki bölümü onardı. Bitişiğini
Keila bölgesinin yarısını yöneten Haşavya kendi bölgesi adına onardı.

<span id="an_3:18">3:18</span> Ondan sonraki bölümü, Keila bölgesinin
öbür yarısını yöneten Henadat oğlu Bavvay yönetiminde kardeşleri
onardılar.

<span id="an_3:19">3:19</span> Onun bitişiğini -silah deposuna, surun
döndüğü yere kadar çıkan yolun karşısını- Mispayı yöneten Yeşu oğlu Ezer
onardı.

<span id="an_3:20">3:20</span> Ondan sonraki, surun döndüğü yerden
Başkâhin Elyaşivin evinin kapısına kadar uzanan bölümü büyük çaba
harcayarak Zakkay oğlu Baruk onardı.

<span id="an_3:21">3:21</span> Ondan sonrasını, Elyaşivin evinin
kapısından evin sonuna kadar uzanan bölümü Hakkos oğlu Uriya oğlu
Meremot onardı.

<span id="an_3:22">3:22</span> Surların sonraki bölümünü çevrede yaşayan
kâhinler onardı.

<span id="an_3:23">3:23</span> Evlerinin karşısına düşen bölümü Benyamin
ile Haşşuv onardılar. Onlardan sonra, evinin bitişiği olan bölümü Ananya
oğlu Maaseya oğlu Azarya onardı.

<span id="an_3:24">3:24</span> Ondan sonraki, Azaryanın evinden surun
döndüğü köşeye kadar uzanan bölümü Henadat oğlu Binnuy onardı.

<span id="an_3:25">3:25</span> Uzay oğlu Palal surun döndüğü köşeden
sonraki bölümü ve yukarı saray muhafız avlusunun yanındaki gözetleme
kulesini onardı. Ondan sonraki bölümü Paroş oğlu Pedaya onardı;

<span id="an_3:26">3:26</span> Pedaya ile Ofel Tepesinde yaşayan tapınak
görevlileri doğuya doğru Su Kapısının önüne ve gözetleme kulesine
kadarki bölümü onardılar.

<span id="an_3:27">3:27</span> Ondan sonraki, büyük gözetleme kulesinden
Ofel surlarına kadar uzanan bölümü Tekoalılar onardı.

<span id="an_3:28">3:28</span> At Kapısının yukarısını kâhinler onardı.
Her biri kendi evinin karşısını yaptı.

<span id="an_3:29">3:29</span> Onlardan sonra, evinin karşısına düşen
bölümü İmmer oğlu Sadok onardı. Ondan sonrasını Doğu Kapısının nöbetçisi
Şekanya oğlu Şemaya onardı.

<span id="an_3:30">3:30</span> Ondan sonraki bölümü Şelemya oğlu Hananya
ile Salafın altıncı oğlu Hanun onardı. Ondan sonra, odasının karşısına
düşen bölümü Berekya oğlu Meşullam onardı.

<span id="an_3:31">3:31</span> Ondan sonraki bölümü, tapınak
görevlileriyle tüccarların kaldığı eve, oradan Mifkat Kapısına, surun
yukarı köşesindeki odaya kadar, kuyumculardan biri olan Malkiya onardı.

<span id="an_3:32">3:32</span> Surun köşesindeki odayla Koyun Kapısı
arasındaki bölümü kuyumcularla tüccarlar onardılar.

<span id="an_4:1">4:1</span> Sanballat surları onardığımızı duyunca
öfkeden deliye döndü. Bizimle alay etmeye başladı.

<span id="an_4:2">4:2</span> Dostlarının ve Samiriye ordusunun önünde,
‹‹Bu zavallı Yahudiler ne yaptıklarını sanıyorlar?›› dedi, ‹‹Onlara izin
verirler mi? Kurban mı kesecekler? Bir günde mi bitirecekler? Küle
dönmüş molozların arasından taşları mı canlandıracaklar?››

<span id="an_4:3">4:3</span> Yanında duran Ammonlu Toviya, ‹‹Yaptıkları
şu taş duvara bak!›› dedi, ‹‹Üzerine bir tilki çıksa yıkılır.››

<span id="an_4:4">4:4</span> O zaman şöyle dua ettim: ‹‹Ey Tanrımız,
bize kulak ver! Hor görüyorlar bizi. Onların aşağılamalarını kendi
başlarına döndür. Sürüldükleri ülkede yağmaya uğrasınlar.

<span id="an_4:5">4:5</span> Suçlarını bağışlama, günahlarını unutma.
Çünkü biz çalışanları aşağıladılar.››

<span id="an_4:6">4:6</span> Surun onarımına devam ettik; yarı
yüksekliğe kadar suru tamamladık. Çünkü herkes canla başla çalışıyordu.

<span id="an_4:7">4:7</span> Sanballat, Toviya, Araplar, Ammonlular ve
Aşdotlular Yeruşalim surlarındaki onarımın ilerlediğini, gediklerin
kapanmaya başladığını duyunca çok öfkelendiler.

<span id="an_4:8">4:8</span> Hepsi bir araya gelerek Yeruşalime karşı
savaşmak ve kentte karışıklık çıkarmak için düzen kurdular.

<span id="an_4:9">4:9</span> Ama biz Tanrımıza dua ettik ve gece gündüz
onları gözetlesinler diye nöbetçiler diktik.

<span id="an_4:10">4:10</span> O sırada Yahudalılar, ‹‹Yük taşıyanların
gücü tükendi›› dediler, ‹‹O kadar moloz var ki, artık surların onarımını
sürdüremiyoruz.››

<span id="an_4:11">4:11</span> Düşmanlarımız ise, ‹‹Onlar anlamadan,
bizi görmeden aralarına girip hepsini öldürerek bu işe son verelim››
diye düşünüyorlardı.

<span id="an_4:12">4:12</span> Çevrede yaşayan Yahudiler gelip on kez
bizi uyardılar. ‹‹Yanımıza gelin, yoksa size her yönden saldıracaklar››
dediler.

<span id="an_4:13">4:13</span> Bu yüzden, surların en alçak yerlerinin
arkasına, tamamlanmamış yerlere, çeşitli boylardan kılıçlı, mızraklı,
yaylı adamlar yerleştirdim.

<span id="an_4:14">4:14</span> Durumu görünce ayağa kalktım; soylulara,
görevlilere ve geri kalan herkese, ‹‹Onlardan korkmayın!›› dedim, ‹‹Yüce
ve görkemli Rabbi anımsayın. Kardeşleriniz, oğullarınız, kızlarınız,
karılarınız, evleriniz için savaşın.››

<span id="an_4:15">4:15</span> Kurdukları düzeni anladığımız
düşmanlarımızın kulağına gitti. Tanrı düzenlerini boşa çıkarmıştı. O
zaman hepimiz surlara, işimizin başına döndük.

<span id="an_4:16">4:16</span> O günden sonra adamlarımın yarısı
çalışırken öbür yarısı mızraklı, kalkanlı, yaylı ve zırhlı olarak nöbet
tuttu. Önderler Yahudalıların arkasında yer almıştı.

<span id="an_4:17">4:17</span> Duvarcılar, yükleri taşıyanlar,
yükleyenler bir eliyle çalışıyor, bir eliyle silah tutuyordu.

<span id="an_4:18">4:18</span> Yapıcılar kılıç kuşanmış, öyle
çalışıyorlardı. Boru çalansa benim yanımdaydı.

<span id="an_4:19">4:19</span> Soylulara, görevlilere ve geri kalan
herkese, ‹‹İş çok büyük ve dağınık›› dedim, ‹‹Surların üzerinde her
birimiz ayrı yerde, birbirimizden uzaktayız.

<span id="an_4:20">4:20</span> Nereden boru sesini işitirseniz, orada
bize katılın. Tanrımız bizim için savaşacak.››

<span id="an_4:21">4:21</span> İşte böyle çalışıyorduk. Yarımız gün
doğumundan yıldızlar görünene kadar mızraklarla nöbet tutuyordu.

<span id="an_4:22">4:22</span> O sırada halka, ‹‹Herkes geceyi
yardımcısıyla birlikte Yeruşalimde geçirsin›› dedim, ‹‹Gece bizim için
nöbet tutsunlar, gündüz de çalışsınlar.››

<span id="an_4:23">4:23</span> Ne ben, ne kardeşlerim, ne adamlarım, ne
de yanımdaki nöbetçiler, giysilerimizi çıkarmadık. Herkes suya bile
silahıyla gitti.

<span id="an_5:1">5:1</span> Bir süre sonra kadınlı erkekli halk Yahudi
kardeşlerinden şiddetle yakınmaya başladı.

<span id="an_5:2">5:2</span> Bazıları, ‹‹Biz kalabalığız›› diyordu,
‹‹Oğullarımız, kızlarımız çok. Yaşamak için buğdaya ihtiyacımız var.››

<span id="an_5:3">5:3</span> Bazıları da, ‹‹Kıtlıkta buğday almak için
tarlalarımızı, bağlarımızı, evlerimizi ipotek ediyoruz›› diyordu.

<span id="an_5:4">5:4</span> Bazıları ise, ‹‹Krala vergi ödemek için
tarlalarımızı, bağlarımızı karşılık gösterip borç para aldık›› diyordu,

<span id="an_5:5">5:5</span> ‹‹Yahudi kardeşlerimizle aynı kanı
taşımıyor muyuz? Bizim çocuklarımızın onlarınkinden ne farkı var?
Oğullarımızı kızlarımızı köle olarak satmak zorunda kaldık.
Kızlarımızdan bazıları cariye olarak satıldı bile. Çaresiz kaldık. Çünkü
tarlalarımız, bağlarımız başkalarının elinde.››

<span id="an_5:6">5:6</span> Onların bu dertlerini, yakınmalarını
duyunca çok öfkelendim.

<span id="an_5:7">5:7</span> Düşününce soylularla yetkilileri suçlu
buldum. Onlara, ‹‹Kardeşlerinizden faiz alıyorsunuz!›› dedim. Onlara
karşı herkesi bir araya topladım. Sonra şöyle dedim:

<span id="an_5:8">5:8</span> ‹‹Biz yabancılara satılan Yahudi
kardeşlerimizi elimizden geldiğince geri almaya çalışırken siz
kardeşlerinizi satıyorsunuz. Yine bize satılsınlar diye mi?›› Sustular,
söyleyecek söz bulamadılar.

<span id="an_5:9">5:9</span> Sonra, ‹‹Yaptığınız doğru değil›› dedim,
‹‹Düşmanlarımız olan öteki ulusların aşağılamalarından kaçınmak için
Tanrı korkusuyla yaşamanız gerekmez mi?

<span id="an_5:10">5:10</span> Kardeşlerim, adamlarım ve ben ödünç
olarak halka para ve buğday veriyoruz. Lütfen faiz almaktan vazgeçelim!

<span id="an_5:11">5:11</span> Tarlalarını, bağlarını, zeytinliklerini,
evlerini onlara hemen geri verin. Bir de faiz olarak aldığınız gümüşün,
buğdayın, yeni şarabın, zeytinyağının yüzde birini verin.››

<span id="an_5:12">5:12</span> ‹‹Veririz›› dediler, ‹‹Artık onlardan
hiçbir şey istemeyeceğiz. Ne diyorsan öyle yapacağız.›› Kâhinleri
çağırdım ve yetkililere kâhinlerin önünde verdikleri sözü tutacaklarına
ilişkin ant içirdim.

<span id="an_5:13">5:13</span> Sonra eteğimi silktim ve dedim ki, ‹‹Kim
verdiği sözü tutmazsa, Tanrı da onu böyle silksin; malını mülkünü
elinden alsın; tamtakır bıraksın.›› Herkes buna, ‹‹Amin›› dedi ve RABbe
övgüler sundu. Ve sözlerini tuttular.

<span id="an_5:14">5:14</span> Yahudada valilik yaptığım on iki yıl
boyunca, ilk atandığım günden son güne kadar, Artahşastanın krallığının
yirminci yılından otuz ikinci yılına dek, ne ben, ne kardeşlerim
valiliğe ayrılan yiyecek bütçesine dokunmadık.

<span id="an_5:15">5:15</span> Benden önce görev yapan valiler halka yük
oldular. Onlardan kırk şekel gümüşün yanısıra yiyecek ve şarap da
aldılar. Uşakları bile halkı ezdi. Ama ben Tanrıdan korktuğum için böyle
davranmadım.

<span id="an_5:16">5:16</span> Surların onarımını sürdürdüm. Adamlarımın
hepsi işin başında durdu. Bir tarla bile satın almadık.

<span id="an_5:17">5:17</span> Çevremizdeki uluslardan bize gelenlerin
dışında Yahudilerden ve yetkililerden yüz elli kişi soframa otururdu.

<span id="an_5:18">5:18</span> Benim için her gün bir boğa, altı seçme
koyun, tavuklar kesilir, on günde bir de her türden bolca şarap
hazırlanırdı. Bütün bunlara karşın valiliğin yiyecek bütçesine
dokunmadım. Çünkü halk ağır yük altındaydı.

<span id="an_5:19">5:19</span> Ey Tanrım, bu halk uğruna yaptıklarım
için beni iyilikle an.

<span id="an_6:1">6:1</span> Surları onardığım, gediklerini kapadığım
haberi Sanballata, Toviyaya, Arap Geşeme ve öbür düşmanlarımıza ulaştı.
O sırada kapı kanatlarını henüz takmamıştım.

<span id="an_6:2">6:2</span> Sanballat ile Geşem bana haber göndererek,
‹‹Gel, Ono Ovasındaki köylerden birinde buluşalım›› dediler. Bana
kötülük yapmayı düşünüyorlardı.

<span id="an_6:3">6:3</span> Onlara haberciler göndererek, ‹‹Büyük bir
iş yapıyorum, gelemem›› dedim, ‹‹Yanınıza gelirsem işi bırakmış olurum;
niçin iş dursun?››

<span id="an_6:4">6:4</span> Bana dört kez bu haberi gönderdiler, ben de
hep aynı yanıtı verdim.

<span id="an_6:5">6:5</span> Sanballat beşinci kez aynı öneriyle
habercisini gönderdi. Habercinin elinde açık bir mektup vardı.

<span id="an_6:6">6:6</span> İçinde şunlar yazılıydı: ‹‹Çevredeki
uluslar arasında Geşemin de doğruladığı bir söylenti var. Sen ve
Yahudiler ayaklanmayı düşündüğünüz için surları onarıyormuşsunuz.
Anlatılanlara göre kral olmak üzeresin.

<span id="an_6:7">6:7</span> Yahuda Kralı olduğunu Yeruşalime duyurmak
için peygamberler bile atamışsın. Bütün bunlar kralın kulağına gidecek.
Onun için, gel de görüşelim.››

<span id="an_6:8">6:8</span> Ona şu yanıtı gönderdim: ‹‹Söylediklerinin
hiçbiri doğru değil. Hepsini kendin uyduruyorsun.››

<span id="an_6:9">6:9</span> Hepsi bizi korkutmaya çalışıyorlardı. ‹‹İşi
bırakacaklar, onarım duracak›› diye düşünüyorlardı. Ama ben, ‹‹Tanrım,
ellerime güç ver›› diye dua ettim.

<span id="an_6:10">6:10</span> Bir gün Mehetavel oğlu Delaya oğlu
Şemayanın evine gittim. Evine kapanmıştı. Bana, ‹‹Tanrının evinde,
tapınakta buluşalım›› dedi, ‹‹Tapınağın kapılarını kapatalım, çünkü seni
öldürmeye gelecekler. Gece seni öldürmeye gelecekler.››

<span id="an_6:11">6:11</span> Ona, ‹‹Ben kaçacak adam değilim›› dedim,
‹‹Benim gibi biri canını kurtarmak için tapınağa sığınır mı?
Gelmeyeceğim.››

<span id="an_6:12">6:12</span> Anladım ki, onu Tanrı göndermemiş. Bu
sözleri bir peygamber gibi, benim kötülüğüm için söylemişti. Toviya ile
Sanballat onu satın almışlardı.

<span id="an_6:13">6:13</span> Bu yolla gözümü korkutup bana günah
işleteceklerini düşünüyorlardı. Böylece beni kötülemek için ellerine
fırsat geçmiş olacaktı.

<span id="an_6:14">6:14</span> ‹‹Ey Tanrım, Toviyayla Sanballatın
yaptığı kötülüğü unutma›› diye dua ettim, ‹‹Beni korkutmak isteyen kadın
peygamber Noadyayla öbür peygamberlerin yaptıklarını da unutma.››

<span id="an_6:15">6:15</span> Surların onarımı elli iki günde, yirmi
beş Elulda bitti.

<span id="an_6:16">6:16</span> Bütün düşmanlarımız bunu duydu,
çevremizdeki ulusları korku sardı. Böylece düşmanlarımız özgüvenlerini
büsbütün yitirdiler. Çünkü bu işi Tanrımızın yardımıyla başardığımızı
anladılar. kapsardı.

<span id="an_6:17">6:17</span> O günlerde Yahuda soylularıyla Toviya sık
sık yazışıyorlardı.

<span id="an_6:18">6:18</span> Birçok Yahudalı Toviyaya bağlı kalacağına
ant içmişti. Çünkü Toviya, Arah oğlu Şekanyanın damadıydı. Oğlu
Yehohanan da Berekya oğlu Meşullamın kızını almıştı.

<span id="an_6:19">6:19</span> Soylular Toviya'nın iyiliklerini bana
anlatıyor, benim söylediklerimi de ona iletiyorlardı. Toviya beni
yıldırmak için sürekli mektup gönderiyordu.

<span id="an_7:1">7:1</span> Surların onarımı bitip kapılar yerine
takıldıktan sonra, kapı nöbetçileri, ezgiciler ve Levililer göreve
atandı.

<span id="an_7:2">7:2</span> Kardeşim Hananiyle kale komutanı Hananyayı
Yeruşalime yönetici atadım. Hananya güvenilir bir kişiydi. Çoğu insandan
daha çok Tanrıdan korkardı.

<span id="an_7:3">7:3</span> Onlara, ‹‹Güneş ortalığı ısıtıncaya kadar
Yeruşalim kapıları açılmasın›› dedim, ‹‹Kapı nöbetçileri görev
başındayken kapıları kapalı tutsunlar. Kapıları siz sürgüleyin ve
Yeruşalimde oturanlara nöbet görevi verin. Bazıları bu görevi yapsın,
bazıları da evlerinin çevresinde nöbet tutsun.››

<span id="an_7:4">7:4</span> Yeruşalim geniş, büyük bir kentti, ama
nüfusu azdı. İçindeki evler henüz onarılmamıştı.

<span id="an_7:5">7:5</span> Tanrım soylarına göre halkın sayımı
yapılabilsin diye soyluları, yetkilileri ve bütün halkı toplamamı
istedi. Sürgünden ilk dönenlerin soy kütüğünü buldum. İçinde şunlar
yazılıydı:

<span id="an_7:6">7:6</span> Babil Kralı Nebukadnessarın sürgün ettiği
insanlar yaşadıkları ilden Yeruşalim ve Yahudadaki kendi kentlerine
döndü.

<span id="an_7:7">7:7</span> Bunlar Zerubbabil, Yeşu, Nehemya, Azarya,
Raamya, Nahamani, Mordekay, Bilşan, Misperet, Bigvay, Nehum ve Baananın
önderliğinde geldiler. Sürgünden dönen İsraillilerin sayıları şöyleydi:

<span id="an_7:8">7:8</span> Paroşoğulları: 2172

<span id="an_7:9">7:9</span> Şefatyaoğulları: 372

<span id="an_7:10">7:10</span> Arahoğulları: 652

<span id="an_7:11">7:11</span> Yeşu ve Yoav soyundan Pahat-Moavoğulları:
2818

<span id="an_7:12">7:12</span> Elamoğulları: 1254

<span id="an_7:13">7:13</span> Zattuoğulları: 845

<span id="an_7:14">7:14</span> Zakkayoğulları: 760

<span id="an_7:15">7:15</span> Binnuyoğulları: 648

<span id="an_7:16">7:16</span> Bevayoğulları: 628

<span id="an_7:17">7:17</span> Azgatoğulları: 2322

<span id="an_7:18">7:18</span> Adonikamoğulları: 667

<span id="an_7:19">7:19</span> Bigvayoğulları: 2067

<span id="an_7:20">7:20</span> Adinoğulları: 655

<span id="an_7:21">7:21</span> Hizkiya soyundan Ateroğulları: 98

<span id="an_7:22">7:22</span> Haşumoğulları: 328

<span id="an_7:23">7:23</span> Besayoğulları: 324

<span id="an_7:24">7:24</span> Harifoğulları: 112

<span id="an_7:25">7:25</span> Givonlular: 95

<span id="an_7:26">7:26</span> Beytlehemliler ve Netofalılar: 188

<span id="an_7:27">7:27</span> Anatotlular: 128

<span id="an_7:28">7:28</span> Beytazmavetliler: 42

<span id="an_7:29">7:29</span> Kiryat-Yearimliler, Kefiralılar ve
Beerotlular: 743

<span id="an_7:30">7:30</span> Ramalılar ve Gevalılar: 621

<span id="an_7:31">7:31</span> Mikmaslılar: 122

<span id="an_7:32">7:32</span> Beytel ve Ay kentlerinden olanlar: 123

<span id="an_7:33">7:33</span> Öbür Nevo Kentinden olanlar: 52

<span id="an_7:34">7:34</span> Öbür Elam Kentinden olanlar: 1254

<span id="an_7:35">7:35</span> Harimliler: 320

<span id="an_7:36">7:36</span> Erihalılar: 345

<span id="an_7:37">7:37</span> Lod, Hadit ve Ono kentlerinden olanlar:
721

<span id="an_7:38">7:38</span> Senaalılar: 3930

<span id="an_7:39">7:39</span> Kâhinler: Yeşu soyundan Yedayaoğulları:
973

<span id="an_7:40">7:40</span> İmmeroğulları: 1052

<span id="an_7:41">7:41</span> Paşhuroğulları: 1247

<span id="an_7:42">7:42</span> Harimoğulları: 1017

<span id="an_7:43">7:43</span> Levililer: Kadmiel ve Hodeva soyundan
gelen Yeşuoğulları: 74

<span id="an_7:44">7:44</span> Ezgiciler: Asafoğulları: 148

<span id="an_7:45">7:45</span> Tapınak kapı nöbetçileri: Şallumoğulları,
Ateroğulları, Talmonoğulları, Akkuvoğulları, Hatitaoğulları,
Şovayoğulları: 138

<span id="an_7:46">7:46</span> Tapınak görevlileri: Sihaoğulları,
Hasufaoğulları, Tabbaotoğulları,

<span id="an_7:47">7:47</span> Kerosoğulları, Siaoğulları,
Padonoğulları,

<span id="an_7:48">7:48</span> Levanaoğulları, Hagavaoğulları,
Şalmayoğulları,

<span id="an_7:49">7:49</span> Hananoğulları, Giddeloğulları,
Gaharoğulları,

<span id="an_7:50">7:50</span> Reayaoğulları, Resinoğulları,
Nekodaoğulları,

<span id="an_7:51">7:51</span> Gazzamoğulları, Uzzaoğulları,
Paseahoğulları,

<span id="an_7:52">7:52</span> Besayoğulları, Meunimoğulları,
Nefişesimoğulları,

<span id="an_7:53">7:53</span> Bakbukoğulları, Hakufaoğulları,
Harhuroğulları,

<span id="an_7:54">7:54</span> Baslitoğulları, Mehidaoğulları,
Harşaoğulları,

<span id="an_7:55">7:55</span> Barkosoğulları, Siseraoğulları,
Temahoğulları,

<span id="an_7:56">7:56</span> Nesiahoğulları, Hatifaoğulları.

<span id="an_7:57">7:57</span> Süleymanın kullarının soyu:
Sotayoğulları, Soferetoğulları, Peridaoğulları,

<span id="an_7:58">7:58</span> Yalaoğulları, Darkonoğulları,
Giddeloğulları,

<span id="an_7:59">7:59</span> Şefatyaoğulları, Hattiloğulları,
Pokeret-Hassevayimoğulları, Amonoğulları.

<span id="an_7:60">7:60</span> Tapınak görevlileriyle Süleymanın
kullarının soyundan olanlar: 392

<span id="an_7:61">7:61</span> Tel-Melah, Tel-Harşa, Keruv, Addon ve
İmmerden dönen, ancak hangi aileden olduklarını ve soylarının İsrailden
geldiğini kanıtlayamayanlar şunlardır:

<span id="an_7:62">7:62</span> Delayaoğulları, Toviyaoğulları,
Nekodaoğulları: 642

<span id="an_7:63">7:63</span> Kâhinlerin soyundan: Hovayaoğulları,
Hakkosoğulları ve Gilatlı Barzillayın kızlarından biriyle evlenip
kayınbabasının adını alan Barzillayın oğulları.

<span id="an_7:64">7:64</span> Bunlar soy kütüklerini aradılar. Ama
yazılı bir kayıt bulamayınca, kâhinlik görevi ellerinden alındı.

<span id="an_7:65">7:65</span> Vali, Urim ile Tummimi kullanan bir kâhin
çıkıncaya dek en kutsal yiyeceklerden yememelerini buyurdu.

<span id="an_7:66">7:66</span> Bütün halk toplam 42 360 kişiydi.

<span id="an_7:67">7:67</span> Ayrıca 7 337 erkek ve kadın köle, kadınlı
erkekli 245 ezgici, 736 at, 245 katır, 435 deve, 6 720 eşek vardı.

<span id="an_7:70">7:70</span> Bazı aile başları onarım işi için bağışta
bulundu: Vali hazineye 1 000 darik altın, 50 çanak, 530 kâhin mintanı
bağışladı.

<span id="an_7:71">7:71</span> Bazı aile başları da iş için hazineye 20
000 darikfı altın, 2 200 mina gümüş verdiler.

<span id="an_7:72">7:72</span> Halkın geri kalanı ise, toplam 20 000
darikfı altın, 2 000 mina gümüş ve 67 kâhin mintanı verdi.

<span id="an_7:73">7:73</span> Kâhinler, Levililer, tapınak görevlileri
ve kapı nöbetçileri, ezgiciler, sıradan insanlar ve bütün İsrailliler
kentlerine yerleştiler.

<span id="an_8:1">8:1</span> İsrailliler kentlerine yerleştikten sonra,
yedinci ay tek vücut halinde Su Kapısının karşısındaki alanda
toplandılar. Bilgin Ezraya RABbin Musa aracılığıyla İsrail halkına
verdiği buyrukları içeren Yasa Kitabını getirmesini söylediler.

<span id="an_8:2">8:2</span> Yedinci ayın birinci günü Kâhin Ezra Yasa
Kitabını halkın toplandığı yere getirdi. Dinleyip anlayabilecek kadın
erkek herkes oradaydı.

<span id="an_8:3">8:3</span> Ezra Su Kapısının karşısındaki alanda
kadınların, erkeklerin ve anlayabilecek yaştaki çocukların önünde,
sabahtan öğlene kadar Yasa Kitabını okudu. Herkes dikkatle dinledi.

<span id="an_8:4">8:4</span> Bilgin Ezra toplantı için hazırlanmış ahşap
bir zemin üzerinde duruyordu. Sağında Mattitya, Şema, Anaya, Uriya,
Hilkiya ve Maaseya vardı. Solunda ise Pedaya, Mişael, Malkiya, Haşum,
Haşbaddana, Zekeriya ve Meşullam duruyordu.

<span id="an_8:5">8:5</span> Ezra halkın gözü önünde kitabı açtı.
Halktan daha yüksek bir yerde duruyordu. Kitabı açar açmaz herkes ayağa
kalktı.

<span id="an_8:6">8:6</span> Ezra yüce Tanrıya, RABbe övgüler sundu.
Bütün halk ellerini kaldırarak, ‹‹Amin! Amin!›› diye karşılık verdi. Hep
birlikte eğilip yere kapanarak RABbe tapındılar.

<span id="an_8:7">8:7</span> Levililerden Yeşu, Bani, Şerevya, Yamin,
Akkuv, Şabbetay, Hodiya, Maaseya, Kelita, Azarya, Yozavat, Hanan ve
Pelaya ayakta duran halka yasayı anlattılar.

<span id="an_8:8">8:8</span> Tanrının Yasa Kitabını okuyup açıkladılar,
herkesin anlamasını sağlayacak biçimde yorumladılar.

<span id="an_8:9">8:9</span> Vali Nehemya, Kâhin ve Bilgin Ezra ve halka
öğretmenlik yapan Levililer, ‹‹Bugün Tanrınız RAB için kutsal bir
gündür. Yas tutup ağlamayın›› dediler. Çünkü bütün halk Kutsal Yasayı
dinlerken ağlıyordu.

<span id="an_8:10">8:10</span> Nehemya da, ‹‹Gidin, yağlı yiyip tatlı
için›› dedi, ‹‹Hazırlığı olmayanlara da bir pay gönderin. Çünkü bugün
Rabbimiz için kutsal bir gündür. Üzülmeyin. RABbin verdiği sevinç sizi
güçlü kılar.››

<span id="an_8:11">8:11</span> Levililer, ‹‹Sakin olun, bugün kutsal bir
gündür, üzülmeyin›› diyerek halkı yatıştırdılar.

<span id="an_8:12">8:12</span> Böylece herkes yiyip içmek, yiyeceklerini
başkalarıyla paylaşmak ve büyük şenlik yapmak üzere evinin yolunu tuttu.
Çünkü kendilerine okunanları anlamışlardı.

<span id="an_8:13">8:13</span> Ertesi gün bütün aile başları, kâhinler
ve Levililer Kutsal Yasanın buyruklarını öğrenmek için Bilgin Ezranın
çevresine toplandılar.

<span id="an_8:14">8:14</span> Yasada RABbin Musa aracılığıyla verdiği
şu buyruğu buldular: Yedinci ayda kutlanan bayramda İsrailliler
çardaklarda oturmalı.

<span id="an_8:15">8:15</span> Bütün kentlerde ve Yeruşalimde şu duyuru
yapılsın: ‹‹Dağlara çıkın; yasada yazılana uygun olarak, çardak yapmak
üzere zeytin, iğde, mersin ve hurma dalları, sık yapraklı ağaç dalları
getirin.››

<span id="an_8:16">8:16</span> Böylece halk dalları getirip damlarında,
evlerinin ve Tanrı Tapınağının avlularında, Su Kapısı ve Efrayim Kapısı
alanlarında çardaklar yaptı.

<span id="an_8:17">8:17</span> Sürgünden dönen herkes yaptığı çardakta
oturdu. İsrailliler Nun oğlu Yeşunun döneminden beri böyle bir kutlama
yapmamışlardı. Herkes büyük sevinç içindeydi.

<span id="an_8:18">8:18</span> Ezra ilk günden son güne kadar, her gün
Tanrı'nın Yasa Kitabı'nı okudu. Yedi gün bayram yaptılar. Sekizinci gün
kural uyarınca kutsal toplantı yapıldı.

<span id="an_9:1">9:1</span> Aynı ayın yirmi dördüncü günü İsrailliler
toplandı. Hepsi oruç tutmuş, çul kuşanmış, başına toprak serpmişti.

<span id="an_9:2">9:2</span> İsrail soyundan gelenler bütün
yabancılardan ayrılmıştı. Günahlarını ve atalarının yaptığı kötülükleri
ayakta itiraf ettiler.

<span id="an_9:3">9:3</span> Oldukları yerde durup günün dörtte biri
boyunca Tanrıları RABbin Yasa Kitabını okudular. Günün öbür dörtte
birindeyse günahlarını itiraf ederek Tanrıları RABbe tapındılar.

<span id="an_9:4">9:4</span> Levililere yüksekçe bir yer ayrılmıştı.
Yeşu, Bani, Kadmiel, Şevanya, Bunni, Şerevya, Bani ve Kenani orada
oturuyordu. Ayağa kalkıp yüksek sesle Tanrıları RABbe yakardılar.

<span id="an_9:5">9:5</span> Levililerden Yeşu, Kadmiel, Bani,
Haşavneya, Şerevya, Hodiya, Şevanya ve Petahya halka, ‹‹Ayağa kalkın!››
dediler, ‹‹Başlangıçtan sonsuza kadar var olan Tanrınız RABbe övgüler
olsun. ‹Ya Rab senin kutsal adın öyle yücedir ki, bizim yüceltmelerimiz,
övgülerimiz yetersiz kalır.› ››

<span id="an_9:6">9:6</span> Halk şöyle dua etti: ‹‹Tek RAB sensin.
Gökleri, göklerin göklerini, bütün gök cisimlerini, yeryüzünü ve
içindeki her şeyi, denizleri ve içlerindeki her şeyi sen yarattın.
Hepsine sen can verdin. Bütün gök cisimleri sana tapınır.

<span id="an_9:7">9:7</span> ‹‹Ya RAB, Avramı seçen, onu Kildanilerin Ur
Kentinden çıkaran, ona İbrahim adını veren Tanrı sensin.

<span id="an_9:8">9:8</span> Onu kendine yürekten bağlı buldun ve onunla
bir antlaşma yaptın. Kenanlı, Hitit, Amorlu, Perizli, Yevus ve Girgaş
topraklarını onun soyuna vereceğim deyip sözünü tuttun. Çünkü sen
doğrusun.

<span id="an_9:9">9:9</span> ‹‹Atalarımızın Mısırda çektiklerini gördün,
Kızıldenizde yakarışlarını işittin.

<span id="an_9:10">9:10</span> Firavuna, görevlilerine ve ülkesinin
halkına karşı mucizeler, harikalar yarattın. Çünkü atalarımızı nasıl
ezdiklerini biliyordun. Bugün olduğu gibi ün kazandın.

<span id="an_9:11">9:11</span> Denizi yararak atalarımıza yol açtın.
Denizin ortasından, kuru topraktan geçip gittiler. Onları kovalayanları
ise bir taş gibi azgın derin sulara fırlattın.

<span id="an_9:12">9:12</span> Gündüzün bir bulut sütunuyla, geceleyin
yollarına ışık tutmak için bir ateş sütunuyla atalarımıza yol gösterdin.

<span id="an_9:13">9:13</span> ‹‹Sina Dağına indin, onlarla göklerden
konuştun. Onlara doğru ilkeler, adil yasalar, iyi kurallar, buyruklar
verdin.

<span id="an_9:14">9:14</span> Kutsal Şabat Gününü bildirdin. Kulun Musa
aracılığıyla buyruklar, kurallar, yasalar verdin.

<span id="an_9:15">9:15</span> Acıktıklarında gökten ekmek verdin,
susadıklarında kayadan su çıkardın. Onlara vermeye ant içtiğin ülkeye
girmelerini, orayı mülk edinmelerini buyurdun.

<span id="an_9:16">9:16</span> ‹‹Ama atalarımız gurura kapıldı;
dikbaşlılık edip buyruklarına uymadılar.

<span id="an_9:17">9:17</span> Söz dinlemek istemediler, aralarında
yaptığın harikaları unuttular. Dikbaşlılık ettiler, eski kölelik
yaşamlarına dönmek için kendilerine bir önder bularak başkaldırdılar.
Ama sen bağışlayan, iyilik yapan, acıyan, tez öfkelenmeyen, sevgisi
engin bir Tanrısın. Onları terk etmedin.

<span id="an_9:18">9:18</span> Kendilerine buzağı biçiminde dökme bir
put yaptılar, ‹Sizi Mısırdan çıkaran Tanrınız budur!› diyerek seni çok
aşağıladılar.

<span id="an_9:19">9:19</span> Yine de, yüce merhametinden ötürü onları
çölde bırakmadın. Gündüzün yol göstermek için bulut sütununu, geceleyin
yollarına ışık tutmak için ateş sütununu önlerinden eksik etmedin.

<span id="an_9:20">9:20</span> Onları eğitmek için iyi Ruhunu verdin.
Ağızlarından manı eksiltmedin. Susadıklarında onlara su verdin.

<span id="an_9:21">9:21</span> Kırk yıl onları çölde besledin. Hiç
eksikleri olmadı. Ne giysileri eskidi, ne de ayakları şişti.

<span id="an_9:22">9:22</span> ‹‹Onlara ülkeler, uluslar verdin,
aralarında bölüştürdün. Heşbon Kralı Sihonun, Başan Kralı Ogun ülkesini
mülk edindiler.

<span id="an_9:23">9:23</span> Onlara gökteki yıldızlar kadar çocuk
verdin. Onları, mülk edinmek üzere atalarına söz verdiğin ülkeye
getirdin.

<span id="an_9:24">9:24</span> Çocukları Kenan ülkesini ele geçirip mülk
edindiler. Ülke halkının onlara boyun eğmesini sağladın. Krallarını ve
ülkedeki halkları istediklerini yapsınlar diye ellerine teslim ettin.

<span id="an_9:25">9:25</span> Surlu kentler, verimli topraklar ele
geçirdiler. Güzel eşyalarla dolu evlere, kazılmış sarnıçlara, bağlara,
zeytinliklere, çok sayıda meyve ağacına sahip oldular. Yediler,
doydular, beslendiler ve onlara yaptığın büyük iyiliklere sevindiler.

<span id="an_9:26">9:26</span> ‹‹Ama halkın söz dinlemedi, sana
başkaldırdı. Yasana sırt çevirdiler, sana dönmeleri için kendilerini
uyaran peygamberleri öldürdüler. Seni çok aşağıladılar.

<span id="an_9:27">9:27</span> Bu yüzden onları düşmanlarının eline
teslim ettin. Düşmanları onları ezdi. Sıkıntıya düşünce sana feryat
ettiler. Onları göklerden duydun, yüce merhametinden ötürü kurtarıcılar
gönderdin. Bunlar halkı düşmanlarının elinden kurtardı.

<span id="an_9:28">9:28</span> ‹‹Ne var ki İsrail halkı rahata kavuşunca
yine senin gözünde kötü olanı yaptı. Bu yüzden onları düşmanlarının
eline terk ettin. Düşmanları onlara egemen oldu. Yine sana yönelip
feryat ettiler. Onları göklerden duydun ve merhametinden ötürü defalarca
kurtardın.

<span id="an_9:29">9:29</span> ‹‹Onları Kutsal Yasana dönmeleri için
uyardınsa da, gurura kapılarak buyruklarına karşı geldiler. Kurallarını
çiğneyip günah işlediler. Oysa kim kurallarına bağlı kalırsa yaşam
bulur. İnatla sana sırt çevirdiler, dinlemek istemediler.

<span id="an_9:30">9:30</span> Yıllarca onlara katlandın. Ruhunla,
peygamberlerin aracılığıyla onları uyardın. Ama kulak asmadılar. Bunun
üzerine onları çeşitli ülke halklarının ellerine teslim ettin.

<span id="an_9:31">9:31</span> Yüce merhametinden ötürü yok olmalarına
izin vermedin. Onları terk etmedin. Çünkü sen iyilik yapan, acıyan bir
Tanrısın.

<span id="an_9:32">9:32</span> ‹‹Ey Tanrımız! Sen antlaşmana bağlı
kalırsın. Güçlü, görkemli, yüce bir Tanrısın. Asur krallarının
döneminden bugüne kadar krallarımız, önderlerimiz, kâhinlerimiz,
peygamberlerimiz, atalarımız ve bütün halk acı çekti. Çektiklerimizi
küçümseme.

<span id="an_9:33">9:33</span> Başımıza gelen bütün olaylarda sen hep
adil davrandın, doğru olanı yaptın, bizse kötülük yaptık.

<span id="an_9:34">9:34</span> Krallarımız, önderlerimiz, kâhinlerimiz,
atalarımız yasana göre yaşamadılar. Verdiğin buyrukları, yaptığın
uyarıları dinlemediler.

<span id="an_9:35">9:35</span> Ülkelerinde onlara sağladığın bolluk
içinde, önlerine serdiğin geniş, verimli topraklarda sana kulluk
etmediler, kötülüklerinden dönmediler.

<span id="an_9:36">9:36</span> ‹‹Bak, bugün köleyiz. Meyvelerini, iyi
ürünlerini yesinler diye atalarımıza verdiğin ülkede köle olduk.

<span id="an_9:37">9:37</span> Günahlarımız yüzünden ürünlerimizin
çoğunu başımıza getirdiğin krallara veriyoruz. Bizi de, hayvanlarımızı
da istedikleri gibi kullanıyorlar. Büyük sıkıntı içindeyiz.››

<span id="an_9:38">9:38</span> ‹‹Bütün bu olanlardan ötürü biz İsrail
halkı olarak kesin bir yazılı antlaşma yapıyoruz. Önderlerimiz,
Levililerimiz ve kâhinlerimiz de antlaşmayı mühürlüyor.››

<span id="an_10:1">10:1</span> Antlaşmayı mühürleyenler şunlardı:

<span id="an_10:2">10:2</span> Kâhinler: Seraya, Azarya, Yeremya,

<span id="an_10:3">10:3</span> Paşhur, Amarya, Malkiya,

<span id="an_10:4">10:4</span> Hattuş, Şevanya, Malluk,

<span id="an_10:5">10:5</span> Harim, Meremot, Ovadya,

<span id="an_10:6">10:6</span> Daniel, Ginneton, Baruk,

<span id="an_10:7">10:7</span> Meşullam, Aviya, Miyamin,

<span id="an_10:8">10:8</span> Maazya, Bilgay, Şemaya.

<span id="an_10:9">10:9</span> Levililer: Azanya oğlu Yeşu, Henadat
oğullarından Binnuy, Kadmiel;

<span id="an_10:10">10:10</span> arkadaşları Şevanya, Hodiya, Kelita,
Pelaya, Hanan,

<span id="an_10:11">10:11</span> Mika, Rehov, Haşavya,

<span id="an_10:12">10:12</span> Zakkur, Şerevya, Şevanya,

<span id="an_10:13">10:13</span> Hodiya, Bani, Beninu.

<span id="an_10:14">10:14</span> Halk önderleri: Paroş, Pahat-Moav,
Elam, Zattu, Bani,

<span id="an_10:15">10:15</span> Bunni, Azgat, Bevay,

<span id="an_10:16">10:16</span> Adoniya, Bigvay, Adin,

<span id="an_10:17">10:17</span> Ater, Hizkiya, Azzur,

<span id="an_10:18">10:18</span> Hodiya, Haşum, Besay,

<span id="an_10:19">10:19</span> Harif, Anatot, Nevay,

<span id="an_10:20">10:20</span> Magpiaş, Meşullam, Hezir,

<span id="an_10:21">10:21</span> Meşezavel, Sadok, Yaddua,

<span id="an_10:22">10:22</span> Pelatya, Hanan, Anaya,

<span id="an_10:23">10:23</span> Hoşea, Hananya, Haşşuv,

<span id="an_10:24">10:24</span> Halloheş, Pilha, Şovek,

<span id="an_10:25">10:25</span> Rehum, Haşavna, Maaseya,

<span id="an_10:26">10:26</span> Ahiya, Hanan, Anan,

<span id="an_10:27">10:27</span> Malluk, Harim, Baana.

<span id="an_10:28">10:28</span> ‹‹Halkın geri kalanı, kâhinler,
Levililer, tapınak görevlileri ve kapı nöbetçileri, ezgiciler, Tanrının
Yasası uğruna çevre halklardan ayrılmış olan herkes, karıları ve anlayıp
kavrayacak yaştaki oğullarıyla, kızlarıyla birlikte

<span id="an_10:29">10:29</span> soylu kardeşlerine katıldılar.
Tanrının, kulu Musa aracılığıyla verdiği yasaya göre yaşamak, Egemenimiz
RABbin bütün buyruklarına, ilkelerine, kurallarına uymak üzere ant
içtiler, uymayacaklara lanet okudular.

<span id="an_10:30">10:30</span> ‹‹Çevremizdeki halklara kız verip kız
almayacağız.

<span id="an_10:31">10:31</span> ‹‹Çevre halklardan Şabat Günü ya da
kutsal bir gün eşya veya tahıl satmak isteyen olursa almayacağız. Yedi
yılda bir toprağı sürmeyeceğiz ve bütün alacaklarımızı sileceğiz.

<span id="an_10:32">10:32</span> ‹‹Tanrımızın Tapınağının giderlerini
karşılamak üzere hepimiz sorumluluk alıyoruz. Her yıl şekelin üçte
birini vereceğiz. Bu para adak ekmekleri, günlük tahıl sunusu ve
yakmalık sunular, Şabat günleri, Yeni Aylar ve öbür bayramlarda sunulan
kurbanlar, kutsal sunular, İsrailin günahlarını bağışlatacak sunular ve
Tanrımızın Tapınağının öteki işleri için harcanacak.

<span id="an_10:34">10:34</span> ‹‹Kâhinler, Levililer ve halk hep
birlikte kura çektik. Aileler her yıl Kutsal Yasaya uygun olarak
Tanrımız RABbin sunağında yakılmak üzere belirli zamanlarda odun
getirecek.

<span id="an_10:35">10:35</span> ‹‹Ayrıca her yıl toprağımızın ve meyve
ağaçlarımızın ilk ürününü RABbin Tapınağına götüreceğiz.

<span id="an_10:36">10:36</span> ‹‹Yasaya uygun olarak, ilk doğan
oğullarımızı, hayvanlarımızı, ilk doğan sığırlarımızı ve davarlarımızı
Tanrımızın Tapınağına, tapınakta hizmet eden kâhinlere götüreceğiz.

<span id="an_10:37">10:37</span> ‹‹Hamurlu yiyeceklerimizin,
kaldırdığımız ürünlerin, bütün ağaçlarımızın meyvelerinin, yeni
şarabımızın, zeytinyağımızın ilkini Tanrımızın Tapınağının depolarına
getirip kâhinlere vereceğiz. Toprağımızın ondalığını Levililere
vereceğiz, çünkü çalıştığımız bütün kentlerde ondalıkları onlar
topluyor.

<span id="an_10:38">10:38</span> Levililer ondalıkları toplarken Harun
soyundan bir kâhin yanlarında bulunacak. Levililer topladıkları
ondalığın onda birini Tanrımızın Tapınağındaki depolara, hazine
odalarına bırakacak.

<span id="an_10:39">10:39</span> İsrail halkıyla Levililer, buğdaydan,
yeni şaraptan, zeytinyağından verilen armağanları, tapınak eşyalarının,
kâhinlerin, tapınak kapı nöbetçilerinin ve ezgicilerin bulunduğu odalara
koyacaklar. ‹‹Artık Tanrımız'ın Tapınağı'nı göz ardı etmeyeceğiz.››

<span id="an_11:1">11:1</span> Halkın önderleri Yeruşalime yerleşti.
Geri kalanlar aralarında kura çektiler. Her on kişiden biri kutsal
kente, Yeruşalime yerleşecek, öteki dokuz kişiyse kendi kentlerinde
kalacaklardı.

<span id="an_11:2">11:2</span> Halk Yeruşalimde yaşamaya gönüllü
olanların hepsini kutladı.

<span id="an_11:3">11:3</span> Yeruşalime yerleşen bölge önderleri
şunlardır: -Ancak bazı İsrailliler, kâhinler, Levililer, tapınak
görevlileri, Süleymanın kullarının soyundan gelenler Yahuda kentlerine,
her biri kendi kentindeki kendi mülküne yerleşti.

<span id="an_11:4">11:4</span> Yahuda ve Benyamin halkından bazılarıysa
Yeruşalimde kaldı.- Yahuda soyundan gelenler: Peres soyundan Mahalalel
oğlu Şefatya oğlu Amarya oğlu Zekeriya oğlu Uzziya oğlu Ataya,

<span id="an_11:5">11:5</span> Şela soyundan Zekeriya oğlu Yoyariv oğlu
Adaya oğlu Hazaya oğlu Kol-Hoze oğlu Baruk oğlu Maaseya.

<span id="an_11:6">11:6</span> Peresoğullarından Yeruşalime 468 yiğit
yerleşti.

<span id="an_11:7">11:7</span> Benyamin soyundan gelenler: Yeşaya oğlu
İtiel oğlu Maaseya oğlu Kolaya oğlu Pedaya oğlu Yoet oğlu Meşullam oğlu
Sallu.

<span id="an_11:8">11:8</span> Onu Gabbay ve Sallay izledi; toplam 928
yiğit.

<span id="an_11:9">11:9</span> Zikri oğlu Yoel onlara önderlik ediyordu,
Hassenua oğlu Yahuda ise kentte vali yardımcısıydı.

<span id="an_11:10">11:10</span> Kâhinler: Yoyariv oğlu Yedaya, Yakin,

<span id="an_11:11">11:11</span> Ahituv oğlu Merayot oğlu Sadok oğlu
Meşullam oğlu Hilkiya oğlu tapınak baş görevlisi Seraya

<span id="an_11:12">11:12</span> ve tapınağa hizmet eden kardeşleri;
toplam 822 kişi. Malkiya oğlu Paşhur oğlu Zekeriya oğlu Amsi oğlu
Pelalya oğlu Yeroham oğlu Adaya

<span id="an_11:13">11:13</span> ve aile başları olan kardeşleri; toplam
242 kişi. İmmer oğlu Meşillemot oğlu Ahzay oğlu Azarel oğlu Amaşsay ve

<span id="an_11:14">11:14</span> kardeşlerinden oluşan 128 cesur yiğit.
Haggedolim oğlu Zavdiel onlara önderlik ediyordu.

<span id="an_11:15">11:15</span> Levililer: Bunni oğlu Haşavya oğlu
Azrikam oğlu Haşşuv oğlu Şemaya.

<span id="an_11:16">11:16</span> Levililerin önderlerinden Şabbetayla
Yozavat Tanrı Tapınağının dış işlerini yönetiyordu.

<span id="an_11:17">11:17</span> Asaf oğlu Zavdi oğlu Mika oğlu Mattanya
şükran duasını okuyan tapınak korosunu yönetiyordu. Kardeşlerinden
Bakbukya ise ikinci derecede görevliydi. Ayrıca Yedutun oğlu Galal oğlu
Şammua oğlu Avda vardı.

<span id="an_11:18">11:18</span> Kutsal kentte yaşayan Levililer 284
kişiydi.

<span id="an_11:19">11:19</span> Tapınak kapı nöbetçileri: Kapılarda
Akkuv, Talmon ve kardeşleri nöbet tutardı. Toplam 172 kişiydiler.

<span id="an_11:20">11:20</span> İsraillilerin geri kalanı, kâhinlerle
Levililer ise Yahudanın öbür kentlerine dağılmıştı. Herkes kendi mülküne
yerleşmişti.

<span id="an_11:21">11:21</span> Tapınak görevlileri Ofelde yaşıyordu.
Önderleri Siha ile Gişpa idi.

<span id="an_11:22">11:22</span> Tanrının Tapınağında ezgi söyleyenlere
Asaf soyundan gelenler önderlik ediyordu. Bu soydan Mika oğlu Mattanya
oğlu Haşavya oğlu Bani oğlu Uzzi Yeruşalimde, Levililerin başında
bulunuyordu.

<span id="an_11:23">11:23</span> Pers Kralının ezgicilerle ilgili
buyruğu vardı. Düzenli olarak her gün ücretlerini alacaklardı.

<span id="an_11:24">11:24</span> Yahuda oğlu Zerahın soyundan Meşezavel
oğlu Petahya İsrail halkının genel temsilcisi olarak Pers Kralına
yardımcı oluyordu.

<span id="an_11:25">11:25</span> Kırsal bölgelerde, köylerde yaşayanlara
gelince: Bazı Yahudalılar Kiryat-Arba ve köylerinde, bazıları Divon ve
köylerinde, bazıları Yekavseel ve köylerinde,

<span id="an_11:26">11:26</span> bazıları Yeşuada, Moladada,
Beytpelette,

<span id="an_11:27">11:27</span> Hasar-Şualda, Beer-Şeva ve köylerinde,

<span id="an_11:28">11:28</span> bazıları Ziklakta, Mekona ve
köylerinde,

<span id="an_11:29">11:29</span> bazıları Eyn-Rimmonda, Sorada,
Yarmutta,

<span id="an_11:30">11:30</span> Zanoahta, Adullam ve köylerinde,
bazıları Lakiş ve çevresinde, bazıları da Azeka ve köylerinde yaşıyordu.
Yahudalıların yaşadığı bu yerler Beer-Şeva ile Hinnom Vadisi arasındaki
toprakları kapsıyordu.

<span id="an_11:31">11:31</span> Benyamin soyundan olanlar Gevada,
Mikmasta, Ayada, Beytel ve köylerinde,

<span id="an_11:32">11:32</span> Anatotta, Novda, Ananyada,

<span id="an_11:33">11:33</span> Hasorda, Ramada, Gittayimde,

<span id="an_11:34">11:34</span> Haditte, Sevoimde, Nevallatta,

<span id="an_11:35">11:35</span> Lodda, Onoda ve Esnaf Vadisinde
yaşıyordu.

<span id="an_11:36">11:36</span> Bölükler halinde Yahuda'dan gelen bazı
Levililer de Benyamin'e yerleşti.

<span id="an_12:1">12:1</span> Şealtiel oğlu Zerubbabil ve Yeşu ile
birlikte sürgünden dönen kâhinlerle Levililer şunlardır: Kâhinler:
Seraya, Yeremya, Ezra,

<span id="an_12:2">12:2</span> Amarya, Malluk, Hattuş,

<span id="an_12:3">12:3</span> Şekanya, Rehum, Meremot,

<span id="an_12:4">12:4</span> İddo, Ginneton, Aviya,

<span id="an_12:5">12:5</span> Miyamin, Maadya, Bilga,

<span id="an_12:6">12:6</span> Şemaya, Yoyariv, Yedaya,

<span id="an_12:7">12:7</span> Sallu, Amok, Hilkiya, Yedaya. Bunlar
Yeşunun döneminde kâhinlere ve öbür kardeşlerine önderlik ediyorlardı.

<span id="an_12:8">12:8</span> Levililer: Yeşu, Binnuy, Kadmiel,
Şerevya, Yahuda ve şükran ezgileri sorumlusu Mattanya ile kardeşleri.

<span id="an_12:9">12:9</span> Öbür kardeşleri Bakbukya ile Unni ezgiler
söylenirken onların karşısında dururdu.

<span id="an_12:10">12:10</span> Yeşu Yoyakimin babasıydı. Yoyakim
Elyaşivin babası, Elyaşiv Yoyadanın babası,

<span id="an_12:11">12:11</span> Yoyada Yonatanın babası, Yonatan
Yadduanın babasıydı.

<span id="an_12:12">12:12</span> Yoyakimin döneminde, kâhin ailelerinin
başları şunlardı: Seraya ailesinin başında Meraya, Yeremyanın Hananya,

<span id="an_12:13">12:13</span> Ezranın Meşullam, Amaryanın Yehohanan,

<span id="an_12:14">12:14</span> Melikunun Yonatan, Şevanyanın Yusuf,

<span id="an_12:15">12:15</span> Harimin Adna, Merayotun Helkay,

<span id="an_12:16">12:16</span> İddonun Zekeriya, Ginnetonun Meşullam,

<span id="an_12:17">12:17</span> Aviyanın Zikri, Minyaminin, Moadyanın
Piltay,

<span id="an_12:18">12:18</span> Bilganın Şammua, Şemayanın Yehonatan,

<span id="an_12:19">12:19</span> Yoyarivin Mattenay, Yedayanın Uzzi,

<span id="an_12:20">12:20</span> Sallayın Kallay, Amokun Ever,

<span id="an_12:21">12:21</span> Hilkiyanın Haşavya, Yedayanın Netanel.

<span id="an_12:22">12:22</span> Levililerden Elyaşiv, Yoyada, Yohanan
ve Yadduanın yaşadığı günlerde, Pers Kralı Dariusun döneminde, Levili
aile başlarının ve kâhinlerin kaydı tutuldu.

<span id="an_12:23">12:23</span> Levili aile başlarının listesi Elyaşiv
oğlu Yohananın yaşadığı döneme kadar tarihler kitabına yazıldı.

<span id="an_12:24">12:24</span> Levili önderlerden Haşavya, Şerevya ve
Kadmiel oğlu Yeşu bir yanda, kardeşleri öbür yanda durur, Tanrı adamı
Davutun buyruğu uyarınca karşılıklı övgüler ve şükürler sunarlardı.

<span id="an_12:25">12:25</span> Mattanya, Bakbukya, Ovadya, Meşullam,
Talmon ve Akkuv kapılarda nöbet tutarak kapılara yakın ambarları
korumakla görevliydiler.

<span id="an_12:26">12:26</span> Yosadak oğlu Yeşu oğlu Yoyakimin ve
Vali Nehemya ile Kâhin ve Bilgin Ezranın yaşadığı dönemde bu insanlar
görev yaptı.

<span id="an_12:27">12:27</span> Yeruşalim surları Tanrıya adanacağı
zaman, nerede bir Levili varsa aranıp bulundu ve Yeruşalime getirildi.
Çünkü surları sevinçle, şükranla, ezgilerle, zil, çenk ve lirlerle
adamak istiyorlardı.

<span id="an_12:28">12:28</span> Ezgiciler Yeruşalim çevresindeki
bölgelerden, Netofalıların köylerinden, Beytgilgaldan, Geva ve Azmavet
çevresinden toplandı. Yeruşalim çevresinde köyler kurmuşlardı.

<span id="an_12:30">12:30</span> Kâhinlerle Levililer önce kendilerini,
sonra halkı, kapıları ve surları paklama görevini yerine getirdiler.

<span id="an_12:31">12:31</span> Yahudalı önderleri surların üzerine
çıkardım. Şükrederek yürüsünler diye iki büyük gruba ayırdım. Birinci
grup sağdan Gübre Kapısına doğru yürüdü.

<span id="an_12:32">12:32</span> Arkalarından Hoşaya ve Yahudalı
önderlerin yarısı,

<span id="an_12:33">12:33</span> Azarya, Ezra, Meşullam,

<span id="an_12:34">12:34</span> Yahuda, Benyamin, Şemaya, Yeremya

<span id="an_12:35">12:35</span> ve borazan çalan bazı kâhinler
izliyordu. Asaf oğlu Zakkur oğlu Mikaya oğlu Mattanya oğlu Şemaya oğlu
Yonatan oğlu Zekeriya

<span id="an_12:36">12:36</span> ve kardeşleri Şemaya, Azarel, Milalay,
Gilalay, Maay, Netanel, Yahuda ve Hanani Tanrı adamı Davut gibi
çalgılarıyla yürüyorlardı. Bilgin Ezra onlara öncülük ediyordu.

<span id="an_12:37">12:37</span> Pınar Kapısından Davut Kentinin
merdivenlerinden dosdoğru surlara çıktılar; Davutun sarayının üst
tarafından geçerek doğuya doğru, Su Kapısına kadar yürüdüler.

<span id="an_12:38">12:38</span> Şükürler sunarak yürüyen öbür grupsa
surların üzerinde sola doğru ilerliyordu. Halkın yarısıyla birlikte ben
de onları izledim. Fırınlar Kulesinden geçip Geniş Duvara kadar yürüdük.

<span id="an_12:39">12:39</span> Efrayim Kapısını, Eski Kapıyı, Balık
Kapısını, Hananel Kulesini, Hammea Kulesini geçip Koyun Kapısına kadar
gittik. Muhafızlar Kapısında durduk.

<span id="an_12:40">12:40</span> Şükürler sunarak yürüyen bu iki grup
Tanrı Tapınağında durdu. Görevlilerin yarısıyla birlikte ben de durdum.

<span id="an_12:41">12:41</span> Benim grubumda borazan çalan şu
kâhinler vardı: Elyakim, Maaseya, Minyamin, Mikaya, Elyoenay, Zekeriya,
Hananya.

<span id="an_12:42">12:42</span> Ayrıca Maaseya, Şemaya, Elazar, Uzzi,
Yehohanan, Malkiya, Elam, Ezer. Ezgiciler Yizrahyanın öncülüğünde yüksek
sesle ezgiler söylediler.

<span id="an_12:43">12:43</span> O gün pek çok kurban kesildi. Halk
coşku içindeydi, çünkü Tanrı onlara büyük sevinç vermişti. Kadınlarla
çocuklar da bu sevince katıldılar. Yeruşalimden gelen sevinç sesleri
uzaklardan duyulabiliyordu.

<span id="an_12:44">12:44</span> Bu arada bağışların, ilk ürünlerin ve
ondalıkların konacağı ambarları gözetecek bazı kişiler görevlendirildi.
Bunlar Kutsal Yasanın kâhinler ve Levililer için öngördüğü yardımları
kentlerin çevresindeki kırsal bölgelerden toplayıp ambarlara getirmekle
sorumluydu. Yahudalılar kâhinlerle Levililerin hizmetinden hoşnuttu.

<span id="an_12:45">12:45</span> Çünkü onlar Tanrılarının hizmetini ve
paklama görevini yerine getiriyorlardı. Ezgicilerle kapı nöbetçileri de
Davutla oğlu Süleymanın buyruğuna uygun olarak sorumluluklarını yerine
getirdiler.

<span id="an_12:46">12:46</span> Çünkü eskiden, Davutun ve Asafın
yaşadığı yıllarda, ezgicileri yönetenler vardı. Tanrıya övgü ve şükür
ezgileri söylenirdi.

<span id="an_12:47">12:47</span> Zerubbabil'in ve Nehemya'nın yaşadığı
dönemde bütün İsrail halkı bağışlarıyla ezgicilerin ve kapı
nöbetçilerinin ücretlerini gününde karşıladı. Levililer'in hakkını
ayırdılar, Levililer de Harun soyundan gelenlerin hakkını ayırdı.

<span id="an_13:1">13:1</span> O gün Musanın Kitabı halka okundu.
Kitapta Ammonlularla Moavlıların sonsuza dek Tanrının topluluğuna
giremeyeceği yazılıydı.

<span id="an_13:2">13:2</span> Çünkü onlar İsrail halkına ekmek ve su
vermemekle kalmamış, İsraillilere lanet okuması için Balama da para
vermişlerdi. Ancak Tanrımız laneti kutsamaya çevirmişti.

<span id="an_13:3">13:3</span> İsrail halkı bu yasayı duyunca, bütün
yabancıları ayrı tutmaya başladı.

<span id="an_13:4">13:4</span> Tanrımızın Tapınağının ambarlarına Kâhin
Elyaşiv bakıyordu. Elyaşiv Toviyanın akrabasıydı.

<span id="an_13:5">13:5</span> Bu yüzden ona büyük bir oda vermişti.
Eskiden bu odaya tahıl sunuları, günnük, tapınak eşyaları, ayrıca Kutsal
Yasa uyarınca Levililere, ezgicilere, tapınak kapı nöbetçilerine verilen
buğdayın, yeni şarabın, zeytinyağının ondalıkları ve kâhinlere verilen
bağışlar konulurdu.

<span id="an_13:6">13:6</span> Ama bütün bunlar olup biterken ben
Yeruşalimde değildim. Babil Kralı Artahşastanın krallığının otuz ikinci
yılında, onun yanına gitmiştim. Bir süre sonra yine izin istedim

<span id="an_13:7">13:7</span> ve Yeruşalime döndüm. O zaman Elyaşivin
yaptığı kötülüğü öğrendim. Tanrı Tapınağının avlusunda Toviyaya oda
vermişti.

<span id="an_13:8">13:8</span> Buna çok canım sıkıldı. Toviyanın bütün
eşyalarını odadan attım.

<span id="an_13:9">13:9</span> Odaları temizlemeleri için buyruk verdim.
Tanrı Tapınağının eşyalarını, tahıl sunularını, günnüğü yine oraya
koydurdum.

<span id="an_13:10">13:10</span> Ayrıca öğrendim ki, Levililerin
alacakları verilmemiş. Hizmeti yürüten Levililerle ezgiciler tarlalarına
geri dönmüşler.

<span id="an_13:11">13:11</span> Görevlileri azarladım. ‹‹Tanrının
Tapınağı neden ihmal edilmiş?›› diye sordum. Sonra bütün gidenleri
toplayıp işlerinin başına koydum.

<span id="an_13:12">13:12</span> Bütün Yahuda halkı buğdayın, yeni
şarabın, zeytinyağının ondalığını yine ambarlara getirmeye başladı.

<span id="an_13:13">13:13</span> Bu kez ambarların başına Kâhin
Şelemyayı, Bilgin Sadoku ve Levililerden Pedayayı koydum. Mattanya oğlu
Zakkur oğlu Hanan onların yardımcısıydı. Bunlar güvenilir insanlardı.
Görevleri kardeşlerinin paylarını bölüştürmekti.

<span id="an_13:14">13:14</span> Ey Tanrım, beni anımsa. Tapınağın için
ve oradaki hizmetler için yaptığım iyi işleri hiçe sayma.

<span id="an_13:15">13:15</span> O günlerde Yahudada bazı adamların
Şabat Günü üzüm sıktıklarını gördüm. Bazıları da demet demet tahıllarını
eşeklere yüklüyor, şarap, üzüm, incir ve çeşitli yüklerle birlikte Şabat
Günü Yeruşalime getiriyorlardı. Şabat Günü bunları sattıkları için
onları azarladım.

<span id="an_13:16">13:16</span> Yeruşalimde yaşayan Surlular balık ve
çeşitli mallar getirip Şabat Günü kentte Yahudalılara satıyorlardı.

<span id="an_13:17">13:17</span> Yahudalı soyluları azarlayarak,
‹‹Yaptığınız kötülüğe bakın!›› dedim, ‹‹Şabat Gününü hiçe sayıyorsunuz.

<span id="an_13:18">13:18</span> Atalarınız da aynı şeyi yapmadı mı? Bu
yüzden Tanrımız başımıza ve bu kente bela yağdırmadı mı? Siz Şabat
Gününü hiçe sayarak Tanrının öfkesini İsraile karşı
alevlendiriyorsunuz.››

<span id="an_13:19">13:19</span> Şabattan önceki akşam Yeruşalim
kapılarına gölge düşünce, kapıların kapatılması ve Şabat sona erinceye
kadar açılmaması için buyruk verdim. Şabat Günü kente yük sokulmasın
diye bazı adamlarımı kapılara yerleştirdim.

<span id="an_13:20">13:20</span> Tüccarlarla çeşitli eşya satıcıları bir
iki kez geceyi Yeruşalimin dışında geçirdiler.

<span id="an_13:21">13:21</span> Onları uyardım: ‹‹Niçin surun dibinde
geceliyorsunuz? Bir daha yaparsanız size karşı zor kullanacağım.›› Bir
daha Şabat Günü gelmediler.

<span id="an_13:22">13:22</span> Şabat Gününün kutsallığını korumak için
Levililere kendilerini paklasınlar ve gidip kapılarda nöbet tutsunlar
diye buyruk verdim. Ey Tanrım, bunun için de beni anımsa ve yüce sevgin
uyarınca bana merhamet et.

<span id="an_13:23">13:23</span> Ayrıca o günlerde Aşdotlu, Ammonlu,
Moavlı kadınlarla evlenmiş Yahudiler gördüm.

<span id="an_13:24">13:24</span> Çocuklarının yarısı Aşdot dilini ya da
öbür halkların dilini konuşuyor, Yahudi dilini bilmiyorlardı.

<span id="an_13:25">13:25</span> Adamları azarladım, lanet okudum.
Bazılarını dövüp saçlarını yoldum. Tanrının adıyla onlara ant içirdim
ve, ‹‹Yabancılara kız verip kız almayacaksınız›› dedim,

<span id="an_13:26">13:26</span> ‹‹Kral Süleyman bu yabancı kadınlar
yüzünden günaha girmedi mi? Onca ulusun kralları arasında Süleyman
gibisi yoktu. Tanrı onu öyle sevdi ki, bütün İsraile kral yaptı. Ama
yabancı kadınlar onu bile günaha sürükledi.

<span id="an_13:27">13:27</span> Şimdi de siz yabancı kadınlarla
evlenerek Tanrımıza ihanet ediyorsunuz. Yaptığınız bu büyük kötülüğe göz
mü yumalım?››

<span id="an_13:28">13:28</span> Başkâhin Elyaşiv oğlu Yoyadanın
oğullarından biri Horonlu Sanballatın kızıyla evliydi. Bu yüzden onu
yanımdan kovdum.

<span id="an_13:29">13:29</span> Ey Tanrım, onları anımsa; çünkü
kâhinliği lekelediler, kâhinlerle ve Levililerle yaptığın antlaşmayı
bozdular.

<span id="an_13:30">13:30</span> Halkı bütün yabancılardan arındırdım.
Kâhinlerle Levililere görevlerini tek tek bildirdim.

<span id="an_13:31">13:31</span> Belirli zamanlarda yakılmak için
armağan edilen odunları, getirilen ilk ürünleri düzene koydum. Ey
Tanrım, bütün bunları iyiliğim için anımsa.

------------------------------------------------------------------------

[Next: Esther](est)
