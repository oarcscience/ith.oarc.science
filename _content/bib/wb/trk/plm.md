[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit)  [Next](heb) 

------------------------------------------------------------------------

### Turkish Bible: Philemon

<span id="an_1:1">1:1</span> Sevgili emektaşımız Filimon, Mesih İsa
uğruna tutuklu olan ben Pavlus ve kardeşimiz Timoteostan sana,
kızkardeşimiz Afiyaya, birlikte mücadele verdiğimiz Arhippusa ve senin
evindeki inanlılar topluluğuna selam!

<span id="an_1:3">1:3</span> Babamız Tanrıdan ve Rab İsa Mesihten
sizlere lütuf ve esenlik olsun.

<span id="an_1:4">1:4</span> Rab İsaya olan imanını ve bütün kutsallara
beslediğin sevgiyi duydukça dualarımda seni anıyor, Tanrıma sürekli
şükrediyorum.

<span id="an_1:6">1:6</span> Mesihte sahip olduğumuz her iyiliğin
bilincine vararak imanını başkalarıyla paylaşmakta etkin olman için dua
ediyorum.

<span id="an_1:7">1:7</span> Sevgin benim için büyük sevinç ve teselli
kaynağı oldu. Çünkü kutsalların yürekleri senin sayende ferahladı,
kardeşim.

<span id="an_1:8">1:8</span> Bu nedenle, gerekeni sana buyurmaya Mesihte
büyük cesaretim olduğu halde, şimdi Mesih İsa uğruna tutuklu bulunan ben
yaşlı Pavlus sana sevgiyle rica etmeyi yeğliyorum.

<span id="an_1:10">1:10</span> Tutukluluğum sırasında kendisine ruhsal
baba olduğum oğlum Onisimosla ilgili bir ricam var. Bir zamanlar sana
yararsızdı; ama şimdi hem sana hem de bana yararlıdır.

<span id="an_1:12">1:12</span> Kendisini, yani can ciğerimi sana geri
gönderiyorum.

<span id="an_1:13">1:13</span> Müjdenin uğruna tutuklu kaldığım sürece
senin yerine bana hizmet etmesi için onu yanımda alıkoymak isterdim; ama
senin onayın olmadan bir şey yapmak istemedim. Öyle ki, yapacağın iyilik
zorunluluktanmış gibi görünmesin, gönülden olsun.

<span id="an_1:15">1:15</span> Onisimosun bir süre senden ayrılması
belki de onu temelli geri alman içindi.

<span id="an_1:16">1:16</span> Onu artık köle değil, köleden üstün,
sevgili bir kardeş olarak geri alacaksın. O, özellikle benim için çok
değerlidir. Ama hem bir insan, hem de Rabbe ait biri olarak senin için
daha da çok sevilecek bir kardeştir.

<span id="an_1:17">1:17</span> Bu nedenle, eğer beni yoldaşın
sayıyorsan, kendisini beni kabul eder gibi kabul et.

<span id="an_1:18">1:18</span> Sana herhangi bir haksızlık etmişse ya da
bir borcu varsa, bunu benim hesabıma say.

<span id="an_1:19">1:19</span> Ben Pavlus bunu kendi elimle yazıyorum,
bedelini ben öderim. Senin kendi yaşamını bile bana borçlu olduğunu
söylememe gerek yok.

<span id="an_1:20">1:20</span> Evet, kardeş, Rab yolunda bana bir
yardımın olsun. Mesihte yüreğimi ferahlat.

<span id="an_1:21">1:21</span> Sözümü dinleyeceğinden emin olarak ve
istediğimden fazlasını da yapacağını bilerek sana yazıyorum.

<span id="an_1:22">1:22</span> Bu arada bana kalabileceğim bir yer
hazırla. Çünkü dualarınız aracılığıyla sizlere bağışlanacağımı umuyorum.

<span id="an_1:23">1:23</span> Mesih İsa uğruna kendisiyle birlikte
tutuklu bulunduğum Epafras, emektaşlarım Markos, Aristarhus, Dimas ve
Luka sana selam ederler.

<span id="an_1:25">1:25</span> Rab İsa Mesih'in lütfu ruhunuzla birlikte
olsun.

------------------------------------------------------------------------

[Next: Hebrews](heb)
