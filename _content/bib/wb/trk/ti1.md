[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Turkish Bible: 1 Timothy

<span id="an_1:1">1:1</span> Kurtarıcımız Tanrının ve umudumuz Mesih
İsanın buyruğuyla Mesih İsanın elçisi atanan ben Pavlustan imanda öz
oğlum Timoteosa selam! Baba Tanrıdan ve Rabbimiz Mesih İsadan sana
lütuf, merhamet ve esenlik olsun.

<span id="an_1:3">1:3</span> Makedonyaya giderken sana rica ettiğim
gibi, Efeste kal ve bazı kişilerin farklı öğretiler yaymamasını,
masallarla ve sonu gelmeyen soyağaçlarıyla uğraşmamasını öğütle. Bu
şeyler, imana dayanan tanrısal düzene hizmet etmekten çok, tartışmalara
yol açar.

<span id="an_1:5">1:5</span> Bu buyruğun amacı, pak yürekten, temiz
vicdandan, içten imandan doğan sevgiyi uyandırmaktır.

<span id="an_1:6">1:6</span> Bazı kişiler bunlardan saparak boş
konuşmalara daldılar.

<span id="an_1:7">1:7</span> Kutsal Yasa öğretmeni olmak istiyorlar, ama
ne söyledikleri sözleri ne de iddialı oldukları konuları anlıyorlar.

<span id="an_1:8">1:8</span> Yasayı özüne uygun biçimde kullanan için
Yasanın iyi olduğunu biliyoruz.

<span id="an_1:9">1:9</span> Çünkü biliyoruz ki, Yasa doğrular için
değil, yasa tanımayanlarla asiler, tanrısızlarla günahkârlar,
kutsallıktan yoksunlarla kutsala karşı saygısız olanlar, anne ya da
babasını öldürenler, katiller, fuhuş yapanlar, oğlancılar, köle
tüccarları, yalancılar, yalan yere ant içenler ve sağlam öğretiye karşıt
olan başka ne varsa onlar için konmuştur.

<span id="an_1:11">1:11</span> Mübarek Tanrının bana emanet edilen yüce
Müjdesine göre bu böyledir.

<span id="an_1:12">1:12</span> Beni güçlendiren Rabbimiz Mesih İsaya
şükrederim. Çünkü beni güvenilir sayarak hizmetine aldı.

<span id="an_1:13">1:13</span> Bir zamanlar Ona küfreden, zalim ve
küstah biri olduğum halde bana merhamet edildi. Çünkü ne yaptıysam
bilgisizlikten ve imansızlıktan yaptım.

<span id="an_1:14">1:14</span> Ama Rabbimizin lütfu, imanla ve Mesih
İsada olan sevgiyle birlikte bol bol üzerime döküldü.

<span id="an_1:15">1:15</span> ‹‹Mesih İsa günahkârları kurtarmak için
dünyaya geldi›› sözü, güvenilir ve her bakımdan kabule layık bir sözdür.
Günahkârların en kötüsü benim.

<span id="an_1:16">1:16</span> Ama Mesih İsa, kendisine iman edip sonsuz
yaşama kavuşacak olanlara örnek olayım diye sınırsız sabrını öncelikle
bende sergilemek için bana merhamet etti.

<span id="an_1:17">1:17</span> Onur ve yücelik sonsuzlara dek bütün
çağların Kralı, ölümsüz ve görünmez tek Tanrının olsun! Amin.

<span id="an_1:18">1:18</span> Oğlum Timoteos, senin hakkında önceden
söylenen peygamberlik sözleri uyarınca, bu buyruğu sana emanet ediyorum.
Öyle ki, bu sözlere dayanarak iyi savaşı sürdüresin.

<span id="an_1:19">1:19</span> İmana ve temiz vicdana sarıl. Bazıları
temiz vicdanı bir yana iterek iman konusunda battılar.

<span id="an_1:20">1:20</span> Himeneos ve İskender bunlardandır. Küfür
etmemeyi öğrensinler diye onları Şeytan'a teslim ettim.

<span id="an_2:1">2:1</span> Her şeyden önce şunu öğütlerim: Tanrı
yoluna tam bir bağlılık ve ağırbaşlılık içinde sakin ve huzurlu bir
yaşam sürelim diye, krallarla bütün üst yöneticiler dahil, bütün
insanlar için dilekler, dualar, yakarışlar ve şükürler sunulsun.

<span id="an_2:3">2:3</span> Böyle yapmak iyidir ve Kurtarıcımız Tanrıyı
hoşnut eder.

<span id="an_2:4">2:4</span> O bütün insanların kurtulup gerçeğin
bilincine erişmesini ister.

<span id="an_2:5">2:5</span> Çünkü tek Tanrı ve Tanrıyla insanlar
arasında tek aracı vardır. O da insan olan ve kendisini herkes için
fidye olarak sunmuş bulunan Mesih İsadır. Uygun zamanda verilen tanıklık
budur.

<span id="an_2:7">2:7</span> Ben bunun habercisi ve elçisi atandım
-gerçeği söylüyorum, yalan söylemiyorum- uluslara imanı ve gerçeği
öğretmeye atandım.

<span id="an_2:8">2:8</span> Buna göre, erkeklerin öfkelenip çekişmeden,
her yerde pak eller yükselterek dua etmelerini isterim.

<span id="an_2:9">2:9</span> Kadınların da saç örgüleriyle, altınlarla,
incilerle ya da pahalı giysilerle değil, sade giyimle, edepli ve ölçülü
tutumla, Tanrı yolunda yürüdüklerini ileri süren kadınlara yaraşır
biçimde, iyi işlerle süslenmelerini isterim.

<span id="an_2:11">2:11</span> Kadın sükûnet ve tam bir uysallık içinde
öğrensin.

<span id="an_2:12">2:12</span> Kadının öğretmesine, erkeğe egemen
olmasına izin vermiyorum; sakin olsun.

<span id="an_2:13">2:13</span> Çünkü önce Adem, sonra Havva yaratıldı;
aldatılan da Adem değildi, kadın aldatılıp suç işledi.

<span id="an_2:15">2:15</span> Ama doğum yapıp kurtulacaktır; yeter ki,
sağduyuyla iman, sevgi ve kutsallıkta yaşasın.

<span id="an_3:1">3:1</span> İşte güvenilir söz: Bir kimse gözetmen
olmayı gönülden istiyorsa, iyi bir görev arzu etmiş olur.

<span id="an_3:2">3:2</span> Ancak gözetmen ayıplanacak bir yanı
olmayan, tek karılı, ölçülü, sağduyulu, saygın, konuksever, öğretmeye
yetenekli biri olmalı.

<span id="an_3:3">3:3</span> Şarap düşkünü, zorba olmamalı; uysal,
kavgadan ve para sevgisinden uzak olmalı.

<span id="an_3:4">3:4</span> Evini iyi yönetmeli, çocuklarına söz
dinletmeli, her yönden saygılı olmalarını sağlamalı.

<span id="an_3:5">3:5</span> Kendi evini yönetmesini bilmeyen, Tanrının
topluluğunu nasıl kayırabilir?

<span id="an_3:6">3:6</span> Gözetmen yeni iman etmiş biri olmamalı.
Yoksa gurura kapılıp İblisin uğradığı yargıya uğrayabilir.

<span id="an_3:7">3:7</span> Topluluğun dışındakiler tarafından da iyi
bir insan olarak tanınmalıdır. Öyle ki, ayıplanacak duruma ve İblisin
tuzağına düşmesin.

<span id="an_3:8">3:8</span> Aynı şekilde kilise görevlileri, özü sözü
ayrı, şarap tutkunu, haksız kazanç peşinde koşan kişiler değil,
ağırbaşlı kişiler olmalı.

<span id="an_3:9">3:9</span> Temiz vicdanla imanın sırrına
sarılmalıdırlar.

<span id="an_3:10">3:10</span> Bunlar da önce denensin; eleştirilecek
bir yönleri yoksa görev alsınlar.

<span id="an_3:11">3:11</span> Aynı şekilde kadınlar ağırbaşlı olmalı;
iftiracı değil, ama ölçülü ve her bakımdan güvenilir olmalı.

<span id="an_3:12">3:12</span> Görevliler tek karılı, çocuklarını ve
evlerini iyi yöneten kişiler olsun.

<span id="an_3:13">3:13</span> Görevlerini iyi yapanlar, kendileri için
iyi bir yer edinir, Mesih İsaya imanda büyük cesaret kazanırlar.

<span id="an_3:14">3:14</span> Yakında yanına gelmeyi umuyorum. Ama
gecikirsem, gerçeğin direği ve dayanağı olan Tanrının ev halkı arasında,
yani yaşayan Tanrının topluluğunda nasıl davranmak gerektiğini bilesin
diye sana bunları yazıyorum.

<span id="an_3:16">3:16</span> Kuşkusuz Tanrı yolunun sırrı büyüktür. O,
bedende göründü, Ruh'ça doğrulandı, Meleklerce görüldü, Uluslara
tanıtıldı, Dünyada O'na iman edildi, Yücelik içinde yukarı alındı.

<span id="an_4:1">4:1</span> Ruh açıkça diyor ki, son zamanlarda
bazıları yalancıların ikiyüzlülüğü nedeniyle aldatıcı ruhlara ve
cinlerin öğretilerine kulak vererek imandan dönecek. Vicdanları adeta
kızgın bir demirle dağlanmış bu yalancılar evlenmeyi yasaklayacak, iman
edip gerçeği bilenlerin şükranla yemesi için Tanrının yarattığı
yiyeceklerden çekinmek gerektiğini buyuracaklar.

<span id="an_4:4">4:4</span> Oysa Tanrının yarattığı her şey iyidir,
hiçbir şey reddedilmemeli; yeter ki, şükranla kabul edilsin.

<span id="an_4:5">4:5</span> Çünkü her şey Tanrının sözüyle ve duayla
kutsal kılınır.

<span id="an_4:6">4:6</span> Bunları kardeşlere öğütlersen, imanın ve
izlediğin iyi öğretinin sözleriyle beslenmiş olarak Mesih İsanın iyi bir
görevlisi olursun.

<span id="an_4:7">4:7</span> Kutsallıktan yoksun kocakarı masallarını
reddet. Kendini Tanrı yolunda eğit.

<span id="an_4:8">4:8</span> Bedeni eğitmenin biraz yararı var; ama
şimdiki ve gelecek yaşamın vaadini içeren Tanrı yolunda yürümek her
yönden yararlıdır.

<span id="an_4:9">4:9</span> Bu güvenilir ve her bakımdan kabule layık
bir sözdür.

<span id="an_4:10">4:10</span> Bunun için emek veriyor, mücadele
ediyoruz. Çünkü umudumuzu bütün insanların, özellikle iman edenlerin
Kurtarıcısı olan diri Tanrıya bağladık.

<span id="an_4:11">4:11</span> Bunları buyur ve öğret.

<span id="an_4:12">4:12</span> Gençsin diye kimse seni küçümsemesin.
Konuşmada, davranışta, sevgide, imanda, paklıkta imanlılara örnek ol.

<span id="an_4:13">4:13</span> Ben yanına gelinceye dek kendini
topluluğa Kutsal Yazıları okumaya, öğüt vermeye, öğretmeye ada.

<span id="an_4:14">4:14</span> Peygamberlik sözüyle, ihtiyarlar
kurulunun ellerini senin üzerine koymasıyla sana verilen ve hâlâ sende
olan ruhsal armağanı ihmal etme.

<span id="an_4:15">4:15</span> Bu konuların üzerinde dur, kendini
bunlara ver ki, ilerlediğini herkes görsün.

<span id="an_4:16">4:16</span> Kendine ve öğretine dikkat et, bu yolda
yürümeye devam et. Çünkü bunu yapmakla hem kendini hem seni dinleyenleri
kurtaracaksın.

<span id="an_5:1">5:1</span> Yaşlı adama çıkışma, babanmış gibi yol
göster. Genç erkeklere kardeşinmiş gibi, yaşlı kadınlara annenmiş gibi,
genç kadınlara tam bir yürek temizliğiyle kızkardeşinmiş gibi yol
göster.

<span id="an_5:3">5:3</span> Gerçekten kimsesiz dul kadınlara saygı
göster.

<span id="an_5:4">5:4</span> Ama dul kadının çocukları ya da torunları
varsa, bunlar öncelikle kendi ev halkına yardım ederek Tanrı yolunda
yürümeyi ve büyüklerine iyilik borcunu ödemeyi öğrensinler. Çünkü bu
Tanrıyı hoşnut eder.

<span id="an_5:5">5:5</span> Gerçekten kimsesiz, yalnız kalmış dul kadın
umudunu Tanrıya bağlamıştır; gece gündüz Ona dilekte bulunmaya ve dua
etmeye devam eder.

<span id="an_5:6">5:6</span> Kendini zevke veren dul kadınsa daha
yaşarken ölmüştür.

<span id="an_5:7">5:7</span> Ayıplanacak duruma düşmemeleri için onları
bu konularda uyar.

<span id="an_5:8">5:8</span> Kendi yakınlarına, özellikle de ev halkına
bakmayan kişi imanı inkâr etmiş, imansızdan beter olmuştur.

<span id="an_5:9">5:9</span> Yaptığı iyiliklerle tanınmış, tek erkekle
evlenmiş, en az altmış yaşında olan dul kadın, eğer çocuk büyütmüş,
konuk ağırlamış, kutsalların ayaklarını yıkamış, sıkıntıda olanlara
yardım etmiş, kendini her tür iyi işe adamışsa, adı dullar listesine
yazılsın.

<span id="an_5:11">5:11</span> Daha genç dulları listeye alma. Çünkü
bedensel arzuları Mesihe bağlılıklarına baskın çıkınca evlenmek
isterler.

<span id="an_5:12">5:12</span> Böylece verdikleri ilk sözü çiğneyerek
hüküm giyerler.

<span id="an_5:13">5:13</span> Aynı zamanda ev ev gezerek tembelliğe
alışırlar. Yalnız tembelliğe alışmakla kalmazlar, üzerlerine düşmeyen
sözler söyleyerek başkalarının işine karışan boşboğazlar olurlar.

<span id="an_5:14">5:14</span> Bu nedenle, daha genç dulların
evlenmelerini, çocuk yapmalarını, evlerini yönetmelerini, düşmana hiçbir
iftira fırsatı vermemelerini isterim.

<span id="an_5:15">5:15</span> Kimisi zaten sapmış, Şeytanın ardına
düşmüştür.

<span id="an_5:16">5:16</span> İmanlı bir kadının dul yakınları varsa
onlara yardım etsin. İnanlılar topluluğu yük altına girmesin ki,
gerçekten kimsesiz olan dullara yardım edebilsin.

<span id="an_5:17">5:17</span> Topluluğu iyi yöneten ihtiyarlar,
özellikle Tanrı sözünü duyurup öğretmeye emek verenler iki kat saygıya
layık görülsün.

<span id="an_5:18">5:18</span> Çünkü Kutsal Yazıda şöyle deniyor:
‹‹Harman döven öküzün ağzını bağlama›› ve ‹‹İşçi ücretini hak eder.››

<span id="an_5:19">5:19</span> İki ya da üç tanık olmadıkça, bir
ihtiyara yöneltilen suçlamayı kabul etme.

<span id="an_5:20">5:20</span> Günah işleyenleri herkesin önünde azarla
ki, öbürleri de korksun.

<span id="an_5:21">5:21</span> Bu söylediklerimi yan tutmadan, kimseyi
kayırmadan yerine getirmen için seni Tanrının, Mesih İsanın ve seçilmiş
meleklerin önünde uyarıyorum.

<span id="an_5:22">5:22</span> Birinin üzerine ellerini koymakta aceleci
davranma, başkalarının günahlarına ortak olma. Kendini temiz tut.

<span id="an_5:23">5:23</span> Artık yalnız su içmekten vazgeç; miden ve
sık sık baş gösteren rahatsızlıkların için biraz da şarap iç.

<span id="an_5:24">5:24</span> Bazı kişilerin günahları bellidir,
kendilerinden önce yargı kürsüsüne ulaşır. Bazılarının günahlarıysa
sonradan ortaya çıkar.

<span id="an_5:25">5:25</span> Bunun gibi, iyi işler de bellidir; belli
olmayanlar bile gizli kalamaz.

<span id="an_6:1">6:1</span> Kölelik boyunduruğu altında olanların hepsi
kendi efendilerini tam bir saygıya layık görsünler ki, Tanrının adı ve
öğretisi kötülenmesin.

<span id="an_6:2">6:2</span> Efendileri iman etmiş olanlarsa, nasıl olsa
kardeşiz deyip efendilerine saygısızlık etmesinler. Tersine, daha iyi
hizmet etsinler. Çünkü bu iyi hizmetten yararlananlar, sevdikleri
imanlılardır. Bu ilkeleri öğret ve öğütle.

<span id="an_6:3">6:3</span> Eğer biri farklı öğretiler yayar, doğru
sözleri, yani Rabbimiz İsa Mesihin sözlerini ve Tanrı yoluna dayanan
öğretiyi onaylamazsa, kendini beğenmiş, bilgisiz bir kişidir. Böyle biri
tartışmaları ve kelime kavgalarını hastalık derecesinde sever. Bu şeyler
kıskançlığa, çekişmeye, iftiraya, kötü kuşkulara, düşünceleri yozlaşmış
ve gerçeği yitirmiş kişilerin durmadan sürtüşmesine yol açar. Onlar
Tanrı yolunu kazanç yolu sanıyorlar.

<span id="an_6:6">6:6</span> Oysa eldekiyle yetinerek Tanrı yolunda
yürümek büyük kazançtır.

<span id="an_6:7">6:7</span> Çünkü dünyaya ne bir şey getirdik, ne de
ondan bir şey götürebiliriz.

<span id="an_6:8">6:8</span> Yiyeceğimiz, giyeceğimiz varsa bunlarla
yetiniriz.

<span id="an_6:9">6:9</span> Zengin olmak isteyenler ayartılıp tuzağa
düşerler, insanı çöküşe ve yıkıma götüren birçok saçma ve zararlı
arzulara kapılırlar.

<span id="an_6:10">6:10</span> Çünkü her türlü kötülüğün bir kökü de
para sevgisidir. Kimileri zengin olma hevesiyle imandan saptılar, kendi
kendilerine çok acı çektirdiler.

<span id="an_6:11">6:11</span> Ama sen, ey Tanrı adamı, bu şeylerden
kaç! Doğruluğun, Tanrı yolunun, imanın, sevginin, sabrın, uysallığın
ardından koş.

<span id="an_6:12">6:12</span> İman uğrunda yüce mücadeleyi sürdür.
Sonsuz yaşama sımsıkı sarıl. Bunun için çağrıldın ve birçok tanık önünde
yüce inancı açıkça benimsedin.

<span id="an_6:13">6:13</span> Her şeye yaşam veren Tanrının ve Pontius
Pilatus önünde yüce inanca tanıklık etmiş olan Mesih İsanın huzurunda
sana buyuruyorum: Rabbimiz İsa Mesihin gelişine dek Tanrı buyruğunu
lekesiz ve kusursuz olarak koru.

<span id="an_6:15">6:15</span> Mübarek ve tek Hükümdar, kralların Kralı,
rablerin Rabbi, ölümsüzlüğün tek sahibi, yaklaşılmaz ışıkta yaşayan,
hiçbir insanın görmediği ve göremeyeceği Tanrı, Mesihi belirlenen
zamanda ortaya çıkaracaktır. Onur ve kudret sonsuza dek Onun olsun!
Amin.

<span id="an_6:17">6:17</span> Şimdiki çağda zengin olanlara
gururlanmamalarını, gelip geçici zenginliğe umut bağlamamalarını buyur.
Zevk almamız için bize her şeyi bol bol veren Tanrıya umut bağlasınlar.

<span id="an_6:18">6:18</span> İyilik yapmalarını, iyilikten yana
zengin, eliaçık ve paylaşmaya istekli olmalarını buyur.

<span id="an_6:19">6:19</span> Böylelikle gerçek yaşama kavuşmak üzere
gelecek için kendilerine sağlam temel olacak bir hazine biriktirmiş
olurlar.

<span id="an_6:20">6:20</span> Ey Timoteos, sana emanet edileni koru!
Kutsallıktan yoksun, boş sözlerden, yalan yere ‹‹bilgi›› denen
düşüncelerin çelişkilerinden sakın.

<span id="an_6:21">6:21</span> Kimileri bu sözde bilgiye sahip
olduklarını ileri sürerek imandan saptılar. Tanrı'nın lütfu sizlerle
birlikte olsun.

------------------------------------------------------------------------

[Next: 2 Timothy](ti2)
