[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joe)  [Next](jon) 

------------------------------------------------------------------------

### Turkish Bible: Amos

<span id="an_1:1">1:1</span> Tekoalı koyun yetiştiricilerinden Amosun
sözleri. Uzziyanın Yahuda, Yehoaş oğlu Yarovamın İsrail Kralı olduğu
günlerde, depremden iki yıl önce Amos İsraille ilgili görümler gördü.

<span id="an_1:2">1:2</span> Şöyle dedi: ‹‹RAB Siyondan kükrüyor,  
Yeruşalimden gürlüyor.  
Yas tutuyor çobanların otlakları,  
Karmel Dağının dorukları kuruyor.››

<span id="an_1:3">1:3</span> RAB şöyle diyor:  
‹‹Şamlıların cezasını kaldırmayacağım.  
Çünkü günah üstüne günah işlediler,  
Demir düvenlerle Gilat halkını dövdüler.

<span id="an_1:4">1:4</span> Bu yüzden Hazaelin evine ateş
yağdıracağım,  
Yakıp yok edecek Ben-Hadatın saraylarını.

<span id="an_1:5">1:5</span> Şamın kapı sürgüsünü kıracağım,  
Söküp atacağım  
Aven Vadisinde oturanı,  
Beytedende elinde asayla dolaşanı;  
Kîre sürgün edilecek Aram halkı.››  
RAB diyor.

<span id="an_1:6">1:6</span> RAB şöyle diyor:  
‹‹Gazzelilerin cezasını kaldırmayacağım.  
Çünkü günah üstüne günah işlediler,  
Edomlulara teslim etmek için  
Bütün halkı sürgün ettiler.

<span id="an_1:7">1:7</span> Bu yüzden Gazze surlarına ateş
yağdıracağım,  
Yakıp yok edecek saraylarını.

<span id="an_1:8">1:8</span> Söküp atacağım  
Aşdotta oturanı,  
Aşkelonda elinde asayla dolaşanı,  
Elimin tersini göstereceğim Ekrona,  
Yok olacak Filistlilerin sağ kalanları!››  
Egemen RAB böyle diyor.

<span id="an_1:9">1:9</span> RAB şöyle diyor:  
‹‹Surluların cezasını kaldırmayacağım.  
Çünkü günah üstüne günah işlediler,  
Bütün halkı Edomlulara teslim edip sürdüler,  
Dostluk antlaşmasını anımsamadılar.

<span id="an_1:10">1:10</span> Bu yüzden Sur Kentinin surlarına ateş
yağdıracağım,  
Yakıp yok edecek saraylarını.››

<span id="an_1:11">1:11</span> RAB şöyle diyor:  
‹‹Edomluların cezasını kaldırmayacağım.  
Çünkü günah üstüne günah işlediler,  
Kılıçla kovaladılar kardeşlerini,  
Acıma nedir bilmediler;  
Hep yırtıcıydı öfkeleri,  
Sonsuza dek sürdü gazapları.

<span id="an_1:12">1:12</span> Bu yüzden Temana ateş yağdıracağım,  
Yakıp yok edecek Bosra saraylarını.››

<span id="an_1:13">1:13</span> RAB şöyle diyor:  
‹‹Ammonluların cezasını kaldırmayacağım.  
Çünkü günah üstüne günah işlediler,  
Sınırlarını genişletmek için  
Gilatlı gebe kadınların karınlarını yardılar.

<span id="an_1:14">1:14</span> Bu yüzden Rabba surlarını
tutuşturacağım,  
Savaş günü çığlıklarla,  
Kasırga günü fırtınayla  
Ateş yakıp yok edecek saraylarını.

<span id="an_1:15">1:15</span> Krallarıyla görevlileri,  
Hepsi sürgüne gidecek.››  
RAB böyle diyor.

<span id="an_2:1">2:1</span> RAB şöyle diyor:  
‹‹Moavlıların cezasını kaldırmayacağım.  
Çünkü günah üstüne günah işlediler,  
Edom Kralının kemiklerini  
Kireçleşinceye dek yaktılar.

<span id="an_2:2">2:2</span> Bu yüzden Moava ateş yağdıracağım,  
Yakıp yok edecek Keriyot saraylarını.  
Kargaşa, savaş naraları,  
Boru sesleri arasında ölecek Moav halkı.

<span id="an_2:3">2:3</span> Söküp atacağım içinden yöneticisini,  
Öldüreceğim onunla bütün görevlilerini.››  
RAB böyle diyor.

<span id="an_2:4">2:4</span> RAB şöyle diyor:  
‹‹Yahudalıların cezasını kaldırmayacağım.  
Çünkü günah üstüne günah işlediler,  
Reddettiler yasamı,  
Kurallarıma uymadılar;  
Yalancı putlar saptırdı onları,  
Atalarının da izlediği putlar.

<span id="an_2:5">2:5</span> Bu yüzden Yahudaya ateş yağdıracağım,  
Yakıp yok edecek Yeruşalim saraylarını.››

<span id="an_2:6">2:6</span> RAB şöyle diyor:  
‹‹İsraillilerin cezasını kaldırmayacağım,  
Çünkü günah üstüne günah işlediler,  
Doğruyu para için,  
Yoksulu bir çift çarık için sattılar.

<span id="an_2:7">2:7</span> Onlar ki,  
Yoksulun başını toz toprak içinde çiğner  
Ve mazlumun hakkını bir yana iterler.  
Baba oğul aynı kızla yatarak  
Kutsal adımı kirletirler.

<span id="an_2:8">2:8</span> Her sunağın yanına,  
Rehin alınan giysilerin üzerine uzanır,  
Tanrılarının Tapınağında  
Ceza karşılığı alınan şarabı içerler.

<span id="an_2:9">2:9</span> Ama ben onların önünde  
Amorluları yok ettim;  
Sedir ağaçları kadar boylu,  
Meşe kadar güçlü olsa da,  
Yukarıdan meyvesini,  
Aşağıdan kökünü kuruttum.

<span id="an_2:10">2:10</span> Sizi Mısırdan ben çıkardım,  
Amor topraklarını sahiplenesiniz diye  
Çölde kırk yıl size yol gösterdim.

<span id="an_2:11">2:11</span> Oğullarınızdan peygamberler,  
Gençlerinizden bana adanmış kişiler atadım.  
Doğru değil mi, ey İsrailliler?››  
RAB böyle diyor.

<span id="an_2:12">2:12</span> ‹‹Sizse bana adanmış kişilere şarap
içirdiniz  
Ve peygamberlere, ‹Peygamberlik etmeyin!›  
Diye buyruk verdiniz.

<span id="an_2:13">2:13</span> ‹‹Tahıl yüklü araba toprağı nasıl
ezerse,  
İşte ben de sizi öyle ezeceğim.

<span id="an_2:14">2:14</span> Hızlı koşan kaçamayacak,  
Güçlü gücünü gösteremeyecek,  
Yiğit canını kurtaramayacak,

<span id="an_2:15">2:15</span> Okçu yerini koruyamayacak,  
Ayağı tez olan uzaklaşamayacak,  
Atlı canını kurtaramayacak,

<span id="an_2:16">2:16</span> En yürekli yiğitler bile  
O gün silahlarını bırakıp kaçacak.››  
RAB böyle diyor.

<span id="an_3:1">3:1</span> Ey İsrailliler, kulak verin RABbin size,
Mısırdan çıkardığı halka söylediği şu sözlere:

<span id="an_3:2">3:2</span> ‹‹Yeryüzündeki bütün halklar arasından
yalnız sizi tanıdım,  
Bu yüzden suçlarınızı karşılıksız bırakmayacağım.››

<span id="an_3:3">3:3</span> İki kişi anlaşmadan birlikte yürür mü?

<span id="an_3:4">3:4</span> Avı olmayan aslan ormanda kükrer mi?  
Bir şey yakalamadıkça genç aslan ininde homurdanır mı?

<span id="an_3:5">3:5</span> Tuzak kurulmamışsa,  
Yerdeki kapana kuş düşer mi?  
İçine bir şey düşmedikçe  
Kapan yerden fırlar mı?

<span id="an_3:6">3:6</span> Kentte boru çalınır da halk korkmaz mı?  
RABbin onayı olmadan bir kentin başına felaket gelir mi?

<span id="an_3:7">3:7</span> Gerçek şu ki, Egemen RAB kulu
peygamberlere  
Sırrını açmadıkça bir şey yapmaz.

<span id="an_3:8">3:8</span> Aslan kükrer de kim korkmaz?  
Egemen RAB söyler de kim peygamberlik etmez?

<span id="an_3:9">3:9</span> Aşdot ve Mısır saraylarına duyurun:  
‹‹Samiriye dağlarında toplanın›› deyin,  
‹‹Kentin ortasındaki büyük kargaşayı,  
İçindeki baskıyı görün.››

<span id="an_3:10">3:10</span> RAB, ‹‹Onlar doğruluk nedir bilmiyorlar››
diyor,  
‹‹Saraylarına zorbalık ve çapul yığmışlar.››

<span id="an_3:11">3:11</span> Bu yüzden Egemen RAB diyor ki,  
‹‹Düşman kuşatmakta ülkenizi,  
Saraylarınızı yağmalayacak, güçsüz kılacak sizi.››

<span id="an_3:12">3:12</span> RAB şöyle diyor:  
‹‹Bir çoban aslanın ağzındaki hayvanın iki bacağını  
Ya da kulağının parçasını nasıl kaparsa,  
Samiriyede sedir köşelerine,  
Divan yastıklarına  
Kurulan İsrailliler de öyle kurtarılacak.

<span id="an_3:13">3:13</span> Dinleyin ve Yakup soyunu uyarın.››  
Egemen RAB, Her Şeye Egemen Tanrı konuşuyor:

<span id="an_3:14">3:14</span> ‹‹İsyanlarından ötürü  
İsraili cezalandırdığım gün,  
Beytelin sunaklarını da yok edeceğim.  
Kesilip yere düşecek sunağın boynuzları.

<span id="an_3:15">3:15</span> Hem kışlık hem yazlık evi vuracağım,  
Yok olacak fildişi evler,  
Sonu gelecek büyük evlerin.››  
RAB böyle diyor.

<span id="an_4:1">4:1</span> Ey sizler, Samiriye Dağındaki Başan
inekleri,  
Yoksula baskı yapan,  
Mazlumu ezen,  
Beylerine, ‹‹Getir de içelim!›› diyen hanımlar!  
Kulak verin şu sözlere:

<span id="an_4:2">4:2</span> Egemen RAB kutsallığı üstüne ant içerek
şöyle dedi:  
‹‹İşte geliyor o günler;  
Sizi et kancalarıyla,  
En son kalanlarınızı balık çengelleriyle götürecekleri günler.

<span id="an_4:3">4:3</span> Her biriniz karşınızdaki gedikten
çıkacak,  
Harmona atılacaksınız.››  
RAB böyle diyor.

<span id="an_4:4">4:4</span> ‹‹Beytele gelip günah işleyin,  
Gilgala gelip daha da günah işleyin!  
Her sabah kurbanlarınızı,  
Üç günde bir de ondalıklarınızı getirin.

<span id="an_4:5">4:5</span> Şükran sunusu olarak mayalı ekmek yakın,  
Gönülden verdiğiniz sunuları açıklayıp duyurun!  
Çünkü bundan hoşlanıyorsunuz, ey İsrailliler.››  
Egemen RAB böyle diyor.

<span id="an_4:6">4:6</span> ‹‹Bütün kentlerinizde açlıktan nefesiniz
koktu,  
Bulunduğunuz her yerde size kıtlık verdim,  
Yine de bana dönmediniz.››  
RAB böyle diyor. verdim››.

<span id="an_4:7">4:7</span> ‹‹Hasat mevsimine daha üç ay varken,  
Sizden yağmuru da esirgedim.  
Bir kente yağmur yağdırdım,  
Öbürüne yağdırmadım.  
Bir tarla yağmur aldı,  
Öteki almayıp kurudu.

<span id="an_4:8">4:8</span> Su bulmak için  
Kent kent sersemce dolaştınız;  
Suya doyamadınız,  
Yine de bana dönmediniz.››  
RAB böyle diyor.

<span id="an_4:9">4:9</span> ‹‹Samyeli ve küfle sizi cezalandırdım,  
Mahvettim bağlarınızı, bahçelerinizi,  
İncir ve zeytin ağaçlarınızı çekirge yedi,  
Yine de bana dönmediniz.››  
RAB böyle diyor.

<span id="an_4:10">4:10</span> ‹‹Mısırda olduğu gibi  
Aranıza salgın hastalık gönderdim,  
Kılıçtan geçirdim yiğitlerinizi,  
Atlarınızı düşmanlarınıza verdim,  
Ordugahınızın pis kokusunu burunlarınıza doldurdum;  
Yine de bana dönmediniz.››  
RAB böyle diyor.

<span id="an_4:11">4:11</span> ‹‹Sodom ve Gomorayı altüst ettiğim
gibi,  
Altüst ettim içinizden bazılarını.  
Ateşten kurtarılan yanık odun parçasına döndünüz,  
Yine de yönelmediniz bana.››  
RAB böyle diyor.

<span id="an_4:12">4:12</span> ‹‹Bu yüzden sana şunu yapacağım, ey
İsrail.  
Yapacaklarım için  
Tanrını karşılamaya hazırlan, ey İsrail!››

<span id="an_4:13">4:13</span> Çünkü dağlara biçim veren,  
Rüzgarı yaratan, düşüncelerini insana bildiren,  
Şafağı karanlığa çeviren,  
Dünyanın yüksek yerlerine ayak basan işte O'dur,  
O'nun adı RAB, Her Şeye Egemen Tanrı'dır.

<span id="an_5:1">5:1</span> Ey İsrail halkı, kulak ver,  
Üzerine yakacağım ağıtın sözlerine:

<span id="an_5:2">5:2</span> ‹‹Düştü erden kız İsrail,  
Bir daha kalkamaz,  
Serilmiş kendi toprağına,  
Kaldıran yok.››

<span id="an_5:3">5:3</span> Bu yüzden Egemen RAB şöyle diyor:  
‹‹Bin kişiyle savaşa çıkan kentin  
Yüz adamı sağ kalacak,  
Yüz kişiyle çıkanın  
On adamı kalacak İsrail halkına.››

<span id="an_5:4">5:4</span> Bu yüzden RAB İsrail halkına şöyle diyor:  
‹‹Bana yönelin, yaşarsınız;

<span id="an_5:5">5:5</span> Beytele gitmeyin,  
Gilgala girmeyin,  
Beer-Şevaya geçmeyin,  
Çünkü Gilgal halkı kesinlikle sürgün edilecek,  
Beytel bir hiçfç olacak.›› anlamına gelir. ‹‹Beytaven›› aşağılamak
amacıyla Beytel için kullanılırdı.

<span id="an_5:6">5:6</span> RABbe yönelin, yaşarsınız,  
Yoksa Yusuf soyunda bir ateş gibi parlar,  
Beyteli yakıp yok eder.  
Yangını söndürecek kimse çıkmaz.

<span id="an_5:7">5:7</span> Ey adaleti acı pelinotuna çevirenler,  
Doğruluğu yere çalanlar!

<span id="an_5:8">5:8</span> Ülker ve Oryon takımyıldızlarını yaratan,  
Zifiri karanlığı sabaha çeviren,  
Gündüzü geceyle karartan,  
Deniz sularını çağırıp  
Yeryüzüne dökenin adı RABdir.

<span id="an_5:9">5:9</span> Kaleyi ansızın yıkar,  
Surlu kenti yerle bir eder.

<span id="an_5:10">5:10</span> Mahkemede kendilerini azarlayandan nefret
ediyor,  
Doğru konuşandan iğreniyorlar.

<span id="an_5:11">5:11</span> Yoksulu ezdiğiniz,  
Ondan zorla buğday kopardığınız için  
Yaptığınız yontma taş evlerde oturmayacak,  
Diktiğiniz güzel bağların şarabını içmeyeceksiniz.

<span id="an_5:12">5:12</span> Çünkü isyanlarınızın çok,  
Günahlarınızın sayısız olduğunu biliyorum,  
Ey doğru kişiye baskı yapan,  
Rüşvet alan,  
Mahkemede mazlumun hakkını yiyenler!

<span id="an_5:13">5:13</span> Bu yüzden susmak düşer akıllı insana  
Böyle bir zamanda,  
Çünkü zaman kötüdür.

<span id="an_5:14">5:14</span> Kötülüğe değil,  
İyiliğe yönelin ki yaşayasınız;  
Böylece dediğiniz gibi,  
RAB, Her Şeye Egemen Tanrı sizinle olur.

<span id="an_5:15">5:15</span> Kötülükten nefret edin,  
İyiliği sevin,  
Mahkemede adaleti koruyun.  
Belki RAB, Her Şeye Egemen Tanrı,  
Yusufun soyundan sağ kalanlara lütfeder.

<span id="an_5:16">5:16</span> Bu yüzden RAB,  
Her Şeye Egemen Tanrı Rab şöyle diyor:  
‹‹Bütün meydanlarda çığlık kopacak,  
Sokaklarda inim inim inleyecekler;  
Irgatları yas tutmaya,  
Ağıtçıları feryat etmeye çağıracaklar.

<span id="an_5:17">5:17</span> Bütün bağlarda çığlık kopacak,  
Çünkü ben aranızdan geçeceğim.››  
RAB böyle diyor.

<span id="an_5:18">5:18</span> Vay başına, RABbin gününü özlemle
bekleyenlerin!  
Niçin özlüyorsunuz RABbin gününü?  
O gün aydınlık değil, karanlık olacak.

<span id="an_5:19">5:19</span> Nasıl ki, biri aslanın önünden kaçar da
karşısına ayı çıkar,  
Evine döner, elini duvara dayar da elini yılan sokar.

<span id="an_5:20">5:20</span> RABbin günü aydınlık değil, karanlık
olmayacak mı?  
Hem de zifiri karanlık,  
Bir parıltı bile yok.

<span id="an_5:21">5:21</span> RAB şöyle diyor:  
‹‹İğreniyor, tiksiniyorum bayramlarınızdan,  
Hoşlanmıyorum dinsel toplantılarınızdan,

<span id="an_5:22">5:22</span> Yakmalık ve tahıl sunularınızı  
Bana sunsanız bile kabul etmeyeceğim,  
Besili hayvanlarınızdan sunacağınız  
Esenlik sunularına dönüp bakmayacağım.

<span id="an_5:23">5:23</span> Uzak tutun benden ezgilerinizin
gürültüsünü,  
Çenklerinizin sesini dinlemeyeceğim.

<span id="an_5:24">5:24</span> Bunun yerine adalet su gibi,  
Doğruluk ırmak gibi sürekli aksın.

<span id="an_5:25">5:25</span> ‹‹Ey İsrail halkı, çölde kırk yıl
boyunca  
Bana mı kurbanlar, sunular sundunuz?

<span id="an_5:26">5:26</span> Gerçekte kralınız Sakkutu, putunuz
Kayvanı,  
Kendiniz için yaptığınız ilahın yıldızını taşıdınız. ‹‹Gerçekte
kralınızın çadırını, putlarınızın kaidesini››. Sakkut ve Kayvan İsrailde
tapılan ilahlardı. Asur ilahları olduğu sanılıyor.

<span id="an_5:27">5:27</span> Bu yüzden sizi Şam'ın ötesine
süreceğim.››  
RAB böyle diyor, O'nun adı Her Şeye Egemen Tanrı'dır.

<span id="an_6:1">6:1</span> Vay başına Siyondaki kaygısızların,  
Samiriye Dağında kendilerini güvende sananların,  
İsrail halkının başvurduğu  
Önder ulusun tanınmış insanlarının!

<span id="an_6:2">6:2</span> Kalne Kentine gidin de görün,  
Oradan büyük Hamaya geçin,  
Filistlilerin Gat Kentine inin,  
Sizin bu krallıklarınızdan daha mı iyiler?  
Toprakları sizinkinden daha mı geniş?

<span id="an_6:3">6:3</span> Ey sizler, kötü günü uzak sanan,  
Zorbalık tahtını yaklaştıranlar.

<span id="an_6:4">6:4</span> Ey sizler, fildişi süslü yataklara
uzananlar,  
Sedirlere serilenler,  
Seçme kuzular, besili buzağılar yiyenler,

<span id="an_6:5">6:5</span> Çenk eşliğinde türkü söyleyenler,  
Davut gibi beste yapanlar,

<span id="an_6:6">6:6</span> Tas tas şarap içenler,  
Yağların en güzelini sürünenler,  
Yusufun yıkımına kederlenmeyenler!

<span id="an_6:7">6:7</span> Bu yüzden şimdi bunlar  
Sürgüne gideceklerin başını çekecekler;  
Sona erecek sedire serilenlerin cümbüşü.

<span id="an_6:8">6:8</span> Egemen RAB başı üzerine ant içti,  
Her Şeye Egemen Tanrı RAB şöyle diyor:  
‹‹Yakupun gururundan iğreniyor,  
Saraylarından tiksiniyorum.  
Bu yüzden içindeki her şeyle kenti  
Düşmana teslim edeceğim.››

<span id="an_6:9">6:9</span> Eğer bir evden on kişi kalmışsa,  
Onlar da ölecek.

<span id="an_6:10">6:10</span> Ölünün akrabası yakmak için cesedi evden
almaya gelince,  
Evdekine, ‹‹Yanında kimse var mı?›› diye soracak,  
O da, ‹‹Hayır!›› yanıtını alınca,  
‹‹Sus!›› diyecek, ‹‹RABbin adı anılmamalı.››

<span id="an_6:11">6:11</span> Çünkü RAB buyuruyor,  
Büyük ev toza,  
Küçük ev küle dönecek.

<span id="an_6:12">6:12</span> Atlar kaya üzerinde koşar mı?  
Kimse denizde öküzle çift sürer mi?  
Ama siz adaleti zehire,  
Doğruluk meyvesini pelinotuna çevirdiniz.

<span id="an_6:13">6:13</span> Sizler, Lo-Devar Kentini aldık diye
sevinenler,  
‹‹Karnayimi kendi bileğimizle ele geçirmedik mi?›› diyenlersiniz.
simgesidir.

<span id="an_6:14">6:14</span> ‹‹İşte bu yüzden, ey İsrail halkı,  
Üzerinize bir ulus göndereceğim››  
Diyor Her Şeye Egemen Tanrı RAB,  
‹‹Levo-Hamat'tan Arava Vadisi'ne kadar ezecekler sizi.››

<span id="an_7:1">7:1</span> Egemen RAB bana şunu gösterdi: Kralın
payına düşen otlar biçilmişti. Otlar yeniden yeşermeye başlarken RAB
sürüyle çekirge yaratıyordu.

<span id="an_7:2">7:2</span> Çekirgeler ülkedeki yeşil bitkileri yiyip
bitirince: ‹‹Ey Egemen RAB, lütfen halkını bağışla!›› dedim,  
‹‹Yakup soyu buna nasıl dayanır?  
Zaten küçük bir halk!››

<span id="an_7:3">7:3</span> Bunun üzerine RAB düşüncesini değiştirdi.  
‹‹Gerçekleşmeyecek bu›› dedi.

<span id="an_7:4">7:4</span> Egemen RAB bana şunu gösterdi: Baktım,
Egemen RAB halkını cezalandırmak için ateşi çağırdı. Ateş enginleri
yakıp tüketti, karayı yakıp tüketmeye başladı.

<span id="an_7:5">7:5</span> O zaman, ‹‹Ey Egemen RAB, lütfen dur!››
dedim,  
‹‹Yakup soyu buna nasıl dayanır?  
Zaten küçük bir halk!››

<span id="an_7:6">7:6</span> Bunun üzerine RAB düşüncesini değiştirdi.  
Egemen RAB, ‹‹Bu da gerçekleşmeyecek›› dedi.

<span id="an_7:7">7:7</span> Başka bir görümde şunu gösterdi bana:
Baktım, Rab çekül kullanılarak örülmüş dümdüz bir duvarın yanında
duruyor; elinde bir çekül var.

<span id="an_7:8">7:8</span> RAB, ‹‹Ne görüyorsun, Amos?›› diye sordu.
Ben de, ‹‹Bir çekül›› dedim. Bunun üzerine Rab, ‹‹İşte, halkım İsrailin
ortasına da bir çekül koyacağım›› dedi, ‹‹Bir daha onları
esirgemeyeceğim.

<span id="an_7:9">7:9</span> ‹‹Yok olacak İshak soyunun tapınma
yerleri,  
Yıkılacak İsrailin kutsal yerleri,  
Kılıçla yürüyeceğim Yarovam soyunun üstüne.››

<span id="an_7:10">7:10</span> Beyteldeki Kâhin Amatsya, İsrail Kralı
Yarovama haber gönderip şöyle dedi: ‹‹Amos İsrailin göbeğinde sana düzen
kurdu. Ülke onun bunca sözünü kaldıramaz.

<span id="an_7:11">7:11</span> Çünkü Amos diyor ki, ‹‹ ‹Yarovam kılıçla
öldürülecek,  
İsrail halkı kesinlikle ülkesinin dışına,  
Sürgüne gönderilecek.› ››

<span id="an_7:12">7:12</span> Bunun üzerine Amatsya Amosa, ‹‹Çek git,
ey bilici!›› dedi, ‹‹Yahudaya kaç. Ekmeğini orada kazan. Orada
peygamberlik et.

<span id="an_7:13">7:13</span> Bir daha Beytelde peygamberlik etme.
Çünkü burası kralın kutsal yeri, krallık tapınağıdır.››

<span id="an_7:14">7:14</span> Amos, ‹‹Ben ne peygamberdim ne de
peygamber oğluydum›› diye karşılık verdi, ‹‹Yalnızca sığır
yetiştirirdim. Yabanıl incir ağaçlarına bakardım.

<span id="an_7:15">7:15</span> RAB beni sürünün ardından aldı, ‹Git,
halkım İsraile peygamberlik et› dedi.

<span id="an_7:16">7:16</span> Şimdi kulak ver RABbin sözlerine: ‹‹
‹İsraile karşı peygamberlik etme,  
İshak soyuna karşı konuşma!› diyorsun.

<span id="an_7:17">7:17</span> Bu yüzden RAB şöyle diyor:  
‹Karın kentte fahişe olacak,  
Oğulların, kızların kılıçtan geçirilecek.  
Ölçü ipiyle paylaşılacak toprağın,  
Sen ise kirli sayılan toprakta can vereceksin.  
İsrail halkı kesinlikle ülke dışına,  
Sürgüne gönderilecek.› ››

<span id="an_8:1">8:1</span> Egemen RAB bana şunu gösterdi: Baktım bir
sepet olgun meyve.

<span id="an_8:2">8:2</span> Bana, ‹‹Ne görüyorsun, Amos?›› diye sordu.
‹‹Bir sepet olgun meyve›› diye yanıtladım. Bunun üzerine RAB, ‹‹Halkım
İsrailin sonu geldi›› dedi, ‹‹Bir daha onları esirgemeyeceğim.

<span id="an_8:3">8:3</span> O gün saraydaki türküler yas çığlıklarına
dönecek.›› Egemen RAB, ‹‹Her yer atılmış cesetlerle dolacak, sessizlik
hüküm sürecek›› diyor. çağrıştırıyor.

<span id="an_8:4">8:4</span> Dinleyin bunu, ey yoksulu çiğneyenler,  
Ülkedeki mazlumları yok edenler!

<span id="an_8:5">8:5</span> Diyorsunuz ki,  
‹‹Yeni Ay Töreni geçse de tahılımızı satsak,  
Şabat Günü geçse de buğdayımızı satışa çıkarsak.  
Ölçeğifı küçültüp fiyatı yükseltsek,  
Hileli tartı kullanıp ağırlık taşı.

<span id="an_8:6">8:6</span> Yoksulları gümüş,  
Mazlumları bir çift çarık karşılığında satın alsak.  
Buğday yerine süprüntüsünü satsak.››

<span id="an_8:7">8:7</span> Yakup soyunun gurur duyduğu RAB kendi başı
üstüne ant içti:  
‹‹Onların yaptıklarının hiçbirini asla unutmayacağım.

<span id="an_8:8">8:8</span> Bu yüzden yer sarsılmayacak mı,  
Üzerinde yaşayan herkes yas tutmayacak mı?  
Bütün yer Nil gibi yükselecek,  
Kabarıp yine inecek Mısırın ırmağı gibi.››

<span id="an_8:9">8:9</span> ‹‹O gün›› diyor Egemen RAB,  
‹‹Öğleyin güneşi batıracağım,  
Güpegündüz yeryüzünü karartacağım.

<span id="an_8:10">8:10</span> Bayramlarınızı yasa,  
Bütün ezgilerinizi ağıta döndüreceğim.  
Her bele çul kuşattıracağım,  
Her başın saçını yoldurtacağım.  
O günü biricik oğulun ardından tutulan yasa çevirecek,  
Sonunu acı getireceğim.

<span id="an_8:11">8:11</span> ‹‹İşte günler geliyor,  
Ülkeye kıtlık göndereceğim››  
Diyor Egemen RAB,  
‹‹Ekmek ya da su kıtlığı değil,  
RABbin sözlerine susamışlık göndereceğim.

<span id="an_8:12">8:12</span> RABbin sözünü bulmak için  
İnsanlar denizden denize,  
Kuzeyden doğuya dek dolaşacak,  
Oraya buraya koşacak, ama bulamayacaklar.

<span id="an_8:13">8:13</span> O gün güzel kızlar,  
Yiğitler susuzluktan bayılacak.

<span id="an_8:14">8:14</span> Samiriye tanrıçası Aşima üzerine ant
içenler,  
‹Ey Dan, senin ilahının başı üzerine›  
Ve, ‹Beer-Şeva ilahının başı üzerine› diyenler  
Düşecek ve bir daha kalkmayacak.››

<span id="an_9:1">9:1</span> Rabbi gördüm,  
Sunağın yanında duruyordu.  
‹‹Sütun başlıklarına vur,  
Eşikler sarsılsın›› dedi,  
‹‹Başlıkları insanların başında parala.  
Sağ kalanları kılıçtan geçireceğim.  
Kaçan, kurtulan olmayacak,

<span id="an_9:2">9:2</span> Ölüler diyarını delip girseler,  
Elimi uzatıp onları çıkaracağım.  
Göklere çıksalar,  
Onları oradan indireceğim.

<span id="an_9:3">9:3</span> Karmel Dağının doruklarına gizlenseler,  
Artlarına düşüp onları yakalayacağım.  
Gözümün önünden uzağa, denizin dibine girseler,  
Orada yılana buyruk vereceğim,  
Onları sokacak.

<span id="an_9:4">9:4</span> Düşmanlarınca sürgün edilseler,  
Orada kılıca buyruk vereceğim,  
Onları biçecek.  
Gözümü üzerlerinden ayırmayacağım,  
Ama iyilik için değil, kötülük için.››

<span id="an_9:5">9:5</span> Rab, Her Şeye Egemen RAB  
Yere dokununca yer erir,  
Üzerinde yaşayan herkes yasa bürünür,  
Bütün yeryüzü Nil gibi kabarır,  
Mısırın ırmağı gibi yine alçalır.

<span id="an_9:6">9:6</span> Yukarı odalarını gökyüzünde yapan,  
Kubbesini yeryüzünde kuran,  
Denizin sularını çağırıp yeryüzüne döken Odur;  
Onun adı RABdir.

<span id="an_9:7">9:7</span> ‹‹Ey İsrailliler,  
Benim için Kûşlulardan ne farkınız var?››  
Diyor RAB.  
‹‹İsraillileri Mısırdan,  
Filistlileri Kaftordan,  
Aramlıları Kîrden çıkaran ben değil miyim?

<span id="an_9:8">9:8</span> ‹‹İşte, Egemen RABbin gözleri  
Bu günahlı krallığın üzerindedir.  
Onu yeryüzünden söküp atacağım,  
Ancak Yakup soyunu büsbütün yok etmeyeceğim››  
Diyor RAB.

<span id="an_9:9">9:9</span> ‹‹İşte buyruk vereceğim,  
Bütün uluslar arasından  
İsraili kalburla eler gibi eleyeceğim,  
Bir çakıl bile yere düşmeyecek.

<span id="an_9:10">9:10</span> Halkımın arasındaki bütün günahlılar,  
‹Kötülük bizi bulmaz, bize erişmez› diyenler  
Kılıçtan geçirilecek.››

<span id="an_9:11">9:11</span> ‹‹O gün Davutun yıkık çardağını yeniden
kuracağım,  
Gediklerini kapayacak,  
Yıkık yerlerini onaracağım,  
Onu eskisi gibi yapacağım,

<span id="an_9:12">9:12</span> Öyle ki, Edomluların sağ kalanlarını,  
Bana ait olan bütün ulusları sahiplensinler.››  
Bunu yapacak olan RAB böyle diyor.

<span id="an_9:13">9:13</span> ‹‹İşte, günler geliyor›› diyor RAB,  
‹‹Çift süren orakçıya,  
Üzüm basan ekin ekene erişecek,  
Dağlardan tatlı şarap damlayacak,  
Bütün tepelerden akacak.

<span id="an_9:14">9:14</span> Sürgün halkım İsraili geri getireceğim,  
Yıkık kentleri onarıp orada yaşayacaklar,  
Bağlar dikip şarabını içecekler,  
Bahçeler yapıp meyvesini yiyecekler.

<span id="an_9:15">9:15</span> Onları topraklarına dikeceğim,  
Bir daha sökülmeyecekler  
Kendilerine verdiğim topraktan.››  
Tanrınız RAB böyle diyor.

------------------------------------------------------------------------

[Next: Jonah](jon)
