[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eze)  [Next](hos) 

------------------------------------------------------------------------

### Turkish Bible: Daniel

<span id="an_1:1">1:1</span> Yahuda Kralı Yehoyakimin krallığının üçüncü
yılında Babil Kralı Nebukadnessar Yeruşalimin üzerine yürüyüp kenti
kuşattı.

<span id="an_1:2">1:2</span> Rab, Yahuda Kralı Yehoyakimi ve Tanrının
Tapınağındaki bazı eşyaları Nebukadnessarın eline teslim etti.
Nebukadnessar bunları Şinar ülkesine götürüp kendi ilahının tapınağının
hazinesine yerleştirdi.

<span id="an_1:3">1:3</span> Kral İsrailliler arasından kral soyundan
gelme ya da soylu bazı gençlerin seçilip saraya getirilmesi için saray
görevlilerinin yöneticisi Aşpenaza buyruk verdi. Bu gençler kusursuz,
yakışıklı, her konuda bilge, bilgili, öğrenmeye yetenekli, sarayda görev
almaya uygun nitelikte kişiler olmalıydı. Aşpenaz onlara Kildanilerin
dilini ve yazısını öğretecekti.

<span id="an_1:5">1:5</span> Kral bu gençler için kendi sofrasından
gündelik yiyecek ve şarap ayırdı. Üç yıl eğitildikten sonra gençler
kralın önüne çıkarılacaklardı.

<span id="an_1:6">1:6</span> Seçilen gençler arasında Yahudalılardan
Daniel, Hananya, Mişael ve Azarya da vardı.

<span id="an_1:7">1:7</span> Saray görevlilerinin yöneticisi onlara yeni
adlar koydu. Daniele Belteşassar, Hananyaya Şadrak, Mişaele Meşak,
Azaryaya Abed-Nego adını verdi.

<span id="an_1:8">1:8</span> Daniel dinsel açıdan kendini kirletmemek
için kralın onlara ayırdığı yemeklerden yemeyi de şaraptan içmeyi de
istemedi. Bu yoldan kendini kirletmemek için saray görevlilerinin
yöneticisine ricada bulundu.

<span id="an_1:9">1:9</span> Tanrı saray görevlileri yöneticisinin
Daniele sevgiyle, sevecenlikle davranmasını sağladı.

<span id="an_1:10">1:10</span> Adam Daniele, ‹‹Yiyecek içecek payınızı
ayıran efendimiz kraldan korkarım›› dedi, ‹‹Eğer yüzünüzü yaşıtınız olan
öbür gençlerin yüzünden daha solgun görürse, başımı tehlikeye sokmuş
olursunuz.››

<span id="an_1:11">1:11</span> Daniel, saray görevlileri yöneticisinin
Hananya, Mişael, Azarya ve kendisinin başına koyduğu gözeticiye gidip,
‹‹Lütfen kullarınıza on gün olanak tanıyın›› dedi, ‹‹Bu on gün içinde
bize yemek için sebze, içmek için de su verilsin.

<span id="an_1:13">1:13</span> Sonra yüzlerimizi kralın yemeklerini
yiyen öbür gençlerin yüzleriyle kıyaslayın ve kullarınıza gördüğünüze
göre davranın.››

<span id="an_1:14">1:14</span> Gözetici bu isteği kabul etti ve onlara
on gün deneme fırsatı verdi.

<span id="an_1:15">1:15</span> On gün sonra dört genç kralın yemeklerini
yiyen öbür gençlerin hepsinden daha sağlıklı, daha iyi beslenmiş
görünüyordu.

<span id="an_1:16">1:16</span> Böylece gözetici o günden sonra kralın
gençler için ayırdığı yemekle şarabı kaldırdı ve onlara sebze vermeyi
sürdürdü.

<span id="an_1:17">1:17</span> Tanrı bu dört gence her konuda bilgi,
beceri, bilgelik verdi. Daniel her çeşit görümü ve düşü
yorumlayabiliyordu.

<span id="an_1:18">1:18</span> Kralın belirlediği süre tamamlanınca,
saray görevlileri yöneticisi gençleri Nebukadnessara götürdü.

<span id="an_1:19">1:19</span> Kral onlarla görüştü; içlerinde Daniel,
Hananya, Mişael, Azarya gibisi yoktu. Bu yüzden kralın hizmetine onlar
atandı.

<span id="an_1:20">1:20</span> Kral bilgelik ve anlayışla ilgili
konularda onları sınadı ve dört genci ülkesindeki bütün sihirbazlardan,
falcılardan on kat üstün buldu.

<span id="an_1:21">1:21</span> Kral Koreş'in krallığının birinci yılına
dek Daniel sarayda kaldı.

<span id="an_2:1">2:1</span> Krallığının ikinci yılında Nebukadnessar
bir düş gördü. Ruhu üzüntüyle sarsıldı, uykusu kaçtı.

<span id="an_2:2">2:2</span> Düşünün ne olduğunu söylesinler diye
sihirbazları, falcıları, büyücüleri, yıldızbilimcileri çağırttı. Hepsi
gelip kralın önünde durdular.

<span id="an_2:3">2:3</span> Kral, ‹‹Beni üzüntüyle sarsan bir düş
gördüm. Ne anlama geldiğini öğrenmek istiyorum›› dedi.

<span id="an_2:4">2:4</span> Yıldızbilimciler Aramice, ‹‹Ey kral, sen
çok yaşa!›› dediler, ‹‹Düşünü bu kullarına anlat ki, ne anlama geldiğini
söyleyelim.›› yazılmıştır.

<span id="an_2:5">2:5</span> Kral, ‹‹Gördüğüm düşü ve ne anlama
geldiğini bana açıklamazsanız, kararım kesin, paramparça edileceksiniz››
diye karşılık verdi, ‹‹Evleriniz de çöplüğe çevrilecek.

<span id="an_2:6">2:6</span> Ama düşü ve ne anlama geldiğini
açıklayabilirseniz, sizi büyük armağanlarla ödüllendirip
onurlandıracağım. Onun için bana düşü ve ne anlama geldiğini
açıklayın.››

<span id="an_2:7">2:7</span> Onlar yine, ‹‹Ey kral, düşü bu kullarına
anlat ki, ne anlama geldiğini söyleyelim›› dediler.

<span id="an_2:8">2:8</span> Bunun üzerine kral, ‹‹Kararımın kesin
olduğunu bildiğiniz için zaman kazanmak istediğinizi anlıyorum›› dedi,

<span id="an_2:9">2:9</span> ‹‹Ama düşün ne olduğunu bana
açıklamazsanız, sizin için tek ceza vardır. Durumun değişeceğini umarak
bana yalan yanlış şeyler söylemek için aranızda anlaşmışsınız. Şimdi
bana düşün ne olduğunu söyleyin ki, ne anlama geldiğini
açıklayabileceğinizi anlayayım.››

<span id="an_2:10">2:10</span> Yıldızbilimciler, ‹‹Yeryüzünde senin bu
isteğini yerine getirecek tek kişi yoktur›› diye yanıtladılar, ‹‹Kaldı
ki, büyük, güçlü hiçbir kral bir sihirbazdan, falcıdan ya da
yıldızbilimciden böyle bir şey istememiştir.

<span id="an_2:11">2:11</span> Kralın isteğini yerine getirmek güçtür.
İnsanlar arasında yaşamayan ilahlardan başka krala bunu açıklayabilecek
kimse yoktur.››

<span id="an_2:12">2:12</span> Buna çok öfkelenen kral, Babildeki bütün
bilgelerin öldürülmesini buyurdu.

<span id="an_2:13">2:13</span> Böylece hepsinin öldürülmesi için buyruk
çıktı. Danielle arkadaşlarının öldürülmesi için de adamlar gönderildi.

<span id="an_2:14">2:14</span> Daniel Babilin bilgelerini öldürmeye
giden kralın muhafız birliği komutanı Aryokla bilgece, akıllıca konuştu.

<span id="an_2:15">2:15</span> Aryoka, ‹‹Kralın buyruğu neden bu denli
sert?›› diye sordu. Aryok durumu Daniele anlattı.

<span id="an_2:16">2:16</span> Bunun üzerine Daniel krala gidip düşünün
ne anlama geldiğini söyleyebilmesi için zaman istedi.

<span id="an_2:17">2:17</span> Sonra evine dönüp olup bitenleri
arkadaşları Hananyaya, Mişaele, Azaryaya anlattı.

<span id="an_2:18">2:18</span> Göklerin Tanrısına yakarmalarını istedi;
öyle ki, Tanrı onlara lütfedip bu gizi açıklasın ve kendisiyle
arkadaşları Babilin öbür bilgeleriyle birlikte öldürülmesinler.

<span id="an_2:19">2:19</span> Gece giz bir görümde Daniele açıklandı.
Bunun üzerine Daniel Göklerin Tanrısını övdü.

<span id="an_2:20">2:20</span> Şöyle dedi: ‹‹Tanrının adına
öncesizlikten sonsuzluğa dek övgüler olsun!  
Bilgelik ve güç Ona özgüdür.

<span id="an_2:21">2:21</span> Odur zamanları ve mevsimleri
değiştiren.  
Kralları tahttan indirir, tahta çıkarır.  
Bilgelere bilgelik,  
Anlayışlılara bilgi verir.

<span id="an_2:22">2:22</span> Derin ve gizli şeyleri ortaya çıkarır,  
Karanlıkta neler olduğunu bilir,  
Çevresi ışıkla kuşatılmıştır.

<span id="an_2:23">2:23</span> Ey atalarımın Tanrısı,  
Sana şükreder, seni överim.  
Sen ki, bana bilgelik ve güç verdin,  
Senden istediklerimizi bana bildirdin  
Ve kralın düşünü bize açıkladın.››

<span id="an_2:24">2:24</span> Daniel, kralın Babilin bilgelerini
öldürmeye atadığı Aryoka giderek, ‹‹Babilin bilgelerini yok etme›› dedi,
‹‹Beni krala götür, düşünün ne anlama geldiğini açıklayacağım.››

<span id="an_2:25">2:25</span> Aryok onu hemen krala götürdü ve,
‹‹Sürgündeki Yahudalılar arasında kralın düşünü yorumlayabilecek birini
buldum›› dedi.

<span id="an_2:26">2:26</span> Kral, öbür adı Belteşassar olan Daniele,
‹‹Gördüğüm düşü ve ne anlama geldiğini bana söyleyebilir misin?›› diye
sordu.

<span id="an_2:27">2:27</span> Daniel şöyle yanıtladı: ‹‹Kralın
açıklanmasını istediği gizi ne bir bilge, ne falcı, ne de sihirbaz
açıklayabilir.

<span id="an_2:28">2:28</span> Ama gökte gizleri açıklayan bir Tanrı
var. Gelecekte neler olacağını Kral Nebukadnessara O bildirmiştir.
Yatağında yatarken gördüğün düş ve görümler şunlardır:

<span id="an_2:29">2:29</span> ‹‹Sen, ey kral, yatarken gelecekle ilgili
düşüncelere daldın, gizleri açan da neler olacağını sana bildirdi.

<span id="an_2:30">2:30</span> Bana gelince, ey kral, öbür insanlardan
daha bilge olduğum için değil, düşünün ne anlama geldiğini bilesin,
aklından geçenleri anlayasın diye bu giz bana açıklandı.

<span id="an_2:31">2:31</span> ‹‹Ey kral, düşünde önünde duran büyük bir
heykel gördün. Çok büyük ve olağanüstü parlaktı, görünüşü ürkütücüydü.

<span id="an_2:32">2:32</span> Başı saf altından, göğsüyle kolları
gümüşten, karnıyla kalçaları tunçtan,

<span id="an_2:33">2:33</span> bacakları demirden, ayaklarının bir
kesimi demirden, bir kesimi kildendi.

<span id="an_2:34">2:34</span> Sen bakıyordun ki, bir taş insan eli
değmeden kesilip heykelin demirden, kilden ayaklarına çarparak onları
paramparça etti.

<span id="an_2:35">2:35</span> Demir, kil, tunç, gümüş, altın aynı anda
parçalandı; yazın harman yerindeki saman çöpleri gibi oldular. Derken
bir rüzgar çıktı, hiç iz bırakmadan hepsini alıp götürdü. Heykele çarpan
taşsa büyük bir dağ oldu, bütün dünyayı doldurdu.

<span id="an_2:36">2:36</span> ‹‹Gördüğün düş buydu. Şimdi de ne anlama
geldiğini sana açıklayalım.

<span id="an_2:37">2:37</span> Sen, ey kral, kralların kralısın.
Göklerin Tanrısı sana egemenlik, güç, kudret, yücelik verdi.

<span id="an_2:38">2:38</span> İnsanoğullarını, yabanıl hayvanları,
gökte uçan kuşları senin eline teslim etti. Seni hepsine egemen kıldı.
Altından baş sensin.

<span id="an_2:39">2:39</span> Senden sonra senden daha aşağı durumda
başka bir krallık çıkacak. Sonra bütün dünyada egemenlik sürecek tunçtan
üçüncü bir krallık çıkacak.

<span id="an_2:40">2:40</span> Dördüncü krallık demir gibi güçlü olacak.
Çünkü demir her şeyi kırıp ezer. Demir gibi tümünü kırıp parçalayacak.

<span id="an_2:41">2:41</span> Ayaklarla parmakların bir kesiminin
çömlekçi kilinden, bir kesiminin demirden olduğunu gördün; yani bölünmüş
bir krallık olacak bu. Öyleyken onda demirin gücü de bulunacak, çünkü
demiri kille karışık gördün.

<span id="an_2:42">2:42</span> Ayak parmaklarının bir kesimi demirden,
bir kesimi kilden olduğu gibi, krallığın da bir bölümü güçlü, bir bölümü
zayıf olacak.

<span id="an_2:43">2:43</span> Demirin kille karışık olduğunu gördüğüne
göre halklar evlilik bağıyla birbirleriyle karışacaklar, ama demirin
kille karışmadığı gibi onlar da birbirine bağlı kalmayacaklar.

<span id="an_2:44">2:44</span> ‹‹Bu krallar döneminde Göklerin Tanrısı
hiç yıkılmayacak, başka halkın eline geçmeyecek bir krallık kuracak. Bu
krallık önceki krallıkları ezip yok edecek, kendisiyse sonsuza dek
sürecek.

<span id="an_2:45">2:45</span> İnsan eli değmeden dağdan kesilip gelen
taşın demiri, tuncu, kili, gümüşü, altını parçaladığını gördün. Ulu
Tanrı bundan sonra neler olacağını krala açıklamıştır. Düş gerçek,
yorumu da güvenilirdir.››

<span id="an_2:46">2:46</span> Bunun üzerine Kral Nebukadnessar Danielin
önünde yüzüstü yere kapandı. Ona bir sunu ve buhur sunulmasını buyurdu.

<span id="an_2:47">2:47</span> Daniele, ‹‹Madem bu gizi açıklayabildin,
Tanrın gerçekten tanrıların Tanrısı, kralların Efendisi›› dedi,
‹‹Gizleri açan Odur.››

<span id="an_2:48">2:48</span> Sonra Danieli yüksek bir göreve getirdi;
ona birçok değerli armağan verdi. Onu Babil İline vali atadı, Babilin
bütün bilgelerinin başkanı yaptı.

<span id="an_2:49">2:49</span> Daniel'in isteği üzerine Şadrak'ı,
Meşak'ı, Abed-Nego'yu da Babil İli'nde yüksek görevlere atadı. Daniel
ise sarayda kaldı.

<span id="an_3:1">3:1</span> Kral Nebukadnessar altın bir heykel yaptı;
boyu altmış, eni altı arşındıfç. Onu Babil İlinde, Dura Ovasına dikti.

<span id="an_3:2">3:2</span> Satrapları, kaymakamları, valileri,
danışmanları, haznedarları, yargıçları, güvenlik görevlilerini ve
illerin bütün öbür yüksek memurlarını diktiği heykeli adama törenine
çağırttı.

<span id="an_3:3">3:3</span> Böylece satraplar, kaymakamlar, valiler,
danışmanlar, haznedarlar, yargıçlar, güvenlik görevlileri ve illerin
bütün öbür yüksek memurları Kral Nebukadnessarın diktiği heykeli adama
töreni için toplanarak heykelin önünde durdular.

<span id="an_3:4">3:4</span> Sonra haberci yüksek sesle bağırdı: ‹‹Ey
halklar, uluslar, her dilden insanlar, size şöyle yapmanız buyruluyor:

<span id="an_3:5">3:5</span> Boru, ney, lir, kanun, arp, davul ve her
çeşit çalgı sesini duyar duymaz yere kapanıp Kral Nebukadnessarın dikmiş
olduğu altın heykele tapınacaksınız.

<span id="an_3:6">3:6</span> Her kim yere kapanıp tapınmazsa hemen
kızgın fırına atılacaktır.››

<span id="an_3:7">3:7</span> Bu yüzden ne zaman boru, ney, lir, kanun,
arp ve her çeşit çalgı sesi duyulsa, bütün halklar, uluslar, her dilden
insanlar yere kapanıp Kral Nebukadnessarın diktiği altın heykele
tapındılar.

<span id="an_3:8">3:8</span> Bunun üzerine bazı Kildaniler yaklaşıp
Yahudileri suçladılar.

<span id="an_3:9">3:9</span> Kral Nebukadnessara, ‹‹Ey kral, sen çok
yaşa!›› dediler,

<span id="an_3:10">3:10</span> ‹‹Boru, ney, lir, kanun, arp, davul ve
her çeşit çalgı sesini duyan herkes yere kapanıp altın heykele
tapınacak; kim yere kapanıp tapınmazsa kızgın fırına atılacak diye bir
buyruk çıkardın, ey kral.

<span id="an_3:12">3:12</span> Oysa Babil İlinde yüksek görevlere
atadığın Şadrak, Meşak, Abed-Nego adında bazı Yahudiler var. Bu adamlar
seni saymadılar, ey kral. Senin ilahlarına kulluk etmiyor, diktiğin
altın heykele tapınmıyorlar.››

<span id="an_3:13">3:13</span> Büyük öfkeye kapılan Nebukadnessar,
Şadrakı, Meşakı, Abed-Negoyu çağırttı. Bu kişiler kralın yanına
getirildiler.

<span id="an_3:14">3:14</span> Nebukadnessar, ‹‹Ey Şadrak, Meşak,
Abed-Nego, ilahlarıma kulluk etmediğiniz, diktiğim altın heykele
tapınmadığınız doğru mu?›› diye sordu,

<span id="an_3:15">3:15</span> ‹‹Şimdi boru, ney, lir, kanun, arp, davul
ve her çeşit çalgı sesini duyar duymaz yere kapanıp yaptığım heykele
tapınmaya hazırsanız ne iyi! Ama ona tapınmazsanız, hemen kızgın fırına
atılacaksınız. O zaman bakalım hangi ilah sizi elimden kurtaracak?››

<span id="an_3:16">3:16</span> Şadrak, Meşak, Abed-Nego, ‹‹Bu konuda
kendimizi savunma gereğini duymuyoruz›› diye karşılık verdiler,

<span id="an_3:17">3:17</span> ‹‹Kızgın fırına atılsak bile, ey kral,
kendisine kulluk ettiğimiz Tanrı bizi kızgın fırından kurtarabilir;
senin elinden de bizi kurtaracaktır.

<span id="an_3:18">3:18</span> Ama bizi kurtarmasa bile bil ki, ey kral,
ilahlarına kulluk etmeyiz, diktiğin altın heykele tapınmayız.››

<span id="an_3:19">3:19</span> Nebukadnessar Şadrak, Meşak, Abed-Negoya
çok öfkelendi; onlara karşı tutumu değişti. Fırının her zamankinden yedi
kat daha çok ısıtılmasını buyurdu.

<span id="an_3:20">3:20</span> Sonra ordusundaki bazı güçlü askerlere
Şadrakı, Meşakı, Abed-Negoyu bağlayıp kızgın fırına atmalarını buyurdu.

<span id="an_3:21">3:21</span> Böylece bu kişiler, şalvarları,
kaftanları, sarıkları ve öbür giysileriyle birlikte bağlanıp kızgın
fırına atıldılar.

<span id="an_3:22">3:22</span> Kralın buyruğu çok sıkı, fırın da çok
ısıtılmış olduğundan, Şadrakı, Meşakı, Abed-Negoyu götüren adamları
ateşin alevleri yakıp öldürdü.

<span id="an_3:23">3:23</span> Üç adamsa -Şadrak, Meşak, Abed-Nego-
bağlı olarak kızgın fırına düştüler.

<span id="an_3:24">3:24</span> O zaman Kral Nebukadnessar şaşkınlık
içinde birden ayağa kalktı. Danışmanlarına, ‹‹Biz ateşin içine bağlı üç
kişi atmadık mı?›› diye sordu. Danışmanlar, ‹‹Kuşkusuz, ey kral›› diye
karşılık verdiler.

<span id="an_3:25">3:25</span> Kral, ‹‹Ben dört kişi görüyorum›› dedi,
‹‹Ateşin içinde yürüyorlar, bağlarından çözülmüş, hiçbir zarara
uğramamışlar. Dördüncünün görünümü de bir ilahi varlığa benziyor.››

<span id="an_3:26">3:26</span> Sonra kızgın fırının kapısına yaklaşarak,
‹‹Ey Yüce Tanrının kulları Şadrak, Meşak, Abed-Nego, dışarı çıkıp buraya
gelin!›› diye seslendi. Bunun üzerine Şadrak, Meşak, Abed-Nego ateşin
içinden çıktılar.

<span id="an_3:27">3:27</span> Satraplar, kaymakamlar, valiler, kralın
danışmanları onların çevresinde toplandılar. Adamların bedenlerinde
ateşin hiçbir etkisi olmadığını gördüler. Başlarındaki tek saç yanmamış,
giysileri değişmemiş, ateşin kokusu üzerlerine sinmemişti.

<span id="an_3:28">3:28</span> Bunun üzerine Nebukadnessar, ‹‹Şadrak,
Meşak ve Abed-Negonun Tanrısına övgüler olsun!›› dedi, ‹‹Meleğini
gönderip kendisine güvenen kullarını kurtardı. Onlar buyruğuma karşı
geldiler, kendi Tanrılarından başka bir ilaha kulluk edip tapınmamak
için canlarını tehlikeye attılar.

<span id="an_3:29">3:29</span> İşte buyuruyorum: Hangi halktan, ulustan
ya da dilden olursa olsun, Şadrak, Meşak ve Abed-Negonun Tanrısından
saygısızca söz eden herkes paramparça edilecek, evleri çöplüğe
çevrilecek. Çünkü böyle kurtarabilen başka bir tanrı yoktur.››

<span id="an_3:30">3:30</span> Sonra Şadrak'ı, Meşak'ı, Abed-Nego'yu
Babil İli'nde daha yüksek görevlere atadı.

<span id="an_4:1">4:1</span> Kral Nebukadnessar dünyadaki bütün
halklara, uluslara ve her dilden insanlara şu bildiriyi gönderdi:
‹‹Esenliğiniz bol olsun!

<span id="an_4:2">4:2</span> Yüce Tanrının benim için gerçekleştirdiği
belirtileri ve şaşılası işleri size bildirmeyi uygun gördüm.

<span id="an_4:3">4:3</span> ‹‹Belirtileri ne büyük!  
Şaşılası işleri ne yüce!  
Krallığı ebedi krallıktır,  
Egemenliği kuşaklar boyu sürecek.

<span id="an_4:4">4:4</span> ‹‹Ben, Nebukadnessar, evimde huzur,
sarayımda gönenç içindeydim.

<span id="an_4:5">4:5</span> Beni korkutan bir düş gördüm. Yatağımda
yatarken düşüncelerimle görümlerim beni ürküttü.

<span id="an_4:6">4:6</span> Düşün ne anlama geldiğini açıklamaları için
Babilin bütün bilgelerinin yanıma getirilmesini buyurdum.

<span id="an_4:7">4:7</span> Sihirbazlar, yıldızbilimciler, falcılar
yanıma gelince, gördüğüm düşü onlara anlattımsa da ne anlama geldiğini
açıklayamadılar.

<span id="an_4:8">4:8</span> Sonunda ilahımın adından gelen Belteşassar
adıyla çağrılan ve kendisinde kutsal ilahların ruhu bulunan Daniel
yanıma geldi. Gördüğüm düşü ona anlattım.

<span id="an_4:9">4:9</span> ‹‹Ona şöyle dedim: Ey sihirbazların başkanı
Belteşassar, sende kutsal ilahların ruhu olduğunu, her gizi
açıklayabileceğini biliyorum. İşte gördüğüm düş: Ne anlama geldiğini
bana açıkla.

<span id="an_4:10">4:10</span> Yatarken gördüğüm görümler şunlar:
Dünyanın ortasında çok yüksek bir ağaç gördüm.

<span id="an_4:11">4:11</span> Ağaç büyüdü, güçlendi, boyu göklere
erişti. Dünyanın dört bucağından görülüyordu.

<span id="an_4:12">4:12</span> Yaprakları güzeldi, herkese yetecek kadar
bol meyvesi vardı. Yabanıl hayvanlar gölgesinde barınıyor, gökte uçan
kuşlar dallarına tünüyordu. Her canlı ondan besleniyordu.

<span id="an_4:13">4:13</span> ‹‹Yatağımda yatarken gördüğüm görümlerde
gökten inen bir gözcü, kutsal bir varlık gördüm.

<span id="an_4:14">4:14</span> Yüksek sesle, ‹Ağacı ve dallarını kesin,
yapraklarını yolun, meyvesini atın› diye bağırdı, ‹Altında barınan
hayvanlarla dallarına tüneyen kuşlar kaçsın.

<span id="an_4:15">4:15</span> Ama köklerin bulunduğu kütüğü demirle,
tunçla çevreleyip yerde, otların içinde bırakın. ‹‹ ‹Göğün çiyiyle
ıslansın, hayvanlarla birlikte yerdeki otlardan pay alsın.

<span id="an_4:16">4:16</span> Ondaki insan yüreği değiştirilsin, yerine
hayvan yüreği verilsin. Üzerinden yedi vakit geçsin.

<span id="an_4:17">4:17</span> Bu yargıyı gözcüler, kararı kutsallar
verdi. Öyle ki, her canlı Yüce Olanın insan krallıkları üzerinde
egemenlik sürdüğünü ve onları dilediği kişiye, en hor görülen birine
bile verebileceğini bilsin.›

<span id="an_4:18">4:18</span> ‹‹İşte ben Kral Nebukadnessarın gördüğü
düş! Şimdi, ey Belteşassar, bunun ne anlama geldiğini söyle. Çünkü
krallığımdaki bilgelerin hiçbiri bu düşün ne anlama geldiğini bana
açıklayamadı. Ama sen açıklayabilirsin, çünkü kutsal ilahların ruhu var
sende.››

<span id="an_4:19">4:19</span> O zaman öbür adı Belteşassar olan Daniel
bir süre şaşkın şaşkın durdu, düşünceleri onu ürküttü. Bunun üzerine
kral, ‹‹Ey Belteşassar, bu düş de yorumu da seni ürkütmesin›› dedi.
Belteşassar, ‹‹Ey efendim, keşke bu düş senden nefret edenlerin, yorumu
da düşmanlarının başına gelseydi!›› diye karşılık verdi,

<span id="an_4:20">4:20</span> ‹‹Büyüyen, güçlenen, boyu göklere erişen,
dünyadaki herkesçe görülebilen bir ağaç gördün.

<span id="an_4:21">4:21</span> Yaprakları güzeldi, meyvesi herkese
yetecek kadar boldu. Yabanıl hayvanlar altında barınır, gökte uçan
kuşlar dallarına tünerdi.

<span id="an_4:22">4:22</span> Ey kral, o ağaç sensin! Sen büyüdün,
güçlendin. Büyüklüğün giderek göklere erişti, egemenliğin dünyanın dört
bucağına yayıldı.

<span id="an_4:23">4:23</span> ‹‹Sen, ey kral, bir gözcünün, kutsal bir
varlığın gökten indiğini gördün. ‹Ağacı kesip yok edin, ama köklerin
bulunduğu kütüğü demirle, tunçla çevreleyip yerde, otların içinde
bırakın. Göğün çiyiyle ıslansın; üzerinden yedi vakit geçinceye dek
yabanıl hayvanlarla birlikte pay alsın› diyordu.

<span id="an_4:24">4:24</span> ‹‹Ey efendim kral, düşün anlamı ve Yüce
Olanın senin başına getireceği yargı şudur:

<span id="an_4:25">4:25</span> İnsanlar arasından kovulacak, yabanıl
hayvanlarla yaşayacaksın; öküz gibi otla beslenecek, göğün çiyiyle
ıslanacaksın. Yüce Olanın insan krallıkları üzerinde egemenlik sürdüğünü
ve krallığı dilediği kişiye verdiğini anlayıncaya dek yedi vakit
geçecek.

<span id="an_4:26">4:26</span> Köklerin bulunduğu kütüğün bırakılması
için buyruk verildi. Bunun anlamı şu: Sen göklerin egemenlik sürdüğünü
anlayınca krallığın sana geri verilecek.

<span id="an_4:27">4:27</span> Bu yüzden, ey kral, öğüdümü benimse:
Doğru olanı yaparak günahından, düşkünlere iyilik ederek suçlarından
vazgeç. Olur ya, gönencin uzun sürer.››

<span id="an_4:28">4:28</span> Bunların hepsi Kral Nebukadnessarın
başına geldi.

<span id="an_4:29">4:29</span> On iki ay sonra kral Babil Sarayının
damında geziniyordu.

<span id="an_4:30">4:30</span> Kral, ‹‹İşte onurum ve yüceliğim için
üstün gücümle krallığımın başkenti olarak kurduğum büyük Babil!›› dedi.

<span id="an_4:31">4:31</span> Daha sözünü bitirmeden gökten bir ses
duyuldu: ‹‹Ey Kral Nebukadnessar, krallık senden alındı.

<span id="an_4:32">4:32</span> İnsanlar arasından kovulacak, yabanıl
hayvanlarla yaşayacaksın. Öküz gibi otla besleneceksin. Yüce Olanın
insan krallıkları üzerinde egemenlik sürdüğünü ve krallığı dilediği
kişiye verdiğini anlayıncaya dek yedi vakit geçecek.››

<span id="an_4:33">4:33</span> Nebukadnessara ilişkin bu söz hemen
yerine geldi. İnsanlar arasından kovuldu. Öküz gibi otla beslendi.
Bedeni göğün çiyiyle ıslandı. Saçı kartal tüyü, tırnakları kuş pençesi
gibi uzadı.

<span id="an_4:34">4:34</span> Belirlenen sürenin sonunda ben
Nebukadnessar gözlerimi göğe kaldırdım ve kendime geldim. Yüce Olanı
övdüm. Sonsuza dek Diri Olanı onurlandırıp yücelttim. Onun egemenliği
ebedi egemenliktir,  
Krallığı kuşaklar boyu sürecek.

<span id="an_4:35">4:35</span> Dünyada yaşayanlar bir hiç sayılır.  
O gökteki güçlere de dünyada yaşayanlara da  
Dilediğini yapar.  
Onun elini durduracak,  
Ona, ‹‹Ne yapıyorsun?›› diyecek kimse yoktur.

<span id="an_4:36">4:36</span> O anda aklım başıma geldi. Krallığımın
yüceliği için onurum ve görkemim bana geri verildi. Danışmanlarımla
soylu adamlarım beni aradılar. Krallığıma kavuştum, bana daha büyük
yücelik verildi.

<span id="an_4:37">4:37</span> Ben Nebukadnessar Göklerin Kralı'na
şükrederim. O'nu över, yüceltirim. Çünkü bütün yaptıkları gerçek,
yolları doğrudur; kendini beğenmişleri alçaltmaya gücü yeter.

<span id="an_5:1">5:1</span> Kral Belşassar soylu adamlarından bin
kişiye büyük bir şölen verdi, onlarla şarap içti.

<span id="an_5:2">5:2</span> Şarabını keyifle içerken, atası
Nebukadnessarın Yeruşalimdeki tapınaktan çıkarıp getirdiği altın ve
gümüş kapların getirilmesini buyurdu. Öyle ki, kendisi, karıları,
cariyeleri, soylu adamları onlarla içsinler.

<span id="an_5:3">5:3</span> Böylece Tanrının Yeruşalimdeki tapınağından
alınan altın kaplar getirildi; kral, karıları, cariyeleri, soylu
adamları onlarla içtiler.

<span id="an_5:4">5:4</span> Şaraplarını içerken altından, gümüşten,
tunçtan, demirden, ağaçtan, taştan ilahları övdüler.

<span id="an_5:5">5:5</span> Ansızın bir insan elinin parmakları
belirdi, kandilliğin yanındaki saray duvarının sıvası üzerine yazmaya
başladı. Kral yazan eli gördü,

<span id="an_5:6">5:6</span> aklından geçenler onu ürküttü, benzi soldu;
eli ayağı tutmaz oldu, dizlerinin bağı çözüldü.

<span id="an_5:7">5:7</span> Yüksek sesle Babilin bilgelerini -
falcılarla yıldızbilimcileri - çağırttı. Onlara, ‹‹Bu yazıyı kim okuyup
ne anlama geldiğini bana açıklarsa, kendisine mor giysi giydirilip
boynuna altın zincir takılacak ve ülkede üçüncü önder olacak›› dedi.

<span id="an_5:8">5:8</span> Kralın bütün bilgeleri geldiyse de yazıyı
kimse okuyamadı, ne anlama geldiğini de açıklayamadı.

<span id="an_5:9">5:9</span> Bu yüzden Kral Belşassar daha da korktu,
benzi büsbütün soldu. Soylu adamlarıysa şaşkındı.

<span id="an_5:10">5:10</span> Kralla soyluların seslerini duyan kraliçe
şölen salonuna geldi. ‹‹Çok yaşa, ey kral!›› dedi, ‹‹Aklından geçenler
seni ürkütmesin, benzin solmasın!

<span id="an_5:11">5:11</span> Ülkende kendisinde kutsal ilahların ruhu
bulunan biri var. Atan Kral Nebukadnessarın döneminde kavrayışa,
sağduyuya, ilahlara özgü bilgeliğe sahip olmakla tanınırdı. Atan Kral
Nebukadnessar onu sihirbazların, yıldızbilimcilerin, falcıların
başkanlığına atadı.

<span id="an_5:12">5:12</span> Kralın Belteşassar diye çağırdığı Daniel
olağanüstü bir ruha, bilgiye, sağduyuya sahiptir. Üstelik düşleri
yorumlama, bilmeceleri çözme, gizemleri açıklama yeteneği de vardır.
Danieli çağırt, yazının ne anlama geldiğini o sana söyleyecektir.››

<span id="an_5:13">5:13</span> Böylece Danieli kralın önüne getirdiler.
Kral, ‹‹Kral atamın Yahudadan getirdiği, Yahuda sürgünlerinden Daniel
sen misin?›› diye sordu,

<span id="an_5:14">5:14</span> ‹‹Sende ilahların ruhu bulunduğunu,
kavrayış, sağduyu ve olağanüstü bilgelikle donanmış olduğunu duydum.

<span id="an_5:15">5:15</span> Bu yazıyı okuyup ne anlama geldiğini
söylemeleri için bilgelerle falcıları çağırttım. Ama ne anlama geldiğini
açıklayamadılar.

<span id="an_5:16">5:16</span> Senin yorum yapabildiğini, gizemleri
açıklayabildiğini duydum. Bu yazıyı okur, ne anlama geldiğini
açıklayabilirsen, sana mor giysi giydirilip boynuna altın zincir
takılacak; ülkede üçüncü önder olacaksın.››

<span id="an_5:17">5:17</span> Daniel, ‹‹Armağanların senin olsun,
ödüllerini de bir başkasına ver›› diye karşılık verdi, ‹‹Ama ben yine de
yazıyı okuyup ne anlama geldiğini sana açıklayacağım.

<span id="an_5:18">5:18</span> ‹‹Ey kral, Yüce Tanrı atan Nebukadnessara
krallığı, büyüklüğü, yüceliği, görkemi verdi.

<span id="an_5:19">5:19</span> Tanrının sağladığı büyüklük yüzünden
bütün halklar, uluslar, her dilden insan ondan korkup titredi.
Dilediğini öldürür, dilediğini yaşatırdı; dilediğini yüceltir,
dilediğini alçaltırdı.

<span id="an_5:20">5:20</span> Ne var ki, gurura kapılıp saygısızlıkta
direnince krallık tahtından indirildi, yüceliği kendisinden alındı.

<span id="an_5:21">5:21</span> İnsanlar arasından kovuldu ve ona hayvan
yüreği verildi. Yüce Tanrının insanların krallığı üzerinde egemenlik
sürdüğünü, onu dilediği kişiye verdiğini anlayıncaya dek yaban eşekleri
arasında yaşadı, öküz gibi otla beslendi, bedeni göğün çiyiyle ıslandı.

<span id="an_5:22">5:22</span> ‹‹Ama ey sen, onun torunu Belşassar,
bunların hepsini bildiğin halde alçakgönüllülüğü benimsemedin.

<span id="an_5:23">5:23</span> Bunun yerine göğün Rabbine karşı kendini
yükselttin. Onun tapınağından aldıkları kapları sana getirdiler. Sen,
karıların, cariyelerin, soylu adamların onlarla şarap içtiniz. Görmeyen,
duymayan, anlamayan altından, gümüşten, tunçtan, demirden, ağaçtan,
taştan ilahları övdün. Soluğunu elinde tutan, bütün yollarını gözeten
Tanrıyı ise yüceltmedin.

<span id="an_5:24">5:24</span> Bu yüzden Tanrı o yazıyı yazan eli
gönderdi.

<span id="an_5:25">5:25</span> ‹‹Yazılan yazı şudur: MENE, MENE, TEKEL
ve PARSİN.

<span id="an_5:26">5:26</span> ‹‹Bu sözcüklerin anlamı şudur: MENE:
Tanrı senin krallığının günlerini saydı ve ona son verdi.

<span id="an_5:27">5:27</span> TEKEL: Terazide tartıldın ve eksik
bulundun.

<span id="an_5:28">5:28</span> PERES: Krallığın ikiye bölünerek Medlerle
Perslere verildi.›› ‹‹Persler›› sözcüğünü de çağrıştırır. Peres
‹‹Parsin››in tekilidir.

<span id="an_5:29">5:29</span> Belşassarın buyruğu üzerine Daniele mor
giysi giydirilip boynuna altın zincir takıldı ve ülkede üçüncü önder
ilan edildi.

<span id="an_5:30">5:30</span> Kildan Kralı Belşassar o gece öldürüldü.

<span id="an_5:31">5:31</span> Altmış iki yaşında olan Medli Darius
krallığı eline geçirdi.

<span id="an_6:1">6:1</span> Darius bütün ülkeyi yönetecek yüz yirmi
satrap atamayı uygun gördü.

<span id="an_6:2">6:2</span> Bunların başına da biri Daniel olmak üzere
üç bakan atadı. Krala zarar gelmemesi için bakanlar satraplardan hesap
soracaklardı.

<span id="an_6:3">6:3</span> Kendisinde bulunan olağanüstü ruh sayesinde
Daniel öbür bakanlarla satraplardan üstün olduğundan, kral onu bütün
ülkenin başına atamayı tasarlıyordu.

<span id="an_6:4">6:4</span> Bunun üzerine öbür bakanlarla satraplar
Danieli ülke yönetimi konusunda suçlamak için fırsat kollamaya
başladılar. Ancak ne suçlanacak bir yanını, ne de bir yanlışını
buldular. Çünkü Daniel güvenilir biriydi. Kendisinde hiçbir eksiklik ya
da yanlışlık bulamadılar.

<span id="an_6:5">6:5</span> Sonunda, ‹‹Danieli Tanrısının Yasasıyla
ilgili bir konuda suçlayamazsak, bir suçlama nedeni bulamayacağız››
dediler.

<span id="an_6:6">6:6</span> Bunun üzerine bakanlarla satraplar hep
birlikte krala gidip, ‹‹Ey Kral Darius, çok yaşa!›› dediler,

<span id="an_6:7">6:7</span> ‹‹Ülkenin bütün bakanları, kaymakamları,
satrapları, danışmanları, valileri olarak kralın zorlu bir yasa
çıkarması üzerinde anlaştık. Ey kral, kim otuz gün içinde senden başka
bir insana ya da ilaha dua ederse, aslan çukuruna atılsın.

<span id="an_6:8">6:8</span> Şimdi, ey kral, yasağı koy; Medlerle
Perslerin değişmez yasası uyarınca yazıyı imzala ki değiştirilemesin.››

<span id="an_6:9">6:9</span> Böylece Kral Darius yasağı içeren yasayı
imzaladı.

<span id="an_6:10">6:10</span> Daniel yasanın imzalandığını öğrenince
evine gitti. Yukarı odasının Yeruşalim yönüne bakan pencereleri açıktı.
Daha önce yaptığı gibi her gün üç kez diz çöküp dua etti, Tanrısına
övgüler sundu.

<span id="an_6:11">6:11</span> Ona tuzak kuran adamlar hep birlikte
oraya gittiklerinde, onu Tanrısına dua edip yalvarırken gördüler.

<span id="an_6:12">6:12</span> Bunun üzerine krala gidip çıkardığı
yasayla ilgili şunları söylediler: ‹‹Ey kral, kim otuz gün içinde senden
başka bir insana ya da ilaha dua ederse, aslan çukuruna atılsın diye
yasa imzalamadın mı?›› Kral, ‹‹Medlerle Perslerin değişmez yasası
uyarınca çıkardığım yasa geçerlidir›› diye karşılık verdi.

<span id="an_6:13">6:13</span> Bunun üzerine, ‹‹Ey kral, Yahuda
sürgünlerinden olan Daniel seni de imzaladığın yasayı da saymıyor; günde
üç kez dua ediyor›› dediler.

<span id="an_6:14">6:14</span> Bunu duyan kral çok üzüldü, Danieli
kurtarmayı kafasına koydu. Onu kurtarmak için güneş batıncaya dek
uğraştı.

<span id="an_6:15">6:15</span> O zaman adamlar toplu halde krala gidip,
‹‹Ey kral, Medlerle Perslerin yasası uyarınca, kralın koyduğu yasanın ya
da yasağın değiştirilemeyeceğini bilmelisin›› dediler.

<span id="an_6:16">6:16</span> Bunun üzerine kral Danieli getirip aslan
çukuruna atmalarını buyurdu. Daniele de, ‹‹Kendisine sürekli kulluk
ettiğin Tanrın seni kurtarsın!›› dedi.

<span id="an_6:17">6:17</span> Bir taş getirip çukurun ağzına koydular.
Danielle ilgili hiçbir şey değiştirilmesin diye kral hem kendi mühür
yüzüğüyle, hem soyluların mühür yüzükleriyle taşı mühürledi.

<span id="an_6:18">6:18</span> Sonra sarayına döndü; geceyi yemek
yemeden, eğlenmeden geçirdi; uykusu kaçtı.

<span id="an_6:19">6:19</span> Şafak sökerken kalkıp acele aslan
çukuruna gitti.

<span id="an_6:20">6:20</span> Çukura yaklaşınca üzgün bir sesle, ‹‹Ey
yaşayan Tanrının kulu Daniel, kendisine sürekli kulluk ettiğin Tanrın
seni aslanlardan kurtarabildi mi?›› diye haykırdı.

<span id="an_6:21">6:21</span> Daniel, ‹‹Ey kral, sen çok yaşa!›› diye
yanıtladı,

<span id="an_6:22">6:22</span> ‹‹Tanrım meleğini gönderip aslanların
ağzını kapadı. Beni incitmediler. Çünkü Tanrının önünde suçsuz bulundum.
Sana karşı da, ey kral, hiçbir yanlışlık yapmadım.››

<span id="an_6:23">6:23</span> Kral buna çok sevindi, Danieli çukurdan
çıkarmalarını buyurdu. Daniel çukurdan çıkarıldı. Bedeninde hiçbir yara
izi bulunmadı. Çünkü Tanrısına güvenmişti.

<span id="an_6:24">6:24</span> Kralın buyruğu uyarınca, Danieli haksız
yere suçlayan adamları, karılarıyla, çocuklarıyla birlikte getirip aslan
çukuruna attılar. Daha çukurun dibine varmadan aslanlar onları kapıp
kemiklerini kırdılar.

<span id="an_6:25">6:25</span> Kral Darius dünyada yaşayan bütün
halklara, uluslara ve her dilden insanlara şöyle yazdı: ‹‹Esenliğiniz
bol olsun!

<span id="an_6:26">6:26</span> Krallığımda yaşayan herkesin Danielin
Tanrısından korkup titremesini buyuruyorum.  
O yaşayan Tanrıdır,  
Sonsuza dek var olacak.  
Krallığı yıkılmayacak,  
Egemenliği son bulmayacak.

<span id="an_6:27">6:27</span> O kurtarır, O yaşatır,  
Gökte de yerde de  
Belirtiler, şaşılası işler yapar.  
Danieli aslanların pençesinden kurtaran Odur.››

<span id="an_6:28">6:28</span> Böylece Darius'un ve Persli Koreş'in
krallığı döneminde Daniel'in işleri iyi gitti.

<span id="an_7:1">7:1</span> Babil Kralı Belşassarın krallığının birinci
yılında, Daniel yatağında yatarken bir düş ve görümler gördü. Sonra
düşünün özetini yazdı;

<span id="an_7:2">7:2</span> şöyle dedi: ‹‹Gece bir görümde göğün dört
rüzgarının büyük denize saldırdığını gördüm.

<span id="an_7:3">7:3</span> Denizden birbirinden farklı dört büyük
yaratık çıktı.

<span id="an_7:4">7:4</span> ‹‹Birinci yaratık aslana benziyordu, kartal
kanatları vardı. Ben bakarken kanatları koparıldı, yaratık yerden
kaldırıldı, insan gibi ayakları üzerine durduruldu. Ona bir insan yüreği
verildi.

<span id="an_7:5">7:5</span> ‹‹İkinci yaratık ayıya benziyordu. Bir yanı
üzerinde doğrulmuştu. Ağzında, dişleri arasında üç kaburga kemiği vardı.
Ona, ‹Haydi kalk, yiyebildiğin kadar et ye!› dediler.

<span id="an_7:6">7:6</span> ‹‹Sonra baktım, parsa benzer bir başka
yaratık gördüm. Sırtında dört kuş kanadı vardı. Bu yaratığın dört başı
vardı ve ona egemenlik verilmişti.

<span id="an_7:7">7:7</span> ‹‹Bundan sonraki gece görümlerimde korkunç,
ürkütücü, çok güçlü dördüncü bir yaratık gördüm. Büyük demir dişleri
vardı; yiyip parçalıyor, artakalanı ayakları altında çiğniyordu.
Kendisinden önceki yaratıklara benzemiyordu. On boynuzu vardı.

<span id="an_7:8">7:8</span> ‹‹Ben gözümü dikmiş boynuzlara bakarken,
onların arasından daha küçük başka bir boynuz çıktı. İlk boynuzlardan
üçü onun önünde söküldü. Bu boynuzun insan gözü gibi gözleri, böbürlenen
bir ağzı vardı.

<span id="an_7:9">7:9</span> ‹‹Ben bakarken  
Tahtlar kuruldu,  
Eskiden beri var Olan yerine oturdu.  
Giysileri kar gibi beyaz,  
Başındaki saçlar yün gibi apaktı.  
Tahtı alev alev,  
Tekerlekleri kızgın ateş gibiydi.

<span id="an_7:10">7:10</span> Önünden ateşten bir ırmak çıkıp
akıyordu.  
Binlerce binler  
Ona hizmet ediyordu;  
On binlerce on binler  
Önünde duruyordu.  
Mahkeme kuruldu,  
Kitaplar açıldı.

<span id="an_7:11">7:11</span> ‹‹Boynuzun söylediği övüngen sözleri
duyunca baktım, yaratık gözümün önünde öldürüldü, bedeni kızgın ateşe
atıldı, yok oldu.

<span id="an_7:12">7:12</span> Öbür yaratıklara gelince, egemenlik
onlardan alınmış, ancak belirli bir süre için yaşamalarına izin
verilmişti.

<span id="an_7:13">7:13</span> ‹‹Gece görümlerimde insanoğluna benzer
birinin göğün bulutlarıyla geldiğini gördüm. Eskiden beri var Olanın
yanına doğru ilerledi, Onun önüne getirildi.

<span id="an_7:14">7:14</span> Ona egemenlik, yücelik ve krallık
verildi. Bütün halklar, uluslar ve her dilden insan ona tapındı.
Egemenliği hiç bitmeyecek sonsuz bir egemenlik, krallığı hiç
yıkılmayacak bir krallıktır.››

<span id="an_7:15">7:15</span> ‹‹Ben Daniele gelince, ruhum üzüntüyle
sarsıldı, gördüğüm görümler beni ürküttü.

<span id="an_7:16">7:16</span> Orada duranlardan birine yaklaştım, bütün
bunların gerçek anlamını açıklamasını istedim. ‹‹O da bana bunların ne
anlama geldiğini açıkladı:

<span id="an_7:17">7:17</span> ‹Bu dört büyük yaratık yeryüzünde ortaya
çıkacak dört kraldır.

<span id="an_7:18">7:18</span> Ama Yüceler Yücesinin kutsalları krallığı
alacak, sonsuza dek ellerinde tutacaklar. Evet, sonsuzlara dek.›

<span id="an_7:19">7:19</span> ‹‹Bundan sonra öbürlerinden farklı, çok
korkunç, demirden dişleri, tunçtan tırnakları olan, yiyip parçalayan,
artakalanı ayakları altında çiğneyen dördüncü yaratığın ne anlama
geldiğini öğrenmek istedim.

<span id="an_7:20">7:20</span> Bunun yanısıra başındaki on boynuzdan
sonra çıkan öbür boynuzun ne olduğunu da öğrenmek istedim. Bu boynuzun
önünden üç boynuz düşmüştü, sanki ötekilerden daha iriceydi. Gözleri ve
böbürlenen bir ağzı vardı.

<span id="an_7:21">7:21</span> Ben baktığım sırada bu boynuz kutsallarla
savaşıyor ve onları yeniyordu.

<span id="an_7:22">7:22</span> Eskiden beri var Olan -Yüceler Yücesi-
gelip kutsallarının lehine yargı verene dek bu böyle sürdü. Kutsalların
krallığı alma zamanı gelmişti.

<span id="an_7:23">7:23</span> ‹‹Bana şu açıklamayı yaptı: ‹Dördüncü
yaratık yeryüzünde ortaya çıkacak dördüncü krallıktır. Bütün öbür
krallıklardan farklı olacak, bütün dünyayı yiyip bitirecek, çiğneyip
parçalayacak.

<span id="an_7:24">7:24</span> On boynuz bu krallıktan çıkacak on
kraldır. Bunlardan sonra öncekilerden farklı bir başka kral ortaya çıkıp
üç kralı tahtlarından indirecek.

<span id="an_7:25">7:25</span> Yüceler Yücesini kötüleyen sözler
söyleyecek, Onun kutsallarına baskı yapacak. Belirlenen zamanları,
yasaları değiştirmeyi amaçlayacak. Kutsallar üç buçuk yıl için eline
teslim edilecekler. yarım vakte kadar››.

<span id="an_7:26">7:26</span> ‹‹ ‹Ama mahkeme kurulacak, onun
egemenliğine son verilecek, büsbütün yok edilecek.

<span id="an_7:27">7:27</span> Göklerin altındaki krallıklara özgü
krallık, egemenlik ve büyüklük kutsallara, Yüceler Yücesinin halkına
verilecek. Bu halkın krallığı sonsuza dek sürecek, bütün uluslar ona
kulluk edip sözünü dinleyecek.›

<span id="an_7:28">7:28</span> ‹‹İşte olayın gelişimi burada bitiyor.
Ben Daniel'e gelince, düşüncelerim beni çok ürküttü, benzim soldu. Ama
bu olayı içimde sakladım.››

<span id="an_8:1">8:1</span> Kral Belşassarın krallığının üçüncü
yılında, ben Daniel daha önce gördüğüm görümden başka bir görüm gördüm.

<span id="an_8:2">8:2</span> Görümde kendimi Elam İlindeki Sus
Kalesinde, Ulay Kanalının yanında gördüm.

<span id="an_8:3">8:3</span> Gözlerimi kaldırıp bakınca kanal kıyısında
duran bir koç gördüm; iki uzun boynuzu vardı. Boynuzlardan daha geç
çıkanı öbüründen daha uzundu.

<span id="an_8:4">8:4</span> Koçun batıya, kuzeye, güneye doğru boynuz
attığını gördüm. Hiçbir hayvan ona karşı koyamıyor, kimse onun elinden
kurtaramıyordu. Koç dilediği gibi davrandı ve gitgide güçlendi.

<span id="an_8:5">8:5</span> Ben bu olayı düşünürken, batıdan ansızın
gözleri arasında çarpıcı bir boynuzu olan bir teke geldi. Yere basmadan
bütün dünyayı aştı.

<span id="an_8:6">8:6</span> Güç ve öfkeyle, kanalın yanında durduğunu
gördüğüm iki boynuzlu koça doğru koştu.

<span id="an_8:7">8:7</span> Öfkeyle saldırdığını, koça vurup
boynuzlarını kırdığını gördüm. Koçun tekeye karşı duracak gücü yoktu;
teke koçu yere vurup çiğnedi. Koçu onun elinden kurtaracak kimse yoktu.

<span id="an_8:8">8:8</span> Teke çok güçlendi, ama en güçlü olduğu
sırada büyük boynuzu kırıldı. Kırılan boynuzun yerine, göğün dört
rüzgarına doğru çarpıcı dört boynuz çıktı.

<span id="an_8:9">8:9</span> Bu boynuzların birinden başka bir küçük
boynuz çıktı; güneye, doğuya ve Güzel Ülkeyefı doğru yayılarak çok
güçlendi.

<span id="an_8:10">8:10</span> Göklerin ordusuna erişinceye dek büyüdü.
Gökteki ordudan ve yıldızlardan bazılarını yeryüzüne düşürdü, ayakları
altına alıp çiğnedi.

<span id="an_8:11">8:11</span> Kendisini Gök Ordusunun Önderine kadar
yükseltti. Tanrıya sunulan günlük sunu kaldırıldı, tapınak terk edildi.

<span id="an_8:12">8:12</span> Başkaldırı yüzünden günlük sunuya karşı
çıkıldı. Gerçek ayak altında çiğnendi. Küçük boynuz yaptığı her şeyde
başarılı oldu.

<span id="an_8:13">8:13</span> Sonra kutsal bir varlığın konuştuğunu
duydum. Başka kutsal bir varlık ona, ‹‹Bu görümde -günlük sunuyla, yıkım
getiren başkaldırıyla, kutsal yerin ve ordunun ayak altında
çiğnenmesiyle ilgili görümde- olanlar ne zamana dek sürecek?›› diye
sordu.

<span id="an_8:14">8:14</span> Kutsal varlık bana, ‹‹2 300 akşam, sabah
olacak, sonra kutsal yer yeniden düzene konulacak›› dedi.

<span id="an_8:15">8:15</span> Ben Daniel, gördüğüm görümün ne anlama
geldiğini çözmeye çalışırken, insana benzer biri karşımda durdu.

<span id="an_8:16">8:16</span> Bir insan sesinin Ulay Kanalından, ‹‹Ey
Cebrail, görümün ne anlama geldiğini şuna açıkla›› diye seslendiğini
duydum.

<span id="an_8:17">8:17</span> Cebrail durduğum yere yaklaşınca korkudan
yere yığıldım. Bana, ‹‹Ey insanoğlu!›› dedi, ‹‹Bu görümün sonla ilgili
olduğunu anla.››

<span id="an_8:18">8:18</span> O benimle konuşurken, yüzükoyun yere
uzanmış, derin bir uykuya dalmışım. Dokunup beni ayağa kaldırdı.

<span id="an_8:19">8:19</span> Bana, ‹‹Daha sonra Tanrının öfkesi sona
erdiğinde neler olacağını sana söyleyeceğim›› dedi, ‹‹Çünkü görüm sonun
belirlenen zamanıyla ilgilidir.

<span id="an_8:20">8:20</span> Gördüğün iki boynuzlu koç Med ve Pers
krallarını simgeler.

<span id="an_8:21">8:21</span> Teke Grek Kralıdır; gözleri arasındaki
büyük boynuz birinci kraldır.

<span id="an_8:22">8:22</span> Kırılan boynuzun yerine çıkan dört
boynuz, ulusundan çıkacak dört krallığı simgeliyor. Ama ilk kral kadar
güçlü olmayacaklar.

<span id="an_8:23">8:23</span> ‹‹Bu dört krallığın sonu yaklaşıp yapılan
kötülükler doruğa varınca, sert yüzlü ve aldatmada usta bir kral ortaya
çıkacak.

<span id="an_8:24">8:24</span> Kendisinden gelmeyen büyük bir güce
kavuşacak. Şaşırtıcı yıkımlar yapacak, el attığı her işte başarılı
olacak. Güçlüleri ve kutsal halkı yok edecek.

<span id="an_8:25">8:25</span> Yapacağı işleri aldatarak başaracak,
kendisini yükseltecek. Güvenlikte olan birçoklarını yok edecek, Önderler
Önderine karşı duracak. Ama kendisi insan eli değmeden yok edilecek.

<span id="an_8:26">8:26</span> ‹‹Akşam ve sabahla ilgili sana bildirilen
görüm gerçektir. Ama sen görümü gizli tut. Çünkü uzak bir gelecekle
ilgilidir.››

<span id="an_8:27">8:27</span> Ben Daniel günlerce bitkin ve hasta
kaldım. Sonra kalkıp kralın işlerini yapmayı sürdürdüm. Bu anlaşılması
güç görümden ötürü şaşkındım.

<span id="an_9:1">9:1</span> Medli Ahaşveroş oğlu Darius Kildan Kralı
oldu. Krallığının birinci yılında ben Daniel, RABbin Peygamber Yeremyaya
bildirdiği sayının - Yeruşalimin ıssız kalacağı yılların sayısının -
yetmiş olduğunu Kutsal Yazılardan anladım.

<span id="an_9:3">9:3</span> Bunun üzerine yüzümü Rab Tanrıya çevirdim.
Duayla, yakarışla, oruçla Ona yalvardım; çul kuşanıp külde oturdum.

<span id="an_9:4">9:4</span> RAB Tanrıma dua edip günahlarımızı itiraf
ettim. Şöyle dedim: ‹‹Ya Rab, kendisini sevenlerle, buyruklarına
uyanlarla yaptığı antlaşmaya bağlı kalan yüce ve görkemli Tanrı!

<span id="an_9:5">9:5</span> Buyruklarından, ilkelerinden ayrılıp günah,
suç işledik, kötülük yaptık, başkaldırdık.

<span id="an_9:6">9:6</span> Senin adına krallarımıza, önderlerimize,
atalarımıza, ülkedeki bütün halka seslenen kulların peygamberleri
dinlemedik.

<span id="an_9:7">9:7</span> ‹‹Sen adaletlisin, ya Rab!
Sadakatsizliğimiz yüzünden bizi uzak yakın ülkelere sürdün. Oralarda
yaşayan biz Yahudiler, Yeruşalim halkı, İsrailliler bugün utanç
içindeyiz.

<span id="an_9:8">9:8</span> Evet, ya RAB, bizler, krallarımız,
önderlerimiz, atalarımız sana karşı işlediğimiz günah yüzünden utanç
içindeyiz.

<span id="an_9:9">9:9</span> Sana karşı geldiğimiz halde, sen acıyan,
bağışlayan Tanrımız Rabsin.

<span id="an_9:10">9:10</span> Tanrımız RABbin sözüne kulak vermedik,
kulları peygamberler aracılığıyla bize verdiği yasalara uymadık.

<span id="an_9:11">9:11</span> Bütün İsrail halkı yasanı çiğnedi,
sırtını sana dönüp seni dinlemek istemedi. ‹‹Bu yüzden Tanrı kulu
Musanın Yasasında yazılan lanet başımıza yağdı, içilen ant yerine geldi.
Çünkü sana karşı günah işledik.

<span id="an_9:12">9:12</span> Üzerimize büyük yıkım getirerek bizim ve
bizi yöneten önderlerimiz için söylediğin sözleri yerine getirdin.
Yeruşalimin başına gelen, göğün altındaki başka hiçbir kentin başına
gelmemiştir.

<span id="an_9:13">9:13</span> Musanın Yasasında yazıldığı gibi, bütün
bu yıkımlar başımıza geldi. Buna karşın, ey Tanrımız RAB, suçumuzdan
dönüp senin gerçeklerine yönelerek lütfunu dilemedik.

<span id="an_9:14">9:14</span> RAB üzerimize yıkım göndermekten caymadı.
Çünkü Tanrımız RAB yaptığı her şeyde adildir. Bizse Onun sözüne kulak
vermedik.

<span id="an_9:15">9:15</span> ‹‹Ey Tanrımız Rab, sen halkını Mısırdan
güçlü elinle çıkardın ve bugün olduğu gibi ün kazandın. Bizse günah
işledik, kötülük yaptık.

<span id="an_9:16">9:16</span> Ya Rab, doğru işlerin uyarınca kentin
Yeruşalimden, kutsal dağından öfkeni, kızgınlığını kaldırmanı dilerim.
Günahlarımız ve atalarımızın suçları yüzünden Yeruşalim de halkın da
çevremizdekilerin tümüne alay konusu oldu.

<span id="an_9:17">9:17</span> ‹‹Şimdi, ey Tanrımız, kulunun duasını,
yakarışını işit. Adın uğruna, ya Rab, yüzünü viran tapınağına çevir.

<span id="an_9:18">9:18</span> Ey Tanrım, kulak ver ve işit! Gözlerini
aç, senin olan viran kenti gör. Doğruluğumuzdan değil, senin büyük
merhametinden ötürü dilekte bulunuyoruz.

<span id="an_9:19">9:19</span> Ya Rab, dinle! Ya Rab, bağışla! İşit ve
davran, ya Rab! Ey Tanrım, adının hatırı için gecikme! Çünkü kent ve
halk senindir.››

<span id="an_9:20">9:20</span> Ben daha konuşup dua ederken, günahımı ve
halkım İsrailin günahını açıkça kabul edip Tanrımın kutsal dağı için
Tanrım RABbe dilekte bulunurken,

<span id="an_9:21">9:21</span> daha dua ediyorken, önceden görümde
gördüğüm adam -Cebrail- akşam sunusu saatinde hızla uçarak yanıma geldi.

<span id="an_9:22">9:22</span> ‹‹Daniel, sana anlayış vermek için
geldim›› diye açıkladı,

<span id="an_9:23">9:23</span> ‹‹Sen Tanrıya yalvarmaya başlar başlamaz,
duan yanıtlandı; bunu bildirmeye geldim. Çünkü sen çok sevilen birisin.
Bu nedenle sözün anlamını kavra ve görümü anla:

<span id="an_9:24">9:24</span> ‹‹Başkaldırıyı ortadan kaldırmak, günaha
son vermek, suçu bağışlatmak, sonsuza dek kalıcı doğruluğu sağlamak,
görüm ve peygamberliği mühürlemek, En Kutsalı meshetmek için senin
halkına ve kutsal kentine yetmiş hafta kadar zaman saptanmıştır. geldiği
sanılıyor.

<span id="an_9:25">9:25</span> ‹‹Şunu bil ve anla: Yeruşalimi yeniden
kurmak için buyruğun verilmesinden, meshedilmiş olan önderin gelişine
dek yedi hafta geçecek. Altmış iki hafta içinde Yeruşalim yeniden
sokaklarla, hendeklerle kurulacak. Ancak bu sıkıntılı zamanlarda olacak.

<span id="an_9:26">9:26</span> Bu altmış iki hafta sonunda meshedilmiş
olan öldürülecek ve onu destekleyen olmayacak. Gelecek önderin halkı,
kenti ve kutsal yeri yerle bir edecek. Sonu tufanla olacak: Savaş sona
dek sürecek. Yıkımların da olacağı kararlaştırıldı.

<span id="an_9:27">9:27</span> Gelecek önder birçoklarıyla bir haftalık
sağlam bir antlaşma yapacak. Haftanın yarısı geçince, kurbanı da sunuyu
da kaldıracak. Kararlaştırılan yıkım başına gelinceye dek yok edici
önder tapınağın üst bölümüne yıkıcı iğrenç şeyler yerleştirecek.››

<span id="an_10:1">10:1</span> Pers Kralı Koreşin krallığının üçüncü
yılında Belteşassar diye çağrılan Daniele bir giz açıklandı. Büyük bir
savaşla ilgili olan bu giz gerçekti. Daniel görümde kendisine açıklanan
gizi anladı.

<span id="an_10:2">10:2</span> O sırada ben Daniel üç haftadır yas
tutuyordum.

<span id="an_10:3">10:3</span> Üç hafta dolana dek ağzıma ne güzel bir
yiyecek ya da et koydum, ne şarap içtim, ne de yağ süründüm.

<span id="an_10:4">10:4</span> Birinci ayın yirmi dördüncü günü, Büyük
Irmakın, yani Diclenin kıyısındayken,

<span id="an_10:5">10:5</span> gözlerimi kaldırıp bakınca keten giysi
giyinmiş, beline Ufaz altınından kemer kuşanmış bir adam gördüm.

<span id="an_10:6">10:6</span> Bedeni sarı yakut gibiydi. Yüzü şimşek
gibi parlıyordu. Gözleri alevli meşalelere benziyordu. Kollarıyla
bacakları cilalı tunç gibi parlıyor, sesi büyük bir kalabalığın
çıkardığı gürültüyü andırıyordu.

<span id="an_10:7">10:7</span> Görümü yalnız ben Daniel gördüm.
Yanımdakiler görmediler, ama dehşete düşerek gizlenmek için kaçtılar.

<span id="an_10:8">10:8</span> Böylece ben yalnız kaldım. Bu büyük
görümü seyrederken gücüm tükendi, benzim büsbütün soldu, kendimi
toparlayamadım.

<span id="an_10:9">10:9</span> Sonra adamın sesini duyunca yüzüstü yere
düşüp derin bir uykuya daldım.

<span id="an_10:10">10:10</span> Derken bir el dokundu, titredim; beni
dizlerimle ellerimin üzerine kaldırdı.

<span id="an_10:11">10:11</span> Bana, ‹‹Ey Daniel, sen ki çok sevilen
birisin!›› dedi, ‹‹Ayağa kalk ve söyleyeceklerime iyi kulak ver. Çünkü
sana gönderildim.›› O bunları söyler söylemez titreyerek ayağa kalktım.

<span id="an_10:12">10:12</span> ‹‹Korkma, ey Daniel!›› diye devam etti,
‹‹Anlayışa erişmeye ve kendini Tanrının önünde alçaltmaya karar verdiğin
gün duan işitildi. İşte bu yüzden geldim.

<span id="an_10:13">10:13</span> Pers krallığının önderi yirmi bir gün
bana karşı durdu. Sonra baş önderlerden Mikail bana yardıma geldi, çünkü
orada, Pers krallarının yanında alıkonulmuştum.

<span id="an_10:14">10:14</span> Son günlerde halkının başına neler
geleceğini sana açıklamak için geldim şimdi, çünkü bu görüm gelecekle
ilgilidir.››

<span id="an_10:15">10:15</span> O bunları söyleyince, suskun suskun
yere baktım.

<span id="an_10:16">10:16</span> Derken insanoğluna benzeyen biri
dudaklarıma dokundu. Ben de ağzımı açıp konuşmaya başladım. Karşımda
durana, ‹‹Ey efendim, bu görüm yüzünden acı çekiyorum, kendimi
toparlayamıyorum›› dedim,

<span id="an_10:17">10:17</span> ‹‹Ben kulun nasıl seninle konuşayım?
Gücüm tükendi, soluğum kesildi.››

<span id="an_10:18">10:18</span> İnsana benzeyen varlık yine dokunup
beni güçlendirdi.

<span id="an_10:19">10:19</span> ‹‹Ey çok sevilen adam, korkma!›› dedi,
‹‹Esenlik olsun sana! Güçlü ol! Evet, güçlü ol!›› O benimle konuşunca
güçlendim. ‹‹Konuşmanı sürdür, efendim, çünkü bana güç verdin›› dedim.

<span id="an_10:20">10:20</span> Bunun üzerine, ‹‹Sana neden geldiğimi
biliyor musun?›› dedi, ‹‹Çok yakında dönüp Pers önderiyle savaşacağım.
Ben gidince Grek önderi gelecek.

<span id="an_10:21">10:21</span> Ama önce Gerçek Kitap'ta neler
yazıldığını sana bildireceğim. Onlara karşı önderiniz Mikail dışında
bana yardım eden kimse yok.

<span id="an_11:1">11:1</span> ‹‹Medli Dariusun krallığının birinci
yılında Mikaili destekleyip korumak için onun yanında durdum.››

<span id="an_11:2">11:2</span> ‹‹Şimdi sana gerçeği bildireceğim: Pers
krallığında üç kral daha ortaya çıkacak. Ama dördüncü kral öbür üçünden
daha zengin olacak. Zenginliği sayesinde elde edeceği güçle herkesi Grek
ülkesine karşı kışkırtacak.

<span id="an_11:3">11:3</span> Sonra güçlü bir kral çıkacak. Büyük
yetkiyle krallık edecek ve dilediği gibi davranacak.

<span id="an_11:4">11:4</span> Ne var ki, o gücünün doruğundayken,
krallığı darmadağın edilecek, göğün dört rüzgarı gibi dört parçaya
bölünecek. Krallık onun soyundan gelenlere geçmeyecek, yerine geçenlerin
hiçbiri onun gibi egemenlik sürmeyecek. Krallığı yıkılıp başkalarına
verilecek.

<span id="an_11:5">11:5</span> ‹‹Güney Kralı güçlenecek. Ancak
komutanlarından biri ondan daha çok güçlenecek ve krallığı büyük olacak.

<span id="an_11:6">11:6</span> Birkaç yıl sonra bu ikisi uzlaşacak.
Güney Kralı yapılan uzlaşmayı onaylamak için kızını Kuzey Kralına eş
olarak verecek. Ama kız gücünü koruyamayacak. Kralın ömrü de gücü de
uzun sürmeyecek. Bu arada kızla babası da, ona eşlik edenlerle onu
destekleyen de ele verilecek.

<span id="an_11:7">11:7</span> ‹‹Babasının yerine kızın ailesinden biri
ortaya çıkacak. Kuzey Kralının ordusuna saldırıp kalesini alacak.
Onlarla savaşıp yenecek.

<span id="an_11:8">11:8</span> Onların ilahlarını, dökme putlarını,
değerli altın ve gümüş kaplarını alıp Mısıra götürecek. Kuzey Kralını
birkaç yıl rahat bırakacak.

<span id="an_11:9">11:9</span> Sonra Kuzey Kralı gidip Güney Kralının
ülkesine saldıracak, ardından kendi ülkesine dönecek.

<span id="an_11:10">11:10</span> Kuzey Kralının oğulları savaşa
hazırlanarak çok büyük bir ordu toplayacaklar. Ordu sel gibi taşacak,
önüne geleni alıp götürecek, gelip Güney Kralının kalesine dayanacak.

<span id="an_11:11">11:11</span> ‹‹Güney Kralı öfkeyle çıkıp Kuzey
Kralına karşı savaşacak. Kuzey Kralı büyük bir ordu topladığı halde, bu
ordu Güney Kralının eline teslim edilecek.

<span id="an_11:12">11:12</span> Bu büyük ordu yenilgiye uğrayınca Güney
Kralı gurura kapılacak. On binlerce insanı öldürecek, ama zaferi uzun
sürmeyecek.

<span id="an_11:13">11:13</span> Çünkü Kuzey Kralı öncekinden daha büyük
bir ordu toplayacak ve birkaç yıl sonra büyük, iyi donatılmış bir
orduyla ülkeye doğru ilerleyecek.

<span id="an_11:14">11:14</span> ‹‹Bu sırada birçokları Güney Kralına
karşı çıkacak. Senin halkından bazı zorbalar da, görüm yerine gelsin
diye ayaklanacak, ama yenilgiye uğrayacaklar.

<span id="an_11:15">11:15</span> Sonra Kuzey Kralı gelip toprak yığarak
tepecikler yapacak ve surlu kenti ele geçirecek. Güney Kralının güçleri
buna karşı duramayacak. En seçme askerlerinin bile karşı durmaya güçleri
yetmeyecek.

<span id="an_11:16">11:16</span> Kente saldıran Kuzey Kralı dilediği
gibi davranacak, kimse ona karşı duramayacak. Güzel Ülkeyi yönetecek,
yıkıp yok etme yetkisi onun elinde olacak.

<span id="an_11:17">11:17</span> Krallığının bütün gücünü toplayıp Güney
Kralının üzerine yürümeyi amaçlayacak ve Güney Kralıyla bir antlaşma
yapacak. Ülkesini yerle bir etmek için kızını eş olarak ona verecek. Ama
tasarısı başarılı olmayacak, ona yarar sağlamayacak.

<span id="an_11:18">11:18</span> Bundan sonra deniz kıyısındaki
bölgelere yönelecek, birçoklarını ele geçirecek. Ne var ki, bir komutan
onun saygısızlıklarını sona erdirecek, saygısızlığının karşılığını
verecek.

<span id="an_11:19">11:19</span> Bunun üzerine Kuzey Kralı kendi
ülkesinin kalelerine yönelecek, ama tökezleyip düşecek. Bir daha da
ortaya çıkmayacak.

<span id="an_11:20">11:20</span> ‹‹Yerine geçen kral, krallığının
yüceliği için zorla vergi toplayacak birini gönderecek. Ama birkaç gün
içinde öfkesiz ve savaşsız yok edilecek.

<span id="an_11:21">11:21</span> ‹‹Yerine krallıkla onurlandırılmamış
değersiz biri geçecek. Halk güvenlik içindeyken, kurduğu düzenler
sayesinde gelip krallığı ele geçirecek.

<span id="an_11:22">11:22</span> Çok güçlü orduları süpürüp yok edecek;
antlaşma önderi de yok edilecek.

<span id="an_11:23">11:23</span> Onunla antlaşma yaptıktan sonra hileye
başvuracak. Az sayıda insanla gittikçe güçlenecek.

<span id="an_11:24">11:24</span> Beklenmedik bir anda ilin zengin
bölgelerine saldırıp babalarının, atalarının yapmadığı şeyleri yapacak.
Adamlarına yağma ve çapul malı, servetler dağıtacak. Kalelere saldırmak
için düzenler kuracak, ama bu uzun sürmeyecek.

<span id="an_11:25">11:25</span> ‹‹Gücünü ve cesaretini toplayarak büyük
bir orduyla Güney Kralına karşı çıkacak. Güney Kralı da büyük ve çok
güçlü bir orduyla savaşacak. Ne var ki, kurulan düzenler yüzünden ona
karşı duramayacak.

<span id="an_11:26">11:26</span> Sofrasından yiyenler Güney Kralını
yıkmaya çalışacaklar; ordusu dağılacak, birçokları vurulup öldürülecek.

<span id="an_11:27">11:27</span> Her iki kral da kötülük tasarlayacak.
Aynı masada oturup birbirlerine yalan söyleyecekler. Ancak bu bir yarar
sağlamayacak. Çünkü son yine de belirlenen zamanda gelecek.

<span id="an_11:28">11:28</span> Kuzey Kralı büyük bir servetle ülkesine
dönecek, ama amacı kutsal antlaşmaya karşı gelmek olacak. Dilediğini
yaptıktan sonra ülkesine dönecek.

<span id="an_11:29">11:29</span> ‹‹Belirlenen zamanda dönüp yine Güneye
saldıracak. Ancak bu kez sonuç öncekinden farklı olacak.

<span id="an_11:30">11:30</span> Ona karşı koymak için Kittimden gelen
gemiler cesaretini kıracak. Geri dönecek ve öfkeyle kutsal antlaşmaya
karşı çıkacak, kutsal antlaşmayı bırakanları yine kayıracak.

<span id="an_11:31">11:31</span> ‹‹Askerleri gidip tapınakla kaleyi
kirletecek, günlük sunuları kaldırıp yıkıcı iğrenç şeyi koyacaklar.

<span id="an_11:32">11:32</span> Kuzey Kralı antlaşmayı bozanları
yaltaklanarak ayartacak, ama Tanrısını tanıyan halk var gücüyle ona
karşı duracak.

<span id="an_11:33">11:33</span> ‹‹Halkın arasındaki bilge kişiler
birçoklarını eğitecekler. Ama bir süre bu kişiler ya kılıçla
öldürülecek, yakılacak, tutsak edilecek ya da mallarından edilecekler.

<span id="an_11:34">11:34</span> Yenilgiye uğrayınca biraz yardım
görecekler. İçtenlikten uzak birçok kişi onlardan yana geçecek.

<span id="an_11:35">11:35</span> Bilgelerden kimisi tökezleyecek; öyle
ki, son gelinceye dek arınıp temizlenebilsin, lekesiz duruma
gelebilsinler. Çünkü son yine de belirlenen zamanda gelecek. lekesiz
duruma gelebilsinler›› ya da ‹‹Öyle ki, son gelinceye dek Tanrının halkı
arınıp temizlenebilsin, lekesiz duruma gelebilsin››.

<span id="an_11:36">11:36</span> ‹‹Kral dilediği gibi davranacak.
Kendini bütün tanrılardan daha büyük, daha yüce gösterecek, tanrıların
Tanrısına karşı duyulmamış sözler söyleyecek. Tanrının öfkesi
tamamlanıncaya dek başarılı olacak. Çünkü tasarlanan, yerine gelecektir.

<span id="an_11:37">11:37</span> Kral hiçbir tanrıya, atalarının
ilahlarına da kadınların bağlandığına da ilgi göstermeyecek. Kendisini
hepsinden üstün görecek.

<span id="an_11:38">11:38</span> Bu ilahların yerine, kaleler ilahını
yüceltecek. Atalarının tanımadığı bu ilaha altın, gümüş, değerli taşlar,
pahalı armağanlar sunup onu onurlandıracak.

<span id="an_11:39">11:39</span> Bu yabancı ilahın yardımıyla en güçlü
kalelere saldıracak; onu kabul edenleri alabildiğine onurlandıracak,
onları birçoklarının başına önder atayacak, ülkeyi ödül olarak onlar
arasında bölüştürecek.

<span id="an_11:40">11:40</span> ‹‹Son gelince, Güney Kralı Kuzey
Kralıyla savaşa tutuşacak. Kuzey Kralı savaş arabalarıyla, atlılarla,
birçok gemilerle saldıracak. Her şeyi süpürüp götüren sel gibi taşarak
birçok ülkeden geçecek.

<span id="an_11:41">11:41</span> Güzel Ülkeye de girecek, birçok ülke
yenilgiye uğrayacak. Ancak Edom, Moav ve Ammon önderleri onun elinden
kurtulacak.

<span id="an_11:42">11:42</span> Öbür ülkelere de saldıracak. Mısır bile
elinden kurtulmayacak.

<span id="an_11:43">11:43</span> Altın ve gümüş hazinelerine, Mısırın
bütün değerli eşyalarına el koyacak. Luvlularla Kûşlular onun ardınca
yürüyecekler.

<span id="an_11:44">11:44</span> Ne var ki, doğudan ve kuzeyden gelen
haberler onu ürkütecek. Birçoklarını yıkıp yok etmek için büyük öfkeyle
yola çıkacak.

<span id="an_11:45">11:45</span> Denizle güzel kutsal dağ arasında saray
çadırlarını kuracak. Yine de yaşamı son bulacak ve ona yardım eden
olmayacak.››

<span id="an_12:1">12:1</span> ‹‹O zaman senin halkını koruyan büyük
önder Mikail görünecek. Ulusun oluşumundan beri hiç görülmemiş bir
sıkıntı dönemi olacak. Bu dönemde halkın -adı kitapta yazılı olanlar-
kurtulacak.

<span id="an_12:2">12:2</span> Yeryüzü toprağında uyuyanların birçoğu
uyanacak: Kimisi sonsuz yaşama, kimisi utanca ve sonsuz iğrençliğe
gönderilecek.

<span id="an_12:3">12:3</span> Bilgeler gökkubbe gibi, birçoklarını
doğruluğa döndürenler yıldızlar gibi sonsuza dek parlayacaklar.

<span id="an_12:4">12:4</span> Ama sen, ey Daniel, son gelinceye dek bu
sözleri sakla, kitabı mühürle. Bilgileri artsın diye birçokları oraya
buraya gidecek.››

<span id="an_12:5">12:5</span> Ben Daniel baktım, biri ırmağın bu
kıyısında, öbürü öbür kıyısında duran başka iki varlık gördüm.

<span id="an_12:6">12:6</span> İçlerinden biri, ırmağın suları üzerinde
duran keten giysili adama, ‹‹Bu şaşırtıcı olayların son bulması ne kadar
zaman alacak?›› diye sordu.

<span id="an_12:7">12:7</span> Irmağın suları üzerinde duran keten
giysili adamın sağ ve sol elini göğe kaldırarak sonsuza dek Diri Olanın
adıyla ant içip, ‹‹Üç buçuk yıl alacak›› dediğini duydum, ‹‹Kutsal
halkın gücü tümüyle kırılınca, bütün bu olaylar son bulacak.›› vakit››.

<span id="an_12:8">12:8</span> Adamın söylediklerini duydumsa da
anlamadım. Bunun için, ‹‹Ey efendim, bunların sonu ne olacak?›› diye
sordum.

<span id="an_12:9">12:9</span> Şöyle yanıtladı: ‹‹Sen git, Daniel. Bu
sözler son gelinceye dek saklanıp mühürlenecek.

<span id="an_12:10">12:10</span> Birçokları kendilerini arıtıp
temizlenecek, lekesiz duruma gelecek, ama kötüler kötülük etmeyi
sürdürecek. Kötülerin hiçbiri anlamayacak, bilgeler anlayacak.

<span id="an_12:11">12:11</span> ‹‹Günlük sununun kaldırılıp yıkıcı
iğrenç şeyin konduğu zamandan başlayarak 1 290 gün geçecek.

<span id="an_12:12">12:12</span> Bekleyip 1 335 güne ulaşana ne mutlu!

<span id="an_12:13">12:13</span> ‹‹Sana gelince, ey Daniel, son
gelinceye dek yoluna devam et. Rahatına kavuşacak ve günlerin sonunda
ödülünü almak için uyanacaksın.››

------------------------------------------------------------------------

[Next: Hosea](hos)
