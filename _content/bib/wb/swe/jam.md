[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](heb)  [Next](pe1) 

------------------------------------------------------------------------

### Swedish Bible: James

<span id="an_1:1">1:1</span> Jakob, Guds och Herrens, Jesu Kristi,
tjänare, hälsar de tolv stammar som bo kringspridda bland folken.

<span id="an_1:2">1:2</span> Mina bröder, hållen det för idel glädje,
när I kommen i allahanda frestelser,

<span id="an_1:3">1:3</span> och veten, att om eder tro håller provet,
så verkar detta ståndaktighet.

<span id="an_1:4">1:4</span> Och låten ståndaktigheten hava med sig
fullkomlighet i gärning, så att I ären fullkomliga, utan fel och utan
brist i något stycke.

<span id="an_1:5">1:5</span> Men om någon av eder brister i vishet, så
må han utbedja sig sådan från Gud, som giver åt alla villigt och utan
hårda ord, och den skall bliva honom given.

<span id="an_1:6">1:6</span> Men han bedje i tro, utan att tvivla; ty
den som tvivlar är lik havets våg, som drives omkring av vinden och
kastas hit och dit.

<span id="an_1:7">1:7</span> En sådan människa må icke tänka att hon
skall få något från Herren --

<span id="an_1:8">1:8</span> en människa med delad håg, en som går
ostadigt fram på alla sina vägar.

<span id="an_1:9">1:9</span> Den broder som lever i ringhet berömme sig
av sin höghet.

<span id="an_1:10">1:10</span> Den åter som är rik berömme sig av sin
ringhet, ty såsom gräsets blomster skall han förgås.

<span id="an_1:11">1:11</span> Solen går upp med sin brännande hetta och
förtorkar gräset, och dess blomster faller av, och dess fägring förgår;
så skall ock den rike förvissna mitt i sin ävlan.

<span id="an_1:12">1:12</span> Salig är den man som är ståndaktig i
frestelsen; ty när han har bestått sitt prov, skall han få livets krona,
vilken Gud har lovat åt dem som älska honom.

<span id="an_1:13">1:13</span> Ingen säge, när han bliver frestad, att
det är från Gud som hans frestelse kommer; ty såsom Gud icke kan frestas
av något ont, så frestar han icke heller någon.

<span id="an_1:14">1:14</span> Nej, närhelst någon frestas, så är det av
sin egen begärelse som han drages och lockas.

<span id="an_1:15">1:15</span> Sedan, när begärelsen har blivit havande,
föder hon synd, och när synden har blivit fullmogen, framföder hon död.

<span id="an_1:16">1:16</span> Faren icke vilse, mina älskade bröder.

<span id="an_1:17">1:17</span> Idel goda gåvor och idel fullkomliga
skänker komma ned ovanifrån, från himlaljusens Fader, hos vilken ingen
förändring äger rum och ingen växling av ljus och mörker.

<span id="an_1:18">1:18</span> Efter sitt eget beslut födde han oss till
liv genom sanningens ord, för att vi skulle vara en förstling av de
varelser han har skapat.

<span id="an_1:19">1:19</span> Det veten I, mina älskade bröder. Men var
människa vare snar till att höra och sen till att tala och sen till
vrede.

<span id="an_1:20">1:20</span> Ty en mans vrede kommer icke åstad vad
rätt är inför Gud.

<span id="an_1:21">1:21</span> Skaffen därför bort all orenhet och all
ondska som finnes kvar, och mottagen med saktmod det ord som är plantat
i eder, och som kan frälsa edra själar.

<span id="an_1:22">1:22</span> Men varen ordets görare, och icke
allenast dess hörare, eljest bedragen I eder själva.

<span id="an_1:23">1:23</span> Ty om någon är ordets hörare, men icke
dess görare, så är han lik en man som betraktar sitt ansikte i en
spegel:

<span id="an_1:24">1:24</span> när han har betraktat sig däri, går han
sin väg och förgäter strax hurudan han var.

<span id="an_1:25">1:25</span> Men den som skådar in i den fullkomliga
lagen, frihetens lag, och förbliver därvid och icke är en glömsk hörare,
utan en verklig görare, han varder salig i sin gärning.

<span id="an_1:26">1:26</span> Om någon menar sig tjäna Gud och icke
tyglar sin tunga, utan bedrager sitt hjärta, så är hans gudstjänst intet
värd.

<span id="an_1:27">1:27</span> En gudstjänst, som är ren och obesmittad
inför Gud och Fadern, är det att vårda sig om fader- och moderlösa barn
och änkor i deras bedrövelse, och att hålla sig obefläckad av världen.

<span id="an_2:1">2:1</span> Mina bröder, menen icke att tron på vår
Herre Jesus Kristus, den förhärligade, kan stå tillsammans med att hava
anseende till personen.

<span id="an_2:2">2:2</span> Om till exempel i eder församling inträder
en man med guldring på fingret och i präktiga kläder, och jämte honom
inträder en fattig man i smutsiga kläder,

<span id="an_2:3">2:3</span> och I då vänden edra blickar till den som
bär de präktiga kläderna och sägen till honom: »Sitt du här på denna
goda plats», men däremot sägen till den fattige: »Stå du där», eller:
»Sätt dig därnere vid min fotapall» --

<span id="an_2:4">2:4</span> haven I icke då kommit i strid med eder
själva och blivit domare som döma efter orätta grunder?

<span id="an_2:5">2:5</span> Hören, mina älskade bröder: Har icke Gud
utvald just dem som i världens ögon äro fattiga till att bliva rika i
tro, och att få till arvedel det rike han har lovat åt dem som älska
honom?

<span id="an_2:6">2:6</span> I åter haven visat förakt för den fattige.
Är det då icke de rika som förtrycka eder, och är det icke just de, som
draga eder inför domstolarna?

<span id="an_2:7">2:7</span> Är det icke de, som smäda det goda namn som
är nämnt över eder?

<span id="an_2:8">2:8</span> Om I, såsom skriften bjuder, fullgören den
konungsliga lagen: »Du skall älska din nästa såsom dig själv», då gören
I visserligen väl.

<span id="an_2:9">2:9</span> Men om I haven anseende till personen, så
begån I synd och bliven av lagen överbevisade om att vara överträdare.

<span id="an_2:10">2:10</span> Ty om någon håller hela lagen i övrigt,
men felar i ett, så är han skyldig till allt.

<span id="an_2:11">2:11</span> Densamme som sade: »Du skall icke begå
äktenskapsbrott», han sade ju ock: »Du skall icke dräpa.» Om du nu
visserligen icke begår äktenskapsbrott, men dräper, så är du dock en
lagöverträdare.

<span id="an_2:12">2:12</span> Talen och handlen så, som det höves
människor vilka skola dömas genom frihetens lag.

<span id="an_2:13">2:13</span> Ty domen skall utan barmhärtighet drabba
den som icke har visat barmhärtighet; barmhärtighet åter kan frimodigt
träda fram inför domen.

<span id="an_2:14">2:14</span> Mina bröder, vartill gagnar det, om någon
säger sig hava tro, men icke har gärningar? Icke kan väl tron frälsa
honom?

<span id="an_2:15">2:15</span> Om någon, vare sig en broder eller en
syster, saknade kläder och vore utan mat för dagen

<span id="an_2:16">2:16</span> och någon av eder då sade till denne: »Gå
i frid, kläd dig varmt, och ät dig mätt» -- vartill gagnade detta,
såframt han icke därjämte gåve honom vad hans kropp behövde?

<span id="an_2:17">2:17</span> Så är ock tron i sig själv död, om den
icke har med sig gärningar.

<span id="an_2:18">2:18</span> Nu torde någon säga: »Du har ju tro?» --
»Ja, och jag har också gärningar; visa mig du din tro utan gärningar, så
vill jag genom mina gärningar visa dig min tro.»

<span id="an_2:19">2:19</span> Du tror att Gud är en. Däri gör du rätt;
också de onda andarna tro det och bäva.

<span id="an_2:20">2:20</span> Men vill du då förstå, du fåkunniga
människa, att tron utan gärningar är till intet gagn!

<span id="an_2:21">2:21</span> Blev icke Abraham, vår fader, rättfärdig
av gärningar, när han frambar sin son Isak på altaret?

<span id="an_2:22">2:22</span> Du ser alltså att tron samverkade med
hans gärningar, och av gärningarna blev tron fullkomnad,

<span id="an_2:23">2:23</span> och så fullbordades det skriftens ord som
säger: »Abraham trodde Gud, och det räknades honom till rättfärdighet»;
och han blev kallad »Guds vän».

<span id="an_2:24">2:24</span> I sen alltså att det är av gärningar som
en människa bliver rättfärdig, och icke av tro allenast.

<span id="an_2:25">2:25</span> Och var det icke på samma sätt med skökan
Rahab? Blev icke hon rättfärdig av gärningar, när hon tog emot
sändebuden och sedan på en annan väg släppte ut dem?

<span id="an_2:26">2:26</span> Ja, såsom kroppen utan ande är död, så är
ock tron utan gärningar död.

<span id="an_3:1">3:1</span> Mina bröder, icke många av eder må träda
upp såsom lärare; I bören veta att vi skola få en dess strängare dom.

<span id="an_3:2">3:2</span> I många stycken fela vi ju alla; om någon
icke felar i sitt tal, så är denne en fullkomlig man, som förmår tygla
hela sin kropp.

<span id="an_3:3">3:3</span> När vi lägga betsel i hästarnas mun, för
att de skola lyda oss, då kunna vi därmed styra också hela deras övriga
kropp.

<span id="an_3:4">3:4</span> Ja, till och med skeppen, som äro så stora,
och som drivas av starka vindar, styras av ett helt litet roder åt det
håll dit styrmannen vill.

<span id="an_3:5">3:5</span> Så är ock tungan en liten lem och kan
likväl berömma sig av stora ting. Betänken huru en liten eld kan antända
en stor skog.

<span id="an_3:6">3:6</span> Också tungan är en eld; såsom en värld av
orättfärdighet framstår den bland våra lemmar, tungan som befläckar hela
kroppen och sätter »tillvarons hjul» i brand, likasom den själv är
antänd av Gehenna.

<span id="an_3:7">3:7</span> Ty väl är det så, att alla varelsers natur,
både fyrfotadjurs och fåglars och kräldjurs och vattendjurs, låter tämja
sig, och verkligen har blivit tamd, genom människors natur.

<span id="an_3:8">3:8</span> Men tungan kan ingen människa tämja; ett
oroligt och ont ting är den, och full av dödande gift.

<span id="an_3:9">3:9</span> Med den välsigna vi Herren och Fadern, och
med den förbanna vi människorna, som äro skapade till att vara Gud lika.

<span id="an_3:10">3:10</span> Ja, från en och samma mun utgå
välsignelse och förbannelse. Så bör det icke vara, mina bröder.

<span id="an_3:11">3:11</span> Icke giver väl en källa från en och samma
åder både sött och bittert vatten?

<span id="an_3:12">3:12</span> Mina bröder, icke kan väl ett fikonträd
bära oliver eller ett vinträd fikon? Lika litet kan en salt källa giva
sött vatten.

<span id="an_3:13">3:13</span> Finnes bland eder någon vis och
förståndig man, så må han, i visligt saktmod, genom sin goda vandel låta
se de gärningar som hövas en sådan man.

<span id="an_3:14">3:14</span> Om I åter i edra hjärtan hysen bitter
avund och ären genstridiga, då mån I icke förhäva eder och ljuga, i
strid mot sanningen.

<span id="an_3:15">3:15</span> Sådan »vishet» kommer icke ned ovanifrån,
utan är av jorden och tillhör de »själiska» människorna, ja, de onda
andarna.

<span id="an_3:16">3:16</span> Ty där avund och genstridighet råda, där
råder oordning och allt vad ont är.

<span id="an_3:17">3:17</span> Men den vishet som kommer ovanifrån är
först och främst ren, vidare fridsam, foglig och mild, full av
barmhärtighet och andra goda frukter, fri ifrån tvivel, fri ifrån
skrymtan.

<span id="an_3:18">3:18</span> Och rättfärdighetens frukt kommer av en
sådd i frid, dem till del som hålla frid.

<span id="an_4:1">4:1</span> Varav uppkomma strider, och varav tvister
bland eder? Månne icke av de lustar som föra krig i eder lemmar?

<span id="an_4:2">4:2</span> I ären fulla av begärelser, men haven dock
intet; I dräpen och hysen avund, men kunnen dock intet vinna; och så
tvisten och striden I. I haven intet, därför att I icke bedjen.

<span id="an_4:3">4:3</span> Dock, I bedjen, men I fån intet, ty I
bedjen illa, nämligen för att kunna i edra lustar förslösa vad I fån.

<span id="an_4:4">4:4</span> I trolösa avfällingar, veten I då icke att
världens vänskap är Guds ovänskap? Den som vill vara världens vän, han
bliver alltså Guds ovän.

<span id="an_4:5">4:5</span> Eller menen I att detta är ett tomt ord i
skriften: »Med svartsjuk kärlek trängtar den Ande som han har låtit taga
sin boning i oss»?

<span id="an_4:6">4:6</span> Men så mycket större är den nåd han giver;
därför heter det: »Gud står emot de högmodiga, men de ödmjuka giver han
nåd.»

<span id="an_4:7">4:7</span> Så varen nu Gud underdåniga, men stån emot
djävulen, så skall han fly bort ifrån eder.

<span id="an_4:8">4:8</span> Nalkens Gud, så skall han nalkas eder.
Renen edra händer, I syndare, och gören edra hjärtan rena, I människor
med delad håg.

<span id="an_4:9">4:9</span> Kännen edert elände och sörjen och gråten.
Edert löje vände sig i sorg och eder glädje i bedrövelse.

<span id="an_4:10">4:10</span> Ödmjuken eder inför Herren, så skall han
upphöja eder.

<span id="an_4:11">4:11</span> Förtalen icke varandra, mina bröder. Den
som förtalar en broder eller dömer sin broder, han förtalar lagen och
dömer lagen. Men dömer du lagen, så är du icke en lagens görare, utan
dess domare.

<span id="an_4:12">4:12</span> En är lagstiftaren och domaren, han som
kan frälsa och kan förgöra. Vem är då du som dömer din nästa?

<span id="an_4:13">4:13</span> Hören nu, I som sägen: »I dag eller i
morgon vilja vi begiva oss till den och den staden, och där vilja vi
uppehålla oss ett år och driva handel och skaffa oss vinning» --

<span id="an_4:14">4:14</span> I veten ju icke vad som kan ske i morgon.
Ty vad är edert liv? En rök ären I, som synes en liten stund, men sedan
försvinner.

<span id="an_4:15">4:15</span> I borden fastmera säga: »Om Herren vill,
och vi får leva, skola vi göra det, eller det.»

<span id="an_4:16">4:16</span> Men nu talen I stora ord i eder
förmätenhet. All sådan stortalighet är ond.

<span id="an_4:17">4:17</span> Alltså, den som förstår att göra vad gott
är, men icke gör det, för honom bliver detta till synd.

<span id="an_5:1">5:1</span> Hören nu, I rike: Gråten och jämren eder
över det elände som skall komma över eder.

<span id="an_5:2">5:2</span> Eder rikedom multnar bort, och edra kläder
frätas sönder av mal;

<span id="an_5:3">5:3</span> edert guld och silver förrostar, och rosten
därpå skall vara eder till ett vittnesbörd och skall såsom en eld
förtära edert kött. I haven samlat eder skatter i de yttersta dagarna.

<span id="an_5:4">5:4</span> Se, den lön I haven förhållit arbetarna som
hava avbärgat edra åkrar, den ropar över eder, och skördemännens rop
hava kommit fram till Herren Sebaots öron.

<span id="an_5:5">5:5</span> I haven levat i kräslighet på jorden och
gjort eder goda dagar; I haven gött eder av hjärtans lust »på eder
slaktedag».

<span id="an_5:6">5:6</span> I haven dömt den rättfärdige skyldig och
haven dräpt honom; han står eder icke emot.

<span id="an_5:7">5:7</span> Så biden nu tåligt, mina bröder, intill
Herrens tillkommelse. I sen huru åkermannen väntar på jordens dyrbara
frukt och tåligt bidar efter den, till dess att den har fått höstregn
och vårregn.

<span id="an_5:8">5:8</span> Ja, biden ock I tåligt, och styrken edra
hjärtan; ty Herrens tillkommelse är nära.

<span id="an_5:9">5:9</span> Sucken icke mot varandra, mina bröder, på
det att I icke mån bliva dömda. Se, domaren står för dörren.

<span id="an_5:10">5:10</span> Mina bröder, tagen profeterna, som talade
i Herrens namn, till edert föredöme i att uthärda lidande och visa
tålamod.

<span id="an_5:11">5:11</span> Vi prisa ju dem saliga, som hava varit
ståndaktiga. Om Jobs ståndaktighet haven I hört, och I haven sett vilken
utgång Herren beredde; ty Herren är nåderik och barmhärtig.

<span id="an_5:12">5:12</span> Men framför allt, mina bröder, svärjen
icke, varken vid himmelen eller vid jorden, ej heller vid något annat,
utan låten edert »ja» vara »ja», och edert »nej» vara »nej», så att I
icke hemfallen under dom.

<span id="an_5:13">5:13</span> Får någon bland eder utstå lidande, så må
han bedja.

<span id="an_5:14">5:14</span> Är någon glad, så må han sjunga
lovsånger. Är någon bland eder sjuk, må han då kalla till sig
församlingens äldste; och dessa må bedja över honom och i Herrens namn
smörja honom med olja.

<span id="an_5:15">5:15</span> Och trons bön skall hjälpa den sjuke, och
Herren skall låta honom stå upp igen; och om han har begått synder,
skall detta bliva honom förlåtet.

<span id="an_5:16">5:16</span> Bekännen alltså edra synder för varandra,
och bedjen för varandra, på det att I mån bliva botade. Mycket förmår en
rättfärdig mans bön, när den bedes med kraft.

<span id="an_5:17">5:17</span> Elias var en människa, med samma natur
som vi. Han bad en bön att det icke skulle regna, och det regnade icke
på jorden under tre år och sex månader;

<span id="an_5:18">5:18</span> åter bad han, och då gav himmelen regn,
och jorden bar sin frukt.

<span id="an_5:19">5:19</span> Mina bröder, om någon bland eder har
farit vilse från sanningen, och någon omvänder honom,

<span id="an_5:20">5:20</span> så mån I veta att den som omvänder en
syndare från hans villoväg, han frälsar hans själ från döden och
överskyler en myckenhet av synder.

------------------------------------------------------------------------

[Next: 1 Peter](pe1)
