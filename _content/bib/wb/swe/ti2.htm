<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swedish Bible, full text etext at Intangible Textual Heritage">
<TITLE>Swedish Bible: 2 Timothy</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="ti1">Previous</A>&nbsp;
<A HREF="tit">Next</A>&nbsp;
</CENTER>
<HR>
</p> <h3 align="center" align="center">Swedish Bible: 2 Timothy</h3> 
<p><A NAME="an_1:1">1:1</A>&nbsp;Paulus, genom Guds vilja Kristi Jesu apostel -- s&#228;nd enligt det l&#246;fte som gavs oss om liv, livet i Kristus Jesus --</p> 
<p><A NAME="an_1:2">1:2</A>&nbsp;h&#228;lsar Timoteus, sin &#228;lskade son.  N&#229;d, barmh&#228;rtighet och frid ifr&#229;n Gud, Fadern, och Kristus Jesus, v&#229;r Herre!</p> 
<p><A NAME="an_1:3">1:3</A>&nbsp;Jag tackar Gud, som jag i likhet med mina f&#246;rf&#228;der tj&#228;nar, och det med rent samvete, s&#229;som jag ock oavl&#229;tligen har dig i &#229;tanke i mina b&#246;ner, b&#229;de natt och dag.</p> 
<p><A NAME="an_1:4">1:4</A>&nbsp;Och n&#228;r jag kommer ih&#229;g dina t&#229;rar, l&#228;ngtar jag efter att se dig, f&#246;r att s&#229; bliva uppfylld av gl&#228;dje,</p> 
<p><A NAME="an_1:5">1:5</A>&nbsp;d&#229; jag erinras om din oskrymtade tro, samma tro som f&#246;rut bodde i din mormoder Lois och din moder Eunice, och som nu -- d&#228;rom &#228;r jag f&#246;rvissad -- j&#228;mv&#228;l bor i dig.</p> 
<p><A NAME="an_1:6">1:6</A>&nbsp;F&#246;rdenskull p&#229;minner jag dig att du m&#229; uppliva den n&#229;deg&#229;va fr&#229;n Gud, som i f&#246;ljd av min handp&#229;l&#228;ggning finnes i dig.</p> 
<p><A NAME="an_1:7">1:7</A>&nbsp;Ty Gud har icke givit oss en f&#246;rsagdbetens ande, utan en kraftens och k&#228;rlekens och tuktighetens ande.</p> 
<p><A NAME="an_1:8">1:8</A>&nbsp;Blygs d&#228;rf&#246;r icke f&#246;r vittnesb&#246;rdet om v&#229;r Herre, ej heller f&#246;r mig, hans f&#229;nge, utan b&#228;r ocks&#229; du ditt lidande f&#246;r evangelium, genom den kraft som Gud giver,</p> 
<p><A NAME="an_1:9">1:9</A>&nbsp;han som har fr&#228;lst oss och kallat oss med en helig kallelse, icke p&#229; grund av v&#229;ra g&#228;rningar, utan efter sitt eget r&#229;dslut och sin n&#229;d, den n&#229;d som redan f&#246;r ev&#228;rdliga tider sedan gavs oss i Kristus Jesus,</p> 
<p><A NAME="an_1:10">1:10</A>&nbsp;men som nu har blivit uppenbar genom v&#229;r Fr&#228;lsares, Kristi Jesu, uppenbarelse.  Ty han har gjort d&#246;dens makt om intet och f&#246;rt liv och of&#246;rg&#228;nglighet fram i ljuset genom evangelium,</p> 
<p><A NAME="an_1:11">1:11</A>&nbsp;till vars f&#246;rkunnare och apostel och l&#228;rare jag har blivit satt.</p> 
<p><A NAME="an_1:12">1:12</A>&nbsp;F&#246;rdenskull lider jag ocks&#229; detta, men jag blyges dock icke d&#228;rf&#246;r.  Ty jag vet p&#229; vem jag tror, och jag &#228;r viss om att han &#228;r m&#228;ktig att f&#246;r &#187;den dagen&#187; bevara vad som har blivit mig betrott.</p> 
<p><A NAME="an_1:13">1:13</A>&nbsp;S&#229;som f&#246;rebild i fr&#229;ga om sunda ord m&#229; du, i tron och k&#228;rleken i Kristus Jesus, hava de ord som du har h&#246;rt av mig.</p> 
<p><A NAME="an_1:14">1:14</A>&nbsp;Bevara genom den helige Ande, vilken bor i oss, det goda som har blivit dig betrott.</p> 
<p><A NAME="an_1:15">1:15</A>&nbsp;Det vet du, att alla i provinsen Asien hava v&#228;nt sig ifr&#229;n mig, bland dem ocks&#229; Fygelus och Hermogenes.</p> 
<p><A NAME="an_1:16">1:16</A>&nbsp;M&#229; Herren visa barmh&#228;rtighet mot Onesiforus' hus, eftersom han ofta var mig till vederkvickelse och icke blygdes f&#246;r mina kedjor;</p> 
<p><A NAME="an_1:17">1:17</A>&nbsp;fastmer, n&#228;r han kom till Rom, s&#246;kte han efter mig med all iver, till dess han fann mig.</p> 
<p><A NAME="an_1:18">1:18</A>&nbsp;Ja, Herren give att han m&#229; finna barmh&#228;rtighet hos Herren p&#229; &#187;den dagen&#187;.  Till huru stor tj&#228;nst han var i Efesus, det vet du sj&#228;lv b&#228;st.</p> 
<p><A NAME="an_2:1">2:1</A>&nbsp;S&#229; bliv nu du, min son, allt starkare i den n&#229;d som &#228;r i Kristus Jesus.</p> 
<p><A NAME="an_2:2">2:2</A>&nbsp;Och vad du har h&#246;rt av mig och f&#229;tt betygat av m&#229;nga vittnen, det m&#229; du betro &#229;t m&#228;n som &#228;ro f&#246;rtroende v&#228;rda, och som kunna bliva skickliga att i sin ordning undervisa andra.</p> 
<p><A NAME="an_2:3">2:3</A>&nbsp;B&#228;r ock du ditt lidande s&#229;som en god Kristi Jesu stridsman.</p> 
<p><A NAME="an_2:4">2:4</A>&nbsp;Ingen som tj&#228;nar i krig l&#229;ter sig insn&#228;rjas i n&#228;ringsomsorger, ty han vill vara den till behag, som har tagit honom i sin sold.</p> 
<p><A NAME="an_2:5">2:5</A>&nbsp;Likas&#229;, om n&#229;gon deltager i en t&#228;vlingskamp, s&#229; vinner han icke segerkransen, ifall han icke k&#228;mpar efter stadgad ordning.</p> 
<p><A NAME="an_2:6">2:6</A>&nbsp;&#197;kermannen, han som g&#246;r arbetet, b&#246;r fr&#228;mst av alla f&#229; njuta av frukten.</p> 
<p><A NAME="an_2:7">2:7</A>&nbsp;Fatta r&#228;tt vad jag s&#228;ger; Herren skall giva dig f&#246;rst&#229;nd i allt.</p> 
<p><A NAME="an_2:8">2:8</A>&nbsp;T&#228;nk p&#229; Jesus Kristus, som &#228;r uppst&#229;nden fr&#229;n de d&#246;da, av Davids s&#228;d, enligt det evangelium som jag f&#246;rkunnar,</p> 
<p><A NAME="an_2:9">2:9</A>&nbsp;och i vars tj&#228;nst jag j&#228;mv&#228;l utst&#229;r lidande, ja, till och med m&#229;ste b&#228;ra bojor s&#229;som en og&#228;rningsman.  Men Guds ord b&#228;r icke bojor.</p> 
<p><A NAME="an_2:10">2:10</A>&nbsp;D&#228;rf&#246;r uth&#228;rdar jag st&#229;ndaktigt allting f&#246;r de utvaldas skull, p&#229; det att ocks&#229; de m&#229; vinna fr&#228;lsningen i Kristus Jesus och d&#228;rmed evig h&#228;rlighet.</p> 
<p><A NAME="an_2:11">2:11</A>&nbsp;Detta &#228;r ett fast ord; ty hava vi d&#246;tt med honom, s&#229; skola vi ock leva med honom;</p> 
<p><A NAME="an_2:12">2:12</A>&nbsp;&#228;ro vi st&#229;ndaktiga, s&#229; skola vi ock f&#229; regera med honom Men f&#246;rneka vi honom, s&#229; skall ock han f&#246;rneka oss;</p> 
<p><A NAME="an_2:13">2:13</A>&nbsp;&#228;ro vi trol&#246;sa, s&#229; st&#229;r han troget fast vid sitt ord Ty han kan icke f&#246;rneka sig sj&#228;lv.</p> 
<p><A NAME="an_2:14">2:14</A>&nbsp;P&#229;minn dem om detta, och uppmana dem allvarligt inf&#246;r Gud att icke befatta sig med ordstrider; ty s&#229;dana gagna till intet, utan &#228;ro allenast till f&#246;rd&#228;rv f&#246;r dem som h&#246;ra d&#228;rp&#229;.</p> 
<p><A NAME="an_2:15">2:15</A>&nbsp;Str&#228;va med all flit efter att sj&#228;lv kunna tr&#228;da fram inf&#246;r Gud s&#229;som en som h&#229;ller provet, en arbetare som icke beh&#246;ver blygas, utan r&#228;tt f&#246;rvaltar sanningens ord.</p> 
<p><A NAME="an_2:16">2:16</A>&nbsp;Men undfly oandligt och tomt prat.  Ty de som befatta sig med s&#229;dant komma att g&#229; allt l&#228;ngre i ogudaktighet,</p> 
<p><A NAME="an_2:17">2:17</A>&nbsp;och deras tal skall fr&#228;ta omkring sig s&#229;som ett kr&#228;fts&#229;r.  Av det slaget &#228;ro Hymeneus och Filetus;</p> 
<p><A NAME="an_2:18">2:18</A>&nbsp;ty n&#228;r dessa s&#228;ga att uppst&#229;ndelsen redan har skett, hava de farit vilse fr&#229;n sanningen, och de f&#246;rv&#228;nda s&#229; tron hos somliga.</p> 
<p><A NAME="an_2:19">2:19</A>&nbsp;Dock, Guds fasta grundval f&#246;rbliver best&#229;ndande och har ett insegel med dessa ord: &#187;Herren k&#228;nner de sina&#187;, och: &#187;Var och en som &#229;kallar Herrens namn, han v&#228;nde sig bort ifr&#229;n or&#228;ttf&#228;rdighet.&#187;</p> 
<p><A NAME="an_2:20">2:20</A>&nbsp;Men i ett stort hus finnas k&#228;rl icke allenast av guld och silver, utan ock av tr&#228; och lera; och somliga &#228;ro till hedersamt bruk, andra till mindre hedersamt.</p> 
<p><A NAME="an_2:21">2:21</A>&nbsp;Om nu n&#229;gon h&#229;ller sig ren och obesmittad av s&#229;dant folk, d&#229; bliver han ett k&#228;rl till hedersamt bruk, helgat, gagneligt f&#246;r sin herre, tj&#228;nligt till allt vad gott &#228;r.</p> 
<p><A NAME="an_2:22">2:22</A>&nbsp;Fly ungdomens onda beg&#228;relser, och far efter r&#228;ttf&#228;rdighet, tro och k&#228;rlek, och frid med dem som av rent hj&#228;rta &#229;kalla Herren.</p> 
<p><A NAME="an_2:23">2:23</A>&nbsp;Men undvik d&#229;raktiga och barnsliga tvistefr&#229;gor; du vet ju att de f&#246;da av sig strider.</p> 
<p><A NAME="an_2:24">2:24</A>&nbsp;Och en Herrens tj&#228;nare b&#246;r icke strida, utan vara mild mot alla, v&#228;l skickad att undervisa, t&#229;lig n&#228;r han f&#229;r lida.</p> 
<p><A NAME="an_2:25">2:25</A>&nbsp;Han b&#246;r med saktmod tillr&#228;ttavisa de motsp&#228;nstiga, i hopp att Gud till &#228;ventyrs skall f&#246;rl&#228;na dem b&#228;ttring, s&#229; att de komma till kunskap om sanningen,</p> 
<p><A NAME="an_2:26">2:26</A>&nbsp;och i hopp att de s&#229; skola bliva nyktra och d&#228;rigenom befrias ur dj&#228;vulens snara; ty av honom &#228;ro de f&#229;ngade, s&#229; att de g&#246;ra hans vilja</p> 
<p><A NAME="an_3:1">3:1</A>&nbsp;Men det m&#229; du veta, att i de yttersta dagarna sv&#229;ra tider skola komma.</p> 
<p><A NAME="an_3:2">3:2</A>&nbsp;Ty m&#228;nniskorna skola d&#229; vara sj&#228;lviska, penningk&#228;ra, stortaliga, &#246;vermodiga, sm&#228;delystna, olydiga mot sina f&#246;r&#228;ldrar, otacksamma, gudl&#246;sa,</p> 
<p><A NAME="an_3:3">3:3</A>&nbsp;k&#228;rleksl&#246;sa mot sina n&#228;rmaste, trol&#246;sa, begivna p&#229; f&#246;rtal, om&#229;ttliga, tygell&#246;sa, fientliga mot det goda,</p> 
<p><A NAME="an_3:4">3:4</A>&nbsp;f&#246;rr&#228;diska, besinningsl&#246;sa, f&#246;rblindade av h&#246;gmod; de skola &#228;lska v&#228;llust mer &#228;n Gud,</p> 
<p><A NAME="an_3:5">3:5</A>&nbsp;de skola hava ett sken av gudsfruktan, men skola icke vilja veta av dess kraft. V&#228;nd dig bort ifr&#229;n s&#229;dana.</p> 
<p><A NAME="an_3:6">3:6</A>&nbsp;Ty till dem h&#246;ra de m&#228;n som inn&#228;stla sig i husen och f&#229;nga svaga kvinnor, som &#228;ro tyngda av synder och drivas av allahanda beg&#228;relser,</p> 
<p><A NAME="an_3:7">3:7</A>&nbsp;kvinnor som alltj&#228;mt h&#229;lla p&#229; med att l&#228;ra, men aldrig kunna komma till kunskap om sanningen.</p> 
<p><A NAME="an_3:8">3:8</A>&nbsp;Och s&#229;som Jannes och Jambres stodo emot Moses, s&#229; st&#229; dessa m&#228;n emot sanningen; de &#228;ro m&#228;nniskor som &#228;ro f&#246;rd&#228;rvade i sitt sinne och icke h&#229;lla provet i fr&#229;ga om tron.</p> 
<p><A NAME="an_3:9">3:9</A>&nbsp;Men de skola icke tillst&#228;djas att g&#229; l&#228;ngre, ty deras galenskap skall bliva uppenbar f&#246;r alla, s&#229;som det skedde med de m&#228;nnens.</p> 
<p><A NAME="an_3:10">3:10</A>&nbsp;Du &#229;ter har blivit min efterf&#246;ljare l&#228;ra, i vandel, i str&#228;vanden, i tro, t&#229;lamod, i k&#228;rlek, i st&#229;ndaktighet,</p> 
<p><A NAME="an_3:11">3:11</A>&nbsp;under f&#246;rf&#246;ljelser och lidanden, s&#229;dana som drabbade mig i Antiokia, Ikonium och Lystra.  Ja, s&#229;dana f&#246;rf&#246;ljelser har jag f&#229;tt utst&#229;, men ur alla har Herren fr&#228;lst mig.</p> 
<p><A NAME="an_3:12">3:12</A>&nbsp;S&#229; skola ock alla de, som vilja leva gudfruktigt i Kristus Jesus, f&#229; lida f&#246;rf&#246;ljelse.</p> 
<p><A NAME="an_3:13">3:13</A>&nbsp;Men onda m&#228;nniskor och bedragare skola g&#229; allt l&#228;ngre i ondska; de skola f&#246;rvilla andra och sj&#228;lva bliva f&#246;rvillade.</p> 
<p><A NAME="an_3:14">3:14</A>&nbsp;Men f&#246;rbliv du vid det som du har l&#228;rt, och som du har f&#229;tt visshet om.  Du vet ju av vilka du har l&#228;rt det,</p> 
<p><A NAME="an_3:15">3:15</A>&nbsp;och du k&#228;nner fr&#229;n barndomen de heliga skrifter som kunna giva dig vishet, s&#229; att du bliver fr&#228;lst genom den tro du har i Kristus Jesus.</p> 
<p><A NAME="an_3:16">3:16</A>&nbsp;All skrift som &#228;r ingiven av Gud &#228;r ock nyttig till undervisning, till bestraffning, till uppr&#228;ttelse, till fostran i r&#228;ttf&#228;rdighet,</p> 
<p><A NAME="an_3:17">3:17</A>&nbsp;s&#229; att en gudsm&#228;nniska kan bliva fullt f&#228;rdig, v&#228;l skickad till allt gott verk.</p> 
<p><A NAME="an_4:1">4:1</A>&nbsp;Jag uppmanar dig allvarligt inf&#246;r Gud och Kristus Jesus, inf&#246;r honom som skall d&#246;ma levande och d&#246;da, jag uppmanar dig vid hans tillkommelse och hans rike:</p> 
<p><A NAME="an_4:2">4:2</A>&nbsp;Predika ordet, tr&#228;d upp i tid och otid, bestraffa tillr&#228;ttavisa, f&#246;rmana med allt t&#229;lamod och med undervisning i alla stycken.</p> 
<p><A NAME="an_4:3">4:3</A>&nbsp;Ty den tid kommer, d&#229; de icke l&#228;ngre skola f&#246;rdraga den sunda l&#228;ran, utan efter sina egna beg&#228;relser skola samla &#229;t sig l&#228;rare hoptals, alltefter som det kliar dem i &#246;ronen,</p> 
<p><A NAME="an_4:4">4:4</A>&nbsp;en tid d&#229; de skola v&#228;nda sina &#246;ron fr&#229;n sanningen, och i st&#228;llet v&#228;nda sig till fabler.</p> 
<p><A NAME="an_4:5">4:5</A>&nbsp;Men du, var nykter i allting, b&#228;r ditt lidande, utf&#246;r en evangelists verk, fullg&#246;r i allo vad som tillh&#246;r ditt &#228;mbete.</p> 
<p><A NAME="an_4:6">4:6</A>&nbsp;Ty sj&#228;lv &#228;r jag nu p&#229; v&#228;g att offras, och tiden &#228;r inne, d&#229; jag skall bryta upp.</p> 
<p><A NAME="an_4:7">4:7</A>&nbsp;Jag har k&#228;mpat den goda kampen, jag har fullbordat mitt lopp, jag har bevarat tron.</p> 
<p><A NAME="an_4:8">4:8</A>&nbsp;Nu ligger r&#228;ttf&#228;rdighetens segerkrans tillreds &#229;t mig, och Herren, den r&#228;ttf&#228;rdige domaren, skall giva den &#229;t mig p&#229; &#187;den dagen&#187;, och icke &#229;t mig allenast, utan &#229;t alla som hava &#228;lskat hans tillkommelse.</p> 
<p><A NAME="an_4:9">4:9</A>&nbsp;L&#229;t dig angel&#228;get vara att snart komma till mig.</p> 
<p><A NAME="an_4:10">4:10</A>&nbsp;Ty av k&#228;rlek till denna tids&#229;lders v&#228;sende har Demas &#246;vergivit mig och har begivit sig till Tessalonika; Krescens har begivit sig till Galatien och Titus till Dalmatien.</p> 
<p><A NAME="an_4:11">4:11</A>&nbsp;Lukas &#228;r den ende som &#228;r kvar hos mig. Tag Markus med dig hit; ty han kan i mycket vara mig till gagn och tj&#228;na mig.</p> 
<p><A NAME="an_4:12">4:12</A>&nbsp;Tykikus har jag s&#228;nt till Efesus.</p> 
<p><A NAME="an_4:13">4:13</A>&nbsp;N&#228;r du kommer, s&#229; hav med dig den mantel som jag l&#228;mnade kvar hos Karpus i Troas, s&#229; ock b&#246;ckerna, f&#246;rst och fr&#228;mst pergamentskrifterna.</p> 
<p><A NAME="an_4:14">4:14</A>&nbsp;Alexander, smeden, har gjort mig mycket ont; Herren kommer att vederg&#228;lla honom efter hans g&#228;rningar.</p> 
<p><A NAME="an_4:15">4:15</A>&nbsp;Ocks&#229; du m&#229; taga dig till vara f&#246;r honom, ty han har h&#228;ftigt tr&#228;tt upp emot det som vi hava talat.</p> 
<p><A NAME="an_4:16">4:16</A>&nbsp;Vid mitt f&#246;rsta f&#246;rsvar inf&#246;r r&#228;tta kom ingen mig till hj&#228;lp, utan alla &#246;verg&#229;vo mig; m&#229; det icke bliva dem tillr&#228;knat.</p> 
<p><A NAME="an_4:17">4:17</A>&nbsp;Men Herren stod mig bi och gav mig kraft, f&#246;r att genom mig ordet &#246;verallt skulle bliva predikat, s&#229; att alla hedningar finge h&#246;ra det; och s&#229; blev jag r&#228;ddad ur lejonets gap.</p> 
<p><A NAME="an_4:18">4:18</A>&nbsp;Ja, Herren skall r&#228;dda mig fr&#229;n alla ondskans tilltag och fr&#228;lsa mig till sitt himmelska rike.  Honom tillh&#246;r &#228;ran i evigheternas evigheter.  Amen.</p> 
<p><A NAME="an_4:19">4:19</A>&nbsp;H&#228;lsa Priska och Akvila, s&#229; ock Onesiforus' hus.</p> 
<p><A NAME="an_4:20">4:20</A>&nbsp;Erastus stannade kvar i Korint, men Trofimus l&#228;mnade jag sjuk efter mig i Miletus.</p> 
<p><A NAME="an_4:21">4:21</A>&nbsp;L&#229;t dig angel&#228;get vara att komma hit f&#246;re vintern. Eubulus och Pudens och Linus och Klaudia och alla br&#246;derna h&#228;lsa dig.</p> 
<p><A NAME="an_4:22">4:22</A>&nbsp;Herren vare med din ande.  N&#229;d vare med eder.</p> 
<p><HR>
<CENTER>
<A HREF="tit">Next: Titus</A></CENTER>
</BODY>
</HTML>
