<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swedish Bible, full text etext at Intangible Textual Heritage">
<TITLE>Swedish Bible: Ephesians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="gal">Previous</A>&nbsp;
<A HREF="phi">Next</A>&nbsp;
</CENTER>
<HR>
</p> <h3 align="center" align="center">Swedish Bible: Ephesians</h3> 
<p><A NAME="an_1:1">1:1</A>&nbsp;Paulus, genom Guds vilja Kristi Jesu apostel, h&#228;lsar de heliga som bo i Efesus, de i Kristus Jesus troende.</p> 
<p><A NAME="an_1:2">1:2</A>&nbsp;N&#229;d vare med eder och frid ifr&#229;n Gud, v&#229;r Fader, och Herren Jesus Kristus.</p> 
<p><A NAME="an_1:3">1:3</A>&nbsp;V&#228;lsignad vare v&#229;r Herres, Jesu Kristi, Gud och Fader, som i Kristus har v&#228;lsignat oss med all den himmelska v&#228;rldens andliga v&#228;lsignelse,</p> 
<p><A NAME="an_1:4">1:4</A>&nbsp;s&#229;som han ju, f&#246;rr&#228;n v&#228;rldens grund var lagd, har utvalt oss i honom till att vara heliga och ostraffliga inf&#246;r sig.</p> 
<p><A NAME="an_1:5">1:5</A>&nbsp;Ty i sin k&#228;rlek f&#246;rutbest&#228;mde han oss till barnaskap hos sig, genom Jesus Kristus, efter sin viljas behag,</p> 
<p><A NAME="an_1:6">1:6</A>&nbsp;den n&#229;desh&#228;rlighet till pris, varmed han har ben&#229;dat oss i den &#228;lskade.</p> 
<p><A NAME="an_1:7">1:7</A>&nbsp;I honom hava vi f&#246;rlossning genom hans blod, f&#246;rl&#229;telse f&#246;r v&#229;ra synder, efter hans n&#229;ds rikedom.</p> 
<p><A NAME="an_1:8">1:8</A>&nbsp;Och denna n&#229;d har han i &#246;verfl&#246;dande m&#229;tt l&#229;tit komma oss till del, med all vishet och allt f&#246;rst&#229;nd,</p> 
<p><A NAME="an_1:9">1:9</A>&nbsp;i det att han f&#246;r oss har kungjort sin viljas hemlighet, enligt det beslut som han efter sitt behag hade fattat inom sig sj&#228;lv,</p> 
<p><A NAME="an_1:10">1:10</A>&nbsp;om en ordning som i tidernas fullbordan skulle komma till st&#229;nd, det beslutet att i Kristus sammanfatta allt som finnes i himmelen och p&#229; jorden.</p> 
<p><A NAME="an_1:11">1:11</A>&nbsp;I honom hava vi ock undf&#229;tt v&#229;r arvslott, vi som f&#246;rut voro best&#228;mda d&#228;rtill genom dens beslut, som verkar allting efter sin egen viljas r&#229;d.</p> 
<p><A NAME="an_1:12">1:12</A>&nbsp;S&#229; skulle vi, hans h&#228;rlighet till pris, vara de som i Kristus redan i f&#246;rv&#228;g hava &#228;gt ett hopp.</p> 
<p><A NAME="an_1:13">1:13</A>&nbsp;I honom haven j&#228;mv&#228;l I, sedan I haven f&#229;tt h&#246;ra sanningens ord, eder fr&#228;lsnings evangelium, ja, i honom haven I, sedan I nu ock haven kommit till tron, s&#229;som ett insegel undf&#229;tt den utlovade helige Ande,</p> 
<p><A NAME="an_1:14">1:14</A>&nbsp;vilken &#228;r en underpant p&#229; v&#229;rt arv, till f&#246;rvissning om att hans egendomsfolk skall f&#246;rlossas, hans h&#228;rlighet till pris.</p> 
<p><A NAME="an_1:15">1:15</A>&nbsp;Sedan jag fick h&#246;ra om eder tro i Herren Jesus och om eder k&#228;rlek till alla de heliga,</p> 
<p><A NAME="an_1:16">1:16</A>&nbsp;har d&#228;rf&#246;r jag &#229; min sida icke upph&#246;rt att tacka Gud f&#246;r eder, n&#228;r jag t&#228;nker p&#229; eder i mina b&#246;ner.</p> 
<p><A NAME="an_1:17">1:17</A>&nbsp;Och min b&#246;n &#228;r att v&#229;r Herres, Jesu Kristi, Gud, h&#228;rlighetens Fader, m&#229; giva eder en visdomens och uppenbarelsens ande till kunskap om sig,</p> 
<p><A NAME="an_1:18">1:18</A>&nbsp;och att han m&#229; upplysa edra hj&#228;rtans &#246;gon, s&#229; att I f&#246;rst&#229;n hurudant det hopp &#228;r, vartill han har kallat eder, huru rikt p&#229; h&#228;rlighet hans arv &#228;r bland de heliga,</p> 
<p><A NAME="an_1:19">1:19</A>&nbsp;och huru &#246;versvinnligt stor hans makt &#228;r p&#229; oss som tro -- allt i enlighet med den v&#228;ldiga styrkas kraft,</p> 
<p><A NAME="an_1:20">1:20</A>&nbsp;varmed han har verkat i Kristus, i det att han uppv&#228;ckte honom fr&#229;n de d&#246;da och satte honom p&#229; sin h&#246;gra sida i den himmelska v&#228;rlden,</p> 
<p><A NAME="an_1:21">1:21</A>&nbsp;&#246;ver alla andev&#228;rldens furstar och v&#228;ldigheter och makter och herrar, ja, &#246;ver allt som kan n&#228;mnas, icke allenast i denna tids&#229;lder, utan ock i den tillkommande.</p> 
<p><A NAME="an_1:22">1:22</A>&nbsp;&#187;Allt lade han under hans f&#246;tter.&#187; Och honom gav han &#229;t f&#246;rsamlingen till att vara ett huvud &#246;ver allting --</p> 
<p><A NAME="an_1:23">1:23</A>&nbsp;&#229;t f&#246;rsamlingen, ty den &#228;r hans kropp och &#228;r uppfylld av honom som uppfyller allt i alla.</p> 
<p><A NAME="an_2:1">2:1</A>&nbsp;S&#229; har han ock gjort eder levande, eder som voren d&#246;da genom de &#246;vertr&#228;delser och synder</p> 
<p><A NAME="an_2:2">2:2</A>&nbsp;i vilka I f&#246;rut vandraden, efter denna v&#228;rlds och tids&#229;lders s&#228;tt, i det I f&#246;ljden fursten &#246;ver luftens h&#228;rsmakt, &#246;ver den andemakt som nu &#228;r verksam i de oh&#246;rsamma.</p> 
<p><A NAME="an_2:3">2:3</A>&nbsp;Bland dessa voro f&#246;rut ocks&#229; vi allasammans, d&#228;r vi vandrade i v&#229;rt k&#246;tts beg&#228;relser och gjorde vad k&#246;ttet och sinnet ville; och vi voro genom v&#229;r natur hemfallna &#229;t vredesdomen, vi likasom de andra.</p> 
<p><A NAME="an_2:4">2:4</A>&nbsp;Men Gud, som &#228;r rik p&#229; barmh&#228;rtighet, har, f&#246;r den stora k&#228;rleks skull, varmed han har &#228;lskat oss,</p> 
<p><A NAME="an_2:5">2:5</A>&nbsp;gjort oss levande med Kristus, oss som voro d&#246;da genom v&#229;ra synder.  Av n&#229;d &#228;ren I fr&#228;lsta!</p> 
<p><A NAME="an_2:6">2:6</A>&nbsp;Ja, han har uppv&#228;ckt oss med honom och satt oss med honom i den himmelska v&#228;rlden, i Kristus Jesus,</p> 
<p><A NAME="an_2:7">2:7</A>&nbsp;f&#246;r att i de kommande tids&#229;ldrarna bevisa sin n&#229;ds &#246;versvinnliga rikedom, genom godhet mot oss i Kristus Jesus.</p> 
<p><A NAME="an_2:8">2:8</A>&nbsp;Ty av n&#229;den &#228;ren I fr&#228;lsta genom tro -- och det icke av eder sj&#228;lva, Guds g&#229;va &#228;r det --</p> 
<p><A NAME="an_2:9">2:9</A>&nbsp;icke av g&#228;rningar, f&#246;r att ingen skall ber&#246;mma sig.</p> 
<p><A NAME="an_2:10">2:10</A>&nbsp;Ty hans verk &#228;ro vi, skapade i Kristus Jesus till goda g&#228;rningar, vilka Gud f&#246;rut har berett, f&#246;r att vi skola vandra i dem.</p> 
<p><A NAME="an_2:11">2:11</A>&nbsp;Kommen d&#228;rf&#246;r ih&#229;g att I f&#246;rut, I som voren hedningar i k&#246;ttet och bleven kallade oomskurna av dem som kallas omskurna, efter den omsk&#228;relse som med h&#228;nder g&#246;res p&#229; k&#246;ttet --</p> 
<p><A NAME="an_2:12">2:12</A>&nbsp;kommen ih&#229;g att I p&#229; den tiden, d&#229; n&#228;r I voren utan Kristus, voren utest&#228;ngda fr&#229;n medborgarskap i Israel och fr&#228;mmande f&#246;r l&#246;ftets f&#246;rbund, utan hopp och utan Gud i v&#228;rlden.</p> 
<p><A NAME="an_2:13">2:13</A>&nbsp;Nu d&#228;remot, d&#229; I &#228;ren i Kristus Jesus, haven I, som f&#246;rut voren fj&#228;rran, kommit n&#228;ra, i och genom Kristi blod.</p> 
<p><A NAME="an_2:14">2:14</A>&nbsp;Ty han &#228;r v&#229;r frid, han som av de b&#229;da har gjort ett och brutit ned den skiljemur som stod emellan oss, n&#228;mligen ov&#228;nskapen.</p> 
<p><A NAME="an_2:15">2:15</A>&nbsp;Ty i sitt k&#246;tt gjorde han om intet budens stadgelag, f&#246;r att han skulle av de tv&#229; i sig skapa en enda ny m&#228;nniska och s&#229; bereda frid,</p> 
<p><A NAME="an_2:16">2:16</A>&nbsp;och f&#246;r att han skulle &#229;t dem b&#229;da, f&#246;renade i en enda kropp, skaffa f&#246;rsoning med Gud, sedan han genom korset hade i sin person d&#246;dat ov&#228;nskapen.</p> 
<p><A NAME="an_2:17">2:17</A>&nbsp;Och han har kommit och har f&#246;rkunnat det glada budskapet om frid f&#246;r eder, I som voren fj&#228;rran, och om frid f&#246;r dem som voro n&#228;ra.</p> 
<p><A NAME="an_2:18">2:18</A>&nbsp;Ty genom honom hava vi, de ena s&#229;v&#228;l som de andra, i en och samme Ande tilltr&#228;de till Fadern.</p> 
<p><A NAME="an_2:19">2:19</A>&nbsp;Allts&#229; &#228;ren I nu icke mer fr&#228;mlingar och g&#228;ster, utan I haven medborgarskap med de heliga och &#228;ren Guds husfolk,</p> 
<p><A NAME="an_2:20">2:20</A>&nbsp;uppbyggda p&#229; apostlarnas och profeternas grundval, d&#228;r h&#246;rnstenen &#228;r Kristus Jesus sj&#228;lv,</p> 
<p><A NAME="an_2:21">2:21</A>&nbsp;i vilken allt det som uppbygges bliver sammanslutet och s&#229; v&#228;xer upp till ett heligt tempel i Herren.</p> 
<p><A NAME="an_2:22">2:22</A>&nbsp;I honom bliven ocks&#229; I med de andra uppbyggda till en Guds boning, i Anden.</p> 
<p><A NAME="an_3:1">3:1</A>&nbsp;F&#246;rdenskull b&#246;jer jag mina kn&#228;n, jag Paulus, som till gagn f&#246;r eder, I hedningar, &#228;r Kristi Jesu f&#229;nge.</p> 
<p><A NAME="an_3:2">3:2</A>&nbsp;I haven v&#228;l h&#246;rt om det n&#229;desuppdrag av Gud, som &#228;r mig givet f&#246;r eder r&#228;kning,</p> 
<p><A NAME="an_3:3">3:3</A>&nbsp;huru genom uppenbarelse den hemlighet blev f&#246;r mig kungjord, varom jag ovan har i korthet skrivit.</p> 
<p><A NAME="an_3:4">3:4</A>&nbsp;Och n&#228;r I l&#228;sen detta, kunnen I d&#228;rav f&#246;rst&#229; vilken insikt jag har i Kristi hemlighet,</p> 
<p><A NAME="an_3:5">3:5</A>&nbsp;som under f&#246;rg&#229;ngna sl&#228;ktens tider icke hade blivit kungjord f&#246;r m&#228;nniskors barn, s&#229;som den nu genom andeingivelse har blivit uppenbarad f&#246;r hans heliga apostlar och profeter.</p> 
<p><A NAME="an_3:6">3:6</A>&nbsp;Jag menar den hemligheten, att hedningarna i Kristus Jesus &#228;ro v&#229;ra medarvingar och j&#228;mte oss lemmar i en och samma kropp och j&#228;mte oss delaktiga i l&#246;ftet -- detta genom evangelium,</p> 
<p><A NAME="an_3:7">3:7</A>&nbsp;vars tj&#228;nare jag har blivit i f&#246;ljd av den Guds n&#229;ds g&#229;va som blev mig given genom hans m&#228;ktiga kraft.</p> 
<p><A NAME="an_3:8">3:8</A>&nbsp;Ja, &#229;t mig, den ringaste bland alla heliga, blev den n&#229;den given att f&#246;r hedningarna f&#246;rkunna evangelium om Kristi outrannsakliga rikedom,</p> 
<p><A NAME="an_3:9">3:9</A>&nbsp;och att l&#228;gga i dagen huru det r&#229;dslut har blivit utf&#246;rt, som tids&#229;ldrarna igenom hade s&#229;som en hemlighet varit f&#246;rdolt i Gud, alltings skapare.</p> 
<p><A NAME="an_3:10">3:10</A>&nbsp;Ty Gud ville att hans m&#229;ngfaldiga visdom nu, i och genom f&#246;rsamlingen, skulle bliva kunnig f&#246;r furstarna och v&#228;ldigheterna i den himmelska v&#228;rlden.</p> 
<p><A NAME="an_3:11">3:11</A>&nbsp;S&#229;dant hade hans beslut varit fr&#229;n tids&#229;ldrarnas begynnelse, det som han utf&#246;rde i Kristus Jesus, v&#229;r Herre.</p> 
<p><A NAME="an_3:12">3:12</A>&nbsp;Och i honom kunna vi med tillf&#246;rsikt frimodigt tr&#228;da fram, genom tron p&#229; honom.</p> 
<p><A NAME="an_3:13">3:13</A>&nbsp;D&#228;rf&#246;r beder jag eder att icke f&#228;lla modet vid mina lidanden f&#246;r eder; de l&#228;nda ju eder till &#228;ra.</p> 
<p><A NAME="an_3:14">3:14</A>&nbsp;F&#246;rdenskull b&#246;jer jag mina kn&#228;n f&#246;r Fadern --</p> 
<p><A NAME="an_3:15">3:15</A>&nbsp;honom fr&#229;n vilken allt vad fader heter i himmelen och p&#229; jorden har sitt namn --</p> 
<p><A NAME="an_3:16">3:16</A>&nbsp;och beder att han ville efter sin h&#228;rlighets rikedom f&#246;rl&#228;na eder, att I genom hans Ande v&#228;xen till i kraft till eder inv&#228;rtes m&#228;nniska,</p> 
<p><A NAME="an_3:17">3:17</A>&nbsp;och att Kristus genom tron m&#229; bo i edra hj&#228;rtan, och att I m&#229;n vara rotade och grundade i k&#228;rleken,</p> 
<p><A NAME="an_3:18">3:18</A>&nbsp;s&#229; att I, tillika med alla de heliga, till fullo f&#246;rm&#229;n fatta vad bredden och l&#228;ngden och h&#246;jden och djupet &#228;r</p> 
<p><A NAME="an_3:19">3:19</A>&nbsp;och s&#229; l&#228;ra k&#228;nna Kristi k&#228;rlek, som &#246;verg&#229;r all kunskap.  Ty s&#229; skolen I bliva helt uppfyllda av all Guds fullhet.</p> 
<p><A NAME="an_3:20">3:20</A>&nbsp;Men honom, som f&#246;rm&#229;r g&#246;ra mer, ja, l&#229;ngt mer &#228;n allt vad vi bedja eller t&#228;nka, efter den kraft som &#228;r verksam i oss,</p> 
<p><A NAME="an_3:21">3:21</A>&nbsp;honom tillh&#246;r &#228;ran i f&#246;rsamlingen och i Kristus Jesus alla sl&#228;kten igenom i evigheternas evighet, amen.</p> 
<p><A NAME="an_4:1">4:1</A>&nbsp;S&#229; f&#246;rmanar jag nu eder, jag som &#228;r en f&#229;nge i Herren, att f&#246;ra en vandel som &#228;r v&#228;rdig den kallelse I haven undf&#229;tt,</p> 
<p><A NAME="an_4:2">4:2</A>&nbsp;med all &#246;dmjukhet och allt saktmod, med t&#229;lamod, s&#229; att I haven f&#246;rdrag med varandra i k&#228;rlek</p> 
<p><A NAME="an_4:3">4:3</A>&nbsp;och vinnl&#228;ggen eder om att bevara Andens enhet genom fridens band:</p> 
<p><A NAME="an_4:4">4:4</A>&nbsp;en kropp och en Ande, likasom I ock bleven kallade till att leva i ett och samma hopp, det som tillh&#246;r eder kallelse --</p> 
<p><A NAME="an_4:5">4:5</A>&nbsp;en Herre, en tro, ett dop, en Gud, som &#228;r allas Fader,</p> 
<p><A NAME="an_4:6">4:6</A>&nbsp;han som &#228;r &#246;ver alla, genom alla och i alla.</p> 
<p><A NAME="an_4:7">4:7</A>&nbsp;Men &#229;t var och en s&#228;rskild av oss blev n&#229;den given, alltefter som Kristus tillm&#228;tte honom sin g&#229;va.</p> 
<p><A NAME="an_4:8">4:8</A>&nbsp;D&#228;rf&#246;r heter det: &#187;Han for upp i h&#246;jden, han tog f&#229;ngar, han gav m&#228;nniskorna g&#229;vor.&#187;</p> 
<p><A NAME="an_4:9">4:9</A>&nbsp;Men detta ord &#187;han for upp&#187;, vad inneb&#228;r det, om icke att han f&#246;rut hade farit hit ned till jordens l&#228;gre rymder?</p> 
<p><A NAME="an_4:10">4:10</A>&nbsp;Den som for ned, han &#228;r ock den som for upp &#246;ver alla himlar, f&#246;r att han skulle uppfylla allt.</p> 
<p><A NAME="an_4:11">4:11</A>&nbsp;Och han gav oss somliga till apostlar, somliga till profeter, somliga till evangelister, somliga till herdar och l&#228;rare.</p> 
<p><A NAME="an_4:12">4:12</A>&nbsp;Ty han ville g&#246;ra de heliga skickliga till att utf&#246;ra sitt tj&#228;narv&#228;rv, att uppbygga Kristi kropp,</p> 
<p><A NAME="an_4:13">4:13</A>&nbsp;till dess att vi allasammans komma fram till enheten i tron och i kunskapen om Guds Son, till manlig mognad, och s&#229; bliva fullvuxna, intill Kristi fullhet.</p> 
<p><A NAME="an_4:14">4:14</A>&nbsp;S&#229; skulle vi icke mer vara barn, icke s&#229;som havets v&#229;gor drivas omkring av vart vindkast i l&#228;ran, vid m&#228;nniskornas bedr&#228;gliga spel, n&#228;r de illfundigt s&#246;ka fr&#228;mja villfarelsens listiga anslag.</p> 
<p><A NAME="an_4:15">4:15</A>&nbsp;Nej, vi skulle d&#229; h&#229;lla oss till sanningen, och i alla stycken i k&#228;rlek v&#228;xa upp till honom som &#228;r huvudet, Kristus.</p> 
<p><A NAME="an_4:16">4:16</A>&nbsp;Ty fr&#229;n honom h&#228;mtar hela kroppen sin tillv&#228;xt, till att bliva uppbyggd i k&#228;rlek, i det att den sammanslutes och f&#229;r sammanh&#229;llning genom det bist&#229;nd var led giver, med en kraft som &#228;r avm&#228;tt efter var s&#228;rskild dels uppgift.</p> 
<p><A NAME="an_4:17">4:17</A>&nbsp;Jag tills&#228;ger eder allts&#229; och uppmanar eder allvarligt i Herren, att icke mer vandra s&#229;som hedningarna i sitt sinnes f&#229;f&#228;nglighet vandra,</p> 
<p><A NAME="an_4:18">4:18</A>&nbsp;hedningarna, vilka, i f&#246;ljd av den okunnighet som r&#229;der hos dem genom deras hj&#228;rtans f&#246;rstockelse, &#228;ro f&#246;rm&#246;rkade till f&#246;rst&#229;ndet och bortkomna fr&#229;n det liv som &#228;r av Gud.</p> 
<p><A NAME="an_4:19">4:19</A>&nbsp;Ty i sin f&#246;rsoffning hava de &#246;verl&#228;mnat sig &#229;t l&#246;saktighet, s&#229; att de i girighet bedriva alla slags orena g&#228;rningar.</p> 
<p><A NAME="an_4:20">4:20</A>&nbsp;Men I haven icke f&#229;tt en s&#229;dan undervisning om Kristus,</p> 
<p><A NAME="an_4:21">4:21</A>&nbsp;om I eljest s&#229; haven h&#246;rt om honom och s&#229; blivit l&#228;rda i honom, som sanning &#228;r i Jesus:</p> 
<p><A NAME="an_4:22">4:22</A>&nbsp;att I -- d&#229; detta nu kr&#228;vdes p&#229; grund av eder f&#246;rra vandel -- haven avlagt den gamla m&#228;nniskan, som f&#246;rd&#228;rvar sig genom att f&#246;lja sina beg&#228;relsers bedr&#228;gliga lockelser,</p> 
<p><A NAME="an_4:23">4:23</A>&nbsp;och nu f&#246;rnyens genom Anden som bor i edert sinne,</p> 
<p><A NAME="an_4:24">4:24</A>&nbsp;och att I haven ikl&#228;tt eder den nya m&#228;nniskan, som &#228;r skapad till likhet med Gud i sanningens r&#228;ttf&#228;rdighet och helighet.</p> 
<p><A NAME="an_4:25">4:25</A>&nbsp;L&#228;ggen d&#228;rf&#246;r bort l&#246;gnen, och talen sanning med varandra, eftersom vi &#228;ro varandras lemmar.</p> 
<p><A NAME="an_4:26">4:26</A>&nbsp;&#187;Vredgens, men synden icke&#187;; l&#229;ten icke solen g&#229; ned &#246;ver eder vrede,</p> 
<p><A NAME="an_4:27">4:27</A>&nbsp;och given icke dj&#228;vulen n&#229;got tillf&#228;lle.</p> 
<p><A NAME="an_4:28">4:28</A>&nbsp;Den som har stulit, han stj&#228;le icke mer, utan arbete hellre, och utr&#228;tte med sina h&#228;nder vad gott &#228;r, s&#229; att han har n&#229;got varav han kan dela med sig &#229;t den som lider brist.</p> 
<p><A NAME="an_4:29">4:29</A>&nbsp;L&#229;ten intet oh&#246;viskt tal utg&#229; ur eder mun, utan allenast det som &#228;r gott, till uppbyggelse, d&#228;r s&#229;dan beh&#246;ves, s&#229; att det bliver till v&#228;lsignelse f&#246;r dem som h&#246;ra det.</p> 
<p><A NAME="an_4:30">4:30</A>&nbsp;Och bedr&#246;ven icke Guds helige Ande, vilken I haven undf&#229;tt s&#229;som ett insegel, f&#246;r f&#246;rlossningens dag.</p> 
<p><A NAME="an_4:31">4:31</A>&nbsp;All bitterhet och h&#228;ftighet och vrede, allt skriande och sm&#228;dande, ja, allt vad ondska heter vare fj&#228;rran ifr&#229;n eder.</p> 
<p><A NAME="an_4:32">4:32</A>&nbsp;Varen i st&#228;llet goda och barmh&#228;rtiga mot varandra, och f&#246;rl&#229;ten varandra, s&#229;som Gud i Kristus har f&#246;rl&#229;tit eder.</p> 
<p><A NAME="an_5:1">5:1</A>&nbsp;Bliven allts&#229; Guds efterf&#246;ljare, s&#229;som hans &#228;lskade barn,</p> 
<p><A NAME="an_5:2">5:2</A>&nbsp;och vandren i k&#228;rlek, s&#229;som Kristus &#228;lskade eder och utgav sig sj&#228;lv f&#246;r oss till en g&#229;va och ett offer, &#187;Gud till en v&#228;lbehaglig lukt&#187;.</p> 
<p><A NAME="an_5:3">5:3</A>&nbsp;Men otukt och orenhet, av vad slag det vara m&#229;, och girighet skolen I, s&#229;som det anst&#229;r heliga, icke ens l&#229;ta n&#228;mnas bland eder,</p> 
<p><A NAME="an_5:4">5:4</A>&nbsp;ej heller oh&#246;viskt v&#228;sende och d&#229;raktigt tal och gyckel; s&#229;dant &#228;r otillb&#246;rligt.  L&#229;ten fastmer tacks&#228;gelse h&#246;ras.</p> 
<p><A NAME="an_5:5">5:5</A>&nbsp;Ty det b&#246;ren I veta, och det insen I ocks&#229; sj&#228;lva, att ingen otuktig eller oren m&#228;nniska har arvedel i Kristi och Guds rike, ej heller n&#229;gon girig, ty en s&#229;dan &#228;r en avgudadyrkare.</p> 
<p><A NAME="an_5:6">5:6</A>&nbsp;L&#229;ten ingen bedraga eder med tomma ord; ty f&#246;r s&#229;dana synder kommer Guds vrede &#246;ver de oh&#246;rsamma.</p> 
<p><A NAME="an_5:7">5:7</A>&nbsp;Haven allts&#229; ingen del i s&#229;dant.</p> 
<p><A NAME="an_5:8">5:8</A>&nbsp;I voren ju f&#246;rut m&#246;rker, men nu &#228;ren I ljus i Herren; vandren d&#229; s&#229;som ljusets barn.</p> 
<p><A NAME="an_5:9">5:9</A>&nbsp;Ty ljusets frukt best&#229;r i allt vad godhet och r&#228;ttf&#228;rdighet och sanning &#228;r.</p> 
<p><A NAME="an_5:10">5:10</A>&nbsp;Ja, vandren s&#229;, i det att I pr&#246;ven vad som &#228;r v&#228;lbehagligt f&#246;r Herren.</p> 
<p><A NAME="an_5:11">5:11</A>&nbsp;Och haven ingen delaktighet i m&#246;rkrets g&#228;rningar, som icke giva n&#229;gon frukt, utan avsl&#246;jen dem fastmer.</p> 
<p><A NAME="an_5:12">5:12</A>&nbsp;Vad av s&#229;dana m&#228;nniskor i hemlighet f&#246;r&#246;vas, d&#228;rom &#228;r det skamligt till och med att tala;</p> 
<p><A NAME="an_5:13">5:13</A>&nbsp;men alltsammans bliver uppenbart, n&#228;r det avsl&#246;jas genom ljuset. Ty varhelst n&#229;got bliver uppenbart, d&#228;r &#228;r ljus.</p> 
<p><A NAME="an_5:14">5:14</A>&nbsp;D&#228;rf&#246;r heter det: &#187;Vakna upp, du som sover, och st&#229; upp ifr&#229;n de d&#246;da, s&#229; skall Kristus lysa fram f&#246;r dig.&#187;</p> 
<p><A NAME="an_5:15">5:15</A>&nbsp;Sen d&#228;rf&#246;r noga till, huru I vandren: att I vandren icke s&#229;som ovisa m&#228;nniskor, utan s&#229;som visa;</p> 
<p><A NAME="an_5:16">5:16</A>&nbsp;och tagen v&#228;l i akt vart l&#228;gligt tillf&#228;lle.  Ty tiden &#228;r ond.</p> 
<p><A NAME="an_5:17">5:17</A>&nbsp;Varen allts&#229; icke of&#246;rst&#229;ndiga, utan f&#246;rst&#229;n vad som &#228;r Herrens vilja.</p> 
<p><A NAME="an_5:18">5:18</A>&nbsp;Och dricken eder icke druckna av vin; ty d&#228;rav kommer ett oskickligt leverne.  L&#229;ten eder fastmer uppfyllas av ande,</p> 
<p><A NAME="an_5:19">5:19</A>&nbsp;och talen till varandra i psalmer och lovs&#229;nger och andliga visor, och sjungen och spelen till Herrens &#228;ra i edra hj&#228;rtan,</p> 
<p><A NAME="an_5:20">5:20</A>&nbsp;och tacken alltid Gud och Fadern f&#246;r allt, i v&#229;r Herres, Jesu Kristi, namn.</p> 
<p><A NAME="an_5:21">5:21</A>&nbsp;Underordnen eder varandra i Kristi fruktan.</p> 
<p><A NAME="an_5:22">5:22</A>&nbsp;I hustrur, underordnen eder edra m&#228;n, s&#229;som I underordnen eder Herren;</p> 
<p><A NAME="an_5:23">5:23</A>&nbsp;ty en man &#228;r sin hustrus huvud, s&#229;som Kristus &#228;r f&#246;rsamlingens huvud, han som ock &#228;r denna sin kropps Fr&#228;lsare.</p> 
<p><A NAME="an_5:24">5:24</A>&nbsp;Ja, s&#229;som f&#246;rsamlingen underordnar sig Kristus, s&#229; skola ock hustrurna i allt underordna sig sina m&#228;n.</p> 
<p><A NAME="an_5:25">5:25</A>&nbsp;I m&#228;n, &#228;lsken edra hustrur, s&#229;som Kristus har &#228;lskat f&#246;rsamlingen och utgivit sig sj&#228;lv f&#246;r henne</p> 
<p><A NAME="an_5:26">5:26</A>&nbsp;till att helga henne, genom att rena henne medelst vattnets bad, i kraft av ordet.</p> 
<p><A NAME="an_5:27">5:27</A>&nbsp;Ty s&#229; ville han sj&#228;lv st&#228;lla fram f&#246;rsamlingen inf&#246;r sig i h&#228;rlighet, utan fl&#228;ck och skrynka och annat s&#229;dant; fastmer skulle hon vara helig och ostrafflig.</p> 
<p><A NAME="an_5:28">5:28</A>&nbsp;P&#229; samma s&#228;tt &#228;ro m&#228;nnen pliktiga att &#228;lska sina hustrur, d&#229; dessa ju &#228;ro deras egna kroppar; den som &#228;lskar sin hustru, han &#228;lskar sig sj&#228;lv.</p> 
<p><A NAME="an_5:29">5:29</A>&nbsp;Ingen har n&#229;gonsin hatat sitt eget k&#246;tt; i st&#228;llet n&#228;r och omhuldar man det, s&#229;som Kristus g&#246;r med f&#246;rsamlingen,</p> 
<p><A NAME="an_5:30">5:30</A>&nbsp;eftersom vi &#228;ro lemmar av hans kropp.</p> 
<p><A NAME="an_5:31">5:31</A>&nbsp;&#187;F&#246;rdenskull skall en man &#246;vergiva sin fader och sin moder och h&#229;lla sig till sin hustru, och de tu skola varda ett k&#246;tt.&#187;  --</p> 
<p><A NAME="an_5:32">5:32</A>&nbsp;Den hemlighet som ligger h&#228;ri &#228;r stor; jag s&#228;ger detta med tanke p&#229; Kristus och f&#246;rsamlingen.</p> 
<p><A NAME="an_5:33">5:33</A>&nbsp;Dock g&#228;ller ocks&#229; om eder att var och en skall &#228;lska sin hustru s&#229;som sig sj&#228;lv; men hustrun &#229; sin sida skall visa sin man v&#246;rdnad.</p> 
<p><A NAME="an_6:1">6:1</A>&nbsp;I barn, varen edra f&#246;r&#228;ldrar lydiga i Herren, ty detta &#228;r r&#228;tt och tillb&#246;rligt.</p> 
<p><A NAME="an_6:2">6:2</A>&nbsp;&#187;Hedra din fader och din moder.&#187;  Det &#228;r ju f&#246;rst detta bud som har ett l&#246;fte med sig:</p> 
<p><A NAME="an_6:3">6:3</A>&nbsp;&#187;f&#246;r att det m&#229; g&#229; dig v&#228;l och du m&#229; l&#228;nge leva p&#229; jorden&#187;.</p> 
<p><A NAME="an_6:4">6:4</A>&nbsp;Och I f&#228;der, reten icke edra barn till vrede, utan fostren dem i Herrens tukt och f&#246;rmaning.</p> 
<p><A NAME="an_6:5">6:5</A>&nbsp;I tj&#228;nare, varen edra jordiska herrar lydiga, med fruktan och b&#228;van, av uppriktigt hj&#228;rta, s&#229;som g&#228;llde det Kristus;</p> 
<p><A NAME="an_6:6">6:6</A>&nbsp;icke med &#246;gontj&#228;nst, av beg&#228;r att behaga m&#228;nniskor, utan s&#229;som Kristi tj&#228;nare, som av hj&#228;rtat g&#246;ra Guds vilja;</p> 
<p><A NAME="an_6:7">6:7</A>&nbsp;och g&#246;ren eder tj&#228;nst med villighet, s&#229;som tj&#228;naden I Herren och icke m&#228;nniskor.</p> 
<p><A NAME="an_6:8">6:8</A>&nbsp;I veten ju att vad gott var och en g&#246;r, det skall han f&#229; igen av Herren, vare sig han &#228;r tr&#228;l eller fri.</p> 
<p><A NAME="an_6:9">6:9</A>&nbsp;Och I herrar, handlen p&#229; samma s&#228;tt mot dem, och upph&#246;ren att bruka h&#229;rda ord; I veten ju att i himmelen finnes den som &#228;r Herre &#246;ver b&#229;de dem och eder, och att hos honom icke finnes anseende till personen.</p> 
<p><A NAME="an_6:10">6:10</A>&nbsp;F&#246;r &#246;vrigt, bliven allt starkare i Herren och i hans v&#228;ldiga kraft.</p> 
<p><A NAME="an_6:11">6:11</A>&nbsp;Ikl&#228;den eder hela Guds vapenrustning, s&#229; att I kunnen h&#229;lla st&#229;nd emot dj&#228;vulens listiga angrepp.</p> 
<p><A NAME="an_6:12">6:12</A>&nbsp;Ty den kamp vi hava att utk&#228;mpa &#228;r en kamp icke mot k&#246;tt och blod, utan mot furstar och v&#228;ldigheter och v&#228;rldsh&#228;rskare, som r&#229;da h&#228;r i m&#246;rkret, mot ondskans andemakter i himlarymderna.</p> 
<p><A NAME="an_6:13">6:13</A>&nbsp;Tagen allts&#229; p&#229; eder hela Guds vapenrustning, s&#229; att I kunnen st&#229; emot p&#229; den onda dagen och, sedan I haven fullgjort allt, beh&#229;lla f&#228;ltet.</p> 
<p><A NAME="an_6:14">6:14</A>&nbsp;St&#229;n d&#228;rf&#246;r omgjordade kring edra l&#228;nder med sanningen, och &#187;varen ikl&#228;dda r&#228;ttf&#228;rdighetens pansar&#187;,</p> 
<p><A NAME="an_6:15">6:15</A>&nbsp;och haven s&#229;som skor p&#229; edra f&#246;tter den beredvillighet som fridens evangelium giver.</p> 
<p><A NAME="an_6:16">6:16</A>&nbsp;Och tagen alltid trons sk&#246;ld, varmed I skolen kunna utsl&#228;cka den ondes alla brinnande pilar.</p> 
<p><A NAME="an_6:17">6:17</A>&nbsp;Och l&#229;ten giva eder &#187;fr&#228;lsningens hj&#228;lm&#187; och Andens sv&#228;rd, som &#228;r Guds ord.</p> 
<p><A NAME="an_6:18">6:18</A>&nbsp;G&#246;ren detta under st&#228;ndig &#229;kallan och b&#246;n, s&#229; att I alltj&#228;mt bedjen i Anden och f&#246;rdenskull vaken, under st&#228;ndig uth&#229;llighet och st&#228;ndig b&#246;n f&#246;r alla de heliga.</p> 
<p><A NAME="an_6:19">6:19</A>&nbsp;Bedjen ock f&#246;r mig, att min mun m&#229; uppl&#229;tas, och att det jag skall tala m&#229; bliva mig givet, s&#229; att jag frimodigt kung&#246;r evangelii hemlighet,</p> 
<p><A NAME="an_6:20">6:20</A>&nbsp;f&#246;r vars skull jag &#228;r ett s&#228;ndebud i kedjor; ja, bedjen att jag m&#229; frimodigt tala d&#228;rom med de r&#228;tta orden.</p> 
<p><A NAME="an_6:21">6:21</A>&nbsp;Men f&#246;r att ock I skolen f&#229; veta n&#229;got om mig, huru det g&#229;r mig, kommer Tykikus, min &#228;lskade broder och trogne tj&#228;nare i Herren, att underr&#228;tta eder om allt.</p> 
<p><A NAME="an_6:22">6:22</A>&nbsp;Honom s&#228;nder jag till eder, just f&#246;r att I skolen f&#229; veta huru det &#228;r med oss, och f&#246;r att han skall hugna edra hj&#228;rtan.</p> 
<p><A NAME="an_6:23">6:23</A>&nbsp;Frid vare med br&#246;derna och k&#228;rlek tillika med tro, fr&#229;n Gud, Fadern, och Herren Jesus Kristus.</p> 
<p><A NAME="an_6:24">6:24</A>&nbsp;N&#229;d vare med alla som &#228;lska v&#229;r Herre Jesus Kristus -- n&#229;d i of&#246;rg&#228;ngligt liv.</p> 
<p><HR>
<CENTER>
<A HREF="phi">Next: Philippians</A></CENTER>
</BODY>
</HTML>
