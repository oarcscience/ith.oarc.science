[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Hungarian Bible: 1 Thessalonians

<span id="an_1:1">1:1</span> Pál, Silvánus és Timótheus a
Thessalonikabeliek gyülekezetének, \[a\] \[mely\] \[van\] az Atya
Istenben és az Úr Jézus Krisztusban: kegyelem néktek és békesség
Istentõl, a mi Atyánktól, és az Úr Jézus Krisztustól.

<span id="an_1:2">1:2</span> Hálát adunk az Istennek mindenkor
mindnyájatokért, emlékezvén rólatok a mi imádságainkban;

<span id="an_1:3">1:3</span> Szüntelenül emlegetve a ti hitetek
munkáját, és a ti szeretetetek fáradozását, és a mi Urunk Jézus Krisztus
felõl való reménységeteknek állhatatosságát, az Isten elõtt, a mi Atyánk
elõtt:

<span id="an_1:4">1:4</span> Tudván, Istentõl szeretett atyámfiai, hogy
ti ki vagytok választva;

<span id="an_1:5">1:5</span> Hogy a mi evangyéliomunk ti nálatok nem áll
csak szóban, hanem \[isteni\] erõkben is, Szent Lélekben is, sok
bizodalomban is; a miképen tudjátok, hogy milyenek voltunk közöttetek ti
érettetek.

<span id="an_1:6">1:6</span> És ti a mi követõinkké lettetek és az Úréi,
befogadván az ígét sokféle szorongattatás között, Szent Lélek örömével;

<span id="an_1:7">1:7</span> Úgy hogy példaképekké lettetek
Maczedóniában és Akhájában minden hívõre nézve.

<span id="an_1:8">1:8</span> Mert nemcsak Maczedóniában és Akhájában
zendült ki tõletek az Úr beszéde, hanem minden helyen is híre terjedt a
ti Istenben vetett hiteteknek, annyira, hogy szükségtelen arról valamit
szólnunk.

<span id="an_1:9">1:9</span> Mert azok magok hirdetik felõlünk, milyen
volt a mi hozzátok való menetelünk, és miként tértetek meg az Istenhez a
bálványoktól, hogy az élõ és igaz Istennek szolgáljatok,

<span id="an_1:10">1:10</span> És várjátok az Õ Fiát az égbõl, a kit
feltámasztott a halálból, a Jézust, a ki megszabadít minket amaz
eljövendõ haragtól.

<span id="an_2:1">2:1</span> Mert magatok tudjátok, atyámfiai, hogy a mi
ti hozzátok való menetelünk nem volt hiábavaló;

<span id="an_2:2">2:2</span> Sõt inkább, noha elébb már háborúságot és
bosszúságot szenvedtünk volt Filippiben, a mint tudjátok, volt
bátorságunk a mi Istenünkben, hogy közöttetek \[is\] hirdessük az Isten
evangyéliomát sok tusakodással.

<span id="an_2:3">2:3</span> Mert a mi buzdításunk nem hitetésbõl
\[van,\] sem nem tisztátalanságból, sem nem álnokságból:

<span id="an_2:4">2:4</span> Hanem a miképen az Isten méltatott minket
arra, hogy reánk bízza az evangyéliomot, akképen szólunk; nem úgy, hogy
embereknek tessünk hanem az Istennek, a ki megvizsgálja a mi szívünket.

<span id="an_2:5">2:5</span> Mert sem hízelkedõ beszéddel, a mint
tudjátok, sem telhetetlenség színében nem léptünk fel soha, Isten a
bizonyság;

<span id="an_2:6">2:6</span> Sem emberektõl való dicsõítést nem
kerestünk, sem tõletek, sem másoktól, holott terhetekre lehettünk volna,
mint Krisztus apostolai.

<span id="an_2:7">2:7</span> De szívélyesek valánk ti közöttetek, a
miként a dajka dajkálgatja az õ gyermekeit.

<span id="an_2:8">2:8</span> Így felbuzdulva irántatok, készek valánk
közleni veletek nemcsak az Isten evangyéliomát, hanem a mi magunk lelkét
is, mivelhogy szeretteinkké lettetek nékünk.

<span id="an_2:9">2:9</span> Emlékez\[het\]tek ugyanis atyámfiai a mi
fáradozásunkra és bajlakodásunkra: mert éjjel-nappal munkálkodva
hirdettük néktek az Isten evangyéliomát, csakhogy senkit meg ne
terheljünk közületek.

<span id="an_2:10">2:10</span> Ti \[vagytok\] bizonyságok és az Isten,
milyen szentül, igazán és feddhetetlenül éltünk elõttetek, a kik
hisztek.

<span id="an_2:11">2:11</span> Valamint tudjátok, hogy miként atya az õ
gyermekeit, \[úgy\] intettünk és buzdítgattunk egyenként mindnyájatokat.

<span id="an_2:12">2:12</span> És kérve kértünk, hogy Istenhez méltóan
viseljétek magatokat, a ki az õ országába és dicsõségébe hív titeket.

<span id="an_2:13">2:13</span> Ugyanazért mi is hálát adunk az Istennek
szüntelenül, hogy ti befogadván az Istennek általunk hirdetett beszédét,
nem úgy fogadtátok, mint emberek beszédét, hanem mint Isten beszédét (a
minthogy valósággal az \[is\]), a mely munkálkodik is ti bennetek, a kik
hisztek.

<span id="an_2:14">2:14</span> Mert ti, atyámfiai, követõi lettetek az
Isten gyülekezeteinek, a melyek Júdeában vannak a Krisztus Jézusban,
mivelhogy ugyanúgy szenvedtetek ti is a saját honfitársaitoktól, miként
azok is a zsidóktól,

<span id="an_2:15">2:15</span> A kik megölték az Úr Jézust is és a saját
prófétáikat, és minket \[is\] üldöznek, és az Istennek nem tetszenek, és
minden embernek ellenségei;

<span id="an_2:16">2:16</span> A kik megtiltják nékünk, hogy a
pogányoknak ne prédikáljunk hogy üdvözüljenek; hogy mindenkor betöltsék
bûneiket; de végre utólérte õket az \[Isten\] haragja.

<span id="an_2:17">2:17</span> Mi pedig, atyámfiai, a mint
elszakasztatánk tõletek egy kevés ideig, arczra, nem szívre nézve, annál
buzgóságosabban, nagy kívánsággal igyekeztünk, hogy szemtõl-szemben
láthassunk titeket.

<span id="an_2:18">2:18</span> Azért menni \[is\] akartunk hozzátok,
kiváltképen én Pál, egyszer is, kétszer is, de megakadályozott minket a
Sátán.

<span id="an_2:19">2:19</span> Mert kicsoda a mi reménységünk, örömünk
és dicsekedésünk koronája? Avagy nem azok \[lesztek-\]é ti is a mi Urunk
Jézus Krisztus elõtt az õ eljövetelekor?

<span id="an_2:20">2:20</span> Bizony ti vagytok a mi dicsõségünk és
örömünk.

<span id="an_3:1">3:1</span> Annakokáért, mivelhogy tovább már el nem
tûrhetõk, jónak ítélénk, hogy magunk maradjunk Athénében,

<span id="an_3:2">3:2</span> És elküldöttük Timótheust, a mi atyánkfiát
és Istennek szolgáját és munkatársunkat a Krisztus evangyéliomának
\[hirdetésében,\] hogy erõsítsen titeket és intsen titeket a ti hitetek
felõl;

<span id="an_3:3">3:3</span> Hogy senki meg ne tántorodjék ama
szorongattatások között; mert ti magatok tudjátok, hogy mi arra
rendeltettünk.

<span id="an_3:4">3:4</span> Mert mikor közöttetek valánk is, elõre
megmondtuk néktek, hogy szorongattatásnak leszünk kitéve; a mint meg is
történt, és tudjátok.

<span id="an_3:5">3:5</span> Annakokáért én is, mivelhogy tovább már nem
tûrhetém, elküldék, hogy megismerjem a ti hiteteket, ha nem kísértett-é
meg valami módon titeket a kísértõ, és nem lett-é hiábavaló a mi
fáradságunk?

<span id="an_3:6">3:6</span> Most pedig, a mikor megérkezett hozzánk
Timótheus ti tõletek, és örömhírt hozott nékünk a ti hitetek és
szeretetetek felõl, és arról, hogy jó emlékezéssel vagytok irántunk,
mindenkor kívánván látni minket, miképen mi is titeket;

<span id="an_3:7">3:7</span> Ezáltal megvígasztalódtunk reátok nézve,
atyámfiai, minden mi szorongattatásunk és szükségünk mellett is, a ti
hitetek által:

<span id="an_3:8">3:8</span> Mert szinte megelevenedünk, ha ti erõsek
vagytok az Úrban.

<span id="an_3:9">3:9</span> Mert milyen hálával is fizethetünk az
Istennek ti érettetek, mindazért az örömért, a melylyel örvendezünk
miattatok a mi Istenünk elõtt?!

<span id="an_3:10">3:10</span> Mikor éjjel-nappal nagy buzgón esedezünk,
hogy megláthassuk a ti orczátokat, és kipótolhassuk a ti hitetek
hiányait.

<span id="an_3:11">3:11</span> Maga pedig az Isten és a mi Atyánk, és a
mi Urunk a Jézus Krisztus egyengesse meg a mi útunkat ti hozzátok!

<span id="an_3:12">3:12</span> Titeket pedig gyarapítson az Úr és tegyen
bõségesekké az egymás iránt és mindenki iránt való szeretetben, a
milyenek vagyunk mi is ti irántatok;

<span id="an_3:13">3:13</span> Hogy erõsekké tegye a ti szíveteket,
feddhetetlenekké a szentségben, a mi Istenünk és Atyánk elõtt, a mikor
eljõ a mi Urunk Jézus Krisztus minden õ szenteivel egyetemben.

<span id="an_4:1">4:1</span> Továbbá pedig kérünk titeket, atyámfiai, és
intünk az Úr Jézusban, hogy a szerint, a mint tõlünk tanultátok, mimódon
kell forgolódnotok és Istennek tetszenetek: mindinkább gyarapodjatok.

<span id="an_4:2">4:2</span> Mert tudjátok, milyen parancsolatokat
adtunk néktek az Úr Jézus által.

<span id="an_4:3">4:3</span> Mert ez az Isten akaratja, a ti szentté
lételetek, hogy magatokat a paráznaságtól megtartóztassátok;

<span id="an_4:4">4:4</span> Hogy mindenitek szentségben és
tisztességben tudja bírni a maga edényét,

<span id="an_4:5">4:5</span> Nem kívánság gerjedelmével, mint a
pogányok, a kik nem ismerik az Istent;

<span id="an_4:6">4:6</span> Hogy senki túl ne lépjen és meg ne
károsítsa valamely dologban az õ atyjafiát: mert bosszút áll az Úr
mindezekért, a mint elébb is mondottuk néktek és bizonyságot tettünk.

<span id="an_4:7">4:7</span> Mert nem tisztátalanságra, hanem szentségre
hívott el minket az Isten.

<span id="an_4:8">4:8</span> A ki azért megveti \[ezeket,\] nem embert
vet meg, hanem az Istent, a ki Szent Lelkét is közlé velünk.

<span id="an_4:9">4:9</span> Az atyafiúi szeretetrõl pedig nem \[is\]
szükség írnom néktek: mert titeket Isten maga tanított meg arra, hogy
egymást szeressétek;

<span id="an_4:10">4:10</span> Sõt gyakoroljátok is azt mindamaz
atyafiak iránt, a kik egész Maczedóniában vannak. Kérünk azonban titeket
atyámfiai, hogy mindinkább gyarapodjatok;

<span id="an_4:11">4:11</span> És becsületbeli dolognak tartsátok, hogy
csendes életet folytassatok, saját dolgaitoknak utána lássatok, és
tulajdon kezeitekkel munkálkodjatok, a miként rendeltük néktek;

<span id="an_4:12">4:12</span> Hogy a kívülvalók iránt tisztességesen
viselkedjetek, és semmi szükséget ne érezzetek.

<span id="an_4:13">4:13</span> Nem akarom továbbá, atyámfiai, hogy
tudatlanságban legyetek azok felõl, a kik elaludtak, hogy ne
bánkódjatok, mint a többiek, a kiknek nincsen reménységök.

<span id="an_4:14">4:14</span> Mert ha hisszük, hogy Jézus meghalt és
feltámadott, azonképen az Isten is elõhozza azokat, a kik elaludtak, a
Jézus által õ vele együtt.

<span id="an_4:15">4:15</span> Mert ezt mondjuk néktek az Úr szavával,
hogy mi, a kik élünk, a kik megmaradunk az Úr eljöveteléig, épen nem
elõzzük meg azokat, a kik elaludtak.

<span id="an_4:16">4:16</span> Mert maga az Úr riadóval, arkangyal
szózatával és isteni harsonával leszáll az égbõl: és feltámadnak elõször
a kik meghaltak volt a Krisztusban;

<span id="an_4:17">4:17</span> Azután mi, a kik élünk, a kik
megmaradunk, elragadtatunk azokkal együtt a felhõkön az Úr elébe a
levegõbe; és ekképen mindenkor az Úrral leszünk.

<span id="an_4:18">4:18</span> Annakokáért vígasztaljátok egymást e
beszédekkel.

<span id="an_5:1">5:1</span> Az idõkrõl és idõszakokról pedig,
atyámfiai, nem szükség, hogy írjak néktek;

<span id="an_5:2">5:2</span> Mert igen jól tudjátok ti magatok, hogy az
Úrnak napja úgy jõ el, mint a tolvaj éjjel.

<span id="an_5:3">5:3</span> Mert a mikor ezt mondják: Békesség és
biztonság, akkor hirtelen veszedelem jön rájok, mint a szülési fájdalom
a terhes asszonyra; és semmiképen meg nem menekednek.

<span id="an_5:4">5:4</span> De ti, atyámfiai, nem vagytok sötétségben,
hogy \[az\] a nap tolvaj módra lep\[het\]ne meg titeket.

<span id="an_5:5">5:5</span> Ti mindnyájan világosság fiai vagytok és
nappal fiai; nem vagyunk az éjszakáé, sem a sötétségé!

<span id="an_5:6">5:6</span> Ne is aludjunk azért, mint egyebek, hanem
legyünk éberek és józanok.

<span id="an_5:7">5:7</span> Mert a kik alusznak, éjjel alusznak; és a
kik részegek, éjjel részegednek meg.

<span id="an_5:8">5:8</span> Mi azonban, a kik nappaliak vagyunk,
legyünk éberek, felöltözvén a hitnek és szeretetnek mellvasába, és sisak
gyanánt az üdvösségnek reménységébe.

<span id="an_5:9">5:9</span> Mert nem haragra rendelt minket az Isten,
hanem arra, hogy üdvösséget szerezzünk a mi Urunk Jézus Krisztus által,

<span id="an_5:10">5:10</span> A ki meghalt érettünk, hogy akár ébren
vagyunk, akár aluszunk, együtt éljünk õ vele.

<span id="an_5:11">5:11</span> Vígasztaljátok azért egymást, és építse
egyik a másikat, a miképen cselekeszitek is.

<span id="an_5:12">5:12</span> Kérünk továbbá titeket atyámfiai, hogy
becsüljétek azokat, a kik fáradoznak közöttetek, és elõljáróitok az
Úrban, és intenek titeket;

<span id="an_5:13">5:13</span> És az õ munkájokért viseltessetek irántok
megkülönböztetett szeretettel. Egymással békességben éljetek.

<span id="an_5:14">5:14</span> Kérünk továbbá titeket, atyámfiai,
intsétek a rendetleneket, bátorítsátok a félelmes szívûeket,
gyámolítsátok az erõteleneket, türelmesek legyetek mindenki iránt.

<span id="an_5:15">5:15</span> Vigyázzatok, hogy senki senkinek rosszért
rosszal ne fizessen; hanem mindenkor jóra törekedjetek úgy egymás iránt,
mint mindenki iránt.

<span id="an_5:16">5:16</span> Mindenkor örüljetek.

<span id="an_5:17">5:17</span> Szüntelen imádkozzatok.

<span id="an_5:18">5:18</span> Mindenben hálákat adjatok; mert ez az
Isten akarata a Krisztus Jézus által ti hozzátok.

<span id="an_5:19">5:19</span> A Lelket meg ne oltsátok.

<span id="an_5:20">5:20</span> A prófétálást meg ne vessétek,

<span id="an_5:21">5:21</span> Mindent megpróbáljatok; a mi jó, azt
megtartsátok!

<span id="an_5:22">5:22</span> Mindentõl, a mi gonosznak látszik,
õrizkedjetek!

<span id="an_5:23">5:23</span> Maga pedig a békességnek Istene
szenteljen meg titeket mindenestõl; és a ti egész valótok, mind
lelketek, mind testetek feddhetetlenül õriztessék meg a mi Urunk Jézus
Krisztus eljövetelére.

<span id="an_5:24">5:24</span> Hû az, a ki elhivott titeket és õ meg is
cselekszi \[azt.\]

<span id="an_5:25">5:25</span> Atyámfiai, imádkozzatok érettünk.

<span id="an_5:26">5:26</span> Köszöntsétek az összes atyafiakat szent
csókolással.

<span id="an_5:27">5:27</span> Kényszerítlek titeket az Úrra, hogy
olvastassék fel e levél minden szent atyafi elõtt.

<span id="an_5:28">5:28</span> A mi Urunk Jézus Krisztusnak kegyelme
veletek! Ámen.

------------------------------------------------------------------------

[Next: 2 Thessalonians](th2)
