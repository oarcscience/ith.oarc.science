[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](zep)  [Next](zac) 

------------------------------------------------------------------------

### Hungarian Bible: Haggai

<span id="an_1:1">1:1</span> Dárius király második esztendejének hatodik
hónapjában, a hónapnak elsõ napján szóla az Úr Aggeus próféta által
Zorobábelnek, a Sealtiél fiának, Júda fejedelmének, és Jósuának, a
Jehosadák fiának, a fõpapnak, mondván:

<span id="an_1:2">1:2</span> Így szól a Seregeknek Ura, mondván: Ezt
mondja e nép: Nem jött még el az idõ, az Úr háza építésének ideje!

<span id="an_1:3">1:3</span> Az Úr pedig így szól Aggeus próféta által,
mondván:

<span id="an_1:4">1:4</span> Ideje-é néktek, hogy ti mennyezetes
házakban lakozzatok, holott ez a ház romban áll?

<span id="an_1:5">1:5</span> Most azért ezt mondja a Seregeknek Ura:
Gondoljátok meg jól a ti útaitokat!

<span id="an_1:6">1:6</span> Sokat vetettetek, de keveset takartok;
esztek, de meg nem elégesztek; isztok, de meg nem részegesztek;
ruházkodtok, de meg nem melegesztek, a bérlõ is lyukas zacskóra bérel.

<span id="an_1:7">1:7</span> Ezt mondja a Seregeknek Ura: Gondoljátok
meg jól a ti útaitokat!

<span id="an_1:8">1:8</span> Menjetek fel a hegyre, és hordjatok fát, és
építsétek e házat, hogy gyönyörködjem benne, és dicsõíttessem, azt
mondja az Úr.

<span id="an_1:9">1:9</span> Sokat vártatok, de ímé kevés lett; haza is
hordtátok, de én ráfuvallok arra! Mi okért? azt mondja a Seregeknek Ura.
Az én házamért, a mely ím romban áll, ti pedig siettek, kiki a maga
házához.

<span id="an_1:10">1:10</span> Azért vonták meg tõletek az egek a
harmatot, vonta meg a föld az õ termését.

<span id="an_1:11">1:11</span> És pusztulást rendeltem a \[sík\] földre
és a hegyekre, a búzára és a borra, az olajra és mindarra, a mit a föld
terem; sõt az emberre és a baromra és minden kézimunkára is.

<span id="an_1:12">1:12</span> És meghallá Zorobábel, a Sealtiél fia, és
Jósua, a Jehosadák fia, a fõpap, és a nép minden többi \[tag\]ja az
Úrnak, az õ Istenöknek szavát és Aggeus próféta beszédeit, a miként
elküldte õt az Úr, az õ Istenök, és megfélemlék a nép az Úr elõtt.

<span id="an_1:13">1:13</span> És szóla Aggeus, az Úr követe, az Úr
küldetésében, mondván a népnek: Én veletek vagyok, azt mondja az Úr.

<span id="an_1:14">1:14</span> És felindítá az Úr Zorobábelnek, a
Sealtiél fiának, a Júda fejedelmének lelkét, és Jósuának, a Jehosadák
fiának, a fõpapnak lelkét, és a nép minden többi \[tag\]jának lelkét is,
és bemenének és munkálkodának a Seregek Urának, az õ Istenöknek házában.

<span id="an_1:15">1:15</span> A hatodik hónapnak huszonnegyedik napján,
Dárius királynak második esztendejében.

<span id="an_2:1">2:1</span> A hetedik hónap huszonnegyedik napján szóla
az Úr Aggeus próféta által, mondván:

<span id="an_2:2">2:2</span> Szólj csak Zorobábelnek, a Sealtiél fiának,
Júda fejedelmének, és Jósuának, a Jehosadák fiának, a fõpapnak, és a nép
többi \[tag\]jainak, mondván:

<span id="an_2:3">2:3</span> Ki van még életben köztetek, a ki látta ezt
a házat az õ elsõ dicsõségében? És milyennek látjátok ti most ezt? Avagy
olyan-é ez a ti szemetekben, mintha semmi volna?

<span id="an_2:4">2:4</span> De most légy bátor, Zorobábel, azt mondja
az Úr! Légy bátor te is, Jósua, Jehosadák fia, te fõpap, és légy bátor e
földnek minden népe, azt mondja az Úr, és cselekedjétek, mert én veletek
vagyok, azt mondja a Seregeknek Ura,

<span id="an_2:5">2:5</span> Az igét, a melylyel szövetségre léptem
veletek, mikor kijöttetek Égyiptomból, és az én lelkem köztetek marad.
Ne féljetek!

<span id="an_2:6">2:6</span> Mert ezt mondja a Seregeknek Ura: Egy kevés
\[idõ\] van még, és én megindítom az eget és a földet, a tengert és a
szárazt.

<span id="an_2:7">2:7</span> És megindítok minden népet, és eljön, a kit
minden népek óhajtanak, és megtöltöm e házat dicsõséggel, azt mondja a
Seregeknek Ura.

<span id="an_2:8">2:8</span> Enyém az ezüst és enyém az arany, azt
mondja a Seregeknek Ura.

<span id="an_2:9">2:9</span> Nagyobb lészen e második háznak dicsõsége
az elsõnél, azt mondja a Seregeknek Ura, és e helyen adok békességet,
azt mondja a Seregeknek Ura.

<span id="an_2:10">2:10</span> A kilenczedik hónap huszonnegyedikén,
Dáriusnak második esztendejében szóla az Úr Aggeus próféta által,
mondván:

<span id="an_2:11">2:11</span> Ezt mondja a Seregeknek Ura: Kérdezd meg
csak a papokat a törvény felõl, mondván:

<span id="an_2:12">2:12</span> Ha szentelt húst visz valaki az õ
köntösének szárnyában, és illeti annak szárnyával a kenyeret vagy a
fõzeléket, vagy a bort, vagy az olajat, vagy bármi más eleséget: vajjon
szent-e az? És felelének a papok, és mondák: Nem.

<span id="an_2:13">2:13</span> Aggeus pedig mondá: Ha hulla által
fertõzött illeti mindezeket, tisztátalanná lesz-é? És felelének a papok,
és mondák: Tisztátalanná!

<span id="an_2:14">2:14</span> Aggeus pedig felele, és mondá: Épp így e
nép és épp így e nemzet én elõttem, azt mondja az Úr, és épp így
kezöknek minden munkája, és a mit ide felhoznak: tisztátalan az.

<span id="an_2:15">2:15</span> Most azért jól gondoljátok meg e naptól
fogva az elmultakat is, mielõtt még követ kõre tettek volna az Úr
hajlékában!

<span id="an_2:16">2:16</span> Az elõtt elmentek a huszas garmadához, és
tíz lett; elmentek a sajtóhoz, hogy ötven vederrel merítsenek, és húsz
lett.

<span id="an_2:17">2:17</span> Megvertelek titeket üszöggel, ragyával,
és kezetek minden munkáját kõesõvel, és még sem \[hajoltatok\] hozzám,
azt mondja az Úr. x^2.18 Jól gondoljátok hát meg e naptól fogva az
elmultakat is! A kilenczedik \[hónap\] huszonnegyedik napjától, attól a
naptól fogva, a melyen letétetett az Úr hajlékának alapja. Jól
meggondoljátok!

<span id="an_2:18">2:18</span> 

<span id="an_2:19">2:19</span> Van-é még mag a csûrben? És bizony, a
szõlõ, a füge, a gránátalma és az olajfa sem termett! E naptól fogva
megáldalak.

<span id="an_2:20">2:20</span> Másodszor is szóla az Úr Aggeusnak a
hónap huszonnegyedik napján, mondván:

<span id="an_2:21">2:21</span> Mondd meg Zorobábelnek, Júda
fejedelmének: Én megindítom az eget és a földet.

<span id="an_2:22">2:22</span> És felforgatom az országok királyi
székét, és elfogyasztom a pogány országok erejét, és felforgatom a
szekeret és a benne ülõket, és lehullanak a lovak és a rajtok ülõk: kiki
az õ atyjafiának fegyvere által.

<span id="an_2:23">2:23</span> Azon a napon, azt mondja a Seregeknek
Ura, felveszlek téged Zorobábel, Sealtiélnek fia, én szolgám, azt mondja
az Úr, és olyanná teszlek, mint egy pecsétgyürû, mert téged
választottalak el, azt mondja a Seregeknek Ura.

------------------------------------------------------------------------

[Next: Zechariah](zac)
