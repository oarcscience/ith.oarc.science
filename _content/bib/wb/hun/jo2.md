[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Hungarian Bible: 2 John

<span id="an_1:1">1:1</span> A presbiter a kiválasztott asszonynak és az
õ gyermekeinek, a kiket én igazán szeretek, és nem csak én, hanem
mindenki, a ki megismerte az igazságot.

<span id="an_1:2">1:2</span> Az igazságért, a mely megmarad bennünk, és
velünk lesz mindörökké:

<span id="an_1:3">1:3</span> Kegyelem, irgalom, békesség legyen veletek
az Atya Istentõl, és az Úr Jézus Krisztustól az Atyának Fiától
igazsággal és szeretettel.

<span id="an_1:4">1:4</span> Felettébb örültem, hogy olyanokat találtam
gyermekeid között, a kik igazságban járnak, a mint parancsolatot vettünk
az Atyától.

<span id="an_1:5">1:5</span> És most kérlek téged, Asszonyom, nem mintha
új parancsolatot írnék néked, hanem, a melyet kezdettõl fogva vettünk,
hogy szeressük egymást!

<span id="an_1:6">1:6</span> És ez a szeretet, hogy járjunk az õ
parancsolatai szerint. Ez a parancsolat, a mint kezdettõl fogva
hallottátok, hogy abban járjatok.

<span id="an_1:7">1:7</span> Mert sok hitetõ jött e világra, a kik nem
vallják a Jézust testben megjelent Krisztusnak. Ez a hitetõ és az
antikrisztus.

<span id="an_1:8">1:8</span> Vigyázzatok magatokra, hogy el ne
veszítsük, a mit munkáltunk, hanem teljes jutalmat nyerjünk.

<span id="an_1:9">1:9</span> A ki félrelép és nem marad meg a Krisztus
tudománya mellett, annak egynek sincs Istene. A ki megmarad a Krisztus
tudománya mellett, mind az Atya, mind a Fiú az övé.

<span id="an_1:10">1:10</span> Ha valaki elmegy hozzátok és nem ezt a
tudományt viszi, ne fogadjátok azt be házatokba, és azt ne köszöntsétek;

<span id="an_1:11">1:11</span> Mert a ki köszönti azt, részes annak
gonosz cselekedeteiben.

<span id="an_1:12">1:12</span> Sok írni valóm volna néktek, de nem
akartam papirossal és tintával, hanem reménylem, hogy elmegyek hozzátok,
és szemtõl szembe beszélhetünk, hogy örömünk teljes legyen.

<span id="an_1:13">1:13</span> Köszöntenek téged a te kiválasztott
nõtestvérednek gyermekei. Ámen.

------------------------------------------------------------------------

[Next: 3 John](jo3)
