[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hab)  [Next](hag) 

------------------------------------------------------------------------

### Hungarian Bible: Zephaniah

<span id="an_1:1">1:1</span> Az Úr igéje, a melyet szólt Sofóniásnak, a
Kusi fiának, a ki Gedáliás fia, a ki Amariás fia, a ki Ezékiás fia,
Jósiásnak az Amon fiának idejében.

<span id="an_1:2">1:2</span> Elvesztek, mindent elvesztek e föld
színérõl, azt mondja az Úr.

<span id="an_1:3">1:3</span> Elvesztek embert és barmot; elvesztem az ég
madarait, és a tenger halait és a botránkoztatás eszközeit a
hitetlenekkel együtt; az embert is kiirtom a föld színérõl, azt mondja
az Úr.

<span id="an_1:4">1:4</span> És kinyújtom kezemet Júda ellen és
Jeruzsálem minden lakója ellen, és kiirtom e helyrõl a Baál maradékát, a
bálványpapok nevét a papokkal együtt;

<span id="an_1:5">1:5</span> Azokat is, a kik a háztetõkön az ég
seregének hajlonganak; és azokat, a kik hajlonganak, esküdvén az Úrra,
de esküsznek az õ Molokjokra is;

<span id="an_1:6">1:6</span> Azokat is, a kik elfordultak az Úr
követésétõl, és a kik nem keresik az Urat és nem tudakoznak felõle.

<span id="an_1:7">1:7</span> Hallgass az Úr Isten orczája elõtt, mert
közel van az Úrnak napja, mert áldozatot készíttetett az Úr,
megszentelte az õ hivatalosait.

<span id="an_1:8">1:8</span> És lészen az Úr áldozatának napján:
megfenyítem majd a fejedelmeket és a királyok fiait és mindazokat, a kik
idegen öltözetbe öltöztek.

<span id="an_1:9">1:9</span> És megfenyítem mindazt, a ki a küszöbön
ugrál ama napon, a kik erõszakkal és csalárdsággal töltik meg az õ
uroknak házát.

<span id="an_1:10">1:10</span> És lészen azon a napon, azt mondja az Úr,
kiáltó szózat a hal-kaputól fogva, és jajgatás az alsó városból, és nagy
recsegés a halmok felõl.

<span id="an_1:11">1:11</span> Jajgassatok, ti, a kik a völgyben laktok,
mert elpusztul az egész kalmár nép, kivágattatik minden, a ki ezüstöt
mér.

<span id="an_1:12">1:12</span> És lészen az idõben, megmotozom majd
Jeruzsálemet szövétnekkel, és megfenyítem azokat, a kik saját seprejökön
hevernek, a kik ezt mondják szívökben: sem jót, sem rosszat nem
cselekszik az Úr.

<span id="an_1:13">1:13</span> És gazdagságuk prédává lesz, házaik pedig
pusztává. Építnek házakat, de nem lakják, és plántálnak szõlõket, de nem
iszszák azoknak borát.

<span id="an_1:14">1:14</span> Közel van az Úrnak nagy napja, közel van
és igen siet; az Úr napjának szava keserves, kiáltoz azon a hõs \[is.\]

<span id="an_1:15">1:15</span> Haragnak napja az a nap, szorongatásnak
és nyomorúságnak napja; pusztításnak és pusztulásnak napja; sötétségnek
és homálynak napja; felhõnek és borúnak napja.

<span id="an_1:16">1:16</span> Kürtnek és tárogatónak napja a
megerõsített városok ellen és a büszke tornyok ellen!

<span id="an_1:17">1:17</span> És megszorongatom az embereket és járnak,
mint a vakok, mert vétkeztek az Úr ellen, és kiontatik vérök, mint a
por, és testök, mint szemét.

<span id="an_1:18">1:18</span> Sem ezüstjök, sem aranyuk nem
szabadíthatja meg õket az Úr haragjának napján, és az õ féltõ
szeretetének tüze megemészti az egész földet; mert véget vet, bizony
hirtelen vet véget e föld minden lakosának.

<span id="an_2:1">2:1</span> Térjetek eszetekre, s eszméljetek fel, ti,
arczátlan nemzet,

<span id="an_2:2">2:2</span> Mielõtt szûlne a végzés (mint a polyva
száll tova az a nap!); míg rátok nem jön az Úr haragjának tüze, míg
rátok nem jön az Úr haragjának napja!

<span id="an_2:3">2:3</span> Keressétek az Urat mindnyájan e föld
alázatosai, a kik az õ ítélete szerint cselekesztek; keressétek az
igazságot, keressétek az alázatosságot: talán megoltalmaztattok az Úr
haragjának napján!

<span id="an_2:4">2:4</span> Mert elhagyottá lesz Gáza, Askelon pedig
pusztasággá; Asdódot délben ûzik el, és Ekron kiirtatik.

<span id="an_2:5">2:5</span> Jaj a tenger vidékén lakóknak, a Kereteusok
nemzetségének! Az Úr igéje ellened van, te Kanaán, Filiszteusok földje;
elpusztítalak téged, lakatlanná leszel.

<span id="an_2:6">2:6</span> És a tenger vidéke legelõkké, pásztorok
tanyáivá és juhoknak aklaivá lészen.

<span id="an_2:7">2:7</span> És \[az a\] vidék a Júda házának maradékáé
lesz, õk legeltetnek azon; estére Askelon házaiban heverésznek, mert
meglátogatja õket az Úr, az õ Istenök, és visszahozza az õ foglyaikat.

<span id="an_2:8">2:8</span> Hallottam Moáb gyalázkodását és Ammon
fiainak szidalmait, a melyekkel gyalázták népemet, és felfuvalkodtak az
õ határok ellen.

<span id="an_2:9">2:9</span> Azért élek én, mond a Seregeknek Ura,
Izráelnek Istene, hogy Moáb olyanná lészen, mint Sodoma, Ammon fiai
pedig, mint Gomora: tövistermõ föld, só-telep és pusztaság örökre; népem
maradéka prédálja fel õket, és nemzetségem ivadékai bírják majd õket.

<span id="an_2:10">2:10</span> Ez \[esik meg\] rajtok az õ
kevélységökért, a miért gyalázkodtak és felfuvalkodtak a Seregek Urának
népe ellen.

<span id="an_2:11">2:11</span> Rettenetes lesz az Úr ellenök, mert
elfogyatja a földnek minden istenét, és néki hódol majd kiki a maga
lakhelyén, a pogányoknak is minden szigete.

<span id="an_2:12">2:12</span> Ti is, kúsiak! Fegyverem öli meg õket.

<span id="an_2:13">2:13</span> És kinyújtja kezét észak felé, és
elveszti Assiriát, Ninivét pusztasággá teszi, kietlenné, mint egy
sivatag.

<span id="an_2:14">2:14</span> És nyájak heverésznek bensejében,
mindenféle állatok serege: pelikán és sündisznó hálnak párkányain, az
ablakban \[azoknak\] szava hangzik, a küszöbön omladék lészen, mert
lefosztatott a czédrus!

<span id="an_2:15">2:15</span> Ímé, a víg város, a bátorságban lakozó, a
mely ezt mondja vala szívében: Én vagyok és nincs kívülem más! milyen
pusztasággá lõn, vadak tanyájává, a ki átmegy rajta, mind süvöltöz és
csapkodja kezét.

<span id="an_3:1">3:1</span> Jaj az ellenszegülõnek és undoknak, az
erõszakos városnak!

<span id="an_3:2">3:2</span> Nem hallgatott a szóra, nem fogadta a
fenyítéket, nem bízott az Úrban, Istenéhez nem közelített!

<span id="an_3:3">3:3</span> Fejedelmei \[olyanok\] benne, \[mint\] az
ordító oroszlánok, birái, \[mint\] az estve \[járó\] farkasok, nem
hagynak reggelre a csonton.

<span id="an_3:4">3:4</span> Prófétái hivalkodók, hitetõ férfiak; papjai
megfertéztetik a szent helyet, erõszakot tesznek a törvényen.

<span id="an_3:5">3:5</span> Az Úr igaz õ benne, nem cselekszik
hamisságot; reggelrõl reggelre napfényre hozza ítéletét; nem mulasztja
el: de nem ismeri a szégyent a gonosz!

<span id="an_3:6">3:6</span> Nemzeteket irtottam ki; elpusztultak
tornyaik; feldúltam falvaikat, nincs, a ki átmenjen rajtok;
elromboltattak városaik, egy ember sincs bennök, nincsen lakosuk!

<span id="an_3:7">3:7</span> Mondtam: Csak félj engem, vedd fel a
fenyítéket (akkor nem irtatott volna ki lakhelye; mindaz, a mit felõle
végeztem): mégis mihelyt felvirradtak, rosszra indították minden
cselekedetöket.

<span id="an_3:8">3:8</span> Azért várjatok rám, azt mondja az Úr, míg
prédára kelek; mert elvégeztem, hogy egybegyûjtöm a népeket, hogy
összeszedem az országokat, hogy kiöntsem rájok búsulásomat, haragomnak
egész hevét, mert gerjedezésem tüzében emésztetik meg az egész föld!

<span id="an_3:9">3:9</span> Akkor változtatom majd a népek ajkát
tisztává, hogy mind segítségül hívják az Úr nevét, hogy egy akarattal
szolgálják õt.

<span id="an_3:10">3:10</span> Kús folyóvizein túlról hozzák imádóim,
szétszórt népemnek leányai ételáldozatomat nékem.

<span id="an_3:11">3:11</span> Azon a napon nem szégyenülsz meg egyetlen
cselekedetért sem, a melyekkel vétkeztél ellenem; mert akkor eltávolítom
körödbõl azokat, a kik kérkedve örvendeznek benned, és nem kevélykedel
többé az én szent hegyemen.

<span id="an_3:12">3:12</span> És marasztok közötted nyomorult és
szegény népet, a kik bíznak az Úr nevében.

<span id="an_3:13">3:13</span> Izráel maradéka nem cselekszik
hamisságot, nem szól hazugságot, és nem találtatik szájában álnokságnak
nyelve, hanem legelésznek és lenyugosznak és nem lesz a ki felrettentse
\[õket.

<span id="an_3:14">3:14</span> Énekelj Sionnak leánya, harsogj Izráel,
örvendj és teljes szívvel vígadj Jeruzsálem leánya!

<span id="an_3:15">3:15</span> Megváltoztatta az Úr a te ítéletedet,
elfordította ellenségedet; Izráel királya, az Úr, közötted van, nem
látsz többé gonoszt!

<span id="an_3:16">3:16</span> Azon a napon ezt mondják Jeruzsálemnek:
Ne félj! Ne lankadjanak kezeid Sion!

<span id="an_3:17">3:17</span> Az Úr, a te Istened közötted van; erõs õ,
megtart; örül te rajtad örömmel, hallgat az õ szerelmében, énekléssel
örvendez néked.

<span id="an_3:18">3:18</span> Az ünnep miatt bánkódókat egybegyûjtöm, a
kik közüled valók; gyalázat terhe van rajtok.

<span id="an_3:19">3:19</span> Ímé, én elbánok minden te nyomorgatóddal
abban az idõben, és megtartom a sántát, és összeszedem a szétszórtakat,
és híresekké és nevesekké teszem õket az õ gyalázatjoknak egész földén.

<span id="an_3:20">3:20</span> Abban az idõben elhozlak titeket, és
akkor összeszedlek titeket, mert nevesekké és híresekké teszlek titeket
a földnek minden népe között, mikor megfordítom a ti fogságotokat a ti
szemetek elõtt, azt mondja az Úr.

------------------------------------------------------------------------

[Next: Haggai](hag)
