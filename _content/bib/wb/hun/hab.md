[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](nah)  [Next](zep) 

------------------------------------------------------------------------

### Hungarian Bible: Habakkuk

<span id="an_1:1">1:1</span> A teher, a melyet Habakuk próféta látott.

<span id="an_1:2">1:2</span> Meddig kiáltok még oh Uram, és nem
hallgatsz meg! Kiáltozom hozzád az erõszak miatt, és nem szabadítasz
meg!

<span id="an_1:3">1:3</span> Miért láttatsz velem hamisságot, és
szemléltetsz nyomorgatást? Pusztítás és erõszak van elõttem, per
keletkezik és versengés támad!

<span id="an_1:4">1:4</span> Azért inog a törvény, és nem érvényesül az
igaz ítélet; mert gonosz hálózza be az igazat, azért származik hamis
ítélet!

<span id="an_1:5">1:5</span> Nézzetek szét a népek között,
vizsgálódjatok és csodálkozással csodálkozzatok, mert oly dolgot
cselekszem a ti napjaitokban, mit el sem hinnétek, ha beszélnék!

<span id="an_1:6">1:6</span> Mert ímé, feltámasztom a Káldeusokat, a
kegyetlen és vakmerõ nemzetet, a mely eljárja a földet széltében, hogy
hajlékokat foglaljon el, a melyek nem az övéi.

<span id="an_1:7">1:7</span> Rettenetes és iszonyatos ez, maga szerzi
törvényét és hatalmát.

<span id="an_1:8">1:8</span> És lovai serényebbek a párduczoknál, és
gyorsabbak az estveli farkasoknál, és elõtörtetnek az õ lovasai; és az õ
lovasai messzirõl jõnek, repülnek, mint a zsákmányra sietõ keselyû.

<span id="an_1:9">1:9</span> Mindnyája ragadományért jön, arczuk elõre
néz, és annyi foglyot gyûjt, mint a föveny.

<span id="an_1:10">1:10</span> Kaczag ez a királyokon, és a fejedelmek
néki nevetség, minden erõsséget csak nevet, töltést emel és
megostromolja azt.

<span id="an_1:11">1:11</span> Majd tovaszáll viharként és elvonul és
bûnbe esik; õ kinek istene az õ hatalma.

<span id="an_1:12">1:12</span> Avagy nem te vagy-é Uram, öröktõl fogva
az én Istenem, Szentem? Nem veszünk el! Ítéletre rendelted õt, oh Uram,
fenyítõül választottad õt, én erõsségem!

<span id="an_1:13">1:13</span> Tisztábbak szemeid, hogysem nézhetnéd a
gonoszt, és a nyomorgatást nem szemlélheted: miért szemléled \[hát\] a
hitszegõket? \[és\] hallgatsz, mikor a gonosz elnyeli a nálánál
igazabbat?!

<span id="an_1:14">1:14</span> Olyanokká teszed az embert, mint a tenger
halai, és mint a csúszómászó állatok, a melyeknek nincsen vezérök?

<span id="an_1:15">1:15</span> Mindnyáját kivonsza horoggal, gyalomjába
keríti, és hálójába takarítja be õket; ezért örül és vígad.

<span id="an_1:16">1:16</span> Ezért áldozik gyalomjának, és füstöl az õ
hálójának, mert ezekkel kövér az õ része, és zsíros az õ eledele.

<span id="an_1:17">1:17</span> Vajjon azért ürítheti-é gyalmát, és
szüntelen ölheti-é a nemzeteket kímélet nélkül?!

<span id="an_2:1">2:1</span> Õrhelyemre állok, és megállok a bástyán, és
vigyázok, hogy lássam, mit szól hozzám, és mit feleljek én panaszom
dolgában.

<span id="an_2:2">2:2</span> És felele nékem az Úr, és mondá: Írd fel
\[e\] látomást, és vésd táblákra, hogy könnyen olvasható legyen.

<span id="an_2:3">2:3</span> Mert e látomás bizonyos idõre \[szól,\] de
vége felé siet és meg nem csal; ha késik is, bízzál benne; mert eljön,
el fog jõni, nem marad el!

<span id="an_2:4">2:4</span> Ímé, felfuvalkodott, nem igaz õ benne az õ
lelke; az igaz pedig az õ hite által él.

<span id="an_2:5">2:5</span> És bizony, a bor is megcsal: felgerjed a
férfiú és nincsen nyugalma; õ, a ki tátja száját, mint a Seol, és olyan
õ, mint a halál: telhetetlen, és magához ragad minden népet és magához
csatol minden nemzetet.

<span id="an_2:6">2:6</span> Avagy nem költenek-é ezek mindnyájan
példabeszédet róla, és találós mesét reá, mondván: Jaj annak, a ki
rakásra gyûjti, a mi nem övé! De meddig? És a ki adóssággal terheli
magát!

<span id="an_2:7">2:7</span> Avagy nem támadnak-é hirtelen, a kik téged
mardossanak, és nem serkennek-é fel, a kik háborgassanak téged? És
zsákmányul esel nékik.

<span id="an_2:8">2:8</span> Mivelhogy kifosztogattál sok nemzetet,
kifosztanak téged mind a többi népek az emberek véréért, és az országok,
városok és minden bennök lakozók ellen való erõszaktételért.

<span id="an_2:9">2:9</span> Jaj annak, a ki bûnös szerzeményt szerez
házának, hogy magasra rakhassa fészkét, hogy megszabadulhasson a gonosz
hatalma elõl.

<span id="an_2:10">2:10</span> Házadnak gyalázatára tervezted a sok nép
kiirtását, és bûnössé tetted lelkedet.

<span id="an_2:11">2:11</span> Mert a kõ \[is ellened\] kiált a falból,
és a gerenda a fa-alkotmányból visszhangoz néki.

<span id="an_2:12">2:12</span> Jaj annak, a ki várost épít vérengzéssel,
és a ki várat emel álnoksággal.

<span id="an_2:13">2:13</span> Avagy ímé, nem a Seregek Urától van-é ez,
hogy a népek tûznek építenek, és a nemzetek a hiábavalóságnak
fáradoznak?

<span id="an_2:14">2:14</span> Mert az Úr dicsõségének ismeretével
betelik a föld, a miképen a folyamok megtöltik a tengert.

<span id="an_2:15">2:15</span> Jaj annak, a ki megitatja felebarátját,
epédet keverve belé, hogy megrészegítsed õt, hogy láthassad az õ
szemérmöket!

<span id="an_2:16">2:16</span> Gyalázattal telsz meg dicsõség helyett;
igyál te is és láttassék szemérmed; reád fordul az Úr jobbjának pohara,
és gyalázat \[borítja\] \[el\] dicsõségedet.

<span id="an_2:17">2:17</span> Bizony, a libanoni erõszakoskodás
\[gyászba\] borít téged, és a vadak pusztítása, a mely rettegteté õket,
az emberek véréért és az országon, a városon és annak minden lakosán
ûzött erõszakosságért.

<span id="an_2:18">2:18</span> Mit használ a faragott kép, hogy a
faragója kifaragta azt? vagy az öntött kép és a mely hazugságot tanít,
hogy a képnek faragója bízik abban, csinálván néma bálványokat?

<span id="an_2:19">2:19</span> Jaj annak, aki fának mondja: Serkenj fel!
néma kõnek: Ébredj fel! Taníthat-é ez? Ímé, borítva van aranynyal és
ezüsttel, lélek pedig nincs benne semmi!

<span id="an_2:20">2:20</span> Ellenkezõleg az Úr az õ szent
templomában, hallgasson elõtte az egész föld!

<span id="an_3:1">3:1</span> Habakuk próféta könyörgése a sigjónóth
szerint.

<span id="an_3:2">3:2</span> Uram, hallám, a mit hirdettél, \[és\]
megrettenék! Uram! Évek közepette keltsd életre a te munkádat, évek
közepette jelentsd meg azt! Haragban emlékezzél meg kegyelmességrõl!

<span id="an_3:3">3:3</span> Isten a Témán felõl jön, és a Szent a Párán
hegyérõl. Szela. Dicsõsége elborítja az egeket, és dícséretével megtelik
a föld.

<span id="an_3:4">3:4</span> Ragyogása, mint a napé, sugarak
\[támadnak\] mellõle; és ott van az õ hatalmának rejteke.

<span id="an_3:5">3:5</span> Elõtte döghalál jár, és nyomaiban forró láz
támad.

<span id="an_3:6">3:6</span> Megáll és méregeti a földet, pillant és
megrendíti a népeket, az örökkévaló hegyek szétporlanak, elsüllyednek az
örökkévaló halmok; az õ ösvényei örökkévalók!

<span id="an_3:7">3:7</span> Bomlani látom Khusán sátrait, reszketnek a
Midián-föld kárpitjai!

<span id="an_3:8">3:8</span> A folyók ellen gerjedt-é fel az Úr? Vajjon
a folyókra haragszol-é, vagy a tengerre bõszültél-é fel, hogy lovaidon
és diadal-szekereiden robogsz?

<span id="an_3:9">3:9</span> Csupasz, meztelen a te kézíved, a
törzseknek \[esküvéssel tett\] igéret szerint! Szela. A föld folyókat
ömleszt.

<span id="an_3:10">3:10</span> Látnak téged \[és\] megrendülnek a
hegyek, gátat tör a víz-ár, harsog a hullám, \[és\] magasra emeli
karjait.

<span id="an_3:11">3:11</span> A nap \[és\] hold megállnak helyökön
czikázó nyilaid fényétõl \[és\] ragyogó kopjád villanásától.

<span id="an_3:12">3:12</span> Haragodban eltaposod a földet,
búsultodban szétmorzsolod a nemzeteket.

<span id="an_3:13">3:13</span> Kiszállsz néped szabadítására, fölkented
segítségére; szétzúzod a fõt a gonosznak házában; nyakig feltakarod az
alapjait. Szela!

<span id="an_3:14">3:14</span> Saját dárdájával vered át az õ vezéreinek
fejét, a kik berohannak, hogy szétszórjanak engem; ujjonganak, hogy
rejtekében emészthetik meg a szegényt.

<span id="an_3:15">3:15</span> Lovaiddal megtaposod a tengert, a nagy
vizek hullámait.

<span id="an_3:16">3:16</span> Hallám és reszket a bensõm, a szózatra
remegnek ajkaim; porladni kezdenek csontjaim, reszketnek lábaim: hogy
nyugton legyek a nyomorúság napján, a mely feljön a népre, mely
megsanyargatja azt.

<span id="an_3:17">3:17</span> Mert a fügefa nem fog virágozni, a
szõlõkben nem lészen gyümölcs, megcsal az olajfa termése, a szántóföldek
sem teremnek eleséget, kivész a juh az akolból, és nem lesz ökör az
istállóban.

<span id="an_3:18">3:18</span> De én örvendezni fogok az Úrban, \[és\]
vígadok az én szabadító Istenemben.

<span id="an_3:19">3:19</span> Az Úr Isten az én erõsségem, hasonlókká
teszi lábaimat a nõstény szarvasokéihoz, és az én magas helyeimen jártat
engemet! Az éneklõmesternek, az én hangszereimmel.

------------------------------------------------------------------------

[Next: Zephaniah](zep)
