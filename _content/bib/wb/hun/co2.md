[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co1)  [Next](gal) 

------------------------------------------------------------------------

### Hungarian Bible: 2 Corinthians

<span id="an_1:1">1:1</span> Pál, Jézus Krisztus apostola az Isten
akaratjából, és Timótheus az atyafi, az Isten gyülekezetének, a mely
Korinthusban van, mindama szentekkel egybe, a kik egész Akhájában
vannak:

<span id="an_1:2">1:2</span> Kegyelem néktek és békesség Istentõl a mi
Atyánktól és az Úr Jézus Krisztustól.

<span id="an_1:3">1:3</span> Áldott az Isten és a mi Urunk Jézus
Krisztusnak Atyja, az irgalmasságnak atyja és minden vígasztalásnak
Istene;

<span id="an_1:4">1:4</span> A ki megvígasztal minket minden
nyomorúságunkban, hogy mi is megvígasztalhassunk bármely nyomorúságba
\[esteket\] azzal a vígasztalással, a mellyel Isten vígasztal minket.

<span id="an_1:5">1:5</span> Mert a mint bõséggel kijutott nékünk a
Krisztus szenvedéseibõl, úgy bõséges a mi vígasztalásunk is Krisztus
által.

<span id="an_1:6">1:6</span> De akár nyomorgattatunk, a ti
vígasztalástokért és üdvösségtekért \[van az\], mely hathatós ugyanazon
szenvedések elviselésére, a melyeket mi is szenvedünk; akár
megvígasztaltatunk a ti vígasztalástokért és üdvösségtekért \[van az.\]
És a mi reménységünk erõs felõletek.

<span id="an_1:7">1:7</span> Tudván, hogy a miképen társaink vagytok a
szenvedésben, azonképen a vígasztalásban is.

<span id="an_1:8">1:8</span> Mert nem akarjuk, hogy ne tudjatok
atyámfiai a mi nyomorúságunk felõl, a mely Ázsiában esett rajtunk, hogy
felette igen, erõnk felett megterheltettünk, úgy hogy életünk felõl is
kétségben valánk:

<span id="an_1:9">1:9</span> Sõt magunk is halálra szántuk magunkat,
hogy ne bizakodnánk mi magunkban, hanem Istenben, a ki feltámasztja a
holtakat:

<span id="an_1:10">1:10</span> A ki ilyen nagy halálból megszabadított
és szabadít minket: a kiben reménykedünk, hogy ezután is meg fog
szabadítani;

<span id="an_1:11">1:11</span> Velünk együtt munkálkodván ti is az
érettünk való könyörgésben, hogy a sokak által nékünk adatott kegyelmi
ajándék sokak által háláltassék meg mi érettünk.

<span id="an_1:12">1:12</span> Mert a mi dicsekedésünk ez,
lelkiismeretünk bizonysága, hogy isteni õszinteséggel és tisztasággal,
nem testi bölcseséggel, hanem Isten kegyelmével forgolódtunk a világon,
kiváltképen pedig ti köztetek.

<span id="an_1:13">1:13</span> Mert nem egyebet írunk néktek, hanem a
mit olvastok, vagy el is ismertek, sõt reménylem, hogy el is fogtok
ismerni mindvégig;

<span id="an_1:14">1:14</span> A minthogy némi részben el is ismertétek
rólunk, hogy dicsekvéstek vagyunk, a miképen ti is nékünk az Úr Jézus
napján.

<span id="an_1:15">1:15</span> És ezzel a bizodalommal akartam elõbb
hozzátok menni, hogy másodízben nyerjetek kegyelmet;

<span id="an_1:16">1:16</span> És köztetek általmenni Macedóniába, és
Macedóniából ismét hozzátok térni vissza, és tõletek elkísértetni
Júdeába.

<span id="an_1:17">1:17</span> Hát ezt akarva, vajjon könnyelmûen
cselekedtem-é? vagy a mit akarok, test szerint akarom-é, hogy nálam az
igen igen, és a nem nem legyen?

<span id="an_1:18">1:18</span> De hû az Isten, hogy a mi beszédünk
hozzátok nem volt igen és nem.

<span id="an_1:19">1:19</span> Mert az Isten Fia Jézus Krisztus, a kit
köztetek mi hirdettünk, én és Silvánus és Timótheus, nem volt igen és
nem, hanem \[az\] igen lett õ benne.

<span id="an_1:20">1:20</span> Mert Istennek valamennyi igérete õ benne
\[lett\] igenné \[és\] õ benne \[lett\] Ámenné az Isten dicsõségére mi
általunk.

<span id="an_1:21">1:21</span> A ki pedig minket ti veletek egybe
Krisztusban megerõsít és megken minket, az Isten az;

<span id="an_1:22">1:22</span> A ki el is pecsételt minket, és a
léleknek zálogát adta a mi szíveinkbe.

<span id="an_1:23">1:23</span> Én pedig az Istent hívom bizonyságul az
én lelkemre, hogy titeket kímélve nem mentem el eddig Korinthusba.

<span id="an_1:24">1:24</span> Nem hogy uralkodnánk a ti hiteteken,
hanem munkatársai vagyunk a ti örömeteknek; mert hitben állotok.

<span id="an_2:1">2:1</span> Azt tettem pedig fel magamban, hogy nem
megyek közétek ismét szomorúsággal.

<span id="an_2:2">2:2</span> Mert ha én megszomorítlak titeket, ugyan ki
az, a ki megvídámít engem, hanemha a kit én megszomorítok?

<span id="an_2:3">2:3</span> És azért írtam néktek éppen azt, hogy mikor
oda megyek, meg ne szomoríttassam azok miatt, a kiknek örülnöm kellene;
meg lévén gyõzõdve mindenitek felõl, hogy az én örömöm mindnyájatoké.

<span id="an_2:4">2:4</span> Mert sok szorongattatás és szívbeli
háborgás között írtam néktek sok könyhullatással, nem hogy
megszomoríttassatok, hanem hogy megismerjétek azt a szeretetet, a
mellyel kiváltképen irántatok viseltetem.

<span id="an_2:5">2:5</span> Ha pedig valaki megszomorított, nem engem
szomorított meg, hanem részben, hogy \[azt\] ne terheljem, titeket
mindnyájatokat.

<span id="an_2:6">2:6</span> Elég az ilyennek a többség részérõl való
ilyen megbüntetése:

<span id="an_2:7">2:7</span> Annyira, hogy éppen ellenkezõleg ti inkább
bocsássatok meg néki és vígasztaljátok, hogy valamiképen a felettébb
való bánat meg ne eméssze az ilyet.

<span id="an_2:8">2:8</span> Azért kérlek titeket, hogy tanusítsatok
iránta szeretetet.

<span id="an_2:9">2:9</span> Mert azért írtam is, hogy bizonyosan
megtudjam felõletek, ha mindenben engedelmesek vagytok-é?

<span id="an_2:10">2:10</span> A kinek pedig megbocsáttok valamit, én
is: mert ha én is megbocsátottam valamit, ha valakinek megbocsátottam,
ti érettetek \[cselekedtem\] Krisztus színe elõtt; hogy meg ne csaljon
minket a Sátán:

<span id="an_2:11">2:11</span> Mert jól ismerjük az õ szándékait.

<span id="an_2:12">2:12</span> Mikor pedig Troásba mentem a Krisztus
evangyélioma ügyében és kapu nyittatott nékem az Úrban, nem volt
lelkemnek nyugodalma, mivelhogy nem találtam Titust, az én atyámfiát;

<span id="an_2:13">2:13</span> Hanem elbúcsúzván tõlük, elmentem
Macedóniába.

<span id="an_2:14">2:14</span> Hála pedig az Istennek, a ki mindenkor
diadalra vezet minket a Krisztusban, és az õ ismeretének illatját minden
helyen megjelenti mi általunk.

<span id="an_2:15">2:15</span> Mert Krisztus jó illatja vagyunk
Istennek, mind az üdvözülõk, mind az elkárhozók között;

<span id="an_2:16">2:16</span> Ezeknek halál illatja halálra; amazoknak
pedig élet illatja életre. És ezekre kicsoda alkalmatos?

<span id="an_2:17">2:17</span> Mert mi nem olyanok vagyunk, mint sokan,
a kik meghamisítják az Isten ígéjét; hanem tisztán, sõt szinte Istenbõl
szólunk az Isten elõtt a Krisztusban.

<span id="an_3:1">3:1</span> Elkezdjük-é ismét ajánlgatni magunkat? Vagy
talán szükségünk van, mint némelyeknek, ajánló levelekre hozzátok, avagy
tõletek?

<span id="an_3:2">3:2</span> A mi levelünk ti vagytok, beírva a mi
szívünkbe, a melyet ismer és olvas minden ember;

<span id="an_3:3">3:3</span> A kik felõl nyilvánvaló, hogy Krisztusnak a
mi szolgálatunk által szerzett levele vagytok, nem tentával, hanem az
élõ Isten Lelkével írva; nem kõtáblákra, hanem a szívnek hústábláira.

<span id="an_3:4">3:4</span> Ilyen bizodalmunk pedig Isten iránt a
Krisztus által van.

<span id="an_3:5">3:5</span> Nem mintha magunktól volnánk alkalmatosak
valamit gondolni, úgy mint magunkból; ellenkezõleg a mi alkalmatos
voltunk az Istentõl van:

<span id="an_3:6">3:6</span> A ki alkalmatosokká tett minket arra, hogy
új szövetség szolgái \[\]legyünk, nem betûé, hanem léleké; mert a betû
megöl, a lélek pedig megelevenít.

<span id="an_3:7">3:7</span> Ha pedig a halálnak betûkkel kövekbe vésett
szolgálata dicsõséges vala, úgyhogy Izráel fiai nem is nézhettek Mózes
orczájára arczának elmúló dicsõsége miatt:

<span id="an_3:8">3:8</span> Hogyne volna még inkább dicsõséges a
léleknek szolgálata?

<span id="an_3:9">3:9</span> Mert ha a kárhoztatás szolgálata
dicsõséges, mennyivel inkább dicsõséges az igazság szolgálata?

<span id="an_3:10">3:10</span> Sõt a dicsõített nem is dicsõséges ebben
a részben az õt meghaladó dicsõség miatt.

<span id="an_3:11">3:11</span> Mert ha dicsõséges az elmulandó, sokkal
inkább dicsõséges, a mi megmarad.

<span id="an_3:12">3:12</span> Azért ilyen reménységben nagy nyiltsággal
szólunk;

<span id="an_3:13">3:13</span> És nem, miként Mózes, \[a ki\] leplet
borított az orczájára, hogy ne lássák Izráel fiai az elmulandónak végét.

<span id="an_3:14">3:14</span> De megtompultak az õ elméik. Mert ugyanaz
a lepel mind e mai napig ott van az ó szövetség olvasásánál
felfedetlenül, mivelhogy a Krisztusban tûnik el;

<span id="an_3:15">3:15</span> Sõt mind máig, a mikor csak olvassák
Mózest, lepel borul az õ szívökre.

<span id="an_3:16">3:16</span> Mikor pedig megtér az Úrhoz, lehull a
lepel.

<span id="an_3:17">3:17</span> Az Úr pedig a Lélek; és a hol az Úrnak
Lelke, ott a szabadság.

<span id="an_3:18">3:18</span> Mi pedig az Úrnak dicsõségét mindnyájan
fedetlen arczczal szemlélvén, ugyanazon ábrázatra elváltozunk,
dicsõségrõl dicsõségre, úgy mint az Úrnak Lelkétõl.

<span id="an_4:1">4:1</span> Annakokáért, mivelhogy ilyen szolgálatban
vagyunk, a mint a kegyelmet nyertük, nem csüggedünk el;

<span id="an_4:2">4:2</span> Hanem lemondtunk a szégyen takargatásáról,
mint a kik nem járunk ravaszságban, és nem is hamisítjuk meg az Isten
ígéjét, de a nyilvánvaló igazsággal kelletjük magunkat minden ember
lelkiismeretének az Isten elõtt.

<span id="an_4:3">4:3</span> Ha mégis leplezett a mi evangyéliomunk,
azoknak leplezett, a kik elvesznek:

<span id="an_4:4">4:4</span> A kikben e világ Istene megvakította a
hitetlenek elméit, hogy ne lássák a Krisztus dicsõséges evangyéliomának
világosságát, a ki az Isten képe.

<span id="an_4:5">4:5</span> Mert nem magunkat prédikáljuk, hanem az Úr
Jézus Krisztust; magunkat pedig, mint a ti szolgáitokat, a Jézusért.

<span id="an_4:6">4:6</span> Mert az Isten, a ki szólt: setétségbõl
világosság ragyogjon, õ gyújtott világosságot a mi szívünkben az Isten
dicsõsége ismeretének a Jézus Krisztus arczán való világoltatása végett.

<span id="an_4:7">4:7</span> Ez a kincsünk pedig cserépedényekben van,
hogy amaz erõnek nagy volta Istené legyen, és nem magunktól való.

<span id="an_4:8">4:8</span> Mindenütt nyomorgattatunk, de meg nem
szoríttatunk; kétségeskedünk, de nem esünk kétségbe;

<span id="an_4:9">4:9</span> Üldöztetünk, de el nem hagyatunk;
tiportatunk, de el nem veszünk;

<span id="an_4:10">4:10</span> Mindenkor testünkben hordozzuk az Úr
Jézus halálát, hogy a Jézusnak élete is látható legyen a mi testünkben.

<span id="an_4:11">4:11</span> Mert mi, a kik élünk, mindenkor halálra
adatunk a Jézusért, hogy a Jézus élete is látható legyen a mi halandó
testünkben.

<span id="an_4:12">4:12</span> Azért a halál mi bennünk munkálkodik, az
élet pedig ti bennetek.

<span id="an_4:13">4:13</span> Mivelhogy pedig a hitnek mi bennünk is
ugyanaz a lelke van meg, a mint írva van: Hittem és azért szóltam;
hiszünk mi is, és azért szólunk;

<span id="an_4:14">4:14</span> Tudván, hogy a ki feltámasztotta az Úr
Jézust, Jézus által minket is feltámaszt, és veletek együtt elõállít.

<span id="an_4:15">4:15</span> Mert minden ti érettetek \[van,\] hogy a
kegyelem sokasodva sokak által a hálaadást bõségessé tegye az Isten
dicsõségére.

<span id="an_4:16">4:16</span> Azért nem csüggedünk; sõt ha a mi külsõ
emberünk megromol is, a belsõ mindazáltal napról-napra újul.

<span id="an_4:17">4:17</span> Mert a mi pillanatnyi könnyû szenvedésünk
igen-igen nagy örök dicsõséget szerez nékünk;

<span id="an_4:18">4:18</span> Mivelhogy nem a láthatókra nézünk, hanem
a láthatatlanokra; mert a láthatók ideig valók, a láthatatlanok pedig
örökkévalók.

<span id="an_5:1">5:1</span> Mert tudjuk, hogy ha e mi földi sátorházunk
elbomol, épületünk van Istentõl, nem kézzel csinált, örökké való házunk
a mennyben.

<span id="an_5:2">5:2</span> Azért is sóhajtozunk ebben, óhajtván
felöltözni erre a mi mennyei hajlékunkat;

<span id="an_5:3">5:3</span> Ha ugyan felöltözötten is mezíteleneknek
nem találtatunk!

<span id="an_5:4">5:4</span> Mert a kik e sátorban vagyunk is,
sóhajtozunk megterheltetvén; mivelhogy nem kívánunk levetkõztetni, hanem
felöltöztetni, hogy a mi halandó, elnyelje azt az élet.

<span id="an_5:5">5:5</span> A ki pedig minket erre elkészített, az
Isten \[az,\] a ki a Lélek zálogát is adta minékünk.

<span id="an_5:6">5:6</span> Azért mivelhogy mindenkor bízunk, és
tudjuk, hogy e testben lakván, távol vagyunk az Úrtól.

<span id="an_5:7">5:7</span> (Mert hitben járunk, nem látásban );

<span id="an_5:8">5:8</span> Bizodalmunk pedig van, azért inkább
szeretnénk kiköltözni e testbõl, és elköltözni az Úrhoz.

<span id="an_5:9">5:9</span> Azért igyekezünk is, hogy akár itt lakunk,
akár elköltözünk, néki kedvesek legyünk.

<span id="an_5:10">5:10</span> Mert nékünk mindnyájunknak meg kell
jelennünk a Krisztus ítélõszéke elõtt, hogy kiki megjutalmaztassék a
szerint, a miket e testben cselekedett, vagy jót, vagy gonoszt.

<span id="an_5:11">5:11</span> Ismervén tehát az Úrnak félelmét,
embereket térítünk, Isten elõtt pedig nyilván vagyunk; reménylem
azonban, hogy a ti lelkiesméretetek elõtt is nyilván vagyunk.

<span id="an_5:12">5:12</span> Mert nem ajánljuk ismét magunkat néktek,
hanem alkalmat adunk ti néktek a velünk való dicsekedésre, hogy legyen
mit felelnetek a színbõl és nem szívbõl dicsekedõknek.

<span id="an_5:13">5:13</span> Ha azért bolondok vagyunk, Istenért; ha
eszesek vagyunk, érettetek van \[az.\]

<span id="an_5:14">5:14</span> Mert a Krisztusnak szerelme szorongat
minket,

<span id="an_5:15">5:15</span> Úgy vélekedvén, hogy ha egy meghalt
mindenkiért, tehát mindazok meghaltak; és azért halt meg mindenkiért,
hogy a kik élnek, ezután ne magoknak éljenek, hanem annak, a ki érettök
meghalt és feltámasztatott.

<span id="an_5:16">5:16</span> Azért mi ezentúl senkit sem ismerünk test
szerint; sõt ha ismertük is Krisztust test szerint, de már többé nem
ismerjük.

<span id="an_5:17">5:17</span> Azért ha valaki Krisztusban van, új
teremtés \[az\]; a régiek elmúltak, ímé, újjá lett minden.

<span id="an_5:18">5:18</span> Mindez pedig Istentõl van, a ki minket
magával megbékéltetett a Jézus Krisztus által, és a ki nékünk adta a
békéltetés szolgálatát;

<span id="an_5:19">5:19</span> Minthogy az Isten volt az, a ki
Krisztusban megbékéltette magával a világot, nem tulajdonítván nékik az
õ bûneiket, és reánk bízta a békéltetésnek ígéjét.

<span id="an_5:20">5:20</span> Krisztusért járván tehát követségben,
mintha Isten kérne mi általunk: Krisztusért kérünk, béküljetek meg az
Istennel.

<span id="an_5:21">5:21</span> Mert azt, a ki bûnt nem ismert, bûnné
tette értünk, hogy mi Isten igazsága legyünk õ benne.

<span id="an_6:1">6:1</span> Mint együttmunkálkodók intünk is, hogy
hiába ne vettétek légyen az Isten kegyelmét.

<span id="an_6:2">6:2</span> Mert õ mondja: Kellemetes idõben
meghallgattalak, és az üdvösség napján megsegítettelek. Ímé itt a
kellemetes idõ, ímé itt az üdvösség napja.

<span id="an_6:3">6:3</span> Senkit semmiben meg ne botránkoztassunk,
hogy a szolgálatunk ne szidalmaztassék.

<span id="an_6:4">6:4</span> Hanem ajánljuk magunkat mindenben, mint
Isten szolgái; sok tûrésben, nyomorúságban, szükségben,
szorongattatásban.

<span id="an_6:5">6:5</span> Vereségben, tömlöczben, háborúságban,
küzködésben, virrasztásban, bõjtölésben.

<span id="an_6:6">6:6</span> Tisztaságban, tudományban, hosszútûrésben,
szívességben, Szent Lélekben, tettetés nélkül való szeretetben,

<span id="an_6:7">6:7</span> Igazmondásban, Isten erejében; az
igazságnak jobb és bal felõl való fegyvereivel;

<span id="an_6:8">6:8</span> Dicsõség és gyalázat által, rossz és jó hír
által; mint hitetõk, és igazak;

<span id="an_6:9">6:9</span> Mint ismeretlenek, és mégis ismeretesek;
mint megholtak, és ím élõk; mint ostorozottak, és meg nem ölöttek;

<span id="an_6:10">6:10</span> Mint bánkódók, noha mindig örvendezõk;
mint szegények, de sokakat gazdagítók; mint semmi nélkül valók, és
mindennel bírók.

<span id="an_6:11">6:11</span> A mi szánk megnyílt ti néktek,
korinthusiak, a mi szívünk kitárult.

<span id="an_6:12">6:12</span> Nem mi bennünk vagytok szorosságban,
hanem szorosságban vagytok a ti szívetekben.

<span id="an_6:13">6:13</span> Viszonzásul (mint gyermekeimnek szólok)
tárjátok ki ti is szíveteket.

<span id="an_6:14">6:14</span> Ne legyetek hitetlenekkel felemás igában;
mert mi szövetsége van igazságnak és hamisságnak? vagy mi közössége a
világosságnak a sötétséggel?

<span id="an_6:15">6:15</span> És mi egyezsége Krisztusnak Béliállal?
vagy mi köze hívõnek hitetlenhez?

<span id="an_6:16">6:16</span> Vagy mi egyezése Isten templomának
bálványokkal? Mert ti az élõ Istennek temploma vagytok, a mint az Isten
mondotta: Lakozom bennök és közöttük járok; és leszek nékik Istenök, és
õk én népem lesznek.

<span id="an_6:17">6:17</span> Annakokáért menjetek ki közülök, és
szakadjatok el, azt mondja az Úr, és tisztátalant ne illessetek; és én
magamhoz fogadlak titeket,

<span id="an_6:18">6:18</span> És leszek néktek Atyátok, és ti lesztek
fiaimmá, és leányaimmá, azt mondja a mindenható Úr.

<span id="an_7:1">7:1</span> Mivelhogy azért ilyen ígéreteink vannak,
szeretteim, tisztítsuk meg magunkat minden testi és lelki
tisztátalanságtól, Isten félelmében vivén véghez a mi megszentelésünket.

<span id="an_7:2">7:2</span> Fogadjatok be minket; senkit meg nem
bántottunk, senkit meg nem rontottunk, senkit meg nem csaltunk.

<span id="an_7:3">7:3</span> Nem vádképen mondom; hisz elõbb mondottam,
hogy szívünkben vagytok, hogy együtt haljunk, együtt éljünk.

<span id="an_7:4">7:4</span> Nagy az én bizodalmam hozzátok, nagy az én
dicsekvésem felõletek; telve vagyok vígasztalódással, felettébb való az
én örömem minden mi nyomorúságunk mellett.

<span id="an_7:5">7:5</span> Mert mikor Macedóniába jöttünk, sem volt
semmi nyugodalma a mi testünknek, sõt mindenképen nyomorogtunk; kívül
harcz, belõl félelem.

<span id="an_7:6">7:6</span> De az Isten, a megalázottak vígasztalója,
minket is megvígasztalt Titus megjöttével.

<span id="an_7:7">7:7</span> Sõt nem megjöttével csupán, hanem azzal a
vígasztalással is, a melylyel ti vígasztaltátok meg, hírül hozván nékünk
a ti kivánkozástokat, a ti kesergésteket, a ti hozzám való
ragaszkodástokat; úgyhogy én mégjobban örvendeztem.

<span id="an_7:8">7:8</span> Hát ha megszomorítottalak is titeket azzal
a levéllel, nem bánom, noha bántam; mert látom, hogy az a levél, ha
ideig-óráig is, megszomorított titeket.

<span id="an_7:9">7:9</span> Most örülök, nem azért, hogy
megszomorodtatok, hanem hogy megtérésre szomorodtatok meg. Mert Isten
szerint szomorodtatok meg, hogy miattunk semmiben kárt ne valljatok.

<span id="an_7:10">7:10</span> Mert az Isten szerint való szomorúság
üdvösségre való megbánhatatlan megtérést szerez; a világ szerint való
szomorúság pedig halált szerez.

<span id="an_7:11">7:11</span> Mert ímé ez a ti Isten szerint való
megszomorodástok milyen nagy buzgóságot keltett ti bennetek, sõt
védekezést, sõt bosszankodást, sõt félelmet, sõt kívánkozást, sõt
buzgóságot, sõt bosszúállást. Mindenképen bebizonyítottátok, hogy
tiszták vagytok e dologban.

<span id="an_7:12">7:12</span> Ha tehát írtam is néktek, nem a sértõ
miatt, sem a sértett miatt; hanem hogy nyilvánvaló legyen nálatok a mi
irántatok való buzgóságunk Isten elõtt.

<span id="an_7:13">7:13</span> Annakokáért megvígasztalódtunk a ti
vígasztalástokon; de sokkal inkább örültünk a Titus örömén, hogy az õ
lelkét ti mindnyájan megnyugtattátok:

<span id="an_7:14">7:14</span> Mert ha dicsekedtem valamit néki
felõletek, nem maradtam szégyenben; de a mint ti néktek mindent igazán
szólottam, azonképen a mi Titus elõtt való dicsekvésünk is igazsággá
lett.

<span id="an_7:15">7:15</span> És õ még jobb szívvel van irántatok,
visszaemlékezvén mindnyájatoknak engedelmességére, hogy félelemmel és
rettegéssel fogadtátok õt.

<span id="an_7:16">7:16</span> Örülök, hogy mindenképen bízhatom
bennetek.

<span id="an_8:1">8:1</span> Tudtotokra adjuk pedig, atyámfiai, Istennek
azt a kegyelmét, a melyet Macedónia gyülekezeteivel közlött.

<span id="an_8:2">8:2</span> Hogy a nyomorúság sok próbái közt \[is\]
bõséges az õ örömük és igen nagy szegénységük jószívûségük gazdagságává
növekedett.

<span id="an_8:3">8:3</span> Mert, bizonyság vagyok rá, erejük szerint,
sõt erejük felett is adakoznak,

<span id="an_8:4">8:4</span> Sok könyörgéssel kérvén minket, hogy a
szentek iránt való szolgálat jótéteményébe és közösségébe fogadjuk be
õket.

<span id="an_8:5">8:5</span> És nem a miképen reméltük, hanem önmagukat
adták elõször az Úrnak, és nekünk \[is\] az Isten akaratjából.

<span id="an_8:6">8:6</span> Hogy kérnünk kellett Titust, hogy a miképen
elkezdette, azonképen végezze is be nálatok ezt a jótéteményt is.

<span id="an_8:7">8:7</span> Azért, miképen mindenben bõvölködtök,
hitben, beszédben, ismeretben és minden buzgóságban és hozzánk való
szeretetben, úgy e jótéteményben is bõvölködjetek.

<span id="an_8:8">8:8</span> Nem parancsképen mondom, hanem hogy a mások
buzgósága által a ti szeretetetek valódiságát is kipróbáljam.

<span id="an_8:9">8:9</span> Mert ismeritek a mi Urunk Jézus Krisztusnak
jótéteményét, hogy gazdag lévén, szegénnyé lett érettetek, hogy ti az õ
szegénysége által meggazdagodjatok.

<span id="an_8:10">8:10</span> Tanácsot is adok e dologban; mert hasznos
az néktek, a kik nemcsak a cselekvést, hanem az akarást is elkezdtétek
tavaly óta.

<span id="an_8:11">8:11</span> Most hát a cselekvést is vigyétek végbe;
hogy a miképen az akarás készsége, azonképen a végrehajtás is ahhoz
képest \[legyen,\] a mitek van.

<span id="an_8:12">8:12</span> Mert ha a készség megvan, a szerint
kedves az, a mije kinek-kinek van, \[és\] nem a szerint, a mije nincs.

<span id="an_8:13">8:13</span> Mert nem úgy, hogy másoknak
könnyebbségük, néktek pedig nyomorúságtok \[legyen,\] hanem egyenlõség
szerint; e mostani idõben a ti bõségtek \[pótolja\] amazoknak
fogyatkozását;

<span id="an_8:14">8:14</span> Hogy amazoknak bõsége is pótolhassa a ti
fogyatkozástokat, hogy \[így\] egyenlõség legyen;

<span id="an_8:15">8:15</span> A mint megvan írva: a ki sokat
\[szedett,\] nem volt többje; és a ki keveset, nem volt kevesebbje.

<span id="an_8:16">8:16</span> Hála pedig az Istennek, ki ugyanazt a
buzgóságot oltotta értetek a Titus szívébe.

<span id="an_8:17">8:17</span> Mivelhogy intésünket ugyan elfogadta, de
nagy buzgóságában önként ment hozzátok.

<span id="an_8:18">8:18</span> Elküldöttük pedig vele együtt amaz
atyafit is, a ki az összes gyülekezetekben dícséretes az evangyéliomért;

<span id="an_8:19">8:19</span> Nemcsak pedig, hanem a gyülekezetek
útitársunknak is megválaszták ebben a jó ügyben, a melyet mi szolgálunk
magának az Úrnak dicsõségére és a ti készségetekre;

<span id="an_8:20">8:20</span> Óvakodván, hogy senki se ócsárolhasson
minket a mi szolgálatunk által való bõséges jótétemény miatt;

<span id="an_8:21">8:21</span> Mert gondunk van a tisztességre nemcsak
az Úr elõtt, hanem az emberek elõtt is.

<span id="an_8:22">8:22</span> Sõt elküldöttük velök a mi atyánkfiát is,
a kinek buzgó voltát sok dologban sokszor kipróbáltuk, most pedig még
sokkal buzgóbb, irántatok való nagy bizodalmánál fogva.

<span id="an_8:23">8:23</span> Akár Titusról \[van szó,\] õ az én társam
és ti köztetek segítségem; akár a mi atyánkfiai felõl, õk a gyülekezetek
követei, Krisztus dicsõsége:

<span id="an_8:24">8:24</span> Adjátok azért szereteteteknek és
felõletek való dicsekvésünknek, bizonyságát irántuk a gyülekezetek elõtt
is.

<span id="an_9:1">9:1</span> A szentek iránt való szolgálatról
felesleges is néktek írnom.

<span id="an_9:2">9:2</span> Hiszen ismerem a ti készségteket a melylyel
dicsekszem felõletek a macedónoknak, hogy Akhája kész a mult esztendõ
óta; és a ti buzgóságtok, sokakat magával ragadt.

<span id="an_9:3">9:3</span> Mindamellett elküldöttem az atyafiakat,
hogy a mi felõletek való dicsekedésünk ebben a részben hiábavaló ne
legyen; hogy, a mint mondám, készen legyetek.

<span id="an_9:4">9:4</span> Hogy aztán, ha a macedónok velem együtt
odajutnak és titeket készületlenül találnak, valamiképen szégyent ne
valljunk mi, hogy ne mondjam ti, ebben a dologban.

<span id="an_9:5">9:5</span> Szükségesnek véltem azért utasítani az
atyafiakat, hogy elõre menjenek el hozzátok, és készítsék el elõre a ti
elõre megígért adományotokat, hogy az úgy legyen készen, mint adomány,
és nem mint ragadomány.

<span id="an_9:6">9:6</span> Azt \[mondom\] pedig: A ki szûken vet,
szûken is arat; és a ki bõven vet, bõven is arat.

<span id="an_9:7">9:7</span> Kiki a mint eltökélte szívében, nem
szomorúságból, vagy kénytelenségbõl; mert a jókedvû adakozót szereti az
Isten.

<span id="an_9:8">9:8</span> Az Isten pedig hatalmas arra, hogy rátok
áraszsza minden kegyelmét; hogy mindenben, mindenkor teljes elégségtek
lévén, minden jótéteményre bõségben legyetek,

<span id="an_9:9">9:9</span> A mint meg van írva: Szórt, adott a
szegényeknek; az õ igazsága örökké megmarad.

<span id="an_9:10">9:10</span> A ki pedig magot ád a magvetõnek és
kenyeret eleségül, ád és megsokasítja a ti vetésteket és megnöveli a ti
igazságtoknak gyümölcsét,

<span id="an_9:11">9:11</span> Hogy mindenben meggazdagodjatok a teljes
jószívûségre, a mely általunk hálaadást szerez az Istennek.

<span id="an_9:12">9:12</span> Mert e tisztnek szolgálata nemcsak a
szenteknek szükségét elégíti ki, hanem sok hálaadással bõséges az Isten
elõtt;

<span id="an_9:13">9:13</span> A mennyiben e szolgálatnak próbája által
dicsõítik az Istent a ti Krisztus evangyéliomát valló
engedelmességtekért, és a ti hozzájuk és mindenekhez való adakozó
jószívûségtekért.

<span id="an_9:14">9:14</span> Mikor érettetek könyörögve õk is
vágyakoznak utánatok az Istennek rajtatok való bõséges kegyelme miatt.

<span id="an_9:15">9:15</span> Az Istennek pedig \[legyen\] hála az õ
kimondhatatlan ajándékáért.

<span id="an_10:1">10:1</span> Magam pedig, én Pál, kérlek titeket a
Krisztus szelídségére és engedelmességére, a ki szemtõl szemben ugyan
alázatos vagyok közöttetek, de távol bátor vagyok irántatok;

<span id="an_10:2">10:2</span> Kérlek pedig, hogy a mikor jelen leszek,
ne kelljen bátornak lennem ama bizodalomnál fogva, a melylyel úgy
gondolom bátor lehetek némelyekkel szemben, a kik úgy gondolkodnak
felõlünk, mintha mi test szerint élnénk.

<span id="an_10:3">10:3</span> Mert noha testben élünk, de nem test
szerint vitézkedünk.

<span id="an_10:4">10:4</span> Mert a mi vitézkedésünk fegyverei nem
testiek, hanem erõsek az Istennek, erõsségek lerontására;

<span id="an_10:5">10:5</span> Lerontván okoskodásokat és minden
magaslatot, a mely Isten ismerete ellen emeltetett, és foglyul ejtvén
minden gondolatot, hogy engedelmeskedjék a Krisztusnak;

<span id="an_10:6">10:6</span> És készen állván megbüntetni minden
engedetlenséget, mihelyst teljessé lesz a ti engedelmességtek.

<span id="an_10:7">10:7</span> A szem elõtt valókra néztek? Ha valaki
azt hiszi magáról, hogy õ a Krisztusé, viszont azt is gondolja meg
önmagában, hogy a mint õ maga a Krisztusé, azonképen mi is a Krisztuséi
\[vagyunk.\]

<span id="an_10:8">10:8</span> Mert ha még egy kissé felettébb
dicsekedem is a mi hatalmunkkal, a melyet az Úr a ti építéstekre és nem
megrontásotokra adott, én nem vallok szégyent;

<span id="an_10:9">10:9</span> Hogy ne láttassam, mintha csak
ijesztgetnélek a leveleim által.

<span id="an_10:10">10:10</span> Mert, úgy mondják, a levelei ugyan
súlyosak és kemények; de a maga jelenvolta erõtelen, és beszéde silány.

<span id="an_10:11">10:11</span> Gondolja meg azt, a ki ilyen, hogy a
milyenek vagyunk távol, a levelek által való beszédben, éppen olyanok
\[leszünk,\] ha megjelenünk, cselekedetben is.

<span id="an_10:12">10:12</span> Mert nem merjük magunkat azokhoz
számítani, vagy hasonlítani, a kik magukat ajánlják; de azok magukat
magukhoz mérvén és magukhoz hasonlítván magukat, nem okosan
cselekesznek.

<span id="an_10:13">10:13</span> De mi nem dicsekszünk mértéktelenül,
hanem ama mérõzsinór mértéke szerint, a melyet Isten adott nékünk
mértékül, hogy hozzátok is elérjünk.

<span id="an_10:14">10:14</span> Mert nem feszítjük túl magunkat, mintha
nem értünk volna el hozzátok; hiszen hozzátok is eljutottunk a Krisztus
evangyéliomával.

<span id="an_10:15">10:15</span> A kik nem dicsekeszünk mértéktelenül
mások munkájával, de reméljük, hogy hitetek megnõttével nagyokká leszünk
köztetek a mi mérõzsinórunk szerint bõségesen.

<span id="an_10:16">10:16</span> Hogy rajtatok túl is hirdessük az
evangyéliomot, nem dicsekedvén más mértéke szerint a készszel.

<span id="an_10:17">10:17</span> A ki pedig dicsekszik, az Úrban
dicsekedjék.

<span id="an_10:18">10:18</span> Mert nem az a kipróbált, a ki magát
ajánlja, hanem a kit az Úr ajánl.

<span id="an_11:1">11:1</span> Vajha elszenvednétek tõlem egy kevés
balgatagságot! Sõt szenvedjetek el engem is.

<span id="an_11:2">11:2</span> Mert isteni buzgósággal buzgok értetek;
hisz eljegyeztelek titeket egy férfiúnak, hogy mint szeplõtlen szûzet
állítsalak a Krisztus elé.

<span id="an_11:3">11:3</span> Félek azonban, hogy a miként a kígyó a
maga álnokságával megcsalta Évát, akként a ti gondolataitok is
megrontatnak \[és eltávolodnak\] a Krisztus iránt való egyenességtõl.

<span id="an_11:4">11:4</span> Mert hogyha az, a ki jõ, más Jézust
prédikál, a kit nem prédikáltunk, vagy más lelket vesztek, a mit nem
vettetek, vagy más evangyéliomot, a mit be nem fogadtatok, szépen
eltûrnétek.

<span id="an_11:5">11:5</span> Mert én azt gondolom, hogy semmiben sem
vagyok alábbvaló a fõ-fõ apostoloknál.

<span id="an_11:6">11:6</span> Ha pedig avatatlan \[vagyok \]is a
beszédben, de nem az ismeretben; sõt mindenben, mindenképen
nyilvánvalókká lettünk elõttetek.

<span id="an_11:7">11:7</span> Avagy vétkeztem-é, mikor magamat
megaláztam, hogy ti felmagasztaltassatok, hogy ingyen hírdettem néktek
az Isten evangyéliomát?

<span id="an_11:8">11:8</span> Más gyülekezeteket fosztottam meg,
zsoldot vévén, hogy néktek szolgáljak; és mikor nálatok voltam és
szûkölködtem, nem voltam terhére senkinek.

<span id="an_11:9">11:9</span> Mert az én szükségemet kipótolták a
Macedóniából jött atyafiak; és rajta voltam és rajta is leszek, hogy
semmiben se legyek terhetekre.

<span id="an_11:10">11:10</span> Krisztus igazsága bennem, hogy én ettõl
a dicsekvéstõl nem esem el Akhája vidékén.

<span id="an_11:11">11:11</span> Miért? Hogy nem szeretlek titeket?
Tudja az Isten.

<span id="an_11:12">11:12</span> De a mit cselekszem, cselekedni is
fogom, hogy elvágjam az alkalmat az alkalomkeresõk elõl; hogy a mivel
dicsekesznek, olyanoknak találtassanak \[abban\], mint mi is.

<span id="an_11:13">11:13</span> Mert az ilyenek hamis apostolok, álnok
munkások, a kik a Krisztus apostolaivá változtatják át magukat.

<span id="an_11:14">11:14</span> Nem is csoda; hisz maga a Sátán is
átváltoztatja magát világosság angyalává.

<span id="an_11:15">11:15</span> Nem nagy dolog azért, ha az õ szolgái
is átváltoztatják magokat az igazság szolgáivá; a kiknek végök az õ
cselekedeteik szerint lészen.

<span id="an_11:16">11:16</span> Ismét mondom: ne tartson engem senki
esztelennek; de ha mégis, fogadjatok be mint esztelent is, hogy egy
kicsit én is dicsekedhessem.

<span id="an_11:17">11:17</span> A mit mondok, nem az Úr szerint mondom,
hanem mintegy esztelenül a dicsekvésnek ezzel a merészségével,

<span id="an_11:18">11:18</span> Mivelhogy sokan dicsekesznek test
szerint, dicsekeszem én is.

<span id="an_11:19">11:19</span> Hisz okosak lévén, örömest eltûritek az
eszteleneket.

<span id="an_11:20">11:20</span> Mert eltûritek, ha valaki leigáz
titeket, ha valaki felfal, ha valaki megfog, ha valaki felfuvalkodik, ha
valaki arczul ver titeket.

<span id="an_11:21">11:21</span> Szégyenkezve mondom, mivelhogy mi
erõtelenek voltunk; de a miben merész valaki, esztelenül szólok, merész
vagyok én is.

<span id="an_11:22">11:22</span> Héberek õk? Én is. Izráeliták-é? Én is.
Ábrahám magva-é? Én is.

<span id="an_11:23">11:23</span> Krisztus szolgái-é? (balgatagul szólok)
én méginkább; több fáradság, több vereség, több börtön, gyakorta való
halálos \[veszedelem\] által.

<span id="an_11:24">11:24</span> A zsidóktól ötször kaptam negyvenet egy
híján.

<span id="an_11:25">11:25</span> Háromszor megostoroztak, egyszer
megköveztek, háromszor hajótörést szenvedtem, éjt-napot a mélységben
töltöttem;

<span id="an_11:26">11:26</span> Gyakorta való utazásban, veszedelemben
folyó vizeken, veszedelemben rablók közt, veszedelemben népem között,
veszedelemben pogányok között, veszedelemben városban, veszedelemben
pusztában, veszedelemben tengeren, veszedelemben hamis atyafiak közt;

<span id="an_11:27">11:27</span> Fáradságban és nyomorúságban, gyakorta
való virrasztásban, éhségben és szomjúságban, gyakorta való bõjtölésben,
hidegben és mezítelenségben.

<span id="an_11:28">11:28</span> Mindezeken kívül van az én naponkénti
zaklattatásom, az összes gyülekezetek gondja.

<span id="an_11:29">11:29</span> Ki beteg, hogy én is beteg ne volnék?
Ki botránkozik meg, hogy én is ne égnék?

<span id="an_11:30">11:30</span> Ha dicsekednem kell, az én
gyengeségemmel dicsekszem.

<span id="an_11:31">11:31</span> Az Isten és a mi Urunk Jézus
Krisztusnak Atyja, a ki mindörökké áldott, tudja, hogy nem hazudom.

<span id="an_11:32">11:32</span> Damaskusban Aretás király helytartója
õrzette a damaskusiak városát, akarván engem megfogni;

<span id="an_11:33">11:33</span> És az ablakon át, kosárban bocsátottak
le a kõfalon, és megmenekültem kezei közül.

<span id="an_12:1">12:1</span> A dicsekvés azonban nem használ nékem;
rátérek azért a látomásokra és az Úrnak kijelentéseire.

<span id="an_12:2">12:2</span> Ismerek egy embert a Krisztusban, a ki
tizennégy évvel ezelõtt (ha testben-é, nem tudom; ha testen kívül-é, nem
tudom; az Isten tudja) elragadtatott a harmadik égig.

<span id="an_12:3">12:3</span> És tudom, hogy az az ember, (ha
testben-é, ha testen kívül-é, nem tudom; az Isten tudja),

<span id="an_12:4">12:4</span> Elragadtatott a paradicsomba, és hallott
kimondhatatlan beszédeket, a melyeket nem szabad embernek kibeszélnie.

<span id="an_12:5">12:5</span> Az ilyennel dicsekeszem; magammal pedig
nem dicsekeszem, ha csak az én gyengeségeimmel nem.

<span id="an_12:6">12:6</span> Mert ha dicsekedni akarok, nem leszek
esztelen; mert igazságot mondok; de megtürtõztetem magamat, hogy valaki
többnek ne tartson, mint a minek lát, vagy a mit hall tõlem.

<span id="an_12:7">12:7</span> És hogy a kijelentések nagysága miatt el
ne bizakodjam, tövis adatott nékem a testembe, a Sátán angyala, hogy
gyötörjön engem, hogy felettébb el ne bizakodjam.

<span id="an_12:8">12:8</span> Ezért háromszor könyörögtem az Úrnak,
hogy távozzék el \[ez\] tõlem;

<span id="an_12:9">12:9</span> És ezt mondá nékem: Elég néked az én
kegyelmem; mert az én erõm erõtlenség által végeztetik el. Nagy örömest
dicsekeszem azért az én erõtelenségeimmel, hogy a Krisztus ereje
lakozzék én bennem.

<span id="an_12:10">12:10</span> Annakokáért gyönyörködöm az
erõtlenségekben, bántalmazásokban, nyomorúságokban, üldözésekben és
szorongattatásokban Krisztusért; mert a mikor erõtelen vagyok, akkor
vagyok erõs.

<span id="an_12:11">12:11</span> Dicsekedvén, balgataggá lettem; ti
kényszerítettetek reá. Mert néktek kellett volna engem ajánlanotok; mert
semmiben sem vagyok alábbvaló a fõ-fõ apostoloknál, noha semmi vagyok.

<span id="an_12:12">12:12</span> Apostolságomnak jelei megbizonyosodtak
közöttetek sok tûrésben, jelekben, csodákban és erõkben is.

<span id="an_12:13">12:13</span> Mert micsoda az, a miben
megkárosodtatok a többi gyülekezetek mellett, hanem ha az, hogy én magam
nem voltam néktek terhetekre? Bocsássátok meg nékem ezt az
igazságtalanságot!

<span id="an_12:14">12:14</span> Ímé harmadízben is kész vagyok hozzátok
menni, és nem leszek terhetekre; mert nem azt keresem, a mi a tiétek,
hanem titeket magatokat. Mert nem a gyermekek tartoznak kincseket
gyûjteni a szülõknek, hanem a szülõk a gyermekeknek.

<span id="an_12:15">12:15</span> Én pedig nagy örömest áldozok és esem
áldozatul a ti lelketekért; még ha ti, a kiket én igen szeretek,
kevésbbé szerettek is engem.

<span id="an_12:16">12:16</span> De ám legyen, hogy én nem voltam
terhetekre; hanem álnok lévén ravaszsággal fogtalak meg titeket.

<span id="an_12:17">12:17</span> Avagy a kiket hozzátok küldtem, azok
közül valamelyik által kifosztottalak-é titeket?

<span id="an_12:18">12:18</span> Megkértem Titust, és vele együtt
elküldtem amaz atyafit; csak nem fosztott ki titeket Titus? Nem egyazon
Lélek szerint jártunk-é? Nem azokon a nyomokon-é?

<span id="an_12:19">12:19</span> Azt hiszitek megint, hogy elõttetek
mentegetjük magunkat. Az Isten elõtt Krisztusban szólunk; mindezt pedig,
szeretteim, a ti épüléstekért.

<span id="an_12:20">12:20</span> Mert félek azon, hogy ha odamegyek, nem
talállak majd olyanoknak, a milyeneknek szeretnélek, és engem is
olyannak találtok, a milyennek nem szeretnétek; hogy valamiképen
versengések, irígységek, indulatoskodások, visszavonások, rágalmazások,
fondorkodások, felfuvalkodások, pártoskodások lesznek köztetek;

<span id="an_12:21">12:21</span> Hogy mikor újra odamegyek, megaláz
engem az én Istenem ti köztetek, és sokakat megsiratok azok közül, a kik
ezelõtt vétkeztek és meg nem tértek a tisztátalanságból, paráznaságból
és bujaságból, a mit elkövettek.

<span id="an_13:1">13:1</span> Ezúttal harmadszor megyek hozzátok. Két
vagy három tanú vallomása alapján megáll minden dolog.

<span id="an_13:2">13:2</span> Elõre megmondtam és elõre mondom, mint
másodszori ottlétemkor, és most is távollétemben írom azoknak, a kik
ezelõtt vétkeztek, és a többieknek mind, hogy ha ismét odamegyek, nem
leszek kíméletes;

<span id="an_13:3">13:3</span> Mert hát az általam szóló Krisztusnak
bizonyságát keresitek, a ki irányotokban nem erõtelen, hanem erõs ti
bennetek.

<span id="an_13:4">13:4</span> Mert noha megfeszíttetett erõtelenségbõl,
mindazáltal él Istennek hatalmából. És noha mi erõtelenek vagyunk benne,
de vele együtt élünk majd Isten erejébõl ti nálatok.

<span id="an_13:5">13:5</span> Kísértsétek meg magatokat, ha a hitben
vagytok-é? magatokat próbáljátok meg. Avagy nem ismeritek-é magatokat,
hogy a Jézus Krisztus bennetek van? Kivévén, ha méltatlanok vagytok.

<span id="an_13:6">13:6</span> De reménylem, hogy megismeritek, hogy mi
nem vagyunk méltatlanok.

<span id="an_13:7">13:7</span> Az Istent pedig kérem, hogy semmi gonoszt
ne cselekedjetek; nem hogy mi méltóknak láttassunk, hanem hogy ti a jót
cselekedjétek, mi pedig mintegy méltatlanok legyünk.

<span id="an_13:8">13:8</span> Mert semmit sem cselekedhetünk az igazság
ellen, hanem \[csak\] az igazságért.

<span id="an_13:9">13:9</span> Mert örvendünk, ha mi erõtelenek vagyunk,
ti meg erõsek vagytok; ezt pedig kérjük is, a ti tökéletesedésetekért.

<span id="an_13:10">13:10</span> Azért írom ezeket távollétemben, hogy
jelenlétemben ne kelljen keményen viselkednem ama hatalom szerint, a
melyet az Úr adott nékem építésre és nem rontásra.

<span id="an_13:11">13:11</span> Végezetre, atyámfiai, legyetek jó
egészségben, épüljetek, vígasztalódjatok, egy értelemben legyetek,
békességben éljetek; és a szeretetnek és békességnek Istene lészen
veletek.

<span id="an_13:12">13:12</span> Köszöntsétek egymást szent csókkal.
Köszöntenek titeket a szentek mindnyájan.

<span id="an_13:13">13:13</span> Az Úr Jézus Krisztusnak kegyelme, és az
Istennek szeretete, és a Szent Léleknek közössége mindnyájatokkal. Ámen.

<span id="an_13:14">13:14</span> 

------------------------------------------------------------------------

[Next: Galatians](gal)
