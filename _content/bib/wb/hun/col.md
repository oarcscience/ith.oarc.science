[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Hungarian Bible: Colossians

<span id="an_1:1">1:1</span> Pál, Jézus Krisztusnak apostola Isten
akaratjából, és Timótheus atyafi.

<span id="an_1:2">1:2</span> A Kolosséban levõ szenteknek és hívõ
atyafiaknak a Krisztusban: kegyelem néktek és békesség Istentõl, a mi
Atyánktól, és az Úr Jézus Krisztustól.

<span id="an_1:3">1:3</span> Hálát adunk az Istennek és a mi Urunk Jézus
Krisztus Atyjának, mindenkor ti értetek könyörögvén,

<span id="an_1:4">1:4</span> Mivelhogy hallottuk a ti hiteteket a
Krisztus Jézusban, és a szeretetet, a melylyel minden szentekhez
vagytok,

<span id="an_1:5">1:5</span> A mennyekben néktek eltett reménységért, a
melyet \[már\] elõbb hallottatok az igazság beszédében, mely az
evangyéliom:

<span id="an_1:6">1:6</span> Mely eljutott hozzátok, miképen az egész
világra is, és gyümölcsöt terem, úgy mint nálatok is a naptól fogva,
melyen hallottátok és megismertétek az Isten kegyelmét igazán:

<span id="an_1:7">1:7</span> Úgy a hogy tanultátok is Epafrástól, a mi
szerelmes szolgatársunktól, a ki hív szolgája ti érettetek a
Krisztusnak,

<span id="an_1:8">1:8</span> A ki meg is jelentette nékünk a ti Lélekben
való szereteteteket.

<span id="an_1:9">1:9</span> Azért mi is, a mely naptól fogva \[ezeket\]
hallottuk, nem szûnünk meg érettetek imádkozni, és kérni, hogy
betöltessetek az \[Isten \]akaratának megismerésével minden lelki
bölcseségben és értelemben,

<span id="an_1:10">1:10</span> Hogy járjatok méltóan az Úrhoz, teljes
tetszésére, minden jó cselekedettel gyümölcsöt teremvén és nevekedvén az
Isten megismerésében;

<span id="an_1:11">1:11</span> Minden erõvel megerõsíttetvén az Õ
dicsõségének hatalma szerint minden kitartásra és hosszútûrésre örömmel;

<span id="an_1:12">1:12</span> Hálákat adván az Atyának, ki alkalmasakká
tett minket a szentek örökségében való részvételre a világosságban;

<span id="an_1:13">1:13</span> A ki megszabadított minket a sötétség
hatalmából, és általvitt az Õ szerelmes Fiának országába;

<span id="an_1:14">1:14</span> Kiben van a mi váltságunk az Õ vére
által, bûneinknek bocsánata;

<span id="an_1:15">1:15</span> A ki képe a láthatatlan Istennek, minden
teremtménynek elõtte született;

<span id="an_1:16">1:16</span> Mert Õ benne teremtetett minden, a mi van
a mennyekben és a földön, láthatók és láthatatlanok, akár királyi
székek, akár uraságok, akár fejedelemségek, akár hatalmasságok; mindenek
Õ általa és Õ reá nézve teremttettek;

<span id="an_1:17">1:17</span> És Õ elõbb volt mindennél, és minden Õ
benne áll fenn.

<span id="an_1:18">1:18</span> És Õ a feje a testnek, az egyháznak: a ki
a kezdet, elsõszülött a halottak közül; hogy mindenekben Õ legyen az
elsõ;

<span id="an_1:19">1:19</span> Mert tetszett \[az Atyának,\] hogy Õ
benne lakozzék az egész teljesség;

<span id="an_1:20">1:20</span> És hogy Õ általa békéltessen meg mindent
Magával, békességet szerezvén az Õ keresztjének vére által; Õ általa
mindent, a mi csak van, akár a földön, akár a mennyekben.

<span id="an_1:21">1:21</span> Titeket is, kik hajdan elidegenültek és
ellenségek valátok gonosz cselekedetekben \[gyönyörködõ\] értelmetek
miatt, most mégis megbékéltetett.

<span id="an_1:22">1:22</span> Az Õ emberi testében a halál által, hogy
mint szenteket, tisztákat és feddhetetleneket állasson titeket Õ maga
elé:

<span id="an_1:23">1:23</span> Ha ugyan megmaradtok a hitben alaposan és
erõsen, és el nem távoztok az evangyéliom reménységétõl, a melyet
hallottatok, a mely hirdettetett minden teremtménynek az ég alatt; a
melynek lettem én, Pál, szolgájává.

<span id="an_1:24">1:24</span> Most örülök a ti érettetek való
szenvedéseimnek, és a magam részérõl betöltöm a mi híja van a Krisztus
szenvedéseinek az én testemben az Õ testéért, a mi az egyház;

<span id="an_1:25">1:25</span> A melynek lettem én szolgájává az Isten
sáfársága szerint, a melyet nékem adott ti rátok nézve, hogy betöltsem
az Isten ígéjét,

<span id="an_1:26">1:26</span> \[Tudniillik\] ama titkot, mely el vala
rejtve õsidõk óta és nemzetségek óta, most pedig megjelentetett az Õ
szenteinek,

<span id="an_1:27">1:27</span> A kikkel az Isten meg akarta ismertetni
azt, hogy milyen nagy a pogányok között eme titok dicsõségének
gazdagsága, az \[tudniillik,\] hogy a Krisztus ti köztetek van, a
dicsõségnek ama reménysége:

<span id="an_1:28">1:28</span> A kit mi prédikálunk, intvén minden
embert, és tanítván minden embert minden bölcseséggel, hogy minden
embert tökéletesnek állassunk elõ a Krisztus Jézusban;

<span id="an_1:29">1:29</span> A mire igyekezem is, tusakodván az Õ
ereje szerint, mely én bennem hatalmasan munkálkodik.

<span id="an_2:1">2:1</span> Mert akarom, hogy tudtotokra legyen, hogy
milyen nagy tusakodásom van ti érettetek, és azokért, kik Laodiczeában
vannak, és mindazokért, a kik nem láttak engem személy szerint e
testben;

<span id="an_2:2">2:2</span> Hogy vígasztalást vegyen az õ szívök,
egybeköttetvén a szeretetben, és \[hogy eljussanak\] az értelem
meggyõzõdésének teljes gazdagságára, az Isten és az Atya és a Krisztus
ama titkának megismerésére,

<span id="an_2:3">2:3</span> A melyben van a bölcsességnek és ismeretnek
minden kincse elrejtve.

<span id="an_2:4">2:4</span> Ezt pedig azért mondom, hogy valaki titeket
rá ne szedjen hitetõ beszéddel.

<span id="an_2:5">2:5</span> Mert jóllehet testben távol vagyok tõletek,
mindazáltal lélekben veletek vagyok, örülvén és látván ti köztetek a jó
rendet és Krisztusba vetett hiteteknek erõsségét.

<span id="an_2:6">2:6</span> Azért, a miképen vettétek a Krisztus
Jézust, az Urat, \[akképen \]járjatok Õ benne,

<span id="an_2:7">2:7</span> Meggyökerezvén és tovább épülvén Õ benne,
és megerõsödvén a hitben, a miképen \[arra\] taníttattatok, bõvölködvén
abban hálaadással.

<span id="an_2:8">2:8</span> Meglássátok, hogy senki ne legyen, a ki
bennetek zsákmányt vet a bölcselkedés és üres csalás által, mely emberek
rendelése szerint, a világ elemi tanításai szerint, és nem a Krisztus
szerint való:

<span id="an_2:9">2:9</span> Mert Õ benne lakozik az istenségnek egész
teljessége testileg,

<span id="an_2:10">2:10</span> És \[ti\] Õ benne vagytok bételjesedve, a
ki feje minden fejedelemségnek és hatalmasságnak;

<span id="an_2:11">2:11</span> A kiben körül is metéltettetek kéz nélkül
való körülmetéléssel, levetkezvén az érzéki bûnök testét a Krisztus
körülmetélésében;

<span id="an_2:12">2:12</span> Eltemettetvén Õ vele együtt a
keresztségben, a kiben egyetemben fel is támasztattatok az Isten erejébe
vetett hit által, a ki feltámasztá Õt a halálból.

<span id="an_2:13">2:13</span> És titeket, kik holtak valátok a bûnökben
és a ti testeteknek körülmetéletlenségében, megelevenített együtt Õ
vele, megbocsátván minden bûnötöket,

<span id="an_2:14">2:14</span> Az által, hogy eltörölte a
parancsolatokban ellenünk szóló kézírást, a mely ellenünkre volt nekünk,
és azt eltette az útból, odaszegezvén azt a keresztfára;

<span id="an_2:15">2:15</span> Lefegyverezvén a fejedelemségeket és a
hatalmasságokat, õket bátran mutogatta, diadalt vévén rajtok abban.

<span id="an_2:16">2:16</span> Senki azért titeket meg ne ítéljen
evésért, vagy ivásért, avagy ünnep, vagy újhold, vagy szombat dolgában:

<span id="an_2:17">2:17</span> Melyek \[csak\] árnyékai a következendõ
dolgoknak, de a valóság a Krisztusé.

<span id="an_2:18">2:18</span> Senki tõletek a pálmát el ne vegye,
kedvét találván alázatoskodásban és az angyalok tisztelésében, a
melyeket nem látott, olyakat tudakozván, ok nélkül felfuvalkodván az õ
testének értelmével.

<span id="an_2:19">2:19</span> És nem ragaszkodván a Fõhöz, a Kibõl az
egész test, a kapcsok és kötelek által segedelmet vévén és
egybeszerkesztetvén, nevekedik az Isten szerint való nevekedéssel.

<span id="an_2:20">2:20</span> Ha meghalván a Krisztussal,
\[megszabadultatok\] e világ elemi tanításaitól, miért terheltetitek
magatokat, mintha e világban élõk volnátok, efféle rendelésekkel:

<span id="an_2:21">2:21</span> Ne fogd meg, meg se kóstold, még csak ne
is illesd.

<span id="an_2:22">2:22</span> (A mik mind a velök való élés által
elfogyasztásra vannak rendelve), az emberek parancsolatai és tanításai
szerint?

<span id="an_2:23">2:23</span> A melyek bölcsességnek látszanak ugyan a
magaválasztotta istentiszteletben és alázatoskodásban és a test
gyötrésében; de nincs bennök semmi becsülni való, \[mivelhogy\] a test
hízlalására valók.

<span id="an_3:1">3:1</span> Annakokáért ha feltámadtatok a Krisztussal,
az odafelvalókat keressétek, a hol a Krisztus van, az Istennek jobbján
ülvén,

<span id="an_3:2">3:2</span> Az odafelvalókkal törõdjetek, nem a
földiekkel.

<span id="an_3:3">3:3</span> Mert meghaltatok, és a ti éltetek el van
rejtve együtt a Krisztussal az Istenben.

<span id="an_3:4">3:4</span> Mikor a Krisztus, a mi életünk, megjelen,
akkor majd ti is, Õ vele együtt, megjelentek dicsõségben.

<span id="an_3:5">3:5</span> Öldököljétek meg azért a ti földi
tagjaitokat, paráznaságot, tisztátalanságot, bujaságot, gonosz
kívánságot és a fösvénységet, a mi bálványimádás;

<span id="an_3:6">3:6</span> Melyek miatt jõ az Isten haragja az
engedetlenség fiaira;

<span id="an_3:7">3:7</span> Melyekben ti is jártatok régenten, mikor
éltetek azokban.

<span id="an_3:8">3:8</span> Most pedig vessétek el magatoktól ti is
mindazokat; haragot, fölgerjedést, gonoszságot és szátokból a
káromkodást és gyalázatos beszédet.

<span id="an_3:9">3:9</span> Ne hazudjatok egymás ellen, mivelhogy
levetkeztétek amaz ó embert, az õ cselekedeteivel együtt.

<span id="an_3:10">3:10</span> És felöltöztétek amaz új \[embert,\]
melynek újulása van Annak ábrázatja szerint való ismeretre, a ki
teremtette azt:

<span id="an_3:11">3:11</span> A hol nincs többé görög és zsidó:
körülmetélkedés és körülmetélkedetlenség, idegen, scithiai, szolga,
szabad, hanem minden és mindenekben Krisztus.

<span id="an_3:12">3:12</span> Öltözzetek föl azért mint az Istennek
választottai, szentek és szeretettek, könyörületes szívet, jóságosságot,
alázatosságot, szelídséget, hosszútûrést;

<span id="an_3:13">3:13</span> Elszenvedvén egymást és megbocsátván
kölcsönösen egymásnak, ha valakinek valaki ellen panasza volna; miképen
a Krisztus is megbocsátott néktek, akképen ti is;

<span id="an_3:14">3:14</span> Mindezeknek fölébe pedig \[öltözzétek
föl\] a szeretetet, mint a mely a tökéletességnek kötele.

<span id="an_3:15">3:15</span> És az Istennek békessége uralkodjék a ti
szívetekben, amelyre el is hívattatok egy testben; és háládatosak
legyetek.

<span id="an_3:16">3:16</span> A Krisztusnak beszéde lakozzék ti
bennetek gazdagon, minden bölcsességben; tanítván és intvén egymást
zsoltárokkal, dícséretekkel, lelki énekekkel, hálával zengedezvén a ti
szívetekben az Úrnak.

<span id="an_3:17">3:17</span> És mindent, a mit csak cselekesztek
szóval vagy tettel, mindent az Úr Jézusnak nevében \[cselekedjetek,\]
hálát adván az Istennek és Atyának Õ általa.

<span id="an_3:18">3:18</span> Ti asszonyok, engedelmeskedjetek a ti
férjeteknek, a miképen illik az Úrban.

<span id="an_3:19">3:19</span> Ti férfiak, szeressétek a ti
feleségeteket, és ne legyetek irántok keserû kedvûek.

<span id="an_3:20">3:20</span> Ti gyermekek, szót fogadjatok a ti
szüleiteknek mindenben; mert ez kedves az Úrnak.

<span id="an_3:21">3:21</span> Ti atyák, ne bosszantsátok a ti
gyermekeiteket, hogy kétségbe ne essenek.

<span id="an_3:22">3:22</span> Ti szolgák, szót fogadjatok mindenben a
ti test szerint való uraitoknak, nem a szemnek szolgálván, mint a kik
embereknek akarnak tetszeni, hanem szíveteknek egyenességében, félvén az
Istent.

<span id="an_3:23">3:23</span> És valamit tesztek, lélekbõl
cselekedjétek, mint az Úrnak és nem embereknek;

<span id="an_3:24">3:24</span> Tudván, hogy ti az Úrtól veszitek az
örökségnek jutalmát: mert az Úr Krisztusnak szolgáltok.

<span id="an_3:25">3:25</span> A ki pedig igazságtalanságot cselekszik,
jutalmát veszi igazságtalanságának; és nincsen személyválogatás.

<span id="an_4:1">4:1</span> Ti urak, a mi igazságos és méltányos, a ti
szolgáitoknak megadjátok, tudván, hogy néktek is van Uratok mennyekben.

<span id="an_4:2">4:2</span> Az imádságban állhatatosak legyetek,
vigyázván abban hálaadással;

<span id="an_4:3">4:3</span> Imádkozván egyszersmind mi érettünk is,
hogy az Isten nyissa meg elõttünk az íge ajtaját, hogy szólhassuk a
Krisztus titkát, a melyért fogoly is vagyok;

<span id="an_4:4">4:4</span> Hogy nyilvánvalóvá tegyem azt úgy, a mint
nékem szólnom kell.

<span id="an_4:5">4:5</span> Bölcsen viseljétek magatokat a kívül valók
irányában, a jó alkalmatosságot áron is megváltván.

<span id="an_4:6">4:6</span> A ti beszédetek mindenkor kellemetes
\[legyen,\] sóval fûszerezett; hogy tudjátok, hogy mimódon kell néktek
kinek-kinek megfelelnetek.

<span id="an_4:7">4:7</span> Minden én dolgaimat megismerteti veletek
Tikhikus, a szeretett atyafi és hív szolga és szolgatárs az Úrban;

<span id="an_4:8">4:8</span> A kit épen a végett küldtem hozzátok, hogy
megismerje a ti dolgaitokat és megvígasztalja a ti szíveteket,

<span id="an_4:9">4:9</span> Onézimussal együtt, a hû és szeretett
atyafival, ki ti közületek való; minden itt való dolgot megismertetnek
õk veletek.

<span id="an_4:10">4:10</span> Köszönt titeket Aristárkhus, az én
fogolytársam, és Márk, a Barnabás unokatestvére, (ki felõl
parancsolatokat vettetek: ha hozzátok megy, fogadjátok õt szívesen),

<span id="an_4:11">4:11</span> És Jézus, kit Justusnak \[is\] hívnak,
kik a zsidók közül valók: csak ezek azok a munkatársaim az Isten
országában, a kik nékem vígasztalásomra voltak.

<span id="an_4:12">4:12</span> Köszönt titeket Epafrás, ki ti közületek
való, Krisztusnak szolgája, mindenkor tusakodván ti érettetek
imádságaiban, hogy megállhassatok tökéletesen és teljes meggyõzõdéssel
az Istennek minden akaratjában.

<span id="an_4:13">4:13</span> Mert bizonyságot teszek õ felõle, hogy
sokat fárad érettetek és azokért, kik Laodiczeában és Jerápolisban
vannak.

<span id="an_4:14">4:14</span> Köszönt titeket Lukács, ama szeretett
orvos, és Démás.

<span id="an_4:15">4:15</span> Köszöntsétek az atyafiakat, kik
Laodiczeában vannak, és Nimfást és a gyülekezetet, mely az õ házánál
van.

<span id="an_4:16">4:16</span> És mikor felolvastatik nálatok e levél,
cselekedjétek meg, hogy a laodiczeaiak gyülekezetében is felolvastassék,
és hogy a Laodiczeából \[átveendõ\] levelet ti is felolvassátok.

<span id="an_4:17">4:17</span> És mondjátok meg Arkhippusnak: Vigyázz a
szolgálatra, melyre vállalkoztál az Úrban, hogy azt betöltsed!

<span id="an_4:18">4:18</span> A köszöntés a saját kezemmel, a Páléval,
\[van írva\]. Emlékezzetek meg az én bilincseimrõl! A kegyelem veletek.
Ámen.

------------------------------------------------------------------------

[Next: 1 Thessalonians](th1)
