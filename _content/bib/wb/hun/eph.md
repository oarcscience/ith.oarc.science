[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](gal)  [Next](phi) 

------------------------------------------------------------------------

### Hungarian Bible: Ephesians

<span id="an_1:1">1:1</span> Pál, Jézus Krisztus apostola Isten
akaratjából, az Efézusban lévõ és Krisztus Jézusban hívõ szenteknek.

<span id="an_1:2">1:2</span> Kegyelem néktek és békesség Istentõl, a mi
Atyánktól és az Úr Jézus Krisztustól.

<span id="an_1:3">1:3</span> Áldott legyen az Isten, és a mi Urunknak,
Jézus Krisztusnak Atyja, a ki megáldott minket minden lelki áldással a
mennyekben a Krisztusban,

<span id="an_1:4">1:4</span> A szerint, a mint magának kiválasztott
minket Õ benne a világ teremtetése elõtt, hogy legyünk mi szentek és
feddhetetlenek Õ elõtte szeretet által,

<span id="an_1:5">1:5</span> Eleve elhatározván, hogy minket a maga
fiaivá fogad Jézus Krisztus által az Õ akaratjának jó kedve szerint,

<span id="an_1:6">1:6</span> Kegyelme dicsõségének magasztalására, a
melylyel megajándékozott minket ama Szerelmesben,

<span id="an_1:7">1:7</span> A kiben van a mi váltságunk az Õ vére
által, a bûnöknek bocsánata az Õ kegyelmének gazdagsága szerint.

<span id="an_1:8">1:8</span> Melyet nagy bõséggel közlött velünk minden
bölcsességgel és értelemmel,

<span id="an_1:9">1:9</span> Megismertetvén velünk az Õ akaratjának
titkát az Õ jó kedve szerint, melyet eleve elrendelt magában,

<span id="an_1:10">1:10</span> Az idõk teljességének rendjére nézve,
hogy ismét egybeszerkeszt magának mindeneket a Krisztusban, mind a
melyek a mennyekben vannak, mind a melyek e földön vannak;

<span id="an_1:11">1:11</span> Õ benne, a kiben vettük is az örökséget,
eleve elrendeltetvén annak eleveelvégzése szerint, a ki mindent az õ
akaratjának tanácsából cselekszik,

<span id="an_1:12">1:12</span> Hogy legyünk mi magasztalására az Õ
dicsõségének, a kik elõre reménykedtünk a Krisztusban:

<span id="an_1:13">1:13</span> A kiben ti is, minekutána hallottátok az
igazságnak beszédét, idvességetek evangyéliomát, a melyben hittetek is,
megpecsételtettetek az ígéretnek ama Szent Lelkével,

<span id="an_1:14">1:14</span> A ki záloga a mi örökségünknek \[Isten\]
tulajdon \[népé\]nek megváltatására, az Õ dicsõségének magasztalására.

<span id="an_1:15">1:15</span> Annakokáért én is, hallván a ti hiteteket
az Úr Jézusban, és minden szentekhez való szerelmeteket,

<span id="an_1:16">1:16</span> Nem szûnöm meg hálát adni tiérettetek,
emlékezvén reátok az én könyörgéseimben;

<span id="an_1:17">1:17</span> Hogy a mi Urunk Jézus Krisztusnak Istene,
a dicsõségnek Atyja adjon néktek bölcseségnek és kijelentésnek Lelkét az
Õ megismerésében;

<span id="an_1:18">1:18</span> És világosítsa meg értelmetek szemeit,
hogy tudhassátok, hogy mi az Õ elhívásának a reménysége, mi az Õ
öröksége dicsõségének a gazdagsága a szentek között,

<span id="an_1:19">1:19</span> És mi az Õ hatalmának felséges nagysága
irántunk, a kik hiszünk, az Õ hatalma erejének ama munkája szerint,

<span id="an_1:20">1:20</span> A melyet megmutatott a Krisztusban, mikor
feltámasztotta Õt a halálból, és ültette Õt a maga jobbjára a
mennyekben.

<span id="an_1:21">1:21</span> Felül minden fejedelemségen és
hatalmasságon és erõn és uraságon és minden néven, mely neveztetik
nemcsak e világon, hanem a következendõben is:

<span id="an_1:22">1:22</span> És mindeneket vetett az Õ lábai alá, és
Õt tette mindeneknek fölötte az anyaszentegyháznak fejévé,

<span id="an_1:23">1:23</span> Mely az Õ teste, teljessége Õ néki, a ki
mindeneket betölt mindenekkel.

<span id="an_2:1">2:1</span> Titeket is \[megelevenített,\] a kik holtak
valátok a ti vétkeitek és bûneitek miatt,

<span id="an_2:2">2:2</span> Melyekben jártatok egykor e világ folyása
szerint, a levegõbeli hatalmasság fejedelme szerint, ama lélek szerint,
mely most az engedetlenség fiaiban munkálkodik;

<span id="an_2:3">2:3</span> A kik között forgolódtunk egykor mi is
mindnyájan a mi testünk kívánságaiban, cselekedvén a testnek és a
gondolatoknak akaratját, és természet szerint haragnak fiai valánk, mint
egyebek is:

<span id="an_2:4">2:4</span> De az Isten gazdag lévén irgalmasságban, az
Õ nagy szerelmébõl, melylyel minket szeretett,

<span id="an_2:5">2:5</span> Minket, kik meg voltunk halva a vétkek
miatt, megelevenített együtt a Krisztussal, (kegyelembõl tartattatok
meg!)

<span id="an_2:6">2:6</span> És együtt feltámasztott és együtt ültetett
a mennyekben, Krisztus Jézusban:

<span id="an_2:7">2:7</span> Hogy megmutassa a következendõ idõkben az Õ
kegyelmének felséges gazdagságát hozzánk való jóságából a Krisztus
Jézusban.

<span id="an_2:8">2:8</span> Mert kegyelembõl tartattatok meg, hit
által; és ez nem tõletek van: Isten ajándéka ez;

<span id="an_2:9">2:9</span> Nem cselekedetekbõl, hogy senki ne
kérkedjék.

<span id="an_2:10">2:10</span> Mert az Õ alkotása vagyunk, teremtetvén
\[Általa\] a Krisztus Jézusban jó cselekedetekre, a melyeket elõre
elkészített az Isten, hogy azokban járjunk.

<span id="an_2:11">2:11</span> Annakokáért emlékezzetek meg arról, hogy
egykor ti a testben pogányok, kiket körülmetéletlenségnek nevez vala
amaz úgynevezett \[s\] a testen kézzel megcsinált körülmetélkedés,

<span id="an_2:12">2:12</span> Hogy ti, \[mondom\], abban az idõben
Krisztus nélkül valók voltatok, Izráel társaságától idegenek, és az
ígéret szövetségeitõl távolvalók, reménységetek nem vala, és Isten
nélkül valók voltatok e világon;

<span id="an_2:13">2:13</span> Most pedig a Krisztus Jézusban ti, kik
egykor távol valátok, közelvalókká lettetek a Krisztus vére által.

<span id="an_2:14">2:14</span> Mert Õ a mi békességünk, ki egygyé tette
mind a két \[nemzetséget,\] és lerontotta a közbevetett választófalat,

<span id="an_2:15">2:15</span> Az ellenségeskedést az Õ testében, a
parancsolatoknak tételekben való törvényét eltörölvén; hogy ama kettõt
egy új emberré teremtse Õ magában, békességet szerezvén;

<span id="an_2:16">2:16</span> És hogy megbékéltesse az Istennel mind a
kettõt, egy testben a keresztfa által, megölvén ezen az
ellenségeskedést.

<span id="an_2:17">2:17</span> És eljövén, békességet hirdetett néktek,
a távol valóknak és a közel valóknak.

<span id="an_2:18">2:18</span> Mert Õ általa van menetelünk
mindkettõnknek egy Lélekben az Atyához.

<span id="an_2:19">2:19</span> Azért immár nem vagytok jövevények és
zsellérek, hanem polgártársai a szenteknek és cselédei az Istennek,

<span id="an_2:20">2:20</span> Kik fölépíttettetek az apostoloknak és
prófétáknak alapkövén, lévén a szegletkõ maga Jézus Krisztus,

<span id="an_2:21">2:21</span> A kiben az egész épület szép renddel
rakattatván, nevekedik szent templommá az Úrban;

<span id="an_2:22">2:22</span> A kiben ti is együtt építtettek Isten
hajlékává a Lélek által.

<span id="an_3:1">3:1</span> Ezért \[vagyok\] én, Pál, a Krisztusnak
foglya ti érettetek, a pogányokért;

<span id="an_3:2">3:2</span> Ha ugyan hallottátok Isten kegyelmének
rendelkezését, melyet nékem adott a ti érdeketekben;

<span id="an_3:3">3:3</span> Hogy \[tudniillik\] kijelentés útján
ismertette meg velem a titkot, a szerint, a mint az elébb megírám
röviden,

<span id="an_3:4">3:4</span> Melynek olvasásából megérthetitek, hogy
micsoda az én értelmem a Krisztus titka felõl;

<span id="an_3:5">3:5</span> A mely egyéb idõkben meg nem ismertettetett
az emberek fiaival úgy, a hogy most kijelentetett az Õ szent
apostolainak és prófétáinak a Lélek által:

<span id="an_3:6">3:6</span> Hogy \[tudniillik\] a pogányok örökös
társak és egyugyanazon test tagjai és részesei az õ ígéretének a
Krisztus Jézusban az evangyéliom által.

<span id="an_3:7">3:7</span> A melynek szolgájává lettem az Isten ama
kegyelmének ajándékából, mely adatott nékem az Õ hatalmának munkája
szerint.

<span id="an_3:8">3:8</span> Nékem, minden szentek között a
legeslegkisebbnek adatott ez a kegyelem, hogy a pogányoknak hirdessem a
Krisztus végére mehetetlen gazdagságát;

<span id="an_3:9">3:9</span> És hogy megvilágosítsam mindeneknek, hogy
miképen rendelkezett Isten ama titok felõl, a mely elrejtetett vala örök
idõktõl fogva az Istenben, a ki mindeneket teremtett a Jézus Krisztus
által;

<span id="an_3:10">3:10</span> Azért, hogy megismertettessék most a
mennybeli fejedelemségekkel és hatalmasságokkal az egyház által az
Istennek sokféle bölcsesége,

<span id="an_3:11">3:11</span> Amaz örök eleve-elvégezés szerint, a
melyet megcselekedett a Krisztus Jézusban, a mi Urunkban:

<span id="an_3:12">3:12</span> A kiben van a mi bátorságunk és
bizodalommal való menetelünk \[Istenhez\] az Õ benne való hit által.

<span id="an_3:13">3:13</span> Azért kérlek, hogy ne csüggedjetek el az
én ti érettetek való nyomorúságaim miatt, a melyek néktek dicsõségtekre
vannak.

<span id="an_3:14">3:14</span> Ezokáért meghajtom térdeimet a mi Urunk
Jézus Krisztusnak Atyja elõtt,

<span id="an_3:15">3:15</span> A kirõl neveztetik minden nemzetség,
mennyen és földön,

<span id="an_3:16">3:16</span> Hogy adja meg néktek az Õ dicsõsége
gazdagságáért, hogy hatalmasan megerõsödjetek az Õ Lelke által a belsõ
emberben;

<span id="an_3:17">3:17</span> Hogy lakozzék a Krisztus a hit által a ti
szívetekben;

<span id="an_3:18">3:18</span> A szeretetben meggyökerezvén és alapot
vevén, hogy megérthessétek minden szentekkel egybe, mi a szélessége és
hosszúsága és mélysége és magassága \[az Isten jóvoltának,\]

<span id="an_3:19">3:19</span> És megismerjétek a Krisztusnak minden
ismeretet felül haladó szeretetét, hogy \[ekképen\] beteljesedjetek az
Istennek egész teljességéig.

<span id="an_3:20">3:20</span> Annak pedig, a ki véghetetlen bõséggel
mindeneket megcselekedhetik, feljebb hogynem mint kérjük vagy
elgondoljuk, a mi bennünk munkálkodó erõ szerint,

<span id="an_3:21">3:21</span> Annak légyen dicsõség az egyházban a
Krisztus Jézusban nemzetségrõl nemzetségre örökkön örökké. Ámen!

<span id="an_4:1">4:1</span> Kérlek azért titeket én, ki fogoly vagyok
az Úrban, hogy járjatok úgy, mint illik elhívatásotokhoz, melylyel
elhívattatok.

<span id="an_4:2">4:2</span> Teljes alázatossággal és szelídséggel,
hosszútûréssel, elszenvedvén egymást szeretetben,

<span id="an_4:3">4:3</span> Igyekezvén megtartani a Lélek egységét a
békességnek kötelében.

<span id="an_4:4">4:4</span> Egy a test és egy a Lélek, miképen
elhívatástoknak egy reménységében hívattatok el is;

<span id="an_4:5">4:5</span> Egy az Úr, egy a hit, egy a keresztség;

<span id="an_4:6">4:6</span> Egy az Isten és mindeneknek Atyja, a ki
mindeneknek felette van és mindenek által és mindnyájatokban
munkálkodik.

<span id="an_4:7">4:7</span> Mindenikünknek pedig adatott a kegyelem a
Krisztustól osztott ajándéknak mértéke szerint.

<span id="an_4:8">4:8</span> Ezokáért mondja az \[Írás:\] Fölmenvén a
magasságba foglyokat vitt fogva, és adott ajándékokat az embereknek.

<span id="an_4:9">4:9</span> (Az pedig, hogy fölment, mit jelentene
mást, mint hogy elõbb le is szállott a föld alsóbb részeire?

<span id="an_4:10">4:10</span> A ki leszállott vala, ugyanaz, a ki fel
is ment, feljebb minden egeknél, hogy mindeneket betöltsön.)

<span id="an_4:11">4:11</span> És Õ adott némelyeket apostolokul,
némelyeket prófétákul, némelyeket evangyélistákul, némelyeket pedig
pásztorokul és tanítókul:

<span id="an_4:12">4:12</span> A szentek tökéletesbbítése czéljából
szolgálat munkájára, a Krisztus testének építésére:

<span id="an_4:13">4:13</span> Míg eljutunk mindnyájan az Isten Fiában
való hitnek és az Õ megismerésének egységére, érett férfiúságra, a
Krisztus teljességével ékeskedõ kornak mértékére:

<span id="an_4:14">4:14</span> Hogy többé ne legyünk gyermekek, kiket
ide s tova hány a hab és hajt a tanításnak akármi szele, az embereknek
álnoksága által, a tévelygés ravaszságához való csalárdság által;

<span id="an_4:15">4:15</span> Hanem az igazságot követvén szeretetben,
mindenestõl fogva nevekedjünk Abban, a ki a fej, a Krisztusban;

<span id="an_4:16">4:16</span> A kibõl az egész test, szép renddel
egyberakatván és egybeszerkesztetvén az \[Õ\] segedelmének minden
kapcsaival, minden egyes tagnak mértéke szerint való munkássággal
teljesíti a testnek nevekedését a maga fölépítésére szeretetben.

<span id="an_4:17">4:17</span> Ezt mondom annakokáért és bizonyságot
teszek az Úrban, hogy ti többé ne járjatok úgy, mint egyéb pogányok is
járnak az õ elméjöknek hiábavalóságában,

<span id="an_4:18">4:18</span> Kik értelmökben meghomályosodtak,
elidegenültek az isteni élettõl a tudatlanság miatt, mely az õ szívök
keménysége miatt van bennök;

<span id="an_4:19">4:19</span> Kik erkölcsi érzés nélkül, önmagukat a
bujálkodásra adták, minden tisztátalanságnak nagy nyereséggel való
cselekedésére.

<span id="an_4:20">4:20</span> Ti pedig nem így tanultátok a Krisztust;

<span id="an_4:21">4:21</span> Ha ugyan Õt megértettétek és Õ benne
megtaníttattatok, úgy a mint az igazság a Jézusban:

<span id="an_4:22">4:22</span> Hogy levetkezzétek ama régi élet szerint
való ó embert, mely meg van romolva a csalárdság kívánságai miatt;

<span id="an_4:23">4:23</span> Megújuljatok pedig a ti elméteknek lelke
szerint,

<span id="an_4:24">4:24</span> És felöltözzétek amaz új embert, mely
Isten szerint teremtetett igazságban és valóságos szentségben.

<span id="an_4:25">4:25</span> Azért levetvén a hazugságot, szóljatok
igazságot, kiki az õ felebarátjával: mert egymásnak tagjai vagyunk.

<span id="an_4:26">4:26</span> Ám haragudjatok, de ne vétkezzetek: a nap
le ne menjen a ti haragotokon;

<span id="an_4:27">4:27</span> Se pedig az ördögnek ne adjatok helyet.

<span id="an_4:28">4:28</span> A ki oroz vala, többé ne orozzon; hanem
inkább munkálkodjék, cselekedvén az õ kezeivel azt, a mi jó, hogy legyen
mit adnia a szûkölködõnek.

<span id="an_4:29">4:29</span> Semmi rothadt beszéd a ti szátokból ki ne
származzék, hanem csak a mely hasznos a szükséges építésre, hogy áldásos
legyen a hallgatóknak.

<span id="an_4:30">4:30</span> És meg ne szomorítsátok az Istennek ama
Szent Lelkét, a ki által megpecsételtettetek a teljes váltságnak
napjára.

<span id="an_4:31">4:31</span> Minden mérgesség és fölgerjedés és harag
és lárma és káromkodás kivettessék közületek minden gonoszsággal együtt;

<span id="an_4:32">4:32</span> Legyetek pedig egymáshoz jóságosak,
irgalmasok, megengedvén egymásnak, miképen az Isten is a Krisztusban
megengedett néktek.

<span id="an_5:1">5:1</span> Legyetek annakokáért követõi az Istennek,
mint szeretett gyermekek:

<span id="an_5:2">5:2</span> És járjatok szeretetben, miképen a Krisztus
is szeretett minket, és adta Önmagát miérettünk ajándékul és áldozatul
az Istennek, kedves jó illatul.

<span id="an_5:3">5:3</span> Paráznaság pedig és akármely tisztátalanság
vagy fösvénység ne is neveztessék ti közöttetek, a mint szentekhez
illik;

<span id="an_5:4">5:4</span> Sem undokság, vagy bolond beszéd, vagy
trágárság, melyek nem illenek: hanem inkább hálaadás.

<span id="an_5:5">5:5</span> Mert azt jól tudjátok, hogy egy paráznának
is, vagy tisztátalannak, vagy fösvénynek, ki bálványimádó, nincs
öröksége a Krisztusnak és Istennek országában.

<span id="an_5:6">5:6</span> Senki titeket meg ne csaljon üres
beszédekkel; mert ezekért jõ az Isten haragja a hitetlenség fiaira.

<span id="an_5:7">5:7</span> Annakokáért ne legyetek részesei ezeknek;

<span id="an_5:8">5:8</span> Mert valátok régen sötétség, most pedig
világosság az Úrban: mint világosságnak fiai úgy járjatok.

<span id="an_5:9">5:9</span> (Mert a világosságnak gyümölcse minden
jóságban és igazságban és valóságban van),

<span id="an_5:10">5:10</span> Meggondolván, mi legyen kedves az Úrnak.

<span id="an_5:11">5:11</span> És ne legyen közösségtek a sötétségnek
gyümölcstelen cselekedeteivel, hanem inkább meg is feddjétek azokat;

<span id="an_5:12">5:12</span> Mert a melyeket azok titokban
cselekesznek, éktelen dolog csak mondani is.

<span id="an_5:13">5:13</span> Mindezek pedig megfeddetvén, a világosság
által napvilágra jõnek; mert minden, a mi napvilágra jõ, világosság.

<span id="an_5:14">5:14</span> Annakokáért mondja: Serkenj föl, a ki
aluszol és támadj fel a halálból, és felragyogott tenéked a Krisztus.

<span id="an_5:15">5:15</span> Meglássátok annakokáért, hogy mimódon
okkal járjatok, nem mint bolondok, hanem mint bölcsek:

<span id="an_5:16">5:16</span> Áron is megvegyétek az alkalmatosságot,
mert a napok gonoszok.

<span id="an_5:17">5:17</span> Annakokáért ne legyetek esztelenek, hanem
megértsétek, mi legyen az Úrnak akaratja.

<span id="an_5:18">5:18</span> És meg ne részegedjetek bortól, miben
kicsapongás van: hanem teljesedjetek be Szent Lélekkel,

<span id="an_5:19">5:19</span> Beszélgetvén egymás között zsoltárokban
és dícséretekben és lelki énekekben, énekelvén és dícséretet mondván
szívetekben az Úrnak.

<span id="an_5:20">5:20</span> Hálákat adván mindenkor mindenekért a mi
Urunk Jézus Krisztusnak nevében az Istennek és Atyának.

<span id="an_5:21">5:21</span> Engedelmesek \[legyetek\] egymásnak Isten
félelmében.

<span id="an_5:22">5:22</span> Ti asszonyok a ti saját férjeteknek
engedelmesek legyetek, mint az Úrnak.

<span id="an_5:23">5:23</span> Mert a férj feje a feleségének, mint a
Krisztus is feje az egyháznak, és ugyanõ megtartója a testnek.

<span id="an_5:24">5:24</span> De miképen az egyház engedelmes a
Krisztusnak, azonképen az asszonyok is \[engedelmesek legyenek\]
férjöknek mindenben.

<span id="an_5:25">5:25</span> Ti férfiak, szeressétek a ti
feleségeteket, miképen a Krisztus is szerette az egyházat, és Önmagát
adta azért;

<span id="an_5:26">5:26</span> Hogy azt megszentelje, megtisztítván a
víznek feredõjével az íge által,

<span id="an_5:27">5:27</span> Hogy majd Önmaga elébe állítsa
dicsõségben az egyházat, úgy hogy azon ne legyen szeplõ, vagy
sömörgözés, vagy valami afféle; hanem hogy legyen szent és feddhetetlen.

<span id="an_5:28">5:28</span> Úgy kell a férfiaknak szeretni az õ
feleségöket, mint az õ tulajdon testöket. A ki szereti az õ feleségét,
önmagát szereti.

<span id="an_5:29">5:29</span> Mert soha senki az õ tulajdon testét nem
gyûlölte; hanem táplálgatja és ápolgatja azt, miképen az Úr is az
egyházat;

<span id="an_5:30">5:30</span> Mert az Õ testének tagjai vagyunk, az Õ
testébõl és az Õ csontjaiból valók.

<span id="an_5:31">5:31</span> Annakokáért elhagyja az ember atyját és
anyját, és ragaszkodik az õ feleségéhez; és lesznek ketten egy testté.

<span id="an_5:32">5:32</span> Felette nagy titok ez: de én a
Krisztusról és az egyházról szólok.

<span id="an_5:33">5:33</span> Hanem azért ti is egyen-egyen, ki-ki az õ
feleségét úgy szeresse, mint önmagát; az asszony pedig \[meglássa,\]
hogy félje a férjét.

<span id="an_6:1">6:1</span> Ti gyermekek szót fogadjatok a ti
szüleiteknek az Úrban; mert ez az igaz.

<span id="an_6:2">6:2</span> Tiszteljed a te atyádat és a te anyádat (a
mi az elsõ parancsolat ígérettel).

<span id="an_6:3">6:3</span> Hogy jól legyen néked dolgod és hosszú
életû légy e földön.

<span id="an_6:4">6:4</span> Ti is atyák ne ingereljétek gyermekeiteket,
hanem neveljétek azokat az Úr tanítása és intése szerint.

<span id="an_6:5">6:5</span> Ti szolgák, engedelmesek legyetek a ti test
szerint való uraitoknak félelemmel és rettegéssel, szíveteknek
egyenességében, mint a Krisztusnak;

<span id="an_6:6">6:6</span> Nem a szemnek szolgálván, mint a kik
embereknek akarnak tetszeni, hanem mint Krisztus szolgái, cselekedvén az
Istennek akaratját lélekbõl,

<span id="an_6:7">6:7</span> Jó akarattal, mint a kik az Úrnak
szolgálnak és nem embereknek;

<span id="an_6:8">6:8</span> Tudván, hogy kiki a mi jót cselekszik, azt
veendi az Úrtól, akár szolga legyen, akár szabados.

<span id="an_6:9">6:9</span> Ti is urak, ugyanazt cselekedjétek õ velök,
elhegyván a fenyegetést; tudván, hogy a ti Uratok is mennyben van, és
személyválogatás nincsen Õ nála.

<span id="an_6:10">6:10</span> Végezetre, atyámfiai, legyetek erõsek az
Úrban, és az õ hatalmas erejében.

<span id="an_6:11">6:11</span> Öltözzétek föl az Isten minden fegyverét,
hogy megállhassatok az ördögnek minden ravaszságával szemben.

<span id="an_6:12">6:12</span> Mert nem vér és test ellen van nékünk
tusakodásunk, hanem a fejedelemségek ellen, a hatalmasságok ellen, ez
élet sötétségének világbírói ellen, a gonoszság lelkei ellen, melyek a
magasságban vannak.

<span id="an_6:13">6:13</span> Annakokáért vegyétek föl az Istennek
minden fegyverét, hogy ellentállhassatok ama gonosz napon, és mindeneket
elvégezvén megállhassatok.

<span id="an_6:14">6:14</span> Álljatok hát elõ, körül övezvén
derekatokat igazlelkûséggel, és felöltözvén az igazságnak mellvasába,

<span id="an_6:15">6:15</span> És felsarúzván lábaitokat a békesség
evangyéliomának készségével;

<span id="an_6:16">6:16</span> Mindezekhez fölvevén a hitnek paizsát, a
melylyel ama gonosznak minden tüzes nyilát megolthatjátok;

<span id="an_6:17">6:17</span> Az idvesség sisakját is fölvegyétek, és a
Léleknek kardját, a mely az Isten beszéde:

<span id="an_6:18">6:18</span> Minden imádsággal és könyörgéssel
imádkozván minden idõben a Lélek által, és ugyanezen dologban vigyázván
minden állhatatossággal és könyörgéssel minden szentekért,

<span id="an_6:19">6:19</span> Én érettem is, hogy adassék nékem szó
számnak megnyitásakor, hogy bátorsággal ösmertessem meg az evangyéliom
titkát,

<span id="an_6:20">6:20</span> A melyért követséget viselek lánczok
között; hogy bátran szóljak arról, a miképen kell szólanom.

<span id="an_6:21">6:21</span> Hogy pedig ti is megtudjátok dolgaimat,
hogy mit cselekeszem, mindent megismertet veletek Tikhikus, a szeretett
atyafi és hív szolga az Úrban;

<span id="an_6:22">6:22</span> Kit éppen azért küldöttem hozzátok, hogy
megismerjétek a mi dolgainkat, és megvígasztalja a ti szíveteket.

<span id="an_6:23">6:23</span> Békesség az atyafiaknak és szeretet
hittel egybe az Atya Istentõl és az Úr Jézus Krisztustól!

<span id="an_6:24">6:24</span> A kegyelem legyen mindazokkal, a kik
szeretik a mi Urunk Jézus Krisztust romlatlanságban. Ámen.

------------------------------------------------------------------------

[Next: Philippians](phi)
