[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jdg)  [Next](sa1) 

------------------------------------------------------------------------

### Hungarian Bible: Ruth

<span id="an_1:1">1:1</span> És lõn azon napokban, a mikor a bírák
bíráskodának, éhség lõn a földön. És elméne egy férfi a Júda
Bethlehemébõl, hogy Moáb mezején tartózkodjék; õ meg a felesége, és a
két fia.

<span id="an_1:2">1:2</span> A férfi neve Elimélek és felesége neve
Naómi; két fiok neve pedig Mahlon és Kiljon; efrataiak, a Júda
Bethlehemébõl valók. És eljutának Moáb mezejére, és ott valának.

<span id="an_1:3">1:3</span> Meghala pedig Elimélek a Naómi férje, és
marada õ és az õ két fia.

<span id="an_1:4">1:4</span> A kik Moábita leányokat võnek feleségül; az
egyiknek neve Orpa, és a másiknak neve Ruth. És ott lakozának közel tíz
esztendeig.

<span id="an_1:5">1:5</span> Meghalának õk is mind a ketten, Mahlon is,
Kiljon is, és marada az asszony az õ két fia és férje nélkül.

<span id="an_1:6">1:6</span> Felkele azért õ és az õ menyei, és õ
visszatére Moáb mezejérõl; mert hallotta vala Moáb mezején, hogy
meglátogatta az Úr az õ népét, hogy adjon nékik kenyeret.

<span id="an_1:7">1:7</span> És kiméne arról a helyrõl, a hol volt, és
vele a két menye. És menének az úton, hogy visszatérjenek Júda földére,

<span id="an_1:8">1:8</span> És monda Naómi az õ két menyének: Menjetek,
térjetek vissza, kiki az õ anyjának házához. Cselekedjék az Úr
irgalmasságot veletek, a miképen ti cselekedtetek a megholtakkal és én
velem!

<span id="an_1:9">1:9</span> Adja az Úr tinéktek, hogy találjatok
nyugodalmat, kiki az õ férje házában. És megcsókolá õket; és õk nagy
felszóval sírának.

<span id="an_1:10">1:10</span> És mondák néki: Bizony mi veled együtt
térünk a te népedhez!

<span id="an_1:11">1:11</span> Naómi pedig mondá: Térjetek vissza
leányaim! Miért jönnétek én velem? Hát ugyan vannak-é még fiak az én
méhemben, a kik férjeitek lehetnének?

<span id="an_1:12">1:12</span> Térjetek vissza leányaim! menjetek, mert
én már vénebb vagyok, semhogy férjhez mehetnék. Még ha azt mondanám is,
hogy van reménységem; még ha ez éjjel férjhez mennék is és szülnék is
fiakat:

<span id="an_1:13">1:13</span> Ugyan megvárhatnátok-é õket, a míg
felnõnek? Ugyan megtartóztatnátok-é magatokat miattok, hogy férjhez ne
menjetek? Ne, édes leányaim! Mert nagyobb az én keserüségem, mint a
tietek, mert engem talált az Úrnak keze.

<span id="an_1:14">1:14</span> Azok pedig nagy felszóval tovább sírának.
És Orpa megcsókolá az õ napát; Ruth azonban ragaszkodék hozzá.

<span id="an_1:15">1:15</span> Õ pedig monda: Ímé a te sógorasszonyod
visszatért az õ népéhez, és az õ isteneihez, térj vissza te is a te
sógorasszonyod után.

<span id="an_1:16">1:16</span> Ruth pedig monda: Ne unszolj, hogy
elhagyjalak, hogy visszaforduljak tõled. Mert a hova te mégy, oda
megyek, és a hol te megszállsz, ott szállok meg; néped az én népem, és
Istened az én Istenem.

<span id="an_1:17">1:17</span> A hol te meghalsz, ott halok meg, ott
temessenek el engem is. Úgy tegyen velem az Úr akármit, hogy csak a
halál választ el engem tõled.

<span id="an_1:18">1:18</span> Mikor pedig látá, hogy erõsködik vele
menni, nem szóla néki többet.

<span id="an_1:19">1:19</span> És menének mind a ketten, míglen
Bethlehembe érkezének. És lõn, hogy mikor Bethlehembe érkezének,
megmozdult az egész város miattok, és mondák: Nemde nem Naómi ez?

<span id="an_1:20">1:20</span> És õ monda nékik: Ne hívjatok engem
Naóminak, hívjatok inkább Márának, mert nagy keserûséggel illetett engem
a Mindenható.

<span id="an_1:21">1:21</span> Többed magammal mentem el, és elárvultan
hozott vissza engemet az Úr; miért hívnátok hát engem Naóminak, holott
az Úr ellenem fordult, és a Mindenható nyomorúsággal illetett engemet?

<span id="an_1:22">1:22</span> Így tért vissza Naómi, és vele a Moábita
Ruth, az õ menye, a ki hazatért Moáb mezejérõl. Megérkezének pedig
Bethlehembe az árpaaratás kezdetén.

<span id="an_2:1">2:1</span> Vala pedig Naóminak egy rokona az õ férje
után, elõkelõ derék ember Elimélek nemzetségébõl; neve Boáz.

<span id="an_2:2">2:2</span> És monda a Moábita Ruth Naóminak: Hadd
menjek, kérlek, a mezõre, hogy kalászokat szedegessek az után, a kinek
szemei elõtt kedvességet találok. És az monda: Menj édes leányom.

<span id="an_2:3">2:3</span> Elméne azért és odaérkezék, szedegete a
mezõn az aratók után, és történetesen oda talált a Boáz szántóföldjére,
a ki Elimélek nemzetségébõl való volt.

<span id="an_2:4">2:4</span> És ímé Boáz kijöve Bethlehembõl, és monda
az aratóknak: Az Úr legyen veletek! És õk mondának néki: Áldjon meg
téged az Úr!

<span id="an_2:5">2:5</span> És monda Boáz az õ szolgájának, a ki az
aratók felügyelõje volt: Kié ez a leányzó?

<span id="an_2:6">2:6</span> És felele a szolga, az aratók felügyelõje,
és monda: Az a Moábita leányzó ez, a ki Naómival jött a Moáb mezejérõl.

<span id="an_2:7">2:7</span> A ki mondá: Hadd szedegessek, kérlek, és
hadd tarlózgassak a kévék közt az aratók után. És ide jöve, és itt
marada reggeltõl fogva mind mostanig: és csak épen most pihent egy
keveset a házban.

<span id="an_2:8">2:8</span> És mondá Boáz Ruthnak: Ugyan hallod-é édes
leányom! Ne menj szedegetni más mezõre és el ne menj innen; hanem menj
\[mindenütt\] szolgálóim után.

<span id="an_2:9">2:9</span> Szemeid legyenek a mezõn, a melyet aratnak,
és járj utánok. Ímé meghagytam a szolgáknak, hogy ne bántsanak téged, és
ha megszomjúhozol, menj az edényekhez és igyál abból, a mit a szolgák
merítenek.

<span id="an_2:10">2:10</span> Akkor ez arczra borula és meghajtá magát
a földig, és monda néki: Hogy- hogy találtam \[ilyen\] kedvességet a te
szemeid elõtt, hogy rám tekintettél, holott én idegen vagyok?

<span id="an_2:11">2:11</span> Boáz pedig felele, és monda néki: Bizony
elmondtak nékem mindent, amit cselekedtél a te napaddal, férjed halála
után, hogy elhagytad a te atyádat és a te anyádat és a te születésednek
földét, és jöttél ahhoz a néphez, a melyet nem ismertél azelõtt.

<span id="an_2:12">2:12</span> Fizessen meg az Úr a te cselekedetedért,
és legyen teljes a te jutalmad az Úrtól, Izráelnek Istenétõl, a kinek
szárnyai alatt oltalmat keresni jöttél.

<span id="an_2:13">2:13</span> Ez pedig monda: Találjak kedvességet a te
szemeid elõtt uram, mert megvigasztaltál engem, és mert a te
szolgálódnak szívéhez szóltál, holott én nem vagyok a te
szolgálóleányaid közül.

<span id="an_2:14">2:14</span> És az evésnek idejekor szóla néki Boáz:
Jer ide, és egyél a kenyérbõl, és mártsd be a te falatodat az eczetes
\[lébe\]. És õ leüle az aratók mellé. És pergelt gabonát nyújtott néki,
és evett, s jóllakott, sõt még hagyott is.

<span id="an_2:15">2:15</span> Azután felállott, hogy szedegessen és
Boáz megparancsolta az õ szolgáinak, mondván: A kévék között is hadd
szedegessen, és meg ne pirongassátok õt.

<span id="an_2:16">2:16</span> Sõt húzogassatok ki néki a kévékbõl is,
és hagyogassatok el, hogy szedje fel, és meg ne dorgáljátok õt.

<span id="an_2:17">2:17</span> És õ szedegete a mezõn mind estiglen, és
kicsépelé, a mit szedegetett, és lett abból szinte egy efa árpa.

<span id="an_2:18">2:18</span> És felvevé és beméne a városba, és
napaasszonya látá, a mit õ szedegetett. Aztán elõvevé és odaadá néki, a
mit meghagyott, minekutána jóllakott vala.

<span id="an_2:19">2:19</span> És monda néki az õ napaasszonya: Hol
szedegettél ma, és hol munkálkodtál? Áldott legyen, a ki rád tekintett.
És elbeszélte az õ napaasszonyának, hogy kinél munkálkodott, és monda:
Annak a férfiúnak a neve, a kinél ma munkálkodtam: Boáz.

<span id="an_2:20">2:20</span> És monda Naómi az õ menyének: Áldott
legyen õ az Úrtól, a ki nem vonta meg irgalmasságát az élõktõl és a
megholtaktól! És Naómi monda néki: Közel valónk nékünk az a férfiú;
legközelebbi rokonaink közül való õ.

<span id="an_2:21">2:21</span> És szóla a Moábita Ruth: Még azt is
mondta õ nékem: Menj \[mindenütt\] az én munkásaim után, a míg csak el
nem végzik az én egész aratásomat.

<span id="an_2:22">2:22</span> És monda Naómi Ruthnak, az õ menyének:
Jó, édes leányom, hogy az õ szolgálóival jársz, ne is találjanak téged
más mezõn.

<span id="an_2:23">2:23</span> Így járt õ \[mindenütt\] a Boáz szolgálói
után, szedegetve, míg az árpaaratás és búzaaratás bevégzõdött; és az õ
napaasszonyával lakott.

<span id="an_3:1">3:1</span> És monda néki Naómi, az õ napaasszonya:
Édes leányom! ne keressek-é néked nyugalmat, hogy jól legyen dolgod?

<span id="an_3:2">3:2</span> Avagy nem rokonunk-é Boáz, a kinek
szolgálóival voltál? Ímé õ az éjjel árpát szór a szérûn.

<span id="an_3:3">3:3</span> Annakokáért fürödjél meg, és kend meg
magadat, és vedd magadra ruháidat, és menj le a szérûre; észre ne vétesd
magadat a férfiúval, a míg el nem végezi ételét és italát.

<span id="an_3:4">3:4</span> És majd ha lefekszik, jegyezd meg a helyet,
a hol fekszik, és menj oda, és hajtsd fel a leplet lábánál, és feküdjél
oda. Õ majd megmondja néked, mit cselekedjél.

<span id="an_3:5">3:5</span> És õ monda néki: Mindazt, a mit mondasz,
megcselekszem.

<span id="an_3:6">3:6</span> És lement a szérûre, és mindent úgy
cselekedett, a mint napaasszonya parancsolta.

<span id="an_3:7">3:7</span> És Boáz evett és ivott, és felvidámult az õ
szíve. És elment, hogy lefeküdjék a garmada szélén; és az eljött titkon,
és felhajtá lába felõl a leplet, és lefeküvék.

<span id="an_3:8">3:8</span> Történt pedig éjfél tájon, hogy felrettent
a férfiú, és odafordult. És ímé: asszony fekszik az õ lábainál.

<span id="an_3:9">3:9</span> És monda: Kicsoda vagy te? És az monda: Én
Ruth vagyok, a te szolgálód; terjeszszed ki hát takaródat a te
szolgálódra, mert te vagy a legközelebbi rokon.

<span id="an_3:10">3:10</span> És õ monda: Az Úrnak áldotta vagy te,
édes leányom! Utóbbi szereteteddel jobbat cselekedtél, mint az elsõvel:
hogy nem jártál az ifjak után, sem szegény, sem gazdag után.

<span id="an_3:11">3:11</span> Most hát, édes leányom, ne félj! Mindent,
a mit mondasz, megteszek néked; mert tudja az én népemnek egész kapuja,
hogy derék asszony vagy.

<span id="an_3:12">3:12</span> És most: bizony igaz, hogy közel rokon
vagyok: de van nálamnál még közelebbi rokon is.

<span id="an_3:13">3:13</span> Ez éjszakán hálj \[itt\]; s majd reggel,
ha az megvált téged, jó: váltson meg; ha pedig nem akar téged
megváltani, akkor én váltalak meg. Él az Úr! Feküdj \[itt\] reggelig.

<span id="an_3:14">3:14</span> És feküvék az õ lábainál reggelig, és
felkele, mielõtt valaki az õ felebarátját megismerheté, mert mondá: Meg
ne tudja senki, hogy ez az asszony a szérûre jött.

<span id="an_3:15">3:15</span> És monda: Add ide a nagy kendõdet, a mely
rajtad van, és tartsd. És õ oda tartotta azt. Boáz pedig mért hat
\[mérték\] árpát, és feladta néki, maga pedig bement a városba.

<span id="an_3:16">3:16</span> És elméne az õ napaasszonyához, és az
monda: Hogy vagy édes leányom? És õ elbeszélt néki mindent, a mit
cselekedett vele az a férfi.

<span id="an_3:17">3:17</span> És monda: Ezt a hat \[mérték\] árpát adá
nékem, mert monda: Ne menj üresen a te napadhoz.

<span id="an_3:18">3:18</span> És monda \[Naómi:\] Légy veszteg leányom,
míg megtudod, hova dõl el a dolog; mert nem nyugszik az a férfiú, míg
véghez nem viszi a dolgot még ma.

<span id="an_4:1">4:1</span> Boáz pedig felment a kapuba, és ott leült.
És ímé arra ment az a legközelebbi rokon, a kirõl Boáz beszélt vala, és
monda néki: Jer csak, ülj ide atyafi. És az oda ment és leüle.

<span id="an_4:2">4:2</span> Ekkor õ maga mellé vett tíz férfiút a város
vénei közül és monda: Üljetek ide! És azok leülének.

<span id="an_4:3">4:3</span> És õ monda a legközelebbi rokonnak: Azt a
darab szántóföldet, mely a mi atyánkfiáé, Eliméleké volt, eladja Naómi,
a ki haza jött a Moáb mezejérõl.

<span id="an_4:4">4:4</span> Én pedig gondoltam, hogy füledbe juttatom,
mondván: Vedd meg az itt ülõk elõtt és az én népemnek vénei elõtt. Ha
megváltod: váltsd meg; és ha nem váltod meg: jelentsd ki elõttem, hogy
tudjam; mert rajtad kívül nincs, a ki megváltaná, és én vagyok utánad.
És az monda: Én megváltom.

<span id="an_4:5">4:5</span> És monda Boáz: A mely napon megveszed a
szántóföldet Naómi kezébõl, akkor a Moábita Ruthtól, a megholtnak
feleségétõl veszed meg, hogy nevet támaszsz a megholtnak, az õ
örökségében.

<span id="an_4:6">4:6</span> A legközelebbi rokon pedig monda: Nem
válthatom meg magamnak, hogy el ne veszessem a magam örökségét; váltsd
meg te magadnak az én rokoni részemet, mert én nem válthatom meg.

<span id="an_4:7">4:7</span> Ez vala pedig \[a szokás\] régen Izráelben,
a megváltás és cserélés alkalmával, minden dolognak megerõsítésére: A
férfi lehúzta az õ saruját és oda adta felebarátjának, és ez volt a
bizonyság Izráelben.

<span id="an_4:8">4:8</span> Monda annakokáért a legközelebbi rokon
Boáznak: Vedd meg magadnak! És lehúzta a saruját.

<span id="an_4:9">4:9</span> És monda Boáz a véneknek és az egész
népnek: Ti vagytok tanui ma, hogy megvettem mindent, a mi Eliméleké
volt, és mindent, a mi Kiljoné és Mahloné volt, Naómi kezébõl;

<span id="an_4:10">4:10</span> \[Sõt\] a Moábita Ruthot is, Mahlonnak
feleségét feleségül vettem, hogy nevet támaszszak a megholtnak az õ
örökségében, és ki ne veszszen a megholtnak neve az õ atyjafiai közül és
az õ helységének kapujából. Tanuk vagytok ma.

<span id="an_4:11">4:11</span> És monda az egész nép, mely a kapuban
vala és a vének: Tanuk vagyunk! Tegye az Úr az asszonyt, a ki a te
házadba megy, olyanná, mint Rákhel és Lea, a kik ketten építették fel
Izráel házát, és gyûjts vagyont Efratában és szerezz nevet Bethlehemben.

<span id="an_4:12">4:12</span> És a te házad legyen, miként a Pérecz
háza - a kit Thámár szült Júdának - abból a magzatból, a melyet az Úr
adánd néked ettõl az asszonytól.

<span id="an_4:13">4:13</span> Elvevé annakokáért Boáz Ruthot, és lõn az
néki felesége, és beméne hozzá, és megadá az Úr, hogy az fogana az õ
méhében, és szült fiút.

<span id="an_4:14">4:14</span> És mondák az asszonyok Naóminak: Áldott
az Úr, a ki ma nem engedte meg, hogy rokon nélkül maradj; emlegessék az
õ nevét Izráelben!

<span id="an_4:15">4:15</span> És legyen õ a te lelkednek megvidámítója,
és vénségednek istápolója, mert menyed szülte õt, az, a ki téged szeret,
és a ki többet ér néked hét fiúnál.

<span id="an_4:16">4:16</span> Ekkor megfogá Naómi a gyermeket, és ölébe
vevé, és dajkája lõn annak.

<span id="an_4:17">4:17</span> A szomszédasszonyok pedig nevet adának
néki, mondván: Fia született Naóminak, és nevezték az õ nevét Obednek.
Ez az apja Isainak, a Dávid atyjának.

<span id="an_4:18">4:18</span> És a Pérecz nemzetségei ezek: Pérecz
nemzé Hesront;

<span id="an_4:19">4:19</span> Hesron pedig nemzé Rámot, és Rám nemzé
Amminádábot;

<span id="an_4:20">4:20</span> Amminádáb pedig nemzé Naássont, és
Naásson nemzé Sálmónt;

<span id="an_4:21">4:21</span> Sálmón pedig nemzé Boázt, és Boáz nemzé
Obedet;

<span id="an_4:22">4:22</span> És Obed nemzé Isait, Isai pedig nemzé
Dávidot.

------------------------------------------------------------------------

[Next: 1 Samuel](sa1)
