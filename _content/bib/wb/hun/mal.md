[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](zac)  [Next](mat) 

------------------------------------------------------------------------

### Hungarian Bible: Malachi

<span id="an_1:1">1:1</span> Az Úr igéjének terhe Izráel ellen, Malakiás
által.

<span id="an_1:2">1:2</span> Szerettelek titeket, azt mondja az Úr, és
azt mondjátok: Miben szerettél minket? Avagy nem atyjafia vala-é Ézsau
Jákóbnak? azt mondja az Úr: Jákóbot pedig szerettem;

<span id="an_1:3">1:3</span> Ézsaut ellenben gyûlöltem, és az õ hegyeit
pusztává tettem, örökségét pedig pusztai sakálokévá.

<span id="an_1:4">1:4</span> Ha azt mondja Edom: Elpusztultunk; de
térjünk meg és építsük fel a romladékokat: ezt mondja a Seregeknek Ura:
Õk építenek, de én elrontom, és elnevezik õket istentelenség határának
és oly népnek, a melyre örökké haragszik az Úr.

<span id="an_1:5">1:5</span> És látják ezt a ti szemeitek, és magatok is
mondjátok: Nagy az Úr az Izráel határa felett.

<span id="an_1:6">1:6</span> A fiú tiszteli atyját, a szolga is az õ
urát. És ha én atya vagyok: hol az én tisztességem? És ha én úr vagyok,
hol az én félelmem? azt mondja a Seregeknek Ura néktek, ti papok, a kik
útáljátok az én nevemet, és \[ezt\] mondjátok: Mivel útáljuk a te
nevedet?

<span id="an_1:7">1:7</span> Megfertéztetett kenyeret hoztok oltáromra,
és azt mondjátok: Mivel fertéztetünk meg téged? Azzal, mikor azt
gondoljátok, hogy az Úrnak asztala megvetni való.

<span id="an_1:8">1:8</span> Hogyha vakot hoztok áldozatul: Nem bûn-é
\[az?\] vagy ha sántát hoztok és bénát: nem bûn-é \[az?\] Vidd csak azt
a te fejedelmednek: vajjon kedvvel fogad-é, avagy reád tekint-é? azt
mondja a Seregeknek Ura.

<span id="an_1:9">1:9</span> Most azért engeszteljétek meg az Istennek
orczáját, hogy könyörüljön rajtunk. Általatok van ez, elnézheti-é ezt
néktek? azt mondja a Seregeknek Ura.

<span id="an_1:10">1:10</span> Vajha valaki közületek bezárná az ajtót,
hiába ne tüzelnétek az én oltáromon! Nem telik kedvem bennetek, azt
mondja a Seregeknek Ura; az ételáldozatot sem kedvelem a ti kezetekbõl!

<span id="an_1:11">1:11</span> Hiszen napkelettõl fogva napnyugotig nagy
az én nevem a pogányok között, és minden helyen tömjénnel áldoznak az én
nevemnek és tiszta ételáldozattal! Bizony nagy az én nevem a pogányok
között! azt mondja a Seregeknek Ura.

<span id="an_1:12">1:12</span> Ti pedig meggyalázzátok azt, mikor azt
mondjátok: Az Úrnak asztala megvetni való, és annak jövedelme, eledele
útálatos.

<span id="an_1:13">1:13</span> És azt mondjátok: Ímé, mily fáradság! és
ráfújtok, azt mondja a Seregeknek Ura; pedig a rablottat hozzátok, meg a
sántát és betegest; ételáldozatot is hoztok, \[de\] hát kedves-é az a ti
kezetekbõl? azt mondja az Úr.

<span id="an_1:14">1:14</span> Átkozott pedig az álnok! Van ugyan a
nyájában hím, és fogadást is tesz: mégis hitványnyal áldozik az Úrnak.
Pedig nagy király vagyok én, azt mondja a Seregeknek Ura, és félelmetes
az én nevem a pogányok között!

<span id="an_2:1">2:1</span> Most azért néktek szól ez a parancsolat, ti
papok!

<span id="an_2:2">2:2</span> Ha meg nem hallgatjátok és ha nem veszitek
szívetekre, hogy dicsõséget adjatok az én nevemnek, azt mondja a
Seregeknek Ura: átkot bocsátok reátok, és elátkozom a ti áldásotokat;
bizony elátkozom azt, ha nem veszitek szívetekre!

<span id="an_2:3">2:3</span> Ímé, én megrontom a ti vetni való
magotokat, és szemetet szórok orczáitokba, a ti ünneplésteknek
szemetjét, és ahhoz hordanak ki titeket.

<span id="an_2:4">2:4</span> És megtudjátok, hogy azért adtam néktek e
parancsolatot, hogy szövetségem legyen a Lévivel, azt mondja a
Seregeknek Ura.

<span id="an_2:5">2:5</span> Szövetségem volt vele életre és békességre,
és félelmül adtam azt néki és félt engemet, és megalázta magát az én
nevem elõtt.

<span id="an_2:6">2:6</span> Igazság törvénye volt az õ szájában, és nem
találtatott álnokság az õ ajkaiban; békességben és egyenességgel járt
velem, és sokakat megtérített a bûnbõl.

<span id="an_2:7">2:7</span> Mert a papnak ajkai õrzik a tudományt, és
az õ szájából törvényt várnak, mivel a Seregek Urának követe õ.

<span id="an_2:8">2:8</span> De ti elhajlottatok ez útról, sokakat
megbotránkoztattatok a törvénnyel, felbontottátok Lévi szövetségét, azt
mondja a Seregeknek Ura.

<span id="an_2:9">2:9</span> Azért én is szidalmasakká tettelek titeket
és útálatosakká az egész nép elõtt, a miatt, hogy meg nem õriztétek az
én útamat, hanem személyválogatók voltatok a törvénnyel.

<span id="an_2:10">2:10</span> Nem egy atyánk van-é mindnyájunknak? Nem
egy Isten teremtett-é minket? Miért csalja hát kiki az õ felebarátját,
megrontván a mi atyáink szövetségét?

<span id="an_2:11">2:11</span> Hûtelenné lett Júda, és útálatosság
támadt Izráelben és Jeruzsálemben, mert megfertõztette Júda az Úrnak
szentségét, a melyet õ szeret, és idegen istennek leányát vette el.

<span id="an_2:12">2:12</span> Elveszt az Úr mindenkit, a ki ezt
cselekszi, a vigyázót és a felelõt, a Jákób sátraiból, még ha áldozatot
visz is a Seregek Urának.

<span id="an_2:13">2:13</span> És ezt is cselekszitek: betöltitek az Úr
oltárát könyhullatással, sírással és kesergéssel, hogy ne tekintsen
többé az ételáldozatra, és ne fogadjon el szívességet a ti kezetekbõl.

<span id="an_2:14">2:14</span> És azt mondjátok: Miért? Azért, mert az
Úr tett bizonyságot közted és a te ifjúságod felesége közt, a kit te
megcsaltál, holott társad és szövetséges feleséged!

<span id="an_2:15">2:15</span> Nem tett ilyet egy sem, a kinek még volt
lelke. És mit keresett az az egy? Istentõl való magvat. Õrizzétek meg
azért a ti lelketeket, és a ti ifjúságotok feleségét meg ne csaljátok!

<span id="an_2:16">2:16</span> Mert gyûlölöm az elbocsátást, ezt mondja
az Úr, Izráelnek Istene, és \[azt,\] a ki ruhájára kegyetlenséget borít,
azt mondja a Seregeknek Ura. Õrizzétek meg azért lelketeket és ne
csalárdkodjatok!

<span id="an_2:17">2:17</span> Elfárasztottátok az Urat beszédeitekkel,
és azt mondjátok: Mivel fárasztottuk el? Azzal, hogy azt mondjátok:
Minden gonosztevõ jó az Úr szemeiben, és gyönyörködik õ azokban; vagy:
Hol van az ítéletnek Istene?

<span id="an_3:1">3:1</span> Ímé, elküldöm én az én követemet, és
megtisztítja elõttem az útat, és mindjárt eljön az õ templomába az Úr, a
kit ti kerestek, és a szövetségnek követe, a kit ti kívántok; ímé,
eljön, azt mondja a Seregeknek Ura.

<span id="an_3:2">3:2</span> De kicsoda szenvedheti el az õ
eljövetelének napját? És kicsoda áll meg az õ megjelenésekor? Hiszen
olyan õ, mint az ötvösnek tüze, és a ruhamosóknak lúgja!

<span id="an_3:3">3:3</span> És ül mint ötvös vagy ezüsttisztogató és
megtisztítja Lévi fiait és fényessé teszi õket, mint az aranyat és
ezüstöt; és igazsággal visznek ételáldozatot az Úrnak.

<span id="an_3:4">3:4</span> És kedves lesz az Úrnak a Júda és
Jeruzsálem ételáldozatja, mint a régi napokban és elõbbi esztendõkben.

<span id="an_3:5">3:5</span> Mert ítéletre indulok hozzátok, és gyors
tanú leszek a szemfényvesztõk ellen, a paráznák és hamisan esküvõk
ellen, és azok ellen, a kik megrövidítik a munkásnak bérét, az özvegyet
és árvát, és a kik nyomorgatják az idegent, és nem félnek engem, azt
mondja a Seregeknek Ura.

<span id="an_3:6">3:6</span> Mert én, az Úr, meg nem változom, ti pedig,
Jákóbnak fiai, nem emésztettek meg!

<span id="an_3:7">3:7</span> Atyáitok idejétõl fogva eltértetek
rendeléseimtõl és nem tartottátok meg \[azokat.\] Térjetek hozzám, és én
is hozzátok térek, azt mondja a Seregeknek Ura. De azt mondjátok: Miben
térjünk meg?

<span id="an_3:8">3:8</span> Avagy az ember csalhatja-é az Istent? ti
mégis csaltatok engem. És azt mondjátok: Mivel csalunk téged? A tizeddel
és az áldozni valóval.

<span id="an_3:9">3:9</span> Átokkal vagytok elátkozva, mégis csaltok
engem: a nép egészben!

<span id="an_3:10">3:10</span> Hozzátok be a tizedet mind az én
tárházamba, hogy legyen ennivaló az én házamban, és ezzel próbáljatok
meg engem, azt mondja a Seregeknek Ura, ha nem nyitom meg néktek az egek
csatornáit, és ha nem árasztok reátok áldást bõségesen.

<span id="an_3:11">3:11</span> És megdorgálom érettetek a kártevõt, és
nem veszti el földetek gyümölcsét, és nem lesz a szõlõtök meddõ a mezõn,
azt mondja a Seregeknek Ura.

<span id="an_3:12">3:12</span> És boldognak mondanak titeket mind a
nemzetek; mert kívánatos földdé lesztek ti, azt mondja a Seregeknek Ura.

<span id="an_3:13">3:13</span> Keményen szóltatok ellenem, azt mondja az
Úr, és azt mondjátok: Mit szóltunk ellened?

<span id="an_3:14">3:14</span> Azt mondtátok: Hiábavaló az Isten
szolgálata, és mi haszna, hogy megtartjuk törvényeit, és hogy alázatosan
járunk a Seregeknek Ura elõtt?

<span id="an_3:15">3:15</span> Sõt inkább magunk hirdetjük boldogoknak a
kevélyeket; hiszen gyarapodtak, noha gonoszságot ûznek, és
megszabadulnak, noha kisértik az Istent!

<span id="an_3:16">3:16</span> Akkor tanakodtak egymással az Úrnak
tisztelõi, az Úr pedig figyelt és hallgatott, és egy emlékkönyv iraték õ
elõtte azoknak, a kik félik az Urat és becsülik az õ nevét.

<span id="an_3:17">3:17</span> És azon a napon, azt mondja a Seregeknek
Ura, a melyet én szerzek, tulajdonommá lesznek és kedvezek nékik, a mint
kiki kedvez a maga fiának, a ki szolgálja õt.

<span id="an_3:18">3:18</span> És megtértek és meglátjátok, \[hogy
különbség van\] az igaz és a gonosz között, az Isten szolgája között és
a között, a ki nem szolgálja õt.

<span id="an_4:1">4:1</span> Mert ímé, eljön a nap, lángoló, mint a
sütõ-kemencze, és \[olyanná\] lesz minden kevély és minden gonosztevõ,
\[mint\] a pozdorja, és megégeti õket az eljövendõ nap, azt mondja a
Seregeknek Ura, a mely nem hagy rajtok gyökeret, sem ágat.

<span id="an_4:2">4:2</span> És feltámad néktek, a kik félitek az én
nevemet, az igazságnak napja, és gyógyulás lesz az õ szárnyai alatt, és
kimentek és ugrándoztok, mint a hízlalt tulkok.

<span id="an_4:3">4:3</span> És széttapodjátok a gonoszokat, és porrá
lesznek lábaitok nyomása alatt azon a napon, a melyet én szerzek, azt
mondja a Seregeknek Ura.

<span id="an_4:4">4:4</span> Emlékezzetek meg Mózesnek, az én szolgámnak
törvényérõl, a melyet rendeltem õ általa a Hóreben, az egész Izráelnek
rendelésekül és ítéletekül.

<span id="an_4:5">4:5</span> Ímé, én elküldöm néktek Illyést, a
prófétát, mielõtt eljön az Úrnak nagy és félelmetes napja.

<span id="an_4:6">4:6</span> És az atyák szívét a fiakhoz fordítja, a
fiak szívét pedig az atyákhoz, hogy el ne jõjjek és meg ne verjem e
földet átokkal.

------------------------------------------------------------------------

[Next: Matthew](mat)
