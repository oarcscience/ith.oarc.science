[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](neh)  [Next](job) 

------------------------------------------------------------------------

### Hungarian Bible: Esther

<span id="an_1:1">1:1</span> Ahasvérus idejében történt (ez az Ahasvérus
az, a ki uralkodott Indiától fogva Szerecsenországig százhuszonhét
tartományon),

<span id="an_1:2">1:2</span> Azokban a napokban, a mikor Ahasvérus
király üle királyi székében, a mely Susán várában volt,

<span id="an_1:3">1:3</span> Uralkodása harmadik évében lakomát szerze
minden fejedelmének és szolgáinak: Persia és Média hatalmasai, fõemberei
és a tartományok fejedelmei elõtte valának,

<span id="an_1:4">1:4</span> Midõn mutogatá országa dicsõségének
gazdagságát és az õ méltóságának fényes díszét sok napon át,
száznyolczvan napig.

<span id="an_1:5">1:5</span> És mikor elmultak ezek a napok, tõn a
király az egész népnek, mely Susán várában találtaték, kicsinytõl
nagyig, hét napig tartó lakomát, a király palotája kertjének udvarán.

<span id="an_1:6">1:6</span> Fehér gyapjú és kék bíbor szõnyegek valának
megerõsítve a fehér gyapjúból és bíborból való köteleken, ezüst
karikákon és fehér márványból való oszlopokon. Aranyból és ezüstbõl való
kerevetek voltak az alabástromból, fehér márványból, gyöngykõbõl és
vörös márványból való padozaton.

<span id="an_1:7">1:7</span> Ittak pedig arany poharakból és
különb-különbféle poharakból, és királyi bor bõven vala, királyi módon.

<span id="an_1:8">1:8</span> És az ivás, rendelet folytán, kényszer
nélkül \[történt;\] mert így hagyta meg a király háza minden
gondviselõjének, hogy kinek-kinek akarata szerint cselekedjenek.

<span id="an_1:9">1:9</span> Vásti királyné is lakomát szerze a nõknek,
a királyi házban, mely Ahasvérus királyé vala.

<span id="an_1:10">1:10</span> Hetedik napon, mikor megvídámult a király
szíve a bortól, mondá Méhumánnak, Biztának, Hárbonának, Bigtának és
Abagtának, Zetárnak és Karkásnak, a hét udvarmesternek, a kik
szolgálának Ahasvérus király elõtt,

<span id="an_1:11">1:11</span> Hogy hozzák el Vástit, a királynét a
király elé, királyi koronával, hogy megmutassa a népeknek és
fejedelmeknek az õ szépségét; mert szép arczú vala.

<span id="an_1:12">1:12</span> De Vásti királyné nem akara menni a
király szavára, mely vala az udvarmesterek által. Erre igen
megharagudott a király, és az õ haragja felgerjede benne.

<span id="an_1:13">1:13</span> És monda a király az idõket mérõ
bölcseknek, (mert a királynak összes dolgai a jog- és törvénytudók elé
\[tartoznak.\]

<span id="an_1:14">1:14</span> Legközelebb valának pedig hozzá: Karséna,
Sétár, Admata, Társis, Méres, Marséna, Mémukán, Persiának és Médiának
hét fejedelme, a kik láták a király arczát, \[és\] elõl ülének az
országban):

<span id="an_1:15">1:15</span> Törvény szerint mit kellene cselekedni
Vásti királynéval, mivelhogy nem teljesíté Ahasvérus királynak az
udvarmesterek által üzent beszédét?

<span id="an_1:16">1:16</span> Akkor monda Mémukán a király és a
fejedelmek elõtt: Nemcsak a király ellen vétkezett Vásti királyné; de
valamennyi fejedelem és minden nép ellen, Ahasvérus király minden
tartományában;

<span id="an_1:17">1:17</span> Mert a királyné cselekedetének híre fut
minden asszonyhoz, úgy, hogy megvetik férjeiket szemeik elõtt, és azt
mondják: Ahasvérus király megparancsolá, hogy Vásti királyné hozzá
menjen, és nem ment.

<span id="an_1:18">1:18</span> És e napon \[ugyanazt\] fogják mondani
Persia és Média fejedelemasszonyai, a kik meghallják a királyné
cselekedetét, a király minden fejedelmének, és lesz elég megvetés és
harag.

<span id="an_1:19">1:19</span> Ha azért a királynak tetszik, bocsásson
ki királyi parancsot a maga részérõl és irattassék a Persa-Méd törvények
közé, visszavonhatatlanul, hogy ne jõjjön többé Vásti Ahasvérus király
színe elé, és hogy az õ királyságát adja a király másnak, a ki jobb õ
nálánál.

<span id="an_1:20">1:20</span> És hallják meg a király rendeletét, a
melyet teend, egész országában, mert igen nagy az, hogy minden asszony
adja meg a tiszteletet az õ férjének, a legnagyobbtól a legkisebbig.

<span id="an_1:21">1:21</span> És tetszett a szó a királynak és a
fejedelmeknek, és a király Mémukán beszéde szerint cselekedék.

<span id="an_1:22">1:22</span> És leveleket külde a királynak minden
tartományába, tartományról tartományra, annak saját írása szerint, és
néprõl-népre, annak nyelve szerint, hogy legyen minden férfi úr az õ
házában és beszéljen az õ népének nyelvén.

<span id="an_2:1">2:1</span> Ezek után, a mint megszünt Ahasvérus király
haragja, megemlékezék Vástiról, és arról a mit cselekedett, és arról a
mit végeztek felõle.

<span id="an_2:2">2:2</span> És mondának a király apródai, a kik néki
szolgálának: Keressenek a királynak szép ábrázatú szûz leányokat.

<span id="an_2:3">2:3</span> És rendeljen a király tiszteket országának
minden tartományába, a kik gyûjtsenek össze minden szép ábrázatú szûz
leányt Susán várába, az asszonyok házába, Hégainak, a király
kamarásának, az asszonyok õrzõjének keze alá, és adjanak nékik szépítõ
szereket.

<span id="an_2:4">2:4</span> És az a leány, a ki tetszik a király
szemeinek, uralkodjék Vásti helyett. És tetszett a dolog a királynak, és
úgy cselekedék.

<span id="an_2:5">2:5</span> Vala egy zsidó férfiú Susán várában, a
kinek neve Márdokeus, Jáirnak fia, a ki Simei fia, a ki Kis fia,
Benjámin nemzetségébõl,

<span id="an_2:6">2:6</span> A ki Jeruzsálembõl fogva vitetett el a
számûzött néppel, a mely elvitetett Jekóniással, Júda királyával együtt,
a kit rabságba vitt el Nabukodonozor, babilóniai király.

<span id="an_2:7">2:7</span> És ez gondviselõje volt Hadassának, azaz
Eszternek az õ nagybátyja leányának; mert sem atyja, sem anyja nem volt,
és a leány szép alakú és szép ábrázatú vala, s mikor meghalt az õ atyja
és anyja, Márdokeus leánya gyanánt magához fogadá.

<span id="an_2:8">2:8</span> Lõn pedig, mikor a király parancsa és
rendelete kihirdettetett és sok leány gyûjtetett Susán várába, Hégai
keze alá, akkor felvétetett Eszter is a király házába, Hégainak, az
asszonyok õrének keze alá.

<span id="an_2:9">2:9</span> És tetszett a leány az õ szemeinek és
kegyébe fogadá, és siete néki szépítõ szereket adni, és kiadni az õ
részét és hét leányzót, a kit néki a király házából kelle kiszemelni, és
vivé õt és az õ szolgálóleányait az asszonyok legjobb házába.

<span id="an_2:10">2:10</span> Meg nem mondá Eszter az õ nemzetségét és
származását; mert Márdokeus meghagyta néki, hogy meg ne mondja.

<span id="an_2:11">2:11</span> Márdokeus pedig minden nap járt az
asszonyok házának pitvara elõtt, hogy tudakozódjék Eszter hogyléte
felõl, és hogy mi történik vele.

<span id="an_2:12">2:12</span> Mikor pedig eljött az ideje minden
leánynak, hogy bemenne Ahasvérus királyhoz, miután asszonyok törvénye
szerint tizenkét hónapig bántak vele (mert ennyi idõbe telik az õ
szépítésök, hat hónapig mirtusolajjal és hat hónapig illatos szerekkel
és asszonyi szépítõ szerekkel):

<span id="an_2:13">2:13</span> Akkor így ment a leány a királyhoz:
Mindent, a mit kivánt, megadtak néki, hogy menjen azzal az asszonyok
házából a király házáig;

<span id="an_2:14">2:14</span> Este bement és reggel visszatért az
asszonyok második házába, Sahásgáznak, a király udvarmesterének, a
hálótársak õrzõjének kezei alá; nem jött többé a királyhoz, csak ha
kivánta õt a király, és nevén hívták.

<span id="an_2:15">2:15</span> Mikor azért eljött az ideje Eszternek, a
Márdokeus nagybátyja, Abihail leányának, a kit leánya gyanánt fogadott,
hogy bemenne a királyhoz, nem kivánt mást, mint a mit Hégai, a király
udvarmestere, az asszonyok õrzõje mondott néki, és kedves vala Eszter
mindenki szemei elõtt, a ki õt látá.

<span id="an_2:16">2:16</span> És felviteték Eszter Ahasvérus királyhoz,
az õ királyi házába, a tizedik hónapban, ez a Tébet hónapja,
országlásának hetedik évében.

<span id="an_2:17">2:17</span> És a király Esztert minden asszonynál
inkább szereté, és minden leánynál nagyobb kedvet és kegyelmet nyert õ
elõtte, és tette a királyi koronát az õ fejére, és királynévá tette
Vásti helyett.

<span id="an_2:18">2:18</span> És nagy lakomát adott a király minden õ
fejedelmének és szolgáinak, az Eszter lakomáját, és a tartományoknak
nyugalmat adott, és ajándékokat osztogata király módjára.

<span id="an_2:19">2:19</span> És mikor összegyûjték a szûzeket
másodszor, Márdokeus üle a király kapujában.

<span id="an_2:20">2:20</span> És Eszter nem mondá meg sem származását,
sem nemzetségét, miképen megparancsolá néki Márdokeus; mert Márdokeus
szavát Eszter úgy fogadá, mint mikor gyámja volt.

<span id="an_2:21">2:21</span> Azokban a napokban pedig, mikor Márdokeus
üle a király kapujában, megharagudott Bigtán és Téres, a király két
udvarmestere, a kapu õrei, és azon voltak, hogy rávetik kezeiket
Ahasvérus királyra.

<span id="an_2:22">2:22</span> Tudtára esett e dolog Márdokeusnak, és
megmondá Eszter királynénak, és Eszter elmondá a királynak Márdokeus
nevében.

<span id="an_2:23">2:23</span> És megvizsgálták a dolgot és úgy
találták, és mind a kettõt fára akasztották. És megírattaték a krónikák
könyvébe a király elõtt.

<span id="an_3:1">3:1</span> Ezek után nagy méltóságra emelé Ahasvérus
király Hámánt, a Hammedáta fiát, az Agágibelit, és felmagasztalá õt, és
feljebb helyezteté székét minden fejedelménél, a kik vele valának.

<span id="an_3:2">3:2</span> És a király minden szolgái, a kik a király
kapujában valának, térdet hajtottak és leborultak Hámán elõtt; mert úgy
parancsolta meg nékik a király; de Márdokeus nem hajtott térdet és nem
borult le.

<span id="an_3:3">3:3</span> Mondának azért a király szolgái, a kik a
király kapujában valának, Márdokeusnak: Miért szeged meg a király
parancsát?

<span id="an_3:4">3:4</span> Lõn pedig, mikor így szólnának néki minden
nap és nem hallgata rájok, feljelenték Hámánnak, hogy lássák,
megállnak-é Márdokeus dolgai, mert azt jelenté nékik, hogy õ zsidó.

<span id="an_3:5">3:5</span> És látván Hámán, hogy Márdokeus térdet nem
hajt és nem borul le elõtte, megtelék Hámán haraggal.

<span id="an_3:6">3:6</span> De kevés volt elõtte, hogy csakis
Márdokeusra magára vesse rá kezét, (mert megmondták néki Márdokeus
nemzetségét) azért igyekezett Hámán elveszteni minden zsidót, a ki
Ahasvérus egész országában vala, a Márdokeus nemzetét.

<span id="an_3:7">3:7</span> Az elsõ hónapban, ez Nisán hónapja,
Ahasvérus királyságának tizenkettedik évében, Púrt, azaz sorsot vetének
Hámán elõtt napról-napra és hónapról-hónapra a tizenkettedikig, s ez
Adár hónapja.

<span id="an_3:8">3:8</span> És monda Hámán Ahasvérus királynak: Van egy
nép, elszórva és elkülönítve a népek között, országod minden
tartományában, és az õ törvényei különböznek minden nemzetségtõl, és a
király törvényeit nem teljesíti; a királynak bizony nem illik úgy hagyni
õket.

<span id="an_3:9">3:9</span> Ha a királynak tetszik, írja meg, hogy õk
elvesztessenek, és én tízezer tálentom ezüstöt mérek a hivatalnokok
kezeibe, hogy a király kincstárába vigyék.

<span id="an_3:10">3:10</span> Akkor lehúzá a király az õ gyûrûjét a
maga kezérõl, és adá azt az Agágibeli Hámánnak, Hammedáta fiának, a
zsidók ellenségének.

<span id="an_3:11">3:11</span> És monda a király Hámánnak: Az ezüst tied
legyen s a nép is, hogy azt cselekedjed vele, a mi néked tetszik.

<span id="an_3:12">3:12</span> Elõhivatának azért a király irnokai az
elsõ hónap tizenharmadik napján, és megiraték minden úgy, a miként Hámán
parancsolá, a király fejedelmeinek és a kormányzóknak, a kik az egyes
tartományokban valának, és minden egyes nép fejeinek; minden
tartománynak annak írása szerint, és minden egyes népnek az õ nyelve
szerint, Ahasvérus király nevében iratott és megpecsételtetett a király
gyûrûjével.

<span id="an_3:13">3:13</span> És elküldettek a levelek futárok által a
király minden tartományába, hogy kipusztítsák, megöljék és
megsemmisítsék mind a zsidókat, ifjútól a vénig, gyermekeket és
asszonyokat egy napon, tizenharmadik napján a tizenkettedik hónapnak,
(ez Adár hónapja) és hogy javaikat elragadják.

<span id="an_3:14">3:14</span> Az írásnak mássa, hogy tétessék törvény
minden egyes tartományban, meghirdettetett minden népnek, hogy legyenek
készen azon a napon.

<span id="an_3:15">3:15</span> A futárok kimenének gyorsan a király
parancsával. És a törvény Susán várában is kiadatott; a király pedig és
Hámán leültek, hogy igyanak; de Susán városa felháborodott.

<span id="an_4:1">4:1</span> Márdokeus pedig megtudta mindazt, a mi
történt; és Márdokeus megszaggatá ruháit, zsákba és hamuba öltözék, és a
város közepére méne \[és \]kiálta nagy és keserves kiáltással.

<span id="an_4:2">4:2</span> És eljött a királynak kapuja elé; mert nem
volt szabad bemenni a király kapuján zsákruhában.

<span id="an_4:3">4:3</span> És minden egyes tartományban, azon helyen,
a hová a király parancsa és törvénye eljutott, nagy gyásza volt a
zsidóknak, bõjt és siralom és jajgatás; zsák és hamu vala terítve sokak
alá.

<span id="an_4:4">4:4</span> Eljöttek azért Eszternek leányai és
udvarmesterei és megmondák néki, és megszomorodék a királyasszony
nagyon, és külde ruhákat, hogy felöltöztetnék Márdokeust, és hogy vesse
le a zsákot magáról; de nem fogadá el.

<span id="an_4:5">4:5</span> Akkor elõhivatá Eszter Hatákot, a király
udvarmesterei közül a ki az õ szolgálatára volt rendelve, és kiküldé õt
Márdokeushoz, hogy megtudja, mi az és miért van az?

<span id="an_4:6">4:6</span> Kiméne tehát Haták Márdokeushoz a város
utczájára, mely a király kapuja elõtt vala.

<span id="an_4:7">4:7</span> És elmondá néki Márdokeus mindazt, a mi
érte õt, és az ezüst összegét, a melyet Hámán mondott, hogy juttat a
király kincséhez a zsidókért, hogy elvesztessenek.

<span id="an_4:8">4:8</span> És az írott rendeletnek mássát is, a melyet
Susánban adtak ki eltöröltetésökre, átadá néki, hogy mutassa meg
Eszternek, és jelentse és hagyja meg néki, hogy menjen a királyhoz,
könyörögni néki és esedezni elõtte az õ nemzetségéért.

<span id="an_4:9">4:9</span> Elméne azért Haták, és elmondá Eszternek
Márdokeus szavait.

<span id="an_4:10">4:10</span> És monda Eszter Hatáknak, és meghagyá
néki, hogy \[tudassa \]Márdokeussal:

<span id="an_4:11">4:11</span> A király minden szolgája és a király
tartományainak népe tudja, hogy minden férfinak és asszonynak, a ki
bemegy a királyhoz a belsõ udvarba hivatlanul, egy a törvénye, hogy
megölettessék, kivévén, a kire a király aranypálczáját kinyujtja, az él;
én pedig nem hívattam, hogy a királyhoz bemenjek, már harmincz napja.

<span id="an_4:12">4:12</span> És megmondák Márdokeusnak Eszter szavait.

<span id="an_4:13">4:13</span> És monda Márdokeus visszaüzenve
Eszternek: Ne gondold magadban, hogy te a király házában megmenekülhetsz
a többi zsidó közül.

<span id="an_4:14">4:14</span> Mert ha e mostani idõben te hallgatsz,
másunnan lészen könnyebbségök és szabadulások a zsidóknak; te pedig és
atyád háza elvesztek. És ki tudja, talán e mostani idõért jutottál
királyságra?

<span id="an_4:15">4:15</span> És monda Eszter visszaüzenve
Márdokeusnak:

<span id="an_4:16">4:16</span> Menj el és gyûjts egybe minden zsidót, a
ki Susánban találtatik, és bõjtöljetek érettem és ne egyetek és ne
igyatok három napig se éjjel se nappal, én is és leányaim így bõjtölünk
és ekképen megyek be a királyhoz, noha törvény ellenére; ha azután
elveszek, hát elveszek.

<span id="an_4:17">4:17</span> Elméne azért Márdokeus, és úgy
cselekedett mindent, a mint néki Eszter parancsolá.

<span id="an_5:1">5:1</span> Történt pedig harmadnapon, hogy Eszter
felöltözött királyiasan, és megállt a király házának belsõ udvarában, a
király háza ellenében, és a király üle királyiszékében, a királyi
házban, a ház ajtajának átellenében.

<span id="an_5:2">5:2</span> És lõn, a mint meglátá a király Eszter
királynét, hogy áll az udvarban, kegyet talála szemei elõtt, és kinyujtá
a király Eszterre az arany pálczát, a mely kezében vala, akkor oda méne
Eszter, és megilleté az arany pálcza végét.

<span id="an_5:3">5:3</span> És monda néki a király: Mi \[kell\] néked
Eszter királyné? És mi a kérésed? Ha az ország fele is, megadatik néked.

<span id="an_5:4">5:4</span> És felele Eszter: Ha a királynak tetszik,
jõjjön a király és Hámán ma a lakomára, melyet néki készítettem.

<span id="an_5:5">5:5</span> És monda a király: Gyorsan elõ Hámánt, hogy
teljesítse Eszter kívánságát. És elment a király és Hámán a lakomára, a
melyet Eszter készített vala.

<span id="an_5:6">5:6</span> Monda pedig a király Eszternek borivás
közben: Mi a te kivánságod? Megadatik néked. És mi a te kérésed? Ha az
ország fele is, meglészen!

<span id="an_5:7">5:7</span> És felele Eszter, és monda: Az én
kivánságom és kérésem ez:

<span id="an_5:8">5:8</span> Ha kegyet találtam a király szemei elõtt,
és ha a királynak tetszik megadni kivánságomat és teljesíteni kérésemet:
jõjjön el a király és Hámán a lakomára, a melyet készítek nékik, és
holnap a király beszéde szerint cselekszem.

<span id="an_5:9">5:9</span> És kiment Hámán azon a napon vígan és jó
kedvvel. De a mint meglátá Hámán Márdokeust a király kapujában, és ez
fel nem kelt és nem mozdult meg elõtte, megtelék Hámán haraggal
Márdokeus ellen.

<span id="an_5:10">5:10</span> De megtartóztatá magát Hámán, és haza
ment, és elküldvén, magához hivatá barátait és Zérest, az õ feleségét.

<span id="an_5:11">5:11</span> És elbeszélé nékik Hámán gazdagságának
dicsõségét, fiainak sokaságát és mindazt, a mivel felmagasztalta õt a
király, és hogy feljebb emelte õt a fejedelmeknél és a király
szolgáinál;

<span id="an_5:12">5:12</span> És monda Hámán: Nem is hívott Eszter
királyné mást a királylyal a lakomára, a melyet készített, hanem csak
engem, és még holnapra is meghivattattam hozzá a királylyal.

<span id="an_5:13">5:13</span> De mindez semmit sem ér nékem, valamíg
látom a zsidó Márdokeust ülni a király kapujában.

<span id="an_5:14">5:14</span> És monda néki Zéres, az õ felesége és
minden barátja: Csináljanak ötven könyöknyi magas fát, és reggel mondd
meg a királynak, hogy Márdokeust akaszszák reá, és akkor menj a
királylyal a lakomára vígan. És tetszett a dolog Hámánnak, és
megcsináltatta a fát.

<span id="an_6:1">6:1</span> Azon éjjel kerülte az álom a királyt, és
megparancsolá, hogy hozzák elõ a történetek emlékkönyvét, és ezek
olvastattak a király elõtt.

<span id="an_6:2">6:2</span> És írva találák, a mint Márdokeus
feljelenté Bigtánát és Térest, a király két udvarmesterét, a küszöb
õrzõit, a kik azon voltak, hogy rávetik kezöket Ahasvérus királyra.

<span id="an_6:3">6:3</span> És monda a király: Micsoda tisztességet és
méltóságot adtak azért Márdokeusnak? És felelének a király apródjai, az
õ szolgái: Semmit sem juttattak néki \[azért.\]

<span id="an_6:4">6:4</span> Akkor monda a király: Ki van az udvarban?
(Mert Hámán jöve a királyi ház külsõ udvarába, hogy megmondja a
királynak, hogy akasztassa fel Márdokeust a fára, a melyet készittetett
néki.)

<span id="an_6:5">6:5</span> És felelének néki a király apródjai: Ímé
Hámán áll az udvarban. És mondja a király: Jõjjön be!

<span id="an_6:6">6:6</span> És beméne Hámán, és monda néki a király:
Mit kell cselekedni azzal a férfiúval, a kinek a király tisztességet
kiván? (Hámán pedig gondolá az õ szívében: Kinek akarna a király nagyobb
tisztességet tenni, mint én nékem?)

<span id="an_6:7">6:7</span> És monda Hámán a királynak: A férfiúnak, a
kinek a király tisztességet kiván,

<span id="an_6:8">6:8</span> Hozzanak királyi ruhát, a melyben a király
jár, és lovat, a melyen a király szokott ülni és a melynek fejére
királyi koronát szoktak tenni.

<span id="an_6:9">6:9</span> És adják azt a ruhát és lovat a király
egyik legelsõ fejedelmének a kezébe, és öltöztessék fel azt a férfiút, a
kinek a király tisztességet kiván, és hordozzák õt a lovon a város
utczáin, és kiáltsák elõtte: Így cselekesznek a férfiúval, a kinek a
király tisztességet kiván.

<span id="an_6:10">6:10</span> Akkor monda a király Hámánnak: Siess,
hozd elõ azt a ruhát és azt a lovat, a mint mondád, és cselekedjél úgy a
zsidó Márdokeussal, a ki a király kapujában ül, és semmit el ne hagyj
mindabból, a mit szóltál.

<span id="an_6:11">6:11</span> Elõhozá azért Hámán a ruhát és a lovat,
és felöltözteté Márdokeust, és lovon hordozá õt a város utczáján, és
kiáltá elõtte: Így cselekesznek a férfiúval, a kinek a király
tisztességet kiván.

<span id="an_6:12">6:12</span> És Márdokeus megtére a király kapujához.
Hámán pedig siete házába, búsulva és fejét betakarva.

<span id="an_6:13">6:13</span> És elbeszélé Hámán Zéresnek, az õ
feleségének és minden barátjának mindazt, a mi vele történt. És mondának
néki az õ bölcsei és Zéres, az õ felesége: Ha Márdokeus, a ki elõtt
kezdtél hanyatlani, a zsidók magvából való: nem bírsz vele, hanem bizony
elesel elõtte.

<span id="an_6:14">6:14</span> És a míg így beszélének vele, eljövének a
király udvarmesterei, és siettek Hámánt a lakomára vinni, a melyet
készített vala Eszter.

<span id="an_7:1">7:1</span> És elméne a király és Hámán a lakomára,
Eszter királynéhoz.

<span id="an_7:2">7:2</span> És monda a király Eszternek másodnapon is,
borivás közben: Mi a te kivánságod Eszter királyné? Megadatik. És
micsoda a te kérésed? Ha az országnak fele is, meglészen.

<span id="an_7:3">7:3</span> És felele Eszter királyné, és monda: Ha
kegyet találtam szemeid elõtt, oh király! és ha a királynak tetszik, add
meg nékem életemet kivánságomra, és nemzetségemet kérésemre.

<span id="an_7:4">7:4</span> Mert eladattunk, én és az én nemzetségem,
hogy kipusztítsanak, megöljenek és megsemmisítsenek minket; ha csak
szolgákul, vagy szolgálókul adattunk volna el, akkor hallgatnék,
jóllehet az ellenség nem adna kárpótlást a király veszteségéért.

<span id="an_7:5">7:5</span> És szóla Ahasvérus király, és monda
Eszternek, a királynénak: Ki az és hol van az, a kit az õ szíve erre
vitt, hogy azt cselekedné?

<span id="an_7:6">7:6</span> És monda Eszter: Az ellenség és gyûlölõ, ez
a gonosz Hámán! Akkor Hámán megrettene a király és királyné elõtt.

<span id="an_7:7">7:7</span> A király pedig felkele haragjában a
borivástól \[és méne\] a palotakertbe; Hámán pedig ott maradt, hogy
életéért könyörögjön Eszter királynénál; mert látta, hogy a király
részérõl elvégeztetett az õ veszte.

<span id="an_7:8">7:8</span> És mikor a király visszatért a palota
kertjébõl a borivás házába, Hámán a kerevetre esék, a melyen Eszter
vala. Akkor monda a király: Erõszakot is akar elkövetni a királynén én
nálam a házban?! A mint e szó kijött a király szájából, Hámán arczát
befedék.

<span id="an_7:9">7:9</span> És monda Harbona, az udvarmesterek egyike a
király elõtt: Ímé a fa is, a melyet készített Hámán Márdokeusnak, a ki a
király javára szólott vala, ott áll Hámán házában, ötven könyöknyi
magas. És monda a király: Akasszátok õt magát reá!

<span id="an_7:10">7:10</span> Felakaszták azért Hámánt a fára, a melyet
készített Márdokeusnak, és megszünék a király haragja.

<span id="an_8:1">8:1</span> Azon a napon adá Ahasvérus király Eszter
királynénak Hámánnak, a zsidók ellenségének házát, és Márdokeus beméne a
király elébe, mert elmondotta Eszter, micsodája õ néki.

<span id="an_8:2">8:2</span> Lehúzá azért a király az õ gyûrûjét, a
melyet Hámántól elvett, és adá azt Márdokeusnak. Eszter pedig Márdokeust
tette Hámán házának fejévé.

<span id="an_8:3">8:3</span> És tovább szóla Eszter a király elõtt, és
leborult annak lábaihoz és sírt és könyörgött, hogy semmisítse meg az
agági Hámán gonoszságát és tervét, a melyet kigondolt a zsidók ellen.

<span id="an_8:4">8:4</span> És a király kinyujtá Eszterre az arany
pálczát, és Eszter felkelt és megálla a király elõtt,

<span id="an_8:5">8:5</span> És monda: Ha a királynak tetszik, és ha
kegyet találtam õ elõtte, és ha helyes a dolog a király elõtt, és én
kedves vagyok szemei elõtt: írassék meg, hogy vonassanak vissza az agági
Hámánnak, Hammedáta fiának tervérõl szóló levelek, a melyeket írt, hogy
elveszessék a zsidókat, a kik a király minden tartományában vannak.

<span id="an_8:6">8:6</span> Mert hogyan tudnám nézni azt a
nyomorúságot, mely érné az én nemzetségemet, és hogyan tudnám nézni az
én atyámfiainak veszedelmét?

<span id="an_8:7">8:7</span> Monda pedig Ahasvérus király Eszter
királynénak és a zsidó Márdokeusnak: Ímé Hámán házát Eszternek adtam, és
õt felakasztották a fára azért, mert a zsidókra bocsátotta kezét.

<span id="an_8:8">8:8</span> Ti pedig írjatok a zsidóknak, a mint
tetszik néktek a király nevében és pecsételjétek meg a király
gyûrûjével; mert az írás, a mely a király nevében van írva és a
királynak gyûrûjével van megpecsételve, vissza nem vonható.

<span id="an_8:9">8:9</span> Hivattatának azért a király irnokai
azonnal, a harmadik hónapban (ez a Siván hónap), annak huszonharmadik
napján, és megírák úgy, a miként Márdokeus parancsolá a zsidóknak és a
fejedelmeknek, a kormányzóknak és a tartományok fejeinek, Indiától fogva
Szerecsenországig százhuszonhét tartományba; minden tartománynak annak
írása szerint, és minden nemzetségnek az õ nyelvén, és a zsidóknak az õ
írások és az õ nyelvök szerint.

<span id="an_8:10">8:10</span> És megírá Ahasvérus király nevében, és
megpecsételé a király gyûrûjével. És külde leveleket lovas futárok
által, a kik lovagolnak a királyi ménes gyors paripáin,

<span id="an_8:11">8:11</span> Hogy megengedte a király a zsidóknak, a
kik bármely városban vannak, hogy egybegyûljenek és keljenek fel
életökért, és hogy kipusztítsák, megöljék és megsemmisítsék minden
népnek és tartománynak seregét, a mely õket nyomorgatja, kicsinyeket és
nõket, és hogy javaikat elragadják.

<span id="an_8:12">8:12</span> Egy napon, Ahasvérus királynak minden
tartományában, tizenharmadik napján a tizenkettedik hónapnak (ez Adár
hónapja).

<span id="an_8:13">8:13</span> Az írásnak mássa, hogy adassék törvény
minden egyes tartományban, meghirdettetett minden népnek, hogy a zsidók
készen legyenek azon a napon, hogy megbosszulják magokat ellenségeiken.

<span id="an_8:14">8:14</span> A futárok a királyi gyors paripákon
kimenének sietve és sürgõsen a király parancsolata szerint; és kiadatott
a törvény Susán várában is.

<span id="an_8:15">8:15</span> Márdokeus pedig kiméne a király elõl kék
bíbor és fehér királyi ruhában, és nagy arany koronával, és bíborbársony
palástban, és Susán városa vígada és örvendeze.

<span id="an_8:16">8:16</span> A zsidóknak világosság támada, öröm,
vigasság és tisztesség.

<span id="an_8:17">8:17</span> És minden tartományban és minden
városban, a hová a király szava és rendelete eljuta, öröme és vigalma
lõn a zsidóknak, lakoma és ünnep, és sokan a föld népei közül zsidókká
lettek; mert a zsidóktól való félelem szállta meg õket.

<span id="an_9:1">9:1</span> A tizenkettedik hónapban azért (ez az Adár
hónap), annak tizenharmadik napján, a mikor eljött \[az ideje\] a király
szavának és végzésének, hogy akkor teljesíttessék, azon a napon, a
melyen a zsidók ellenségei remélték, hogy hatalmat vesznek rajtok,
ellenkezõleg fordult; mert magok a zsidók võnek hatalmat azokon, a kik
õket gyûlölék.

<span id="an_9:2">9:2</span> Egybegyûlének a zsidók városaikban,
Ahasvérus király minden tartományában, hogy rávessék kezöket azokra, a
kik vesztöket keresték, és senki sem állhatott meg elõttük; mert miattok
való félelem szállott minden népre.

<span id="an_9:3">9:3</span> És a tartományok minden feje, fejedelmek,
kormányzók és a király hivatalnokai magasztalták a zsidókat; mert a
Márdokeustól való félelem szállott rájok.

<span id="an_9:4">9:4</span> Mert nagy volt Márdokeus a király házában,
és híre elment minden tartományba; mert ez a férfiú, Márdokeus,
emelkedett és nagyobbodott.

<span id="an_9:5">9:5</span> És leverték a zsidók minden ellenségeiket
fegyverrel, megölvén és megsemmisítvén azokat, és akaratok szerint
cselekedének gyûlölõikkel.

<span id="an_9:6">9:6</span> És Susán várában megölének és
megsemmisítének a zsidók ötszáz férfiút.

<span id="an_9:7">9:7</span> Parsandátát, Dalpont és Aspatát.

<span id="an_9:8">9:8</span> Porátát, Adáliát és Aridátát.

<span id="an_9:9">9:9</span> Parmástát, Arisait, Aridait és Vajzátát.

<span id="an_9:10">9:10</span> Tíz fiát Hámánnak, Hammedáta fiának, a
zsidók ellenségének megölték; de zsákmányra nem tették rá kezöket.

<span id="an_9:11">9:11</span> Azon a napon megtudá a király a Susán
várában megöletteknek számát.

<span id="an_9:12">9:12</span> És monda a király Eszter királynénak:
Susán várában megöltek a zsidók és megsemmisítettek ötszáz férfiút és
Hámán tíz fiát; a király többi tartományaiban mit cselekesznek? Mi a
kivánságod? és megadatik néked. És mi még a te kérésed? és meglészen.

<span id="an_9:13">9:13</span> És monda Eszter: Ha a királynak tetszik,
engedje meg holnap is a zsidóknak, a kik Susánban laknak, hogy
cselekedjenek a mai parancsolat szerint, és Hámán tíz fiát akaszszák fel
a fára.

<span id="an_9:14">9:14</span> És szóla a király, hogy úgy tegyenek. És
kiadaték a parancs Susánban, és Hámán tíz fiát felakasztották.

<span id="an_9:15">9:15</span> És összegyûltek a zsidók, a kik Susánban
valának, Adár havának tizennegyedik napján is, és megölének Susánban
háromszáz férfiút; de zsákmányra nem tették rá kezöket.

<span id="an_9:16">9:16</span> És a többi zsidók is, a kik a király
tartományaiban voltak, összegyûlének és feltámadtak életökért, és
békében maradtak ellenségeiktõl; megölének pedig gyûlölõikbõl
hetvenötezeret; de zsákmányra nem tették rá kezöket.

<span id="an_9:17">9:17</span> \[Történt ez\] az Adár hónapjának
tizenharmadik napján, és megnyugovának a tizennegyedik napon, és tették
azt vigalom és öröm napjává.

<span id="an_9:18">9:18</span> De a zsidók, a kik Susánban valának,
egybegyûlének azon \[hónap\] tizenharmadik és tizennegyedik napján, és
megnyugovának azon \[hónap\] tizenötödik napján, és azt tették vigalom
és öröm napjává.

<span id="an_9:19">9:19</span> Azért a vidéki zsidók, a kik kerítetlen
falvakban laktak, Adár hónapjának tizennegyedik napját tették öröm és
vigalom \[napjá\]vá és ünneppé, a melyen ajándékokat küldözgetnek
egymásnak.

<span id="an_9:20">9:20</span> És megírá Márdokeus e dolgokat, és
leveleket külde minden zsidónak, a ki Ahasvérus király minden
tartományában, közel és távol, vala.

<span id="an_9:21">9:21</span> Meghagyva nékik, hogy tartsák meg az Adár
hónapnak tizennegyedik napját és annak tizenötödik napját évrõl-évre,

<span id="an_9:22">9:22</span> Mint olyan napokat, a melyeken
megnyugovának a zsidók ellenségeiktõl, és mint olyan hónapot, a melyben
keserûségök örömre és siralmuk ünnepre fordult; hogy tartsák meg azokat
vigalom és öröm napjaiul, és küldjenek adjándékot egymásnak és
adományokat a szegényeknek.

<span id="an_9:23">9:23</span> És felfogadák a zsidók, hogy
megcselekszik, a mit kezdettek és a mit Márdokeus íra nékik.

<span id="an_9:24">9:24</span> Mert az agági Hámán, Hammedátának fia,
minden zsidónak ellensége, szándékozott a zsidókat elveszteni, és Púrt,
azaz sorsot vetett, hogy õket megrontsa és megsemmisítse;

<span id="an_9:25">9:25</span> De mikor a király tudomására jutott,
megparancsolá levélben, hogy gonosz szándéka, a melyet gondolt a zsidók
ellen, forduljon az õ fejére, és felakaszták õt és fiait a fára.

<span id="an_9:26">9:26</span> Annakokáért elnevezék e napokat Púrimnak
a Púr nevétõl. És azért ezen levél minden szava szerint, és a mit láttak
erre nézve, és a mi érte õket:

<span id="an_9:27">9:27</span> Elhatározák és elfogadák a zsidók mind
magokra, mind ivadékokra és mindazokra, a kik hozzájok csatlakoznak,
örök idõkre, hogy megtartják e két napot, írásuk és határozatuk szerint,
minden esztendõben.

<span id="an_9:28">9:28</span> És ezen napok emlékezetben lesznek és
megülik azokat nemzedékrõl- nemzedékre, családról-családra,
tartományról-tartományra és városról- városra. És ezek a Púrim napjai el
nem múlnak a zsidók között, és emlékök ki nem vész ivadékaik közül.

<span id="an_9:29">9:29</span> Ira pedig Eszter királyné, Abihail leánya
és a zsidó Márdokeus egész hatalommal, hogy megerõsítsék e második
levelet a Púrimról.

<span id="an_9:30">9:30</span> És külde leveleket minden zsidónak
Ahasvérus országának százhuszonhét tartományába, békességes és igazságos
szavakkal;

<span id="an_9:31">9:31</span> Hogy megerõsíttessenek ezek a Púrim
napjai, meghatározott idejökben, a miképen meghagyta nékik a zsidó
Márdokeus és Eszter királyné, és a mint elrendelték magokra és
ivadékaikra a bõjtölés és jajkiáltás dolgát.

<span id="an_9:32">9:32</span> És Eszter beszéde megerõsíté ezt a Púrim
történetét, és könyvbe iraték.

<span id="an_10:1">10:1</span> És Ahasvérus király adót vettete a földre
és a tenger szigeteire.

<span id="an_10:2">10:2</span> Az õ erejének és hatalmának minden
cselekedete pedig és Márdokeus nagy méltóságának története, a mellyel
felmagasztalá õt a király, avagy nincsenek-é megírva Média és Persia
királyainak évkönyveiben,

<span id="an_10:3">10:3</span> Mert a zsidó Márdokeus második volt
Ahasvérus király után, nagy a zsidók között, és kedves az õ atyjafiai
sokasága elõtt, a ki javát keresé népének, és békességet szerze minden
ivadékának.

------------------------------------------------------------------------

[Next: Job](job)
