[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](dan)  [Next](joe) 

------------------------------------------------------------------------

### Hungarian Bible: Hosea

<span id="an_1:1">1:1</span> Az Úr igéje, a mely lõn Hóseáshoz, a Beeri
fiához, Uzziás, Jótám, Ákház, Ezékiás, Júdabeli királyok idejében, és
Jeroboámnak, a Joás fiának, Izráel királyának idejében.

<span id="an_1:2">1:2</span> A mikor beszélni kezde az Úr Hóseással,
monda az Úr Hóseásnak: Menj, végy magadnak parázna feleséget és parázna
gyermekeket; mert paráználkodván paráználkodik e föld, nem követvén az
Urat.

<span id="an_1:3">1:3</span> Elméne tehát és elvevé Gómert, Diblajim
leányát; és az teherbe esék, és fiút szûle néki.

<span id="an_1:4">1:4</span> És mondá az Úr néki: Nevezd õt Jezréelnek,
mert még egy kis \[idõ,\] és megbüntetem a Jehu házát a Jezréel vére
miatt, és eltörlöm Izráel házának királyságát.

<span id="an_1:5">1:5</span> És azon a napon lészen az, hogy eltöröm az
Izráel ívét a Jezréel völgyében.

<span id="an_1:6">1:6</span> Ismét teherbe esék, és leányt szûle. És
mondá néki \[az Úr: \]Nevezd õt Ló-Rukhámáhnak; mert nem kegyelmezek
többé az Izráel házának, hogy akármiképen könyörülnék rajtok.

<span id="an_1:7">1:7</span> De a Júda házának megkegyelmezek, és
megtartom õket az Úr, az õ Istenök által; de nem tartom meg õket ív,
vagy kard, vagy háború által, sem lovak és lovasok által.

<span id="an_1:8">1:8</span> Mikor elválasztá Ló-Rukhámáht, ismét
teherbe esék, és fiút szûle.

<span id="an_1:9">1:9</span> És mondá \[az Úr:\] Nevezd õt Ló-Amminak;
mert ti nem vagytok az én népem, s én sem leszek a tiétek.

<span id="an_1:10">1:10</span> De mégis annyi lesz az Izráel fiainak
száma, mint a tenger fövenye, a mely meg nem mérettethetik és meg nem
számláltathatik; és lészen, hogy a hol az mondatott nékik: Nem vagytok
az én népem, ez mondatik nékik: Élõ Istennek fiai!

<span id="an_1:11">1:11</span> És összegyûlnek Júda fiai és Izráel fiai
együvé, és egy fejedelmet választanak, és feljõnek az országból, mert
nagy lesz a Jezréel napja! \[ (Hosea 1:12) Mondjátok atyátokfiainak:
Ammi! és a ti húgaitoknak: Rukhámáh! \]

<span id="an_2:1">2:1</span> Pereljetek anyátokkal, pereljetek (mert nem
feleségem õ, és én sem vagyok néki férje), hogy tüntesse el az õ
bujaságát arczáról, és az õ paráznaságát emlõi közül;

<span id="an_2:2">2:2</span> Különben meztelenre vetkõztetem õt és
olyanná teszem, a milyen \[volt\] születése napján, és a pusztához
teszem hasonlatossá, és olyanná változtatom õt, a milyen a kiaszott
föld, és megölöm õt szomjúsággal.

<span id="an_2:3">2:3</span> Sõt fiain sem könyörülök, mert
paráznaságnak fiai õk \[is.

<span id="an_2:4">2:4</span> Mert paráználkodott az õ anyjok; gyalázatba
merült, a ki õket szülte; mert ezt mondotta: Elmegyek szeretõim után, a
kik megadják kenyeremet, vizemet, gyapjúmat és lenemet, olajomat és
italomat.

<span id="an_2:5">2:5</span> Azért ímé tövissel rekesztem el útadat, és
sövényt fonok eleibe, hogy ne találja meg ösvényeit.

<span id="an_2:6">2:6</span> És szaladgál majd szeretõi után, de nem éri
el õket; és mikor keresi õket és nem találja meg azokat, \[azt\] mondja
majd: Elmegyek hát és visszatérek elõbbi férjemhez: mert jobb dolgom
volt akkor, hogynem mint mostan:

<span id="an_2:7">2:7</span> Mert nem vette eszébe, hogy én adtam néki a
búzát, a mustot és az olajat, és \[én\] sokasítottam meg ezüstjét és az
aranyat, \[a mit\] õk a Baálra költöttek.

<span id="an_2:8">2:8</span> Azért visszaveszem búzámat a maga idejében
és mustomat is az õ divatjában, és elragadom gyapjúmat és lenemet, \[a
melyek\] meztelensége befedésére \[lettek volna.\]

<span id="an_2:9">2:9</span> És most feltárom az õ gyalázatát szeretõi
elõtt, és senki sem szabadítja õt ki az én kezembõl.

<span id="an_2:10">2:10</span> És megszüntetem minden örömét, ünnepét,
újholdját, szombatját és minden ünnepe napját.

<span id="an_2:11">2:11</span> És elpusztítom szõlejét és fügefáját, a
melyekrõl ezt mondta: Ez az én bérem, a mit az én szeretõim adtak nékem,
és erdõvé teszem azokat, és a mezei vad emészti meg õket.

<span id="an_2:12">2:12</span> És megbüntetem õt a Baálok napjaiért, a
melyeken füstölve áldozott azoknak, és felrakta gyûrûjét és nyaklánczát,
és elment szeretõi után, rólam pedig elfeledkezett, \[ezt\] mondja az
Úr.

<span id="an_2:13">2:13</span> Azért ímé csalogatom õt, és elviszem õt a
pusztába, és szívére beszélek.

<span id="an_2:14">2:14</span> És onnan adom meg néki az õ szõlõjét és
az Akor völgyét a reménység ajtaja gyanánt, és úgy énekel ott, mint
ifjúságának idején és mint Égyiptomból lett feljövetelének napján.

<span id="an_2:15">2:15</span> És azon a napon, \[ezt\] mondja az Úr,
így fogsz engem hívni: Én férjem, és nem hívsz engem többé \[így:\]
Baálom.

<span id="an_2:16">2:16</span> És kiveszítem az õ szájából a Baálok
neveit, hogy azoknak neve se említtessék többé.

<span id="an_2:17">2:17</span> És azon a napon frigyet szerzek nékik a
mezei vadakkal, az égi madarakkal és a föld férgével, és az ívet, kardot
és háborút eltörlöm e földrõl, és bátorságos lakozást adok nékik.

<span id="an_2:18">2:18</span> És eljegyezlek téged magamnak örökre, és
pedig igazsággal és ítélettel, kegyelemmel és irgalommal jegyezlek el.

<span id="an_2:19">2:19</span> Bizony, hittel jegyezlek el téged
magamnak, és megismered az Urat.

<span id="an_2:20">2:20</span> És azon a napon meghallgatom, azt mondja
az Úr, meghallgatom az egeket, azok pedig meghallgatják a földet;

<span id="an_2:21">2:21</span> A föld pedig meghallgatja a búzát és a
mustot és az olajat; azok pedig meghallgatják Jezréelt.

<span id="an_2:22">2:22</span> És bevetem õt magamnak a földbe, és
megkegyelmezek Ló-Rukhámának, és azt mondom Ló-Amminak: Én népem vagy
te; õ pedig ezt mondja: Én Istenem!

<span id="an_2:23">2:23</span> 

<span id="an_3:1">3:1</span> És mondá az Úr nékem: Menj el újra, szeress
egy asszonyt, a kit szeret az õ társa és mégis házasságtörõ; a mint az
Úr is szereti Izráel fiait, bár õk idegen istenekhez fordulnak, és
szeretik a szõlõskalácsokat.

<span id="an_3:2">3:2</span> És megszerzém azt magamnak tizenöt ezüstön
és egy hómer árpán és egy letek árpán.

<span id="an_3:3">3:3</span> És mondám néki: Sok ideig ülsz nálam; nem
paráználkodol és nem leszel férfié; én is \[így\] leszek te irántad.

<span id="an_3:4">3:4</span> Mert az Izráel fiai is sok ideig maradnak
király nélkül, fejedelem nélkül, áldozat nélkül, szoborkép nélkül, efód
nélkül és theráfok nélkül.

<span id="an_3:5">3:5</span> Azután megtérnek Izráel fiai és keresik az
Urat, az õ Istenöket, és Dávidot, az õ királyukat, és remegve
\[folyamod\]nak az Úrhoz és az õ jóságához az utolsó idõkben.

<span id="an_4:1">4:1</span> Halljátok meg az Úrnak beszédét Izráel
fiai, mert pere van az Úrnak a földnek lakóival, mert nincs igazság és
nincsen szeretet és nincsen Istennek ismerete a földön.

<span id="an_4:2">4:2</span> Hamisan esküsznek és hazudnak és gyilkolnak
és lopnak és paráználkodnak, betörnek és egyik vér a másikat éri.

<span id="an_4:3">4:3</span> Azért búsul a föld és elerõtlenül minden, a
mi azon lakik, a mezõ vada és az ég madara egyaránt, bizony a tenger
halai is elveszíttetnek.

<span id="an_4:4">4:4</span> Mindazáltal senki se perlekedjék, és senki
se feddõzzék! hiszen a te néped olyan, mint azok, a kik a pappal
czivódnak.

<span id="an_4:5">4:5</span> De elesel nappal, és elesik veled a próféta
is éjjel; anyádat is elveszítem.

<span id="an_4:6">4:6</span> Elvész az én népem, mivelhogy tudomány
nélkül való. Mivelhogy te megvetetted a tudományt, én is megvetlek
téged, hogy papom ne légy. És mivelhogy elfeledkeztél Istened
törvényérõl, elfeledkezem én is a te fiaidról.

<span id="an_4:7">4:7</span> Mennél számosabbak lettek, annál inkább
vétkeztek ellenem; \[de \]gyalázatra fordítom dicsõségöket!

<span id="an_4:8">4:8</span> Népem vétkébõl élõsködnek õk és bûneik után
áhítozik lelkök.

<span id="an_4:9">4:9</span> De úgy jár a pap is, mint a nép;
megbüntetem õket az õ útaikért, és megfizetek néki cselekedeteiért.

<span id="an_4:10">4:10</span> Esznek majd, de meg nem elégesznek;
fajtalankodnak, de nem szaporodnak, mert megszüntek az Úrra vigyázni.

<span id="an_4:11">4:11</span> Paráznaság, bor és must elveszi az észt!

<span id="an_4:12">4:12</span> Népem az õ bálványát kérdezi, és az õ
pálczája mond néki jövendõt; mert a fajtalanság lelke megtéveszt, és
paráználkodnak az õ Istenök megett.

<span id="an_4:13">4:13</span> A hegyek tetején áldoznak és a halmokon
füstölnek: a cserfa, a nyárfa és a tölgyfa alatt, mert kedves annak az
árnyéka. Ezért paráználkodnak a ti leányaitok, és házasságtörõk a ti
menyeitek.

<span id="an_4:14">4:14</span> Nem büntetem meg leányaitokat, hogy
paráználkodnak, menyeiteket sem, hogy házasságtörõk, mert õk magok is
félremennek a paráznákkal és áldoznak a kurvákkal. De az értelmetlen nép
elbukik.

<span id="an_4:15">4:15</span> Ha te paráználkodol is Izráel, csak a
Júda ne vétkezzék! És ne járjatok Gilgálba, és ne menjetek fel
Beth-Avenbe! és ne esküdjetek így: Él az Úr!

<span id="an_4:16">4:16</span> Mert szilajkodik Izráel mint a szilaj
üszõ; most tágas földön legelteti õket az Úr, mint a bárányt.

<span id="an_4:17">4:17</span> Bálványokkal szövetkezett Efraim; hagyd
\[hát \]magára!

<span id="an_4:18">4:18</span> Ivásuk elfajult, untalan paráználkodnak;
igen szeretik pajzsaik a gyalázatot.

<span id="an_4:19">4:19</span> Szárnyaihoz köti õt a szélvész, és
megszégyenülnek áldozataik miatt.

<span id="an_5:1">5:1</span> Halljátok meg ezt, ti papok! Figyeljetek,
Izráel háza! Hallgassatok ide királynak háza; hiszen reátok vonatkozik
az ítélet, mert tõrré lettetek Miczpának, és kiterített hálóvá a
Táboron.

<span id="an_5:2">5:2</span> Szertelen a hitehagyottak öldöklése, de én
mindnyájok fenyítéke leszek.

<span id="an_5:3">5:3</span> Jól ismerem én Efraimot, és Izráel nincs
elrejtve elõlem; hiszen most is paráználkodol Efraim! megfertõztetett az
Izráel.

<span id="an_5:4">5:4</span> Nem engedik õket az õ cselekedeteik
megtérni az õ Istenökhöz, mert paráznaság lelke van közöttük, és nem
ismerik az Urat.

<span id="an_5:5">5:5</span> Izráel ellen az õ büszkesége tesz
tanúbizonyságot, Izráel és Efraim bûneik miatt vesznek el; velök együtt
Júda is elvész.

<span id="an_5:6">5:6</span> Juhaikkal és ökreikkel mennek keresni az
Urat, de nem találják; eltávozott az õ tõlük.

<span id="an_5:7">5:7</span> Hûtlenül cselekedtek az Úr ellen, mert
idegen fiakat nemzettek; most azért megemészti õket az újhold,
örökségeikkel egyben.

<span id="an_5:8">5:8</span> Fújjátok meg a kürtöt Gibeában, a tárogatót
Rámában; rivalgjatok Beth- Avenben: Utánad Benjámin.

<span id="an_5:9">5:9</span> Efraim pusztává lesz a büntetés napján;
Izráel törzsei ellen kijelentettem a változhatatlan ítéletet.

<span id="an_5:10">5:10</span> Júda fejedelmei olyanok, mint a
határrontók; kiontom rájok az én haragomat, mint a vizet.

<span id="an_5:11">5:11</span> Efraim el van nyomva, összetörve az
ítélettõl, mert tetszett néki követni az \[emberi\] rendelést!

<span id="an_5:12">5:12</span> Én pedig olyanná lettem Efraimnak, mint a
moly, és a Júda házának, mint a rothadás.

<span id="an_5:13">5:13</span> Látta ugyan Efraim a maga betegségét,
Júda is a maga sebét, és Efraim Assiriához folyamodott és küldött Járéb
királyhoz; de az nem tud titeket meggyógyítani, és nem veszi le rólatok
a sebet.

<span id="an_5:14">5:14</span> Mert olyan leszek Efraimnak, mint az
oroszlán, és Júda házának, mint az oroszlán-kölyök. Én, én szaggatom
szét; elmegyek, felkapom, és nem lesz, a ki megszabadítsa!

<span id="an_5:15">5:15</span> Elmegyek, visszatérek helyemre, mígnem
megismerik, hogy vétkeztek, és keresni fogják az én orczámat.
Nyomorúságukban keresnek majd engem!

<span id="an_6:1">6:1</span> Jertek, térjünk vissza az Úrhoz, mert õ
szaggatott meg és õ gyógyít meg minket; megsebesített, de bekötöz
minket!

<span id="an_6:2">6:2</span> Megelevenít minket két nap mulva, a
harmadik napon feltámaszt minket, hogy éljünk az õ színe elõtt.

<span id="an_6:3">6:3</span> Ismerjük hát el, törekedjünk megismerni az
Urat. Az õ kijövetele bizonyos, mint a hajnal, és eljõ hozzánk, mint az
esõ, mint a késõi esõ, a mely megáztatja a földet.

<span id="an_6:4">6:4</span> Mit cselekedjem veled Efraim? Mit
cselekedjem veled Júda? Hiszen szeretetetek olyan, mint a reggeli felhõ
és mint a korán múló harmat.

<span id="an_6:5">6:5</span> Azért vertem meg a próféták által és
megölöm õket az én számnak beszédivel. Bizony, a te ítéleteid olyanok,
mint a kelõ nap.

<span id="an_6:6">6:6</span> Mert szeretetet kivánok én és nem
áldozatot: az Istennek ismeretét inkább, mintsem égõáldozatokat.

<span id="an_6:7">6:7</span> De õk, mint Ádám, áthágták a szövetséget;
ott cselekedtek hûtlenül ellenem.

<span id="an_6:8">6:8</span> Gileád a gonosztevõk városa, vérrel van
bemocskolva.

<span id="an_6:9">6:9</span> És miképen tolvajok leselkednek, úgy
\[tesz\] a papok szövetkezete; gyilkolnak a sikemi úton; bizony, gonosz
dolgokat cselekesznek.

<span id="an_6:10">6:10</span> Rettenetes dolgokat látok Izráel házában.
Ott van Efraim paráználkodása; meg van fertõztetve Izráel.

<span id="an_6:11">6:11</span> Júda! a te számodra is készített aratást,
mikor fordítok az én népemnek fogságán.

<span id="an_7:1">7:1</span> A mikor gyógyítani akarnám Izráelt, akkor
tudódik ki Efraim vétke és Samaria gonoszsága; mert csalárdul
cselekesznek, tolvaj tör be, és rabló fosztogat az utczán.

<span id="an_7:2">7:2</span> És eszökbe sem veszik, hogy emlékezem
minden gonoszságukra. Most körülvették õket az õ cselekedeteik, a melyek
színem elõtt vannak.

<span id="an_7:3">7:3</span> Gonoszságukkal gyönyörködtetik a királyt,
és hazugságaikkal a fejedelmeket.

<span id="an_7:4">7:4</span> Mindnyájan házasságtörõk; olyanok, mint a
kemencze, a melyet befût a sütõ; szünetel a tüzeléssel, a tészta
bekovászolásától annak megkeléséig.

<span id="an_7:5">7:5</span> Királyunk napján a fejedelmek beteggé
lesznek a bor hevétõl; csúfolóknak nyújtja az õ kezét.

<span id="an_7:6">7:6</span> Mert, mint a kemencze, közelednek
álnokságukban az õ szívökkel. Egész éjszaka alszik az õ sütõjök; reggel
ég, mint a lángoló tûz.

<span id="an_7:7">7:7</span> Mindnyájan tüzesek, mint a sütõ kemencze,
és megemésztik biráikat. Királyaik mind elhullottak. Nincs köztök senki,
a ki hozzám kiáltana.

<span id="an_7:8">7:8</span> Efraim összekeveredett a népekkel. Olyanná
lõn az Efraim, mint a meg nem fordított pogácsa.

<span id="an_7:9">7:9</span> Idegenek emésztik erejét, de õ nem veszi
észre. Õsz hajjal is hintve van már, és azt sem veszi észre.

<span id="an_7:10">7:10</span> Izráel ellen az õ büszkesége tesz
tanúbizonyságot, és még sem térnek vissza az Úrhoz, az õ Istenökhöz, és
nem keresik õt mindennek daczára sem.

<span id="an_7:11">7:11</span> És olyan lett Efraim, mint az együgyû
galamb: balgatag! Égyiptomhoz kiáltanak, Assiriához folyamodnak.

<span id="an_7:12">7:12</span> De\] a mint mennek, kiterjesztem hálómat
ellenök; levonszom õket, mint az ég madarát; megbüntetem õket az õ
gyülekezetöknek \[adott\] kijelentés szerint.

<span id="an_7:13">7:13</span> Jaj nékik, mert eltávoztak én tõlem!
Pusztulás reájok, mert vétkeztek ellenem. Én ugyan megszabadítanám õket;
de õk hazugságot szólnak ellenem!

<span id="an_7:14">7:14</span> És nem kiáltanak hozzám szívökbõl, hanem
ordítoznak ágyasházaikban; a búza és a must miatt gyûlnek egybe; ellenem
fordulnak.

<span id="an_7:15">7:15</span> Pedig én tanítottam \[õket,\] én
erõsítettem meg karjokat, és õk mégis gonoszt gondolnak ellenem.

<span id="an_7:16">7:16</span> Megtérnek, \[de\] nem a magasságos
\[Istenhez.\] Olyanok, mint a csalárd kézív. Fegyvertõl hullnak el
fejedelmeik, az õ nyelvöknek mérge miatt. Ez lesz gyalázatjok Égyiptom
földén.

<span id="an_8:1">8:1</span> Szádhoz a kürtöt! Mint a sas, \[úgy jön\]
az Úr házára! Mert megszegték az én frigyemet, és vétkeztek az én
törvényem ellen!

<span id="an_8:2">8:2</span> Kiáltnak hozzám: Én Istenem! mi, az Izráel,
ismerünk tégedet!

<span id="an_8:3">8:3</span> Megvetette Izráel a jót, kergesse \[hát\]
az ellenség.

<span id="an_8:4">8:4</span> Királyt emeltek õk; de nem én általam;
fejedelmet választottak, de tudtomon kivül. Ezüstjökbõl és aranyukból
bálványokat formáltak; csak azért, hogy semmivé legyen.

<span id="an_8:5">8:5</span> Megútálta a te borjúdat, oh Samaria!
Haragom felgerjedt ellenök. Meddig nem lehetnek még tiszták?

<span id="an_8:6">8:6</span> Mert ez is Izráelbõl való! kézmûves
csinálta azt, és nem Isten az. Bizony forgácscsá lesz Samaria borjúja!

<span id="an_8:7">8:7</span> Mert szelet vetnek és vihart aratnak. Nem
indul szárba; termése nem ad lisztet; ha adna is, idegenek nyelik be
azt.

<span id="an_8:8">8:8</span> Elnyeletett Izráel! Olyan immár a népek
közt, mint az edény, \[a melyen\] nincs gyönyörûség.

<span id="an_8:9">8:9</span> Mert õk Assiriához folyamodnak; Efraim
magában bolygó vadszamár; szeretõket bérelnek.

<span id="an_8:10">8:10</span> De ha bérelnek is a pogányok közt, most
összegyûjtöm õket, és kezdenek majd lefogyni a fejedelmek királyának
terhétõl.

<span id="an_8:11">8:11</span> Mivel megszaporította Efraim az oltárokat
a bûnre, bûnre vezették õt az oltárok.

<span id="an_8:12">8:12</span> Ha tízezer törvényt írnék is elébe,
idegennek tekintenék azokat.

<span id="an_8:13">8:13</span> Nékem szánt áldozatképen húst vágnak és
esznek; az Úr nem tekint azokra kedvesen. Immár megemlékezik az õ
álnokságukról, és megbünteti az õ vétkeiket; Égyiptomba fognak õk
visszatérni.

<span id="an_8:14">8:14</span> Most Izráel elfeledkezett az õ
alkotójáról és palotákat épített; Júda megerõsített városokat
szaporított. De én tüzet bocsátok városaira, és az emészti meg az õ
erõsségeit.

<span id="an_9:1">9:1</span> Ne örvendezz Izráel oly vígan, mint a
pogányok; mert paráználkodással elszakadtál a te Istenedtõl, és
szeretted a bûnbért minden búzaszérûn.

<span id="an_9:2">9:2</span> Szérû és sajtó nem tartja el õket;
hiányozni fog abból a must.

<span id="an_9:3">9:3</span> Nem maradnak az Úr földén, hanem Égyiptomba
tér vissza Efraim; Assiriában tisztátalant esznek.

<span id="an_9:4">9:4</span> Nem áldoznak az Úrnak borral; és nem
lesznek kedvesek elõtte. Áldozataik olyanok lesznek, mint a gyásztornak
kenyere; mindnyájan, a kik abból esznek, megfertéztetnek, mert kenyerök
\[csak\] étvágyuknak szolgál; nem jut be az Úr házába.

<span id="an_9:5">9:5</span> Mit cselekesztek majd az ünnepnek napján,
az Úr ünnepnapján?

<span id="an_9:6">9:6</span> Mert ímé elbujdosnak a pusztulás miatt;
Égyiptom gyûjti be, Móf temeti el õket. Ezüst kincsöket a csalán örökli;
tövis lesz sátoraikban.

<span id="an_9:7">9:7</span> Elérkeztek a számadásnak napjai; elérkeztek
a megtorlásnak napjai; megtudja majd Izráel! Bolond a próféta, õrült a
léleknek embere a te vétked sokasága miatt és mert akkora a gyûlölség.

<span id="an_9:8">9:8</span> Efraim szétnéz az én Istenem mellett. A
prófétának minden útaira háló vettetett; gyûlölség van Istenének
házában.

<span id="an_9:9">9:9</span> Mélyen elfajultak, mint Gibea napjaiban;
\[de\] megemlékezik álnokságaikról, és megbünteti az õ gonoszságokat.

<span id="an_9:10">9:10</span> Mint szõlõfürtöket a pusztában, úgy
találtam Izráelt; mint a fügefa elsõ termésének zsengéjét, úgy néztem a
ti atyáitokat; \[de\] bementek Baál-Peorhoz és a gyalázatosnak adták
magokat, és útálatossá váltak, mint a mit szerettek.

<span id="an_9:11">9:11</span> Efraim! Elszáll dicsõségök, mint a madár!
Nem lesz szülés, sem terhesség, sem fogamzás!

<span id="an_9:12">9:12</span> Mert még ha felnevelnék is fiaikat, mégis
gyermektelenekké teszem õket; sõt még nékik is jaj, ha elfordulok tõlök.

<span id="an_9:13">9:13</span> Efraim, a mint néztem, mint Tírus van
plántálva a mezõben; de Efraimnak mégis az öldöklõhöz kell kihoznia az õ
fiait.

<span id="an_9:14">9:14</span> Adj nékik oh Uram! Mit adj? Adj nékik
meddõ méhet és kiszáradt emlõket.

<span id="an_9:15">9:15</span> Minden gonoszságuk Gilgálban \[van,\]
mert ott gyûlöltem meg õket. Cselekedeteik gonoszsága miatt kiûzöm õket
házamból; nem szeretem õket többé; fejedelmeik mindnyájan pártütõk.

<span id="an_9:16">9:16</span> Meg van verve Efraim, gyökerök elszáradt!
Nem teremnek gyümölcsöt. Még ha nemzenének is, megölöm méhöknek
szerelmes \[magzatit.\]

<span id="an_9:17">9:17</span> Elveti õket az én Istenem, mert nem
hallgattak reá, és bujdosókká lesznek a pogányok között.

<span id="an_10:1">10:1</span> Buja szõlõtõ az Izráel, a mely termi az õ
gyümölcseit. Gyümölcsének sokasága szerint sokasította meg oltárait,
földének jósága szerint jó sok oszlopot állított fel.

<span id="an_10:2">10:2</span> Csalárd a szívök; \[de\] most
meglakolnak! Õ maga töri le oltáraikat; elpusztítja bálványaikat.

<span id="an_10:3">10:3</span> Bizony mondják most: Nincsen királyunk,
mert nem féljük az Urat, és a király mit segíthet rajtunk?!

<span id="an_10:4">10:4</span> Össze-vissza beszéltek; hamisan esküdtek;
szövetséget kötöttek; de mint a bürök a mezõ barázdáin, úgy sarjadzik ki
az ítélet.

<span id="an_10:5">10:5</span> Beth-Aven borjúi miatt aggódnak Samaria
lakói. Bizony megsiratja azt az õ népe, és papjai is remegnek miatta, az
õ dicsõsége miatt; mert eltávozott az attól.

<span id="an_10:6">10:6</span> Azt magát is Assiriába vonszolják
ajándékul Járeb királynak. Szégyent vall Efraim, és megszégyenül Izráel
az õ tanácsa miatt.

<span id="an_10:7">10:7</span> Elveszett Samaria! Az õ királya, mint
forgács a víz színén!

<span id="an_10:8">10:8</span> És Aven magaslatai, az Izráel vétke,
lerontatnak. Tövis és bogácskóró növi be oltáraikat, és mondják majd a
hegyeknek: Borítsatok be minket! a halmoknak pedig: Omoljatok reánk!

<span id="an_10:9">10:9</span> Gibea napjaitól fogva vétkezél, oh
Izráel! Ott maradtak; nem érte õket Gibeában a harcz a gonoszság fiai
ellen.

<span id="an_10:10">10:10</span> Megfenyítem hát õket kedvemre! Népek
gyülekeznek ellenök, a mikor megkötöztetnek kettõs gazságukért.

<span id="an_10:11">10:11</span> Efraim szoktatott üszõ, a mely szeret
nyomtatni; de én rámegyek az õ szép nyakára: igába fogom Efraimot; Júda
szántani fog, Jákób boronál néki.

<span id="an_10:12">10:12</span> Vessetek magatoknak igazságra;
arassatok kegyelem szerint! Szántsatok magatoknak új szántást; mert
ideje keresnetek az Urat, mígnem eljõ, hogy igazság esõjét adjon néktek.

<span id="an_10:13">10:13</span> Istentelenséget szántottatok,
álnokságot arattatok. Eszitek a hazugság gyümölcsét, mert bíztál a te
utadban és vitézeidnek sokaságában!

<span id="an_10:14">10:14</span> Azért zendülés támad a te néped között,
és minden te erõsséged elpusztíttatik, a miképen elpusztította Salman
Beth-Arbelt a harcznak napján; az anya gyermekeivel együtt földhöz
veretik.

<span id="an_10:15">10:15</span> Így cselekszik veletek Beth-El, a ti
nagy gonoszságtokért; hajnalra bizony elvész Izráel királya!

<span id="an_11:1">11:1</span> Mikor még gyermek volt Izráel,
megszerettem õt, és Égyiptomból hívtam ki az én fiamat.

<span id="an_11:2">11:2</span> A mint hívták õket, úgy mentek el elõlök:
a Baáloknak áldoztak és a bálványoknak füstöltek.

<span id="an_11:3">11:3</span> Pedig én tanítottam járni Efraimot; õ
vette õket karjaira, de õk nem ismerték el, hogy én gyógyítottam meg
õket.

<span id="an_11:4">11:4</span> Emberi kötelékekkel vontam õket,
szeretetnek köteleivel, és olyan voltam hozzájok, mint a kik leemelik
szájukról az igát, és ételt adtam nyájasan eleikbe.

<span id="an_11:5">11:5</span> Nem tér vissza Égyiptom földére; hanem
Assiria lesz az õ királya, mert nem akarnak megtérni.

<span id="an_11:6">11:6</span> És fegyver száll az õ városaira, és
elpusztítja az õ zárait, és felemészti õket az õ szándékaik miatt.

<span id="an_11:7">11:7</span> Mert az én népem átalkodottan hajlandó
elfordulni tõlem. Ha hivogatják is õt a magasságos \[Isten\]hez, senki
nem indul meg rajta.

<span id="an_11:8">11:8</span> Miképen adnálak oda Efraim,
szolgáltatnálak ki Izráel!? Miként adnálak oda, mint Admát, tennélek
olyanná, a milyen Seboim?! Megesett bennem az én szívem; fellángolt
minden szánalmam!

<span id="an_11:9">11:9</span> Nem végzem el haragomnak hevét; nem
fordulok vissza Efraim vesztére; mert Isten vagyok én és nem ember, a
Szent te közötted, és nem haraggal jövök én.

<span id="an_11:10">11:10</span> Az Urat fogják követni. Ordít, mint az
oroszlán; ha õ ordít, remegve gyûlnek össze fiak napnyugot felõl.

<span id="an_11:11">11:11</span> Rettegve jõnek elõ, mint a madár,
Égyiptomból, és mint a galamb, Assiriának földébõl; és letelepítem õket
házaikba, ezt mondja az Úr!

<span id="an_11:12">11:12</span> Körülvett engem Efraim hazugsággal, az
Izráel háza pedig csalárdsággal; de Júda uralkodik még az Istennel és a
hûséges Szenttel.

<span id="an_12:1">12:1</span> Széllel táplálkozik Efraim és fut a
keleti szél után. Mindennap szaporítja a hazugságot és a sanyargatást,
és frigyet szereznek az Assirussal és Égyiptomba visznek olajat.

<span id="an_12:2">12:2</span> Pere van az Úrnak a Júdával is, és
megbünteti Jákóbot az õ útai szerint. Cselekedetei szerint fizet meg
néki.

<span id="an_12:3">12:3</span> Anyja méhében sarkon fogta bátyját, és
mikor erõs volt, küzdött az Istennel.

<span id="an_12:4">12:4</span> Küzdött az angyallal és legyõzte; sírt és
könyörgött néki. Béthelben találta meg õt, és ott beszélt velünk.

<span id="an_12:5">12:5</span> Bizony az Úr, a seregeknek Istene; az Úr
az õ neve.

<span id="an_12:6">12:6</span> Térj hát vissza a te Istenedhez; õrizd
meg az irgalmasságot és az ítéletet, és bízzál szüntelen a te
Istenedben.

<span id="an_12:7">12:7</span> Kanaánita \[õ!\] Hamis mértékek vannak
kezében; szeret \[mást\] megcsalni.

<span id="an_12:8">12:8</span> És Efraim ugyan ezt mondja: Bizony
meggazdagodtam; vagyont szerzettem magamnak. Semmi szerzeményemben nem
találnak rajtam álnokságot, a mely bûn volna!

<span id="an_12:9">12:9</span> De én vagyok az Úr, a te Istened Égyiptom
földétõl kezdve. Újra sátorok lakójává teszlek téged, mint az ünneplés
napjain.

<span id="an_12:10">12:10</span> Mert \[én\] szólottam a prófétákhoz; én
sokasítottam meg a látásokat, és \[én\] szólottam hasonlatokban a
próféták által.

<span id="an_12:11">12:11</span> Ha Gileád a gonoszság \[városa,\]
bizony semmivé lesznek! Gilgálban ökrökkel áldoznak; de oltáraik is
olyanokká lesznek, mint a kõrakások a mezõ barázdáin.

<span id="an_12:12">12:12</span> Jákób Aram földére bujdosott, és egy
asszonyért szolgált az Izráel, és egy asszonyért pásztorkodott.

<span id="an_12:13">12:13</span> És próféta által hozta fel az Úr
Izráelt Égyiptomból, és próféta által tartatott meg.

<span id="an_12:14">12:14</span> Gonoszul ingerelte Efraim \[az
Istent;\] de rajta szárasztja a \[sok\] vért, és gyalázatosságát
megfizeti néki az õ Ura.

<span id="an_13:1">13:1</span> Efraim szólott volt, rettegés: nagygyá
lett Izráelben, de vétkezett a Baállal, és meghalt.

<span id="an_13:2">13:2</span> Most is többítik bûneiket és csinálnak
magoknak öntött képeket az õ ezüstjökbõl, bálványokat az õ eszök
szerint. Képfaragók csinálmánya mindaz! Róluk mondják: Emberek, a kik
áldoznak, borjúkat csókolnak!

<span id="an_13:3">13:3</span> Azért olyanná lesznek, mint a reggeli
felhõ és mint a harmat, a mely korán eltûnik; mint a szérûrõl elsodort
polyva és mint a kéménynek füstje.

<span id="an_13:4">13:4</span> Pedig én vagyok az Úr, a te Istened
Égyiptom földétõl fogva. Nem ismerhetsz más Istent kivülem, és rajtam
kivül nincs \[más\] szabadító!

<span id="an_13:5">13:5</span> Én ismertelek téged a pusztában, az
eltikkadt földön.

<span id="an_13:6">13:6</span> A mint legeltek: elteltek; elteltek és
szívök felfuvalkodék: azért hát elfelejtkezének rólam.

<span id="an_13:7">13:7</span> De olyan is leszek hozzájok, mint az
oroszlán; mint a párducz, úgy lesekedem az úton.

<span id="an_13:8">13:8</span> Rájok rohanok, mint a \[kölykétõl\]
megfosztott medve, és széttépem szívök borítóját, és felfalom ott õket,
mint egy nõstény oroszlán. A mezei vad szaggatja szét õket!

<span id="an_13:9">13:9</span> Romlásodra lett Izráel, hogy ellenem
\[törekedtél,\] a te segítõd ellen.

<span id="an_13:10">13:10</span> Hol van hát a te királyod, hol van,
hogy megoltalmazzon minden városodban? És biráid, a kik felõl ezt
mondád: Adj nékem királyt és fejedelmeket!

<span id="an_13:11">13:11</span> Adtam néked királyt haragomban, és
elvettem az én búsulásomban!

<span id="an_13:12">13:12</span> Egybe van kötve Efraim álnoksága;
eltéve az õ bûne!

<span id="an_13:13">13:13</span> A szülõasszony kínjai lepik meg õt;
oktalan fiú õ, mert a kellõ idõben nem jõ ki anyjának méhébõl.

<span id="an_13:14">13:14</span> Megváltom õket a Seol hatalmából!
Megmentem õket a haláltól! Hol van a te veszedelmed oh halál?! Hol van a
te romlásod oh Seol?! Megbánás elrejtetett én elõlem.

<span id="an_13:15">13:15</span> Mert bár a testvérek közt õ a
legvirágzóbb: feljõ a keleti szél, az Úr szele támad fel a pusztából;
kiszárad kútfeje, elapad forrása: az rabolja ki minden drága kincseinek
tárházát.

<span id="an_13:16">13:16</span> 

<span id="an_14:1">14:1</span> Meglakol Samaria, mert daczolt az õ
Istenével. Fegyver által hullanak el; csecsemõik földhöz veretnek, és
terhes asszonyaik ketté vágatnak.

<span id="an_14:2">14:2</span> Térj vissza hát Izráel az Úrhoz, a te
Istenedhez, mert elbuktál álnokságod miatt!

<span id="an_14:3">14:3</span> Vigyetek veletek beszédeket, és térjetek
vissza az Úrhoz! Mondjátok néki: Végy el minden álnokságot! És fogadd el
azt, a mi jó, és ajkaink tulkaival áldozunk \[néked.

<span id="an_14:4">14:4</span> Assiria nem segít meg minket; lóra sem
ülünk, és nem mondjuk többé kezeink csinálmányának: Istenünk! Mert nálad
talál kegyelmet az árva.

<span id="an_14:5">14:5</span> Kigyógyítom õket hûtlenségökbõl; szeretem
õket ingyen kegyelembõl, mert elfordult tõlök az én haragom.

<span id="an_14:6">14:6</span> Olyanná leszek Izráelnek, mint a harmat.
Virágozni fog, mint a liliom, és gyökeret ver, mint a Libánon.

<span id="an_14:7">14:7</span> Kiterjednek az õ ágai, és olyan lesz az õ
ékessége, mint az olajfáé, illata pedig, mint a Libánoné.

<span id="an_14:8">14:8</span> Visszatérnek az õ árnyékában lakók, és
felelevenednek, mint a búzamag, és virágoznak, mint a szõlõtõ; híre
olyan lesz, mint Libánon boráé.

<span id="an_14:9">14:9</span> Efraim \[így szól:\] Mi közöm nékem többé
a bálványokhoz?! Én meghallgatom és figyelek reá. Olyan vagyok, mint a
zöldelõ cziprusfa! Tõlem származik a te gyümölcsöd! \[ (Hosea 14:10)
Kicsoda a bölcs, hogy értse ezeket? \[Kicsoda\] az értelmes, hogy eszébe
vegye ezeket?! Bizony igazak az Úrnak útai, és az igazak járnak azokon,
az istentelenek pedig elesnek rajtok. \]

------------------------------------------------------------------------

[Next: Joel](joe)
