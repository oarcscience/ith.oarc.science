[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jon)  [Next](nah) 

------------------------------------------------------------------------

### Hungarian Bible: Micah

<span id="an_1:1">1:1</span> Az Úr igéje, a mely lõn a moreseti
Mikeáshoz, Jótám, Akház és Ezékiásnak, Júda királyainak idejében, a
melyet látott Samária és Jeruzsálem felõl.

<span id="an_1:2">1:2</span> Halljátok meg minden népek, figyelmezz föld
és annak teljessége. És az Úr Isten legyen bizonyság ellenetek; az Úr az
õ szent templomából!

<span id="an_1:3">1:3</span> Mert ímé, kijõ az Úr az õ helyérõl, és
leszáll és lépdel a földnek magaslatain.

<span id="an_1:4">1:4</span> És szétmállanak alatta a hegyek, a völgyek
pedig szétszakadoznak, mint a viasz a tûz elõtt, mint a meredekrõl
leszakadó vizek.

<span id="an_1:5">1:5</span> A Jákób vétkéért lészen mindez, és az
Izráel házának bûnei miatt! Micsoda a Jákób vétke? Avagy nem Samária-é?
És mik a Júda magaslatai? Avagy nem Jeruzsálem-é?

<span id="an_1:6">1:6</span> De olyanná teszem Samáriát, mint a mezõben
való kõrakás, szõlõ-plánták \[helyévé;\] és lezúdítom a völgybe az õ
köveit, és még fundamentomit is kimutatom.

<span id="an_1:7">1:7</span> Faragott képei mind összetöretnek és minden
ajándékát tûz égeti meg. Minden bálványait semmivé teszem; mert
paráznaság bérébõl gyûjtögette azokat, azért ismét paráznaság bérévé
legyenek.

<span id="an_1:8">1:8</span> E miatt kesergek és jajgatok; ruhátalan és
mezítelen járok. Üvöltök, mint a sakálok, és sikongok, mint a
struczmadarak.

<span id="an_1:9">1:9</span> Mert halálosak az õ sebei. Bizony Júdáig
ér; népem kapujáig hatol, Jeruzsálemig.

<span id="an_1:10">1:10</span> Gáthban hírül ne adjátok; sírván ne
sírjatok; Beth-le- Afrában porba heveredtem.

<span id="an_1:11">1:11</span> Költözzetek el, Safirnak lakója
gyalázatos meztelenül! Nem vonult ki Saanán lakosa; Beth-Eselnek siralma
nem enged tartózkodni.

<span id="an_1:12">1:12</span> Mert beteg lett Marótnak lakosa \[az õ\]
java\[i\] miatt; mert veszedelem szállt le az Úrtól Jeruzsálemnek
kapujára.

<span id="an_1:13">1:13</span> Gyors paripához kösd a szekeret, Lákisnak
lakója! \[ki\] a bûnnek kezdõje valál a Sion leányánál. Bizony te benned
találtatnak Izráel vétkei!

<span id="an_1:14">1:14</span> Azért adj válólevelet Moreset-Gátnak!
Akzib házai megcsalják Izráel királyait.

<span id="an_1:15">1:15</span> Még hozok én te néked örököst, Marésa
lakosa; Adullámig hat el Izráel dicsõsége!

<span id="an_1:16">1:16</span> Nyírd le, kopaszítsd meg magadat a te
gyönyörûséges fiaidért! Szélesítsd meg kopaszságodat, mint a keselyû;
mert rabságra vitettek el tõled!

<span id="an_2:1">2:1</span> Jaj azoknak, a kik hamisságot gondolnak és
a kik ágyasházukban gonoszságot cselekesznek, \[és\] végrehajtják azt,
mihelyt megvirrad, mert hatalmuk van hozzá.

<span id="an_2:2">2:2</span> Megkívánják a mezõket és elrabolják, és a
házakat és elszedik; és nyomorgatják a gazdát, és az õ házanépét az
embert és az õ örökségét!

<span id="an_2:3">2:3</span> Annakokáért ezt mondja az Úr: Ímé, én
\[is\] gonoszt gondolok e nemzetség ellen, melybõl ki nem vonhatjátok a
ti nyakatokat és nem jártok kevélyen, mivel gonosz idõ lészen az!

<span id="an_2:4">2:4</span> Azon a napon példabeszéd támad rólatok, és
siralmat sírnak, mondván: Oda van! elpusztultunk! Népem örökségét
felcserélte! Miként rabolja el tõlem; hûtelennek osztja ki mezeinket!

<span id="an_2:5">2:5</span> Azért nem lesz néked, a ki mérõzsinórt
vessen sors szerint az Úrnak gyülekezetében.

<span id="an_2:6">2:6</span> Ne prófétáljatok! prófétálnak õk. \[Ha
\]nem prófétálnak ezeknek, nem múlik el a gyalázat!

<span id="an_2:7">2:7</span> Oh te, ki Jákób házának mondatol! hát
türelmetlen-é az Úrnak lelke, avagy ezek-é az õ cselekedetei? Nem javára
válnak-é az én cselekedeteim annak, a ki igazán jár?

<span id="an_2:8">2:8</span> A minap mint egy ellenség támadt fel az én
népem; a köntösrõl a palástot letépik a gyanútlanul járókról, a
háborútól idegenkedõkrõl.

<span id="an_2:9">2:9</span> Népem asszonyait kiûzitek boldogságuk
házából; kisdedeiktõl örökre elveszitek az én dicsõségemet.

<span id="an_2:10">2:10</span> Keljetek fel és menjetek ki, mert ez nem
a nyugalomnak helye; a tisztátalanság miatt, a mely elveszít, és pedig
borzasztó veszedelemmel!

<span id="an_2:11">2:11</span> Ha valamely szélházi és csalárd így
hazudoznék: Prédikálok néked borról és részegítõ italról, az volna e
népnek prófétája.

<span id="an_2:12">2:12</span> Mindenestõl egybegyûjtelek téged, Jákób!
Összetakarítom Izráel maradékát. Összegyûjtöm õket, mint a boczrai
juhokat, mint a nyájat az õ karámja közé; hemzsegnek majd az
ember-sokaság miatt.

<span id="an_2:13">2:13</span> Elõttök megy fel az \[út\]törõ; kitörnek
és átmennek a kapun és kivonulnak, és elõttök megy a királyuk, és élükön
az Úr!

<span id="an_3:1">3:1</span> És mondám én: Halljátok, kérlek, Jákób
fejedelmei és Izráel házának vezérei: Nem a ti tisztetek-é tudni az
ítéletet?!

<span id="an_3:2">3:2</span> Ti, kik gyûlölitek a jót és kedvelitek a
gonoszt! A kik levonszátok róluk bõrüket és csontjaikról az õ húsokat!

<span id="an_3:3">3:3</span> A kik megeszik az én népemnek húsát, és
lenyúzzák róluk bõrüket, és összetörik csontjaikat, és feldarabolják,
akár csak a fazékba, és mint húst a tálba.

<span id="an_3:4">3:4</span> Kiáltanak majd az Úrhoz, de nem hallgatja
meg õket; sõt elrejti akkor orczáját elõlök, mivelhogy gonoszokká lettek
cselekedeteik.

<span id="an_3:5">3:5</span> Így szól az Úr a próféták ellen, a kik
elámítják az én népemet, a kik, ha van mit rágniok, békességet
hirdetnek, az ellen pedig, a ki nem vet valamit szájokba, hadat
indítanak.

<span id="an_3:6">3:6</span> Azért éjszaka \[száll\] rátok, hogy ne
lássatok, és sötétség \[jõ\] rátok, hogy ne jövendölhessetek, és a nap
lemegy a próféták felett, és elsötétül rajtok a nappal.

<span id="an_3:7">3:7</span> És megszégyenülnek a látók, és elpirulnak a
jövendõmondók, és elfedik szájokat mindnyájan, mert nem lészen felelet
Istentõl.

<span id="an_3:8">3:8</span> Én ellenben megteljesedem az Úr lelkének
erejével, és ítélettel és hatalommal, hogy hirdessem Jákóbnak az õ
vétkét, és Izráelnek az õ bûnét.

<span id="an_3:9">3:9</span> Halljátok ezt, kérlek, Jákób házának fejei
és Izráel házának vezérei! a kik útáljátok az ítéletet, és minden
igazságot elcsavartok;

<span id="an_3:10">3:10</span> A kik vérrel építitek a Siont, és
Jeruzsálemet hamissággal!

<span id="an_3:11">3:11</span> \[Kiknek\] fejedelmei ajándékért ítélnek,
és papjaik jutalomért tanítanak, és prófétáik pénzért jövendölnek, és
mégis az Úrra támaszkodnak, mondván: Avagy nincsen-é közöttünk az Úr?!
Nem következik mi reánk veszedelem!

<span id="an_3:12">3:12</span> Azért ti miattatok mezõvé szántatik a
Sion, és kõhalommá lesz Jeruzsálem, a templom hegye pedig erdõs hegygyé.

<span id="an_4:1">4:1</span> És lészen: az utolsó idõben az Úr házának
hegye a hegyek fölé helyeztetik, és felülemelkedik az a halmokon, és
népek özönlenek reá.

<span id="an_4:2">4:2</span> Pogányok is sokan mennek, és mondják:
Jertek, menjünk fel az Úr hegyére és a Jákób Istenének házához, hogy
megtanítson minket az õ útaira, és járjunk az õ ösvényein! Mert Sionból
jõ ki a törvény, és az Úr beszéde Jeruzsálembõl.

<span id="an_4:3">4:3</span> És sok népek között ítéletet tészen, és
megfedd erõs nemzeteket nagy messze \[földig\] és fegyvereiket kapákká
kovácsolják, dárdáikat pedig sarlókká; nép népre fegyvert nem emel, és
hadakozást többé nem tanulnak.

<span id="an_4:4">4:4</span> És kiki nyugszik az õ szõlõje alatt és
fügefája alatt, és senki meg nem rettenti õket, mert a Seregek Urának
szája szólott.

<span id="an_4:5">4:5</span> Mert minden nép a maga istenének nevében
jár, és mi is a mi Urunk Istenünk nevében járunk örökkön örökké.

<span id="an_4:6">4:6</span> Azon a napon, azt mondja az Úr,
összegyûjtöm a sántát, és összeszedem az elszéledetteket, és a kiket
megsanyargattam.

<span id="an_4:7">4:7</span> És a sántát maradékká teszem, az
elszélesztettet pedig erõs nemzetté, és az Úr uralkodik rajtok a Sion
hegyén mostantól fogva mindörökké.

<span id="an_4:8">4:8</span> És te nyájnak tornya, Sion leányának vára!
Eljõ tehozzád és elérkezik az elõbbi hatalom, a Jeruzsálem leányának
birodalma.

<span id="an_4:9">4:9</span> Miért kiáltasz hát kiáltva? Nincsen-é
közötted király? Elveszett-é a te tanácsadód, hogy úgy elfogott a
fájdalom, mint a gyermek-szûlõt?!

<span id="an_4:10">4:10</span> Gyötrõdj és kinlódj, Sionnak leánya, mint
a gyermek-szülõ! Mert ímé, kimégy a városból, és a mezõn tanyázol, és
egészen Bábelig mégysz. Ott szabadíttatol meg; ott vált ki téged az Úr,
ellenségednek kezébõl.

<span id="an_4:11">4:11</span> Mert ímé, sok nemzetség gyûlt össze
ellened, a kik ezt mondják: Legyen szentségtelen, és legeltessük
szemeinket a Sionon!

<span id="an_4:12">4:12</span> De õk nem tudják az Úr gondolatait és nem
értik az õ szándékát, hogy összegyûjti õket, mint a kévét a szérûre.

<span id="an_4:13">4:13</span> Kelj fel és csépelj, Sionnak leánya! Mert
vassá teszem a te szarvaidat, körmeidet pedig aczéllá teszem, és
széttiporsz sok népeket, és rablott kincseiket az Úrnak áldozom,
javaikat pedig az egész föld Urának.

<span id="an_5:1">5:1</span> Seregelj hát egybe, seregek leánya!
Ostrommal támadt ellenünk; pálczával verjék arczul Izráel biráját!

<span id="an_5:2">5:2</span> De te, Efratának Bethleheme, bár kicsiny
vagy a Júda ezrei között: belõled származik nékem, a ki uralkodó az
Izráelen; a kinek származása eleitõl fogva, öröktõl fogva van.

<span id="an_5:3">5:3</span> Azért odaadja õket, míg a szûlõ szûl, de az
õ atyjafiainak maradékai visszatérnek Izráel fiaihoz.

<span id="an_5:4">5:4</span> És megáll, és legeltet az Úrnak erejével,
az Úrnak az õ Istenének fenséges nevével, és \[bátorsággal\] lakoznak,
mert ímé felmagasztaltatik a földnek határáig.

<span id="an_5:5">5:5</span> És õ a \[mi\] békesség\[ünk\]. Ha az
Assirus eljõ a mi földünkre és megtapodja palotáinkat: állatunk ellene
hét pásztort és nyolcz fejedelmi férfiút.

<span id="an_5:6">5:6</span> És megrontják Assiria földjét fegyverrel
Nimród földjét is az õ kapuiban; és megszabadít az Assirustól, ha a mi
földünkre eljõ és a mi határunkba lép.

<span id="an_5:7">5:7</span> És a Jákóbnak maradéka olyan lészen a sok
nép között, mint az Úrtól való harmat, mint a zápor a fûnek, mely nem
emberben reménykedik, és nem bízik embernek fiaiban.

<span id="an_5:8">5:8</span> És a Jákób maradéka a pogányok között, a
sok nép között olyan lészen, mint az oroszlán az erdei vadak között;
mint az oroszlán-kölyök a juhoknak nyája között, a mely ha betör, tipor
és tép, és nincs, a ki \[tõle\] megszabadítson.

<span id="an_5:9">5:9</span> Erõt vészen a te kezed szorongatóidon, és
minden ellenségeid kivágattatnak.

<span id="an_5:10">5:10</span> És lészen azon a napon, azt mondja az Úr,
kivágom lovaidat közüled, és elvesztem hadi-szekereidet.

<span id="an_5:11">5:11</span> És kivágom földednek városait, és
ledöntöm minden erõsségeidet.

<span id="an_5:12">5:12</span> És kivágom kezedbõl a bûvszereket, és
szemfényvesztõid nem lesznek néked.

<span id="an_5:13">5:13</span> És kivágom faragott képeidet és
bálványaidat közüled, és nem imádod többé kezeidnek csinálmányait.

<span id="an_5:14">5:14</span> És kiszaggatom a te berkeidet közüled és
elpusztítom a te városaidat.

<span id="an_5:15">5:15</span> És haraggal és hévvel állok bosszút a
pogányokon, a kik nem engedelmeskedtek.

<span id="an_6:1">6:1</span> Halljátok csak, a mit mond az Úr! Kelj fel,
perelj a hegyekkel, és hallják meg szódat a halmok.

<span id="an_6:2">6:2</span> Halljátok meg hegyek az Úr peres dolgát, és
ti, a földnek örök alapjai! Mert pere van az Úrnak az õ népével, és az
Izráellel is perbe száll.

<span id="an_6:3">6:3</span> Én népem! mit vétettem te ellened, és mivel
fárasztottalak el téged?! Tégy vallást ellenem!

<span id="an_6:4">6:4</span> Hiszen felhoztalak Égyiptom földjérõl, és a
szolgák házából megváltottalak, és elõtted küldém Mózest, Áront és
Máriát!

<span id="an_6:5">6:5</span> Én népem! Emlékezzél csak: mit koholt
Bálák, Moábnak királya, és mit felelt néki Bálám, a Beor fia? Sittimtõl
fogva Gilgálig, hogy megismerjed az Úr igazságos cselekedeteit.

<span id="an_6:6">6:6</span> Mivel menjek eleibe az Úrnak? Hajlongjak-é
a magasságos Istennek? Égõáldozatokkal menjek-é elébe, esztendõs
borjúkkal?!

<span id="an_6:7">6:7</span> Kedvét leli-é az Úr ezernyi kosokban,
\[vagy\] tízezernyi olaj-patakokban? Elsõszülöttemet adjam-é vétkemért,
\[vagy\] méhem gyümölcsét lelkemnek bûnéért?!

<span id="an_6:8">6:8</span> Megjelentette néked, oh ember, mi légyen a
jó, és mit kiván az Úr te tõled! Csak azt, hogy igazságot cselekedjél,
szeressed az irgalmasságot, és hogy alázatosan járj a te Isteneddel.

<span id="an_6:9">6:9</span> Az Úrnak szava kiált a városnak, és a te
neved néz bölcseségre. Halljátok meg a vesszõt és ki rendeli azt?!

<span id="an_6:10">6:10</span> \[Vannak-é\] még a gonosznak házában
hamissággal gyûjtött kincsek, és ösztövér véka, a mely útálatos?

<span id="an_6:11">6:11</span> Vajjon jóváhagyom-é a hamis mértéket, és
a zsákba \[rejtett\] csalárd fontokat?

<span id="an_6:12">6:12</span> Mert a gazdagok megtöltöztek köztök
ragadománynyal, lakosai pedig hazugságot szólnak, és nyelvök csalárd az
õ szájokban.

<span id="an_6:13">6:13</span> Én is azért megvervén, beteggé teszlek
téged; elpusztítalak a te bûneid miatt.

<span id="an_6:14">6:14</span> Eszel te, de meg nem elégszel, és benned
\[marad\] a te éhséged; és gyûjtesz, de nem takarítasz, és a mit
megtakarítsz is, fegyverre hányom.

<span id="an_6:15">6:15</span> Vetsz te, de nem aratsz; olajat sajtolsz
te, de nem kened \[magadat\] olajjal, és mustot is, de bort nem iszol!

<span id="an_6:16">6:16</span> Mert az Omri parancsolataihoz szabjátok
magatokat és az Ákháb házának minden dolgához, és azoknak tanácsán
jártok! Hogy pusztasággá tegyelek tégedet, az õ lakosait pedig
csúfsággá, és hordozzátok népemnek gyalázatát.

<span id="an_7:1">7:1</span> Jaj nékem, mert olyanná lettem, mint a
letakarított mezõ, mint a megszedett szõlõ: egy enni való gerezd sem
maradott; \[pedig\] zsengére vágyott a lelkem!

<span id="an_7:2">7:2</span> Elveszett e földrõl a kegyes, és igaz sincs
az emberek között. Mindnyájan vér után ólálkodnak, kiki hálóval vadássza
atyjafiát.

<span id="an_7:3">7:3</span> Gonoszságra \[készek\] a kezek, hogy jól
vigyék véghez; a fejedelem követelõzik, és a biró fizetésre \[vár;\] a
fõember is maga mondja el lelke kívánságát, és összeszövik azt.

<span id="an_7:4">7:4</span> A ki jó közöttök, olyan mint a tüske, az
igaz olyan, mint a tövisbokor. A te õrállóidnak napja, a te megítélésed
eljött; most következik el az õ zûrzavaruk.

<span id="an_7:5">7:5</span> Ne higyjetek a barátnak; ne bízzatok a
tanácsadóban; az öledben ülõ elõtt \[is\] zárd be szádnak ajtaját.

<span id="an_7:6">7:6</span> Mert a fiú bolondnak tartja atyját, a leány
anyja ellen támad, a meny az õ napára; az embernek saját háznépe az
ellensége.

<span id="an_7:7">7:7</span> De én az Úrra nézek, várom az én
szabadításom Istenét; meghallgat engem az én Istenem!

<span id="an_7:8">7:8</span> Ne örülj, én ellenségem! Elestem ugyan, de
felkelek, mert ha még a setétségben ülnék \[is,\] az Úr az én
világosságom!

<span id="an_7:9">7:9</span> Az Úr haragját hordozom, mert vétkeztem
ellene; mindaddig, a míg leperli peremet és meghozza ítéletemet. Kivisz
engem a világosságra, meglátom az õ igazságát.

<span id="an_7:10">7:10</span> De meglátja ellenségem is és szégyen
borítja el, a ki ezt mondja nékem: Hol az Úr, a te Istened? Meglátják õt
az én szemeim, hogy ímé széttapostatik, mint az utcza-sár.

<span id="an_7:11">7:11</span> Falaid megépítésének napja! e napon távol
lesz a törvény!

<span id="an_7:12">7:12</span> Azon a na\[pon\] eljõnek hozzád
Assiriából és Égyiptom városaiból; Égyiptomtól a folyamig, tengertõl
tengerig és hegytõl hegyig.

<span id="an_7:13">7:13</span> És pusztává lesz a föld az õ lakói miatt,
az õ cselekedeteik gyümölcséért.

<span id="an_7:14">7:14</span> Legeltesd népedet a te vesszõddel, a te
örökségednek nyáját, a mely magánosan lakozik az erdõben, a Kármel
közepén. Legeljenek Básánban és Gileádban, mint a hajdankor napjain!

<span id="an_7:15">7:15</span> Mint az Égyiptom földérõl kijövetelednek
idején, láttatok vele csodadolgokat.

<span id="an_7:16">7:16</span> Látják \[ezt\] a pogányok és
megszégyenülnek minden erejökkel. Kezöket szájokra teszik, füleik
megsiketülnek;

<span id="an_7:17">7:17</span> Nyalják a port, mint a kígyó, mint a föld
férgei; reszketve jõnek rejtekeikbõl; remegve folyamodnak az Úrhoz, a mi
Istenünkhöz, és félnek tetõled!

<span id="an_7:18">7:18</span> Kicsoda olyan Isten, mint te, a ki
megbocsátja a bûnt és elengedi öröksége maradékának vétkét?! Nem tartja
meg haragját örökké, mert gyönyörködik az irgalmasságban!

<span id="an_7:19">7:19</span> Hozzánk térvén, könyörül rajtunk;
eltapodja álnokságainkat. Bizony a tenger mélységébe veted minden
bûnünket!

<span id="an_7:20">7:20</span> Hûséget mutatsz a Jákóbnak, irgalmasságot
Ábrahámnak, a mint megesküdtél atyáinknak még az õsidõkben.

------------------------------------------------------------------------

[Next: Nahum](nah)
