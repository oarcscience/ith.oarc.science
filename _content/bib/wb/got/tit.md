[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Gothic Bible: Titus

<span id="an_1:0">1:0</span> \[B\] Du Teitau a(na)st(ode)iþ.

<span id="an_1:1">1:1</span> \[B\] Pawlus, skalks gudis, iþ apaustaulus
Iesuis Xristaus bi galaubeinai gawalidaize gudis jah ufkunþja sunjos sei
bi gagudein ist,

<span id="an_1:2">1:2</span> \[B\] du wenai libainais aiweinons þoei
gahaihait unliugands guþ\[a\] faur mela aiweina,

<span id="an_1:3">1:3</span> \[B\] iþ ataugida mela swesamma waurd sein
in mereinai, sei gatrauaida ist mis bi anabusnai nasjandis unsaris
gudis,

<span id="an_1:4">1:4</span> \[B\] Teitau, walisin barna bi gamainjai
galaubeinai, ansts jah gawairþi fram guda attin jah Xristau Iesu nasjand
unsaramma.

<span id="an_1:5">1:5</span> \[B\] in þizozei waihtais bilaiþ þus in
Kretai, in þize ei wanata atgaraihtjais jah gasatjais and baurgs
praizbwtairein, swaswe ik þus garaidida,

<span id="an_1:6">1:6</span> \[B\] jabai hvas ist ungafairinonds,
ainaizos qenais aba, barna habands galaubeina, ni in usqissai
usstiureins aiþþau ungahvairba.

<span id="an_1:7">1:7</span> \[B\] skaluþ\~þan aipiskaupus ungafairinoþs
wisan, swe gudis fauragaggja, ni hauhhairts, \[ni bihaitja,\] ni
þwairhs, ni weinnas, ni slahals, ni aglaitgastalds;

<span id="an_1:8">1:8</span> \[B\] ak gastigods, bleiþs, andaþahts,
garaihts, weihs, gaþaurbs,

<span id="an_1:9">1:9</span> \[A\] . . . . waurdis triggws, ei mahteigs
sijai jah gaþlaihan in laiseinai hailai jaþ\~þans andstandandans
gasakan.

<span id="an_1:9">1:9</span> \[B\] andanemeigs bi laiseinai waurdis
triggwis, ei mahteigs sijai jah gaþlaihan in laiseinai hailai jah þans
andstandandans gasakan.

<span id="an_1:10">1:10</span> \[A\] sind auk managai ungahvairbai,
lausaiwaurdai, lutondans, þishun þai us bimaita,

<span id="an_1:10">1:10</span> \[B\] sind auk managai ungahvairbai,
lausawaurdai, lutondans, þis(hun) . . . .

<span id="an_1:11">1:11</span> \[A\] þanzei skal gasakan, þaiei gardins
allans uswaltjand laisjandans þatei ni skuld ist, in faihugairneins.

<span id="an_1:12">1:12</span> \[A\] qaþ auk sums ize, swes ize
praufetus: Kretes sinteino liugnjans, ubila u(n)biarja, wambos latos.

<span id="an_1:13">1:13</span> \[A\] so ist weitwodei sunjeina. in
þizozei fairinos gasak ins (hv)assaba, ei hailai sijaina in galaubeinai,

<span id="an_1:14">1:14</span> \[A\] ni atsaihvandans judaiwiskaize
spilli jah anabusne manne afwandjandane sis sunja.

<span id="an_1:15">1:15</span> \[A\] aþþan all hrain hrainjaim, iþ
bisaulidaim jah ungalaubjandam ni waiht hrain, ak bisaulida sind ize jah
aha jah miþwissei.

<span id="an_1:16">1:16</span> \[A\] guþ andhaitand kunnan, iþ waurstwam
inwidand, andasetjai wisandans jah ungalaubjandans, jah du allamma
waurstwe godaize uskusanai.

<span id="an_2:1">2:1</span> \[A\] Iþ þu rodei þatei gadof ist þizai
hailon laiseinai . . . .

------------------------------------------------------------------------

[Next: Philemon](plm)
