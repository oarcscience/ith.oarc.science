<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Gothic Bible (partial), full text etext at Intangible Textual Heritage">
<TITLE>Gothic Bible (partial): Galatians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="co2">Previous</A>&nbsp;
<A HREF="eph">Next</A>&nbsp;
</CENTER>
<HR>
</p> <h3 align="center" align="center">Gothic Bible: Galatians</h3> 
<p><A NAME="an_1:0">1:0</A>&nbsp;[B] Du Gala(tim) (anastodei&#254;).</p> 
<p><A NAME="an_1:1">1:1</A>&nbsp;[B] (P)awlus, apaustaulus, ni af mannam nih &#254;airh mannan, ak &#254;airh Iesu Xristu jah gu&#254; attan, ize urraisida ina us dau&#254;aim,</p> 
<p><A NAME="an_1:2">1:2</A>&nbsp;[B] jah &#254;ai mi&#254; mis allai bro&#254;rjus aikklesjom Galatiais.</p> 
<p><A NAME="an_1:3">1:3</A>&nbsp;[B] ansts izwis jah gawair&#254;i fram guda attin jah fraujin unsaramma Iesu Xristau,</p> 
<p><A NAME="an_1:4">1:4</A>&nbsp;[B] izei gaf si(k) s(i)lban faur frawaurhtins unsaros, ei uslausidedi uns us &#254;am(m)a andwair&#254;in aiwa ubilin bi w(i)ljin gudis jah attins unsaris,</p> 
<p><A NAME="an_1:5">1:5</A>&nbsp;[B] &#254;ammei wul&#254;us du aiwam, amen.</p> 
<p><A NAME="an_1:6">1:6</A>&nbsp;[B] sildaleikja ei swa[swe] sprauto afwandjanda af &#254;amma la&#254;ondin izwis in anstai Xristaus du an&#254;aramma aiwaggelja,</p> 
<p><A NAME="an_1:7">1:7</A>&nbsp;[B] &#254;atei nist an&#254;ar, alja sumai sind &#254;ai drobjandans izwis jah wiljandans inwandjan aiwaggeli Xristaus . . . .</p> 
<p><A NAME="an_1:20">1:20</A>&nbsp;[B] a&#254;&#254;an &#254;atei melja izwis, sai, in andwair&#254;ja gudis, ei ni liuga.</p> 
<p><A NAME="an_1:21">1:21</A>&nbsp;[B] &#254;a&#254;ro qam ana fera Saurais jah Kileikiais.</p> 
<p><A NAME="an_1:22">1:22</A>&nbsp;[A] . . . . unkun&#254;s wlita aikklesjom Iudaias &#254;aim in Xristau;</p> 
<p><A NAME="an_1:22">1:22</A>&nbsp;[B] wasu&#254;~&#254;an unkun&#254;s wlita aikklesjom Iudaias &#254;aim in Xristau;</p> 
<p><A NAME="an_1:23">1:23</A>&nbsp;[A] &#254;atainei hausjandans wesun &#254;atei saei wrak uns simle, nu merei&#254; galaubein &#254;oei suman brak;</p> 
<p><A NAME="an_1:23">1:23</A>&nbsp;[B] &#254;atainei hausjandans wesun &#254;atei saei wrak uns simle, nu merei&#254; galaubein &#254;oei suman brak;</p> 
<p><A NAME="an_1:24">1:24</A>&nbsp;[A] jah in mis melidedun gu&#254;.</p> 
<p><A NAME="an_1:24">1:24</A>&nbsp;[B] jah in mis mikilidedun gu&#254;.</p> 
<p><A NAME="an_2:1">2:1</A>&nbsp;[A] &#222;a&#254;roh bi fidwortaihun jera usiddja aftra in Iairusaulwma mi&#254; Barnabin, ganimands mi&#254; mis jah Teitu.</p> 
<p><A NAME="an_2:1">2:1</A>&nbsp;[B] &#222;a&#254;roh bi &#183;id&#183; jera usiddja aftra in Iairusaulwma mi&#254; Barnabin, ganimands mi&#254; mis jah Teitu.</p> 
<p><A NAME="an_2:2">2:2</A>&nbsp;[A] uzu&#254;~&#254;an~iddja bi andhuleinai, jah ussok im aiwaggeli &#254;atei merja in &#254;i(u)dos, i&#254; sundro &#254;aimei &#254;uhta, ibai sware rinnau ai&#254;&#254;au runnjau.</p> 
<p><A NAME="an_2:2">2:2</A>&nbsp;[B] uzu&#254;~&#254;an~iddja bi andhuleinai, jah ussok im aiwaggeli &#254;atei merja in &#254;iudom, i&#254; sundro &#254;aimei &#254;uhta, ibai sware rinnau ai&#254;&#254;au runnjau.</p> 
<p><A NAME="an_2:3">2:3</A>&nbsp;[A] akei nih Teitus, sa mi&#254; mis, Kreks wisands, baidi&#254;s was bimaitan.</p> 
<p><A NAME="an_2:3">2:3</A>&nbsp;[B] akei nih Teitus, sa mi&#254; mis, Kreks wisands, baidi&#254;s was bimaitan.</p> 
<p><A NAME="an_2:4">2:4</A>&nbsp;[A] a&#254;&#254;an in &#254;ize u(f)sliupandane galiugabro&#254;re, &#254;aiei innufslupun biniuhsjan freijhals unsarana &#254;anei aihum in Xristau Iesu, ei unsis ga&#254;iwaidedeina;</p> 
<p><A NAME="an_2:4">2:4</A>&nbsp;[B] a&#254;&#254;an in &#254;izei ufsliupandane galiugabro&#254;re, &#254;aiei innufslupun biniuhsjan freihals unsarana &#254;anei aihum in Xristau Iesu, ei unsis ga&#254;iwaidedeina;</p> 
<p><A NAME="an_2:5">2:5</A>&nbsp;[A] &#254;aimei nih hveilohun gakun&#254;edum ufhnaiwein, ei sunja aiwaggeljons gastandai at izwis.</p> 
<p><A NAME="an_2:5">2:5</A>&nbsp;[B] &#254;aimei ni hveilohun gakun&#254;edum ufhnaiwein, ei sunja aiwaggeljons gastandai at izwis.</p> 
<p><A NAME="an_2:6">2:6</A>&nbsp;[A] a&#254;&#254;an af &#254;aim &#254;ugkjandam wisan hva, hvileikai simle wesun ni waiht mis wul&#254;rais ist, gu&#254; mans andwair&#254;i ni andsiti&#254;; a&#254;&#254;an mis &#254;ai &#254;ugkjandans ni waiht anainsokun;</p> 
<p><A NAME="an_2:6">2:6</A>&nbsp;[B] a&#254;&#254;an af &#254;aim &#254;ugkjandam wisan hva, hvileikai simle wesun ni waiht mis wul&#254;r(a)is ist, gu&#254; mans andwair&#254;i ni andsitai&#254;; a&#254;&#254;an mis &#254;ai &#254;ugkjandans ni waiht anainsokun;</p> 
<p><A NAME="an_2:7">2:7</A>&nbsp;[A] ak &#254;ata wi&#254;ra&#254;o, gasaihvandans &#254;atei gatrauaida was mis aiwaggeljo faurafilljis, swaswe Paitru bimaitis,</p> 
<p><A NAME="an_2:7">2:7</A>&nbsp;[B] ak &#254;ata wi&#254;rawair&#254;o, gasaihvandans &#254;atei gatrauaida was mis aiwaggeljo faurafilljis, swaswe Paitrau bimaitis,</p> 
<p><A NAME="an_2:8">2:8</A>&nbsp;[A] unte saei waurstweig gatawida Paitrau du apaustaulein bimaitis, waurstweig gatawida jah mis in &#254;iudos,</p> 
<p><A NAME="an_2:8">2:8</A>&nbsp;[B] unte saei waurstweig gatawida Paitrau du apaustaulein bimaitis, waurstweig gatawida jah mis in &#254;iudos,</p> 
<p><A NAME="an_2:9">2:9</A>&nbsp;[A] jah ufkunnandans anst &#254;o . . . .</p> 
<p><A NAME="an_2:9">2:9</A>&nbsp;[B] jah ufkunnandans anst &#254;o gibanon mis, Paitrus jah Iakobus jah Iohannes, &#254;a(i)ei &#254;uhtedun sa(ul)eis wisan, taihswons atgebun mis jah Barnabin gamaineins, swe weis du &#254;iudom, i&#254; eis du bimaita;</p> 
<p><A NAME="an_2:10">2:10</A>&nbsp;[B] &#254;atainei &#254;izei unledane ei gamuneima &#254;atei usdaudida &#254;ata silbo taujan.</p> 
<p><A NAME="an_2:11">2:11</A>&nbsp;[B] a&#254;&#254;an &#254;an qam Paitrus in Antiokjai, in andwair&#254;i imma andsto&#254;, unte gatarhi&#254;s was.</p> 
<p><A NAME="an_2:12">2:12</A>&nbsp;[B] unte faur&#254;izei qemeina sumai fram Iakobau, mi&#254; &#254;iudom matida; i&#254; bi&#254;e qemun, ufslaup jah afskaiskaid sik ogans &#254;ans us bimaita.</p> 
<p><A NAME="an_2:13">2:13</A>&nbsp;[B] jah mi&#254;litidedun imma &#254;ai an&#254;arai Iudaieis, swaei Barnabas mi&#254;gatauhans war&#254; &#254;izai litai ize.</p> 
<p><A NAME="an_2:14">2:14</A>&nbsp;[B] ake bi&#254;e ik gasahv &#254;atei ni raihtaba gaggand du sunjai aiwaggeljons, qa&#254; du Paitrau faura allaim: (jab)ai &#254;u Iudaius wisands &#254;iudisko libais jah ni iudaiwisko, hvaiwa &#254;iudos baideis iudaiwiskon?</p> 
<p><A NAME="an_2:15">2:15</A>&nbsp;[B] weis raihtis  Iudaieis wisandans jah ni us &#254;iudom frawaurhtai;</p> 
<p><A NAME="an_2:16">2:16</A>&nbsp;[B] a&#254;&#254;an witandans &#254;atei ni wair&#254;i&#254; garaihts manna us waurstwam witodis, alja &#254;airh galaubein Iesuis Xristaus, jah weis in Xristau Iesua galaubidedum, ei garaihtai wair&#254;aima us galaubeinai Xristaus Iesuis jah ni us waurstwam witodis; unte ni wair&#254;i&#254; garaihts us waurstwam witodis ainhun leike.</p> 
<p><A NAME="an_2:17">2:17</A>&nbsp;[A] . . . . sokjandans ei garaihtai domjaindau in Xristau, bigitanai sijum jas~silbans frawaurhtai, &#254;annu Xristus frawaurhtais andbahts? nis~sijai.</p> 
<p><A NAME="an_2:17">2:17</A>&nbsp;[B] a&#254;&#254;an jabai sokjandans ei garaihtai domjaindau in . . . .</p> 
<p><A NAME="an_2:18">2:18</A>&nbsp;[A] unte jabai &#254;atei gatar, &#254;ata aftra timrja, missataujandan mik silban ustaiknja.</p> 
<p><A NAME="an_2:19">2:19</A>&nbsp;[A] unte ik &#254;airh wito&#254; witoda gaswalt, ei guda libau.</p> 
<p><A NAME="an_2:20">2:20</A>&nbsp;[A] Xristau mi&#254;ushrami&#254;s war&#254;, i&#254; liba nu ni &#254;anasei&#254;s ik, i&#254; libai&#254; in mis Xristus. a&#254;&#254;an &#254;atei nu liba in leika, in galaubeinai liba sunus gudis, &#254;is frijondins mik jah atgibandins sik silban faur mik.</p> 
<p><A NAME="an_2:21">2:21</A>&nbsp;[A] ni faurqi&#254;a anstai gudis; unte jabai &#254;airh wito&#254; garaihtei, ai&#254;&#254;au jah Xristus sware gaswalt.</p> 
<p><A NAME="an_3:1">3:1</A>&nbsp;[A] O unfrodans Galateis! hvas izwis afhugida sunjai ni ufhausjan? izwizei faura augam Iesus Xristus faurameli&#254;s was, in izwis ushrami&#254;s?</p> 
<p><A NAME="an_3:2">3:2</A>&nbsp;[A] &#254;at~ain wiljau witan fram izwis, uzu waurstwam witodis ahman nemu&#254; &#254;au uzu gahauseinai galaubeinais?</p> 
<p><A NAME="an_3:3">3:3</A>&nbsp;[A] swa unfro&#254;ans siju&#254;? anastodjandans ahmin nu leika ustiuhi&#254;?</p> 
<p><A NAME="an_3:4">3:4</A>&nbsp;[A] swa filu gawunnu&#254; sware? a&#254;&#254;an jabai sware!</p> 
<p><A NAME="an_3:5">3:5</A>&nbsp;[A] saei nu andstaldi&#254; izwis ahmin jah waurkei&#254; mahtins in izwis, uzu waurstwam witodis &#254;au uzu gahauseinai galaubeinais?</p> 
<p><A NAME="an_3:6">3:6</A>&nbsp;[A] swaswe jah Abraham galaubida guda . . . .</p> 
<p><A NAME="an_3:27">3:27</A>&nbsp;[A] swa managai auk swe in Xristau daupidai wesu&#254;, Xristau gahamodai siju&#254;.</p> 
<p><A NAME="an_3:28">3:28</A>&nbsp;[A] nist Judaius nih Kreks, nist skalks nih freis, nist gumakund nih qinakund; unte allai jus ain siju&#254; in Xristau Iesu.</p> 
<p><A NAME="an_3:29">3:29</A>&nbsp;[A] a&#254;&#254;an &#254;ande jus Xristaus, &#254;annu Abrahamis fraiw siju&#254; jab~bi gahaitam arbjans.</p> 
<p><A NAME="an_4:1">4:1</A>&nbsp;[A] A&#254;&#254;an qi&#254;a: swalaud melis swe arbinumja niuklahs ist, ni und waiht iusiza ist skalka, frauja allaize wisands;</p> 
<p><A NAME="an_4:2">4:2</A>&nbsp;[A] akei uf raginjam ist jah fauragaggam und garehsn attins.</p> 
<p><A NAME="an_4:3">4:3</A>&nbsp;[A] swa jah weis, &#254;an wesum barniskai, uf stabim &#254;is fairhvaus wesum skalkinondans.</p> 
<p><A NAME="an_4:4">4:4</A>&nbsp;[A] i&#254; bi&#254;e qam usfulleins melis, insandida gu&#254; sunu seinana, waur&#254;anana us qinon, waur&#254;anana uf witoda,</p> 
<p><A NAME="an_4:5">4:5</A>&nbsp;[A] ei &#254;ans uf witoda usbauht[id]edi, ei suniwe sibja andnimaima.</p> 
<p><A NAME="an_4:6">4:6</A>&nbsp;[A] a&#254;&#254;an &#254;atei siju&#254; jus sunjus gudis, insandida gu&#254; ahman sunaus seinis in hairtona izwara hropjandan: abba, fadar!</p> 
<p><A NAME="an_4:7">4:7</A>&nbsp;[A] swaei ni &#254;anasei&#254;s is skalks, <a> &#254;ande sunus, jah arbja gudis &#254;airh Xristu.</p> 
<p><A NAME="an_4:8">4:8</A>&nbsp;[A] akei &#254;an swe&#254;auh ni kunnandans gu&#254;, &#254;aim &#254;oei wistai ni sind guda skalkinodedu&#254;;</p> 
<p><A NAME="an_4:9">4:9</A>&nbsp;[A] i&#254; nu sai, ufkunnandans gu&#254;, maizu&#254;~&#254;an gakunnaidai fram guda, hvaiwa gawandidedu&#254; izwis aftra du &#254;aim unmahteigam jah halkam stabim, &#254;aimei aftra iupana skalkinon wilei&#254;?</p> 
<p><A NAME="an_4:10">4:10</A>&nbsp;[A] dagam witai&#254; jah meno&#254;um jah melam jah a&#254;nam.</p> 
<p><A NAME="an_4:11">4:11</A>&nbsp;[A] og izwis, ibai sware arbaididedjau in izwis.</p> 
<p><A NAME="an_4:12">4:12</A>&nbsp;[A] a&#254;&#254;an wair&#254;ai&#254; swe ik, unte jah ik swe jus, bro&#254;rjus, bidja izwis. ni waiht mis gasko&#254;u&#254;.</p> 
<p><A NAME="an_4:13">4:13</A>&nbsp;[A] witu&#254; &#254;atei &#254;airh siukein leikis aiwaggelida izwis &#254;ata frumo,</p> 
<p><A NAME="an_4:14">4:14</A>&nbsp;[A] jah fraistubnjai ana leika meinamma ni frakun&#254;edu&#254;, ni andspiwu&#254;, ak swe aggelu gudis andnemu&#254; mik, swe Xristu Iesu.</p> 
<p><A NAME="an_4:15">4:15</A>&nbsp;[A] hvileika was nu audagei izwara? weitwodja auk izwis &#254;atei jabai mahteig wesi, augona izwara usgrabandans atgebei&#254; mis.</p> 
<p><A NAME="an_4:16">4:16</A>&nbsp;[A] i&#254; nu swe fijands izwis war&#254;, sunja gateihands izwis?</p> 
<p><A NAME="an_4:17">4:17</A>&nbsp;[A] aljanond izwis ni waila, ak usletan izwis wileina, ei im aljano&#254;.</p> 
<p><A NAME="an_4:18">4:18</A>&nbsp;[A] a&#254;&#254;an go&#254; ist aljanon in godamma sinteino, jan~ni &#254;atainei in &#254;ammei ik sijau andwair&#254;s at izwis.</p> 
<p><A NAME="an_4:19">4:19</A>&nbsp;[A] barnilona meina &#254;anzei aftra fita, unte gabairhtjaidau Xristus in izwis.</p> 
<p><A NAME="an_4:19">4:19</A>&nbsp;[B] . . . . &#254;anzei aftra fita, unte gab(a)irhtjaidau Xristaus in izwis.</p> 
<p><A NAME="an_4:20">4:20</A>&nbsp;[A] a&#254;&#254;an wilda qiman at izwis nu jah inmaidjan stibna meina; unte afslau&#254;i&#254;s im in izwis.</p> 
<p><A NAME="an_4:20">4:20</A>&nbsp;[B] a&#254;&#254;an wilda qiman at izwis nu jah inmaidjan stibna meina; unte afslau&#254;i&#254;s im in izwis.</p> 
<p><A NAME="an_4:21">4:21</A>&nbsp;[A] qi&#254;i&#254; mis, jus uf witoda wiljandans wisan, &#254;ata wito&#254; niu hausei&#254;?</p> 
<p><A NAME="an_4:21">4:21</A>&nbsp;[B] qi&#254;i&#254; mis, jus uf witoda wiljandans wisan, &#254;ata wito&#254; niu hausei&#254;?</p> 
<p><A NAME="an_4:22">4:22</A>&nbsp;[A] gameli&#254; ist auk &#254;atei Abraham twans aihta sununs, ainana us &#254;iujai jah ainana us frijai;</p> 
<p><A NAME="an_4:22">4:22</A>&nbsp;[B] gameli&#254; ist auk &#254;atei Abraham twans aihta sununs, ainana us &#254;iujai jah ainana us frijai;</p> 
<p><A NAME="an_4:23">4:23</A>&nbsp;[A] akei &#254;an sa us &#254;iujai bi leika . . . .</p> 
<p><A NAME="an_4:23">4:23</A>&nbsp;[B] akei &#254;an sa us &#254;iujai bi leika gabaurans was, i&#254; sa us frijai bi gahaita;</p> 
<p><A NAME="an_4:24">4:24</A>&nbsp;[B] &#254;atei sind aljaleikodos; &#254;os auk sind twos triggwos: aina raihtis af fairgunja Seina in &#254;iwadw bairandei, sei ist Agar;</p> 
<p><A NAME="an_4:25">4:25</A>&nbsp;[B] Seina fairguni ist in Arabia, gamarko &#254;izai nu Iairusalem, i&#254; skalkino&#254; mi&#254; seinaim barnam.</p> 
<p><A NAME="an_4:26">4:26</A>&nbsp;[B] i&#254; so iupa Iairusalem frija ist, sei ist ai&#254;ei unsara.</p> 
<p><A NAME="an_4:27">4:27</A>&nbsp;[B] gameli&#254; ist auk: sifai stairo so unbairandei, tarmei jah hropei so ni fitandei, un(t)e managa barna &#254;izos au&#254;jons mais &#254;au &#254;izos aigandeins aban.</p> 
<p><A NAME="an_4:28">4:28</A>&nbsp;[B] a&#254;&#254;an weis, bro&#254;rjus, bi Isakis gahaita barna sium.</p> 
<p><A NAME="an_4:29">4:29</A>&nbsp;[B] akei &#254;an swaswe sa bi leika gabaurana wrak &#254;ana bi ahmin, swah jah nu.</p> 
<p><A NAME="an_4:30">4:30</A>&nbsp;[B] akei hva qi&#254;i&#254; &#254;ata gamelido? uswairp &#254;izai &#254;iujai jah &#254;amma sunau izos; unte ni nimi&#254; arbi sunus &#254;iujos mi&#254; sunau frijaizos.</p> 
<p><A NAME="an_4:31">4:31</A>&nbsp;[B] &#254;annu nu, bro&#254;rjus, ni sijum &#254;iujos barna, ak frijaizos</p> 
<p><A NAME="an_5:1">5:1</A>&nbsp;[B] &#222;ammei freihalsa uns Xristus frijans brahta standai&#254; nu  ni aftra skalkinassaus jukuzja us&#254;ulai&#254;.</p> 
<p><A NAME="an_5:2">5:2</A>&nbsp;[B] sai, ik Pawlus qi&#254;a izwis &#254;atei jabai bimaiti&#254;, Xristus izwis nist du botai.</p> 
<p><A NAME="an_5:3">5:3</A>&nbsp;[B] a&#254;&#254;an weitwodja hvamme manne bimaitanaize, &#254;atei skula ist all wito&#254; taujan.</p> 
<p><A NAME="an_5:4">5:4</A>&nbsp;[B] lausai siju&#254; af Xristau, juzei in witoda garaihtans qi&#254;i&#254; izwis; us anstai us(dr)usu&#254;;</p> 
<p><A NAME="an_5:5">5:5</A>&nbsp;[B] a&#254;&#254;an weis ahmin us galaubeinai wenais garaihteins beidam;</p> 
<p><A NAME="an_5:6">5:6</A>&nbsp;[B] unte in Xristu Iesu nih bimait waiht gamag nih faurafilli, ak galaubeins &#254;airh fria&#254;wa waurstweiga.</p> 
<p><A NAME="an_5:7">5:7</A>&nbsp;[B] (r)unnu&#254; waila; hvas izwis galatida sunjai ni ufhausjan?</p> 
<p><A NAME="an_5:8">5:8</A>&nbsp;[B] so gak(un)ds (ni) (u)s &#254;amma la&#254;ondi(n) (i)zwis ist.</p> 
<p><A NAME="an_5:9">5:9</A>&nbsp;[B] leitil beitis allana daig distai(r)i&#254;.</p> 
<p><A NAME="an_5:10">5:10</A>&nbsp;[B] ik gatraua in izwis in fraujin (&#254;)a(t)ei ni waiht aljis hugji&#254;; a&#254;&#254;an sa drobjands izwis sa bairai &#254;o wargi&#254;a, sahvazuh saei sijai.</p> 
<p><A NAME="an_5:11">5:11</A>&nbsp;[B] a&#254;&#254;an ik, bro&#254;rjus, jabai bimai(t) merjau, duhve &#254;anamais wrikada? &#254;annu gatauran ist marzeins galgins.</p> 
<p><A NAME="an_5:12">5:12</A>&nbsp;[B] wainei jah usmaitaindau &#254;ai drobjandans izwis.</p> 
<p><A NAME="an_5:13">5:13</A>&nbsp;[B] jus auk du freihalsa la&#254;o(d)ai siju&#254;, bro&#254;rjus; &#254;atainei ibai &#254;ana freihals du lewa leik(is) taujai&#254;, ak in fria&#254;wos ahmins skalkino&#254; izwis misso.</p> 
<p><A NAME="an_5:14">5:14</A>&nbsp;[B] unte all wito&#254; in izwis in ainamma waurda usfulljada, in &#254;amma: frijos nehvundjan &#254;einana swe &#254;uk silban.</p> 
<p><A NAME="an_5:15">5:15</A>&nbsp;[B] i&#254; jabai iz(wi)s misso beiti&#254; jah fair[r]ino&#254;, saihvi&#254;, i(b)ai fram izwis misso fraqimaindau.</p> 
<p><A NAME="an_5:16">5:16</A>&nbsp;[B] a&#254;&#254;an qi&#254;(a) (e)i ahmin gaggai&#254; jah lustu leikis ni ustiuhai&#254;.</p> 
<p><A NAME="an_5:17">5:17</A>&nbsp;[A] . . . . i&#254; ahma wi&#254;ra leik, &#254;o nu sis misso andstandand, ei ni &#254;ishvah &#254;atei wilei&#254;, &#254;ata tauji&#254;.</p> 
<p><A NAME="an_5:17">5:17</A>&nbsp;[B] unte leik gairnei&#254; wi&#254;ra ahman, i&#254; ahma wi&#254;ra leik, &#254;o nu sis misso andstandand, ei ni &#254;ishvah &#254;atei wilei&#254;, &#254;ata taujai&#254;.</p> 
<p><A NAME="an_5:18">5:18</A>&nbsp;[A] a&#254;&#254;an jabai ahmin tiuhanda, ni siju&#254; uf witoda.</p> 
<p><A NAME="an_5:18">5:18</A>&nbsp;[B] a&#254;&#254;an jabai ahmin tiuhanda, ni siju&#254; uf witoda.</p> 
<p><A NAME="an_5:19">5:19</A>&nbsp;[A] a&#254;&#254;an swikun&#254;a sind waurstwa leikis, &#254;atei ist: horinassus, kalkinassus, unhraini&#254;a, aglaitei,</p> 
<p><A NAME="an_5:19">5:19</A>&nbsp;[B] a&#254;&#254;an swikun&#254;a sind waurstwa leikis, &#254;atei ist: horinassus, kalkinassus, unhraini&#254;a, (ag)laitei,</p> 
<p><A NAME="an_5:20">5:20</A>&nbsp;[A] galiugagude skalkinassus, lubjaleisei, fia&#254;wos, haifsteis, aljan, hatiza, jiukos, twistasseis, [birodeinos] hairaiseis,</p> 
<p><A NAME="an_5:20">5:20</A>&nbsp;[B] galiugagude skalkinassus, lubjaleisei, fia&#254;wos, haifsteis, aljan, hatiza, jiukos, twisstasseis, [birodeinos] hairaiseis,</p> 
<p><A NAME="an_5:21">5:21</A>&nbsp;[A] nei&#254;a, maur&#254;ra, drugkaneins, gabauros jah &#254;ata galeiko &#254;aim, &#254;atei faur<a>qi&#254;a izwis, swe ju fauraqa&#254;, &#254;atei &#254;ai &#254;ata swaleik taujandans &#254;iudangardjos gudis arbjans ni wair&#254;and.</p> 
<p><A NAME="an_5:21">5:21</A>&nbsp;[B] nei&#254;a, maur&#254;ra, drugkaneins, gabauros jah &#254;ata galeiko &#254;aim, &#254;atei faur<a>qi&#254;a izwis, swe ju fauraqa&#254;, &#254;atei &#254;ai &#254;ata swaleik [ta]taujandans &#254;iudangardjos gudis arbjans ni wair&#254;and.</p> 
<p><A NAME="an_5:22">5:22</A>&nbsp;[A] i&#254; akran ahmins ist frija&#254;wa, fahe&#254;s, gawair&#254;i, usbeisnei, selei, blei&#254;ei, galaubeins,</p> 
<p><A NAME="an_5:22">5:22</A>&nbsp;[B] i&#254; akran ahmins ist fria&#254;wa, faheds, gawair&#254;i, usbeisnei, selei, blei&#254;ei, galaubeins,</p> 
<p><A NAME="an_5:23">5:23</A>&nbsp;[A] qairrei, gahobains, swiknei; wi&#254;ra &#254;o swaleika nist wito&#254;.</p> 
<p><A NAME="an_5:23">5:23</A>&nbsp;[B] qairrei, gahobains, swiknei; wi&#254;ra &#254;o swaleika nist wito&#254;.</p> 
<p><A NAME="an_5:24">5:24</A>&nbsp;[A] i&#254; &#254;aiei sind Xristaus, leik sein ushramidedun mi&#254; winnom jah lustum.</p> 
<p><A NAME="an_5:24">5:24</A>&nbsp;[B] i&#254; &#254;aiei sind Xristaus, leik sein ushramidedun mi&#254; winnom jah lustum.</p> 
<p><A NAME="an_5:25">5:25</A>&nbsp;[A] jabai libam ahmin, ahmin jah gaggam.</p> 
<p><A NAME="an_5:25">5:25</A>&nbsp;[B] jabai libam ahmin, ahmin (j)ah gaggam.</p> 
<p><A NAME="an_5:26">5:26</A>&nbsp;[A] ni wair&#254;aima flautai, uns misso ushaitandans, misso in nei&#254;a wisandans.</p> 
<p><A NAME="an_5:26">5:26</A>&nbsp;[B] ni wair&#254;aima flau(ta)i, uns (m)isso ushaitandans, misso in nei&#254;a wisandans.</p> 
<p><A NAME="an_6:1">6:1</A>&nbsp;[A] Bro&#254;rjus, jabai gafahaidau manna in hvizai missadede, jus &#254;ai ahmeinans ga&#254;wastjai&#254; &#254;ana swaleikana in ahmin qairreins, andsaihvands &#254;uk silban, iba jah &#254;u fraisaizau.</p> 
<p><A NAME="an_6:1">6:1</A>&nbsp;[B] Bro&#254;rjus, jabai gafahaidau manna in hvizai missadede, jus &#254;ai ahmeinans ga&#254;wastjai&#254; &#254;ana swaleikana in ahmin qairreins, atsaihvands &#254;uk silban, ibai jah &#254;u fraisaizau.</p> 
<p><A NAME="an_6:2">6:2</A>&nbsp;[A] izwaros misso kauri&#254;os bairai&#254;, jah swa usfullei&#254; wito&#254; Xristaus.</p> 
<p><A NAME="an_6:2">6:2</A>&nbsp;[B] izwaros misso kauri&#254;os bairai&#254;, jah swa usfullei&#254; wito&#254; Xristaus.</p> 
<p><A NAME="an_6:3">6:3</A>&nbsp;[A] i&#254; jabai &#254;ugkei&#254; hvas hva wisan, ni waiht wisands, sis silbin fra&#254;jamarzeins ist.</p> 
<p><A NAME="an_6:3">6:3</A>&nbsp;[B] i&#254; jabai &#254;ugkei&#254; hvas hva wisan, ni waiht wisands, sis silbin fra&#254;jamarzeins ist.</p> 
<p><A NAME="an_6:4">6:4</A>&nbsp;[A] i&#254; waurstw sein silbins kiusai hvarjizuh, jah &#254;an in sis silbin hvoftulja habai jah ni in an&#254;aramma;</p> 
<p><A NAME="an_6:4">6:4</A>&nbsp;[B] i&#254; waurstw sein silbins kiusai hvarjizuh, jah &#254;an in sis silbin hvoftulja habai jah ni in an&#254;aramma;</p> 
<p><A NAME="an_6:5">6:5</A>&nbsp;[A] hvarjizuh auk swesa baur&#254;ein bairi&#254;.</p> 
<p><A NAME="an_6:5">6:5</A>&nbsp;[B] hvarjizuh auk swesa baur&#254;ein bairi&#254;.</p> 
<p><A NAME="an_6:6">6:6</A>&nbsp;[A] a&#254;&#254;an gamainjai sa laisida waurda &#254;amma laisjandin in allaim godaim is.</p> 
<p><A NAME="an_6:6">6:6</A>&nbsp;[B] a&#254;&#254;an gamainjai sa laisida waurda &#254;amma laisjandin in allaim godaim.</p> 
<p><A NAME="an_6:7">6:7</A>&nbsp;[A] ni wair&#254;ai&#254; airzjai; gu&#254; ni bilaikada. manna auk &#254;atei saiji&#254; &#254;ata jah snei&#254;i&#254;.</p> 
<p><A NAME="an_6:7">6:7</A>&nbsp;[B] ni wair&#254;ai&#254; airzjai; gu&#254; ni bilaikada. manna auk &#254;atei saii&#254; &#254;atuh jah snei&#254;i&#254;.</p> 
<p><A NAME="an_6:8">6:8</A>&nbsp;[A] unte saei saiji&#254; in leika seinamma, us &#254;amma leika jah snei&#254;i&#254; riurein; i&#254; saei saiji&#254; in ahmin, us ahmin jah snei&#254;i&#254; libain aiweinon.</p> 
<p><A NAME="an_6:8">6:8</A>&nbsp;[B] unte saei saii&#254; in leika seinamma, us &#254;amma leika jah snei&#254;i&#254; riurein; i&#254; saei saii&#254; in ahmin, us ahmin jah snei&#254;i&#254; libain aiweinon.</p> 
<p><A NAME="an_6:9">6:9</A>&nbsp;[A] a&#254;&#254;an &#254;ata godo taujandans ni wair&#254;aima usgrudjans; unte at mel swesata snei&#254;am ni afma(u)idai.</p> 
<p><A NAME="an_6:9">6:9</A>&nbsp;[B] a&#254;&#254;an &#254;ata godo taujandans ni wair&#254;aima usgrudjans; unte at mel swesata snei&#254;am ni afmauidai.</p> 
<p><A NAME="an_6:10">6:10</A>&nbsp;[A] &#254;annu nu, &#254;andei mel habam, waurkjam &#254;iu&#254; wi&#254;ra allans, &#254;ishun wi&#254;ra swesans galaubeinai.</p> 
<p><A NAME="an_6:10">6:10</A>&nbsp;[B] &#254;annu nu, &#254;andei mel habam, waurkjam &#254;iu&#254; wi&#254;ra allans, &#254;ishun wi&#254;ra swesans galaubeinai.</p> 
<p><A NAME="an_6:11">6:11</A>&nbsp;[A] sai, hvileikaim bokom gamelida izwis meinai handau.</p> 
<p><A NAME="an_6:11">6:11</A>&nbsp;[B] sai, hvileikaim bokom izwis gamelida meinai handau.</p> 
<p><A NAME="an_6:12">6:12</A>&nbsp;[A] swa managai swe wileina samjan sis in leika, &#254;ai nau&#254;jand izwis bimaitan, ei hveh wrak(j)a galgins Xristaus ni winnaina.</p> 
<p><A NAME="an_6:12">6:12</A>&nbsp;[B] swa managai swe wileina samjan sis in leika, &#254;ai nau&#254;jand izwis bimaitan, ei hveh wrakja galgins Xristaus ni winnaina.</p> 
<p><A NAME="an_6:13">6:13</A>&nbsp;[A] ni&#254;~&#254;an swe&#254;auh &#254;ai ize bimaitanai sind, wito&#254; fastand, ak wileina izwis bimaitan, ei in izwaramma leika hvopaina.</p> 
<p><A NAME="an_6:13">6:13</A>&nbsp;[B] nih &#254;an swe&#254;auh &#254;ai ize bimaitanai sind, wito&#254; fastand, ak wileina izwis bimaitan, ei in izwaramma leika hvopaina.</p> 
<p><A NAME="an_6:14">6:14</A>&nbsp;[A] i&#254; mis ni sijai hvopan ni in waihtai, niba in galgins fraujins unsaris Iesuis Xristaus, &#254;airh &#254;anei mis fairhvus ushrami&#254;s ist jah ik (f)airhv(a)u.</p> 
<p><A NAME="an_6:14">6:14</A>&nbsp;[B] i&#254; mis ni sijai hvopan ni in waihtai, niba in galgins (fraujins) (u)nsaris Iesuis Xristaus, &#254;airh &#254;(anei) (m)is fairhvaus ushrami&#254;s ist jah ik fairhvau.</p> 
<p><A NAME="an_6:15">6:15</A>&nbsp;[A] unte ni bimait waiht is(t), nih faura(filli), (a)k niuj(a) gask(af)ts.</p> 
<p><A NAME="an_6:15">6:15</A>&nbsp;[B] unte nih bimait waiht ist, ni faurafilli, ak niuja gaskafts.</p> 
<p><A NAME="an_6:16">6:16</A>&nbsp;[A] (j)ah s(wa) manag(a)i sw(e) &#254;izai g(araidein)ai (ga)laistans sin(d), g(a)w(air&#254;i) ana im jah a(r)maio (j)ah (ana) (I)sraela (gudis).</p> 
<p><A NAME="an_6:16">6:16</A>&nbsp;[B] jah swa managai swe &#254;izai garaideinai galaistans sind, gawair&#254;i ana im jah armaio jah ana Israela gudis.</p> 
<p><A NAME="an_6:17">6:17</A>&nbsp;[A] &#254;a(nama)is (arbai)de n(i) a(i)nshun m(i)s (gansja)i: (unte) (ik) (sta)kins (Iesu)is ana (leik)a m(einamma) (baira).</p> 
<p><A NAME="an_6:17">6:17</A>&nbsp;[B] &#254;anamais arbaide ni ainshun mis gansjai: unte ik stakins fraujins unsaris Iesuis Xristaus ana leika meinamma baira.</p> 
<p><A NAME="an_6:18">6:18</A>&nbsp;[A] (ansts) (f)raujins uns(a)r(is) (Iesuis) Xristaus (mi&#254;) (ahmin) izwa(r)amma, br(o)&#254;r(j)u(s). amen.</p> 
<p><A NAME="an_6:18">6:18</A>&nbsp;[B] ansts fraujins unsaris Iesuis Xristaus mi&#254; ahmin izwaramma, bro&#254;rjus. amen.</p> 
<p><A NAME="an_6:255">6:255</A>&nbsp;[A] du (G)al(at)i(m) (ustauh). du Ga(l)a(tim) (gameli&#254;) i(s)t u(s) (Rum)ai.</p> 
<p><A NAME="an_6:255">6:255</A>&nbsp;[B] du Galatim ustauh.</p> 
<p><HR>
<CENTER>
<A HREF="eph">Next: Ephesians</A></CENTER>
</BODY>
</HTML>
