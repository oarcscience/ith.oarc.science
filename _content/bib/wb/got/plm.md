[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit) 

------------------------------------------------------------------------

### Gothic Bible: Philemon

<span id="an_1:11">1:11</span> \[A\] . . . . iþ nu þus jah mis bruks,
þanuh insandida;

<span id="an_1:12">1:12</span> \[A\] iþ þu ina, þat\~ist meinos brusts,
andnim;

<span id="an_1:13">1:13</span> \[A\] þanei ik wilda at mis gahaban, ei
faur þuk mis andbahtidedi in bandjom aiwaggeljons.

<span id="an_1:14">1:14</span> \[A\] iþ inu þein ragin ni waiht wilda
taujan, ei ni swaswe bi nauþai þiuþ þein\[s\] sijai, ak us lustum.

<span id="an_1:15">1:15</span> \[A\] aufto auk duþe afgaf sik du
hveilai, ei aiweinana ina andnimais,

<span id="an_1:16">1:16</span> \[A\] ju ni swaswe skalk, ak ufar skalk
broþar liubana, ussindo mis, iþ hvan filu mais þus jah in leika jah in
fraujin.

<span id="an_1:17">1:17</span> \[A\] jabai nu mik habais du gamana,
andnim þana swe mik.

<span id="an_1:18">1:18</span> \[A\] iþ jabai hva gaskoþ þus aiþþau
skula ist, þata mis rahnei.

<span id="an_1:19">1:19</span> \[A\] ik Pawlus gamelida meinai handau:
ik usgiba; ei ni qiþau þus þatei jaþ\~þuk silban mis skula is.

<span id="an_1:20">1:20</span> \[A\] jai, broþar, ik þeina niutau in
fraujin; anaþrafstei meinos brusts in Xristau.

<span id="an_1:21">1:21</span> \[A\] gatrauands ufhauseinai þeinai
gamelida þus, witands þatei jah ufar þatei qiþa taujis.

<span id="an_1:22">1:22</span> \[A\] bijandzuþ\~þan manwei mis saliþwos;
wenja auk ei þairh bidos izwaros fragibaidau izwis.

<span id="an_1:23">1:23</span> \[A\] goleiþ þuk Aipafras, sa
miþfrahunþana mis in Xristau Iesu . . . .
