<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Gothic Bible (partial), full text etext at Intangible Textual Heritage">
<TITLE>Gothic Bible (partial): Matthew</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="neh">Previous</A>&nbsp;
<A HREF="mar">Next</A>&nbsp;
</CENTER>
<HR>
</p> <h3 align="center" align="center">Gothic Bible: Matthew</h3> 
<p><A NAME="an_5:15">5:15</A>&nbsp;[CA] . . . . ak ana lukarnasta&#254;in, jah liutei&#254; allaim &#254;aim in &#254;amma garda.</p> 
<p><A NAME="an_5:16">5:16</A>&nbsp;[CA] swa liuhtjai liuha&#254; izwar in andwair&#254;ja manne, ei gasaihvaina izwara goda waurstwa jah hauhjaina attan izwarana &#254;ana in himinam.</p> 
<p><A NAME="an_5:17">5:17</A>&nbsp;[CA] ni hugjai&#254; ei qemjau gatairan wito&#254; ai&#254;&#254;au praufetuns; ni qam gatairan, ak usfulljan.</p> 
<p><A NAME="an_5:18">5:18</A>&nbsp;[CA] amen auk qi&#254;a izwis: und &#254;atei uslei&#254;i&#254; himins jah air&#254;a, jota ains ai&#254;&#254;au ains striks ni uslei&#254;i&#254; af witoda, unte allata wair&#254;i&#254;.</p> 
<p><A NAME="an_5:19">5:19</A>&nbsp;[CA] i&#254; saei nu gatairi&#254; aina anabusne &#254;izo minnistono jah laisjai swa mans, minnista haitada in &#254;iudangardjai himine; i&#254; saei tauji&#254; jah laisjai swa, sah mikils haitada in &#254;iudangardjai himine.</p> 
<p><A NAME="an_5:20">5:20</A>&nbsp;[CA] qi&#254;a auk izwis &#254;atei nibai managizo wair&#254;i&#254; izwaraizos garaihteins &#254;au &#254;ize bokarje jah Fareisaie, ni &#254;au qimi&#254; in &#254;iudangardjai himine.</p> 
<p><A NAME="an_5:21">5:21</A>&nbsp;[CA] hausidedu&#254; &#254;atei qi&#254;an ist &#254;aim airizam: ni maur&#254;rjais; i&#254; saei maur&#254;rei&#254; skula wair&#254;i&#254; stauai.</p> 
<p><A NAME="an_5:22">5:22</A>&nbsp;[CA] a&#254;&#254;an ik qi&#254;a izwis &#254;atei hvazuh modags bro&#254;r seinamma sware, skula wair&#254;i&#254; stauai; i&#254; saei qi&#254;i&#254; bro&#254;r seinamma raka, skula wair&#254;i&#254; gaqum&#254;ai; a&#254;&#254;an saei qi&#254;i&#254; dwala, skula wair&#254;i&#254; in gaiainnan funins.</p> 
<p><A NAME="an_5:23">5:23</A>&nbsp;[CA] jabai nu bairais aibr &#254;ein du hunslastada jah jainar gamuneis &#254;atei bro&#254;ar &#254;eins habai&#254; hva bi &#254;uk,</p> 
<p><A NAME="an_5:24">5:24</A>&nbsp;[CA] aflet jainar &#254;o giba &#254;eina in andwair&#254;ja hunslastadis jah gagg faur&#254;is gasibjon bro&#254;r &#254;einamma, jah bi&#254;e atgaggands atbair &#254;o giba &#254;eina.</p> 
<p><A NAME="an_5:25">5:25</A>&nbsp;[CA] sijais waila hugjands andastauin &#254;einamma sprauto, und &#254;atei is in wiga mi&#254; imma, ibai hvan atgibai &#254;uk sa andastaua stauin, jah sa staua &#254;uk atgibai andbahta, jah in karkara galagjaza.</p> 
<p><A NAME="an_5:26">5:26</A>&nbsp;[CA] amen qi&#254;a &#254;us: ni usgaggis jain&#254;ro, unte usgibis &#254;ana minnistan kintu.</p> 
<p><A NAME="an_5:27">5:27</A>&nbsp;[CA] hausidedu&#254; &#254;atei qi&#254;an ist: ni horinos.</p> 
<p><A NAME="an_5:28">5:28</A>&nbsp;[CA] a&#254;&#254;an ik qi&#254;a izwis, &#254;atei hvazuh saei saihvi&#254; qinon du luston izos, ju gahorinoda izai in hairtin seinamma.</p> 
<p><A NAME="an_5:29">5:29</A>&nbsp;[CA] i&#254; jabai augo &#254;ein &#254;ata taihswo marzjai &#254;uk, usstagg ita jah wairp af &#254;us; batizo ist auk &#254;us ei fraqistnai ains li&#254;iwe &#254;einaize, jah ni allata leik &#254;ein gadriusai in gaiainnan.</p> 
<p><A NAME="an_5:30">5:30</A>&nbsp;[CA] jah jabai taihswo &#254;eina handus marzjai &#254;uk, afmait &#254;o jah wairp af &#254;us; batizo ist auk &#254;us ei fraqistnai ains li&#254;iwe &#254;einaize, jah ni allata leik &#254;ein gadriusai in gaiainnan.</p> 
<p><A NAME="an_5:31">5:31</A>&nbsp;[CA] qi&#254;anuh &#254;an ist &#254;atei hvazuh saei afletai qen, gibai izai afstassais bokos.</p> 
<p><A NAME="an_5:32">5:32</A>&nbsp;[CA] i&#254; ik qi&#254;a izwis &#254;atei hvazuh saei afleti&#254; qen seina, inuh fairina kalkinassaus, tauji&#254; &#254;o horinon; jah sa ize afsatida liugai&#254;, horino&#254;.</p> 
<p><A NAME="an_5:33">5:33</A>&nbsp;[CA] aftra hausidedu&#254; &#254;atei qi&#254;an ist &#254;aim airizam: ni ufarswarais, i&#254; usgibais fraujin ai&#254;ans &#254;einans.</p> 
<p><A NAME="an_5:34">5:34</A>&nbsp;[CA] a&#254;&#254;an ik qi&#254;a izwis ni swaran allis, ni bi himina, unte stols ist gudis;</p> 
<p><A NAME="an_5:35">5:35</A>&nbsp;[CA] nih bi air&#254;ai, unte fotubaurd ist fotiwe is; nih bi Iairusaulwmai, unte baurgs ist &#254;is mikilins &#254;iudanis;</p> 
<p><A NAME="an_5:36">5:36</A>&nbsp;[CA] nih bi haubida &#254;einamma swarais, unte ni magt ain tagl hveit ai&#254;&#254;au swart gataujan.</p> 
<p><A NAME="an_5:37">5:37</A>&nbsp;[CA] sijai&#254;~&#254;an waurd izwar: ja, ja; ne, ne; i&#254; &#254;ata managizo &#254;aim us &#254;amma ubilin ist.</p> 
<p><A NAME="an_5:38">5:38</A>&nbsp;[CA] hausidedu&#254; &#254;atei qi&#254;an ist: augo und augin, jah tun&#254;u und tun&#254;au.</p> 
<p><A NAME="an_5:39">5:39</A>&nbsp;[CA] i&#254; ik qi&#254;a izwis ni andstandan allis &#254;amma unseljin; ak jabai hvas &#254;uk stautai bi taihswon &#254;eina kinnu, wandei imma jah &#254;o an&#254;ara.</p> 
<p><A NAME="an_5:40">5:40</A>&nbsp;[CA] jah &#254;amma wiljandin mi&#254; &#254;us staua jah paida &#254;eina niman, aflet imma jah wastja.</p> 
<p><A NAME="an_5:41">5:41</A>&nbsp;[CA] jah jabai hvas &#254;uk ananau&#254;jai rasta aina, gaggais mi&#254; imma twos.</p> 
<p><A NAME="an_5:42">5:42</A>&nbsp;[CA] &#254;amma bidjandin &#254;uk gibais, jah &#254;amma wiljandin af &#254;us leihvan sis ni uswandjais.</p> 
<p><A NAME="an_5:43">5:43</A>&nbsp;[CA] hausidedu&#254; &#254;atei qi&#254;an ist: frijos nehvundjan &#254;einana, jah fiais fiand &#254;einana.</p> 
<p><A NAME="an_5:44">5:44</A>&nbsp;[CA] a&#254;&#254;an ik qi&#254;a izwis: frijo&#254; fijands izwarans, &#254;iu&#254;jai&#254; &#254;ans wrikandans izwis, waila taujai&#254; &#254;aim hatjandam izwis, jah bidjai&#254; bi &#254;ans us&#254;riutandans izwis,</p> 
<p><A NAME="an_5:45">5:45</A>&nbsp;[CA] ei wair&#254;ai&#254; sunjus attins izwaris &#254;is in himinam, unte sunnon seina urrannei&#254; ana ubilans jah godans, jah rignei&#254; ana garaihtans jah ana inwindans.</p> 
<p><A NAME="an_5:46">5:46</A>&nbsp;[CA] jabai auk frijo&#254; &#254;ans frijondans izwis ainans, hvo mizdono habai&#254;? niu jah &#254;ai &#254;iudo &#254;ata samo taujand?</p> 
<p><A NAME="an_5:47">5:47</A>&nbsp;[CA] jah jabai golei&#254; &#254;ans frijonds izwarans &#254;atainei, hve managizo tauji&#254;? niu jah motarjos &#254;ata samo taujand?</p> 
<p><A NAME="an_5:48">5:48</A>&nbsp;[CA] sijai&#254; nu jus fullatojai, swaswe atta izwar sa in himinam fullatojis ist.</p> 
<p><A NAME="an_6:1">6:1</A>&nbsp;[CA] Atsaihvi&#254; armaion izwara ni taujan in andwair&#254;ja manne du saihvan im; ai&#254;&#254;au laun ni habai&#254; fram attin izwaramma &#254;amma in himinam.</p> 
<p><A NAME="an_6:2">6:2</A>&nbsp;[CA] &#254;an nu taujais armaion, ni haurnjais faura &#254;us, swaswe &#254;ai liutans taujand in gaqum&#254;im jah in garunsim, ei hauhjaindau fram mannam; amen qi&#254;a izwis: andnemun mizdon seina.</p> 
<p><A NAME="an_6:3">6:3</A>&nbsp;[CA] i&#254; &#254;uk taujandan armaion ni witi hleidumei &#254;eina, hva tauji&#254; taihswo &#254;eina,</p> 
<p><A NAME="an_6:4">6:4</A>&nbsp;[CA] ei sijai so armahairti&#254;a &#254;eina in fulhsnja, jah atta &#254;eins saei saihvi&#254; in fulhsnja, usgibi&#254; &#254;us in bairhtein.</p> 
<p><A NAME="an_6:5">6:5</A>&nbsp;[CA] jah &#254;an bidjai&#254;, ni sijai&#254; swaswe &#254;ai liutans, unte frijond in gaqum&#254;im jah waihstam plapjo standandans bidjan, ei gaumjaindau mannam. Amen, qi&#254;a izwis &#254;atei haband mizdon seina.</p> 
<p><A NAME="an_6:6">6:6</A>&nbsp;[CA] i&#254; &#254;u &#254;an bidjais, gagg in he&#254;jon &#254;eina jah galukands haurdai &#254;einai bidei du attin &#254;einamma &#254;amma in fulhsnja, jah atta &#254;eins saei saihvi&#254; in fulhsnja, usgibi&#254; &#254;us in bairhtein.</p> 
<p><A NAME="an_6:7">6:7</A>&nbsp;[CA] bidjandansu&#254;~&#254;an ni filuwaurdjai&#254;, swaswe &#254;ai &#254;iudo; &#254;ugkei&#254; im auk ei in filuwaurdein seinai andhausjaindau.</p> 
<p><A NAME="an_6:8">6:8</A>&nbsp;[CA] ni galeiko&#254; nu &#254;aim; wait auk atta izwar &#254;izei jus &#254;aurbu&#254;, faur&#254;izei jus bidjai&#254; ina.</p> 
<p><A NAME="an_6:9">6:9</A>&nbsp;[CA] swa nu bidjai&#254; jus: atta unsar &#254;u in himinam, weihnai namo &#254;ein.</p> 
<p><A NAME="an_6:10">6:10</A>&nbsp;[CA] qimai &#254;iudinassus &#254;eins. wair&#254;ai wilja &#254;eins, swe in himina jah ana air&#254;ai.</p> 
<p><A NAME="an_6:11">6:11</A>&nbsp;[CA] hlaif unsarana &#254;ana sinteinan gif uns himma daga.</p> 
<p><A NAME="an_6:12">6:12</A>&nbsp;[CA] jah aflet uns &#254;atei skulans sijaima, swaswe jah weis afletam &#254;aim skulam unsaraim.</p> 
<p><A NAME="an_6:13">6:13</A>&nbsp;[CA] jah ni briggais uns in fraistubnjai, ak lausei uns af &#254;amma ubilin; unte &#254;eina ist &#254;iudangardi jah mahts jah wul&#254;us in aiwins. amen.</p> 
<p><A NAME="an_6:14">6:14</A>&nbsp;[CA] unte jabai afleti&#254; mannam missadedins ize, afleti&#254; jah izwis atta izwar sa ufar himinam.</p> 
<p><A NAME="an_6:15">6:15</A>&nbsp;[CA] i&#254; jabai ni afleti&#254; mannam missadedins ize, ni &#254;au atta izwar afleti&#254; missadedins izwaros.</p> 
<p><A NAME="an_6:16">6:16</A>&nbsp;[CA] a&#254;&#254;an bi&#254;e fastai&#254;, ni wair&#254;ai&#254; swaswe &#254;ai liutans gaurai; frawardjand auk andwair&#254;ja seina, ei gasaihvaindau mannam fastandans. amen, qi&#254;a izwis, &#254;atei andnemun mizdon seina.</p> 
<p><A NAME="an_6:17">6:17</A>&nbsp;[CA] i&#254; &#254;u fastands salbo haubi&#254; &#254;ein jah ludja &#254;eina &#254;wah,</p> 
<p><A NAME="an_6:18">6:18</A>&nbsp;[CA] ei ni gasaihvaizau mannam fastands, ak attin &#254;einamma &#254;amma in fulhsnja, jah atta &#254;eins saei saihvi&#254; in fulhsnja, usgibi&#254; &#254;us.</p> 
<p><A NAME="an_6:19">6:19</A>&nbsp;[CA] ni huzdjai&#254; izwis huzda ana air&#254;ai, &#254;arei malo jah nidwa frawardei&#254;, jah &#254;arei &#254;iubos ufgraband jah hlifand.</p> 
<p><A NAME="an_6:20">6:20</A>&nbsp;[CA] i&#254; huzdjai&#254; izwis huzda in himina, &#254;arei nih malo nih nidwa frawardei&#254;, jah &#254;arei &#254;iubos ni ufgraband nih stiland.</p> 
<p><A NAME="an_6:21">6:21</A>&nbsp;[CA] &#254;arei auk ist huzd izwar, &#254;aruh ist jah hairto izwar.</p> 
<p><A NAME="an_6:22">6:22</A>&nbsp;[CA] lukarn leikis ist augo: jabai nu augo &#254;ein ainfal&#254; ist, allata leik &#254;ein liuhadein wair&#254;i&#254;;</p> 
<p><A NAME="an_6:23">6:23</A>&nbsp;[CA] i&#254; jabai augo &#254;ein unsel ist, allata leik &#254;ein riqizein wair&#254;i&#254;. jabai nu liuha&#254; &#254;ata in &#254;us riqiz ist, &#254;ata riqiz hvan filu!</p> 
<p><A NAME="an_6:24">6:24</A>&nbsp;[CA] ni manna mag twaim fraujam skalkinon; unte jabai fijai&#254; ainana, jah an&#254;arana frijo&#254;; ai&#254;&#254;au ainamma ufhausei&#254;, i&#254; an&#254;aramma frakann. ni magu&#254; guda skalkinon jah mammonin.</p> 
<p><A NAME="an_6:25">6:25</A>&nbsp;[CA] Du&#254;&#254;e qi&#254;a izwis: ni maurnai&#254; saiwalai izwarai hva matjai&#254; jah hva drigkai&#254;, nih leika izwaramma hve wasjai&#254;; niu saiwala mais ist fodeinai jah leik wastjom?</p> 
<p><A NAME="an_6:26">6:26</A>&nbsp;[CA] insaihvi&#254; du fuglam himinis, &#254;ei ni saiand nih snei&#254;and, nih lisand in banstins, jah atta izwar sa ufar himinam fodei&#254; ins. niu jus mais wul&#254;rizans siju&#254; &#254;aim?</p> 
<p><A NAME="an_6:27">6:27</A>&nbsp;[CA] i&#254; hvas izwara maurnands mag anaaukan ana wahstu seinana aleina aina?</p> 
<p><A NAME="an_6:28">6:28</A>&nbsp;[CA] jah bi wastjos hva saurgai&#254;? gakunnai&#254; blomans hai&#254;jos, hvaiwa wahsjand; nih arbaidjand nih spinnand.</p> 
<p><A NAME="an_6:29">6:29</A>&nbsp;[CA] qi&#254;uh &#254;an izwis &#254;atei nih Saulaumon in allamma wul&#254;au seinamma gawasida sik swe ains &#254;ize.</p> 
<p><A NAME="an_6:30">6:30</A>&nbsp;[CA] jah &#254;ande &#254;ata hawi hai&#254;jos himma daga wisando jah gistradagis in auhn galagi&#254; gu&#254; swa wasji&#254;, hvaiwa mais izwis leitil galaubjandans?</p> 
<p><A NAME="an_6:31">6:31</A>&nbsp;[CA] ni maurnai&#254; nu qi&#254;andans: hva matjam ai&#254;&#254;au hva drigkam ai&#254;&#254;au hve wasjaima?</p> 
<p><A NAME="an_6:32">6:32</A>&nbsp;[CA] all auk &#254;ata &#254;iudos sokjand; waituh &#254;an atta izwar sa ufar himinam &#254;atei &#254;aurbu&#254; . . . .</p> 
<p><A NAME="an_7:12">7:12</A>&nbsp;[CA] . . . . (tau)jaina izwis mans, swa jah jus taujai&#254; im: &#254;ata auk ist wito&#254; jah praufeteis.</p> 
<p><A NAME="an_7:13">7:13</A>&nbsp;[CA] inngaggai&#254; &#254;airh aggwu daur, unte braid daur jah rums wigs sa brigganda in fralustai, jah managai sind &#254;ai inngalei&#254;andans &#254;airh &#254;ata.</p> 
<p><A NAME="an_7:14">7:14</A>&nbsp;[CA] hvan aggwu &#254;ata daur jah &#254;raihans wigs sa brigganda in libainai, jah fawai sind &#254;ai bigitandans &#254;ana.</p> 
<p><A NAME="an_7:15">7:15</A>&nbsp;[CA] atsaihvi&#254; swe&#254;auh faura liugnapraufetum &#254;aim izei qimand at izwis in wastjom lambe, i&#254; inna&#254;ro sind wulfos wilwandans.</p> 
<p><A NAME="an_7:16">7:16</A>&nbsp;[CA] bi akranam ize ufkunnai&#254; ins. ibai lisand[a] af &#254;aurnum weinabasja ai&#254;&#254;au af wigadeinom smakkans?</p> 
<p><A NAME="an_7:17">7:17</A>&nbsp;[CA] swa all bagme godaize akrana goda gatauji&#254;, i&#254; sa ubila bagms akrana ubila gatauji&#254;.</p> 
<p><A NAME="an_7:18">7:18</A>&nbsp;[CA] ni mag bagms &#254;iu&#254;eigs akrana ubila gataujan, nih bagms ubils akrana &#254;iu&#254;eiga gataujan.</p> 
<p><A NAME="an_7:19">7:19</A>&nbsp;[CA] all bagme ni taujandane akran god usmaitada jah in fon atlagjada.</p> 
<p><A NAME="an_7:20">7:20</A>&nbsp;[CA] &#254;annu bi akranam ize ufkunnai&#254; ins.</p> 
<p><A NAME="an_7:21">7:21</A>&nbsp;[CA] ni hvazuh saei qi&#254;i&#254; mis: frauja, frauja! inngalei&#254;i&#254; in &#254;iudangardja himine, ak sa taujands wiljan attins meinis &#254;is in himinam.</p> 
<p><A NAME="an_7:22">7:22</A>&nbsp;[CA] managai qi&#254;and mis in jainamma daga: frauja, frauja! niu &#254;einamma namin praufetidedum, jah &#254;einamma namin unhul&#254;ons uswaurpum, jah &#254;einamma namin mahtins mikilos gatawidedum?</p> 
<p><A NAME="an_7:23">7:23</A>&nbsp;[CA] jah &#254;an andhaita im &#254;atei ni hvanhun kun&#254;a izwis: aflei&#254;i&#254; fairra mis, jus waurkjandans unsibjona.</p> 
<p><A NAME="an_7:24">7:24</A>&nbsp;[CA] hvazuh nu saei hausei&#254; waurda meina jah tauji&#254; &#254;o, galeiko ina waira frodamma, saei gatimrida razn sein ana staina.</p> 
<p><A NAME="an_7:25">7:25</A>&nbsp;[CA] jah atiddja dala&#254; rign jah qemun ahvos jah waiwoun windos jah bistugqun bi &#254;amma razna jainamma, jah ni gadraus, unte gasuli&#254; was ana staina.</p> 
<p><A NAME="an_7:26">7:26</A>&nbsp;[CA] jah hvazuh saei hausei&#254; waurda meina jah ni tauji&#254; &#254;o, galeikoda mann dwalamma, saei gatimrida razn sein ana malmin.</p> 
<p><A NAME="an_7:27">7:27</A>&nbsp;[CA] jah atiddja dala&#254; rign jah qemun ahvos jah waiwoun windos jah bistugqun bi jainamma razna, jah gadraus, jah was drus is mikils.</p> 
<p><A NAME="an_7:28">7:28</A>&nbsp;[CA] jah war&#254;, &#254;an ustauh Iesus &#254;o waurda, biabridedun manageins ana laiseinai is.</p> 
<p><A NAME="an_7:29">7:29</A>&nbsp;[CA] was auk laisjands ins swe waldufni habands, jah ni swaswe bokarjos.</p> 
<p><A NAME="an_8:1">8:1</A>&nbsp;[CA] Dala&#254; &#254;an atgaggandin imma af fairgunja, laistidedun afar imma iumjons managos.</p> 
<p><A NAME="an_8:2">8:2</A>&nbsp;[CA] jah sai, manna &#254;rutsfill habands durinnands inwait ina qi&#254;ands: frauja, jabai wileis, magt mik gahrainjan.</p> 
<p><A NAME="an_8:3">8:3</A>&nbsp;[CA] jah ufrakjands handu attaitok imma qi&#254;ands: wiljau, wair&#254; hrains! jah suns hrain war&#254; &#254;ata &#254;rutsfill is.</p> 
<p><A NAME="an_8:4">8:4</A>&nbsp;[CA] jah qa&#254; imma Iesus: saihv ei mann ni qi&#254;ais, ak gagg, &#254;uk silban ataugei gudjin jah atbair giba &#254;oei anabau&#254; Moses du weitwodi&#254;ai im.</p> 
<p><A NAME="an_8:5">8:5</A>&nbsp;[CA] afaruh &#254;an &#254;ata innatgaggandin imma in Kafarnaum, duatiddja imma hundafa&#254;s bidjands ina</p> 
<p><A NAME="an_8:6">8:6</A>&nbsp;[CA] jah qi&#254;ands: frauja, &#254;iumagus meins ligi&#254; in garda usli&#254;a, harduba balwi&#254;s.</p> 
<p><A NAME="an_8:7">8:7</A>&nbsp;[CA] jah qa&#254; du imma Iesus: ik qimands gahailja ina.</p> 
<p><A NAME="an_8:8">8:8</A>&nbsp;[CA] jah andhafjands sa hundafa&#254;s qa&#254;: frauja, ni im wair&#254;s ei uf hrot mein inngaggais, ak &#254;atainei qi&#254; waurda jah gahailni&#254; sa &#254;iumagus meins.</p> 
<p><A NAME="an_8:9">8:9</A>&nbsp;[CA] jah auk ik manna im habands uf waldufnja meinamma gadrauhtins jah qi&#254;a du &#254;amma: gagg, jah gaggi&#254;; jah an&#254;aramma: qim, jah qimi&#254;; jah du skalka meinamma: tawei &#254;ata, jah tauji&#254;.</p> 
<p><A NAME="an_8:10">8:10</A>&nbsp;[CA] gahausjands &#254;an Iesus sildaleikida jah qa&#254; du &#254;aim afarlaistjandam: amen, qi&#254;a izwis, ni in Israela swalauda galaubein bigat.</p> 
<p><A NAME="an_8:11">8:11</A>&nbsp;[CA] a&#254;&#254;an qi&#254;a izwis &#254;atei managai fram urrunsa jah saggqa qimand, jah anakumbjand mi&#254; Abrahama jah Isaka jah Iakoba in &#254;iudangardjai himine:</p> 
<p><A NAME="an_8:12">8:12</A>&nbsp;[CA] i&#254; &#254;ai sunjus &#254;iudangardjos uswairpanda in riqis &#254;ata hindumisto; jainar wair&#254;i&#254; grets jah krusts tun&#254;iwe.</p> 
<p><A NAME="an_8:13">8:13</A>&nbsp;[CA] jah qa&#254; Iesus &#254;amma hundafada: gagg, jah swaswe galaubides wair&#254;ai &#254;us. jah gahailnoda sa &#254;iumagus is in jainai hveilai.</p> 
<p><A NAME="an_8:14">8:14</A>&nbsp;[CA] jah qimands Iesus in garda Paitraus, jah gasahv swaihron is ligandein in heitom.</p> 
<p><A NAME="an_8:15">8:15</A>&nbsp;[CA] jah attaitok handau izos jah aflailot ija so heito; jah urrais jah andbahtida imma.</p> 
<p><A NAME="an_8:16">8:16</A>&nbsp;[CA] at andanahtja &#254;an waur&#254;anamma, atberun du imma daimonarjans managans, jah uswarp &#254;ans ahmans waurda jah allans &#254;ans ubil habandans gahailida,</p> 
<p><A NAME="an_8:17">8:17</A>&nbsp;[CA] ei usfullnodedi &#254;ata gamelido &#254;airh Esa&#239;an praufetu qi&#254;andan: sa unmahtins unsaros usnam jah sauhtins usbar.</p> 
<p><A NAME="an_8:18">8:18</A>&nbsp;[CA] gasaihvands &#254;an Iesus managans hiuhmans bi sik, haihait galei&#254;an siponjans hindar marein.</p> 
<p><A NAME="an_8:19">8:19</A>&nbsp;[CA] jah duatgaggands ains bokareis qa&#254; du imma: laisari, laistja &#254;uk, &#254;ishvaduh &#254;adei gaggis.</p> 
<p><A NAME="an_8:20">8:20</A>&nbsp;[CA] jah qa&#254; du imma Iesus: fauhons grobos aigun, jah fuglos himinis sitlans, i&#254; sunus mans ni habai&#254; hvar haubi&#254; sein anahnaiwjai.</p> 
<p><A NAME="an_8:21">8:21</A>&nbsp;[CA] an&#254;aruh &#254;an siponje is qa&#254; du imma: frauja, uslaubei mis frumist galei&#254;an jah gafilhan attan meinana.</p> 
<p><A NAME="an_8:22">8:22</A>&nbsp;[CA] i&#254; Iesus qa&#254; du imma: laistei afar mis jah let &#254;ans dau&#254;ans filhan seinans dau&#254;ans.</p> 
<p><A NAME="an_8:23">8:23</A>&nbsp;[CA] jah innatgaggandin imma in skip, afariddjedun imma siponjos is.</p> 
<p><A NAME="an_8:24">8:24</A>&nbsp;[CA] jah sai, wegs mikils war&#254; in marein, swaswe &#254;ata skip gahuli&#254; wair&#254;an fram wegim; i&#254; is saislep.</p> 
<p><A NAME="an_8:25">8:25</A>&nbsp;[CA] jah duatgaggandans siponjos is urraisidedun ina qi&#254;andans: frauja, nasei unsis, fraqistnam.</p> 
<p><A NAME="an_8:26">8:26</A>&nbsp;[CA] jah qa&#254; du im Iesus: hva faurhtei&#254;, leitil galaubjandans! &#254;anuh urreisands gasok windam jah marein, jah war&#254; wis mikil.</p> 
<p><A NAME="an_8:27">8:27</A>&nbsp;[CA] i&#254; &#254;ai mans sildaleikidedun qi&#254;andans: hvileiks ist sa, ei jah windos jah marei ufhausjand imma?</p> 
<p><A NAME="an_8:28">8:28</A>&nbsp;[CA] jah qimandin imma hindar marein in gauja Gairgaisaine, gamotidedun imma twai daimonarjos us hlaiwasnom rinnandans, sleidjai filu, swaswe ni mahta manna uslei&#254;an &#254;airh &#254;ana wig jainana.</p> 
<p><A NAME="an_8:29">8:29</A>&nbsp;[CA] jah sai, hropidedun qi&#254;andans: hva uns jah &#254;us, Iesu, sunau gudis? qamt her faur mel balwjan unsis?</p> 
<p><A NAME="an_8:30">8:30</A>&nbsp;[CA] Wasuh &#254;an fairra im hairda sweine managaize haldana.</p> 
<p><A NAME="an_8:31">8:31</A>&nbsp;[CA] i&#254; &#254;o skohsla bedun ina qi&#254;andans: jabai uswairpis uns, uslaubei uns galei&#254;an in &#254;o hairda sweine.</p> 
<p><A NAME="an_8:32">8:32</A>&nbsp;[CA] jah qa&#254; du im: gaggi&#254;! i&#254; eis usgaggandans gali&#254;un in hairda sweine; jah sai, run gawaurhtedun sis alla so hairda and driuson in marein jah gadau&#254;nodedun in watnam.</p> 
<p><A NAME="an_8:33">8:33</A>&nbsp;[CA] i&#254; &#254;ai haldandans ga&#254;lauhun jah galei&#254;andans gataihun in baurg all bi &#254;ans daimonarjans.</p> 
<p><A NAME="an_8:34">8:34</A>&nbsp;[CA] jah sai, alla so baurgs usiddja wi&#254;ra Iesu, jah gasaihvandans ina bedun ei usli&#254;i hindar markos ize.</p> 
<p><A NAME="an_9:1">9:1</A>&nbsp;[CA] Jah atsteigands in skip ufarlai&#254; jah qam in seinai baurg.</p> 
<p><A NAME="an_9:2">9:2</A>&nbsp;[CA] &#254;anuh atberun du imma usli&#254;an ana ligra ligandan. jah gasaihvands Iesus galaubein ize qa&#254; du &#254;amma usli&#254;in: &#254;rafstei &#254;uk, barnilo! afletanda &#254;us frawaurhteis &#254;einos.</p> 
<p><A NAME="an_9:3">9:3</A>&nbsp;[CA] &#254;aruh sumai &#254;ize bokarje qe&#254;un in sis silbam: sa wajamerei&#254;.</p> 
<p><A NAME="an_9:4">9:4</A>&nbsp;[CA] jah witands Iesus &#254;os mitonins ize qa&#254;: duhve jus mito&#254; ubila in hairtam izwaraim?</p> 
<p><A NAME="an_9:5">9:5</A>&nbsp;[CA] hva&#254;ar ist raihtis azetizo qi&#254;an: afletanda &#254;us frawaurhteis, &#254;au qi&#254;an: urreis jah gagg?</p> 
<p><A NAME="an_9:6">9:6</A>&nbsp;[CA] A&#254;&#254;an ei witei&#254; &#254;atei waldufni habai&#254; sa sunus mans ana air&#254;ai afleitan frawaurhtins, &#254;anuh qa&#254; du &#254;amma usli&#254;in: urreisands nim &#254;ana ligr &#254;einana jah gagg in gard &#254;einana.</p> 
<p><A NAME="an_9:7">9:7</A>&nbsp;[CA] jah urreisands galai&#254; in gard seinana.</p> 
<p><A NAME="an_9:8">9:8</A>&nbsp;[CA] gasaihvandeins &#254;an manageins ohtedun sildaleikjandans jah mikilidedun gu&#254; &#254;ana gibandan waldufni swaleikata mannam.</p> 
<p><A NAME="an_9:9">9:9</A>&nbsp;[CA] jah &#254;airhlei&#254;ands Iesus jain&#254;ro gasahv mannan sitandan at motai, Ma&#254;&#254;aiu haitanana, jah qa&#254; du imma: laistei afar mis. jah usstandands iddja afar imma.</p> 
<p><A NAME="an_9:10">9:10</A>&nbsp;[CA] jah war&#254;, bi&#254;e is anakumbida in garda, jah sai, managai motarjos jah frawaurhtai qimandans mi&#254;anakumbidedun Iesua jah siponjam is.</p> 
<p><A NAME="an_9:11">9:11</A>&nbsp;[CA] jah gaumjandans Fareisaieis qe&#254;un du &#254;aim siponjam is: duhve mi&#254; motarjam jah frawaurhtaim matji&#254; sa laisareis izwar?</p> 
<p><A NAME="an_9:12">9:12</A>&nbsp;[CA] i&#254; Iesus gahausjands qa&#254; du im: ni &#254;aurbun hailai lekeis, ak &#254;ai unhaili habandans.</p> 
<p><A NAME="an_9:13">9:13</A>&nbsp;[CA] A&#254;&#254;an gaggai&#254;, ganimi&#254; hva sijai: armahairti&#254;a wiljau jah ni hunsl; ni&#254;~&#254;an qam la&#254;on uswaurhtans, ak frawaurhtans.</p> 
<p><A NAME="an_9:14">9:14</A>&nbsp;[CA] &#254;anuh atiddjedun siponjos Iohannes qi&#254;andans: duhve weis jah Fareisaieis fastam filu, i&#254; &#254;ai siponjos &#254;einai ni fastand?</p> 
<p><A NAME="an_9:15">9:15</A>&nbsp;[CA] jah qa&#254; du im Iesus: ibai magun sunjus bru&#254;fadis qainon und &#254;ata hveilos &#254;ei mi&#254; im ist bru&#254;fa&#254;s? i&#254; atgagggand dagos, &#254;an afnimada af im sa bru&#254;fa&#254;s, jah &#254;an fastand.</p> 
<p><A NAME="an_9:16">9:16</A>&nbsp;[CA] a&#254;&#254;an ni hvashun lagji&#254; du plata fanan &#254;arihis ana snagan fairnjana, unte afnimi&#254; fullon af &#254;amma snagin, jah wairsiza gataura wair&#254;i&#254;.</p> 
<p><A NAME="an_9:17">9:17</A>&nbsp;[CA] Ni&#254;~&#254;an giutand wein niujata in balgins fairnjans, ai&#254;&#254;au distaurnand balgeis; bi&#254;eh &#254;an jah wein usgutni&#254; jah balgeis fraqistnand; ak giutand wein juggata in balgins niujans, jah bajo&#254;um gabairgada.</p> 
<p><A NAME="an_9:18">9:18</A>&nbsp;[CA] mi&#254;&#254;anei is rodida &#254;ata du im, &#254;aruh reiks ains qimands inwait ina, qi&#254;ands &#254;atei dauhtar meina nu gaswalt; akei qimands atlagei handu &#254;eina ana ija, jah libai&#254;.</p> 
<p><A NAME="an_9:19">9:19</A>&nbsp;[CA] jah urreisands Iesus iddja afar imma jah siponjos is.</p> 
<p><A NAME="an_9:20">9:20</A>&nbsp;[CA] jah sai, qino blo&#254;arinnandei &#183;ib&#183; wintruns duatgaggandei aftaro attaitok skauta wastjos is;</p> 
<p><A NAME="an_9:21">9:21</A>&nbsp;[CA] qa&#254;uh auk in sis: jabai &#254;atainei atteka wastjai is, ganisa.</p> 
<p><A NAME="an_9:22">9:22</A>&nbsp;[CA] i&#254; Iesus gawandjands sik jah gasaihvands &#254;o qa&#254;: &#254;rafstei &#254;uk dauhtar! galaubeins &#254;eina ganasida &#254;uk. jah ganas so qino fram &#254;izai hveilai jainai.</p> 
<p><A NAME="an_9:23">9:23</A>&nbsp;[CA] jah qimands Iesus in garda &#254;is reikis jah gasaihvands swigljans [jah haurnjans haurnjandans] jah managein auhjondein, qa&#254; du im:</p> 
<p><A NAME="an_9:24">9:24</A>&nbsp;[CA] aflei&#254;i&#254;, unte ni gaswalt so mawi, ak slepi&#254;. jah bihlohun ina.</p> 
<p><A NAME="an_9:25">9:25</A>&nbsp;[CA] &#254;anuh &#254;an usdribana war&#254; so managei, atgaggands inn habaida handu izos, jah urrais so mawi.</p> 
<p><A NAME="an_9:26">9:26</A>&nbsp;[CA] jah usiddja meri&#254;a so and alla jaina air&#254;a.</p> 
<p><A NAME="an_9:27">9:27</A>&nbsp;[CA] jah hvarbondin Iesua jain&#254;ro, laistidedun afar imma twai blindans, hropjandans jah qi&#254;andans: armai uggkis, sunau Daweidis!</p> 
<p><A NAME="an_9:28">9:28</A>&nbsp;[CA] Qimandin &#254;an in garda duatiddjedun imma &#254;ai blindans jah qa&#254; im Iesus: ga~u~laubjats &#254;atei magjau &#254;ata taujan? Qe&#254;un du imma: jai, frauja!</p> 
<p><A NAME="an_9:29">9:29</A>&nbsp;[CA] &#254;anuh attaitok augam ize qi&#254;ands: bi galaubeinai iggqarai wair&#254;ai iggqis.</p> 
<p><A NAME="an_9:30">9:30</A>&nbsp;[CA] jah usluknodedun im augona, jah inagida ins Iesus qi&#254;ands: saihvats ei manna ni witi.</p> 
<p><A NAME="an_9:31">9:31</A>&nbsp;[CA] i&#254; eis usgaggandans usmeridedun ina in allai air&#254;ai jainai.</p> 
<p><A NAME="an_9:32">9:32</A>&nbsp;[CA] &#254;anuh bi&#254;e utusiddjedun eis, sai, atberun imma mannan baudana daimonari.</p> 
<p><A NAME="an_9:33">9:33</A>&nbsp;[CA] jah bi&#254;e usdribans war&#254; unhul&#254;o, rodida sa dumba, jah sildaleikidedun manageins qi&#254;andans: ni aiw swa uskun&#254; was in Israela.</p> 
<p><A NAME="an_9:34">9:34</A>&nbsp;[CA] i&#254; Fareisaieis qe&#254;un: in faurama&#254;lja unhul&#254;ono usdreibi&#254; unhul&#254;ons.</p> 
<p><A NAME="an_9:35">9:35</A>&nbsp;[CA] jah bitauh Iesus baurgs allos jah haimos laisjands in gaqum&#254;im ize, jah merjands aiwaggeljon &#254;iudangardjos jah hailjands allos sauhtins jah alla unhailja.</p> 
<p><A NAME="an_9:36">9:36</A>&nbsp;[CA] gasaihvands &#254;an &#254;os manageins infeinoda in ize, unte wesun afdauidai jah frawaurpanai swe lamba ni habandona hairdeis.</p> 
<p><A NAME="an_9:37">9:37</A>&nbsp;[CA] &#254;anuh qa&#254; du siponjam seinaim: asans raihtis managa, i&#254; waurstwjans fawai.</p> 
<p><A NAME="an_9:38">9:38</A>&nbsp;[CA] bidji&#254; nu fraujan asanais ei ussandjai waurstwjans in asan seina.</p> 
<p><A NAME="an_10:1">10:1</A>&nbsp;[CA] Jah athaitands &#254;ans twalif si(ponjans) . . . .</p> 
<p><A NAME="an_10:23">10:23</A>&nbsp;[CA] . . . . &#254;izai baurg, &#254;liuhai&#254; in an&#254;ara: amen auk qi&#254;a izwis, ei ni ustiuhi&#254; baurgs Israelis, unte qimi&#254; sa sunus mans.</p> 
<p><A NAME="an_10:24">10:24</A>&nbsp;[CA] nist siponeis ufar laisarja nih skalks ufar fraujin seinamma.</p> 
<p><A NAME="an_10:25">10:25</A>&nbsp;[CA] Ganah siponi ei wair&#254;ai swe laisareis is jah skalks swe frauja is; jabai gardawaldand Baiailzaibul haihaitun, und hvan filu mais &#254;ans innakundans is.</p> 
<p><A NAME="an_10:26">10:26</A>&nbsp;[CA] ni nunu ogei&#254; izwis ins; ni waiht auk ist gahuli&#254;, &#254;atei ni andhuljaidau, jah fulgin, &#254;atei ni ufkunnaidau.</p> 
<p><A NAME="an_10:27">10:27</A>&nbsp;[CA] &#254;atei qi&#254;a izwis in riqiza, qi&#254;ai&#254; in liuhada, jah &#254;atei in auso gahausei&#254;, merjai&#254; ana hrotam.</p> 
<p><A NAME="an_10:28">10:28</A>&nbsp;[CA] jah ni ogei&#254; izwis &#254;ans usqimandans leika &#254;atainei, i&#254; saiwalai ni magandans usqiman, i&#254; ogei&#254; mais &#254;ana magandan jah saiwalai jah leika fraqistjan in gaiainnan.</p> 
<p><A NAME="an_10:29">10:29</A>&nbsp;[CA] niu twai sparwans assarjau bugjanda? jah ains ize ni gadriusi&#254; ana air&#254;a inuh attins izwaris wiljan.</p> 
<p><A NAME="an_10:30">10:30</A>&nbsp;[CA] a&#254;&#254;an izwara jah tagla haubidis alla gara&#254;ana sind.</p> 
<p><A NAME="an_10:31">10:31</A>&nbsp;[CA] ni nunu ogei&#254;; managaim sparwam batizans siju&#254; jus.</p> 
<p><A NAME="an_10:32">10:32</A>&nbsp;[CA] Sahvazuh nu saei andhaiti&#254; mis in andwair&#254;ja manne, andhaita jah ik imma in andwair&#254;ja attins meinis saei in himinam ist.</p> 
<p><A NAME="an_10:33">10:33</A>&nbsp;[CA] i&#254; &#254;ishvanoh saei afaiki&#254; mik in andwair&#254;ja manne, afaika jah ik ina in andwair&#254;ja attins meinis &#254;is saei in himinam ist.</p> 
<p><A NAME="an_10:34">10:34</A>&nbsp;[CA] nih ahjai&#254; &#254;atei qemjau lagjan gawair&#254;i ana air&#254;a; ni qam lagjan gawair&#254;i, ak hairu.</p> 
<p><A NAME="an_10:35">10:35</A>&nbsp;[CA] qam auk skaidan mannan wi&#254;ra attan is jah dauhtar wi&#254;ra ai&#254;ein izos jah bru&#254; wi&#254;ra swaihron izos;</p> 
<p><A NAME="an_10:36">10:36</A>&nbsp;[CA] jah fijands mans innakundai is.</p> 
<p><A NAME="an_10:37">10:37</A>&nbsp;[CA] saei frijo&#254; attan ai&#254;&#254;au ai&#254;ein ufar mik, nist meina wair&#254;s; jah saei frijo&#254; sunu ai&#254;&#254;au dauhtar ufar mik, nist meina wair&#254;s.</p> 
<p><A NAME="an_10:38">10:38</A>&nbsp;[CA] jah saei ni nimi&#254; galgan seinana jah laistjai afar mis, nist meina wair&#254;s.</p> 
<p><A NAME="an_10:39">10:39</A>&nbsp;[CA] saei bigiti&#254; saiwala seina, fraqistei&#254; izai; jah saei fraqistei&#254; saiwalai seinai in meina, bigiti&#254; &#254;o.</p> 
<p><A NAME="an_10:40">10:40</A>&nbsp;[CA] sa andnimands izwis mik andnimi&#254;, jah sa mik andnimands andnimi&#254; &#254;ana sandjandan mik.</p> 
<p><A NAME="an_10:41">10:41</A>&nbsp;[CA] sa andnimands praufetu in namin praufetaus mizdon praufetaus nimi&#254;, jah sa andnimands garaihtana in namin garaihtis mizdon garaihtis nimi&#254;.</p> 
<p><A NAME="an_10:42">10:42</A>&nbsp;[CA] jah saei gadragkei&#254; ainana &#254;ize minnistane stikla kaldis watins &#254;atainei in namin siponeis, amen qi&#254;a izwis, ei ni fraqistei&#254; mizdon seinai.</p> 
<p><A NAME="an_11:1">11:1</A>&nbsp;[CA] Jah war&#254;, bi&#254;e usfullida Iesus anabiudands &#254;aim twalif siponjam seinaim, ushof sik jain&#254;ro du laisjan jah merjan and baurgs ize.</p> 
<p><A NAME="an_11:2">11:2</A>&nbsp;[CA] i&#254; Iohannes gahausjands in karkarai waurstwa Xristaus, insandjands bi siponjam seinaim qa&#254; du imma:</p> 
<p><A NAME="an_11:3">11:3</A>&nbsp;[CA] &#254;&#251; is sa qimanda &#254;au an&#254;arizuh beidaima?</p> 
<p><A NAME="an_11:4">11:4</A>&nbsp;[CA] jah andhafjands Iesus qa&#254; du im: gaggandans gateihi&#254; Iohanne &#254;atei gahausei&#254; jah gasaihvi&#254;.</p> 
<p><A NAME="an_11:5">11:5</A>&nbsp;[CA] blindai ussaihvand, jah haltai gaggand, &#254;rutsfillai hrainjai wair&#254;and, jah baudai gahausjand, jah dau&#254;ai urreisand, jah unledai wailamerjanda:</p> 
<p><A NAME="an_11:6">11:6</A>&nbsp;[CA] jah audags ist hvazuh saei ni gamarzjada in mis.</p> 
<p><A NAME="an_11:7">11:7</A>&nbsp;[CA] at &#254;aim &#254;an afgaggandam, dugann Iesus qi&#254;an &#254;aim manageim bi Iohannen: hva usiddjedu&#254; ana au&#254;ida saihvan? raus fram winda wagidata?</p> 
<p><A NAME="an_11:8">11:8</A>&nbsp;[CA] akei hva usiddjedu&#254; saihvan? mannan hnasqjaim wastjom gawasidana? sai, &#254;aiei hnasqjaim wasidai sind, in gardim &#254;iudane sind.</p> 
<p><A NAME="an_11:9">11:9</A>&nbsp;[CA] akei hva usiddjedu&#254; saihvan? praufetu? jai, qi&#254;a izwis: jah managizo praufetau.</p> 
<p><A NAME="an_11:10">11:10</A>&nbsp;[CA] sa ist auk bi &#254;anei gameli&#254; ist: sai, ik insandja aggilu meinana faura &#254;us, saei gamanwei&#254; wig &#254;einana faura &#254;us.</p> 
<p><A NAME="an_11:11">11:11</A>&nbsp;[CA] amen, qi&#254;a izwis: ni urrais in baurim qinono maiza Iohanne &#254;amma daupjandin; i&#254; sa minniza in &#254;iudangardjai himine maiza imma ist.</p> 
<p><A NAME="an_11:12">11:12</A>&nbsp;[CA] framuh &#254;an &#254;aim dagam Iohannis &#254;is daupjandins und hita &#254;iudangardi himine anamahtjada, jah anamahtjandans frawilwand &#254;o.</p> 
<p><A NAME="an_11:13">11:13</A>&nbsp;[CA] allai auk praufeteis jah wito&#254; und Iohanne fauraqe&#254;un;</p> 
<p><A NAME="an_11:14">11:14</A>&nbsp;[CA] jah jabai wildedei&#254; mi&#254;niman, sa ist Helias, saei skulda qiman.</p> 
<p><A NAME="an_11:15">11:15</A>&nbsp;[CA] saei habai au(sona) (hausjandona), (ga)hausja(i).</p> 
<p><A NAME="an_11:16">11:16</A>&nbsp;[CA] (hve) (nu) (galeiko) &#254;ata ku(ni)? (Galeik) (ist) (barnam) sitandam (in) (garunsim) (jah) (wopjan)dam an&#254;ar an&#254;a(ris),</p> 
<p><A NAME="an_11:17">11:17</A>&nbsp;[CA] (jah) (qi&#254;an)dam: swiglodedum izw(is) (jah) ni plinsidedu&#254;; huf(um) (jah) ni qainodedu&#254;.</p> 
<p><A NAME="an_11:18">11:18</A>&nbsp;[CA] qam raihtis Iohan(nes) (nih) (mat)jands nih drigkan(ds) (jah) (qi)&#254;and: unhul&#254;(on) (habai&#254;).</p> 
<p><A NAME="an_11:19">11:19</A>&nbsp;[CA] (qam) sa sunus mans (matjands) (jah) drigkands j(ah) (qi&#254;and): (sai), (man)na afetja jah af(drug)kja, (mo)tarje frijonds jah frawaurhtaize. jah uswaurhta gadomida war&#254; handugei fram barnam seinaim.</p> 
<p><A NAME="an_11:20">11:20</A>&nbsp;[CA] &#254;anuh dugann idweitjan baurgim, in &#254;aimei waur&#254;un &#254;os managistons mahteis is, (&#254;atei) (ni) (idreigodedun) sik.</p> 
<p><A NAME="an_11:21">11:21</A>&nbsp;[CA] (wai) (&#254;us) (Kaurazein), (wai) (&#254;)us Be&#254;(sa&#239;dan); (unte) (i&#254;) (wa)ur&#254;eina (in) (Twre) (jah) (Seidon)e landa mah(teis) (&#254;os) (waur)&#254;anons in izwis, (airis) (&#254;)au in sakkau jah azgon (idreig)odedeina.</p> 
<p><A NAME="an_11:22">11:22</A>&nbsp;[CA] swe&#254;auh qi(&#254;a) (izwis): Twrim jah Seidonim (sutizo) (wa)ir&#254;i&#254; in daga stau(os) (&#254;au) (izwis).</p> 
<p><A NAME="an_11:23">11:23</A>&nbsp;[CA] jah &#254;u Kafarna(um), (&#254;u) (und) (hi)min ushauhida, (dala&#254;) (und) (halj)a galei&#254;is: (unte) (jabai) (in) (S)audaumjam (waur)&#254;e(ina) (m)ahteis &#254;os waur&#254;anons in izwis, ai&#254;&#254;au eis weseina und hina dag.</p> 
<p><A NAME="an_11:24">11:24</A>&nbsp;[CA] swe&#254;auh qi&#254;a izwis &#254;atei air&#254;ai Saudaumje sutizo wair&#254;i&#254; in daga stauos &#254;au &#254;us.</p> 
<p><A NAME="an_11:25">11:25</A>&nbsp;[CA] inuh jainamma mela andhaf(jands) . . . .</p> 
<p><A NAME="an_25:38">25:38</A>&nbsp;[C] hvanuh &#254;an &#254;uk sehvum gast jah gala&#254;odedum? ai&#254;&#254;au naqadana jah wasidedum?</p> 
<p><A NAME="an_25:39">25:39</A>&nbsp;[C] hvanuh &#254;an &#254;uk sehvum siukana ai&#254;&#254;au in karkarai jah atiddjedum du &#254;us?</p> 
<p><A NAME="an_25:40">25:40</A>&nbsp;[C] jah andhafjands sa &#254;iudans qi&#254;i&#254; du im: amen, qi&#254;a izwis: jah &#254;anei tawidedu&#254; ainamma &#254;ize minnistane bro&#254;re meinaize, mis tawidedu&#254;.</p> 
<p><A NAME="an_25:41">25:41</A>&nbsp;[C] &#254;anuh qi&#254;i&#254; jah &#254;aim af hleidumein ferai: gaggi&#254; fairra mis, jus fraqi&#254;anans, in fon &#254;ata aiweino, &#254;ata manwido unhul&#254;in jah aggilum is.</p> 
<p><A NAME="an_25:42">25:42</A>&nbsp;[C] unte gredags was jan~ni gebu&#254; mis matjan; af&#254;aursi&#254;s was jan~ni dragkidedu&#254; mik;</p> 
<p><A NAME="an_25:43">25:43</A>&nbsp;[C] gasts  jan~ni gala&#254;(ode)du&#254; mik; naqa&#254;s jan~ni waside(du&#254;) mik; siuks jah in karkarai jan~ni gaweisodedu&#254; meina.</p> 
<p><A NAME="an_25:44">25:44</A>&nbsp;[C] &#254;anuh andhafjand jah &#254;ai qi&#254;andans: frauja, hvan &#254;uk sehvum gredagana ai&#254;&#254;au af&#254;aursidana ai&#254;&#254;au gast ai&#254;&#254;au naqadana ai&#254;&#254;au siukana ai&#254;&#254;au in karkarai jan~ni andbahtidedeima &#254;us?</p> 
<p><A NAME="an_25:45">25:45</A>&nbsp;[C] &#254;anuh andhafji&#254; im qi&#254;ands: amen, qi&#254;a izwis, jah &#254;anei ni tawidedu&#254; ainamma &#254;ize leitilane, mis ni tawidedu&#254;.</p> 
<p><A NAME="an_25:46">25:46</A>&nbsp;[C] jah galei&#254;and &#254;ai in balwein aiweinon, i&#254; &#254;ai garaihtans in libain aiweinon.</p> 
<p><A NAME="an_26:1">26:1</A>&nbsp;[C] Jah war&#254;, bi&#254;e ustauh Iesus alla &#254;o waurda, qa&#254; siponjam sein(aim):</p> 
<p><A NAME="an_26:2">26:2</A>&nbsp;[C] witu&#254; &#254;atei afar twans dagans p(aska) wair&#254;i&#254;, jas~sa sunus mans atg(iba)da du ushramjan.</p> 
<p><A NAME="an_26:3">26:3</A>&nbsp;[C] &#254;anuh . . . .</p> 
<p><A NAME="an_26:65">26:65</A>&nbsp;[C] . . . . &#254;aurbum weitwode? sai, nu gahausidedu&#254; &#254;o wajamerein is.</p> 
<p><A NAME="an_26:66">26:66</A>&nbsp;[C] hva izwis &#254;ugkei&#254;? i&#254; eis andhafjandans qe&#254;un: skula dau&#254;aus ist.</p> 
<p><A NAME="an_26:67">26:67</A>&nbsp;[C] &#254;anuh spiwun ana andawleizn is jah kaupastedun ina; sumai&#254;~&#254;an lofam slohun</p> 
<p><A NAME="an_26:68">26:68</A>&nbsp;[C] qi&#254;andans: praufetei unsis, Xristu, hvas ist sa slahands &#254;uk?</p> 
<p><A NAME="an_26:69">26:69</A>&nbsp;[C] i&#254; Paitrus uta sat ana rohsnai, jah duatiddja imma aina &#254;iwi qi&#254;andei: jah &#254;u wast mi&#254; Iesua &#254;amma Galeilaiau.</p> 
<p><A NAME="an_26:70">26:70</A>&nbsp;[CA] . . . . hva qi&#254;is.</p> 
<p><A NAME="an_26:70">26:70</A>&nbsp;[C] i&#254; is laugnida faura &#254;aim allaim qi&#254;ands: ni wait hva qi&#254;is.</p> 
<p><A NAME="an_26:71">26:71</A>&nbsp;[CA] usgaggandan &#254;an ina in daur, gasahv ina an&#254;ara jah qa&#254; du &#254;aim jainar: jah sa was mi&#254; Iesua &#254;amma Nazoraiau.</p> 
<p><A NAME="an_26:71">26:71</A>&nbsp;[C] usgaggandan &#254;an ina in daur, gasahv ina an&#254;ara jah qa&#254; du &#254;aim jainar: jas~sa was mi&#254; Iesua &#254;amma Nazoraiau.</p> 
<p><A NAME="an_26:72">26:72</A>&nbsp;[CA] jah aftra afaiaik mi&#254; ai&#254;a swarands &#254;atei ni kann &#254;ana mannan.</p> 
<p><A NAME="an_26:72">26:72</A>&nbsp;[C] jah aftra laugnida mi&#254; ai&#254;a swarands &#254;atei ni kann &#254;ana mannan.</p> 
<p><A NAME="an_26:73">26:73</A>&nbsp;[CA] afar leitil &#254;an atgaggandans &#254;ai standandans qe&#254;un Paitrau: bi sunjai, jah &#254;u &#254;ize is; jah auk razda &#254;eina bandwei&#254; &#254;uk.</p> 
<p><A NAME="an_26:73">26:73</A>&nbsp;[C] afar leitil &#254;an atgaggandans &#254;ai stand<a>ans qe&#254;un Paitrau: bi sunjai, jah &#254;u &#254;ize is; jah auk razda &#254;eina bandwei&#254; &#254;uk.</p> 
<p><A NAME="an_26:74">26:74</A>&nbsp;[CA] &#254;anuh dugann afdomjan jah swaran &#254;atei ni kann &#254;ana mannan. jah suns hana hrukida.</p> 
<p><A NAME="an_26:74">26:74</A>&nbsp;[C] &#254;anuh dugann afdomjan jah swaran &#254;atei ni kann &#254;ana mannan. jah suns hana hrukida.</p> 
<p><A NAME="an_26:75">26:75</A>&nbsp;[CA] jah gamunda Paitrus waurdis Iesuis qi&#254;anis du sis: &#254;atei faur hanins hruk &#254;rim sin&#254;am afaikis mik. jah usgaggands ut gaigrot baitraba.</p> 
<p><A NAME="an_26:75">26:75</A>&nbsp;[C] jah gamunda Paitrus waurdis Iesuis qi&#254;anis du sis: &#254;atei faur hanins hruk &#254;rim sin&#254;am inwidis mik. jah usgaggands ut gaigrot baitraba.</p> 
<p><A NAME="an_27:1">27:1</A>&nbsp;[CA] At maurgin &#254;an waur&#254;anana, runa nemun allai gudjans jah &#254;ai sinistans manageins bi Iesu, ei afdau&#254;idedeina ina.</p> 
<p><A NAME="an_27:1">27:1</A>&nbsp;[C] At maurgin &#254;an waur&#254;anana, garuni nemun allai &#254;ai gudjans jah &#254;ai . . . .</p> 
<p><A NAME="an_27:2">27:2</A>&nbsp;[CA] jah gabindandans ina gatauhun jah anafulhun ina Pauntiau Peilatau kindina.</p> 
<p><A NAME="an_27:3">27:3</A>&nbsp;[CA] &#254;anuh gasaihvands Iudas sa galewjands ina &#254;atei du stauai gatauhans war&#254;, idreigonds gawandida &#254;ans &#254;rins tiguns silubrinaize gudjam jah sinistam</p> 
<p><A NAME="an_27:4">27:4</A>&nbsp;[CA] qi&#254;ands: frawaurhta mis galewjands blo&#254; swikn. i&#254; eis qe&#254;un: hva kara unsis? &#254;u witeis.</p> 
<p><A NAME="an_27:5">27:5</A>&nbsp;[CA] jah atwairpands &#254;aim silubram in alh aflai&#254;, jah galei&#254;ands ushaihah sik.</p> 
<p><A NAME="an_27:6">27:6</A>&nbsp;[CA] i&#254; &#254;ai gudjans nimandans &#254;ans skattans qe&#254;un: ni skuld ist lagjan &#254;ans in kaurbaunan, unte andawair&#254;i blo&#254;is ist.</p> 
<p><A NAME="an_27:7">27:7</A>&nbsp;[CA] garuni &#254;an nimandans usbauhtedun us &#254;aim &#254;ana akr kasjins, du usfilhan ana gastim.</p> 
<p><A NAME="an_27:8">27:8</A>&nbsp;[CA] du&#254;&#254;e haitans war&#254; akrs jains akrs blo&#254;is und hina dag.</p> 
<p><A NAME="an_27:9">27:9</A>&nbsp;[CA] &#254;anuh usfullnoda &#254;ata qi&#254;ano &#254;airh Iairaimian praufetu qi&#254;andan: jah usnemun &#254;rins tiguns silubreinaize andawair&#254;i &#254;is wair&#254;odins, &#254;atei garahnidedun fram sunum Israelis,</p> 
<p><A NAME="an_27:10">27:10</A>&nbsp;[CA] jah atgebun ins und akra kasjins, swaswe anabau&#254; mis frauja.</p> 
<p><A NAME="an_27:11">27:11</A>&nbsp;[CA] i&#254; Iesus sto&#254; faura kindina, jah frah ina sa kindins qi&#254;ands: &#254;u is &#254;iudans Iudaie? i&#254; Iesus qa&#254; du imma: &#254;u qi&#254;is.</p> 
<p><A NAME="an_27:12">27:12</A>&nbsp;[CA] jah mi&#254;&#254;anei wrohi&#254;s was fram &#254;aim gudjam jah sinistam, ni waiht andhof.</p> 
<p><A NAME="an_27:13">27:13</A>&nbsp;[CA] &#254;anuh qa&#254; du imma Peilatus: niu hauseis hvan filu ana &#254;uk weitwodjand?</p> 
<p><A NAME="an_27:14">27:14</A>&nbsp;[CA] jah ni andhof imma wi&#254;ra ni ainhun waurde, swaswe sildaleikida sa kindins filu.</p> 
<p><A NAME="an_27:15">27:15</A>&nbsp;[CA] and dul&#254; &#254;an hvarjoh biuhts was sa kindins fraletan ainana &#254;izai managein bandjan, &#254;anei wildedun.</p> 
<p><A NAME="an_27:16">27:16</A>&nbsp;[CA] habaidedunuh &#254;an bandjan gatarhidana  Barabban.</p> 
<p><A NAME="an_27:17">27:17</A>&nbsp;[CA] gaqumanaim &#254;an im, qa&#254; im Peilatus: hvana wilei&#254; ei fraletau izwis? Barabban &#254;au Iesu, saei haitada Xristus?</p> 
<p><A NAME="an_27:18">27:18</A>&nbsp;[CA] wissa auk &#254;atei in nei&#254;is atgebun ina.</p> 
<p><A NAME="an_27:19">27:19</A>&nbsp;[CA] sitandin &#254;an imma ana stauastola, insandida du imma qens is qi&#254;andei: ni waiht &#254;us jah &#254;amma garaihtin . . . .</p> 
<p><A NAME="an_27:42">27:42</A>&nbsp;[CA] . . . . Israelis ist, atsteigadau nu af &#254;amma galgin [ei gasaihvaima] jah galaubjam imma.</p> 
<p><A NAME="an_27:43">27:43</A>&nbsp;[CA] trauaida du guda; lausjadau nu ina, jabai wili ina; qa&#254; auk &#254;atei gudis im sunus.</p> 
<p><A NAME="an_27:44">27:44</A>&nbsp;[CA] &#254;atuh samo jah &#254;ai waidedjans &#254;ai mi&#254;ushramidans imma idweitidedun imma.</p> 
<p><A NAME="an_27:45">27:45</A>&nbsp;[CA] fram saihston &#254;an hveilai war&#254; riqis ufar allai air&#254;ai und hveila niundon.</p> 
<p><A NAME="an_27:46">27:46</A>&nbsp;[CA] i&#254; &#254;an bi hveila niundon ufhropida Iesus stibnai mikilai qi&#254;ands: helei, helei, lima sibak&#254;ani, &#254;atei ist: gu&#254; meins, gu&#254; meins, duhve mis bilaist?</p> 
<p><A NAME="an_27:47">27:47</A>&nbsp;[CA] i&#254; sumai &#254;ize jainar standandane gahausjandans qe&#254;un &#254;atei Helian wopei&#254; sa.</p> 
<p><A NAME="an_27:48">27:48</A>&nbsp;[CA] jah suns &#254;ragida ains us im jah nam swamm fulljands aketis, jah lagjands ana raus draggkida ina.</p> 
<p><A NAME="an_27:49">27:49</A>&nbsp;[CA] i&#254; &#254;ai an&#254;arai qe&#254;un: let, ei saihvam, qimaiu Helias nasjan ina.</p> 
<p><A NAME="an_27:50">27:50</A>&nbsp;[CA] i&#254; Iesus aftra hropjands stibnai mikilai aflailot ahman.</p> 
<p><A NAME="an_27:51">27:51</A>&nbsp;[CA] jah &#254;an faurhah alhs diskritnoda in twa, iupa&#254;ro und dala&#254;, jah air&#254;a inreiraida, jah stainos disskritnodedun,</p> 
<p><A NAME="an_27:52">27:52</A>&nbsp;[CA] jah hlaiwasnos usluknodedun, jah managa leika &#254;ize ligandane weihaize urrisun.</p> 
<p><A NAME="an_27:53">27:53</A>&nbsp;[CA] jah usgaggandans us hlaiwasnom afar urrist is innatgaggandans in &#254;o weihon baurg jah ataugidedun sik managaim.</p> 
<p><A NAME="an_27:54">27:54</A>&nbsp;[CA] i&#254; hundafa&#254;s jah &#254;ai mi&#254; imma witandans Iesua, gasaihvandans &#254;o reiron jah &#254;o waur&#254;anona, ohtedun abraba, qi&#254;andans: bi sunjai gudis sunus ist sa.</p> 
<p><A NAME="an_27:55">27:55</A>&nbsp;[CA] wesunuh &#254;an jainar qinons managos fairra&#254;ro saihvandeins, &#254;ozei laistidedun afar Iesua fram Galeilaia, andbahtjandeins imma,</p> 
<p><A NAME="an_27:56">27:56</A>&nbsp;[CA] in &#254;aimei was Marja so Magdalene, jah Marja so Iakobis jah Iosezis ai&#254;ei, jah ai&#254;ei suniwe Zaibaidaiaus.</p> 
<p><A NAME="an_27:57">27:57</A>&nbsp;[CA] i&#254; &#254;an sei&#254;u war&#254;, qam manna gabigs af Areima&#254;aias &#254;izuh namo Iosef, saei jah silba siponida Iesua.</p> 
<p><A NAME="an_27:58">27:58</A>&nbsp;[CA] sah atgaggands du Peilatau ba&#254; &#254;is leikis Iesuis. &#254;anuh Peilatus uslaubida giban &#254;ata leik.</p> 
<p><A NAME="an_27:59">27:59</A>&nbsp;[CA] jah nimands &#254;ata leik Iosef biwand ita sabana hrainjamma</p> 
<p><A NAME="an_27:60">27:60</A>&nbsp;[CA] jah galagida ita in niujamma seinamma hlaiwa &#254;atei ushuloda ana staina jah faurwalwjands staina mikilamma daurons &#254;is hlaiwis galai&#254;.</p> 
<p><A NAME="an_27:61">27:61</A>&nbsp;[CA] wasuh &#254;an jainar Marja Magdalene jah so an&#254;ara Marja sitandeins andwair&#254;is &#254;amma hlaiwa.</p> 
<p><A NAME="an_27:62">27:62</A>&nbsp;[CA] iftumin &#254;an daga, saei ist afar paraskaiwein, gaqemun auhumistans gudjans jah Fareisaieis du Peilatau</p> 
<p><A NAME="an_27:63">27:63</A>&nbsp;[CA] qi&#254;andans: frauja, gamundedum &#254;atei jains airzjands qa&#254; nauh libands: afar &#254;rins dagans urreisa.</p> 
<p><A NAME="an_27:64">27:64</A>&nbsp;[CA] hait nu witan &#254;amma hlaiwa und &#254;ana &#254;ridjan dag, ibai ufto qimandans &#254;ai siponjos is binimaina imma jah qi&#254;aina du managein: urrais us dau&#254;aim, jah ist so speidizei airzi&#254;a wairsizei &#254;izai frumein.</p> 
<p><A NAME="an_27:65">27:65</A>&nbsp;[CA] qa&#254; im Peilatus: habai&#254; wardjans, gaggi&#254; witaiduh swaswe kunnu&#254;.</p> 
<p><A NAME="an_27:66">27:66</A>&nbsp;[CA] i&#254; eis gaggandans galukun &#254;ata hlaiw, faursigljandans &#254;ana . . . .</p> 
<p><HR>
<CENTER>
<A HREF="mar">Next: Mark</A></CENTER>
</BODY>
</HTML>
