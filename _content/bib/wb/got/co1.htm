<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Gothic Bible (partial), full text etext at Intangible Textual Heritage">
<TITLE>Gothic Bible (partial): 1 Corinthians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="rom">Previous</A>&nbsp;
<A HREF="co2">Next</A>&nbsp;
</CENTER>
<HR>
</p> <h3 align="center" align="center">Gothic Bible: 1 Corinthians</h3> 
<p><A NAME="an_1:12">1:12</A>&nbsp;[A] . . . . ik im Pawlus, i&#254; ik Apaullons, i&#254; ik Kefins, i&#254; ik Xristaus.</p> 
<p><A NAME="an_1:13">1:13</A>&nbsp;[A] disdaili&#254;s ist Xristus? ibai Pawlus ushrami&#254;s war&#254; in izwara, ai&#254;&#254;au in namin Pawlus daupidai wesei&#254;?</p> 
<p><A NAME="an_1:14">1:14</A>&nbsp;[A] awiliudo guda ei ainnohun izwara ni daupida niba Krispu jah Ga&#239;u,</p> 
<p><A NAME="an_1:15">1:15</A>&nbsp;[A] ei hvas ni qi&#254;ai &#254;atei in meinamma namin daupidedjau.</p> 
<p><A NAME="an_1:16">1:16</A>&nbsp;[A] ik daupida auk ja&#254;~&#254;ans Staifanaus gadaukans; &#254;ata an&#254;ar ni wait ei ainnohun daupidedjau.</p> 
<p><A NAME="an_1:17">1:17</A>&nbsp;[A] ni&#254;~&#254;an insandida mik Xristus daupjan, ak wailamerjan; ni in snutrein waurdis, ei ni <u>lausjaidau galga Xristaus.</p> 
<p><A NAME="an_1:18">1:18</A>&nbsp;[A] unte &#254;ata waurd galgins &#254;aim fralusnandam dwali&#254;a ist, i&#254; &#254;aim ganisandam mahts gudis ist.</p> 
<p><A NAME="an_1:19">1:19</A>&nbsp;[A] gameli&#254; ist auk: fraqistja snutrein &#254;ize snutrane jah frodein &#254;ize frodane uskiusa.</p> 
<p><A NAME="an_1:20">1:20</A>&nbsp;[A] hvar handugs? hvar bokareis? hvar sokareis &#254;is aiwis? nih dwala gatawida gu&#254; handugein &#254;is fairhvaus?</p> 
<p><A NAME="an_1:21">1:21</A>&nbsp;[A] unte auk in handugein gudis ni ufkunnaida sa fairhvus &#254;airh handugein gu&#254;, galeikaida guda &#254;airh &#254;o dwali&#254;a &#254;izos wailamereinais ganasjan &#254;ans galaubjandans.</p> 
<p><A NAME="an_1:22">1:22</A>&nbsp;[A] unte Iudaieis taikne bidjand, i&#254; Krekos handugein sokjand;</p> 
<p><A NAME="an_1:23">1:23</A>&nbsp;[A] i&#254; weis merjam Iesu ushramidana, Iudaium gamarzein, i&#254; &#254;iudom dwali&#254;a;</p> 
<p><A NAME="an_1:24">1:24</A>&nbsp;[A] i&#254; &#254;aim gala&#254;odam Iudaie jah &#254;iudo Xristu, gudis maht jah gudis handugein.</p> 
<p><A NAME="an_1:25">1:25</A>&nbsp;[A] unte so dwali&#254;a gudis handugo(ze)i mannam . . . .</p> 
<p><A NAME="an_4:2">4:2</A>&nbsp;[A] . . . . ei hvas triggws bigitaidau.</p> 
<p><A NAME="an_4:3">4:3</A>&nbsp;[A] a&#254;&#254;an mis in minnistin ist, ei fram izwis ussokjaidau ai&#254;&#254;au fram manniskamma daga; akei nih mik silban ussokja.</p> 
<p><A NAME="an_4:4">4:4</A>&nbsp;[A] nih waiht auk mis silbin mi&#254;wait; akei ni in &#254;amma garaihti&#254;s im, i&#254; saei ussokei&#254; mik, frauja ist.</p> 
<p><A NAME="an_4:5">4:5</A>&nbsp;[A] &#254;annu nu ei faur mel ni stojai&#254;, unte qimai frauja, saei jah galiuhtei&#254; analaugn riqizis jah gabairhtei&#254; runos hairtane; ja&#254;~&#254;an hazeins wair&#254;i&#254; hvarjammeh fram guda.</p> 
<p><A NAME="an_4:6">4:6</A>&nbsp;[A] a&#254;&#254;an , bro&#254;rjus, &#254;airhgaleiko[n]da in mis jah Apaullon in izwara, ei in ugkis ganimai&#254; ni ufar &#254;atei gameli&#254; ist fra&#254;jan, ei ains faur ainana ana an&#254;arana ufblesans ni sijai.</p> 
<p><A NAME="an_4:7">4:7</A>&nbsp;[A] hvas auk &#254;uk ussokei&#254;? hvau&#254;~&#254;an habais &#254;atei ni namt? ai&#254;&#254;au jabai andnamt, hva hvopis swe ni nemeis?</p> 
<p><A NAME="an_4:8">4:8</A>&nbsp;[A] ju sadai siju&#254;, ju gabigai waur&#254;u&#254;, inu uns &#254;iudanodedu&#254;; jah wainei &#254;iudanodedei&#254;, ei jah weis izwis mi&#254;&#254;iudanoma.</p> 
<p><A NAME="an_4:9">4:9</A>&nbsp;[A] man auk &#254;ei gu&#254; uns apaustauluns spedistans ustaiknida, swaswe dau&#254;ubljans, unte fairweitl waur&#254;um &#254;izai manasedai jah aggilum jah mannam.</p> 
<p><A NAME="an_4:10">4:10</A>&nbsp;[A] weis dwalai in Xristaus, i&#254; jus frodai in Xristau; weizu&#254;~&#254;an unmahteigai, i&#254; jus swin&#254;ai; juzu&#254;~&#254;an wul&#254;agai, i&#254; weis unswerai.</p> 
<p><A NAME="an_4:11">4:11</A>&nbsp;[A] und &#254;o nu hveila jah huggridai jah &#254;aursidai jah naqadai jah kaupatidai jah ungasto&#254;ai.</p> 
<p><A NAME="an_4:12">4:12</A>&nbsp;[A] jah . . . .</p> 
<p><A NAME="an_5:3">5:3</A>&nbsp;[A] . . . . ju gastauida swe andwair&#254;s &#254;ana swa &#254;ata gataujandan,</p> 
<p><A NAME="an_5:4">5:4</A>&nbsp;[A] in namin fraujins unsaris Iesuis Xristaus, sama&#254; gagaggandam izwis jah meinamma ahmin, mi&#254; mahtai fraujins unsaris Iesuis Xristaus,</p> 
<p><A NAME="an_5:5">5:5</A>&nbsp;[A] atgiban &#254;ana swaleikana unhul&#254;in du qisteinai leikis, ei ahma ganisai in daga fraujins Iesuis.</p> 
<p><A NAME="an_5:6">5:6</A>&nbsp;[A] ni goda so hvoftuli izwara; niu witu&#254; &#254;atei leitil beistis allana daig gabeistei&#254;?</p> 
<p><A NAME="an_5:7">5:7</A>&nbsp;[A] ushrainei&#254; &#254;ata fairnjo beist, ei sijai&#254; niujis daigs, swaswe sijai&#254; unbeistjodai; jah auk paska unsara ufsni&#254;ans ist faur uns Xristus.</p> 
<p><A NAME="an_5:8">5:8</A>&nbsp;[A] &#254;annu dul&#254;jam ni in beista fairnjamma ni&#254;~&#254;an in beista balwaweseins jah unseleins, ak in unbeistein unwammeins jas~sunjos.</p> 
<p><A NAME="an_5:9">5:9</A>&nbsp;[A] gamelida izwis ana &#254;izai aipistaulein: ni blandai&#254; izwis horam,</p> 
<p><A NAME="an_5:10">5:10</A>&nbsp;[A] ni &#254;aim horam &#254;is fairhvaus, ai&#254;&#254;au [jabai] &#254;aim faihufrikam jah wilwam ai&#254;&#254;au galiugam skalkinondam, unte skuldedei&#254; &#254;an us &#254;amma fairhvau usgaggan.</p> 
<p><A NAME="an_5:11">5:11</A>&nbsp;[A] i&#254; nu gamelida izwis ni blandan, jabai hvas bro&#254;ar namnids sijai hors ai&#254;&#254;au faihufriks ai&#254;&#254;au galiugam skalkinonds ai&#254;&#254;au ubilwaurds ai&#254;&#254;au afdrugkja ai&#254;&#254;au wilwa, &#254;amma swaleikamma ni mi&#254;matjan.</p> 
<p><A NAME="an_5:12">5:12</A>&nbsp;[A] hva mik jah &#254;ans uta stojan? niu &#254;ans inna jus stoji&#254;?</p> 
<p><A NAME="an_5:13">5:13</A>&nbsp;[A] i&#254; &#254;ans uta gu&#254; stoji&#254;. usnimi&#254; &#254;ana ubilan us izwis silbam.</p> 
<p><A NAME="an_6:1">6:1</A>&nbsp;[A] Gadars hvas izwara, wi&#254;ra an&#254;arana staua habands stojan fram inwindaim jah ni fram . . . .</p> 
<p><A NAME="an_7:5">7:5</A>&nbsp;[A] . . . . izwara misso, niba &#254;au us gaqissai hvo hveilo, ei uhteigai sijai&#254; fastan jah bidan; &#254;a&#254;ro&#254;~&#254;an sama&#254; gawandjai&#254;, ei ni fraisai izwara Satana in ungahobainais izwaraizos.</p> 
<p><A NAME="an_7:6">7:6</A>&nbsp;[A] &#254;atu&#254;~&#254;an qi&#254;a gakunnands, ni bi haitjai.</p> 
<p><A NAME="an_7:7">7:7</A>&nbsp;[A] i&#254; wiljau allans mans wisan swe mik silban; akei hvarjizuh swesa giba habai&#254; fram guda, sums swa, sumsuh swa.</p> 
<p><A NAME="an_7:8">7:8</A>&nbsp;[A] a&#254;&#254;an qi&#254;a &#254;aim unqenidam jah widuwom: go&#254; ist im, jabai sind swe ik.</p> 
<p><A NAME="an_7:9">7:9</A>&nbsp;[A] i&#254; jabai ni gahabaina sik, liugandau; batizo ist auk liugan &#254;au intundnan.</p> 
<p><A NAME="an_7:10">7:10</A>&nbsp;[A] i&#254; &#254;aim liugom haftam anabiuda, ni ik, ak frauja, qenai fairra abin ni skaidan.</p> 
<p><A NAME="an_7:11">7:11</A>&nbsp;[A] i&#254; jabai gaskaidnai, wisan unliugaida[i], ai&#254;&#254;au du abin seinamma aftra gagawair&#254;jan, jah aban qen ni fraletan.</p> 
<p><A NAME="an_7:12">7:12</A>&nbsp;[A] i&#254; &#254;aim an&#254;araim ik qi&#254;a, ni frauja: jabai hvas bro&#254;ar qen aigi ungalaubjandein, jah so gawilja ist bauan mi&#254; imma, ni afletai &#254;o qen;</p> 
<p><A NAME="an_7:13">7:13</A>&nbsp;[A] jah qens soei aigi aban ungalaubjandan, jah sa gawilja ist bauan mi&#254; izai, ni afletai &#254;ana aban.</p> 
<p><A NAME="an_7:14">7:14</A>&nbsp;[A] weihaida ist qens so ungalaubjandei in abin, jah gaweihaids ist aba sa ungalaubjands in qenai; ai&#254;&#254;au barna izwara unhrainja weseina, i&#254; nu weiha sind.</p> 
<p><A NAME="an_7:15">7:15</A>&nbsp;[A] i&#254; jabai sa ungalaubjands skaidi&#254; sik, skaidai; nist ga&#254;iwaids bro&#254;ar ai&#254;&#254;au swistar in &#254;aim swaleikaim; a&#254;&#254;an in gawair&#254;ja la&#254;oda uns gu&#254;.</p> 
<p><A NAME="an_7:16">7:16</A>&nbsp;[A] hva nuk~kannt &#254;u, qino[n], ei aban ganasjais? ai&#254;&#254;au hva kannt, guma, &#254;atei qen &#254;eina ganasjais?</p> 
<p><A NAME="an_7:17">7:17</A>&nbsp;[A] ni ei, hvarjammeh swaswe gadailida gu&#254;, ainhvarjatoh swaswe gala&#254;oda gu&#254;, swa gaggai; jah swa in allaim aikklesjom anabiuda.</p> 
<p><A NAME="an_7:18">7:18</A>&nbsp;[A] bimaitans gala&#254;oda war&#254; hvas, ni ufrakjai; mi&#254; faurafillja gala&#254;o&#254;s war&#254; hvas, ni bimaitai.</p> 
<p><A NAME="an_7:19">7:19</A>&nbsp;[A] &#254;ata bimait ni waihts ist jah &#254;ata faurafilli ni waihts ist, ak fastubnja anabusne gudis.</p> 
<p><A NAME="an_7:20">7:20</A>&nbsp;[A] hvarjizuh in la&#254;onai &#254;izaiei la&#254;o&#254;s was, in &#254;izai sijai.</p> 
<p><A NAME="an_7:21">7:21</A>&nbsp;[A] skalks gala&#254;o&#254;s wast, ni karos; akei &#254;auhjabai magt freis wair&#254;an, mais brukei.</p> 
<p><A NAME="an_7:22">7:22</A>&nbsp;[A] saei auk in fraujin haitans ist skalks, fralets fraujins ist; samaleiko saei freis haitada, skalks ist Xristaus.</p> 
<p><A NAME="an_7:23">7:23</A>&nbsp;[A] wair&#254;a galaubamma usbauhtai siju&#254;; ni wair&#254;ai&#254; skalkos mannam.</p> 
<p><A NAME="an_7:24">7:24</A>&nbsp;[A] hvarjizuh in &#254;ammei atla&#254;o&#254;s was, bro&#254;rjus, in &#254;amma gastandai at guda.</p> 
<p><A NAME="an_7:25">7:25</A>&nbsp;[A] a&#254;&#254;an bi maujos anabusn fraujins ni haba; i&#254; ragin giba swe gaarmai&#254;s fram fraujin du triggws wisan.</p> 
<p><A NAME="an_7:26">7:26</A>&nbsp;[A] man nu &#254;ata go&#254; wisan in &#254;izos andwair&#254;ons &#254;aurftais, &#254;atei go&#254; ist mann swa wisan:</p> 
<p><A NAME="an_7:27">7:27</A>&nbsp;[A] gabundans is qenai, ni sokei lausjan; galausi&#254;s is qenai, ni sokei qen.</p> 
<p><A NAME="an_7:28">7:28</A>&nbsp;[A] a&#254;&#254;an jabai nimis qen, ni frawaurhtes, jah jabai liugada mawi, ni frawaurhta, i&#254; aglon leikis gastaldand &#254;o swaleika. i&#254; ik izwis freidja . . . .</p> 
<p><A NAME="an_8:9">8:9</A>&nbsp;[A] . . . . wair&#254;ai &#254;aim unmahteigam.</p> 
<p><A NAME="an_8:10">8:10</A>&nbsp;[A] jabai auk hvas gasaihvi&#254; &#254;uk &#254;ana habandan kun&#254;i in galiuge stada anakumbjandan, niu mi&#254;wissei is siukis wisandins timrjada du galiugagudam gasali&#254; matjan?</p> 
<p><A NAME="an_8:11">8:11</A>&nbsp;[A] fraqistni&#254; auk sa unmahteiga ana &#254;einamma witubnja bro&#254;ar in &#254;ize Xristus gaswalt.</p> 
<p><A NAME="an_8:12">8:12</A>&nbsp;[A] swa&#254;~&#254;an frawaurkjandans wi&#254;ra bro&#254;runs, slahandans ize gahugd siuka, du Xristau frawaurkei&#254;.</p> 
<p><A NAME="an_8:13">8:13</A>&nbsp;[A] du&#254;&#254;e jabai mats gamarzei&#254; bro&#254;ar, ni matja mimz aiw, ei ni gamarzjau bro&#254;ar meinana.</p> 
<p><A NAME="an_9:1">9:1</A>&nbsp;[A] Niu im apaustaulus? niu im freis? niu Iesu Xristau fraujan unsarana sahv? niu waurstw meinata jus siju&#254; in fraujin?</p> 
<p><A NAME="an_9:2">9:2</A>&nbsp;[A] jabai an&#254;araim ni im apaustaulus, ai&#254;&#254;au izwis im; unte sigljo meinaizos apaustauleins jus siju&#254;.</p> 
<p><A NAME="an_9:3">9:3</A>&nbsp;[A] meina andahafts wi&#254;ra &#254;ans mik ussokjandans &#254;at~ist.</p> 
<p><A NAME="an_9:4">9:4</A>&nbsp;[A] ibai ni habam waldufni matjan jah drigkan?</p> 
<p><A NAME="an_9:5">9:5</A>&nbsp;[A] ibai ni habam waldufni swistar qinon bitiuhan, swaswe &#254;ai an&#254;arai apaustauleis jah bro&#254;rjus fraujins jah Kefas?</p> 
<p><A NAME="an_9:6">9:6</A>&nbsp;[A] &#254;au ainzu ik jah Barnabas ni habos waldufni du ni waurkjan?</p> 
<p><A NAME="an_9:7">9:7</A>&nbsp;[A] hvas drauhtino&#254; swesaim annom hvan? hvas satji&#254; weinatriwa jah akran &#254;ize ni matjai? hvas haldi&#254; awe&#254;i jah miluks &#254;is awe&#254;jis ni matjai?</p> 
<p><A NAME="an_9:8">9:8</A>&nbsp;[A] ibai bi mannam &#254;ata qi&#254;a, ai&#254;&#254;au  jah wito&#254; &#254;ata qi&#254;i&#254;?</p> 
<p><A NAME="an_9:9">9:9</A>&nbsp;[A] in witoda auk Mosezis gameli&#254; ist: ni faurmuljais auhsau &#254;riskandan. ni &#254;atei bi auhsum us . . . .</p> 
<p><A NAME="an_9:19">9:19</A>&nbsp;[A] . . . . ei managizans gageigaidedjau.</p> 
<p><A NAME="an_9:20">9:20</A>&nbsp;[A] jah war&#254; Iudaium swe Judaius, ei Judaiuns gageigaidau; &#254;aim uf witoda swe uf witoda, ni wisands silba uf witoda, ak uf anstai, ei &#254;ans uf witoda gageig[g]aidedjau;</p> 
<p><A NAME="an_9:21">9:21</A>&nbsp;[A] &#254;aim witodalausam swe witodalaus, ni wisands witodis laus gudis, ak inwito&#254; Xristaus, ei gageig[g]<a>au witodalausans.</p> 
<p><A NAME="an_9:22">9:22</A>&nbsp;[A] was &#254;aim unmahteigam swe unmahteigs, ei unmahteigans gageig[g]aidedjau; allaim was all, ei hvaiwa sumans ganasjau.</p> 
<p><A NAME="an_9:23">9:23</A>&nbsp;[A] &#254;atu&#254;~&#254;an tauja in aiwaggeljis, ei gadaila is wair&#254;au.</p> 
<p><A NAME="an_9:24">9:24</A>&nbsp;[A] niu witu&#254; &#254;atei &#254;ai in spaurd rinnandans allai rinnand, i&#254; ains nimi&#254; sigislaun? swa rinnai&#254;, ei garinnai&#254;.</p> 
<p><A NAME="an_9:25">9:25</A>&nbsp;[A] i&#254; hvazuh saei haifstjan sniwi&#254;, allis sik ga&#254;arb<a>i&#254;; a&#254;&#254;an eis, ei riurjana waip nimaina, i&#254; weis unriurjana.</p> 
<p><A NAME="an_9:26">9:26</A>&nbsp;[A] a&#254;&#254;an ik nu swa rinna, ni  du unwisamma; swa jiuka, ni swe luftu bliggwands;</p> 
<p><A NAME="an_9:27">9:27</A>&nbsp;[A] ak leik mein wlizja jah ana&#254;iwa, ibai an&#254;araim merjands silba uskusans wair&#254;au.</p> 
<p><A NAME="an_10:1">10:1</A>&nbsp;[A] Ni wiljau izwis unwitans, bro&#254;rjus, &#254;atei attans unsarai allai uf milhmin wesun, jah allai marein &#254;airhiddjedun,</p> 
<p><A NAME="an_10:2">10:2</A>&nbsp;[A] jah allai in Mose daupidai wesun, in milhmin jah in marein,</p> 
<p><A NAME="an_10:3">10:3</A>&nbsp;[A] jah allai &#254;ana saman mat ahmeinan matidedun,</p> 
<p><A NAME="an_10:4">10:4</A>&nbsp;[A] jah <a> &#254;ata samo dragk ahmeino drugkun . . . .</p> 
<p><A NAME="an_10:15">10:15</A>&nbsp;[A] . . . . (fro)daim qi&#254;a; domei&#254; jus &#254;atei qi&#254;a.</p> 
<p><A NAME="an_10:16">10:16</A>&nbsp;[A] stikls &#254;iu&#254;iqissais &#254;anei gaweiham, niu gamaindu&#254;s blo&#254;is fraujins ist? hlaifs &#254;anei brikam, niu gamaindu&#254;s leikis fraujins ist?</p> 
<p><A NAME="an_10:17">10:17</A>&nbsp;[A] unte ains hlaifs, ain leik &#254;ai managans sium, &#254;aiei auk allai ainis hlaibis jah ainis stiklis brukjam.</p> 
<p><A NAME="an_10:18">10:18</A>&nbsp;[A] saihvi&#254; Israel bi leika: niu &#254;ai matjandans hunsla gamainjandans hunslastada sind?</p> 
<p><A NAME="an_10:19">10:19</A>&nbsp;[A] hva nu qi&#254;am? &#254;atei &#254;o galiugaguda hva sijaina ai&#254;&#254;au &#254;atei galiugam saljada hva sijai?</p> 
<p><A NAME="an_10:20">10:20</A>&nbsp;[A] [ni &#254;atei &#254;o galiugaguda waihts sijaina,] ak &#254;atei saljand &#254;iudos, skohslam saljand, jan~ni guda. Ni wiljau auk izwis skohslam gadailans wair&#254;an.</p> 
<p><A NAME="an_10:21">10:21</A>&nbsp;[A] ni magu&#254; stikl fraujins drigkan jah stikl skohsle; ni magu&#254; biudis fraujins fairaihan jab~biudis skohsle.</p> 
<p><A NAME="an_10:22">10:22</A>&nbsp;[A] &#254;au inaljanom fraujin? ibai swin&#254;ozans imma sium?</p> 
<p><A NAME="an_10:23">10:23</A>&nbsp;[A] all binah, akei ni all daug; all mis binauht ist, akei ni all timrei&#254;.</p> 
<p><A NAME="an_10:24">10:24</A>&nbsp;[A] ni ainshun sein sokjai, ak an&#254;aris hvarjizuh.</p> 
<p><A NAME="an_10:25">10:25</A>&nbsp;[A] all &#254;atei at skiljam frabugjaidau matjai&#254;, ni waiht andhruskandans in mi&#254;wisseins.</p> 
<p><A NAME="an_10:26">10:26</A>&nbsp;[A] fraujins ist auk air&#254;a jah fullo izos.</p> 
<p><A NAME="an_10:27">10:27</A>&nbsp;[A] i&#254; jabai hvas la&#254;o izwis &#254;ize ungalaubjandane jah wilei&#254; gaggan, all &#254;atei faurlagjaidau izwis matjai&#254;, ni waiht andsitandans bi gahugdai.</p> 
<p><A NAME="an_10:28">10:28</A>&nbsp;[A] i&#254; jabai hvas qi&#254;ai &#254;atei galiugam gasali&#254; ist, ni matjai&#254; in ja(i)nis &#254;is bandwjandins jah &#254;uhta<u>: fraujins ist auk air&#254;a jah fullo izos;</p> 
<p><A NAME="an_10:29">10:29</A>&nbsp;[A] &#254;uhtu&#254;~&#254;an qi&#254;a ni silbins, ak an&#254;aris. duhve auk frijei meina stojada &#254;airh ungalaubjandins &#254;uhtu?</p> 
<p><A NAME="an_10:30">10:30</A>&nbsp;[A] jabai ik anstai andnima, duhve anaqi&#254;aidau in &#254;ize ik awiliudo?</p> 
<p><A NAME="an_10:31">10:31</A>&nbsp;[A] ja&#254;&#254;e nu matjai&#254; ja&#254;&#254;e drigkai&#254; ja&#254;&#254;e hva tauji&#254;, allata du wul&#254;au gudis taujai&#254;.</p> 
<p><A NAME="an_10:32">10:32</A>&nbsp;[A] unufbrikandans sijai&#254; jah Iudaium jah &#254;iudom jah aikklesjon gudis,</p> 
<p><A NAME="an_10:33">10:33</A>&nbsp;[A] swaswe ik allaim all leika, ni sokjands &#254;atei mis bruk sijai, ak &#254;atei &#254;aim managam, ei ganisaina.</p> 
<p><A NAME="an_11:1">11:1</A>&nbsp;[A] Galeikondans meinai wair&#254;ai&#254;, swaswe ik Xristaus.</p> 
<p><A NAME="an_11:2">11:2</A>&nbsp;[A] hazju&#254;~&#254;an izwis, bro&#254;rjus, &#254;ei allata mein gamunandans siju&#254;, jas~swaswe anafalh izwis, anabusnins gafastai&#254;.</p> 
<p><A NAME="an_11:3">11:3</A>&nbsp;[A] wiljau&#254;~&#254;an izwis witan &#254;atei allaize abne haubi&#254; Xristus ist; i&#254; haubi&#254; qinons aba; i&#254; haubi&#254; Xristaus gu&#254;.</p> 
<p><A NAME="an_11:4">11:4</A>&nbsp;[A] hvazuh abne bidjands ai&#254;&#254;au praufetjands gahulidamma haubida gaaiwisko&#254; haubi&#254; sein.</p> 
<p><A NAME="an_11:5">11:5</A>&nbsp;[A] i&#254; hvoh qinono bidjandei ai&#254;&#254;au praufetjandei andhulidamma haubida gaaiwisko&#254; haubi&#254; sein; ain auk ist jah &#254;ata samo &#254;izai biskabanon.</p> 
<p><A NAME="an_11:6">11:6</A>&nbsp;[A] unte jabai ni huljai sik qino, skabaidau; i&#254; jabai agl ist qinon du kapillon ai&#254;&#254;au skaban, gahuljai . . . .</p> 
<p><A NAME="an_11:21">11:21</A>&nbsp;[A] . . . . (seinam)ma faursniwi&#254; du matjan, jah &#254;an sums gredags sumzu&#254;~&#254;an drugkans ist.</p> 
<p><A NAME="an_11:22">11:22</A>&nbsp;[A] ibai auk gardins ni habai&#254; du matjan jah drigkan? &#254;au aikklesjon gudis frakunnu&#254;, jah gaaiwisko&#254; &#254;ans unhabandans? hva qi&#254;au izwis? hazjau izwis? in &#254;amma ni hazja.</p> 
<p><A NAME="an_11:23">11:23</A>&nbsp;[A] unte ik andnam at fraujin &#254;atei jah anafalh izwis, &#254;atei frauja Iesus in &#254;izaiei naht galewi&#254;s was, nam hlaif</p> 
<p><A NAME="an_11:24">11:24</A>&nbsp;[A] jah awiliudonds gabrak jah qa&#254;: nimi&#254;, matji&#254;, &#254;ata ist leik mein, &#254;ata in izwara gabrukano; &#254;ata waurkjai&#254; du meinai gamundai.</p> 
<p><A NAME="an_11:25">11:25</A>&nbsp;[A] swah samaleiko jah stikl afar nahtamat qi&#254;ands: sa stikls so niujo triggwa ist in meinamma blo&#254;a; &#254;ata waurkjai&#254;, swa ufta swe drigkai&#254;, du meinai gamundai.</p> 
<p><A NAME="an_11:26">11:26</A>&nbsp;[A] swa ufta auk swe matjai&#254; &#254;ana hlaif ja&#254;~&#254;ana stikl drigkai&#254;, dau&#254;au fraujins gakannjai&#254;, unte qimai.</p> 
<p><A NAME="an_11:27">11:27</A>&nbsp;[A] ei&#254;an hvazuh saei matji&#254; &#254;ana hlaif ai&#254;&#254;au drigkai &#254;ana stikl fraujins unwair&#254;aba fraujins, skula wair&#254;i&#254; leikis jah blo&#254;is fraujins.</p> 
<p><A NAME="an_11:28">11:28</A>&nbsp;[A] a&#254;&#254;an gakiusai sik silban manna jah swa &#254;is hlaibis matjai ja&#254;~&#254;is stiklis drigkai.</p> 
<p><A NAME="an_11:29">11:29</A>&nbsp;[A] saei auk matji&#254; jah drigki&#254; unwair&#254;aba, staua sis silbin matji&#254; , ni domjands leik fraujins.</p> 
<p><A NAME="an_11:30">11:30</A>&nbsp;[A] du&#254;&#254;e in izwis managai siukai jah unhailai, jag~gaslepand ganohai.</p> 
<p><A NAME="an_11:31">11:31</A>&nbsp;[A] i&#254; jabai silbans uns stauidedeima, ni &#254;au . . . .</p> 
<p><A NAME="an_12:10">12:10</A>&nbsp;[A] . . . . sumammuh skeireins razdo.</p> 
<p><A NAME="an_12:11">12:11</A>&nbsp;[A] &#254;atu&#254;~&#254;an all waurkei&#254; ains jah sa sama ahma, dailei&#254; sundro hvarjammeh swaswe wili.</p> 
<p><A NAME="an_12:12">12:12</A>&nbsp;[A] swe leik raihtis ain ist, i&#254; li&#254;uns habai&#254; managans, &#254;ai&#254;~&#254;an li&#254;jus allai us leika &#254;amma ainamma, managai wisandans, ain ist leik, swa jah Xristus.</p> 
<p><A NAME="an_12:13">12:13</A>&nbsp;[A] jah auk in ainamma ahmin weis allai du ainamma leika daupidai sium, ja&#254;&#254;e Judaieis ja&#254;&#254;e &#254;iudos, ja&#254;&#254;e skalkos ja&#254;&#254;e frijai, jah allai ainamma ahmin dragkidai sijum.</p> 
<p><A NAME="an_12:14">12:14</A>&nbsp;[A] ja&#254;~&#254;an leik nist ains li&#254;us, ak managai.</p> 
<p><A NAME="an_12:15">12:15</A>&nbsp;[A] jabai qi&#254;ai fotus &#254;atei ni im handus, ni im &#254;is leikis, nih at &#254;amma leika; nist us &#254;amma leika?</p> 
<p><A NAME="an_12:16">12:16</A>&nbsp;[A] jabai qi&#254;ai auso &#254;atei ni im augo, ni im &#254;is leikis, ni at &#254;amma leika; nist us &#254;amma leika?</p> 
<p><A NAME="an_12:17">12:17</A>&nbsp;[A] jabai all leik augo, hvar hliuma? jabai all hliuma, hvar dauns?</p> 
<p><A NAME="an_12:18">12:18</A>&nbsp;[A] i&#254; nu gu&#254; gasatida li&#254;uns ainhvarjanoh ize in leika, swaswe wilda.</p> 
<p><A NAME="an_12:19">12:19</A>&nbsp;[A] i&#254; weseina &#254;o alla ains li&#254;us, hvar leik?</p> 
<p><A NAME="an_12:20">12:20</A>&nbsp;[A] i&#254; nu managai li&#254;jus, i&#254; ain leik.</p> 
<p><A NAME="an_12:21">12:21</A>&nbsp;[A] ni&#254;~&#254;an mag augo qi&#254;an du handau: &#254;eina ni &#254;arf, ai&#254;&#254;au aftra haubi&#254; du fotum: iggqara ni &#254;arf;</p> 
<p><A NAME="an_12:22">12:22</A>&nbsp;[A] ak filu mais &#254;aie(i) &#254;ugkjand li&#254;iwe leikis lasiwostai wisan, &#254;aurftai sin(d) . . . .</p> 
<p><A NAME="an_13:1">13:1</A>&nbsp;[A] . . . . ai&#254;&#254;au klismo klismjandei.</p> 
<p><A NAME="an_13:2">13:2</A>&nbsp;[A] jah jabai habau praufetjans jah witjau allaize runos jah all kun&#254;i jah habau alla galaubein, swaswe fairgunja mi&#254;satjau, i&#254; fria&#254;wa ni habau, ni waihts im.</p> 
<p><A NAME="an_13:3">13:3</A>&nbsp;[A] jah jabai fraatjau allos aihtins meinos, jah jabai atgibau leik mein ei gabrannjaidau, i&#254; fria&#254;wa  habau, ni waiht botos mis taujau.</p> 
<p><A NAME="an_13:4">13:4</A>&nbsp;[A] fria&#254;wa usbeisneiga ist, sels ist: fria&#254;wa ni aljano&#254;; fria&#254;wa ni flautei&#254;, ni ufblesada,</p> 
<p><A NAME="an_13:5">13:5</A>&nbsp;[A] ni aiwisko&#254;, ni sokei&#254; sein ain, ni ingramjada, nih mito&#254; ubil,</p> 
<p><A NAME="an_13:6">13:6</A>&nbsp;[A] nih fagino&#254; inwindi&#254;ai, mi&#254;fagino&#254; sunjai;</p> 
<p><A NAME="an_13:7">13:7</A>&nbsp;[A] allata &#254;ulai&#254;, allata galaubei&#254;, all wenei&#254;, all gabeidi&#254;.</p> 
<p><A NAME="an_13:8">13:8</A>&nbsp;[A] fria&#254;wa aiw ni gadriusi&#254;, i&#254; ja&#254;&#254;e praufetja gatairanda ja&#254;&#254;e razdos gahveiland ja&#254;&#254;e kun&#254;i gataurni&#254;.</p> 
<p><A NAME="an_13:9">13:9</A>&nbsp;[A] suman kunnum jah suman praufetjam.</p> 
<p><A NAME="an_13:10">13:10</A>&nbsp;[A] bi&#254;e qimi&#254; &#254;atei ustauhan ist, gataurni&#254; &#254;atei us dailai ist.</p> 
<p><A NAME="an_13:11">13:11</A>&nbsp;[A] i&#254; &#254;an was niuklahs, swe niuklahs rodida, swe niuklahs fro&#254;, swe niuklahs mitoda; bi&#254;e war&#254; wair, barniskeins aflagida.</p> 
<p><A NAME="an_13:12">13:12</A>&nbsp;[A] saihvam nu &#254;airh skuggwan in frisahtai, i&#254; &#254;an andwair&#254;i wi&#254;ra andwair&#254;i; nu wait us dailai, i&#254; &#254;an ufkunna . . . .</p> 
<p><A NAME="an_14:20">14:20</A>&nbsp;[A] . . . . barniskai sijai&#254;, ei fra&#254;jam fullaweisai sijai&#254;.</p> 
<p><A NAME="an_14:21">14:21</A>&nbsp;[A] in witoda gameli&#254; ist &#254;atei in an&#254;araim razdom jah wairilom an&#254;araim rodja managein &#254;izai, jan~ni swa andhausjand mis, qi&#254;i&#254; frauja.</p> 
<p><A NAME="an_14:22">14:22</A>&nbsp;[A] swaei nu razdos du bandwai sind ni &#254;aim galaubjandam, ak &#254;aim ungalaubjandam; i&#254; praufetja ni &#254;aim ungalaubjandam, ak &#254;aim galaubjandam.</p> 
<p><A NAME="an_14:23">14:23</A>&nbsp;[A] jabai gaqimi&#254; alla aikklesjo samana jah rodjand razdom allai, atu&#254;~&#254;an~gaggand inn jah unweisai ai&#254;&#254;au ungalaubjandans, niu qi&#254;and &#254;atei dwalmo&#254;?</p> 
<p><A NAME="an_14:24">14:24</A>&nbsp;[A] i&#254; jabai allai praufetjand, i&#254; innatgaggai hvas ungalaubjands ai&#254;&#254;au unweis, gasakada fram allaim, ussokjada fram allaim,</p> 
<p><A NAME="an_14:25">14:25</A>&nbsp;[A] &#254;o analaugnjona hairtins is swikun&#254;a wair&#254;and, &#254;anuh driusands ana andawleizn inweiti&#254; gu&#254;, gateihands &#254;atei bi sunjai gu&#254; in izwis ist.</p> 
<p><A NAME="an_14:26">14:26</A>&nbsp;[A] hva nu ist, bro&#254;rjus? &#254;an sama&#254; garinnai&#254;, hvarjizuh izwara psalmon habai&#254;, laisein habai&#254;, andhulein habai&#254;, razda habai&#254;, skerein habai&#254;, allata du timreinai wair&#254;ai.</p> 
<p><A NAME="an_14:27">14:27</A>&nbsp;[A] ja&#254;&#254;e razdai hvas rodjai, bi twans ai&#254;&#254;au maist &#254;rins, jah . . . .</p> 
<p><A NAME="an_15:1">15:1</A>&nbsp;[A] A&#254;&#254;an kannja izwis, bro&#254;rjus, &#254;atei aiwaggeli &#254;atei merida izwis, &#254;atuh jah andnemu&#254;, in &#254;ammei jah standi&#254;,</p> 
<p><A NAME="an_15:2">15:2</A>&nbsp;[A] &#254;airh &#254;atei jah ganisi&#254;: in hvo sau&#254;o wailamerida izwis, skulu&#254; gamunan, niba sware galaubidedu&#254;.</p> 
<p><A NAME="an_15:3">15:3</A>&nbsp;[A] atgaf auk izwis in frumistjam &#254;atei andnam, ei Xristus gaswalt faur frawaurhtins unsaros afar bokom,</p> 
<p><A NAME="an_15:4">15:4</A>&nbsp;[A] ja&#254;~&#254;atei ganawistro&#254;s was, ja&#254; &#254;atei urrais &#254;ridjin daga afar bokom</p> 
<p><A NAME="an_15:5">15:5</A>&nbsp;[A] ja&#254;~&#254;atei ataugids ist Kefin, jah afar &#254;ata &#254;aim ainlibim;</p> 
<p><A NAME="an_15:6">15:6</A>&nbsp;[A] &#254;a&#254;roh gasaihvans ist managizam &#254;au fimf hundam [taihuntewjam] bro&#254;re suns, &#254;izeei &#254;ai managistans sind und hita, sumai&#254;~&#254;an gasaizlepun.</p> 
<p><A NAME="an_15:7">15:7</A>&nbsp;[A] &#254;a&#254;roh &#254;an ataugida sik Iakobau, &#254;a&#254;ro&#254;~&#254;an apaustaulum allaim;</p> 
<p><A NAME="an_15:8">15:8</A>&nbsp;[A] i&#254; spedistamma allaize, swaswe uswaurpai, ataugida sik jah mis.</p> 
<p><A NAME="an_15:9">15:9</A>&nbsp;[A] ik auk im sa smalista apaustaule, ikei ni im wair&#254;s ei haitaidau apaustaulus, du&#254;e ei wrak aikklesjon gudis.</p> 
<p><A NAME="an_15:10">15:10</A>&nbsp;[A] a&#254;&#254;an anstai gudis im saei im, jas~so ansts is in mis halka ni war&#254;, ak managizo im allaim [arbaidida jah] usaiwida, a&#254;&#254;an ni ik, ak ansts gudis mi&#254; mis.</p> 
<p><A NAME="an_15:11">15:11</A>&nbsp;[A] i&#254; ja&#254;&#254;e ik ja&#254;&#254;e jainai, swa merjam, jah swa galaubidedu&#254;.</p> 
<p><A NAME="an_15:12">15:12</A>&nbsp;[A] &#254;ande nu Xristus merjada &#254;atei urrais us dau&#254;aim, hvaiwa qi&#254;and sumai in izwis &#254;atei usstass dau&#254;aim nist?</p> 
<p><A NAME="an_15:13">15:13</A>&nbsp;[A] i&#254; jabai usstass dau&#254;aim nist, nih Xristus urrais.</p> 
<p><A NAME="an_15:14">15:14</A>&nbsp;[A] a&#254;&#254;an jabai Xristus ni urrais, sware &#254;au jas~so mereins unsara, jah so galaubeins unsara lausa.</p> 
<p><A NAME="an_15:15">15:15</A>&nbsp;[A] bi&#254;~&#254;an~gitanda galiugaweitwods gudis, unte weitwodidedum bi gu&#254; &#254;atei urraisida Xristu, &#254;anei ni urraisida.</p> 
<p><A NAME="an_15:16">15:16</A>&nbsp;[A] jah jabai auk dau&#254;ans ni urreisand, nih Xristus urrais.</p> 
<p><A NAME="an_15:17">15:17</A>&nbsp;[A] i&#254; jabai Xristus ni urrais, sware jah so galaubeins izwara ist; jan~nauh siju&#254; in frawaurhtim izwaraim.</p> 
<p><A NAME="an_15:18">15:18</A>&nbsp;[A] &#254;anuh ja&#254;~&#254;ai gaslepandans in Xristau fraqistnodedun.</p> 
<p><A NAME="an_15:19">15:19</A>&nbsp;[A] jabai in &#254;izai libainai [ainai] in Xristau wenjandans sijum &#254;atainei, armostai sium allaize manne.</p> 
<p><A NAME="an_15:20">15:20</A>&nbsp;[A] i&#254; nu [&#254;ande] Xristus urrais us dau&#254;aim, anastodeins gaslepandane waur&#254;ans;</p> 
<p><A NAME="an_15:21">15:21</A>&nbsp;[A] unte auk &#254;airh mannan dau&#254;us, jah &#254;airh mannan usstass dau&#254;aize;</p> 
<p><A NAME="an_15:22">15:22</A>&nbsp;[A] unte swaswe in Adama allai gadau&#254;nand, swah in Xristau allai gaqiunand.</p> 
<p><A NAME="an_15:23">15:23</A>&nbsp;[A] a&#254;&#254;an hvarjizuh in seinai tewai: anastodeins Xristus, &#254;a&#254;ro&#254;~&#254;an &#254;ai Xristaus [&#254;aiei] in quma is.</p> 
<p><A NAME="an_15:24">15:24</A>&nbsp;[A] &#254;a&#254;ro&#254;~&#254;an andeis, &#254;an[a] anafilhi&#254; &#254;iudinassu guda jah attin, &#254;an gatairi&#254; all reikjis jah waldufnjis jah mahtais.</p> 
<p><A NAME="an_15:25">15:25</A>&nbsp;[A] skal auk is &#254;iudanon und &#254;atei galagji&#254; [gu&#254;] allans fijands is uf fotuns imma.</p> 
<p><A NAME="an_15:26">15:26</A>&nbsp;[A] alluh auk ufhnaiwida uf fotuns imma; aftumista fijands gatairada dau&#254;us.</p> 
<p><A NAME="an_15:27">15:27</A>&nbsp;[A] i&#254; bi&#254;e qi&#254;i&#254;: alla ufhnaiwida sind, bairht &#254;atei inu &#254;ana izei ufhnaiwida uf ina &#254;o alla.</p> 
<p><A NAME="an_15:28">15:28</A>&nbsp;[A] &#254;anuh bi&#254;e alla gakunnun sik faura imma, &#254;anu&#254;~&#254;an is silba sunus gakann sik faura &#254;amma ufhnaiwjandin uf ina &#254;o alla, ei sijai gu&#254; alla in allaim.</p> 
<p><A NAME="an_15:29">15:29</A>&nbsp;[A] ai&#254;&#254;au hva waurkjand &#254;ai daupjandans faur dau&#254;ans, jabai allis dau&#254;ans ni urreisand? duhve &#254;au daupjand faur ins?</p> 
<p><A NAME="an_15:30">15:30</A>&nbsp;[A] duhve &#254;au weis bireikjai sijum hveilo hvoh?</p> 
<p><A NAME="an_15:31">15:31</A>&nbsp;[A] daga hvammeh gaswiltandans in izwaraizos hvoftuljos, bro&#254;rjus, &#254;oei haba in Xristau Iesu fraujin unsaramma.</p> 
<p><A NAME="an_15:32">15:32</A>&nbsp;[A] jabai bi manna(m) du diuzam waih in Aifaison, hvo mis boto jabai dau&#254;ans ni urreisand? matjam jah drigkam, unte du maurgina gaswiltam.</p> 
<p><A NAME="an_15:33">15:33</A>&nbsp;[A] ni afairzjaindau: riurjand sidu godana gawaurdja ubila.</p> 
<p><A NAME="an_15:34">15:34</A>&nbsp;[A] usska(r)ji&#254; izwis garaihtaba jan~ni frawaurkjaid; unkun&#254;i gudis sumai haband; du aiwiskja izwis rodja.</p> 
<p><A NAME="an_15:35">15:35</A>&nbsp;[A] akei qi&#254;i&#254; sums: hvaiwa urreisand dau&#254;ans? . . . .</p> 
<p><A NAME="an_15:46">15:46</A>&nbsp;[A] . . . . ahmeino.</p> 
<p><A NAME="an_15:47">15:47</A>&nbsp;[A] sa fruma manna us air&#254;ai muldeins, sa an&#254;ar manna, frauja, us himina.</p> 
<p><A NAME="an_15:48">15:48</A>&nbsp;[A] hvileiks sa muldeina, swaleikai jah &#254;ai muldeinans; hvileiks sa ufarhiminakunda, swaleikai jah &#254;ai ufarhiminakundans.</p> 
<p><A NAME="an_15:48">15:48</A>&nbsp;[B] . . . . hvileiks sa ufarhiminakunda, (sw)aleikai jah &#254;ai ufarhiminakundans.</p> 
<p><A NAME="an_15:49">15:49</A>&nbsp;[A] jah swaswe berum mannleikan &#254;is air&#254;einins, bairaima jah frisaht &#254;is himinakundins.</p> 
<p><A NAME="an_15:49">15:49</A>&nbsp;[B] jah swaswe berum (m)anleikan &#254;is air&#254;einins, swa bairaima jah frisaht &#254;is himinakundins.</p> 
<p><A NAME="an_15:50">15:50</A>&nbsp;[A] &#254;ata auk qi&#254;a, bro&#254;rjus, &#254;ei leik jah blo&#254; &#254;iudinassu gudis ganiman ni magun, nih riurei unriureins arbjo wair&#254;i&#254;.</p> 
<p><A NAME="an_15:50">15:50</A>&nbsp;[B] &#254;ata auk qi&#254;a, bro&#254;rjus, &#254;ei leik jah blo&#254; &#254;iudinassu gudis ganiman ni magun, nih riurei unriureins arbjo wair&#254;i&#254;.</p> 
<p><A NAME="an_15:51">15:51</A>&nbsp;[A] sai, runa izwis qi&#254;a: allai auk ni gaswiltam, i&#254; allai inmaidjanda.</p> 
<p><A NAME="an_15:51">15:51</A>&nbsp;[B] sai, runa izwis qi&#254;a: allai auk ni gaswiltam, i&#254; allai inmaidjanda.</p> 
<p><A NAME="an_15:52">15:52</A>&nbsp;[A] suns, in brahva augins, in spedistin &#254;uthaurna; &#254;uthaurnei&#254; auk, jah dau&#254;ans usstandand unriurjai, jah weis inmaidjanda.</p> 
<p><A NAME="an_15:52">15:52</A>&nbsp;[B] suns, in (b)rahva augins, in spedistin &#254;uthaurna; &#254;uthaurnei&#254; auk, jah dau&#254;ans usstandand unriurjai, jah weis inmaidjanda.</p> 
<p><A NAME="an_15:53">15:53</A>&nbsp;[A] skuld auk ist &#254;ata riurjo gahamon unriurein, jah &#254;ata diwano gahamon undiwanein.</p> 
<p><A NAME="an_15:53">15:53</A>&nbsp;[B] skuld ist auk &#254;ata riurjo ga(ham)on unriurein, jah &#254;ata diwano gahamon undiwanein.</p> 
<p><A NAME="an_15:54">15:54</A>&nbsp;[A] &#254;anu&#254;~&#254;an &#254;ata diwano gawasjada undiwanein, &#254;anuh wair&#254;i&#254; waurd &#254;ata gamelido: ufsagqi&#254;s war&#254; dau&#254;us in sigis.</p> 
<p><A NAME="an_15:54">15:54</A>&nbsp;[B] &#254;anuh wair(&#254;)i&#254; waurd &#254;ata gamelido: ufsaggqi&#254;s war&#254; dau&#254;u(s) (i)n sigis.</p> 
<p><A NAME="an_15:55">15:55</A>&nbsp;[A] hvar ist gazds &#254;eins, dau&#254;u? hvar ist sigis &#254;ein, halja?</p> 
<p><A NAME="an_15:55">15:55</A>&nbsp;[B] hvar ist gazds &#254;ei(ns), dau&#254;u? hvar ist sigis &#254;ein, halja?</p> 
<p><A NAME="an_15:56">15:56</A>&nbsp;[A] a&#254;&#254;an gazds dau&#254;aus frawaurhts, i&#254; mahts frawaurhtais wito&#254;.</p> 
<p><A NAME="an_15:56">15:56</A>&nbsp;[B] a&#254;&#254;an gazds dau&#254;aus frawaurhts, i&#254; mahts frawaurhtais wito&#254;.</p> 
<p><A NAME="an_15:57">15:57</A>&nbsp;[A] i&#254; guda awiliu&#254; ize gaf unsis sigis &#254;airh fraujan unsarana Iesu Xristau.</p> 
<p><A NAME="an_15:57">15:57</A>&nbsp;[B] i&#254; guda awiliud izei gaf unsis sigis &#254;airh fraujan unsarana Iesu Xristu.</p> 
<p><A NAME="an_15:58">15:58</A>&nbsp;[A] swaei nu, bro&#254;rjus meinai liubans, tulgjai wair&#254;i&#254;, ungawagidai, ufarfulljandans in waurstwa fraujins sinteino, witandans &#254;atei arbai&#254;s izwara nist lausa in fraujin.</p> 
<p><A NAME="an_15:58">15:58</A>&nbsp;[B] swaei nu, bro&#254;rjus meinai liubans, tulgjai wair&#254;ai&#254;, ungawagidai, ufarfulljandans in waurstwa fraujins sinteino, witandans &#254;atei arbai&#254;s izwara nist lausa in fraujin.</p> 
<p><A NAME="an_16:1">16:1</A>&nbsp;[A] I&#254; bi gabaur &#254;ata &#254;aim weiham, swaswe garaidida aikklesjom Galat[i]e, swa jah jus tauji&#254;.</p> 
<p><A NAME="an_16:1">16:1</A>&nbsp;[B] I&#254; bi gabaur &#254;ata &#254;aim weiham, swaswe garaidida aikklesjom Gala(ti)ais, swa jah jus taujai(&#254;).</p> 
<p><A NAME="an_16:2">16:2</A>&nbsp;[A] ainhvarjanoh sabbate hvarjizuh izwara fram sis silbin lagjai huhjands &#254;atei wili, ei ni, bi&#254;e qimau, &#254;an gabaur wair&#254;ai.</p> 
<p><A NAME="an_16:2">16:2</A>&nbsp;[B] ainhvarjanoh sabbate hvarjizuh izwara fram sis silbin taujai huhjands &#254;atei wili, ei ni, bi&#254;e qimau, &#254;an gabaur wair&#254;ai.</p> 
<p><A NAME="an_16:3">16:3</A>&nbsp;[A] a&#254;&#254;an bi&#254;e qima, &#254;anzei gakiusi&#254; &#254;airh bokos &#254;ans sandja briggan anst izwara in Iairusalem.</p> 
<p><A NAME="an_16:3">16:3</A>&nbsp;[B] a&#254;&#254;an bi&#254;e qima, &#254;anzei gakiusi&#254; &#254;airh bokos &#254;ans sandja briggan anst izwara in Iairusalem.</p> 
<p><A NAME="an_16:4">16:4</A>&nbsp;[A] jah &#254;an jabai ist mis wair&#254; galei&#254;an, galei&#254;and mi&#254; mis.</p> 
<p><A NAME="an_16:4">16:4</A>&nbsp;[B] jah &#254;an jabai ist mis wair&#254; galei&#254;an, galei&#254;and mi&#254; mis.</p> 
<p><A NAME="an_16:5">16:5</A>&nbsp;[A] a&#254;&#254;an qima at izwis &#254;an Makidonja uslei&#254;a; Makidonja auk &#254;airhgagga.</p> 
<p><A NAME="an_16:5">16:5</A>&nbsp;[B] a&#254;&#254;an qima at izwis &#254;an Makidonja uslei&#254;a; Makidonja auk &#254;airhgagga.</p> 
<p><A NAME="an_16:6">16:6</A>&nbsp;[A] i&#254; at izwis waitei salja ai&#254;&#254;au jah wintru wisa, ei jus mik gasandjai&#254; &#254;ishvaduh &#254;ei ik wrato.</p> 
<p><A NAME="an_16:6">16:6</A>&nbsp;[B] i&#254; at izwis waitei salja ai&#254;&#254;au jah wintru wisa, ei jus mik gasandjai&#254; &#254;ishvaduh &#254;e ik wrato.</p> 
<p><A NAME="an_16:7">16:7</A>&nbsp;[A] ni wiljau auk izwis nu &#254;airhlei&#254;ands saihvan; unte wenja[n] mik hvo hveilo saljan at izwis, jabai frauja fraleti&#254;.</p> 
<p><A NAME="an_16:7">16:7</A>&nbsp;[B] ni wiljau auk izwis nu &#254;airhlei&#254;ands saihvan; unte wenja mik hvo hveilo saljan at izwis, jabai frauja fraleti&#254;.</p> 
<p><A NAME="an_16:8">16:8</A>&nbsp;[A] wisu&#254;~&#254;an in Aifaison und paintekusten.</p> 
<p><A NAME="an_16:8">16:8</A>&nbsp;[B] wisuh &#254;an in Aifaison und paintekusten.</p> 
<p><A NAME="an_16:9">16:9</A>&nbsp;[A] haurds auk mis usluknoda mikila jah waurstweiga, jah andasta&#254;jos managai.</p> 
<p><A NAME="an_16:9">16:9</A>&nbsp;[B] haurds auk mis usluknoda mikila jah waurstweiga, jah andasta&#254;jos managai.</p> 
<p><A NAME="an_16:10">16:10</A>&nbsp;[A] a&#254;&#254;an jabai qimai Teimau&#254;aius, saihvi&#254; ei unagans sijai at izwis, unte waurstw fraujins waurkei&#254;, swaswe jah ik.</p> 
<p><A NAME="an_16:10">16:10</A>&nbsp;[B] a&#254;&#254;an jabai qimai Teimau&#254;aius, saihvai&#254; ei unagands sijai at izwis, unte waurstw fraujins waurkei&#254;, swaswe jah ik.</p> 
<p><A NAME="an_16:11">16:11</A>&nbsp;[A] ni hvashun imma frakunni . . . .</p> 
<p><A NAME="an_16:11">16:11</A>&nbsp;[B] ni hvashun imma frakunni , i&#254; insandjai&#254; ina in gawair&#254;ja, ei qimai at mis; usbeida auk ina mi&#254; bro&#254;rum.</p> 
<p><A NAME="an_16:12">16:12</A>&nbsp;[B] a&#254;&#254;an bi Apaullon &#254;ana bro&#254;ar bandwja izwis &#254;atei filu ina bad ei is qemi at izwis mi&#254; bro&#254;rum, jah aufto ni was wilja ei nu qemi; i&#254; qimi&#254;, bi&#254;e uhtiug.</p> 
<p><A NAME="an_16:13">16:13</A>&nbsp;[B] wakai&#254; standaiduh in galaubeinai, wairaleiko taujai&#254;, ga&#254;wastid(ai) sijai&#254;.</p> 
<p><A NAME="an_16:14">16:14</A>&nbsp;[B] allata izwar in fria&#254;wai wair&#254;ai.</p> 
<p><A NAME="an_16:15">16:15</A>&nbsp;[B] bidja izwis, bro&#254;rjus, witu&#254; gard Staifanaus, &#254;atei sind anastodeins Aka&#239;je jah du andbahtja &#254;aim weiham gasatidedun sik,</p> 
<p><A NAME="an_16:16">16:16</A>&nbsp;[B] ei nu jah jus ufhausjai&#254; &#254;aim swaleikaim jah allaim &#254;aim gawaurstwam jah arbaidjandam.</p> 
<p><A NAME="an_16:17">16:17</A>&nbsp;[B] a&#254;&#254;an fagino in qumis Staifanaus jah Faurtunataus jah Aka&#239;kaus, unte izwarana waninassu &#254;ai usfullidedun.</p> 
<p><A NAME="an_16:18">16:18</A>&nbsp;[B] ga&#254;rafstidedun auk jah meinana ahman jah izwarana; ufkunnai&#254; nu &#254;ans swaleikans.</p> 
<p><A NAME="an_16:19">16:19</A>&nbsp;[B] goljand izwis aikklesjons Asiais. golei&#254; izwis in fraujin filu Akwla jah Priska mi&#254; ingardjon seinai aikklesjon, at &#254;aimei jah salja.</p> 
<p><A NAME="an_16:20">16:20</A>&nbsp;[B]  golei&#254; izwis misso in frijonai weihai.</p> 
<p><A NAME="an_16:21">16:21</A>&nbsp;[B] goleins meinai handau Pawlus.</p> 
<p><A NAME="an_16:22">16:22</A>&nbsp;[B] jabai hvas ni frijo&#254; fraujan Iesu Xristu,  ana&#254;aima: maran a&#254;a.</p> 
<p><A NAME="an_16:23">16:23</A>&nbsp;[A] ansts fraujins Iesuis mi&#254; izwis.</p> 
<p><A NAME="an_16:23">16:23</A>&nbsp;[B] ansts fraujins Iesuis mi&#254; izwis.</p> 
<p><A NAME="an_16:24">16:24</A>&nbsp;[A] frija&#254;wa meina mi&#254; allaim izwis in Xristau Iesu. amen.</p> 
<p><A NAME="an_16:24">16:24</A>&nbsp;[B] fria&#254;wa meina mi&#254; allaim izwis in Xristau Iesu. amen.</p> 
<p><A NAME="an_16:255">16:255</A>&nbsp;[A] Du Kaurin&#254;ium &#183;a&#183; ustauh. Du Kaurin&#254;ium frume melida ist us Filippai, swe qe&#254;un sumai; i&#254; mais &#254;ugkei&#254; bi silbins apaustaulaus insahtai melida wisan us Asiai.</p> 
<p><HR>
<CENTER>
<A HREF="co2">Next: 2 Corinthians</A></CENTER>
</BODY>
</HTML>
