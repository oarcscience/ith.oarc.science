[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](rom)  [Next](co2) 

------------------------------------------------------------------------

### Gothic Bible: 1 Corinthians

<span id="an_1:12">1:12</span> \[A\] . . . . ik im Pawlus, iþ ik
Apaullons, iþ ik Kefins, iþ ik Xristaus.

<span id="an_1:13">1:13</span> \[A\] disdailiþs ist Xristus? ibai Pawlus
ushramiþs warþ in izwara, aiþþau in namin Pawlus daupidai weseiþ?

<span id="an_1:14">1:14</span> \[A\] awiliudo guda ei ainnohun izwara ni
daupida niba Krispu jah Gaïu,

<span id="an_1:15">1:15</span> \[A\] ei hvas ni qiþai þatei in meinamma
namin daupidedjau.

<span id="an_1:16">1:16</span> \[A\] ik daupida auk jaþ\~þans Staifanaus
gadaukans; þata anþar ni wait ei ainnohun daupidedjau.

<span id="an_1:17">1:17</span> \[A\] niþ\~þan insandida mik Xristus
daupjan, ak wailamerjan; ni in snutrein waurdis, ei ni

lausjaidau galga Xristaus.

<span id="an_1:18">1:18</span> \[A\] unte þata waurd galgins þaim
fralusnandam dwaliþa ist, iþ þaim ganisandam mahts gudis ist.

<span id="an_1:19">1:19</span> \[A\] gameliþ ist auk: fraqistja snutrein
þize snutrane jah frodein þize frodane uskiusa.

<span id="an_1:20">1:20</span> \[A\] hvar handugs? hvar bokareis? hvar
sokareis þis aiwis? nih dwala gatawida guþ handugein þis fairhvaus?

<span id="an_1:21">1:21</span> \[A\] unte auk in handugein gudis ni
ufkunnaida sa fairhvus þairh handugein guþ, galeikaida guda þairh þo
dwaliþa þizos wailamereinais ganasjan þans galaubjandans.

<span id="an_1:22">1:22</span> \[A\] unte Iudaieis taikne bidjand, iþ
Krekos handugein sokjand;

<span id="an_1:23">1:23</span> \[A\] iþ weis merjam Iesu ushramidana,
Iudaium gamarzein, iþ þiudom dwaliþa;

<span id="an_1:24">1:24</span> \[A\] iþ þaim galaþodam Iudaie jah þiudo
Xristu, gudis maht jah gudis handugein.

<span id="an_1:25">1:25</span> \[A\] unte so dwaliþa gudis handugo(ze)i
mannam . . . .

<span id="an_4:2">4:2</span> \[A\] . . . . ei hvas triggws bigitaidau.

<span id="an_4:3">4:3</span> \[A\] aþþan mis in minnistin ist, ei fram
izwis ussokjaidau aiþþau fram manniskamma daga; akei nih mik silban
ussokja.

<span id="an_4:4">4:4</span> \[A\] nih waiht auk mis silbin miþwait;
akei ni in þamma garaihtiþs im, iþ saei ussokeiþ mik, frauja ist.

<span id="an_4:5">4:5</span> \[A\] þannu nu ei faur mel ni stojaiþ, unte
qimai frauja, saei jah galiuhteiþ analaugn riqizis jah gabairhteiþ runos
hairtane; jaþ\~þan hazeins wairþiþ hvarjammeh fram guda.

<span id="an_4:6">4:6</span> \[A\] aþþan , broþrjus, þairhgaleiko\[n\]da
in mis jah Apaullon in izwara, ei in ugkis ganimaiþ ni ufar þatei
gameliþ ist fraþjan, ei ains faur ainana ana anþarana ufblesans ni
sijai.

<span id="an_4:7">4:7</span> \[A\] hvas auk þuk ussokeiþ? hvauþ\~þan
habais þatei ni namt? aiþþau jabai andnamt, hva hvopis swe ni nemeis?

<span id="an_4:8">4:8</span> \[A\] ju sadai sijuþ, ju gabigai waurþuþ,
inu uns þiudanodeduþ; jah wainei þiudanodedeiþ, ei jah weis izwis
miþþiudanoma.

<span id="an_4:9">4:9</span> \[A\] man auk þei guþ uns apaustauluns
spedistans ustaiknida, swaswe dauþubljans, unte fairweitl waurþum þizai
manasedai jah aggilum jah mannam.

<span id="an_4:10">4:10</span> \[A\] weis dwalai in Xristaus, iþ jus
frodai in Xristau; weizuþ\~þan unmahteigai, iþ jus swinþai; juzuþ\~þan
wulþagai, iþ weis unswerai.

<span id="an_4:11">4:11</span> \[A\] und þo nu hveila jah huggridai jah
þaursidai jah naqadai jah kaupatidai jah ungastoþai.

<span id="an_4:12">4:12</span> \[A\] jah . . . .

<span id="an_5:3">5:3</span> \[A\] . . . . ju gastauida swe andwairþs
þana swa þata gataujandan,

<span id="an_5:4">5:4</span> \[A\] in namin fraujins unsaris Iesuis
Xristaus, samaþ gagaggandam izwis jah meinamma ahmin, miþ mahtai
fraujins unsaris Iesuis Xristaus,

<span id="an_5:5">5:5</span> \[A\] atgiban þana swaleikana unhulþin du
qisteinai leikis, ei ahma ganisai in daga fraujins Iesuis.

<span id="an_5:6">5:6</span> \[A\] ni goda so hvoftuli izwara; niu wituþ
þatei leitil beistis allana daig gabeisteiþ?

<span id="an_5:7">5:7</span> \[A\] ushraineiþ þata fairnjo beist, ei
sijaiþ niujis daigs, swaswe sijaiþ unbeistjodai; jah auk paska unsara
ufsniþans ist faur uns Xristus.

<span id="an_5:8">5:8</span> \[A\] þannu dulþjam ni in beista fairnjamma
niþ\~þan in beista balwaweseins jah unseleins, ak in unbeistein
unwammeins jas\~sunjos.

<span id="an_5:9">5:9</span> \[A\] gamelida izwis ana þizai
aipistaulein: ni blandaiþ izwis horam,

<span id="an_5:10">5:10</span> \[A\] ni þaim horam þis fairhvaus, aiþþau
\[jabai\] þaim faihufrikam jah wilwam aiþþau galiugam skalkinondam, unte
skuldedeiþ þan us þamma fairhvau usgaggan.

<span id="an_5:11">5:11</span> \[A\] iþ nu gamelida izwis ni blandan,
jabai hvas broþar namnids sijai hors aiþþau faihufriks aiþþau galiugam
skalkinonds aiþþau ubilwaurds aiþþau afdrugkja aiþþau wilwa, þamma
swaleikamma ni miþmatjan.

<span id="an_5:12">5:12</span> \[A\] hva mik jah þans uta stojan? niu
þans inna jus stojiþ?

<span id="an_5:13">5:13</span> \[A\] iþ þans uta guþ stojiþ. usnimiþ
þana ubilan us izwis silbam.

<span id="an_6:1">6:1</span> \[A\] Gadars hvas izwara, wiþra anþarana
staua habands stojan fram inwindaim jah ni fram . . . .

<span id="an_7:5">7:5</span> \[A\] . . . . izwara misso, niba þau us
gaqissai hvo hveilo, ei uhteigai sijaiþ fastan jah bidan; þaþroþ\~þan
samaþ gawandjaiþ, ei ni fraisai izwara Satana in ungahobainais
izwaraizos.

<span id="an_7:6">7:6</span> \[A\] þatuþ\~þan qiþa gakunnands, ni bi
haitjai.

<span id="an_7:7">7:7</span> \[A\] iþ wiljau allans mans wisan swe mik
silban; akei hvarjizuh swesa giba habaiþ fram guda, sums swa, sumsuh
swa.

<span id="an_7:8">7:8</span> \[A\] aþþan qiþa þaim unqenidam jah
widuwom: goþ ist im, jabai sind swe ik.

<span id="an_7:9">7:9</span> \[A\] iþ jabai ni gahabaina sik, liugandau;
batizo ist auk liugan þau intundnan.

<span id="an_7:10">7:10</span> \[A\] iþ þaim liugom haftam anabiuda, ni
ik, ak frauja, qenai fairra abin ni skaidan.

<span id="an_7:11">7:11</span> \[A\] iþ jabai gaskaidnai, wisan
unliugaida\[i\], aiþþau du abin seinamma aftra gagawairþjan, jah aban
qen ni fraletan.

<span id="an_7:12">7:12</span> \[A\] iþ þaim anþaraim ik qiþa, ni
frauja: jabai hvas broþar qen aigi ungalaubjandein, jah so gawilja ist
bauan miþ imma, ni afletai þo qen;

<span id="an_7:13">7:13</span> \[A\] jah qens soei aigi aban
ungalaubjandan, jah sa gawilja ist bauan miþ izai, ni afletai þana aban.

<span id="an_7:14">7:14</span> \[A\] weihaida ist qens so ungalaubjandei
in abin, jah gaweihaids ist aba sa ungalaubjands in qenai; aiþþau barna
izwara unhrainja weseina, iþ nu weiha sind.

<span id="an_7:15">7:15</span> \[A\] iþ jabai sa ungalaubjands skaidiþ
sik, skaidai; nist gaþiwaids broþar aiþþau swistar in þaim swaleikaim;
aþþan in gawairþja laþoda uns guþ.

<span id="an_7:16">7:16</span> \[A\] hva nuk\~kannt þu, qino\[n\], ei
aban ganasjais? aiþþau hva kannt, guma, þatei qen þeina ganasjais?

<span id="an_7:17">7:17</span> \[A\] ni ei, hvarjammeh swaswe gadailida
guþ, ainhvarjatoh swaswe galaþoda guþ, swa gaggai; jah swa in allaim
aikklesjom anabiuda.

<span id="an_7:18">7:18</span> \[A\] bimaitans galaþoda warþ hvas, ni
ufrakjai; miþ faurafillja galaþoþs warþ hvas, ni bimaitai.

<span id="an_7:19">7:19</span> \[A\] þata bimait ni waihts ist jah þata
faurafilli ni waihts ist, ak fastubnja anabusne gudis.

<span id="an_7:20">7:20</span> \[A\] hvarjizuh in laþonai þizaiei laþoþs
was, in þizai sijai.

<span id="an_7:21">7:21</span> \[A\] skalks galaþoþs wast, ni karos;
akei þauhjabai magt freis wairþan, mais brukei.

<span id="an_7:22">7:22</span> \[A\] saei auk in fraujin haitans ist
skalks, fralets fraujins ist; samaleiko saei freis haitada, skalks ist
Xristaus.

<span id="an_7:23">7:23</span> \[A\] wairþa galaubamma usbauhtai sijuþ;
ni wairþaiþ skalkos mannam.

<span id="an_7:24">7:24</span> \[A\] hvarjizuh in þammei atlaþoþs was,
broþrjus, in þamma gastandai at guda.

<span id="an_7:25">7:25</span> \[A\] aþþan bi maujos anabusn fraujins ni
haba; iþ ragin giba swe gaarmaiþs fram fraujin du triggws wisan.

<span id="an_7:26">7:26</span> \[A\] man nu þata goþ wisan in þizos
andwairþons þaurftais, þatei goþ ist mann swa wisan:

<span id="an_7:27">7:27</span> \[A\] gabundans is qenai, ni sokei
lausjan; galausiþs is qenai, ni sokei qen.

<span id="an_7:28">7:28</span> \[A\] aþþan jabai nimis qen, ni
frawaurhtes, jah jabai liugada mawi, ni frawaurhta, iþ aglon leikis
gastaldand þo swaleika. iþ ik izwis freidja . . . .

<span id="an_8:9">8:9</span> \[A\] . . . . wairþai þaim unmahteigam.

<span id="an_8:10">8:10</span> \[A\] jabai auk hvas gasaihviþ þuk þana
habandan kunþi in galiuge stada anakumbjandan, niu miþwissei is siukis
wisandins timrjada du galiugagudam gasaliþ matjan?

<span id="an_8:11">8:11</span> \[A\] fraqistniþ auk sa unmahteiga ana
þeinamma witubnja broþar in þize Xristus gaswalt.

<span id="an_8:12">8:12</span> \[A\] swaþ\~þan frawaurkjandans wiþra
broþruns, slahandans ize gahugd siuka, du Xristau frawaurkeiþ.

<span id="an_8:13">8:13</span> \[A\] duþþe jabai mats gamarzeiþ broþar,
ni matja mimz aiw, ei ni gamarzjau broþar meinana.

<span id="an_9:1">9:1</span> \[A\] Niu im apaustaulus? niu im freis? niu
Iesu Xristau fraujan unsarana sahv? niu waurstw meinata jus sijuþ in
fraujin?

<span id="an_9:2">9:2</span> \[A\] jabai anþaraim ni im apaustaulus,
aiþþau izwis im; unte sigljo meinaizos apaustauleins jus sijuþ.

<span id="an_9:3">9:3</span> \[A\] meina andahafts wiþra þans mik
ussokjandans þat\~ist.

<span id="an_9:4">9:4</span> \[A\] ibai ni habam waldufni matjan jah
drigkan?

<span id="an_9:5">9:5</span> \[A\] ibai ni habam waldufni swistar qinon
bitiuhan, swaswe þai anþarai apaustauleis jah broþrjus fraujins jah
Kefas?

<span id="an_9:6">9:6</span> \[A\] þau ainzu ik jah Barnabas ni habos
waldufni du ni waurkjan?

<span id="an_9:7">9:7</span> \[A\] hvas drauhtinoþ swesaim annom hvan?
hvas satjiþ weinatriwa jah akran þize ni matjai? hvas haldiþ aweþi jah
miluks þis aweþjis ni matjai?

<span id="an_9:8">9:8</span> \[A\] ibai bi mannam þata qiþa, aiþþau jah
witoþ þata qiþiþ?

<span id="an_9:9">9:9</span> \[A\] in witoda auk Mosezis gameliþ ist: ni
faurmuljais auhsau þriskandan. ni þatei bi auhsum us . . . .

<span id="an_9:19">9:19</span> \[A\] . . . . ei managizans
gageigaidedjau.

<span id="an_9:20">9:20</span> \[A\] jah warþ Iudaium swe Judaius, ei
Judaiuns gageigaidau; þaim uf witoda swe uf witoda, ni wisands silba uf
witoda, ak uf anstai, ei þans uf witoda gageig\[g\]aidedjau;

<span id="an_9:21">9:21</span> \[A\] þaim witodalausam swe witodalaus,
ni wisands witodis laus gudis, ak inwitoþ Xristaus, ei gageig\[g\]

au witodalausans.

<span id="an_9:22">9:22</span> \[A\] was þaim unmahteigam swe
unmahteigs, ei unmahteigans gageig\[g\]aidedjau; allaim was all, ei
hvaiwa sumans ganasjau.

<span id="an_9:23">9:23</span> \[A\] þatuþ\~þan tauja in aiwaggeljis, ei
gadaila is wairþau.

<span id="an_9:24">9:24</span> \[A\] niu wituþ þatei þai in spaurd
rinnandans allai rinnand, iþ ains nimiþ sigislaun? swa rinnaiþ, ei
garinnaiþ.

<span id="an_9:25">9:25</span> \[A\] iþ hvazuh saei haifstjan sniwiþ,
allis sik gaþarb

iþ; aþþan eis, ei riurjana waip nimaina, iþ weis unriurjana.

<span id="an_9:26">9:26</span> \[A\] aþþan ik nu swa rinna, ni du
unwisamma; swa jiuka, ni swe luftu bliggwands;

<span id="an_9:27">9:27</span> \[A\] ak leik mein wlizja jah anaþiwa,
ibai anþaraim merjands silba uskusans wairþau.

<span id="an_10:1">10:1</span> \[A\] Ni wiljau izwis unwitans, broþrjus,
þatei attans unsarai allai uf milhmin wesun, jah allai marein
þairhiddjedun,

<span id="an_10:2">10:2</span> \[A\] jah allai in Mose daupidai wesun,
in milhmin jah in marein,

<span id="an_10:3">10:3</span> \[A\] jah allai þana saman mat ahmeinan
matidedun,

<span id="an_10:4">10:4</span> \[A\] jah

þata samo dragk ahmeino drugkun . . . .

<span id="an_10:15">10:15</span> \[A\] . . . . (fro)daim qiþa; domeiþ
jus þatei qiþa.

<span id="an_10:16">10:16</span> \[A\] stikls þiuþiqissais þanei
gaweiham, niu gamainduþs bloþis fraujins ist? hlaifs þanei brikam, niu
gamainduþs leikis fraujins ist?

<span id="an_10:17">10:17</span> \[A\] unte ains hlaifs, ain leik þai
managans sium, þaiei auk allai ainis hlaibis jah ainis stiklis brukjam.

<span id="an_10:18">10:18</span> \[A\] saihviþ Israel bi leika: niu þai
matjandans hunsla gamainjandans hunslastada sind?

<span id="an_10:19">10:19</span> \[A\] hva nu qiþam? þatei þo
galiugaguda hva sijaina aiþþau þatei galiugam saljada hva sijai?

<span id="an_10:20">10:20</span> \[A\] \[ni þatei þo galiugaguda waihts
sijaina,\] ak þatei saljand þiudos, skohslam saljand, jan\~ni guda. Ni
wiljau auk izwis skohslam gadailans wairþan.

<span id="an_10:21">10:21</span> \[A\] ni maguþ stikl fraujins drigkan
jah stikl skohsle; ni maguþ biudis fraujins fairaihan jab\~biudis
skohsle.

<span id="an_10:22">10:22</span> \[A\] þau inaljanom fraujin? ibai
swinþozans imma sium?

<span id="an_10:23">10:23</span> \[A\] all binah, akei ni all daug; all
mis binauht ist, akei ni all timreiþ.

<span id="an_10:24">10:24</span> \[A\] ni ainshun sein sokjai, ak
anþaris hvarjizuh.

<span id="an_10:25">10:25</span> \[A\] all þatei at skiljam frabugjaidau
matjaiþ, ni waiht andhruskandans in miþwisseins.

<span id="an_10:26">10:26</span> \[A\] fraujins ist auk airþa jah fullo
izos.

<span id="an_10:27">10:27</span> \[A\] iþ jabai hvas laþo izwis þize
ungalaubjandane jah wileiþ gaggan, all þatei faurlagjaidau izwis
matjaiþ, ni waiht andsitandans bi gahugdai.

<span id="an_10:28">10:28</span> \[A\] iþ jabai hvas qiþai þatei
galiugam gasaliþ ist, ni matjaiþ in ja(i)nis þis bandwjandins jah þuhta

: fraujins ist auk airþa jah fullo izos;

<span id="an_10:29">10:29</span> \[A\] þuhtuþ\~þan qiþa ni silbins, ak
anþaris. duhve auk frijei meina stojada þairh ungalaubjandins þuhtu?

<span id="an_10:30">10:30</span> \[A\] jabai ik anstai andnima, duhve
anaqiþaidau in þize ik awiliudo?

<span id="an_10:31">10:31</span> \[A\] jaþþe nu matjaiþ jaþþe drigkaiþ
jaþþe hva taujiþ, allata du wulþau gudis taujaiþ.

<span id="an_10:32">10:32</span> \[A\] unufbrikandans sijaiþ jah Iudaium
jah þiudom jah aikklesjon gudis,

<span id="an_10:33">10:33</span> \[A\] swaswe ik allaim all leika, ni
sokjands þatei mis bruk sijai, ak þatei þaim managam, ei ganisaina.

<span id="an_11:1">11:1</span> \[A\] Galeikondans meinai wairþaiþ,
swaswe ik Xristaus.

<span id="an_11:2">11:2</span> \[A\] hazjuþ\~þan izwis, broþrjus, þei
allata mein gamunandans sijuþ, jas\~swaswe anafalh izwis, anabusnins
gafastaiþ.

<span id="an_11:3">11:3</span> \[A\] wiljauþ\~þan izwis witan þatei
allaize abne haubiþ Xristus ist; iþ haubiþ qinons aba; iþ haubiþ
Xristaus guþ.

<span id="an_11:4">11:4</span> \[A\] hvazuh abne bidjands aiþþau
praufetjands gahulidamma haubida gaaiwiskoþ haubiþ sein.

<span id="an_11:5">11:5</span> \[A\] iþ hvoh qinono bidjandei aiþþau
praufetjandei andhulidamma haubida gaaiwiskoþ haubiþ sein; ain auk ist
jah þata samo þizai biskabanon.

<span id="an_11:6">11:6</span> \[A\] unte jabai ni huljai sik qino,
skabaidau; iþ jabai agl ist qinon du kapillon aiþþau skaban, gahuljai .
. . .

<span id="an_11:21">11:21</span> \[A\] . . . . (seinam)ma faursniwiþ du
matjan, jah þan sums gredags sumzuþ\~þan drugkans ist.

<span id="an_11:22">11:22</span> \[A\] ibai auk gardins ni habaiþ du
matjan jah drigkan? þau aikklesjon gudis frakunnuþ, jah gaaiwiskoþ þans
unhabandans? hva qiþau izwis? hazjau izwis? in þamma ni hazja.

<span id="an_11:23">11:23</span> \[A\] unte ik andnam at fraujin þatei
jah anafalh izwis, þatei frauja Iesus in þizaiei naht galewiþs was, nam
hlaif

<span id="an_11:24">11:24</span> \[A\] jah awiliudonds gabrak jah qaþ:
nimiþ, matjiþ, þata ist leik mein, þata in izwara gabrukano; þata
waurkjaiþ du meinai gamundai.

<span id="an_11:25">11:25</span> \[A\] swah samaleiko jah stikl afar
nahtamat qiþands: sa stikls so niujo triggwa ist in meinamma bloþa; þata
waurkjaiþ, swa ufta swe drigkaiþ, du meinai gamundai.

<span id="an_11:26">11:26</span> \[A\] swa ufta auk swe matjaiþ þana
hlaif jaþ\~þana stikl drigkaiþ, dauþau fraujins gakannjaiþ, unte qimai.

<span id="an_11:27">11:27</span> \[A\] eiþan hvazuh saei matjiþ þana
hlaif aiþþau drigkai þana stikl fraujins unwairþaba fraujins, skula
wairþiþ leikis jah bloþis fraujins.

<span id="an_11:28">11:28</span> \[A\] aþþan gakiusai sik silban manna
jah swa þis hlaibis matjai jaþ\~þis stiklis drigkai.

<span id="an_11:29">11:29</span> \[A\] saei auk matjiþ jah drigkiþ
unwairþaba, staua sis silbin matjiþ , ni domjands leik fraujins.

<span id="an_11:30">11:30</span> \[A\] duþþe in izwis managai siukai jah
unhailai, jag\~gaslepand ganohai.

<span id="an_11:31">11:31</span> \[A\] iþ jabai silbans uns
stauidedeima, ni þau . . . .

<span id="an_12:10">12:10</span> \[A\] . . . . sumammuh skeireins razdo.

<span id="an_12:11">12:11</span> \[A\] þatuþ\~þan all waurkeiþ ains jah
sa sama ahma, daileiþ sundro hvarjammeh swaswe wili.

<span id="an_12:12">12:12</span> \[A\] swe leik raihtis ain ist, iþ
liþuns habaiþ managans, þaiþ\~þan liþjus allai us leika þamma ainamma,
managai wisandans, ain ist leik, swa jah Xristus.

<span id="an_12:13">12:13</span> \[A\] jah auk in ainamma ahmin weis
allai du ainamma leika daupidai sium, jaþþe Judaieis jaþþe þiudos, jaþþe
skalkos jaþþe frijai, jah allai ainamma ahmin dragkidai sijum.

<span id="an_12:14">12:14</span> \[A\] jaþ\~þan leik nist ains liþus, ak
managai.

<span id="an_12:15">12:15</span> \[A\] jabai qiþai fotus þatei ni im
handus, ni im þis leikis, nih at þamma leika; nist us þamma leika?

<span id="an_12:16">12:16</span> \[A\] jabai qiþai auso þatei ni im
augo, ni im þis leikis, ni at þamma leika; nist us þamma leika?

<span id="an_12:17">12:17</span> \[A\] jabai all leik augo, hvar hliuma?
jabai all hliuma, hvar dauns?

<span id="an_12:18">12:18</span> \[A\] iþ nu guþ gasatida liþuns
ainhvarjanoh ize in leika, swaswe wilda.

<span id="an_12:19">12:19</span> \[A\] iþ weseina þo alla ains liþus,
hvar leik?

<span id="an_12:20">12:20</span> \[A\] iþ nu managai liþjus, iþ ain
leik.

<span id="an_12:21">12:21</span> \[A\] niþ\~þan mag augo qiþan du
handau: þeina ni þarf, aiþþau aftra haubiþ du fotum: iggqara ni þarf;

<span id="an_12:22">12:22</span> \[A\] ak filu mais þaie(i) þugkjand
liþiwe leikis lasiwostai wisan, þaurftai sin(d) . . . .

<span id="an_13:1">13:1</span> \[A\] . . . . aiþþau klismo klismjandei.

<span id="an_13:2">13:2</span> \[A\] jah jabai habau praufetjans jah
witjau allaize runos jah all kunþi jah habau alla galaubein, swaswe
fairgunja miþsatjau, iþ friaþwa ni habau, ni waihts im.

<span id="an_13:3">13:3</span> \[A\] jah jabai fraatjau allos aihtins
meinos, jah jabai atgibau leik mein ei gabrannjaidau, iþ friaþwa habau,
ni waiht botos mis taujau.

<span id="an_13:4">13:4</span> \[A\] friaþwa usbeisneiga ist, sels ist:
friaþwa ni aljanoþ; friaþwa ni flauteiþ, ni ufblesada,

<span id="an_13:5">13:5</span> \[A\] ni aiwiskoþ, ni sokeiþ sein ain, ni
ingramjada, nih mitoþ ubil,

<span id="an_13:6">13:6</span> \[A\] nih faginoþ inwindiþai, miþfaginoþ
sunjai;

<span id="an_13:7">13:7</span> \[A\] allata þulaiþ, allata galaubeiþ,
all weneiþ, all gabeidiþ.

<span id="an_13:8">13:8</span> \[A\] friaþwa aiw ni gadriusiþ, iþ jaþþe
praufetja gatairanda jaþþe razdos gahveiland jaþþe kunþi gataurniþ.

<span id="an_13:9">13:9</span> \[A\] suman kunnum jah suman praufetjam.

<span id="an_13:10">13:10</span> \[A\] biþe qimiþ þatei ustauhan ist,
gataurniþ þatei us dailai ist.

<span id="an_13:11">13:11</span> \[A\] iþ þan was niuklahs, swe niuklahs
rodida, swe niuklahs froþ, swe niuklahs mitoda; biþe warþ wair,
barniskeins aflagida.

<span id="an_13:12">13:12</span> \[A\] saihvam nu þairh skuggwan in
frisahtai, iþ þan andwairþi wiþra andwairþi; nu wait us dailai, iþ þan
ufkunna . . . .

<span id="an_14:20">14:20</span> \[A\] . . . . barniskai sijaiþ, ei
fraþjam fullaweisai sijaiþ.

<span id="an_14:21">14:21</span> \[A\] in witoda gameliþ ist þatei in
anþaraim razdom jah wairilom anþaraim rodja managein þizai, jan\~ni swa
andhausjand mis, qiþiþ frauja.

<span id="an_14:22">14:22</span> \[A\] swaei nu razdos du bandwai sind
ni þaim galaubjandam, ak þaim ungalaubjandam; iþ praufetja ni þaim
ungalaubjandam, ak þaim galaubjandam.

<span id="an_14:23">14:23</span> \[A\] jabai gaqimiþ alla aikklesjo
samana jah rodjand razdom allai, atuþ\~þan\~gaggand inn jah unweisai
aiþþau ungalaubjandans, niu qiþand þatei dwalmoþ?

<span id="an_14:24">14:24</span> \[A\] iþ jabai allai praufetjand, iþ
innatgaggai hvas ungalaubjands aiþþau unweis, gasakada fram allaim,
ussokjada fram allaim,

<span id="an_14:25">14:25</span> \[A\] þo analaugnjona hairtins is
swikunþa wairþand, þanuh driusands ana andawleizn inweitiþ guþ,
gateihands þatei bi sunjai guþ in izwis ist.

<span id="an_14:26">14:26</span> \[A\] hva nu ist, broþrjus? þan samaþ
garinnaiþ, hvarjizuh izwara psalmon habaiþ, laisein habaiþ, andhulein
habaiþ, razda habaiþ, skerein habaiþ, allata du timreinai wairþai.

<span id="an_14:27">14:27</span> \[A\] jaþþe razdai hvas rodjai, bi
twans aiþþau maist þrins, jah . . . .

<span id="an_15:1">15:1</span> \[A\] Aþþan kannja izwis, broþrjus, þatei
aiwaggeli þatei merida izwis, þatuh jah andnemuþ, in þammei jah standiþ,

<span id="an_15:2">15:2</span> \[A\] þairh þatei jah ganisiþ: in hvo
sauþo wailamerida izwis, skuluþ gamunan, niba sware galaubideduþ.

<span id="an_15:3">15:3</span> \[A\] atgaf auk izwis in frumistjam þatei
andnam, ei Xristus gaswalt faur frawaurhtins unsaros afar bokom,

<span id="an_15:4">15:4</span> \[A\] jaþ\~þatei ganawistroþs was, jaþ
þatei urrais þridjin daga afar bokom

<span id="an_15:5">15:5</span> \[A\] jaþ\~þatei ataugids ist Kefin, jah
afar þata þaim ainlibim;

<span id="an_15:6">15:6</span> \[A\] þaþroh gasaihvans ist managizam þau
fimf hundam \[taihuntewjam\] broþre suns, þizeei þai managistans sind
und hita, sumaiþ\~þan gasaizlepun.

<span id="an_15:7">15:7</span> \[A\] þaþroh þan ataugida sik Iakobau,
þaþroþ\~þan apaustaulum allaim;

<span id="an_15:8">15:8</span> \[A\] iþ spedistamma allaize, swaswe
uswaurpai, ataugida sik jah mis.

<span id="an_15:9">15:9</span> \[A\] ik auk im sa smalista apaustaule,
ikei ni im wairþs ei haitaidau apaustaulus, duþe ei wrak aikklesjon
gudis.

<span id="an_15:10">15:10</span> \[A\] aþþan anstai gudis im saei im,
jas\~so ansts is in mis halka ni warþ, ak managizo im allaim \[arbaidida
jah\] usaiwida, aþþan ni ik, ak ansts gudis miþ mis.

<span id="an_15:11">15:11</span> \[A\] iþ jaþþe ik jaþþe jainai, swa
merjam, jah swa galaubideduþ.

<span id="an_15:12">15:12</span> \[A\] þande nu Xristus merjada þatei
urrais us dauþaim, hvaiwa qiþand sumai in izwis þatei usstass dauþaim
nist?

<span id="an_15:13">15:13</span> \[A\] iþ jabai usstass dauþaim nist,
nih Xristus urrais.

<span id="an_15:14">15:14</span> \[A\] aþþan jabai Xristus ni urrais,
sware þau jas\~so mereins unsara, jah so galaubeins unsara lausa.

<span id="an_15:15">15:15</span> \[A\] biþ\~þan\~gitanda galiugaweitwods
gudis, unte weitwodidedum bi guþ þatei urraisida Xristu, þanei ni
urraisida.

<span id="an_15:16">15:16</span> \[A\] jah jabai auk dauþans ni
urreisand, nih Xristus urrais.

<span id="an_15:17">15:17</span> \[A\] iþ jabai Xristus ni urrais, sware
jah so galaubeins izwara ist; jan\~nauh sijuþ in frawaurhtim izwaraim.

<span id="an_15:18">15:18</span> \[A\] þanuh jaþ\~þai gaslepandans in
Xristau fraqistnodedun.

<span id="an_15:19">15:19</span> \[A\] jabai in þizai libainai \[ainai\]
in Xristau wenjandans sijum þatainei, armostai sium allaize manne.

<span id="an_15:20">15:20</span> \[A\] iþ nu \[þande\] Xristus urrais us
dauþaim, anastodeins gaslepandane waurþans;

<span id="an_15:21">15:21</span> \[A\] unte auk þairh mannan dauþus, jah
þairh mannan usstass dauþaize;

<span id="an_15:22">15:22</span> \[A\] unte swaswe in Adama allai
gadauþnand, swah in Xristau allai gaqiunand.

<span id="an_15:23">15:23</span> \[A\] aþþan hvarjizuh in seinai tewai:
anastodeins Xristus, þaþroþ\~þan þai Xristaus \[þaiei\] in quma is.

<span id="an_15:24">15:24</span> \[A\] þaþroþ\~þan andeis, þan\[a\]
anafilhiþ þiudinassu guda jah attin, þan gatairiþ all reikjis jah
waldufnjis jah mahtais.

<span id="an_15:25">15:25</span> \[A\] skal auk is þiudanon und þatei
galagjiþ \[guþ\] allans fijands is uf fotuns imma.

<span id="an_15:26">15:26</span> \[A\] alluh auk ufhnaiwida uf fotuns
imma; aftumista fijands gatairada dauþus.

<span id="an_15:27">15:27</span> \[A\] iþ biþe qiþiþ: alla ufhnaiwida
sind, bairht þatei inu þana izei ufhnaiwida uf ina þo alla.

<span id="an_15:28">15:28</span> \[A\] þanuh biþe alla gakunnun sik
faura imma, þanuþ\~þan is silba sunus gakann sik faura þamma
ufhnaiwjandin uf ina þo alla, ei sijai guþ alla in allaim.

<span id="an_15:29">15:29</span> \[A\] aiþþau hva waurkjand þai
daupjandans faur dauþans, jabai allis dauþans ni urreisand? duhve þau
daupjand faur ins?

<span id="an_15:30">15:30</span> \[A\] duhve þau weis bireikjai sijum
hveilo hvoh?

<span id="an_15:31">15:31</span> \[A\] daga hvammeh gaswiltandans in
izwaraizos hvoftuljos, broþrjus, þoei haba in Xristau Iesu fraujin
unsaramma.

<span id="an_15:32">15:32</span> \[A\] jabai bi manna(m) du diuzam waih
in Aifaison, hvo mis boto jabai dauþans ni urreisand? matjam jah
drigkam, unte du maurgina gaswiltam.

<span id="an_15:33">15:33</span> \[A\] ni afairzjaindau: riurjand sidu
godana gawaurdja ubila.

<span id="an_15:34">15:34</span> \[A\] usska(r)jiþ izwis garaihtaba
jan\~ni frawaurkjaid; unkunþi gudis sumai haband; du aiwiskja izwis
rodja.

<span id="an_15:35">15:35</span> \[A\] akei qiþiþ sums: hvaiwa urreisand
dauþans? . . . .

<span id="an_15:46">15:46</span> \[A\] . . . . ahmeino.

<span id="an_15:47">15:47</span> \[A\] sa fruma manna us airþai
muldeins, sa anþar manna, frauja, us himina.

<span id="an_15:48">15:48</span> \[A\] hvileiks sa muldeina, swaleikai
jah þai muldeinans; hvileiks sa ufarhiminakunda, swaleikai jah þai
ufarhiminakundans.

<span id="an_15:48">15:48</span> \[B\] . . . . hvileiks sa
ufarhiminakunda, (sw)aleikai jah þai ufarhiminakundans.

<span id="an_15:49">15:49</span> \[A\] jah swaswe berum mannleikan þis
airþeinins, bairaima jah frisaht þis himinakundins.

<span id="an_15:49">15:49</span> \[B\] jah swaswe berum (m)anleikan þis
airþeinins, swa bairaima jah frisaht þis himinakundins.

<span id="an_15:50">15:50</span> \[A\] þata auk qiþa, broþrjus, þei leik
jah bloþ þiudinassu gudis ganiman ni magun, nih riurei unriureins arbjo
wairþiþ.

<span id="an_15:50">15:50</span> \[B\] þata auk qiþa, broþrjus, þei leik
jah bloþ þiudinassu gudis ganiman ni magun, nih riurei unriureins arbjo
wairþiþ.

<span id="an_15:51">15:51</span> \[A\] sai, runa izwis qiþa: allai auk
ni gaswiltam, iþ allai inmaidjanda.

<span id="an_15:51">15:51</span> \[B\] sai, runa izwis qiþa: allai auk
ni gaswiltam, iþ allai inmaidjanda.

<span id="an_15:52">15:52</span> \[A\] suns, in brahva augins, in
spedistin þuthaurna; þuthaurneiþ auk, jah dauþans usstandand unriurjai,
jah weis inmaidjanda.

<span id="an_15:52">15:52</span> \[B\] suns, in (b)rahva augins, in
spedistin þuthaurna; þuthaurneiþ auk, jah dauþans usstandand unriurjai,
jah weis inmaidjanda.

<span id="an_15:53">15:53</span> \[A\] skuld auk ist þata riurjo gahamon
unriurein, jah þata diwano gahamon undiwanein.

<span id="an_15:53">15:53</span> \[B\] skuld ist auk þata riurjo
ga(ham)on unriurein, jah þata diwano gahamon undiwanein.

<span id="an_15:54">15:54</span> \[A\] þanuþ\~þan þata diwano gawasjada
undiwanein, þanuh wairþiþ waurd þata gamelido: ufsagqiþs warþ dauþus in
sigis.

<span id="an_15:54">15:54</span> \[B\] þanuh wair(þ)iþ waurd þata
gamelido: ufsaggqiþs warþ dauþu(s) (i)n sigis.

<span id="an_15:55">15:55</span> \[A\] hvar ist gazds þeins, dauþu? hvar
ist sigis þein, halja?

<span id="an_15:55">15:55</span> \[B\] hvar ist gazds þei(ns), dauþu?
hvar ist sigis þein, halja?

<span id="an_15:56">15:56</span> \[A\] aþþan gazds dauþaus frawaurhts,
iþ mahts frawaurhtais witoþ.

<span id="an_15:56">15:56</span> \[B\] aþþan gazds dauþaus frawaurhts,
iþ mahts frawaurhtais witoþ.

<span id="an_15:57">15:57</span> \[A\] iþ guda awiliuþ ize gaf unsis
sigis þairh fraujan unsarana Iesu Xristau.

<span id="an_15:57">15:57</span> \[B\] iþ guda awiliud izei gaf unsis
sigis þairh fraujan unsarana Iesu Xristu.

<span id="an_15:58">15:58</span> \[A\] swaei nu, broþrjus meinai
liubans, tulgjai wairþiþ, ungawagidai, ufarfulljandans in waurstwa
fraujins sinteino, witandans þatei arbaiþs izwara nist lausa in fraujin.

<span id="an_15:58">15:58</span> \[B\] swaei nu, broþrjus meinai
liubans, tulgjai wairþaiþ, ungawagidai, ufarfulljandans in waurstwa
fraujins sinteino, witandans þatei arbaiþs izwara nist lausa in fraujin.

<span id="an_16:1">16:1</span> \[A\] Iþ bi gabaur þata þaim weiham,
swaswe garaidida aikklesjom Galat\[i\]e, swa jah jus taujiþ.

<span id="an_16:1">16:1</span> \[B\] Iþ bi gabaur þata þaim weiham,
swaswe garaidida aikklesjom Gala(ti)ais, swa jah jus taujai(þ).

<span id="an_16:2">16:2</span> \[A\] ainhvarjanoh sabbate hvarjizuh
izwara fram sis silbin lagjai huhjands þatei wili, ei ni, biþe qimau,
þan gabaur wairþai.

<span id="an_16:2">16:2</span> \[B\] ainhvarjanoh sabbate hvarjizuh
izwara fram sis silbin taujai huhjands þatei wili, ei ni, biþe qimau,
þan gabaur wairþai.

<span id="an_16:3">16:3</span> \[A\] aþþan biþe qima, þanzei gakiusiþ
þairh bokos þans sandja briggan anst izwara in Iairusalem.

<span id="an_16:3">16:3</span> \[B\] aþþan biþe qima, þanzei gakiusiþ
þairh bokos þans sandja briggan anst izwara in Iairusalem.

<span id="an_16:4">16:4</span> \[A\] jah þan jabai ist mis wairþ
galeiþan, galeiþand miþ mis.

<span id="an_16:4">16:4</span> \[B\] jah þan jabai ist mis wairþ
galeiþan, galeiþand miþ mis.

<span id="an_16:5">16:5</span> \[A\] aþþan qima at izwis þan Makidonja
usleiþa; Makidonja auk þairhgagga.

<span id="an_16:5">16:5</span> \[B\] aþþan qima at izwis þan Makidonja
usleiþa; Makidonja auk þairhgagga.

<span id="an_16:6">16:6</span> \[A\] iþ at izwis waitei salja aiþþau jah
wintru wisa, ei jus mik gasandjaiþ þishvaduh þei ik wrato.

<span id="an_16:6">16:6</span> \[B\] iþ at izwis waitei salja aiþþau jah
wintru wisa, ei jus mik gasandjaiþ þishvaduh þe ik wrato.

<span id="an_16:7">16:7</span> \[A\] ni wiljau auk izwis nu
þairhleiþands saihvan; unte wenja\[n\] mik hvo hveilo saljan at izwis,
jabai frauja fraletiþ.

<span id="an_16:7">16:7</span> \[B\] ni wiljau auk izwis nu
þairhleiþands saihvan; unte wenja mik hvo hveilo saljan at izwis, jabai
frauja fraletiþ.

<span id="an_16:8">16:8</span> \[A\] wisuþ\~þan in Aifaison und
paintekusten.

<span id="an_16:8">16:8</span> \[B\] wisuh þan in Aifaison und
paintekusten.

<span id="an_16:9">16:9</span> \[A\] haurds auk mis usluknoda mikila jah
waurstweiga, jah andastaþjos managai.

<span id="an_16:9">16:9</span> \[B\] haurds auk mis usluknoda mikila jah
waurstweiga, jah andastaþjos managai.

<span id="an_16:10">16:10</span> \[A\] aþþan jabai qimai Teimauþaius,
saihviþ ei unagans sijai at izwis, unte waurstw fraujins waurkeiþ,
swaswe jah ik.

<span id="an_16:10">16:10</span> \[B\] aþþan jabai qimai Teimauþaius,
saihvaiþ ei unagands sijai at izwis, unte waurstw fraujins waurkeiþ,
swaswe jah ik.

<span id="an_16:11">16:11</span> \[A\] ni hvashun imma frakunni . . . .

<span id="an_16:11">16:11</span> \[B\] ni hvashun imma frakunni , iþ
insandjaiþ ina in gawairþja, ei qimai at mis; usbeida auk ina miþ
broþrum.

<span id="an_16:12">16:12</span> \[B\] aþþan bi Apaullon þana broþar
bandwja izwis þatei filu ina bad ei is qemi at izwis miþ broþrum, jah
aufto ni was wilja ei nu qemi; iþ qimiþ, biþe uhtiug.

<span id="an_16:13">16:13</span> \[B\] wakaiþ standaiduh in galaubeinai,
wairaleiko taujaiþ, gaþwastid(ai) sijaiþ.

<span id="an_16:14">16:14</span> \[B\] allata izwar in friaþwai wairþai.

<span id="an_16:15">16:15</span> \[B\] bidja izwis, broþrjus, wituþ gard
Staifanaus, þatei sind anastodeins Akaïje jah du andbahtja þaim weiham
gasatidedun sik,

<span id="an_16:16">16:16</span> \[B\] ei nu jah jus ufhausjaiþ þaim
swaleikaim jah allaim þaim gawaurstwam jah arbaidjandam.

<span id="an_16:17">16:17</span> \[B\] aþþan fagino in qumis Staifanaus
jah Faurtunataus jah Akaïkaus, unte izwarana waninassu þai usfullidedun.

<span id="an_16:18">16:18</span> \[B\] gaþrafstidedun auk jah meinana
ahman jah izwarana; ufkunnaiþ nu þans swaleikans.

<span id="an_16:19">16:19</span> \[B\] goljand izwis aikklesjons Asiais.
goleiþ izwis in fraujin filu Akwla jah Priska miþ ingardjon seinai
aikklesjon, at þaimei jah salja.

<span id="an_16:20">16:20</span> \[B\] goleiþ izwis misso in frijonai
weihai.

<span id="an_16:21">16:21</span> \[B\] goleins meinai handau Pawlus.

<span id="an_16:22">16:22</span> \[B\] jabai hvas ni frijoþ fraujan Iesu
Xristu, anaþaima: maran aþa.

<span id="an_16:23">16:23</span> \[A\] ansts fraujins Iesuis miþ izwis.

<span id="an_16:23">16:23</span> \[B\] ansts fraujins Iesuis miþ izwis.

<span id="an_16:24">16:24</span> \[A\] frijaþwa meina miþ allaim izwis
in Xristau Iesu. amen.

<span id="an_16:24">16:24</span> \[B\] friaþwa meina miþ allaim izwis in
Xristau Iesu. amen.

<span id="an_16:255">16:255</span> \[A\] Du Kaurinþium ·a· ustauh. Du
Kaurinþium frume melida ist us Filippai, swe qeþun sumai; iþ mais
þugkeiþ bi silbins apaustaulaus insahtai melida wisan us Asiai.

------------------------------------------------------------------------

[Next: 2 Corinthians](co2)
