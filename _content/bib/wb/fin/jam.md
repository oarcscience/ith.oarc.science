[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](heb)  [Next](pe1) 

------------------------------------------------------------------------

### Finnish Bible: James

<span id="an_1:1">1:1</span> Jakob, Jumalan ja Herran Jesuksen
Kristuksen palvelia, kahdelletoistakymmenelle sukukunnalle, jotka
hajalla ovat, toivottaa terveyttä!

<span id="an_1:2">1:2</span> Minun rakkaat veljeni, pitäkäät se sulana
riemuna, kuin te moninaisiin kiusauksiin lankeatte,

<span id="an_1:3">1:3</span> Tietäen, että teidän uskonne koettelemus
vaikuttaa kärsivällisyyden.

<span id="an_1:4">1:4</span> Mutta olkoon kärsivällisyydellä täydellinen
työ, että te täydelliset ja kokonaiset olisitte ja ei missään
puuttuvaiset.

<span id="an_1:5">1:5</span> Mutta jos joltain teistä viisautta
puuttuis, hän anokaan sitä Jumalalta, joka hänelle antaa
yksinkertaisesti, ja ei soimaa, ja se hänelle annetaan.

<span id="an_1:6">1:6</span> Mutta anokaan uskossa epäilemättä; sillä
joka epäilee, se on meren aallon kaltainen, joka tuulelta ajetaan ja
liikutetaan,

<span id="an_1:7">1:7</span> Älkään se ihminen luulko jotakin Herralta
saavansa.

<span id="an_1:8">1:8</span> Epäileväinen mies horjuu kaikissa
teissänsä.

<span id="an_1:9">1:9</span> Mutta veli, joka nöyrä on, kehukaan
korotuksestansa;

<span id="an_1:10">1:10</span> Ja taas, joka rikas on, (se kehukaan)
alentamisestansa; sillä niinkuin ruohon kukoistus pitää hänen katooman
pois.

<span id="an_1:11">1:11</span> Sillä aurinko nousi helteen kanssa ja
kuivasi ruohon, ja sen kukkanen varisi, ja hänen kauneutensa katosi;
niin myös rikkaan pitää teissänsä lakastuman.

<span id="an_1:12">1:12</span> Autuas on se mies, joka kiusauksen
kärsii; sillä koska hän koeteltu on, niin hänen pitää elämän kruunun
saaman, jonka Herra niille luvannut on, jotka häntä rakastavat.

<span id="an_1:13">1:13</span> Älkään kenkään sanoko, kuin häntä
kiusataan, että hän Jumalalta kiusataan; sillä ei Jumala ole kiusaaja
pahuuteen, ja ei hän ketään kiusaa,

<span id="an_1:14">1:14</span> Vaan jokainen kiusataan, kuin hän omalta
himoltansa vietellään ja houkutellaan.

<span id="an_1:15">1:15</span> Sitte kuin himo on siittänyt, niin hän
synnyttää synnin; mutta kuin synti täytetty on, niin se synnyttää
kuoleman.

<span id="an_1:16">1:16</span> Älkäät eksykö, minun rakkaat veljeni!

<span id="an_1:17">1:17</span> Kaikkinainen hyvä anto ja kaikkinainen
täydellinen lahja tulee ylhäältä valkeuden Isältä, jonka tykönä ei ole
muutosta eikä valkeuden ja pimeyden vaihetusta.

<span id="an_1:18">1:18</span> Hän on meidät synnyttänyt tahtonsa
jälkeen totuuden sanalla, että me uutiset hänen luontokappaleistansa
olisimme.

<span id="an_1:19">1:19</span> Sentähden, minun rakkaat veljeni, olkoon
jokainen ihminen nopia kuulemaan, (mutta) hidas puhumaan, ja hidas
vihaan;

<span id="an_1:20">1:20</span> Sillä miehen viha ei tee Jumalan edessä
sitä, mikä oikein on.

<span id="an_1:21">1:21</span> Sentähden pankaat pois kaikkinainen
saastaisuus ja kaikkinainen pahuus, ja ottakaat sana siveydellä vastaan,
joka teissä istutettu on ja voi teidän sielunne autuaaksi saattaa.

<span id="an_1:22">1:22</span> Mutta olkaat myös sanantekiät ja ei
ainoastaan kuuliat, pettäin teitänne.

<span id="an_1:23">1:23</span> Sillä jos joku on sanan kuulia ja ei
tekiä, hän on sen miehen kaltainen, joka ruumiillisen kasvonsa peilissä
kurkistelee,

<span id="an_1:24">1:24</span> Ja sittekuin hän itsensä kurkistellut on,
niin hän menee pois ja unohtaa kohta, millinen hän oli.

<span id="an_1:25">1:25</span> Mutta joka katsoo vapauden täydelliseen
lakiin ja pysyy, ja ei ole unohtava kuulia, vaan tekiä, se tulee hänen
teossansa autuaaksi.

<span id="an_1:26">1:26</span> Mutta jos joku teistä näkyy jumalinen
olevan, ja ei suista kieltänsä, vaan viettelee sydämensä, sen
jumalanpalvelus on turha.

<span id="an_1:27">1:27</span> Se on Isälle ja Jumalalle puhdas ja
saastatoin jumalanpalvelus: oppia orpoja ja leskiä heidän murheessansa,
ja itsensä saatatoinna maailmassa pitää.

<span id="an_2:1">2:1</span> Rakkaat veljeni, älkäät muodonkatsomisessa
pitäkö uskoa kunnian Herran Jesuksen Kristuksen päälle.

<span id="an_2:2">2:2</span> Sillä jos teidän seurakuntaanne tulis joku
mies, kantain kultasormusta, ja kiiltävällä vaatteella puetettu; ja
tulis myös köyhä ryysyllä,

<span id="an_2:3">2:3</span> Ja te katsoisitte sitä, joka kiiltävissä
vaatteissa on, ja sanoisitte hänelle: istu tässä hyvästi; ja sille
köyhälle sanoisitte: seiso sinä siellä, taikka istu tässä minun
jaloissani:

<span id="an_2:4">2:4</span> Niin ette sitä oikein ajattele, vaan te
tulette tuomariksi ja teette pahan eroituksen.

<span id="an_2:5">2:5</span> Kuulkaat, rakkaat veljeni: eikö Jumala ole
tämän maailman köyhiä valinnut, jotka uskossa rikkaat ja valtakunnan
perilliset ovat, jonka hän lupasi niille, jotka häntä rakastavat?

<span id="an_2:6">2:6</span> Mutta te olette häväisseet köyhän. Eikö
rikkaat ole väkivaltaiset teitä polkemaan ja vetämään teitä oikeuden
eteen?

<span id="an_2:7">2:7</span> Eikö he pilkkaa sitä hyvää nimeä, josta te
nimitetyt olette?

<span id="an_2:8">2:8</span> Jos te kuninkaallisen lain, Raamatun
jälkeen, täytätte: rakasta lähimmäistäs niinkuin itsiäs, niin te hyvin
teette.

<span id="an_2:9">2:9</span> Mutta jos te ihmisten muotoa katsotte, niin
te syntiä teette ja rangaistaan lailta, niinkuin sen rikkojat.

<span id="an_2:10">2:10</span> Sillä jos joku koko lain pitää, ja rikkoo
yhdessä, hän on vikapää kaikissa.

<span id="an_2:11">2:11</span> Sillä se, joka sanoi: ei sinun pidä
huorin tekemän, hän on myös sanonut: ei sinun pidä tappaman. Jos et sinä
huorin tee, mutta tapat, niin sinä olet lainrikkojaksi tullut.

<span id="an_2:12">2:12</span> Näin te puhukaat ja näin te tehkäät,
niinkuin ne, jotka vapauden lain kautta pitää tuomittaman.

<span id="an_2:13">2:13</span> Sillä armotoin tuomio pitää hänen
päällensä tuleman, joka ei laupiutta tehnyt; ja laupius kehuu tuomiota
vastaan.

<span id="an_2:14">2:14</span> Mitä se auttaa, rakkaat veljeni, jos joku
sanoo hänellänsä uskon olevan, ja ei hänellä kuitenkaan ole töitä?
Taitaako usko hänen autuaaksi saattaa?

<span id="an_2:15">2:15</span> Mutta jos veli taikka sisar alasti olis
ja puuttuis jokapäiväistä ravintoa,

<span id="an_2:16">2:16</span> Jos joku teistä heille sanois: menkäät
rauhassa, lämmittäkäät ja ravitkaat teitänne; ja ette kuitenkaan anna
heille mitään ruumiin tarvetta: mitä se heitä auttais?

<span id="an_2:17">2:17</span> Näin myös usko, jos ei hänellä töitä ole,
on kuollut itsessänsä.

<span id="an_2:18">2:18</span> Mutta sanokaan joku: sinulla on usko, ja
minulla on työt: osoita minulle sinun uskos sinun töilläs, niin minäkin
tahdon minun uskoni osoittaa minun töilläni.

<span id="an_2:19">2:19</span> Sinä uskot, että yksi Jumala on, sen sinä
oikein teet; perkeleet myös sen uskovat ja vapisevat.

<span id="an_2:20">2:20</span> Mutta tahdotkos tietää, sinä turha
ihminen, että usko ilman töitä kuollut on?

<span id="an_2:21">2:21</span> Eikö Abraham, meidän isämme, töiden
kautta vanhurskautetuksi osoitettu, kuin hän poikansa Isaakin alttarille
uhrasi?

<span id="an_2:22">2:22</span> Näetkös, että usko on myös vaikuttanut
hänen töissänsä, ja että usko on töissä täydelliseksi tullut?

<span id="an_2:23">2:23</span> Ja se Raamattu on täytetty, joka sanoo:
Abraham uskoi Jumalan, ja se luettiin hänelle vanhurskaudeksi, ja hän
kutsuttiin Jumalan ystäväksi.

<span id="an_2:24">2:24</span> Niin te siis näette, että ihminen töistä
vanhurskautetuksi osoitetaan ja ei ainoastansa uskosta.

<span id="an_2:25">2:25</span> Niin myös portto Rahab, eikö hän töiden
kautta vanhurskautetuksi nähty, koska hän korjasi ne vakoojat ja toista
tietä heidät päästi ulos?

<span id="an_2:26">2:26</span> Sillä niinkuin ruumis ilman henkeä on
kuollut, niin myös usko on ilman töitä kuollut.

<span id="an_3:1">3:1</span> Älkäät, rakkaat veljeni, jokainen pyytäkö
opettajana olla, tietäen, että me sitä suuremman tuomion saamme.

<span id="an_3:2">3:2</span> Sillä moninaisissa me kukin puutumme. Mutta
joka ei puheessa lankee, se on täydellinen mies, joka voi myös koko
ruumiinsa suistaa.

<span id="an_3:3">3:3</span> Katso, me panemme hevosten suuhun suitset,
että he meitä kuulisivat, ja heidän koko ruumiinsa me käännämme ympäri.

<span id="an_3:4">3:4</span> Katso, laivat myös, ehkä kuinka suuret he
ovat ja jaloilta tuulilta ajetaan, kuitenkin he käännetään ympäri
vähällä perälaudalla, kuhunka se tahtoo, joka sitä hallitsee.

<span id="an_3:5">3:5</span> Niin myös kieli on piskuinen jäsen, ja
kuitenkin suuria asioita toimittaa. Katso, vähä tuli, kuinka suuren
metsän se sytyttää,

<span id="an_3:6">3:6</span> Ja kieli on myös tuli, maailma vääryyttä
täynnänsä; niin on myös kieli meidän jäsentemme seassa, joka koko
ruumiin saastuttaa, ja sytyttää kaiken meidän menomme, koska se
helvetistä syttyy.

<span id="an_3:7">3:7</span> Sillä kaikki luonto, sekä petoin että
lintuin ja kärmetten ja merellisten, tehdään lakiaksi, ja on lakiaksi
tehty inhimilliseltä luonnolta.

<span id="an_3:8">3:8</span> Mutta kieltä ei taida yksikään ihminen
asettaa, sitä levotointa pahuutta, kuolettavaista myrkkyä täynnänsä.

<span id="an_3:9">3:9</span> Sen kautta me kiitämme Jumalaa ja Isää, ja
sen kautta me myös kiroilemme ihmisiä, jotka Jumalan kuvan jälkeen
luodut ovat.

<span id="an_3:10">3:10</span> Yhdestä suusta kiitos ja kirous käy ulos.
Ei se niin, rakkaat veljeni, oleman pidä.

<span id="an_3:11">3:11</span> Kuohuuko joku lähde yhdestä huovosta
makiaa ja karvasta vettä?

<span id="an_3:12">3:12</span> Taitaako, rakkaat veljeni, fikunapuu
kantaa öljyä, taikka viinapuu fikunia? Niin ei taida myös yksikään lähde
suolaista ja makiaa vettä vuotaa.

<span id="an_3:13">3:13</span> Kuka viisas ja taitava on teidän
seassanne, se osoittakaan hyvällä menollansa työnsä viisauden
siveydessä.

<span id="an_3:14">3:14</span> Mutta jos teillä on katkera kiivaus ja
riita sydämessänne, niin älkäät kerskatko ja älkäät valehdelko totuutta
vastaan;

<span id="an_3:15">3:15</span> Sillä ei se ole viisaus, joka ylhäältä
tullut on, vaan maallinen, inhimillinen ja perkeleellinen.

<span id="an_3:16">3:16</span> Sillä kussa kiivaus ja riita on, siellä
on myös sekaseuraisuus ja kaikki paha meno.

<span id="an_3:17">3:17</span> Mutta se viisaus, joka ylhäältä on, se on
ensisti tosin puhdas, sitte rauhallinen, siviä, uskova, täynnä laupiutta
ja hyviä hedelmiä, eriseuratoin ja ulkokullatoin.

<span id="an_3:18">3:18</span> Mutta vanhurskauden hedelmä rauhassa
kylvetään niille, jotka rauhan pitävät.

<span id="an_4:1">4:1</span> Kusta sodat ja tappelukset tulevat teidän
seassanne? Eikö siitä, (nimittäin) teidän himoistanne, jotka teidän
jäsenissänne sotivat?

<span id="an_4:2">4:2</span> Te himoitsette, ja ette saa sillä mitään.
Te kadehditte ja kiivaatte, ja ette sillä voita mitään. Te soditte ja
tappelette, ja ei teillä mitään ole, ettette mitään anokaan.

<span id="an_4:3">4:3</span> Te anotte, ja ette saa, että te
kelvottomasti anotte, että te teidän himoissanne sen kuluttaisitte.

<span id="an_4:4">4:4</span> Te huorintekiät ja huorat! ettekö te tiedä,
että maailman ystävyys on viha Jumalaa vastaan? Joka siis tahtoo
maailman ystävä olla, hän tulee Jumalan vihamieheksi.

<span id="an_4:5">4:5</span> Eli luuletteko, että Raamattu sanoo
turhaan: henki, joka meissä asuu, himoitsee kateutta vastaan?

<span id="an_4:6">4:6</span> Ja antaa runsaasti armon; sentähden hän
sanoo: Jumala seisoo ylpeitä vastaan, mutta nöyrille antaa hän armon.

<span id="an_4:7">4:7</span> Niin olkaat siis Jumalalle alamaiset, mutta
vastaan seisokaat perkelettä, niin hän teistä pakenee.

<span id="an_4:8">4:8</span> Lähestykäät Jumalaa, niin hän lähestyy
teitä. Puhdistakaat kätenne, te syntiset, ja peratkaat teidän sydämenne,
te kaksimieliset.

<span id="an_4:9">4:9</span> Olkaat surulliset, murehtikaat ja itkekäät.
Teidän naurunne kääntyköön itkuksi ja ilonne murheeksi.

<span id="an_4:10">4:10</span> Nöyryyttäkäät teitänne Jumalan kasvoin
edessä, niin hän teitä ylentää.

<span id="an_4:11">4:11</span> Älkäät toinen toistanne panetelko,
rakkaat veljet: joka veljeänsä panettelee ja veljensä tuomitsee, se
panettelee lakia ja tuomitsee lain. Mutta jos sinä tuomitset lain, niin
et sinä ole lain tekiä vaan tuomari.

<span id="an_4:12">4:12</span> Yksi on lain antaja, joka voi vapahtaa ja
kadottaa. Kuka sinä olet, joka toista tuomitset?

<span id="an_4:13">4:13</span> Nyt hyvin, te jotka sanotte: menkäämme
tänäpänä taikka huomenna siihen eli siihen kaupunkiin, ja viettäkäämme
siinä yksi vuosi, ja tehkäämme kauppaa ja voittakaamme,

<span id="an_4:14">4:14</span> Jotka ette tiedä, mitä huomenna tapahtuu.
Sillä mikä on teidän elämänne? Se on löyhkä, joka vähäksi (hetkeksi)
näkyy, mutta sitte katoo.

<span id="an_4:15">4:15</span> Mutta teidän pitää sanoman: jos Herra
tahtoo, ja me elämme, niin me tätä taikka sitä tahdomme tehdä.

<span id="an_4:16">4:16</span> Mutta nyt te kerskaatte teidän
ylpeydessänne. Kaikki senkaltainen kerskaus on paha.

<span id="an_4:17">4:17</span> Sillä joka taitaa hyvää tehdä, ja ei tee,
niin se on hänelle synniksi.

<span id="an_5:1">5:1</span> Nyt hyvin, te rikkaat! itkekäät ja ulvokaat
teidän viheliäisyyttänne, joka teidän päällenne tuleva on.

<span id="an_5:2">5:2</span> Teidän rikkautenne ovat mädänneet, teidän
vaatteenne ovat koidellut.

<span id="an_5:3">5:3</span> Teidän kultanne ja hopianne ovat
ruostuneet, ja niiden ruoste pitää oleman teille todistukseksi, ja pitää
syömän teidän lihanne niinkuin tuli. Te olette rikkauden koonneet
teillenne viimeisinä päivinä.

<span id="an_5:4">5:4</span> Katso, työmiesten palkka, jotka teidän
maakuntainne elon niittäneet ovat, joka petoksella teiltä pidetty on,
huutaa, ja elonleikkaajain parut ja huudot ovat tulleet Herran Zebaotin
korville:

<span id="an_5:5">5:5</span> Te olette herkuissa eläneet maan päällä, ja
olette teidän hekumanne pitäneet, ja teidän sydämenne syötelleet
niinkuin teuraspäivänä.

<span id="an_5:6">5:6</span> Te olette tuominneet, te olette tappaneet
vanhurskaan, joka ei ole teitä vastaan ollut.

<span id="an_5:7">5:7</span> Niin olkaat siis kärsivälliset, rakkaat
veljet, Herran tulemiseen asti. Katso, peltomies odottaa kallista maan
hedelmää, ja on kärsivällinen siihenasti kuin hän saa varhaisen ja
hiljaisen sateen.

<span id="an_5:8">5:8</span> Niin olkaat te myös kärsivälliset ja
vahvistakaat sydämenne; sillä Herran tulemus lähestyy.

<span id="an_5:9">5:9</span> Älkäät huoatko, rakkaat veljet, toinen
toistanne vastaan, ettette kadotetuksi tulisi. Katso, tuomari seisoo
oven edessä.

<span id="an_5:10">5:10</span> Ottakaat, rakkaat veljeni, vaivan ja
kärsivällisyyden esikuva niistä prophetaista, jotka Herran nimeen
puhuneet ovat.

<span id="an_5:11">5:11</span> Katso, me sanomme ne autuaiksi, jotka
kärsineet ovat. Jobin kärsivällisyyden te olette kuulleet ja Herran
lopun te nähneet olette; sillä Herra on sangen laupias ja armollinen.

<span id="an_5:12">5:12</span> Ennen kaikkia, rakkaat veljeni, älkäät
vannoko, ei taivaan kautta eikä maan, ei myös yhtään muuta valaa; mutta
olkoon teidän puheenne niin kuin niin on, ja se olkoon ei kuin ei on,
ettette ulkokullaisuuteen lankeaisi.

<span id="an_5:13">5:13</span> Jos joku kärsii vaivaa teidän seassanne,
se rukoilkaan, jos joku on hyvällä mielellä, se veisatkaan virsiä.

<span id="an_5:14">5:14</span> Jos joku sairastaa teidän seassanne, hän
kutsukaan tykönsä seurakunnan papit, ja ne rukoilkaan hänen edestänsä,
voidellen häntä öljyllä Herran nimeen.

<span id="an_5:15">5:15</span> Ja uskon rukous parantaa sairaan, ja
Herra ojentaa hänen, ja jos hän on syntiä tehnyt, niin ne hänelle
anteeksi annetaan.

<span id="an_5:16">5:16</span> Tunnustakaat toinen toisellenne teidän
rikoksenne ja rukoilkaat toinen toisenne edestä, että te terveeksi
tulisitte. Vanhurskaan rukous voi paljo, koska se totinen on.

<span id="an_5:17">5:17</span> Elias oli ihminen, niissä haluissa
vikapää kuin mekin ja hän rukoili rukouksella, ettei pitänyt sataman, ja
ei satanutkaan maan päällä kolmena vuotena ja kuutena kuukautena,

<span id="an_5:18">5:18</span> Ja hän taas rukoili, ja taivas antoi
sateen, ja maa kasvoi hedelmänsä.

<span id="an_5:19">5:19</span> Rakkaat veljeni, jos joku teistä eksyis
totuudesta ja joku palauttais hänen,

<span id="an_5:20">5:20</span> Se tietäkään, että joka syntisen
palauttaa tiensä erehdyksestä, se vapahtaa sielun kuolemasta ja peittää
syntein paljouden.

------------------------------------------------------------------------

[Next: 1 Peter](pe1)
