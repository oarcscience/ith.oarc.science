[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jon)  [Next](nah) 

------------------------------------------------------------------------

### Finnish Bible: Micah

<span id="an_1:1">1:1</span> Tämä on Herran sana, joka tapahtui Miikalle
Moresasta, Jotamin, Ahaksen ja Jehiskian, Juudan kuningasten aikana,
jonka hän näki Samariasta ja Jerusalemista.

<span id="an_1:2">1:2</span> Kuulkaat kaikki kansat; sinä maa, ota
vaari, ja kaikki, mitä siinä on; ja Herra Jumala olkoon todistaja teitä
vastaan, Herra pyhästä templistänsä,

<span id="an_1:3">1:3</span> Katso, Herra lähtee siastansa, astuu alas
ja polkee maan korkeuksia:

<span id="an_1:4">1:4</span> Niin että vuoret sulavat hänen allansa, ja
laaksot halkeevat, niinkuin medenvaha sulaa tulen edessä, ja niinkuin
vedet, jotka korkialta alas vuotavat.

<span id="an_1:5">1:5</span> Kaikki nämät tapahtuvat Jakobin
ylitsekäymisen tähden, ja Israelin huoneen syntein tähden. Kuka siis on
Jakobin ylitsekäymys? Eikö Samari? ja kutka ovat Juudan korkeudet? Eikö
Jerusalem?

<span id="an_1:6">1:6</span> Minä teen Samarian kiviraunioksi kedolla,
joka pannaan viinamäen ympäri, ja vieritän hänen kivensä laaksoon, ja
särjen perustukseen asti maahan.

<span id="an_1:7">1:7</span> Kaikki heidän epäjumalansa pitää
rikottaman, ja kaikki heidän palkkansa tulella poltettaman, ja minä
hävitän kaikki heidän kuvansa; sillä he ovat porton palkasta kootut;
sentähden pitää heidän jälleen porton palkaksi tuleman.

<span id="an_1:8">1:8</span> Sitä minun täytyy valittaa ja parkua, minun
täytyy riisuttuna ja alasti käydä; minun pitää valittaman niinkuin
lohikärmeet ja murehtiman niinkuin nälkäkurki.

<span id="an_1:9">1:9</span> Sillä tähän vitsaukseen ei ole yhtään
neuvoa; joka jo Juudaan asti on tullut, ja pitää ulottuman minun kansani
porttiin asti, Jerusalemiin asti.

<span id="an_1:10">1:10</span> Älkäät sitä Gatissa ilmoittako, älkäät
antako kuulla teidän itkuanne; vaan menkäät tuhkahuoneeseen ja istukaat
tuhkaan.

<span id="an_1:11">1:11</span> Lähde pois, sinä kauniin kaupungin
asuvainen, häpiällä paljastettu. Karjakaupungin asuvaiset ei tule ulos,
että valitus on lähipaikoissa, jotka saavat teiltä ylöspitämisensä.

<span id="an_1:12">1:12</span> Se surullinen kaupunki murehtii sen hyvän
tähden; sillä onnettomuus pitää Herralta tuleman hamaan Jerusalemiin
porttiin.

<span id="an_1:13">1:13</span> Sinä kaupunki Lakis, valjasta ratasten
eteen liukkaat hevoset, ja mene matkaas; sinä olet Zionin tyttärelle
synnin alku ollut, sillä sinussa on löydetty Israelin rikoksia.

<span id="an_1:14">1:14</span> Sinun täytyy niin lahjat antaa kuin
Gatikin; Aksibin huoneen pitää Israelin kuningasten liitosta luopuman.

<span id="an_1:15">1:15</span> Minä saatan sinulle, Maresa, oikian
perillisen, ja Israelin kunnian pitää Adullamiin asti tuleman.

<span id="an_1:16">1:16</span> Tee pääs paljaaksi, ja keritse sinus,
sinun kaunisten lastes tähden; ajele pääs paljaaksi niinkuin kotka,
sillä he ovat viedyt sinulta pois vangittuina.

<span id="an_2:1">2:1</span> Voi niitä, jotka vahinkoa ajattelevat, ja
pahoja juonia vuoteissansa ahkeroitsevat! että he sen täyttäisivät kuin
aamu valistaa; sillä heilläpä valta on.

<span id="an_2:2">2:2</span> He ahnehtivat peltoja, jotka he
väkivallalla ottavat, ja huoneita, jotka he omistavat; ja tekevät
ylöllistä jokaisen huoneen kanssa ja jokaisen perinnön kanssa.

<span id="an_2:3">2:3</span> Sentähden sanoo Herra näin: katso, minä
ajattelen tälle sukukunnalle pahaa, josta ei teidän pidä voiman vetää
pois teidän kansaanne, eikä teidän pidä niin ylpiästi käymän; sillä paha
aika tulee.

<span id="an_2:4">2:4</span> Sillä ajalla pitää teistä sananlasku
otettaman, ja surkia valitus valitettaman, sanoen: me olemme peräti
hävitetyt; minun kansani osa on muutettu; kuinka hän meiltä pellot ottaa
pois, ja ne jakaa.

<span id="an_2:5">2:5</span> Ja tosin ei teillä pidä osaa Herran
seurakunnassa oleman.

<span id="an_2:6">2:6</span> Ei teidän pidä (sanovat he) saarnaaman,
muiden pitää saarnaaman; ei niiden pidä saarnaaman niinkuin te: emme
niin ratki häpiään tule.

<span id="an_2:7">2:7</span> Niin Jakobin huone itsensä lohduttaa:
luuletkos Herran hengen lyhennetyksi? eikö hänen näitä pitäisi tekemän?
eikö minun puheeni ole hyvä sille, joka oikein vaeltaa?

<span id="an_2:8">2:8</span> Mutta minun kansani on jo ennen tätä
hankkinut niinkuin vihollinen; he ryöstävät sekä hameen että
päällisvaatteen niinkuin sodassa niiltä, jotka suruttomasti vaeltavat.

<span id="an_2:9">2:9</span> Te ajatte pois minun kansani vaimot
kauniista huoneistansa, ja alati otatte pois heidän nuorukaisiltansa
minun kaunistukseni.

<span id="an_2:10">2:10</span> Sentähden nouskaat ja menkäät pois; sillä
ette saa tässä olla; saastaisuutensa tähden pitää heidän armottomasti
häviämän.

<span id="an_2:11">2:11</span> Jos joku lipilaari olis ja valheen
saarnaaja, (joka sanois:) minä tahdon saarnata, kuinka teidän pitää
viinaa ja väkevää juomaa juoman; senkaltainen saarnaaja olis tälle
kansalle sovelias.

<span id="an_2:12">2:12</span> Mutta minä tahdon sinua, Jadob, kokonansa
koota, ja jääneet Israelissa saattaa kokoon, ja tahdon heitä, niinkuin
Botsran lauman, yhteen saattaa; niinkuin lauma pihatossa, niin myös sen
pitää ihmisistä kopiseman.

<span id="an_2:13">2:13</span> Yksi särkiä pitää astuman ylös heidän
edellänsä; heidän pitää särkemän lävitse, ja käymän portista ulos ja
sisälle; ja heidän kuninkaansa pitää käymän heidän edellänsä, ja Herra
kaikkein esin heitä.

<span id="an_3:1">3:1</span> Ja minä sanoin: kuulkaat siis te Jakobin
päämiehet, ja te Israelin huoneen esimiehet: eikö teidän pitäisi
oikeutta tietämän?

<span id="an_3:2">3:2</span> Mutta te vihaatte hyvää ja rakastatte
pahaa; te nyljette heiltä heidän nahkansa, ja kalvatte lihan heidän
luistansa;

<span id="an_3:3">3:3</span> Ja syötte minun kansani lihan, ja kuin te
olette heiltä nahan nylkeneet, niin te särjette heidän luunsa, ja
hakkaatte rikki ne niinkuin pataan, ja niinkuin lihan kattilaan.

<span id="an_3:4">3:4</span> Sentähden kuin te Herran tykö huudatte,
niin ei hän teitä kuule, vaan peittää silloin teiltä kasvonsa, niinkuin
te olette teidän pahalla menollanne ansainneet.

<span id="an_3:5">3:5</span> Näin sanoo Herra niistä prophetaista, jotka
minun kansaani viettelevät: he saarnaavat rauhaa, kuin heille syötävää
annetaan; mutta kuin ei heidän suuhunsa mitää anneta, saarnaavat he
sodan tulevan.

<span id="an_3:6">3:6</span> Sentähden pitää teidän näkynne yöksi, ja
teidän aavistuksenne pimeydeksi tuleman. Auringon pitää laskeman niiden
prophetain ylitse, ja päivän pitää pimenemän heidän päältänsä.

<span id="an_3:7">3:7</span> Ja näkiäin pitää häpiään tuleman, ja
ennustajain häpeemän, ja kaikkein täytyy suunsa peittää, ettei siellä
ole Jumalan sanaa.

<span id="an_3:8">3:8</span> Mutta minä olen täynnä Herran hengen
voimaa, ja oikeutta ja väkevyyttä, että minä tohdin ilmoittaa Jakobille
ylitsekäymisensä ja Israelille syntinsä.

<span id="an_3:9">3:9</span> Niin kuulkaat siis tätä, te Jakobin huoneen
päämiehet, ja te Israelin huoneen esimiehet: te, jotka oikeutta
kauhistutte, ja käännätte toisin kaikki, mikä toimellinen on;

<span id="an_3:10">3:10</span> Te jotka Zionin verellä rakennatte, ja
Jerusalemin vääryydellä.

<span id="an_3:11">3:11</span> Hänen päämiehensä tuomitsevat lahjain
tähden, hänen pappinsa opettavat palkan tähden, ja heidän prophetansa
aavistavat rahan tähden; luottavat kuitenkin Herraan, ja sanovat: eikö
Herra ole meidän seassamme? Ei taida onnettomuus meitä käsittää.

<span id="an_3:12">3:12</span> Sentähden pitää Zion kynnettämän teidän
tähtenne niinkuin pelto, ja Jerusalem pitää tuleman kiviraunioksi, ja
templin vuori metsän kukkulaksi.

<span id="an_4:1">4:1</span> Mutta viimeisinä päivinä pitää sen vuoren,
jolla Herran huone on, vahvistuman, ja oleman korkeimman kaikkia muita
vuoria, ja korotettaman kukkulain ylitse; ja kansat pitää sinne
juokseman.

<span id="an_4:2">4:2</span> Ja moninaiset pakanat sinne menemän ja
sanoman: tulkaat ja astukaamme ylös Herran vuorelle ja Jakobin Jumalan
huoneen tykö, että hän opettais meille teitänsä, ja me vaeltaisimme
hänen poluillansa. Sillä Zionista on laki tuleva, ja Herran sana
Jerusalemista.

<span id="an_4:3">4:3</span> Ja hän on tuomitseva paljon kansan seassa,
ja rankaiseva väkevät pakanat kaukaisissa maakunnissa; silloin pitää
heidän miekkansa vannaiksi tekemän ja keihäänsä viikahteiksi. Ei
yhdenkään kansan pidä toista kansaa vastaan miekkaa nostaman, eikä enään
tottuman sotimaan.

<span id="an_4:4">4:4</span> Jokaisen pitää viinapuunsa ja fikunapuunsa
alla pelkäämättä asuman; sillä Herran Zebaotin suu on sen puhunut.

<span id="an_4:5">4:5</span> Jokainen kansa pitää Jumalansa nimessä
vaeltaman; mutta meidän pitää vaeltaman Herran meidän Jumalamme nimeen,
aina ja ijankaikkisesti.

<span id="an_4:6">4:6</span> Sillä ajalla, sanoo Herra, tahdon minä
ontuvaiset koota, ja saattaa hyljätyt kokoon, ja sen, jota minä
vaivannut olen.

<span id="an_4:7">4:7</span> Ja tahdon ontuvaiselle perillisiä saattaa,
ja heikon suureksi kansaksi tehdä. Ja Herra on itse oleva heidän
kuninkaansa Zionin vuorella tästä ajasta hamaan ijankaikkisuuteen.

<span id="an_4:8">4:8</span> Ja sinä Ederin torni, Zionin tyttären
linna, sinun tykös pitää tuleman, ja pitää tuleman sen entinen esivalta,
Jerusalemin tyttären valtakunta.

<span id="an_4:9">4:9</span> Miksi sinä nyt niin lakkaamatta huudat?
Eikö kuningas ole sinun kanssas? Ovatko sinun neuvonantajas hukkuneet,
että kipu tarttui sinuun niinkuin synnyttäväiseen?

<span id="an_4:10">4:10</span> Murehdi ja huokaa sinä, Zionin tytär,
niinkuin synnyttäväinen: sillä sinun täytyy mennä ulos kaupungista ja
kedolla asua, ja mennä hamaan Babeliin; mutta sinä päästetään taas
sieltä, siellä on Herra sinun päästävä sinun vihollises kädestä.

<span id="an_4:11">4:11</span> Sillä monet pakanat pitää kokoontuman
sinua vastaan, ja sanoman: hän on alttiiksi annettu, me tahdomme meidän
himomme nähdä Zionista.

<span id="an_4:12">4:12</span> Mutta ei he Herran ajatuksista mitään
tiedä, eikä ota vaaria hänen neuvostansa; sillä hän on hakenut heitä
kokoon, niinkuin lyhteet riiheen.

<span id="an_4:13">4:13</span> Sentähden nouse ja tapa riihtä sinä
Zionin tytär; sillä minä tahdon sinulle tehdä rautaiset sarvet ja
vaskiset kynnet, ettäs paljon kansaa runtelet. Niin minä tahdon myös
heidän tavaransa alttiiksi antaa Herralle, ja heidän hyvyytensä kaiken
maailman hallitsialle.

<span id="an_5:1">5:1</span> (H4:14) Mutta hankitse nyt, sinä
sotanainen: sillä meitä piiritetään; ja Israelin tuomaria vitsalla
poskelle lyödään.

<span id="an_5:2">5:2</span> (H5:1) Ja sinä, Betlehem Ephrata, joka
vähäinen olet Juudan tuhanten seassa, sinusta on minulle se tuleva, joka
Israelissa on hallitsia oleva, jonka uloskäymys on ollut alusta ja
ijankaikkisuudesta.

<span id="an_5:3">5:3</span> (H5:2) Hän antaa heitä siihen aikaan asti
vaivattaa, kuin se on synnyttänyt, jonka pitää synnyttämän; ja jääneet
hänen veljistänsä pitää tuleman jälleen Israelin lasten tykö.

<span id="an_5:4">5:4</span> (H5:3) Mutta hän on astuva edes, ja
kaitseva Herran väkevyyden kautta, ja Herran Jumalansa nimen korkeuden
kautta, ja heidän pitää levossa asuman; sillä hän on nyt kuuluisaksi
tuleva niin lavialta kuin maailma on.

<span id="an_5:5">5:5</span> (H5:4) Me saamme myös rauhan Assurilta,
joka nyt meidän maallemme tullut on, ja meidän huoneemme tallannut on;
sillä häntä vastaan pitää seitsemän paimenta ja kahdeksan päämiestä
herätettämän.

<span id="an_5:6">5:6</span> (H5:5) Jotka Assurin maan miekalla
hävittävät, ja Nimrodin maan heidän omissansa; niin me Assurista
päästetyksi tulemme, joka meidän maallemme tullut on, ja meidän rajamme
tallannut on.

<span id="an_5:7">5:7</span> (H5:6) Ja jääneet Jakobissa pitää myös
monen kansan seassa oleman, niinkuin kaste Herralta, ja niinkuin sateen
pisarat ruoholla, joka ei ketään odota, eikä ihmistä tottele.

<span id="an_5:8">5:8</span> (H5:7) Ja jääneet Jakobista pitää pakanain
seassa, monen kansan tykönä oleman, niinkuin jalopeura metsän petoin
seassa, ja niinkuin nuori jalopeura lammaslauman seassa, jota ei kenkään
voi karkottaa, kuin hän menee lävitse, sotkuu ja repelee.

<span id="an_5:9">5:9</span> (H5:8) Sinun kätes saa voiton kaikkia
vihollisias vastaan, että kaikki sinun vihollises hävitetään.

<span id="an_5:10">5:10</span> (H5:9) Sillä ajalla, sanoo Herra, tahdon
minä ottaa sinulta pois sinun hevoses, ja kadottaa sinun rattaas,

<span id="an_5:11">5:11</span> (H5:10) Ja tahdon sinun maas kaupungit
hävittää, ja kaikki sinun linnas särkeä;

<span id="an_5:12">5:12</span> (H5:11) Ja tahdon velhot sinussa
hävittää, ettei yksikään tietäjä pidä sinun tykönäs oleman.

<span id="an_5:13">5:13</span> (H5:12) Minä tahdon temmata pois sinun
kuvas ja epäjumalas sinusta, ettei sinun pidä enää kumartaman sinun
kättes tekoja.

<span id="an_5:14">5:14</span> (H5:13) Ja tahdon hakata maahan sinun
metsistös, ja sinun kaupunkis hävittää.

<span id="an_5:15">5:15</span> (H5:14) Ja minä tahdon kostaa
hirmuisuudella ja vihalla kaikki pakanat, jotka ei tahdo kuulla.

<span id="an_6:1">6:1</span> Kuulkaat siis, mitä Herra sanoo: nouse ja
nuhtele vuoria, ja kuulkaan kukkulat sinun ääntäs.

<span id="an_6:2">6:2</span> Kuulkaat, te vuoret, Herran riitaa, ja te
väkevät maan perustukset; sillä Herralla on riita kansansa kanssa, ja
Israelin kanssa tahtoo hän kamppailla.

<span id="an_6:3">6:3</span> Minun kansani, mitä minä olen sinulle
tehnyt, eli millä minä olen sinua raskauttanut? Sano minulle!

<span id="an_6:4">6:4</span> Minä olen kuitenkin sinun Egyptin maalta
vienyt ylös, ja lunastin sinun orjuuden huoneesta; ja lähetin sinun
etees Moseksen, Aaronin ja Mirjamin.

<span id="an_6:5">6:5</span> Minun kansani, muista siis, mitä neuvoa
Balak Moabin kuningas piti, ja mitä Bileam Peorin poika häntä vastasi,
Sittimistä hamaan Gilgaliin asti, että te tietäisitte Herran
vanhurskaita töitä.

<span id="an_6:6">6:6</span> Millä minun pitää Herraa lepyttämän?
kumarruksellako korkian Jumalan edessä? pitääkö minun häntä lepyttämän
polttouhrilla ja vuosikuntaisilla vasikoilla?

<span id="an_6:7">6:7</span> Luuletkos, että Herra mielistyy moneen
tuhanteen oinaasen, taikka öljyyn, vaikka sitä epälukuiset virrat täynnä
olisivat? Eli pitääkö minun antaman esikoisen poikani minun
ylitsekäymiseni tähden, eli minun ruumiini hedelmän minun sieluni synnin
tähden?

<span id="an_6:8">6:8</span> Se on sinulle sanottu, ihminen, mikä hyvä
on, ja mitä Herra sinulta vaatii, nimittäin, ettäs kätket Jumalan sanan,
ja harjoitat rakkautta, ja olet nöyrä sinun Jumalas edessä.

<span id="an_6:9">6:9</span> Herran äänen pitää kuuluman kaupungin
ylitse, mutta joka sinun nimeäs pelkää, pitää menestymän: kuulkaat
vitsaa, ja kuka sen on toimittanut.

<span id="an_6:10">6:10</span> Eikö vielä ole väärä tavara jumalattomain
huoneissa, ja vähä mitta kauhistukseksi?

<span id="an_6:11">6:11</span> Eli pitäiskö minun väärät vaa'at ja
petolliset puntarit säkeissä kohtuulliseksi arvaaman?

<span id="an_6:12">6:12</span> Joiden kautta hänen rikkaansa paljon
vääryyttä tekevät, ja hänen asuvaisensa valhettelevat; ja pettäväinen
kieli on heidän suussansa.

<span id="an_6:13">6:13</span> Sentähden minä rupeen myös sinua
rankaisemaan, ja hävitän sinua sinun synteis tähden.

<span id="an_6:14">6:14</span> Sinä syöt, ja et taida ravituksi tulla,
ja sinä pitää sinussas nöyryytettämän. Mitäs kätket, ei sen pidä
pääsemän, ja mitä pääsee, sen minä miekalle annan.

<span id="an_6:15">6:15</span> Sinä kylvät, ja et leikkaa; sinä sotkut
öljypuita, ja et saa itsiäs öljyllä voidella, ja kuurnitset viinaa, ja
et saa sitä juoda.

<span id="an_6:16">6:16</span> Sillä Omrin säädyt ahkerasti pidetään, ja
kaikki Ahabin huoneen teot, ja te vaellatte heidän neuvoissansa;
sentähden tahdon minä sinun autioksi tehdä, ja sen maan asuvaiset
pilkaksi, ja teidän pitää minun kansani häpiän kantaman.

<span id="an_7:1">7:1</span> Voi minua! sillä minulle tapahtuu niinkuin
sille, joka viinamäessä tähteitä hakee, kussa ei viinamarjoja löytä
syötää; ja minun sieluni himoitsee varhaista hedelmää.

<span id="an_7:2">7:2</span> Hyvät ovat maasta kadonneet pois, ja
vanhurskaat ei ole enään ihmisten seassa; kaikki he väijyvät verta
vuodattaaksensa, jokainen vakoo toista, käsittääksensä häntä.

<span id="an_7:3">7:3</span> Ja luulevat hyvästi tekevänsä, koska he
pahasti tekevät. Mitä päämies tahtoo, sitä tuomari sanoo, että se
hänelle jotakin hyvää jälleen tekis; väkevät puhuvat oman tahtonsa
jälkeen vahingoittaaksensa, ja vääntelevät niinkuin he tahtovat.

<span id="an_7:4">7:4</span> Kaikkein paras on heidän seassansa niinkuin
orjantappura, ja kaikkein toimellisin on niinkuin ohdakkeet. Mutta kuin
sinun saarnaajais päivät tulevat, ja sinä tulet rangaistuksi, silloin ei
he tiedä, kuhunka heidän menemän pitää.

<span id="an_7:5">7:5</span> Älköön kenkään uskoko lähimmäistänsä;
älköön kenkään uskaltako päämiesten päälle; kätke sinun suus ovi siltä,
joka makaa helmassas.

<span id="an_7:6">7:6</span> Sillä poika katsoo ylön isänsä, tytär
karkaa äitiänsä vastaan, ja miniä anoppiansa vastaan; ja ihmisen
viholliset ovat hänen oma perheensä.

<span id="an_7:7">7:7</span> Mutta minä tahdon katsoa Herran päälle, ja
minun autuuteni Jumalaa odottaa; minun Jumalani on minua kuuleva.

<span id="an_7:8">7:8</span> Älä iloitse, minun viholliseni, minusta,
että minä lankesin, minä olen taas nouseva, ja vaikka minä pimeydessä
istun, niin Herra on kuitenkin minun valkeuteni.

<span id="an_7:9">7:9</span> Minä tahdon kantaa Herran vihan, sillä minä
olen häntä vastaan syntiä tehnyt, siihenasti kuin hän minun asiani
toimittaa, ja saattaa minulle oikeuden; hän vie minun ulos valkeuteen,
että minä saan nähdä hänen vanhurskautensa.

<span id="an_7:10">7:10</span> Minun viholliseni pitää sen näkemän, ja
peräti häpiään tuleman, joka nyt sanoo minulle: kussa on Herra sinun
Jumalas? Minun silmäni pitää hänen näkemän, että hän pitää niinkuin loka
kaduilla poljettaman.

<span id="an_7:11">7:11</span> Sillä ajalla pitää rakennettaman jälleen
sinun muuris, ja Jumalan sana lavialta julistettaman.

<span id="an_7:12">7:12</span> Sillä ajalla pitää sinun tykös Assyriasta
ja vahvoista kaupungeista tultaman, hamasta vahvoista kaupungeista niin
virtaan asti, yhdestä merestä niin toiseen, yhdestä vuoresta niin
toiseen.

<span id="an_7:13">7:13</span> Sillä maan pitää autioksi tuleman
asuvaistensa tähden, heidän töittensä hedelmän tähden.

<span id="an_7:14">7:14</span> Kaitse kansaas sinun sauvallas, sinun
perimises laumaa, joka asuu yksinänsä, metsässä vainioin keskellä; anna
heitä kaita Basanissa ja Gileadissa, niinkuin entiseen aikaan.

<span id="an_7:15">7:15</span> Minä annan heidän ihmeitä nähdä, niinkuin
muinen, kuin he Egyptin maalta läksivät.

<span id="an_7:16">7:16</span> Että pakanat sen näkisivät, ja kaikki
heidän voimallisena häpeäisivät, ja panisivat kätensä suunsa päälle, ja
korvansa tukitsisivat.

<span id="an_7:17">7:17</span> Heidän pitää tomua nuoleman niinkuin
kärme, ja niinkuin madot maan päällä pesästänsä liikkuman. Heidän pitää
pelkäämän Herraa meidän Jumalaamme, ja vapiseman sinun edessäs.

<span id="an_7:18">7:18</span> Kuka on senkaltainen Jumala kuin sinä
olet, joka synnit annat anteeksi? hän menee ohitse perimisensä jääneiden
rikoksia; ei hän pidä vihaa ijäti, sillä hänellä on halu laupiuteen.

<span id="an_7:19">7:19</span> Hän kääntyy, ja armahtaa meidän
päällemme, ja polkee alas meidän pahat tekomme, ja kaikki meidän
syntimme meren syvyyteen heittää.

<span id="an_7:20">7:20</span> Sinä pidät Jakobille uskollisuuden, ja
Abrahamille sen armon, jonka muinen meidän isillemme vannonut olet.

------------------------------------------------------------------------

[Next: Nahum](nah)
