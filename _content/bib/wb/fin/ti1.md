[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Finnish Bible: 1 Timothy

<span id="an_1:1">1:1</span> Paavali, Jesuksen Kristuksen apostoli
Jumalan meidän Lunastajamme asetuksen jälkeen, ja Herran Jesuksen
Kristuksen, joka meidän toivomme on,

<span id="an_1:2">1:2</span> Timoteukselle, minun vakaalle pojalleni
uskossa, armo, laupius ja rauha Jumalalta, meidän Isältämme, ja meidän
Herralta Jesukselta Kristukselta!

<span id="an_1:3">1:3</span> Niinkuin minä Makedoniaan lähteissäni
käskin sinun olla Ephesossa, niin neuvo muutamia, ettei he toisin
opettaisi,

<span id="an_1:4">1:4</span> Eikä juttuja tottelisi ja polvilukuja,
joilla ei loppua ole, jotka enemmin tutkimiset matkaan saattavat kuin
parannuksen Jumalan tykö, joka on uskossa.

<span id="an_1:5">1:5</span> Mutta käskyn päätös on rakkaus puhtaasta
sydämestä, ja hyvästä omastatunnosta, ja vilpittömästä uskosta.

<span id="an_1:6">1:6</span> Joista muutamat ovat hairahtuneet ja ovat
turhiin jaarituksiin kääntyneet,

<span id="an_1:7">1:7</span> Ja tahtovat lainopettajat olla, ja ei
ymmärrä, mitä he puhuvat eli päättävät.

<span id="an_1:8">1:8</span> Mutta me tiedämme lain hyväksi, jos se
oikein käytetään,

<span id="an_1:9">1:9</span> Tietäen sen, ettei vanhurskaalle ole laki
pantu, vaan väärille ja tottelemattomille, jumalattomille ja syntisille,
pakanallisille ja kelvottomille, isänsä tappajille ja äitinsä
tappajille, miehentappajille,

<span id="an_1:10">1:10</span> Huorintekiöille, miesten kanssa
makaajille, ihmisten varkaille, valehtelijoille, valapattoisille, ja
mitä muuta senkaltaista sitä terveellistä oppia on:

<span id="an_1:11">1:11</span> Autuaan Jumalan kunniallisen evankeliumin
jälkeen, joka minulle uskottu on.

<span id="an_1:12">1:12</span> Ja minä kiitän meidän Herraamme Kristusta
Jesusta, joka minun voimalliseksi tehnyt on, ja luki minun uskolliseksi,
asettain tähän virkaan,

<span id="an_1:13">1:13</span> Joka ennen pilkkaaja ja vainooja ja
häpäisiä olin, mutta minulle on laupius tapahtunut; sillä minä tein sitä
tietämättä epäuskossa.

<span id="an_1:14">1:14</span> Mutta meidän Herramme armo oli sitä
runsaampi, uskon ja rakkauden kanssa, joka Kristuksessa Jesuksessa on.

<span id="an_1:15">1:15</span> Se on totinen sana ja kaiketi mahdollinen
ottaa vastaan, että Kristus Jesus on tullut maailmaan syntisiä
vapahtamaan, joista minä suurin olen:

<span id="an_1:16">1:16</span> Mutta sentähden om minulle laupius
tapahtunut, että Jesus Kristus minussa ensin osoittais kaiken
pitkämielisyyden niille esikuvaksi jotka hänen päällensä pitää uskoman
ijankaikkiseen elämään.

<span id="an_1:17">1:17</span> Mutta Jumalalle, ijankaikkiselle
kuninkaalle, kuolemattomalle ja näkymättömälle, ja ainoalle viisaalle
olkoon kunnia ja ylistys ijankaikkisesta ijankaikkiseen, amen!

<span id="an_1:18">1:18</span> Tämän käskyn minä annan sinulle, minun
poikani Timoteus, entisten ennustusten jälkeen sinusta, ettäs niissä
sotisit niinkuin jalo sotamies,

<span id="an_1:19">1:19</span> Ja pitäisit uskon ja hyvän omantunnon,
jonka muutamat ovat hyljänneet ja ovat uskon puolesta haaksirikkoon
tulleet,

<span id="an_1:20">1:20</span> Joista on Hymeneus ja Aleksander, jotka
minä olen saatanan haltuun antanut, että he tulisivat kuritetuksi enempi
pilkkaamasta.

<span id="an_2:1">2:1</span> Niin minä siis neuvon, että ennen kaikkia
pidettäisiin rukoukset, anomiset, toivotukset ja kiitokset kaikkein
ihmisten edestä:

<span id="an_2:2">2:2</span> Kuningasten ja kaiken esivallan edestä,
että me rauhassa ja levossa eläisimme, kaikessa jumalisuudessa ja
kunniallisuudessa;

<span id="an_2:3">2:3</span> Sillä se on hyvä ja otollinen Jumalan
meidän Vapahtajamme edessä,

<span id="an_2:4">2:4</span> Joka tahtoo kaikkia ihmisiä autuaaksi, ja
että he totuuden tuntoon tulisivat.

<span id="an_2:5">2:5</span> Sillä yksi on Jumala, ja yksi välimies
Jumalan ja ihmisten välillä, ihminen Kristus Jesus,

<span id="an_2:6">2:6</span> Joka itsensä kaikkein edestä lunastuksen
hinnaksi on antanut, että senkaltaista piti ajallansa saarnattaman:

<span id="an_2:7">2:7</span> Johonka minä myös olen saarnaajaksi ja
apostoliksi asetettu (minä sanon toden Kristuksessa ja en valehtele,)
pakanain opettajaksi uskossa ja totuudessa.

<span id="an_2:8">2:8</span> Niin minä tahdon siis, että miehet
rukoilisivat joka paikassa ja nostaisivat ylös pyhät kädet, ilman vihaa
ja epäilystä,

<span id="an_2:9">2:9</span> Niin myös että vaimot kohtuullisissa
vaatteissa olisivat ja kaunistaisivat itsensä hävyllä ja kainoudella, ei
kahara-hiuksilla, eli kullalla, eli päärlyillä, eli kalliilla
vaatteilla,

<span id="an_2:10">2:10</span> Vaan niinkuin niille vaimoille sopii,
jotka jumalisuuden hyväin töiden kautta osoittavat.

<span id="an_2:11">2:11</span> Oppikaan vaimo hiljaisuudessa, kaikella
nöyryydellä.

<span id="an_2:12">2:12</span> Mutta en minä salli vaimon opettaa enkä
miestänsä vallita, vaan että hän on hiljaisuudessa.

<span id="an_2:13">2:13</span> Sillä Adam on ensin luotu ja sitte Eva.

<span id="an_2:14">2:14</span> Ja ei Adam petetty; mutta vaimo petettiin
ja saatti ylitsekäymisen.

<span id="an_2:15">2:15</span> Mutta kuitenkin hän lasten synnyttämisen
kautta autuaaksi tulee, jos hän pysyy uskossa ja rakkaudessa ja
pyhyydessä siveyden kanssa.

<span id="an_3:1">3:1</span> Se on totinen sana: jos joku piispan virkaa
pyytää, hän hyvää työtä halajaa.

<span id="an_3:2">3:2</span> Niin pitää siis piispan oleman
nuhteettoman, yhden emännän miehen, valppaan, raittiin, siviän,
vierasten holhojan, opettavaisen.

<span id="an_3:3">3:3</span> Ei juomarin, ei tappelian, ei ilkiän voiton
pyytäjän, vaan armeliaan, ei riitaisen eikä ahneen,

<span id="an_3:4">3:4</span> Joka oman huoneensa hyvin hallitsee, jolla
kuuliaiset lapset ovat, kaikella kunniallisuudella:

<span id="an_3:5">3:5</span> (Mutta jos joku ei taida omaa huonettansa
hallita, kuinkas hän Jumalan seurakunnan taitaa hallita?)

<span id="an_3:6">3:6</span> Ei äsken kristityn, ettei hän paisuneena
laittajan tuomioon lankeaisi.

<span id="an_3:7">3:7</span> Mutta hänellä pitää myös hyvä todistus
oleman niiltä, jotka ulkona ovat, ettei hän laittajan pilkkaan ja
paulaan lankeaisi.

<span id="an_3:8">3:8</span> Niin pitää myös seurakunnan palveliat
toimelliset oleman, ei kaksikieliset, ei juomarit, ei häpiällisen voiton
pyytäjät,

<span id="an_3:9">3:9</span> Jotka uskon salaisuuden puhtaassa
omassatunnossa pitävät,

<span id="an_3:10">3:10</span> Jotka pitää ensin koeteltaman, ja
palvelkaan sitte kuin he nuhteettomiksi löydetään.

<span id="an_3:11">3:11</span> Heidän emäntänsä pitää myös siviät
oleman, ei laittajat, vaan raittiit, kaikissa uskolliset.

<span id="an_3:12">3:12</span> Seurakunnan palveliat olkoon yhden
emännän miehet, jotka lapsensa ja oman huoneensa hyvin hallitsevat.

<span id="an_3:13">3:13</span> Sillä jotka hyvin palvelevat, he hyvän
menestyksen ansaitsevat ja suuren vapauden uskossa, joka on Kristuksessa
Jesuksessa.

<span id="an_3:14">3:14</span> Näitä minä kirjoitan sinulle, ja toivon
pian tulevani sinun tykös;

<span id="an_3:15">3:15</span> Mutta jos minä viivyn, ettäs tietäisit
kuinka sinun pitää Jumalan huoneessa vaeltaman, joka on elävän Jumalan
seurakunta, totuuden patsas ja perustus.

<span id="an_3:16">3:16</span> Ja se on julkisesti suuri jumalisuuden
salaisuus, että Jumala on ilmoitettu lihassa, vanhurskautettu hengessä,
nähty enkeleiltä, saarnattu pakanoille, uskottu maailmassa ja otettu
ylös kunniaan.

<span id="an_4:1">4:1</span> Mutta Henki sanoo selkiästi, että
viimeisillä ajoilla muutamat luopuvat uskosta ja ottavat vaarin
viettelevistä hengistä ja perkeleiden opetuksista,

<span id="an_4:2">4:2</span> Niiden kautta, jotka ulkokullaisuudessa
valheenpuhujat ovat, joiden omatunto on poltinraudalla merkitty,

<span id="an_4:3">4:3</span> Ja kieltävät naimasta ja ottamasta ruokaa,
jonka Jumala loi uskollisille kiitoksella nautittavaksi ja niille, jotka
totuuden ymmärtäneet ovat.

<span id="an_4:4">4:4</span> Sillä kaikki, mitä Jumala luonut on, on
hyvää, ja ei ole mitään hyljättävää, kuin se kiitoksella nautitaan.

<span id="an_4:5">4:5</span> Sillä se Jumalan sanalla ja rukouksella
pyhitetään.

<span id="an_4:6">4:6</span> Kuin nyt senkaltaista veljille opetat, niin
sinä Jesuksen Kristuksen uskollinen palvelia olet, uskon sanoissa,
hyvässä opissa kasvatettu, jotka sinä seurannut olet.

<span id="an_4:7">4:7</span> Mutta vältä kelvottomia ämmän juttuja, ja
harjoita sinuas jumalisuuteen.

<span id="an_4:8">4:8</span> Sillä ruumiillinen harjoitus vähän kelpaa;
mutta jumalisuus on tarpeellinen kaikissa asioissa, jolla on sekä
nykyisen että tulevaisen elämän lupaus.

<span id="an_4:9">4:9</span> Tämä on totinen sana, ja kaiketi
mahdollinen ottaa vastaan;

<span id="an_4:10">4:10</span> Sillä sitä vasten me työtäkin teemme ja
meitä pilkataan, että me elävän Jumalan päälle toivoneet olemme, joka
kaikkein ihmisten vapahtaja on, erinomattain uskovaisten.

<span id="an_4:11">4:11</span> Näitä sinä neuvo ja opeta.

<span id="an_4:12">4:12</span> Älköön kenkään sinun nuoruuttas katsoko
ylön, vaan ole sinä uskovaisille esikuva sanassa, kanssakäymisessä,
rakkaudessa, hengessä, uskossa, puhtaudessa.

<span id="an_4:13">4:13</span> Ota lukemisesta, neuvosta ja opista
vaari, siihenasti kuin minä tulen.

<span id="an_4:14">4:14</span> Älä unohda sitä lahjaa, joka sinulle
prophetian kautta annettu on, vanhimpain kätten päällepanemisessa.

<span id="an_4:15">4:15</span> Ota näistä vaari, pysy näissä, että sinun
menestykses kaikille julistetuksi tulis.

<span id="an_4:16">4:16</span> Ota itsestäs vaari ja opista, pysy alati
näissä; sillä jos sinä sen teet, niin sinä itses autuaaksi saatat ja ne,
jotka sinua kuulevat.

<span id="an_5:1">5:1</span> Älä vanhaa kovin nuhtele, vaan neuvo häntä
niinkuin isää, nuoria niinkuin veljiä,

<span id="an_5:2">5:2</span> Vanhoja vaimoja niinkuin äitejä, nuoria
niinkuin sisaria, kaikella puhtaudella.

<span id="an_5:3">5:3</span> Kunnioita niitä leskiä, jotka oikiat lesket
ovat.

<span id="an_5:4">5:4</span> Mutta jos jollakulla leskellä lapsia on eli
lasten lapsia, ne oppikaan ensin oman huoneensa jumalisesti hallitsemaan
ja vanhempainsa hyvän työn maksamaan; sillä se on hyvin tehty ja
Jumalalle otollinen.

<span id="an_5:5">5:5</span> Ja se on oikia leski, joka yksinänsä on ja
asettaa toivonsa Jumalan päälle, pysyin aina rukouksissa ja
avuksihuutamisessa yötä ja päivää;

<span id="an_5:6">5:6</span> Mutta joka hekumassa elää, se on elävältä
kuollut.

<span id="an_5:7">5:7</span> Senkaltaisia neuvo, että he nuhteettomat
olisivat.

<span id="an_5:8">5:8</span> Mutta jos ei joku omistansa, liiatenkin
perheestänsä, murhetta pidä, se on uskon kieltänyt ja on pakanaa
pahempi.

<span id="an_5:9">5:9</span> Älä salli nuorempaa leskeä otettaa kuin
kuudenkymmenen ajastaikaista, joka yhden miehen emäntä on ollut,

<span id="an_5:10">5:10</span> Ja jolla on hyvistä töistä todistus, jos
hän lapsia kasvattanut on, jos hän vierasten holhooja ollut on, jos hän
pyhäin jalkoja pessyt on, jos hän murheellisia auttanut on, jos hän on
kaikessa hyvässä työssä ahkera ollut.

<span id="an_5:11">5:11</span> Mutta nuoret lesket hylkää; sillä koska
he suuttuvat Kristukseen, niin he tahtovat huolla,

<span id="an_5:12">5:12</span> Joilla on heidän tuomionsa, että he sen
ensimäisen uskon rikkoneet ovat.

<span id="an_5:13">5:13</span> Niin myös joutilaina ollessansa oppivat
he huoneita ympärinsä juoksentelemaan; vaan ei he ainoastaan ole
joutilaat, mutta myös kielevät, hempeät ja puhuvat luvattomia.

<span id="an_5:14">5:14</span> Sentähden minä tahdon, että nuoret lesket
huolisivat, lapsia kasvattaisivat, huoneen hallituksesta vaaria
pitäisivät, eikä antaisi tilaa vastaanseisojille pahoin puhua.

<span id="an_5:15">5:15</span> Sillä muutamat ovat jo saatanan jälkeen
palanneet.

<span id="an_5:16">5:16</span> Jos nyt jollakin uskollisella miehellä
eli vaimolla leskiä on, se heitä holhokoon ja älkään seurakuntaa
rasittako, että oikeille leskille täytyis.

<span id="an_5:17">5:17</span> Vanhimmat, jotka hyvin hallitsevat, pitää
kaksinkertaisessa kunniassa pidettämän, erinomattain ne, jotka sanassa
ja opissa työtä tekevät.

<span id="an_5:18">5:18</span> Sillä Raamattu sanoo: ei sinun pidä
riihtä tappavan härjän suuta sitoman kiinni, ja työmies on palkkansa
ansainnut.

<span id="an_5:19">5:19</span> Älä salli vanhinta vastaan yhtään
kannetta, vaan kahden eli kolmen todistuksen kautta.

<span id="an_5:20">5:20</span> Nuhtele niitä, jotka syntiä tekevät,
kaikkein kuullen, että muutkin pelkäisivät.

<span id="an_5:21">5:21</span> Minä rukoilen Jumalan ja Herran Jesuksen
Kristuksen ja valittuin enkelien edessä, ettäs nämät pidät ilman
valitsemista, ja älä mitään tee toisen puolta pitäin.

<span id="an_5:22">5:22</span> Älä pikaisesti jonkun päälle käsiäs pane,
ja älä ole muiden synneistä osallinen: pidä itses puhtaana.

<span id="an_5:23">5:23</span> Älä silleen vettä juo, vaan nautitse
jotakin viinaa sydämes tähden ja ettäs myös usein sairastat.

<span id="an_5:24">5:24</span> Muutamain ihmisten synnit ovat kyllä
julkiset, että ne ennen tuomita taidetaan; mutta muutamain äsken jälistä
julkiseksi tulevat.

<span id="an_5:25">5:25</span> Niin myös muutamat hyvät työt ovat jo
ennen julkiset, ja ne mitkä muutoin tapahtuvat, ei taideta salattaa.

<span id="an_6:1">6:1</span> Palveliat, jotka ikeen alla ovat, pitää
isäntänsä kaikessa kunniassa pitämän, ettei Jumalan nimi ja oppi
pilkatuksi tulisi.

<span id="an_6:2">6:2</span> Mutta joilla uskolliset isännät ovat, niin
älköön niitä katsoko ylön, että he veljekset ovat; vaan olkoon sitä
kuuliaisemmat, että he uskolliset ovat ja rakkaat, jotka hyvästä työstä
osalliset ovat. Näitä opeta ja neuvo.

<span id="an_6:3">6:3</span> Jos joku toisin opettaa, ja ei pysy meidän
Herran Jesuksen Kristuksen terveellisissä sanoissa ja siinä opissa, joka
jumalisuudesta on,

<span id="an_6:4">6:4</span> Hän on paisunut ja ei taida mitään, vaan on
sairas kysymyksissä ja sanain kilvoituksissa, joista kateus, riita,
häväistys ja pahat luulot tulevat,

<span id="an_6:5">6:5</span> Häijyt kamppaukset niiden ihmisten seassa,
jotka mielessänsä riivatut ovat, ja joilta totuus otettu pois on, jotka
jumalisuuden voitoksi luulevat. Eroita sinus senkaltaisista.

<span id="an_6:6">6:6</span> Mutta se on suuri voitto, olla jumalinen ja
tyytyä onneensa.

<span id="an_6:7">6:7</span> Sillä emmepä me ole mitään maailmaan
tuoneet, on siis tiettävä, ettemme myös mitään täältä taida viedä ulos.

<span id="an_6:8">6:8</span> Mutta koska meillä on elatus ja vaatteet,
niin tyytykäämme niihin.

<span id="an_6:9">6:9</span> Mutta ne, jotka rikastua tahtovat,
lankeevat kiusaukseen ja paulaan ja moniin tyhmiin ja vahingollisiin
himoihin, jotka ihmiset vahinkoon ja kadotukseen upottavat.

<span id="an_6:10">6:10</span> Sillä ahneus on kaiken pahuuden juuri,
jota muutamat ovat himoinneet, ja ovat uskosta eksyneet ja itsellensä
paljon murhetta saattaneet.

<span id="an_6:11">6:11</span> Mutta sinä, Jumalan ihminen, karta niitä
ja noudata vanhurskautta, jumalisuutta, uskoa, rakkautta,
kärsivällisyyttä ja hiljaisuutta.

<span id="an_6:12">6:12</span> Kilvoittele hyvä uskon kilvoitus, käsitä
ijankaikkinen elämä, johonka sinä kutsuttu olet, ja olet tunnustanut
hyvän tunnustuksen monen todistajan edessä.

<span id="an_6:13">6:13</span> Minä käsken sinua Jumalan edessä, joka
kaikki eläväksi tekee, ja Jesuksen Kristuksen edessä, joka Pontius
Pilatuksen alla hyvän todistuksen tunnusti,

<span id="an_6:14">6:14</span> Ettäs käskyn saastatoinna ja nuhteetoinna
pidät, hamaan meidän Herran Jesuksen Kristuksen ilmoitukseen asti,

<span id="an_6:15">6:15</span> Jonka meille aikanansa osoittaa se autuas
ja ainoa valtias, kuningasten Kuningas ja kaikkein herrain Herra,

<span id="an_6:16">6:16</span> Jolla ainoalla on kuolemattomuus, joka
asuu kirkkaudessa, johon ei yksikään tulla taida, jota ei yksikään
ihminen nähnyt ole eikä taida nähdä: jolle olkoon kunnia ja
ijankaikkinen voima, amen!

<span id="an_6:17">6:17</span> Käske niitä, jotka rikkaat tässä
maailmassa ovat, ettei he ylpeilisi eikä panisi toivoansa katoovaisen
rikkauden, vaan elävän Jumalan päälle, joka meille antaa nautitaksemme
runsaasti kaikkinaista:

<span id="an_6:18">6:18</span> Että he tekisivät hyvää ja hyvissä töissä
rikastuisivat, antaisivat hyvällä mielellä, olisivat avulliset,

<span id="an_6:19">6:19</span> Ja tallelle panisivat itsellensä hyvän
perustuksen edespäin, käsittääksensä ijankaikkista elämää.

<span id="an_6:20">6:20</span> Oi Timoteus! kätke se, mikä sinulle
uskottu on, ja vältä turhia ja kelvottomia juttuja ja niitä riitoja,
jotka väärin kerskatusta taidosta tulevat,

<span id="an_6:21">6:21</span> Josta muutamat paljon pitävät, ja uskosta
eksyneet ovat. Armo olkoon sinun kanssas, amen!

------------------------------------------------------------------------

[Next: 2 Timothy](ti2)
