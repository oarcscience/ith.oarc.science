[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](num)  [Next](jos) 

------------------------------------------------------------------------

### Finnish Bible: Deuteronomy

<span id="an_1:1">1:1</span> Nämät ovat ne sanat, mitkä Moses puhui koko
Israelille, tällä puolella Jordania korvessa, sillä kedolla Punaisen
meren kohdalla, Paranin,ja Tophelin, ja Labanin, ja Hatserotin ja
Disahabin vaiheella,

<span id="an_1:2">1:2</span> Yksitoistakymmentä päiväkuntaa Horebista,
sitä tietä Seirin vuoren kautta niin KadesBarneaan asti.

<span id="an_1:3">1:3</span> Ja tapahtui neljäntenäkymmenentenä vuonna,
ensimäisenä päivänä, ensimäisellä kuukaudella toistakymmentä, että Moses
puhui Israelin lapsille kaikki, mitä Herra hänen käski heille puhua.

<span id="an_1:4">1:4</span> Sittekuin hän oli lyönyt Sihonin
Amorilaisten kuninkaan, joka Hesbonissa asui, niin myös Ogin, Basanin
kuninkaan, joka Astarotissa Edreissä asui,

<span id="an_1:5">1:5</span> Tällä puolella Jordania, Moabin maalla,
rupesi Moses selittämään tätä lakia ja sanoi:

<span id="an_1:6">1:6</span> Herra meidän Jumalamme puhui meille
Horebissa, sanoen: te olette jo kyllä kauvan olleet tällä vuorella;

<span id="an_1:7">1:7</span> Kääntäkäät teitänne ja menkäät matkaan
Amorilaisten vuorelle, ja kaikkein heidän läsnä asuvaistensa tykö,
kedoilla, vuorella ja laaksossa, etelämaalle, ja meren satamissa,
Kanaanin maalle ja Libanoniin, hamaan suuren Phratin virran tykö.

<span id="an_1:8">1:8</span> Katso, minä annoin teille maan, joka on
teidän edessänne: menkäät ja omistakaat se maa, niinkuin Herra teidän
isillenne Abrahamille, Isaakille ja Jakobille vannoi, antaaksensa sen
heille ja heidän siemenellensä heidän jälkeensä.

<span id="an_1:9">1:9</span> Ja minä puhuin teille silloin, sanoen: en
minä voi yksinäni kantaa teitä.

<span id="an_1:10">1:10</span> Sillä Herra teidän Jumalanne on lisännyt
teitä, niin että te tänäpänä olette niin monta, kuin tähdet taivaassa.

<span id="an_1:11">1:11</span> Herra teidän isäinne Jumala lisätköön
teitä vielä monta tuhatta kertaa enempi, ja siunatkoon teitä, niinkuin
hän teille sanonut on.

<span id="an_1:12">1:12</span> Kuinka minä yksinäni voin kantaa
senkaltaisen vaivan, kuorman ja riidan teiltä?

<span id="an_1:13">1:13</span> Valitkaat teistänne toimelliset ja
ymmärtäväiset miehet, jotka teidän suvustanne tunnetut ovat, ja minä
asetan heitä teidän päämiehiksenne.

<span id="an_1:14">1:14</span> Niin te vastasitte minua, sanoen: se on
hyvä asia, josta puhut tehdäkses.

<span id="an_1:15">1:15</span> Niin minä otin ylimmäiset teidän
suvuistanne, toimmelliset ja tunnetut miehet, ja asetin teille
päämiehiksi, tuhannen, sadan, viidenkymmenen ja kymmenen päälle, ja
esimiehiksi sukukunnissanne.

<span id="an_1:16">1:16</span> Ja minä käskin tuomareille silloin,
sanoen: kuulkaat teiden veljiänne, ja tuomitkaat oikein jokaisen miehen
ja hänen veljensä vaiheella, ja hänen muukalaisensa vaiheella.

<span id="an_1:17">1:17</span> Ei teidän pidä katsoman kenenkään muotoa
tuomiossa, vaan kuulkaat niin pientä, kuin suurtakin: älkäät peljätkö
kenenkään muotoa; sillä tuomio on Jumalan: vaan se asia, mikä teille on
raskas, antakaat tulla minun eteeni, kuullakseni sitä.

<span id="an_1:18">1:18</span> Ja minä käskin teitä siihen aikaan
kaikista, mitä teidän tekemän piti.

<span id="an_1:19">1:19</span> Niin me läksimme Horebista, ja vaelsimme
kaiken sen suuren ja hirmuisen korven lävitse, jonka te nähneet olette
Amorilaisten vuoren tiellä, niinkuin Herra meidän Jumalamme meille
käski. Ja tulimme KadesBarneaan.

<span id="an_1:20">1:20</span> Niin sanoin minä teille: te olette
tulleet Amorilaisten vuoreen asti, jonka Herra meidän Jumalamme antaa
meille.

<span id="an_1:21">1:21</span> Katso sitä maata sinun edessäs, jonka
Herra sinun Jumalas sinulle antanut on, mene, ja omista se niinkuin
Herra sinun isäis Jumala sinulle sanonut on: älä pelkää, älä myös
hämmästy.

<span id="an_1:22">1:22</span> Ja te tulitte kaikki minun tyköni, ja
sanoitte: lähettäkäämme miehet meidän edellämme vakoomaan maata, ja
meille asiaa ilmoittamaan, ja tietä, jota meidän sinne menemän pitää, ja
kaupungeita, joihin meidän tuleman pitää.

<span id="an_1:23">1:23</span> Ja se asia kelpasi minulle: niin otin
minä kaksitoistakymmentä miestä teidän seastanne, jokaisesta
sukukunnasta yhden.

<span id="an_1:24">1:24</span> Ne menivät matkaansa, ja astuivat
vuorelle, ja tulivat Eskolin ojaan asti, ja vakosivat sen.

<span id="an_1:25">1:25</span> Ja ottivat maan hedelmästä myötänsä ja
toivat meille, ja ilmoittivat meille asian, ja sanoivat: maa on hyvä,
jonka Herra meidän Jumalamme meille antaa.

<span id="an_1:26">1:26</span> Mutta ette tahtoneet mennä sinne, vaan
olitte vastahakoiset Herran teidän Jumalanne sanalle,

<span id="an_1:27">1:27</span> Ja napisitte majoissanne ja sanoitte:
Herra on meille vihainen, ja on tuonut meitä ulos Egyptin maalta,
antaaksensa meitä Amorilaisten käsiin, hukutettaa.

<span id="an_1:28">1:28</span> Kuhunka me menemme? Meidän veljemme ovat
peljättäneet meidän sydämemme, sanoen: se kansa on suurempi ja pitempi
meitä, ja ne kaupungit ovat suuret ja varustetut taivaasen asti: olemme
myös nähneet siellä Enakin pojat.

<span id="an_1:29">1:29</span> Ja minä sanoin teille: älkäät hämmästykö,
älkäät myös peljästykö heitä;

<span id="an_1:30">1:30</span> Sillä Herra teidän Jumalanne käy teidän
edellänne, ja sotii teidän edestänne, niin kuin hän myös tehnyt on
Egyptissä teille teidän silmäinne edessä,

<span id="an_1:31">1:31</span> Ja korvessa, jossa sinä olet nähnyt,
kuinka Herra sinun Jumalas on sinun kantanut, niinkuin mies kantaa
poikansa, kaikella sillä tiellä, jota te vaeltaneet olette, siihenasti
kuin te tälle paikalle tulitte.

<span id="an_1:32">1:32</span> Vaan ette siitä lukua pitäneet, uskoa
Herran teidän Jumalanne päälle,

<span id="an_1:33">1:33</span> Joka kävi tiellä teidän edellänne,
tiedustamaan leirin paikkaa, yöllä tulessa, osoittaen teille tietä jota
te kävitte, ja päivällä pilvessä.

<span id="an_1:34">1:34</span> Koska Herra kuuli teidän huutonne,
vihastui hän ja vannoi, sanoen:

<span id="an_1:35">1:35</span> Ei yksikään tästä pahasta sukukunnasta
pidä näkemän sitä hyvää maata, jonka minä olen vannonut, antaakseni
teidän isillänne,

<span id="an_1:36">1:36</span> Paitsi Kalebia Jephunnen poikaa, hän
näkee sen, hänelle minä annan sen maan, jonka päälle hän astunut on, ja
myös hänen lapsillensa, että hän uskollisesti seurasi Herraa.

<span id="an_1:37">1:37</span> Ja Herra vihastui myös minulle teidän
tähtenne, et sinäkään sinne tule;

<span id="an_1:38">1:38</span> Vaan Josua Nunin poika, sinun palvelias,
hän tulee sinne: vahvista häntä; sillä hänen pitää asettaman Israelin
perimykseensä.

<span id="an_1:39">1:39</span> Ja teidän lapsenne, jotka te sanoitte
saaliiksi tulevan, ja teidän poikanne, jotka ei tänäpänä tiedä hyvää eli
pahaa, he tulevat sinne, ja minä annan sen heille, ja heidän pitää sen
omistaman.

<span id="an_1:40">1:40</span> Vaan palatkaat te ja menkäät korpeen,
Punaisen meren tietä.

<span id="an_1:41">1:41</span> Niin te vastasitte ja sanoitte minulle:
me olemme rikkoneet Herraa vastaan: me menemme ja sodimme, niinkuin
Herra meidän Jumalamme meille käskenyt on. Kuin te siis valmiit olitte,
jokainen sota-aseinensa, ja ynseydessä menitte vuorelle,

<span id="an_1:42">1:42</span> Sanoi Herra minulle: sano heille: ei
teidän pidä sinne menemän, eikä myös sotiman, sillä en minä ole teidän
kanssanne, ettette lyötäisi teidän vihollistenne edessä.

<span id="an_1:43">1:43</span> Koska minä näin teille sanoin, niin ette
kuulleet minua, vaan olitte Herran sanalle vastahakoiset, ja olitte
röyhkeät menemään vuorelle.

<span id="an_1:44">1:44</span> Niin läksivät Amorilaiset, jotka vuorella
asuivat, teitä vastaan, ja ajoivat teitä takaa niinkuin kimalaiset
tekevät, ja löivät teitä maahan Seirissä Hormaan asti.

<span id="an_1:45">1:45</span> Kuin te sieltä palasitte ja itkitte
Herran edessä, niin ei Herra tahtonut kuulla teidän ääntänne, eikä
korviinsa ottanut.

<span id="an_1:46">1:46</span> Niin olette te olleet Kadeksessa kauvan
aikaa, niiden päiväin luvun jälkeen, kuin te viivyitte siellä (odottain
vakoojia).

<span id="an_2:1">2:1</span> Silloin me palasimme ja matkustimme korpeen
Punaisen meren tietä, niinkuin Herra minulle sanonut oli, ja vaelsimme
Seirin vuorta ympäri kauvan aikaa.

<span id="an_2:2">2:2</span> Ja Herra puhui minulle, sanoen:

<span id="an_2:3">2:3</span> Jo te olette kyllä vaeltaneet tätä vuorta
ympäri, palatkaat pohjoiseen päin.

<span id="an_2:4">2:4</span> Ja käski kansalle, sanoen: teidän pitää
vaeltaman teidän veljenne Esaun lasten rajain ylitse, jotka Seirissä
asuvat, ja he pelkäävät teitä; mutta karttakaat teitänne sangen visusti.

<span id="an_2:5">2:5</span> Älkäät alkako sotaa heitä vastaan; sillä en
minä anna teille jalankaan leveyttä heidän maastansa; sillä Esaun
lapsille olen minä antanut Seirin vuoren perimiseksi.

<span id="an_2:6">2:6</span> Rahalla pitää teidän heiltä ruuan ostaman,
jonka te syötte, niin myös veden pitää teidän heiltä rahalla ostaman,
jota te juotte:

<span id="an_2:7">2:7</span> Sillä Herra sinun Jumalas on siunannut
sinun, kaikissa sinun kättes töissä, hän tietää sinun matkustukses tässä
suuressa korvessa. Jo neljäkymmentä ajastaikaa on Herra sinun Jumalas
ollut sinun kanssas, niin ettei sinulta mitäkään ole puuttunut.

<span id="an_2:8">2:8</span> Kuin me veljemme Esaun lasten tyköä
vaeltaneet olimme, jotka Seirin vuorella asuivat, sitä kedon tietä
Elatista ja Etseongeberistä, niin palasimme me, ja menimme Moabin korven
tietä.

<span id="an_2:9">2:9</span> Ja Herra sanoi minulle: älä vahingoitse
Moabilaisia, älä myös sekoita itsiäs sotaan heidän kanssansa; silä en
minä anna sinulle mitäkään hänen maastansa perimiseksi; sillä Lotin
lapsille olen minä antanut Arin perimiseksi.

<span id="an_2:10">2:10</span> Emiläiset ovat muinen sillä paikalla
asuneet, jotka olivat suuri, väkevä ja pitkä kansa, niinkuin
Enakilaiset;

<span id="an_2:11">2:11</span> He luultiin myös Refalaisiksi, niinkuin
Enakilaiset, ja Moabilaiset kutsuivat heitä Emiläisiksi.

<span id="an_2:12">2:12</span> Asuivat myös muinen Horilaiset Seirissä,
ja Esaun lapset ajoivat pois ja hukuttivat ne edestänsä, ja asuivat
heidän siassansa: niinkuin Israel teki perintömaassansa, jonka Herra
heille antoi.

<span id="an_2:13">2:13</span> Niin nouskaat nyt, ja matkustakaat
Saredin ojan ylitse. Ja me vaelsimme Saredin ojan ylitse.

<span id="an_2:14">2:14</span> Vaan aika, kuin me matkustimme
KadesBarneasta, siihen asti kuin me tulimme Saredin ojan ylitse, oli
kahdeksan vuotta neljättäkymmentä, siihenasti kuin kaikki sotamiehet
leirissä olivat hukkuneet, niinkuin Herra heille vannonut oli.

<span id="an_2:15">2:15</span> Sillä Herran käsi oli heitä vastaan,
hukuttamaan heitä leirissä, siihenasti kuin hän peräti lopetti heidät.

<span id="an_2:16">2:16</span> Kuin kaikki sotamiehet olivat loppuneet
ja kuolleet kansan seasta,

<span id="an_2:17">2:17</span> Puhui Herra minulle, ja sanoi:

<span id="an_2:18">2:18</span> Tänäpänä pitää sinun matkustaman Moabin
rajain yli, lähellä Aria.

<span id="an_2:19">2:19</span> Ja kuin lähestyt Ammonin lapsia, älä
heitä vahingoitse, älä myös sekoita itsiäs sotaan heidän kanssansa;
sillä en minä anna sinulle Ammonin lasten maata perimiseksi; vaan Lotin
lapsille olen minä sen antanut perimiseksi.

<span id="an_2:20">2:20</span> Se on myös luettu Refalaisten maaksi;
sillä Refalaiset ovat muinen siinä asuneet. Ja Ammonilaiset kutsuvat
heidät Samsumilaisiksi.

<span id="an_2:21">2:21</span> Sillä he olivat suuri, väkevä ja pitkä
kansa, niinkuin Enakilaiset. Ja Herra hävitti heitä heidän edestänsä,
niin että he ajoivat heidät ulos, ja asuivat heidän siassansa.

<span id="an_2:22">2:22</span> Niinkuin hän oli tehnyt Esaun lapsille
Seirin vuorella asuvaisille, hävittäissänsä Horilaiset heidän edestänsä,
niin että he ovat heidät ajaneet ulos, ja asuneet heidän siassansa tähän
päivään asti.

<span id="an_2:23">2:23</span> Availaiset asuivat maakylissä Gatsaan
asti; mutta Kaphtorilaiset läksivät Kaphtorista ja hävittivät ne, ja
asuivat heidän siassansa.

<span id="an_2:24">2:24</span> Nouskaat ja lähtekäät, ja matkustakaat
Arnonin ojan ylitse: katso, minä annoin sinun käsiis Sihonin
Amorilaisten kuninkaan Hesbonissa, mainensa, rupee siis omistamaan, ja
sotimaan häntä vastaan.

<span id="an_2:25">2:25</span> Tänäpänä minä alan tuottamaan kaiken
kansan päälle koko taivaan alla pelvon ja vapisemisen sinun edessäs,
niin että he, sanoman sinusta kuultuansa, pitää värisemän, ja surulliset
oleman sinun edessäs.

<span id="an_2:26">2:26</span> Niin minä lähetin sanansaattajat
Kedemotin korvesta Sihonille Hesbonin kuninkaalle rauhallisilla
sanoilla, sanoen:

<span id="an_2:27">2:27</span> Minä tahdon vaeltaa sinun maakuntais
lävitse, ja niinkuin tie antaa, niin minä vaellan: en minä oikialle
puolelle enkä vasemmalle poikkee.

<span id="an_2:28">2:28</span> Ruokaa pitää sinun rahan edestä antaman
minulle syödä, ja vettä rahan edestä juoda: minä käyn vaivoin
joudukkaasti sen lävitse,

<span id="an_2:29">2:29</span> Niinkuin Esaun lapset, jotka Seirissä
asuvat, minulle tehneet ovat, ja Moabilaiset, jotka Arissa asuvat,
siihenasti että minä tulen Jordanin ylitse, siihen maahan, jonka Herra
meidän Jumalamme antaa meille.

<span id="an_2:30">2:30</span> Vaan ei Sihon Hesbonin kuningas tahtonut
meidän antaa vaeltaa sen lävitse; sillä Herra sinun Jumalas kovetti
hänen mielensä ja paadutti hänen sydämensä, että Herra tahtoi antaa
hänen sinun käsiis, niinkuin tänäpäivänä on.

<span id="an_2:31">2:31</span> Ja Herra sanoi minulle: katso, minä olen
ruvennut antamaan Sihonin kuninkaan ja hänen maansa sinun etees: rupee
omistamaan ja perintönäs pitämään hänen maatansa.

<span id="an_2:32">2:32</span> Ja Sihon läksi sotimaan meitä vastaan,
hän ja kaikki hänen väkensä Jaksassa.

<span id="an_2:33">2:33</span> Mutta Herra meidän Jumalamme antoi hänen
meidän eteemme, ja me löimme hänen ja hänen lapsensa ja kaikki hänen
väkensä.

<span id="an_2:34">2:34</span> Ja me otimme silloin kaikki hänen
kaupunkinsa, ja hukutimme kaikki kaupungit, miehet ja vaimot ja lapset,
niin ettemme yhtäkään jättäneet,

<span id="an_2:35">2:35</span> Paitsi eläimiä jotka me meillemme otimme,
ja kaupunkein saaliin, jotka me voitimme,

<span id="an_2:36">2:36</span> Hamasta Aroerista Arnonin ojan reunalla,
ja siitä kaupungista ojan vieressä, niin Gileadiin asti. Ei yhtäkään
kaupunkia ollut, joka taisi olla meitä väkevämpi: Herra meidän Jumalamme
antoi kaikki meidän allemme.

<span id="an_2:37">2:37</span> Vaan Ammonin lasten maahan et sinä
tullut, etkä mihinkään, joka oli Jabbokin ojan tykönä, eikä niihin
kaupunkeihin vuorella, taikka johonkuhun muuhun, josta Herra meidän
Jumalamme meitä kieltänyt on.

<span id="an_3:1">3:1</span> Ja me palasimme ja menimme Basanin tietä:
niin Og Basanin kuningas läksi kaiken väkensä kanssa meitä vastaan
sotimaan Edrein tykönä.

<span id="an_3:2">3:2</span> Mutta Herra sanoi minulle: älä pelkää
häntä; sillä minä olen antanut hänen sinun käsiis ja kaiken hänen
väkensä ja hänen maansa, ja sinun pitää tekemän hänelle, niinkuin sinä
teit Sihonille Amorilaisten kuninkaalle, joka Hesbonissa asui.

<span id="an_3:3">3:3</span> Ja niin Herra meidän Jumalamme antoi
kuningas Ogin Basanista meidän käsiimme, ynnä kaiken hänen väkensä
kanssa, ja me löimme hänen siihenasti ettei hänelle yhtäkään jäänyt.

<span id="an_3:4">3:4</span> Ja silloin me otimme kaikki hänen
kaupunkinsa, ja ei ollut hänellä yhtään kaupunkia,jota emme häneltä
ottaneet pois: kuusikymmentä kaupunkia, ja koko Argobin maakunnan, joka
oli Ogin valtakunnassa Basanissa.

<span id="an_3:5">3:5</span> Ja kaikki nämät kaupungit olivat
vahvistetut korkeilla muureilla, porteilla ja teljillä, paitsi monta
muuta kaupunkia, jotka olivat erinäiset maakylät,

<span id="an_3:6">3:6</span> Jotka me kaikki maahan kukistimme, niinkuin
me Sihonille Hesbonin kuninkaalle teimme: me hävitimme kaiken kaupungin
miehet, vaimot ja myös lapset;

<span id="an_3:7">3:7</span> Vaan kaikki eläimet, ja kaiken saaliin
kaupungeista, otimme me meillemme.

<span id="an_3:8">3:8</span> Ja niin me otimme siihen aikaan sen maan
kahden Amorilaisten kuninkaan kädestä, sillä puolella Jordania, Arnonin
ojasta niin Hermonin vuoreen asti.

<span id="an_3:9">3:9</span> Sidonilaiset kutsuivat Hermonin Sirioniksi,
mutta Amorilaiset kutsuivat sen Seniriksi,

<span id="an_3:10">3:10</span> Ja kaikki kaupungit lakialla, ja koko
Gileadin, ja koko Basanin, Salkaan ja Edreiin asti, Ogin valtakunnassa
Basanin kaupungit.

<span id="an_3:11">3:11</span> Sillä ainoastansa kuningas Og Basanissa
oli jäänyt Refalaisista: katso, hänen vuoteensa, rautainen vuode, eikö
se ole Ammonin lasten Rabbatissa? joka on yhdeksän kyynärää pitkä, ja
neljä kyynärää lavia, miehen kyynärpään pituudelta.

<span id="an_3:12">3:12</span> Ja niin me siihen aikaan sen maan
meillemme omistimme: Aroerista Arnonin ojan tyköä, ja puolen Gileadin
mäkeä, ja sen kaupungit, annoin minä Rubenilaisille ja Gadilaisille.

<span id="an_3:13">3:13</span> Mutta mitä Gileadista jäi ja koko Basanin
kanssa, joka kutsutaan Refalaisten maaksi.

<span id="an_3:14">3:14</span> Jair Manassen poika sai koko Argobin
maakunnan Gessurin ja Makatin maan ääriin, ja kutsui Basanin oman
nimensä jälkeen Jairin kyliksi, tähän päivään asti.

<span id="an_3:15">3:15</span> Mutta Makirille minä annoin Gileadin.

<span id="an_3:16">3:16</span> Ja Rubenilaisille ja Gadilaisille annoin
minä osan Gileadista, Arnonin ojaan asti, keskelle ojaa, kussa raja on,
niin Jabbokin ojaan asti, jossa Ammonin lasten raja on,

<span id="an_3:17">3:17</span> Niin myös Araban kedon ja Jordanin ja
rajamaat Kinneretistä niin kedon mereen asti, se on Suolainen meri,
Pisgan vuoren alaisella puolella itää kohden.

<span id="an_3:18">3:18</span> Ja minä käskin teitä sillä ajalla, ja
sanoin: Herra teidän Jumalanne on antanut teille tämän maan omaksenne:
menkäät aseinenne veljeinne Israelin lasten edellä, kaikki te, jotka
väkevät olette sotaan menemään.

<span id="an_3:19">3:19</span> Paitsi emäntiänne, lapsianne ja myös
karjaanne, (sillä minä tiedän teillä olevan paljo karjaa) antakaat
niiden olla kaupungeissanne, jotka minä teille antanut olen,

<span id="an_3:20">3:20</span> Siihenasti että Herra teidän veljennekin
saattaa lepoon, niinkuin teidätkin, että hekin omistaisivatsen maan,
jonka Herra teidän Jumalanne heille antava on tuolla puolella Jordania:
sitte te palajatte kukin omaisuuteenne, jonka minä teille antanut olen.

<span id="an_3:21">3:21</span> Ja minä käskin Josualle sillä ajalla,
sanoen: sinun silmäs ovat nähneet kaikki, mitä Herra teidän Jumalanne
näille kahdelle kuninkaalle on tehnyt, niin hän on myös tekevä kaikille
valtakunnille, kuhunka sinä menet.

<span id="an_3:22">3:22</span> Älkäät heitä peljätkö; sillä Herra teidän
Jumalanne itse sotii teidän edestänne.

<span id="an_3:23">3:23</span> Ja minä rukoilin Herraa siihen aikaan,
sanoen:

<span id="an_3:24">3:24</span> Herra, Heraa, sinä olet ruvennut
ilmoittamaan palvelialles sinun kunnias ja sinun vahvan kätes; sillä
kuka on Jumala taivaassa eli maassa, joka taitaa sinun tekos ja väkes
perään tehdä?

<span id="an_3:25">3:25</span> Anna nyt minun mennä katsomaan sitä hyvää
maata tuolla puolella Jordania, hyviä vuoria ja Libanonia.

<span id="an_3:26">3:26</span> Mutta Herra vihastui minun päälleni
teidän tähtenne, eikä kuullut minun rukoustani; mutta sanoi minulle:
sinulla on kyllä, älä minulle siitä asiasta enempää puhu.

<span id="an_3:27">3:27</span> Astu Pisgan kukkulalle, ja nosta silmäs
länteen päin, pohjaan päin, lounaan päin ja itään päin, ja katso
silmilläs; sillä ei sinun pidä menemän tämän Jordanin ylitse.

<span id="an_3:28">3:28</span> Mutta käske Josualle ja vahvista häntä,
ja rohkaise häntä; sillä hänen pitää menemän ylitse, tämän kansan
edellä, ja pitää heille omistaman perinnöksi sen maan, jonka sinä näet.

<span id="an_3:29">3:29</span> Ja me olimme siinä laaksossa, joka on
BetPeorin kohdalla.

<span id="an_4:1">4:1</span> Ja kuule nyt, Israel, ne säädyt ja
oikeudet, jotka minä teille opetan tehdäksenne, että te eläisitte ja
tulisitte ja omistaisitte maan jonka Herra teidän isäinne Jumala teille
on antava.

<span id="an_4:2">4:2</span> Ei teidän pidä mitään lisäämän siihen
sanaan minkä minä teille käsken, eikä pidä myös teidän mitään siitä
ottamanpois, kätkeäksenne Herran teidän Jumalanne käskyjä, jotka minä
teille käsken.

<span id="an_4:3">4:3</span> Teidän silmänne ovat nähneet, mitä Herra
tehnyt on BaalPeorille; sillä kaikki, jotka seurasivat BaalPeoria, on
Herra sinun Jumalas hukuttanut teidän seastanne.

<span id="an_4:4">4:4</span> Vaan te, jotka riiputte kiinni Herrassa
teidän Jumalassanne, te elätte kaikki tänäpänä.

<span id="an_4:5">4:5</span> Katso, minä opetin teille käskyt ja
oikeudet, niinkuin Herra minun Jumalani minulle käskenyt on, niin
tehdäksenne maalla, johonka te tulette, omistamaan sitä.

<span id="an_4:6">4:6</span> Niin pitäkäät siis ja tehkäät ne; sillä
tämä on teidän ymmärryksenne ja toimellisuutenne kaikkein kansain
edessä, koska he kuulevat nämät käskyt, niin he sanovat: tämä suuri
kansa ainoastaan on toimellinen ja kuluisa kansa.

<span id="an_4:7">4:7</span> Sillä mikä kansa on niin suuri, jota Jumala
niin lähestyy, niinkuin Herra meidän Jumalamme, niin usein kuin me häntä
rukoilemme?

<span id="an_4:8">4:8</span> Ja mikä on niin ylistettävä kansa jolla
niin hurskaat säädyt ja käskyt ovat, niinkuin kaikki tämä laki on, jonka
minä teille tänäpänä annan?

<span id="an_4:9">4:9</span> Niin karta ja varjele sinun sielus sangen
visusti, ettet sinä unhottaisi niitä asioita, jotka sinun silmäs ovat
nähneet, ja ettei ne läksisi sinun sydämestäs kaikkena sinun
elinaikanas: ja sinun pitää niitä julistaman lapsilles ja lastes
lapsille.

<span id="an_4:10">4:10</span> Sitä päivää, jonas seisoit Herran sinun
Jumalas edessä Horebissa, kuin Herra sanoi minulle: kokoa minulle kansa,
antaakseni heidän kuulla minun sanojani, jotka heidän pitää oppiman,
että he pelkäisivät minua kaikkena elinaikanansa maan päällä, ja
opettaisivat lapsiansa.

<span id="an_4:11">4:11</span> Ja te astuitte edes, ja seisoitte
alhaalla vuoren tykönä, ja vuori paloi taivaasen asti, ja siellä oli
pimeys, pilvi ja synkeys.

<span id="an_4:12">4:12</span> Ja Herra puhui teille keskeltä tulta:
puheen äänen te kuulitte, mutta ette yhtäkään kuvaa nähneet, vaan äänen
kuulitte.

<span id="an_4:13">4:13</span> Ja hän ilmoitti teille liittonsa, jonka
hän teidän tehdä käski: ne kymmenet sanat, ja kirjoitti ne kahteen
kiviseen tauluun.

<span id="an_4:14">4:14</span> Ja Herra käski minun silloin opettaa
teille säädyt ja oikeudet, teidän niitä tehdäksenne siinä maassa, johon
te menette omistamaan sitä.

<span id="an_4:15">4:15</span> Varjelkaat siis sielujanne sangen
visusti; sillä ette ole yhtäkään kuvaa nähneet sinä päivänä, jona Herra
puhui teille, keskeltä tulta, Horebissa,

<span id="an_4:16">4:16</span> Ettette turmelisi teitänne, ja tekisi
teillenne kuvaa, jonkun muotoista, miehen eli vaimon kaltaista,

<span id="an_4:17">4:17</span> Jonkun eläimen kaltaista, joka on maan
päällä, jonkun linnun kaltaista, joka lentää taivaan alla;

<span id="an_4:18">4:18</span> Eli jonkun madon muotoa maan päällä, eli
jonkun kalan muotoa, joka on vedessä maan alla,

<span id="an_4:19">4:19</span> Ja ettet sinä myös nostaisi silmiäs
taivaasen päin, ja katselisi aurinkoa, ja kuuta, ja tähtiä, ja kaikkea
taivaan sotajoukkoa, ja tulisi kehoitetuksi kumartamaan ja palvelemaan
heitä, jotka Herra sinun Jumalas jakanut on kaikille kansoille koko
taivaan alla.

<span id="an_4:20">4:20</span> Mutta teidät on Herra ottanut ja
johdattanut ulos rautapätsistä Egyptistä, että olisitte hänelle
perintökansa, niinkuin se myös on tänäpänä.

<span id="an_4:21">4:21</span> Ja Herra vihastui minun päälleni teidän
puheenne tähden, niin että hän vannoi, ettei minun pitänyt menemän
Jordanin ylitse, eli tuleman siihen hyvään maahan, jonka Herra sinun
Jumalas antaa sinulle perinnöksi.

<span id="an_4:22">4:22</span> Vaan minun pitää kuoleman tässä maassa,
ja ei minun pidä käymän Jordanin ylitse; mutta te käytte sen ylitse ja
omistatte hyvän maan.

<span id="an_4:23">4:23</span> Niin kavahtakaat, ettette Herran teidän
Jumalanne liittoa unhottaisi, jonka hän teidän kansanne on tehnyt: ja
älkäät tehkö kuvaa jonkun muotoista niinkuin Herra sinun Jumalas sinulta
kieltänyt on.

<span id="an_4:24">4:24</span> Sillä Herra sinun Jumalas on
kuluttavainen tuli, ja kiivas Jumala.

<span id="an_4:25">4:25</span> Kuin sinä siität lapsia, ja lasten
lapsia, ja te vanhenette maassa ja turmelette itsenne, ja teette
itsellenne kuvia jonkun muotoisia, niin että te teette pahaa Herran
teidän Jumalanne edessä, ja vihoitatte hänen,

<span id="an_4:26">4:26</span> Niin minä tänäpänä kutsun taivaat ja maan
todistajaksi teitä vastaan, että teidän pitää äkisti peräti hukkuman
siitä maasta, johon te menette Jordanin ylitse, omistamaan sitä. Ei
teidän pidä kauvan elämän siinä, vaan te pitää peräti hukutettaman.

<span id="an_4:27">4:27</span> Ja Herra hajoittaa teitä kansain sekaan,
ja te tulette vähäksi kansaksi, jätetyksi pakanain sekaan, kuhunka Herra
vie teidät.

<span id="an_4:28">4:28</span> Siellä pitää teidän palveleman
epäjumalia, jotka ihmisten käsialat ovat: puita ja kiviä, jotka ei näe,
eikä kuule, eikä syö, eikä haista.

<span id="an_4:29">4:29</span> Jos sinä silloin siellä etsit Herraa
sinun Jumalaas, niin sinä löydät hänen, koska sinä etsit häntä kaikesta
sydämestäs, ja kaikesta sielustas.

<span id="an_4:30">4:30</span> Koskas ahdistetaan, ja nämät kaikki sinun
päälles tulevat, niin sinä viimeisinä päivinä palajat Herran sinun
Jumalas tykö ja kuulet hänen ääntänsä.

<span id="an_4:31">4:31</span> Sillä Herra sinun Jumalas on armollinen
Jumala: ei hän sinua hylkää, eikä kadota sinua, ja ei hän unhota sinun
isäis liittoa, jonka hän heille vannonut on.

<span id="an_4:32">4:32</span> Kysele entisiä aikoja, jotka ovat olleet
sinun edelläs, siitä päivästä, jona Jumala loi ihmisen maan päälle, ja
yhdestä taivaan äärestä niin toiseen ääreen: jos ikänä niin suuri asia
tapahtunut on, eli senkaltaista on ikänä kuultu?

<span id="an_4:33">4:33</span> Onko joku kansa kuullut Jumalan äänen
puhuvan tulen keskeltä, niinkuin sinä kuullut olet, ja on elänyt?

<span id="an_4:34">4:34</span> Eli onko Jumala koetellut mennäksensä
ottamaan itsellensä kansaa kansan seasta, kiusauksilla, ja
tunnustähdeillä, ja ihmeillä, ja sodalla, ja väkevällä kädellä, ja
ojetulla käsivarrella ja suurilla peljästyksillä, niinkuin Herra teidän
Jumalanne kaikki nämät tehnyt on teille Egyptistä sinun silmäis edessä.

<span id="an_4:35">4:35</span> Nämät olet sinä nähnyt, tietääkses, että
Herra on ainoastaan Jumala; ja paitsi häntä ei yksikään muu.

<span id="an_4:36">4:36</span> Taivaasta on hän antanut sinun kuulla
äänensä, opettaaksensa sinua, ja maalla on hän antanut sinun nähdä
suuren tulensa, ja tulen keskeltä olet sinä kuullut hänen sanansa.

<span id="an_4:37">4:37</span> Että hän sinun isiäs on rakastanut, ja
heidän siemenensä on valinnut heidän jälkeensä, ja vienyt ulos sinun
Egyptin maasta kasvoillansa, ja suurela voimallansa,

<span id="an_4:38">4:38</span> Ajamaan ulos sinun edestäs suuret kansat,
väkevämmät sinua, johdattaaksensa sinun siihen, ja antaaksensa sinulle
heidän maansa perinnöksi, niinkuin se tänäpänä tapahtunut on.

<span id="an_4:39">4:39</span> Niin tiedä siis tänäpänä, ja pane
mielees, että Herra on Jumala ylhäällä taivaassa, ja alhaalla maassa, ja
ei yksikään muu,

<span id="an_4:40">4:40</span> Ettäs pidät hänen säätynsä ja käskynsä,
jotka minä tänäpänä sinulle käsken, että sinun ja sinun lapsilles sinun
jälkees hyvin kävis, ja ettäs olisit pitkä-ijällinen maassa, jonka Herra
sinun Jumalas sinulle antaa ikäpäivikses.

<span id="an_4:41">4:41</span> Silloin eroitti Moses kolme kaupunkia,
sillä puolella Jordania auringon nousemisen puoleen,

<span id="an_4:42">4:42</span> Että sinne pakenis, tietämätä
lähimmäisensä kuoliaaksi löis ja ei ennen ole ollut hänen vihamiehensä;
että hän pakenis yhteen niistä kaupungeista, ja eläis,

<span id="an_4:43">4:43</span> Kuin oli Betser korvessa, lakialla maalla
Rubenilaisten seassa, ja Ramot Gileadissa Gadilaisten seassa, ja Goan
Basanissa Manasselaisten seassa.

<span id="an_4:44">4:44</span> Tämä on se laki, jonka Moses Israelin
lasten eteen pani.

<span id="an_4:45">4:45</span> Ja nämät ovat todistukset, säädyt ja
oikeudet, jotka Moses sanoi Israelin lapsille, lähdettyänsä Egyptistä,

<span id="an_4:46">4:46</span> Sillä puolella Jordania, laaksossa
BetPeorin kohdalla, Sihorin Amorilaisten kuninkaan maalla joka
Hesbonissa asui, jonka Moses ja Israelin lapset löivät lähdettyänsä
Egyptistä,

<span id="an_4:47">4:47</span> Ja omistivat hänen maansa, niin myös Ogin
Basanin kuninkaan maan, kahden Amorilaisten kuninkaan, jotka sillä
puolella Jordania asuivat, auringon ylenemistä päin,

<span id="an_4:48">4:48</span> Aroerista Arnonin ojan reunalla, Sionin
vuoreen asti, se on Hermon.

<span id="an_4:49">4:49</span> Ja kaiken lakian maan sillä puolella
Jordania itään päin, lakeuden mereen asti, Pisgan vuoren alaisella
puolella.

<span id="an_5:1">5:1</span> Ja Moses kutsui koko Israelin, ja sanoi
heille: kuule Israel näitä säätyjä ja oikeuksia, jotka minä tänäpänä
puhun teidän korvainne kuullen, ja oppikaat ne, ja pitäkäät ne,
tehdäksenne niiden jälkeen.

<span id="an_5:2">5:2</span> Herra meidän Jumalamme teki liiton meidän
kanssamme Horebissa.

<span id="an_5:3">5:3</span> Ei tehnyt Herra tätä liittoa meidän isäimme
kanssa, vaan meidän kanssamme, jotka nyt tässä olemme tänäpänä, ja
kaikki elämme.

<span id="an_5:4">5:4</span> Herra puhui kasvoista kasvoihin teidän
kanssanne vuorella, tulen keskeltä.

<span id="an_5:5">5:5</span> Silloin minä seisoin Herran ja teidän
vaiheellanne, ilmoittamassa teille Herran sanaa; sillä te pelkäsitte
tulta, ja ette nousseet vuorelle, ja hän sanoi:

<span id="an_5:6">5:6</span> Minä (olen) Herra sinun Jumalas, joka sinun
Egyptin maalta orjuuden huoneesta ulos vienyt olen.

<span id="an_5:7">5:7</span> Ei sinun pidä pitämän muita Jumalia minun
edessäni.

<span id="an_5:8">5:8</span> Ei sinun pidä kuvaa tekemän sinulles jonkun
muotoiseksi, joka ylhäällä taivaassa on, eli alhaalla maassa, elikkä
vesissä maan alla.

<span id="an_5:9">5:9</span> Ei sinun pidä niitä kumartaman, eikä
palveleman niitä; sillä minä olen Herra sinun Jumalas, kiivas Jumala,
joka kostan lapsille isäin rikokset, kolmanteen ja neljänteen polveen
niille, jotka minua vihaavat,

<span id="an_5:10">5:10</span> Ja teen laupiuden monelle tuhannelle,
jotka minua rakastavat, ja minun käskyni pitävät.

<span id="an_5:11">5:11</span> Ei sinun pidä turhaan lausuman Herran
sinun Jumalas nimeä; sillä ei Herra pidä sitä rankaisemata, joka hänen
nimensä turhaan lausuu,

<span id="an_5:12">5:12</span> Sinun pitää lepopäivän pitämän, ettäs sen
pyhittäisit, niinkuin Herra sinun Jumalas sinun käski:

<span id="an_5:13">5:13</span> Kuusi päivää pitää sinun työtä tekemän,
ja kaikki sinun asias toimittaman;

<span id="an_5:14">5:14</span> Mutta seitsemäs päivä on Herran sinun
Jumalas lepopäivä: silloin ei sinun pidä mitään työtä tekemän, eikä
sinun poikas, eikä sinun tyttäres, eikä sinun palvelias, eikä sinun
piikas, eikä sinun härkäs, eikä aasis, eikä yksikään sinun karjas, eikä
sinun muukalaises, joka sinun portteis sisällä on, että sinun palvelias
ja piikas levossa olisivat niinkuin sinäkin.

<span id="an_5:15">5:15</span> Ja muista, että sinäkin olit orja Egyptin
maalla, ja Herra sinun Jumalas johdatti sinun sieltä väkevällä kädellä
ja ojennetulla käsivarrella. Sentähden Herra sinun Jumalas käski sinun
pitää lepopäivän.

<span id="an_5:16">5:16</span> Sinun pitää kunnioittaman isääs ja
äitiäs, niinkuin Herra sinun Jumalas on sinun käskenyt, ettäs kauvan
eläisit, ja menestyisit siinä maassa, jonka Herra sinun Jumalas sinulle
antaa.

<span id="an_5:17">5:17</span> Ei sinun pidä tappaman.

<span id="an_5:18">5:18</span> Ei sinun pidä huorin tekemän.

<span id="an_5:19">5:19</span> Ei sinun pidä varastaman.

<span id="an_5:20">5:20</span> Ei sinun pidä väärää todistusta sanoman
sinun lähimmäistäs vastaan.

<span id="an_5:21">5:21</span> Ei sinun pidä himoitseman sinun
lähimmäises emäntää. Ei sinun pidä himoitseman sinun lähimmäises
huonetta, hänen peltoansa, palveliaansa, piikaansa, härkäänsä, aasiansa,
ja mitä ikänä sinun lähimmäises on.

<span id="an_5:22">5:22</span> Nämät ovat ne sanat, jotka Herra puhui
kaikelle teidän seurakunnallenne vuorella, tulesta, pilvestä ja
synkeydestä suurella äänellä, ja ei siihen enempää lisännyt, ja
kirjoitti ne kahteen kiviseen tauluun, ja antoi ne minulle.

<span id="an_5:23">5:23</span> Ja tapahtui, kuin te äänen kuulitte
pimeyden keskeltä, ja vuori paloi tulesta, niin te tulitte minun tyköni,
kaikki päämiehet ja vanhimmat teidän suvustanne,

<span id="an_5:24">5:24</span> Ja te sanoitte: katso, Herra meidän
Jumalamme on osottanut meille kunniansa ja suuruutensa, ja me kuulimme
hänen äänensä tulesta. Tänäpänä me näimme Jumalan puhuvan ihmisille, ja
heidän elämään jäävän.

<span id="an_5:25">5:25</span> Ja miksi meidän nyt pitää kuoleman, että
tämä suuri tuli pitää kuluttaman meidät? Jos me useammin kuulemme Herran
meidän Jumalamme äänen, niin me kuolemme.

<span id="an_5:26">5:26</span> Sillä mikä on kaikki liha, että se kuulis
elävän Jumalan äänen tulesta puhuvan, niinkuin me, ja jäis elämään?

<span id="an_5:27">5:27</span> Lähesty sinä ja kuule kaikki, mitä Herra
meidän Jumalamme sanoo, ja sano sinä meille kaikki, mitä Herra meidän
Jumalamme sinun kanssas puhuu, niin me tahdomme kuulla ja tehdä niitä.

<span id="an_5:28">5:28</span> Ja Herra kuuli teidän sanainne äänen,
kuin te puhuitte minun kanssani, ja Herra sanoi minulle: minä kuulin
tämän kansan puheen äänen, kuin he puhuivat sinun kanssas: se on kaikki
hyvä, minkä he puhuivat.

<span id="an_5:29">5:29</span> Joska heille olis senkaltainen sydän,
pelkäämään minua ja kätkemään kaikki minun käskyni kaikkena heidän
elinaikanansa, että heille menestyis ja heidän lapsillensa
ijankaikkisesti!

<span id="an_5:30">5:30</span> Mene siis ja sano heille: palatkaat
kotianne teidän majoihinne.

<span id="an_5:31">5:31</span> Mutta sinun pitää seisoman tässä minun
edessäni, että minä puhun sinun kanssas kaikki käskyt, säädyt ja
oikeudet, jotka sinun pitää heille opettaman, että he tekisivät niiden
jälkeen, siinä maassa, jonka minä heille annan heidän omistaaksensa.

<span id="an_5:32">5:32</span> Niin pitäkäät nämät ja tehkäät niinkuin
Herra teidän Jumalanne teidän käski, ja älkäät poiketko oikialle eikä
vasemmalle puolelle;

<span id="an_5:33">5:33</span> Vaan vaeltakaat kaikkia niitä teitä,
jotka Herra teidän Jumalanne teille käski, että eläisitte, menestyisitte
ja olisitte pitkä-ijälliset siinä maassa, jonka te omistatte.

<span id="an_6:1">6:1</span> Nämät ovat ne käskyt, säädyt ja oikeudet,
jotka Herra teidän Jumalanne käski opettaa teille tehdäksenne siinä
maassa, kuhunka te menette omistamaan sitä.

<span id="an_6:2">6:2</span> Ettäs pelkäisit Herraa sinun Jumalaas, ja
pitäisit kaikki hänen säätynsä ja käskynsä, jotka minä käsken sinulle,
sinä ja sinun lapses ja sinun lastes lapset, kaikkena sinun elinaikanas,
ettäs kauvan eläisit.

<span id="an_6:3">6:3</span> Israel, sinun pitää kuuleman ja pitämän,
niin että sinä myös teet sen jälkeen, että sinulle hyvin kävis, ja te
tulisitte paljon lisätyksi; niinkuin Herra sinun isäis Jumala sinulle on
luvannut maan, joka rieskaa ja hunajaa vuotaa.

<span id="an_6:4">6:4</span> Kuule Israel, Herra meidän Jumalamme on
yksi (ainoa) Herra,

<span id="an_6:5">6:5</span> Ja sinun pitää rakastaman Herraa sinun
Jumalaas, kaikesta sydämestäs, ja kaikesta sielustas ja kaikesta
voimastas.

<span id="an_6:6">6:6</span> Ja nämät sanat, jotka minä käsken sinulle
tänäpänä, pitää sinun paneman sydämees,

<span id="an_6:7">6:7</span> Ja teroittaman ne sinun lapsilles, ja
niistä puhuman, huoneessa istuissas ja tiellä käydessäs, maata pannessas
ja noustessas.

<span id="an_6:8">6:8</span> Ja sinun pitää sitoman ne merkiksi kätees,
ja ne pitää oleman sinulle muistoksi sinun silmäis edessä.

<span id="an_6:9">6:9</span> Ja sinun pitää kirjoittaman ne huonees
pihtipieliin ja portteihis,

<span id="an_6:10">6:10</span> Kuin Herra sinun Jumalas johdattaa sinun
sille maalle, jonka hän sinun isilles, Abrahamille, Isaakille ja
Jakobille on vannonut sinulle antaaksensa, suuret ja jalot kaupungit,
joita et sinä rakentanut,

<span id="an_6:11">6:11</span> Ja huoneet täynnä kaikkea hyvyyttä, joita
et sinä itse täyttänyt, ja vuojonkiviset kaivot, joita et sinä itse
kaivanut, ja viinamäet ja öljymäet, joita et sinä itse istuttanut, että
sinä syöt ja ravitaan.

<span id="an_6:12">6:12</span> Niin ota vaari, ettet sinä unhota Herraa,
joka sinun Egyptin maalta, orjuuden huoneesta on johdattanut ulos.

<span id="an_6:13">6:13</span> Mutta sinun pitää pelkäämän Herraa sinun
Jumalaas ja palveleman häntä, ja hänen nimensä kautta pitää sinun
vannoman.

<span id="an_6:14">6:14</span> Ei teidän pidä seuraaman muukalaisia
jumalia, niiden kansain jumalia, jotka teidän ympärillänne ovat.

<span id="an_6:15">6:15</span> Sillä Herra sinun Jumalas on kiivas
Jumala teidän keskellänne, ettei Herran sinun Jumalas viha julmistuisi
sinun päälles, ja hukuttaisi sinua maasta.

<span id="an_6:16">6:16</span> Ei teidän pidä kiusaaman Herraa teidän
Jumalaanne, niinkuin te häntä kiusasitte Massassa;

<span id="an_6:17">6:17</span> Mutta pitämän uskollisesti Herran teidän
Jumalanne käskyt, niin myös hänen todistuksensa ja hänen säätynsä, jotka
hän sinulle käskenyt on,

<span id="an_6:18">6:18</span> Ettäs teet sitä mikä oikia ja hyvä on
Herran edessä, että sinulle hyvin kävis, ja tulisit sisälle ja
omistaisit sen hyvän maan, josta Herra vannoi sinun isilles,

<span id="an_6:19">6:19</span> Että hän karkottais kaikki viholliset
sinun edestäs, niinkuin Herra sanonut on.

<span id="an_6:20">6:20</span> Kuin poikas tästälähin kysyy sinulta,
sanoen: mitkä todistukset ja säädyt ja oikeudet nämät ovat, jotka Herra
meidän Jumalamme teille käskenyt on?

<span id="an_6:21">6:21</span> Niin sinun pitää sanoman pojalles: me
olimme Pharaon orjat Egyptissä; mutta Herra johdatti meidät ulos
Egyptistä väkevällä kädellä.

<span id="an_6:22">6:22</span> Ja Herra teki suuria ja pahoja
tuunustähtejä, ja ilmeitä Egyptille, Pharaolle, ja kaikelle hänen
huoneellensa, meidän silmäimme edessä.

<span id="an_6:23">6:23</span> Ja johdatti meidät sieltä, että hän veis
meitä, ja antais meille sen maan, josta hän vannoi meidän isillemme.

<span id="an_6:24">6:24</span> Ja Herra käski meitä tekemään kaikkein
näiden säätyin jälkeen, peljäten Herraa meidän Jumalaamme, että meille
hyvin kävis kaikkena meidän elinaikanamme, niinkuin myös tänäpänä käy.

<span id="an_6:25">6:25</span> Ja sen pitää oleman meille
vanhurskaudeksi, jos me pidämme ja teemme kaikki nämät käskyt Herran
meidän Jumalamme edessä, niinkuin hän meille on käskenyt.

<span id="an_7:1">7:1</span> Kuin Herra sinun Jumalas vie sinun siihen
maahan, johon sinä tulet omistamaan sitä, ja ajaa paljon kansaa ulos
sinun edestäs: Hetiläiset, Girgasilaiset, Amorilaiset, Kanaanilaiset,
Pheresiläiset, Heviläisetja Jebusilaiset, seitsemän kansaa,jotka sinua
suuremmat ja väkevämmät ovat;

<span id="an_7:2">7:2</span> Ja kuin Herra sinun Jumalas antaa heidät
sinun etees, ja sinä lyöt heitä, niin sinun pitää peräti hukuttaman
heitä, niinkuin kirotuita, ja ei tekemän yhtäkään liittoa heidän
kanssansa, eikä armahtaman heitä.

<span id="an_7:3">7:3</span> Ja ei sinun pidä heimolaisuuteen antaman
sinuas heidän kanssansa: sinun tyttäriäs ei sinun pidä antaman heidän
pojillensa,ja heidän tyttäriänsä ei pidä sinun ottaman pojilles.

<span id="an_7:4">7:4</span> Sillä he viettelevät sinun poikas minun
tyköäni, palvelemaan muukalaisia jumalia; niin julmistuu Herran viha
teidän päällenne ja nopiasti hukuttaa teidät.

<span id="an_7:5">7:5</span> Mutta näin pitää teidän tekemän heille:
heidän alttarinsa pitää teidän kukistaman ja heidän patsaansa rikkoman,
niin myös heidän metsistönsä hakkaaman, ja heidän epäjumalansa kuvat
tulella polttaman.

<span id="an_7:6">7:6</span> Sillä sinä olet pyhä kansa Herralle sinun
Jumalalles: sinun on Herra sinun Jumalas valinnut omaksi kansaksensa
kaikista kansoista, jotka asuvat maan päällä.

<span id="an_7:7">7:7</span> Ei ole Herra mielistynyt teihin ja valinnut
teitä sentähden, että teidän lukunne on suurempi kuin kaikkein muiden
kansain; sillä sinä olet vähin kaikista kansoista.

<span id="an_7:8">7:8</span> Mutta että Herra rakasti teitä ja pitää
valansa, jonka hän vannoi teidän isillenne, johdatti hän teidät ulos
väkevällä kädellä ja vapahti teidät orjuuden huoneesta, Pharaon Egyptin
kuninkaan kädestä.

<span id="an_7:9">7:9</span> Niin sinun pitää tietämän, että Herra sinun
Jumalas on Jumala, uskollinen Jumala, pitäväinen liiton ja laupiuden
niiden kanssa, jotka häntä rakastavat ja pitävät hänen käskynsä,
tuhanteen polveen,

<span id="an_7:10">7:10</span> Ja kostaa niille, jotka häntä vihaavat,
kasvoinsa edessä, niin että hän hukuttaa heitä, ja ei viivy kostamasta
niille kasvoinsa edessä, jotka häntä vihaavat.

<span id="an_7:11">7:11</span> Niin pidä ne käskyt, säädyt ja oikeudet,
jotka minä sinulle käsken tänäpänä tehdäkses niitä.

<span id="an_7:12">7:12</span> Ja kuin te nämät oikeudet kuulette, ja
pidätte, ja teette ne, niin myös Herra sinun Jumalas pitää sinulle sen
liiton ja laupiuden, jonka hän vannoi sinun isilles,

<span id="an_7:13">7:13</span> Ja rakastaa sinua, ja siunaa sinun, ja
ennentää sinun, ja siunaa sinun ruumiis hedelmän , ja sinun maas
hedelmän, sinun jyväs, viinas ja öljys, sikiät karjastas, ja laumat
lampaistas, siinä maassa, jonka hän sinun isilles vannoi sinulle
antaaksensa.

<span id="an_7:14">7:14</span> Sinun pitää oleman siunatun kaikista
kansoista. Ei yksikään hedelmätöin pidä sinun seassas oleman, eikä
karjas seassa.

<span id="an_7:15">7:15</span> Ja Herra ottaa sinulta pois kaikki
sairaudet: ei hän yhtäkään Egyptin pahaa tautia, jotka sinä tiedät, pane
sinun päälles; mutta heittää ne kaikkein niiden päälle, jotka sinua
vihaavat.

<span id="an_7:16">7:16</span> Sinun pitää nielemän kaikki ne kansat,
jotka Herra sinun Jumalas sinulle antava on: ei sinun silmäs pidä
säästämän heitä, eikä sinun pidä palveleman heidän jumaliansa; sillä se
tulis sinulle paulaksi.

<span id="an_7:17">7:17</span> Jos sinä sanot sydämessäs: nämät kansat
ovat usiammat kuin minä; kuinka taidan minä heidät ajaa ulos?

<span id="an_7:18">7:18</span> Niin älä pelkää heitä: muista visusti,
mitä Herra sinun Jumalas teki Pharaolle ja kaikille Egyptiläisille,

<span id="an_7:19">7:19</span> Ja ne suuret kiusaukset, jotka silmät
nähneet ovat, ja tunnustähdet ja ihmeet, ja väkevä käsi, ja ojettu
käsivarsi, jolla Herra sinun Jumalas johdatti sinun. Niin Herra sinun
Jumalas tekee kaikille niille kansoille, joita sinä pelkäät.

<span id="an_7:20">7:20</span> Niin myös Herra sinun Jumalas lähettää
heidän sekaansa hörhöläiset siihen asti että kaikki hukutetaan, jotka
jääneet ja heitänsä lymyttäneet ovat sinun edestäs.

<span id="an_7:21">7:21</span> Älä hämmästy heidän edessänsä; sillä
Herra sinun Jumalas on sinun keskelläs, suuri ja peljättävä Jumala.

<span id="an_7:22">7:22</span> Ja Herra sinun Jumalas karkottaa nämät
kansat sinun edestäs, vähitellen toisen toisensa jälkeen: et sinä saa
äkisti hukuttaa heitä, ettei metsän pedot lisääntyisi sinua vastaan maan
päällä.

<span id="an_7:23">7:23</span> Ja Herra sinun Jumalas antaa heitä sinun
etees, ja häiritsee heitä suurella sekaseuraisuudella, siihenasti että
hän hukuttaa heidät.

<span id="an_7:24">7:24</span> Ja antaa heidän kuninkaansa sinun käsiis,
ja sinun pitää hukuttaman heidän nimensä taivaan alta: ei pidä yhdenkään
seisoman sinua vastaan siihenasti ettäs heidät hukutat.

<span id="an_7:25">7:25</span> Heidän epäjumalainsa kuvat pitää sinun
tulella polttaman: ei sinun pidä himoitseman sitä hopiaa ja kultaa, joka
niiden päällä on ollut, taikka ottaman siitä jotain sinulles, ettei se
olisi sinulle paulaksi; sillä se on Herralle sinun Jumalalles kauhistus.

<span id="an_7:26">7:26</span> Sentähden ei sinun pidä sitä kauhistusta
huoneeses viemän, ettei tulisi kirotuksi niinkuin se, mutta sinun pitää
ilvoituksella ilvoittaman ja kauhistuksella kauhistuman sitä; sillä se
on kirottu.

<span id="an_8:1">8:1</span> Kaikki käskyt, jotka minä käsken sinulle
tänäpänä, pitäkäät ja tehkäät, että eläisitte ja lisääntyisitte,
tulisitte ja omistaisitte maan, josta Herra vannoi teidän isillenne.

<span id="an_8:2">8:2</span> Ja muista kaikkea sitä matkaa, jonka kautta
Herra sinun Jumalas johdatti sinun näinä neljänäkymmenenä vuotena
korvessa, vaivataksensa sinua ja koetellaksensa sinua, tietääksensä mitä
sinun sydämessäs oli, pitäisitkö hänen käskynsä, vai etkö.

<span id="an_8:3">8:3</span> Ja hän vaivasi sinua ja antoi sinun isota,
ja ravitsi sinun mannalla, jota et sinä eikä sinun isäs tunteneet,
antaaksensa sinun tietää, ettei ihminen elä ainoastansa leivästä; vaan
kaikesta mikä Herran suusta lähtee, elää ihminen.

<span id="an_8:4">8:4</span> Ei sinun vaattees vanhuudesta kuluneet
yltäs ja sinun jalkas ei kuulettuneet, näinä neljänäkymmenenä vuotena.

<span id="an_8:5">8:5</span> Niin tiedä sydämessäs, että Herra sinun
Jumalas on kurittanut sinua, niinkuin mies kurittaa poikaansa.

<span id="an_8:6">8:6</span> Ja pidä Herran sinun Jumalas käskyt
vaeltaakses hänen tiellänsä ja peljätäkses häntä.

<span id="an_8:7">8:7</span> Sillä Herra sinun Jumalas vie sinun hyvälle
maalle: sille maalle, jossa vesiojat, lähteet ja järvet ovat, jotka
laaksoihin ja vuorten sivuille vuotavat,

<span id="an_8:8">8:8</span> Maalle, jossa nisu, ohra, viinapuut,
fikunapuut ja granatin omenat ovat; maalle, jossa on öljypuita ja
hunajaa;

<span id="an_8:9">8:9</span> Maalle, jossa ei sinun pidä vajavaisuudessa
syömän leipää jossa ei mitään puutu; maalle, jonka kivet ovat rautaa,
jossa sinä myös vasken vuorista lohkaiset.

<span id="an_8:10">8:10</span> Ja koska sinä syönyt ja ravittu olet,
ettäs silloin kiität Herraa sinun Jumalaas hyvän maan edestä, jonka hän
antoi sinulle,

<span id="an_8:11">8:11</span> Niin ota siis vaari, ettet unhota Herraa
sinun Jumalaas siinä, ettet sinä pidä hänen käskyjänsä, oikeuksiansa ja
säätyjänsä, jotka minä tänäpänä sinulle käsken.

<span id="an_8:12">8:12</span> Koskas syönyt ja ravittu olet, ja
rakennat kauniit huoneet ja asut niissä,

<span id="an_8:13">8:13</span> Ja sinun karjas ja lampaas, hopias ja
kultas, ja kaikki mitä sinulla on, lisääntyvät,

<span id="an_8:14">8:14</span> Ettei sinun sydämes silloin tulisi
ylpiäksi, ja unhottaisit Herran sinun Jumalas, joka sinun johdatti
Egyptin maalta, orjuuden huoneesta,

<span id="an_8:15">8:15</span> Ja on sinun johdattanut suuren ja
hirmuisen korven lävitse, jossa tuliset kärmeet, ja skorpionit, ja
kuivuus oli, ja ei ensinkään vettä ollut, ja hän antoi veden vuotaa
sinulle kovasta kalliosta.

<span id="an_8:16">8:16</span> Ja ravitsi sinun mannalla korvessa, josta
ei sinun isäs tietäneet, vaivataksensa ja koetellaksensa sinua, ja
viimeiseltä hyvää tehdäksensä sinulle.

<span id="an_8:17">8:17</span> Muutoin sinä sanoisit sydämessäs: minun
voimani ja käteni väkevyys on minulle näin voimalliset työt tehnyt.

<span id="an_8:18">8:18</span> Vaan muista Herraa Jumalaas; sillä hän on
se, joka sinulle voiman antaa, tekemään senkaltaisia voimallisia tekoja,
että hän vahvistais liittonsa, jonka hän vannoi sinun isilles, niinkuin
se tänäkin päivänä tapahtuu.

<span id="an_8:19">8:19</span> Mutta jos sinä niin unhotat Herran sinun
Jumalas, ja noudatat muita jumalia, palvelet ja kumarrat niitä, niin
minä tänäpänä todistan teille, että teidän pitää peräti hukkuman.

<span id="an_8:20">8:20</span> Juuri niinkuin pakanat, jotka Herra
hukuttaa teidän edestänne, niin teidän pitää hukkuman, ettette ole
Herran teidän Jumalanne äänelle kuuliaiset.

<span id="an_9:1">9:1</span> Kuule Israel: tänäpänä sinä menet Jordanin
yli, ettäs tulet omistamaan sitä kansaa, joka on sinua suurempi ja
väkevämpi, suuria kaupungeita rakennetuita taivaaseen asti,

<span id="an_9:2">9:2</span> Suurta ja pitkää kansaa, Enakin poikia,
jotka sinä tunnet, joista sinä myös kuullut olet sanottavan: kuka voi
seisoa Enakin poikia vastaan?

<span id="an_9:3">9:3</span> Niin sinun pitää tänäpänä tietämän, että
Herra sinun Jumalas käy sinun edelläs niinkuin kuluttavainen tuli; hän
hukuttaa heitä, ja hän alentaa heitä sinun edessäs, ettäs ajat heitä
ulos ja hukutat nopiasti, niinkuin Herra sanoi sinulle.

<span id="an_9:4">9:4</span> Kuin Herra sinun Jumalas on heidät ajanut
sinun edestäs ulos, niin älä sano sydämessäs: Herra on minun tähän
tuonut omistamaan tätä maata minun vanhurskauteni tähden; sillä Herra
ajaa nämät pakanat sinun edestäs ulos heidän jumalattomuutensa tähden.

<span id="an_9:5">9:5</span> Et sinä tule omistamaan heidän maatansa
vanhurskautes eli sydämes vakuuden tähden; vaan Herra sinun Jumalas ajaa
pakanat ulos heidän jumalattomuutensa tähden, että Herra vahvistais
sanansa, jonka Herra sinun isilles Abrahamille, Isaakille ja Jakobille
vannoi.

<span id="an_9:6">9:6</span> Niin tiedä nyt, ettei Herra sinun Jumalas
anna sinulle tätä hyvää maata, omistaakses sitä sinun vanhurskautes
tähden; sillä sinä olet niskurikansa.

<span id="an_9:7">9:7</span> Muista ja älä unhota, kuinka sinä Herran
sinun Jumalas vihoitit korvessa: siitä päivästä kuin sinä läksit Egyptin
maalta, siihenasti kuin te tulleet olette tähän paikkaan, olette te
olleet Herralle vastahakoiset.

<span id="an_9:8">9:8</span> Sillä Horebissa te vihoititte Herran, ja
Herra vihastui teille, niin että hän tahtoi teidät hukuttaa.

<span id="an_9:9">9:9</span> Kuin minä vuorelle astuin ottamaan kivisiä
tauluja vastaan, liiton tauluja, jonka Herra teki teidän kanssanne, ja
minä olin vuorella neljäkymmentä päivää ja neljäkymmentä yötä, ja en
syönyt leipää, enkä juonut vettä,

<span id="an_9:10">9:10</span> Ja Herra antoi minulle kaksi kivistä
taulua, kirjoitettu Jumalan sormella, ja niissä olivat kaikki sanat,
jotka Herra teille tulesta vuorella puhui, kokouksen päivänä,

<span id="an_9:11">9:11</span> Ja tapahtui neljänkymmenen päivän ja
neljänkymmenen yön perästä, että Herra antoi minulle kaksi kivistä
liiton taulua,

<span id="an_9:12">9:12</span> Ja Herra sanoi minulle: nouse ja mene
nopiasti täältä alas; sillä sinun kansas, jonkas Egyptistä olet
johdattanut ulos, on turmellut itsensä, he ovat pikaisesti tieltä
menneet pois, jonka minä käskin heille, ja ovat tehneet heillensä
valetun kuvan.

<span id="an_9:13">9:13</span> Ja Herra puhui minulle, sanoen: minä näin
tämän kansan , ja katso, se on niskurikansa.

<span id="an_9:14">9:14</span> Salli, että minä hukutan heidät, ja
pyyhin heidän nimensä taivaan alta: ja minä tahdon sinun tehdä
väkevämmäksi ja suuremmaksi kansaksi kuin tämä on.

<span id="an_9:15">9:15</span> Ja kuin minä käännyin ja astuin vuorelta
alas, joka tulesta paloi, ja pidin kaksi liiton taulua molemmissa
käsissäni;

<span id="an_9:16">9:16</span> Niin näin minä, ja katso, te olitte
tehneet syntiä Herraa teidän Jumalaanne vastaan: te olitte tehneet
teille valetun vasikan, ja nopiasti menitte pois siltä tieltä, jonka
Herra käski teille.

<span id="an_9:17">9:17</span> Niin otin minä ne molemmat taulut ja
heitin molemmista käsistäni, ja löin ne rikki teidän silmäinne edessä,

<span id="an_9:18">9:18</span> Ja lankesin maahan Herran eteen, Niinkuin
ennenkin, niinä neljänäkymmenenä päivänä ja neljänäkymmenenä yönä, ja en
syönyt leipää, enkä juonut vettä, kaikkein teidän synteinne tähden,
jotka te tehneet olitte, että te teitte pahaa Herran edessä ja
vihoititte hänen.

<span id="an_9:19">9:19</span> Sillä minä pelkäsin sitä vihaa ja
hirmuisuutta, jolla Herra teidän päällenne vihastunut oli, niin että hän
tahtoi hukuttaa teidät: ja Herra kuuli minun rukoukseni vielä silläkin
erällä.

<span id="an_9:20">9:20</span> Herra oli myös suuresti vihainen Aaronin
päälle, niin että hän tahtoi hänen hukuttaa; vaan minä rukoilin silloin
Aaroninkin edestä.

<span id="an_9:21">9:21</span> Mutta teidän syntinne, vasikan, jonka te
tehneet olitte, otin minä ja poltin tulessa, ja löin sen rikki ja
survoin hyvästi, siihenasti että se mureni tomuksi, ja heitin tomun
ojaan, joka siitä vuoresta vuosi.

<span id="an_9:22">9:22</span> Niin myös Tabeerassa, ja Massassa, ja
Himohaudoillas te vihoititte Herran.

<span id="an_9:23">9:23</span> Ja kuin Herra lähetti teidät
KadesBarneasta, ja sanoi: menkäät ja omistakaat maa, jonka minä annoin
teille, niin te olitte Herran teidän Jumalanne suulle vastahakoiset, ja
ette uskoneet häntä, ette myös olleet kuuliaiset hänen äänellensä.

<span id="an_9:24">9:24</span> Te olette olleet Herralle
tottelemattomat, siitä päivästä kuin minä teidän tuntenut olen.

<span id="an_9:25">9:25</span> Niin minä lankesin maahan Herran eteen,
neljäkymmentä päivää ja neljäkymmentä yötä, kuin minä siinä makasin;
sillä Herra sanoi, että hän tahtoi hukuttaa teidät.

<span id="an_9:26">9:26</span> Ja minä rukoilin Herraa, sanoen: Herra,
Herra, älä hukuta kansaas ja perikuntaas, jonka suurella voimallas
pelastanut ja väkevällä kädelläs Egyptistä olet johdattanut ulos,

<span id="an_9:27">9:27</span> Muista palvelioitas Abrahamia, Isaakia ja
Jakobia: älä katso tämän kansan kovuutta, jumalattomuutta ja syntiä,

<span id="an_9:28">9:28</span> Ettei sen maan asuvaiset, jostas meidät
johdattanut olet, sanoisi: sentähden, ettei Herra voinut heitä viedä
siihen maahan, jonka hän heille luvannut oli, ja että hän on vihannut
heitä, johdatti hän heidät ulos, tappaaksensa heitä korvessa.

<span id="an_9:29">9:29</span> Sillä he ovat sinun kansas ja perimykses,
jonka suurella voimallas ja ojennetulla käsivarrellas johdattanut olet.

<span id="an_10:1">10:1</span> Silloin sanoi Herra minulle: vuole
sinulles kaksi kivistä taulua entisten kaltaista, ja astu minun tyköni
vuorelle, ja tee sinulles puuarkki,

<span id="an_10:2">10:2</span> Niin minä kirjoitan niihin tauluihin ne
sanat, jotka ensimäisissä tauluissa olivat, jotka särkenyt olet: ja pane
ne arkkiin.

<span id="an_10:3">10:3</span> Niin minä tein arkin sittimipuusta, ja
vuolin kaksi kivistä taulua entisten kaltaista, ja astuin vuorelle,
pitäen kaksi taulua kädessäni.

<span id="an_10:4">10:4</span> Niin hän kirjoitti ensimäisen
kirjoituksen jälkeen, niihin tauluihin ne kymmenet sanat, jotka Herra
teille puhui vuorella tulesta, kokouksen päivänä: ja Herra antoi ne
minulle.

<span id="an_10:5">10:5</span> Niin minä käännyin ja astuin vuorelta
alas, ja panin taulut arkkiin, jonka minä tein, että heidän piti siellä
oleman, niinkuin Herra minulle käskenyt oli.

<span id="an_10:6">10:6</span> Ja Israelin lapset menivät
BerotBeneJaakanista Moseraan: siellä kuoli Aaron ja haudattiin, ja hänen
poikansa Eleatsar toimitti papin virkaa hänen siassansa.

<span id="an_10:7">10:7</span> Sieltä menivät he Gudgodaan: Gudgodasta
Jodbatiin, siihen maahan, jossa vesi-ojat ovat.

<span id="an_10:8">10:8</span> Silloin eroitti Herra Levin suvun,
kantamaan Herran liitonarkkia, seisomaan Herran edessä, palvelemaan
häntä ja kiittämään hänen nimeänsä tähän päivään asti.

<span id="an_10:9">10:9</span> Sentähden ei ollut Leviläisillä yhtään
osaa eli perimystä veljeinsä kanssa; sillä Herra on heidän perimyksensä,
niinkuin Herra sinun Jumalas sanoi heille.

<span id="an_10:10">10:10</span> Ja minä seisoin vuorella niinkuin
ennenkin, neljäkymmentä päivää ja neljäkymmentä yötä, ja vielä
silloinkin kuuli Herra minun rukoukseni, eikä Herra tahtonut hukuttaa
sinua.

<span id="an_10:11">10:11</span> Vaan Herra sanoi minulle: nouse, ja
mene matkaas, niin ettäs kansan edellä vaellat, että he tulisivat ja
omistaisivat sen maan, jonka minä vannoin heidän isillensä antaakseni
heille.

<span id="an_10:12">10:12</span> Nyt siis Israel, mitä Herra sinun
Jumalas sinulta muuta anoo; vaan ettäs pelkäisit Herraa sinun Jumalaas,
ja vaeltaisit kaikissa hänen teissänsä ja rakastaisit häntä, ja
palvelisit Herraa sinun Jumalaas kaikesta sinun sydämestäs ja kaikesta
sinun sielustas:

<span id="an_10:13">10:13</span> Ettäs myös pitäisit Herran käskyt ja
hänen säätynsä, jotka minä käsken sinulle tänäpänä, että sinulle hyvin
kävis.

<span id="an_10:14">10:14</span> Katso, taivaat ja taivasten taivaat
ovat Herran sinun Jumalas, ja maa ja kaikki, mitä hänessä on.

<span id="an_10:15">10:15</span> Kuitenkin Herralla on ollut hyvä suosio
sinun isäis tykö rakastaaksensa heitä, ja on valinnut heidän siemenensä
heidän jälkeensä, nimittäin teidät kaikista kansoista, niinkuin
tänäpäivänäkin on.

<span id="an_10:16">10:16</span> Niin ympärileikatkaat teidän sydämenne
esinahka, ja älkäät enää niskurit olko!

<span id="an_10:17">10:17</span> Sillä Herra teidän Jumalanne on
kaikkein jumalain Jumala, voimallinen ja peljättävä, joka ei katso
muotoa, eikä lahjoja ota,

<span id="an_10:18">10:18</span> Joka orvoille ja leskille oikeuden
tekee, ja rakastaa muukalaisia, niin että hän heille leivän ja vaatteen
antaa.

<span id="an_10:19">10:19</span> Sentähden pitää teidänkin rakastaman
muukalaista; sillä te myös olitte muukalaiset Egyptin maalla.

<span id="an_10:20">10:20</span> Sinun pitää pelkäämän Herraa sinun
Jumalaas, häntä pitää sinun palveleman, hänessä pitää sinun kiinni
riippuman, ja hänen nimensä kautta vannoman.

<span id="an_10:21">10:21</span> Hän on sinun ylistykses ja sinun
Jumalas, joka sinulle teki suuria ja hirmuisia töitä, joita silmäs
nähneet ovat.

<span id="an_10:22">10:22</span> Sinun isäs menivät alas Egyptiin
seitsemänkymmenen sielun kanssa; mutta nyt Herra sinun Jumalas on
enentänyt sinun niinkuin taivaan tähdet.

<span id="an_11:1">11:1</span> Niin rakasta nyt Herraa sinun Jumalaas,
ja pidä hänen lakinsa, säätynsä, oikeutensa ja käskynsä alinomaa.

<span id="an_11:2">11:2</span> Ja tuntekaat te tänäpänä; sillä en minä
teidän lastenne kanssa puhu, jotka ei tiedä, eikä ole nähneet Herran
teidän Jumalanne kuritusta, hänen jalouttansa, voimallista kättänsä ja
ojennettua käsivarttansa,

<span id="an_11:3">11:3</span> Ja hänen ihmeitänsä, ja tekojansa jotka
hän teki Egyptiläisten seassa, Pharaolle Egyptin kuninkaalle, ja
kaikelle hänen maakunnallensa,

<span id="an_11:4">11:4</span> Ja mitä hän teki Egyptiläisten
sotaväelle, heidän hevosillensa ja vaunuillensa, kuin hän antoi Punaisen
meren vedet juosta heidän päällensä, kuin he teitä ajoivat takaa, ja
Herra hukutti heidät hamaan tähän päivään asti,

<span id="an_11:5">11:5</span> Ja mitä hän teille korvessa tehnyt on,
siihenasti kuin te tähän paikkaan tulitte,

<span id="an_11:6">11:6</span> Ja mitä hän teki Datanille ja Abiramille
Eliabin Rubenin pojan pojille, koska maa avasi suunsa ja nieli heidät,
ja heidän perheensä ja majansa; niin myös kaikki heidän tavaransa, joka
oli heidän hallussansa koko Israelin keskellä;

<span id="an_11:7">11:7</span> Sillä teidän silmänne ovat nähneet kaikki
ne suuret Herran teot, jotka hän tehnyt on.

<span id="an_11:8">11:8</span> Sentähden pitäkäät kaikki ne käskyt,
jotka minä teille tänäpänä käsken, että te vahvistuisitte tulemaan ja
omistamaan sitä maata, jota te menette omistamaan.

<span id="an_11:9">11:9</span> Että te kauvan siinä maassa eläisitte,
jonka Herra sinun Jumalas vannoi teidän isillenne, heille antaaksensa ja
heidän siemenellensä: sen maan, joka rieskaa ja hunajaa vuotaa.

<span id="an_11:10">11:10</span> Sillä se maa, johonkas menet omistamaan
sitä, ei ole niinkuin Egyptin maa, josta te lähteneet olette; jossa sinä
siemenes kylvit, ja kastoit sen jaloillas niinkuin kaalimaan.

<span id="an_11:11">11:11</span> Vaan se maa, johonka te menette
omistamaan sitä, on vuorinen ja laaksoinen maa, jonka sade taivaasta
kastaa;

<span id="an_11:12">11:12</span> Josta maasta Herra sinun Jumalas pitää
vaarin; ja Herran sinun Jumalas silmät aina näkevät sen, vuoden alusta
niin vuoden loppuun asti.

<span id="an_11:13">11:13</span> Ja pitää tapahtuman, jos te hyvin
kuuliaiset olette minun käskyilleni, jotka minä tänäpänä teille käsken;
niin että te rakastatte Herraa teidän Jumalaanne, ja palvelette häntä
kaikesta teidän sydämestänne ja kaikesta sielustanne,

<span id="an_11:14">11:14</span> Että minä annan teidän maallenne sateen
ajallansa, varhain ja hiljain; että sinä korjaat jyväs, viinas ja öljys.

<span id="an_11:15">11:15</span> Ja minä annan sinun karjalles ruohoa
sinun kedoillas; että te syötte ja ravitaan.

<span id="an_11:16">11:16</span> Varokaat ettei teidän sydämenne
vieteltäisi, niin että poikkeette palvelemaan vieraita jumalia ja
kumartamaan heitä.

<span id="an_11:17">11:17</span> Ja Herran viha julmistuis teidän
päällenne, ja sulkis taivaan, ettei sadetta tulisi, ja maa ei antaisi
hedelmäänsä: ja te kiiruusti hukkuisitte siitä hyvästä maasta, jonka
Herra on teille antanut.

<span id="an_11:18">11:18</span> Niin pankaat nyt nämät minun sanani
teidän sydämeenne, ja teidän mieleenne, ja sitokaat niitä merkiksi
teidän käsiinne, että ne olisivat muistoksi teidän silmäinne edessä,

<span id="an_11:19">11:19</span> Ja opettakaat niitä teidän lapsillenne,
niin että sinä puhut niistä, huoneessa istuissas, tiellä käydessäs,
levätä pannessas ja noustessas.

<span id="an_11:20">11:20</span> Ja kirjoita ne sinun huonees
pihtipieliin, ja sinun portteihis.

<span id="an_11:21">11:21</span> Että sinä ja sinun lapses kauvan
eläisitte maan päällä, jonka Herra teidän isillenne vannoi antaaksensa
heille, niinkauvan kuin päivät taivaasta maan päällä ovat.

<span id="an_11:22">11:22</span> Sillä te kaikki nämät käskyt pidätte,
jotka minä teille käsken, että te sen jälkeen teette; niin että te
rakastatte Herraa teidän Jumalaanne, ja vaellatte kaikissa hänen
teissänsä, ja riiputte hänessä kiinni;

<span id="an_11:23">11:23</span> Niin Herra ajaa kaikki nämät kansat
pois teidän kasvoinne edestä; niin että te omistatte suuremmat ja
voimallisemmat kansat, kuin te olette.

<span id="an_11:24">11:24</span> Kaikki paikat, mihin teidän jalkanne
astuu, pitää teidän oleman: korvesta ja Libanonista ja Phrathin
virrasta, ärimäiseen mereen asti, pitää teidän rajanne oleman.

<span id="an_11:25">11:25</span> Ei yksikään voi olla teitä vastaan:
teidän pelkonne ja vavistuksenne antaa Herra tulla kaikkein niiden
maiden päälle, kussa te vaellatte; niinkuin hän teille on sanonut.

<span id="an_11:26">11:26</span> Katso, minä asetan tänäpänä teidän
eteenne, sekä siunauksen että kirouksen.

<span id="an_11:27">11:27</span> Siunauksen, jos te kuuliaiset olette
Herran teidän Jumalanne käskylle, jonka minä tänäpänä teille käsken.

<span id="an_11:28">11:28</span> Kirouksen, jos ette tottele Herran
teidän Jumalanne käskyjä, ja poikkeette siitä tiestä, jonka minä teille
tänäpänä käsken; niin että te vaellatte muiden jumalain jälkeen, joita
ette tunne.

<span id="an_11:29">11:29</span> Koska Herra sinun Jumalas johdattaa
sinun siihen maahan, johonkas tulet omistamaan sitä; niin anna siunaus
sanottaa Grisimin vuorella, ja kirous Ebalin vuorella.

<span id="an_11:30">11:30</span> Eikö he ole tuolla puolella Jordania
tien perällä, auringon laskemiseen päin Kanaanealaisten maalla, jotka
asuvat lakeudella, Gilgalin kohdalla, Moren tammiston tykönä?

<span id="an_11:31">11:31</span> Sillä teidän pitää menemän Jordanin
yli, tuleman ja omistaman maan, jonka Herra teidän Jumalanne teille
antaa, sen omistaaksenne, ja asuaksenne siinä.

<span id="an_11:32">11:32</span> Niin pitäkäät ja tehkäät kaikki ne
säädyt ja oikeudet, jotka minä tänäpänä panen teidän eteenne.

<span id="an_12:1">12:1</span> Nämät ovat säädyt ja oikeudet, joita
teidän pitämään pitää, että te niiden jälkeen tekisitte, sillä maalla,
jonka Herra sinun isäis Jumala antoi sinulle omistaakses; niinkauvan
kuin te maan päällä elätte.

<span id="an_12:2">12:2</span> Teidän pitää peräti hävittämän kaikki ne
paikat, joissa pakanat, jotka te omistatte, jumaliansa palvelleet ovat;
joko se olis korkeilla vuorilla, taikka mäillä, eli kaikkein
viheriäisten puiden alla.

<span id="an_12:3">12:3</span> Ja kukistakaat heiden alttarinsa, ja
särkekäät heidän patsaansa, heidän metsistönsä tulella polttakaat, ja
heidän epäjumalansa kuvat rikki hakatkaat; ja hukuttakaat heidän nimensä
siitä paikasta.

<span id="an_12:4">12:4</span> Ei teidän pidä niin tekemän Herralle
teidän Jumalallenne:

<span id="an_12:5">12:5</span> Vaan siinä paikassa, minkä Herra teidän
Jumalanne valitsee kaikista teidän sukukunnistanne, asettaaksensa siihen
nimensä: siinä missä hän asuu, pitää teidän etsimän häntä ja sinne pitää
sinun tuleman.

<span id="an_12:6">12:6</span> Ja siellä pitää teidän uhraaman
polttouhrinne, ja muut uhrinne, ja kymmenyksenne, ja kättenne
ylennysuhrin; ja lupauksenne, ja vapaaehtoiset uhrinne, niin myös
esikoiset karjastanne ja lampaistanne.

<span id="an_12:7">12:7</span> Ja siellä teidän pitää syömän Herran
teidän Jumalanne edessä, ja iloitseman kaikissa, mitä te ja teidän
huoneenne kannatte edes, joilla Herra sinun Jumalas sinun on siunannut.

<span id="an_12:8">12:8</span> Ei teidän pidä tekemän kaikkein niiden
jälkeen, kuin me tässä tänäpänä teemme, jokainen niinkuin hänelle itse
näkyis oikiaksi.

<span id="an_12:9">12:9</span> Sillä ette vielä ole tähänasti tulleet
lepoon ja perimykseen, jonka Herra sinun Jumalas sinulle antaa.

<span id="an_12:10">12:10</span> Vaan teidän pitää menemän Jordanin yli,
ja asuman siinä maassa, jonka Herra teidän Jumalanne antta teidän periä:
ja hän antaa teille levon kaikilta vihamiehiltänne ympäriltänne, teidän
pitää myös turvallisesti asuman.

<span id="an_12:11">12:11</span> Ja siinä pitää oleman se paikka, jonka
Herra sinun Jumalas valitsee, että hänen nimensä siinä asuis; sinne
pitää teidän viemän kaikki ne mitkä minä teille käsken: polttouhrinne,
ja muut uhrinne, kymmenyksenne, kättenne ylennysuhrin, ja kaikki vapaat
lupauksenne, jotka te Herralle lupaatte.

<span id="an_12:12">12:12</span> Ja teidän pitää iloitseman Herran
teidän Jumalanne edessä, sekä te että poikanne, ja tyttärenne,
palvelijan ja piikanne; ja myös Leviläiset, jotka teidän porteissanne
ovat: sillä ei heillä ole osaa eli perimystä teidän kanssanne.

<span id="an_12:13">12:13</span> Karta uhraamasta polttouhrias joka
paikassa, minkäs näet:

<span id="an_12:14">12:14</span> Vaan siinä paikassa, jonka Herra
valitsee jossakussa sinun sukukunnassas, siellä pitää sinun polttouhris
uhraaman; ja tekemän kaikki, mitä minä sinulle käsken.

<span id="an_12:15">12:15</span> Kuitenkin teurasta ja syö lihaa kaiken
sinun sielus himon jälkeen, Herran sinun Jumalas siunauksen jälkeen,
jonka hän sinulle on antanut, kaikissa sinun porteissas: sekä saastainen
että puhdas siitä syökään, niinkuin metsävuohen ja peuran lihaa.

<span id="an_12:16">12:16</span> Mutta ei teidän pidä verta syömän; vaan
kaataman sen maahan niinkuin veden.

<span id="an_12:17">12:17</span> Et sinä saa suinkaan syödä porteissas
jyväis, viinas, ja öljys kymmenyksiä, eikä myös esikoisia karjastas ja
lampaistas; taikka yhtäkään lupausuhria, jonka sinä luvannut olet,
taikka sinun vapaan ehtos uhria, eli kättes ylennysuhria;

<span id="an_12:18">12:18</span> Vaan Herran sinun Jumalas edessä, pitää
sinun niitä syömän siinä paikassa, jonka Herra sinun Jumalas valitsee,
sinä ja poikas, ja tyttäres, ja palvelias ja piikas, ja Leviläinen joka
sinun porteissas on, ja iloitse Herran sinun Jumalas edessä kaikissa,
mitä sinun kätes suo.

<span id="an_12:19">12:19</span> Ja ota vaari, ettes hyljää Leviläistä,
niin kauvan kuin sinä elät maan päällä,

<span id="an_12:20">12:20</span> Kuin Herra sinun Jumalas, levittää
sinun maas rajat, niinkuin hän sanoi sinulle, ja sinä sanot: minä syön
lihaa: että sinun sielus himoitsee lihaa syödä; niin syö lihaa kaiken
sinun sielus himon jälkeen.

<span id="an_12:21">12:21</span> Jos se sia sinusta kaukana on, jonka
Herra sinun Jumalas valitsi, että hän siellä antaa nimensä asua, niin
teurasta karjastas ja lampaistas, jotka Herra sinulle antanut on,
niinkuin minä sinulle käskin, ja syö porteissas kaiken sinun sielus
himon jälkeen.

<span id="an_12:22">12:22</span> Kaiketikin niinkuin metsävuohi ja peura
syödään, niin pitää sinun sen syömän: sekä saastainen että puhdas siitä
syökään.

<span id="an_12:23">12:23</span> Vaan ainoasti kavahda, ettes verta syö;
sillä veri on henki, sentähden ei sinun pidä syömän henkeä lihan kanssa.

<span id="an_12:24">12:24</span> Ei sinun pidä sitä syömän, mutta
kaataman maahan niinkuin veden.

<span id="an_12:25">12:25</span> Ei pidä sinun syömän sitä, ettäs
menestyisit, ja sinun lapses sinun jälkees, ettäs oikein tehnyt olet
Herran edessä.

<span id="an_12:26">12:26</span> Mutta jos sinä pyhität jotain joka
sinun omas on, taikka teet lupauksen, niin sinun pitää sen viemän, ja
sinun pitää tuleman siihen siaan, jonka Herra valinnut on,

<span id="an_12:27">12:27</span> Ja tee siellä lihasta ja verestä
polttouhris, Herran sinun Jumalas alttarille, ja syö liha.

<span id="an_12:28">12:28</span> Ota vaari, ja kuule kaikki nämät sanat,
jotka minä käsken sinulle, ettäs menestyisit, ja sinun lapses sinun
jälkees ijankaikkisesti, ettäs olet oikein ja kelvollisesti Herran sinun
Jumalas edessä tehnyt.

<span id="an_12:29">12:29</span> Kuin Herra sinun Jumalas hävittää
pakanat edestäs, kuhunka sinä tulet heitä omistamaan, ja olet heitä
omistanut ja asut heidän maallansa,

<span id="an_12:30">12:30</span> Niin ota vaari, ettes heidän perässänsä
paulaan lankee, sittekuin he ovat hukutetut sinun edestäs, ja ettes
etsisi heidän jumaliansa, sanoen: niinkuin tämäkin kansa on palvellut
epäjumaliansa, niin tahdon myös minä tehdä.

<span id="an_12:31">12:31</span> Ei sinun pidä niin tekemän Herralle
sinun Jumalalles; sillä he ovat tehneet jumalillensa kaikkia niitä, mitä
Herralle kauhistus on, jota hän vihaa; sillä he ovat poikansakin ja
tyttärensä tulella polttaneet jumalillensa.

<span id="an_12:32">12:32</span> Kaikki mitä minä käsken teille, pitää
teidän pitämän, tehdäksenne sen jälkeen: ei teidän pidä siihen mitään
lisäämän, eikä myös siitä mitään vähentämän.

<span id="an_13:1">13:1</span> Jos propheta eli unennäkiä nousee teidän
seassanne, ja antaa teille merkin eli ihmeen,

<span id="an_13:2">13:2</span> Ja se merkki eli ihme tapahtuu niin,
josta hän puhui sinulle, sanoen: käykäämme ja noudattakaamme vieraita
jumalia, joita et sinä tunne, ja palvelkaamme heitä;

<span id="an_13:3">13:3</span> Niin ei sinun pidä kuuleman sen prophetan
eli unennäkiän sanoja, sillä Herra teidän Jumalanne koettelee teitä,
tietääksensä, rakastatteko Herraa teidän Jumalaanne kaikesta
sydämestänne ja kaikesta sielustanne.

<span id="an_13:4">13:4</span> Herraa, teidän Jumalaanne pitää teidän
noudattaman ja häntä pelkäämän, ja hänen käskynsä pitämän ja hänen
ääntänsä kuuleman, häntä palveleman ja hänessä kiinni riippuman.

<span id="an_13:5">13:5</span> Vaan sen prophetan eli unennäkiän pitää
kuoleman; sillä se opetti teitä luopumaan Herrasta teidän Jumalastanne,
joka teidät Egyptin maalta johdatti ulos ja sinun orjuuden huoneesta
pelasti, ja se vietteli sinun siltä tieltä, jota Herra sinun Jumalas
käski sinun käymään: ja sinun pitää eroittaman pois pahan seastas.

<span id="an_13:6">13:6</span> Jos veljes, äitis poika, eli sinun
poikas, eli tyttäres, eli emäntäs, joka sinun sylissäs on, eli ystäväs,
joka on kuin oma sydämes, viettelis sinua salaa, ja sanois: käykäämme ja
palvelkaamme muita jumalia, joita et sinä tunne eikä sinun isäskään,

<span id="an_13:7">13:7</span> Kansain jumalia teidän ympäristöllänne,
joko he läsnä eli kaukana ovat, yhdestä maan äärestä niin toiseen;

<span id="an_13:8">13:8</span> Niin älä siihen mielisty, älä myös ole
hänelle kuuliainen, ja ei sinun silmäs pidä säästämän häntä: ei
ensinkään pidä sinun armaitseman eli salaaman häntä.

<span id="an_13:9">13:9</span> Mutta sinun pitää kaiketikin surmaaman
hänen, sinun kätes pitää ensin hänen päällensä oleman, että hän
surmattaisiin, ja sen perästä kaiken kansan käsi.

<span id="an_13:10">13:10</span> Hän pitää kivillä surmattaman, ja hänen
pitää kuoleman, sillä hän ahkeroitsi luovuttaa sinua Herrasta sinun
Jumalastas, joka sinun Egyptin maalta, orjuuden huoneesta on johdattanut
ulos,

<span id="an_13:11">13:11</span> Että koko Israel sen kuulis ja pelkäis,
eikä silleen sen muotoista pahuutta teidän seassanne tekisi.

<span id="an_13:12">13:12</span> Jos saat kuulla jossakussa
kaupungissas, jonka Herra sinun Jumalas sinulle antaa asuakses,
sanottavan:

<span id="an_13:13">13:13</span> Muutamat Belialin lapset ovat lähteneet
sinun seastas, ja kääntäneet kaupunkinsa asujat pois, ja sanoneet:
käykäämme ja palvelkaamme muita jumalia, joita ette tunne,

<span id="an_13:14">13:14</span> Niin pitää sinun etsimän, tutkiman, ja
kyselemän visusti, ja jos todeksi löydetään, että se niin on tosi, että
se kauhistus teidän seassanne tapahtunut on;

<span id="an_13:15">13:15</span> Niin pitää sinun lyömän sen kaupungin
asujat miekan terällä, ja hukuttaman heitä, ja kaikki mitä ikänä siinä
on, ja heidän karjansa miekan terällä.

<span id="an_13:16">13:16</span> Ja kaikki hänen saaliinsa pitää sinun
kokooman keskelle sen katua, ja polttaman tulessa, sekä kaupungin että
kaikki hänen saaliinsa, Herralle sinun Jumalalles, että se autiona pysyy
ijankaikkisesti, ja ei ikänä enään pidä rakettaman.

<span id="an_13:17">13:17</span> Ja älä mitään sinun käsiis jätä siitä
kirotusta, että Herra kääntyis vihansa julmuudesta, ja antais sinulle
laupiuden, ja armahtais sinun päälles, ja enentäis sinun, niinkuin hän
vannoi sinun isilles,

<span id="an_13:18">13:18</span> Että sinä Herran sinun Jumalas äänelle
kuuliainen ollut olet, ja pitänyt kaikki hänen käskynsä, jotka minä
sinulle tänäpänä käsken, oikein tehdäkses Herran sinun Jumalas silmäin
edessä.

<span id="an_14:1">14:1</span> Te olette Herran teidän Jumalanne lapset:
älkäät piirustelko itsiänne, ja älkäät keritkö itsiänne paljaaksi
otsaltanne, jonkun kuolleen tähden.

<span id="an_14:2">14:2</span> Sillä sinä olet pyhä kansa Herralle sinun
Jumalalles, ja Herra on sinun valinnut erinomaiseksi kansaksi, kaikista
kansoista, jotka maan päällä ovat.

<span id="an_14:3">14:3</span> Ei sinun pidä mitäkään kauhistavaista
syömän.

<span id="an_14:4">14:4</span> Mutta nämät ovat ne eläimet, joita saatte
syödä: härkä, lammas, ja vuohi,

<span id="an_14:5">14:5</span> Peura, metsävuohi, ruskia peura, akko,
dison, teo, mäkikauris.

<span id="an_14:6">14:6</span> Ja kaikkinainen eläin, jolla on
kaksihaarainen sorkka, hajoitettu kahtia, ja märehtii, niitä te saatte
syödä.

<span id="an_14:7">14:7</span> Ette kuitenkaan saa näitä syödä niistä,
jotka märehtivät, ja halaistun sorkkansa jakavat, kuin on: kameli,
jänis, kanini; sillä he märehtivät, mutta ei ole kuitenkaan kokonansa
kaksisorkkaiset: ne pitää oleman teille saastaiset.

<span id="an_14:8">14:8</span> Sika, vaikka hänellä on kaksihaaraiset
sorkat, ei hän kuitenkaan märehdi, se pitää teille oleman saastainen:
hänen lihaansa ei teidän pidä syömän, eikä sen raatoon sattuman.

<span id="an_14:9">14:9</span> Nämät ovat ne, joita te saatte syödä
kaikista niistä jotka vedessä ovat: kaikkinainen, jolla uimus ja suomus
on, sitä te saatte syödä.

<span id="an_14:10">14:10</span> Mutta se, jolla ei ole uimuksia eikä
suomuksia, sitä ei teidän pidä syömän: se on teille saastainen.

<span id="an_14:11">14:11</span> Kaikkia puhtaita lintuja syökäät:

<span id="an_14:12">14:12</span> Nämät heistä ovat ne, joita ei teidän
syömän pidä: kotka, luukotka ja kalakotka,

<span id="an_14:13">14:13</span> Varis, harakka ja kokkolintu lainensa,

<span id="an_14:14">14:14</span> Ja kaikki kaarneet lainensa,

<span id="an_14:15">14:15</span> Strutsi, pääskyinen, louve ja haukka
lainensa,

<span id="an_14:16">14:16</span> Huhkaja, hyypiö, ja yökkö,

<span id="an_14:17">14:17</span> Ruovon päristäjä, storkki, merimetsäs,

<span id="an_14:18">14:18</span> Haikara, mäkihaukka lainensa, puputtaja
ja nahkasiipi.

<span id="an_14:19">14:19</span> Ja kaikki, jotka matelevat ja lentävät,
pitää oleman teille saastaiset: ei pidä niitä syötämän.

<span id="an_14:20">14:20</span> Kaikkia puhtaita lintuja saatte te
syödä.

<span id="an_14:21">14:21</span> Ei teidän pidä syömän yhtään raatoa:
muukalaiselle, joka sinun porteissas on, anna sa syödä, eli myy
muukalaiselle: sillä sinä olet pyhä kansa Herralle sinun Jumalalles. Ei
sinun pidä keittämän vohlaa emänsä rieskassa.

<span id="an_14:22">14:22</span> Sinun pitää vilpittömästi eroittaman
kymmenykset kaikesta sinun jyvätulostas, joka pellostas tulee, vuosi
vuodelta.

<span id="an_14:23">14:23</span> Ja sinun pitää syömän Herran sinun
Jumalas edessä, siinä paikassa, jonka hän valitsee, että hänen nimensä
siinä asuis, sinun jyväis, viinas ja öljys kymmenykset, esikoiset
karjastas ja lampaistas, että sinä oppisit pelkäämään Herraa sinun
Jumalaas kaikkena elinaikanas.

<span id="an_14:24">14:24</span> Mutta jos tie on sinulle ylen pitkä,
niin ettet sinä taida sitä viedä sinne, että se paikka on kaukana
sinusta, jonka Herra sinun Jumalas on valinnut, että hänen nimensä
siellä asuis; koska Herra sinun Jumalas on siunannut sinun,

<span id="an_14:25">14:25</span> Niin myy se rahaan, ja ota raha kätees,
ja mene siihen paikkaan, jonka Herra sinun Jumalas on valinnut.

<span id="an_14:26">14:26</span> Ja osta sillä rahalla kaikkia, mitä
sinun sielus himoitsee, joko se on nauta eli lammas, viina, väkevä
juoma, taikka mitä ikänä sinun sielus himoitsee, ja syö se Herran sinun
Jumalas edessä, ja ole iloinen, sinä ja sinun huonees.

<span id="an_14:27">14:27</span> Ja Leviläistä , joka sinun porteissas
on, ei sinun pidä hylkäämän, sillä ei hänellä ole osaa eli perimystä
sinun kanssas.

<span id="an_14:28">14:28</span> Joka kolmannen vuoden lopulla pitää
sinun eroittaman kaikki kymmenykset sinun vuotes tulosta sinä vuonna, ja
viemän sinun portteihis.

<span id="an_14:29">14:29</span> Niin pitää Leviläisen tuleman, jolla ei
yhtään osaa eli perimystä ole sinun kanssas, ja muukalainen, ja orpo, ja
leski, jotka sinun porteissas ovat, ja heidän pitää syömän ja
ravittaman, että Herra sinun Jumalas sinua siunais kaikissa sinun kättes
töissä, jotka sinä teet.

<span id="an_15:1">15:1</span> Seitsemän vuoden perästä pitää sinun
pitämän vapaavuoden.

<span id="an_15:2">15:2</span> Ja näin pitää vapaavuosi pidettämän: joka
jotakin kädestänsä lähimmäisellensä lainannut on, sen hänen pitää
hänelle antaman anteeksi, ja ei velkoman lähimmäistänsä ja veljeänsä;
sillä se kutsutaan Herran vapaavuodeksi.

<span id="an_15:3">15:3</span> Muukalaista mahdat sinä velkoa; mutta
veljelles pitää sinun sen antaman anteeksi.

<span id="an_15:4">15:4</span> Ja ei pidä yksikään kerjääjä teidän
seassanne oleman; sillä Herra on siunaava sinua sillä maalla, jonka
Herra sinun Jumalas sinulle perimiseksi antaa, omistettavakses.

<span id="an_15:5">15:5</span> Jos vaan sinä ahkerasti kuulet Herran
sinun Jumalas äänen, ja pidät ja teet kaikki nämät käskyt, jotka minä
sinulle tänäpänä käsken,

<span id="an_15:6">15:6</span> Niin Herra sinun Jumalas on siunaava
sinua, niinkuin hän sinulle on sanonut, niin että sinä lainaat monelle
kansalle, mutta ei sinun pidä lainaksi ottaman: sinun pitää hallitseman
paljo kansaa, mutta sinun ei pidä kenenkään vallitseman.

<span id="an_15:7">15:7</span> Jos joku veljistäs on joutunut köyhäksi
jossakussa kaupungissa sinun maallas, jonka Herra sinun Jumalas sinulle
antaa, niin ei pidä sinun koventaman sydäntäs eikä käsiäs köyhältä
veljeltäs sulkeman;

<span id="an_15:8">15:8</span> Mutta pitää kaiketi avaaman kätes hänelle
ja mieluisesti lainaaman, senjälkeen minkä hän puutteessansa tarvitsee.

<span id="an_15:9">15:9</span> Ota vaari, ettei sinun sydämees tulisi
Belialin ajatus, ettäs sanoisit: nyt tulee pian seitsemäs vuosi, joka on
vapaavuosi, ja sinä armottomasti katsot sinun köyhän veljes puoleen,
etkä mitäkään annan hänelle: niin hän huutaa sinun ylitses Herran tykö,
ja se tulee sinulle synniksi.

<span id="an_15:10">15:10</span> Sinun pitää antaman hänelle hyvällä
mielellä, ja sinun sydämes ei pidä paheksuman, koskas hänelle annat;
sillä sentähden on Herra sinun Jumalas siunaava sinua kaikissa sinun
töissäs, ja sinun kättes teoissa.

<span id="an_15:11">15:11</span> Sillä ei köyhät pidä puuttuman maalta,
sentähden käsken minä sinua ja sanon: avaa aina kätes veljelles, joka
tarvitseva ja köyhä on sinun maallas.

<span id="an_15:12">15:12</span> Jos veljes, Hebrealainen mies eli
vaimo, myy itsensä sinulle, niin hänen pitää palveleman sinua kuusi
vuotta; mutta seitsemäntenä vuotena pitää sinun hänen vapaaksi
päästämän.

<span id="an_15:13">15:13</span> Ja kuin sinä hänen vapaaksi päästät, ei
sinun pidä antaman hänen mennä tyhjin käsin sinun tyköäs;

<span id="an_15:14">15:14</span> Vaan sinun pitää hänelle mieluisesti
lahjoittaman lampaistas ja riihestäs ja viinakuurnastas, niin että sinä
annat hänelle sitä, jolla Herra sinun Jumalas sinunkin on siunannut.

<span id="an_15:15">15:15</span> Ja muista, että sinäkin olit orja
Egyptin maalla, ja Herra sinun Jumalas pelasti sinun; sentähden minä
näitä sinulle tänäpänä käsken.

<span id="an_15:16">15:16</span> Jos hän sanoo sinulle: en minä lähde
sinun tyköäs; sillä hän rakastaa sinua ja sinun huonettas, sillä hänen
on hyvä olla sinun tykönäs;

<span id="an_15:17">15:17</span> Niin ota naskali ja pistä hänen
korvaansa niin myös oveen, ja anna hänen olla sinun orjas ijäisesti:
niin pitää myös sinun tekemän piikas kanssa.

<span id="an_15:18">15:18</span> Ja älä työlääksi lue sitä sinulles,
ettäs hänen tyköäs vapaaksi päästät; sillä hän on palvellut sinua,
niinkuin kaksinkertainen palkollinen, kuusi vuotta: niin Herra sinun
Jumalas siunaa sinua kaikissa niissä mitä sinä teet.

<span id="an_15:19">15:19</span> Kaikki härkyiset karjan, ja oinaat
lammasten esikoisista, pitää sinun pyhittämän Herralle sinun Jumalalles:
ei sinun pidä työtä tekemän karjas esikoisella eikä pidä sinun
keritsemän lammastes esikoista.

<span id="an_15:20">15:20</span> Herra sinun Jumalas edessä pitää sinun
ne syömän vuosi vuodelta, siinä paikassa minkä Herra valinnut on, sinä
ja sinun huonees.

<span id="an_15:21">15:21</span> Jos sillä on joku virhe, niin että hän
ontuu taikka on sokia, taikka muutoin joku paha virhe hänessä, niin ei
sinun pidä uhraaman sitä Herralle sinun Jumalalles.

<span id="an_15:22">15:22</span> Sinun porteissas pitää sinun sen
syömän, saastainen ja puhdas yhdessä, niinkuin metsävuohen ja peuran.

<span id="an_15:23">15:23</span> Ainoasti ei sinun pidä syömän sen
verta, mutta vuodattaman maahan niinkuin veden.

<span id="an_16:1">16:1</span> Pidä vaari siitä kuusta Abib, ettäs pidät
Herralle sinun Jumalalles pääsiäistä: että sillä kuulla Abib on Herra
sinun Jumalas johdattanut sinun Egyptistä, yöllä.

<span id="an_16:2">16:2</span> Ja teurasta Herralle sinun Jumalalles
pääsiäislampaita ja karjaa, siinä paikassa minkä Herra valitseva on
nimensä asumasiaksi.

<span id="an_16:3">16:3</span> Älä syö hapanta leipää sinä juhlana.
Seitsemän päivää pitää sinun syömän happamatointa murheen leipää; sillä
sinä läksit kiiruusti Egyptin maalta, ettäs sen päivän, jona läksit
Egyptin maalta, muistaisit kaikkena sinun elinaikanas.

<span id="an_16:4">16:4</span> Seitsemänä päivänä ei pidä sinulla
hapantunutta nähtämän kaikissa sinun maas äärissä, ja lihasta joka
ensimäisenä päivänä ehtoona teurastetaan, ei pidä mitäkään jäämän yli
yön huomeneksi.

<span id="an_16:5">16:5</span> Et sinä saa teurastaa pääsiäiseksi
missäkään sinun portissas, jonka Herra sinun Jumalas sinulle antaa;

<span id="an_16:6">16:6</span> Vaan siinä paikassa, jonka Herran sinun
Jumalas valitseva on nimensä asumasiaksi, siinä teurasta pääsiäiseksi
ehtoolla, kun aurinko laskenut on, sillä ajalla, kuin sinä Egyptistä
läksit.

<span id="an_16:7">16:7</span> Ja kypsennä ja syö siinä paikassa, jonka
Herra sinun Jumalas valitseva on, ja sitte huomeneltain palaja ja mene
majaas.

<span id="an_16:8">16:8</span> Kuutena päivänä syö happamatointa; mutta
seitsemäntenä päivänä on Herran sinun Jumalas päätösjuhla, älä silloin
mitäkään työtä tee.

<span id="an_16:9">16:9</span> Lue sinulles seitsemän viikkoa: siitä
kuin sirppi eloon viedään, pitää sinun rupeeman ne seitsemän viikkoa
lukemaan.

<span id="an_16:10">16:10</span> Ja pidä viikkojuhla Herralle sinun
Jumalalles, ettäs annat sinun hyväntahtoiset lahjas sinun kädestäs,
senjälkeen kuin Herra sinun Jumalas sinulle siunannut on.

<span id="an_16:11">16:11</span> Ja iloitse Herran sinun Jumalas edessä,
sinä ja poikas, tyttäres, palvelias, piikas, ja Leviläinen, joka on
sinun porteissas, ja muukalainen, ja orpo ja leski, jotka ovat sinun
seassas, siinä paikassa jonka Herra sinun Jumalas valitseva on nimensä
asumasiaksi.

<span id="an_16:12">16:12</span> Ja muista, että sinä olet ollut orja
Egyptissä, ettäs pidät ja teet nämät säädyt.

<span id="an_16:13">16:13</span> Lehtimajan juhlaa pidä seitsemän
päivää, koskas olet sisälle koonnut riihestäs ja viinakuurnastas.

<span id="an_16:14">16:14</span> Ja iloitse juhlanas, sinä ja poikas ja
tyttäres, palvelias, piikas, Leviläinen, muukalainen, orpo ja leski,
jotka ovat porteissas.

<span id="an_16:15">16:15</span> Seitsemän päivää pidä juhlaa Herralle
sinun Jumalalles, siinä paikassa jonka Herra valitseva on; sillä Herra
sinun Jumalas siunaa sinua kaikissa, kuin sinä sisälle kokoat, kaikessa
sinun kättes työssä; sentähden iloitse.

<span id="an_16:16">16:16</span> Kolmasti vuodessa pitää näkymän kaikki
sinun miehenpuoles Herran sinun Jumalas edessä, siinä paikassa jonka hän
valitseva on, happamattoman leivän juhlana, viikkojuhlana, ja lehtimajan
juhlana: ei yhdenkään pidä näkymän tyhjin käsin Herran edessä,

<span id="an_16:17">16:17</span> Itsekukin kätensä lahjan jälkeen,
Herran sinun Jumalas siunauksen jälkeen, jonka hän sinulle antanut on.

<span id="an_16:18">16:18</span> Tuomarit ja käskyläiset aseta sinulles
kaikkiin sinun portteihis, jotka Herra sinun Jumalas sinulle antaa
sukukunnassas, tuomitsemaan kansaa oikialla tuomiolla.

<span id="an_16:19">16:19</span> Älä käännä oikeutta, älä muotoa katso,
ja älä lahjoja ota; sillä lahjat sokaisevat toimellisten silmät ja
kääntävät hurskasten asiat.

<span id="an_16:20">16:20</span> Etsi ahkerasti oikeutta, ettäs eläisit
ja omistaisit sen maan, jonka Herra sinun Jumalas sinulle antaa.

<span id="an_16:21">16:21</span> Älä istuta sinulles metsistöä, jonkun
kaltaista puuta Herran sinun Jumalas alttarin juureen, jonka sinä teet
sinulles.

<span id="an_16:22">16:22</span> Älä nosta sinulles patsasta, jota Herra
sinun Jumalas vihaa.

<span id="an_17:1">17:1</span> Älä uhraa Herralle sinun Jumalalles
mitään nautaa eli lammasta, jossa joku virhe taikka puutos on: sillä se
on Herralle sinun Jumalalles kauhistus.

<span id="an_17:2">17:2</span> Jos löydetään jossakussa sinun
porteistas, jotka Herra sinun Jumalas antaa sinulle, joku mies eli
vaimo, joka pahaa tekee Herran sinun Jumalas silmäin edessä, rikkoen
hänen liittonsa,

<span id="an_17:3">17:3</span> Ja menee palvelemaan vieraita jumalia, ja
kumartaa niitä, aurinkoa, kuuta tahi jotakuta taivaan joukosta, jota en
minä käskenyt ole,

<span id="an_17:4">17:4</span> Ja se sanotaan sinulle, ja sinä kuulet
sen, niin tiedustele visusti, ja koskas löydät totiseksi todeksi, että
senkaltainen kauhistus Israelissa tehty on;

<span id="an_17:5">17:5</span> Niin vie se mies tahi vaimo ulos joka
senkaltaisen pahuuden on tehnyt, sinun portteihis, ja kivitä hänet
kuoliaaksi.

<span id="an_17:6">17:6</span> Kahden eli kolmen suun todistuksesta
pitää sen kuoleman, joka kuoleman on ansainnut; mutta yhden suun
todistuksesta ei pidä hänen kuoleman.

<span id="an_17:7">17:7</span> Todistajain käsi pitää ensin oleman hänen
päällensä tappamaan häntä ja sitte kaiken kansan käsi: sinun pitää
eroittaman pahan sinun seastas.

<span id="an_17:8">17:8</span> Jos joku asia tuomiossa näkyy sinulle
pimiäksi, veren ja veren välillä, asian ja asian välillä, vahingon ja
vahingon välillä, ja kuin eripuraiset asiat ovat sinun porteissas, niin
nouse ja mene siihen paikkaan jonka Herra sinun Jumalas valitseva on,

<span id="an_17:9">17:9</span> Ja tule pappein, Leviläisten ja tuomarin
tykö, jotka siihen aikaan ovat, ja kysy heiltä: he sanovat sinulle
tuomion sanan,

<span id="an_17:10">17:10</span> Ja tee sen sanan jälkeen, jonka he
sinulle julistavat, siinä paikassa minkä Herra valitseva on, ja ota
vaari, ettäs teet kaikki mitä he sinulle opettavat.

<span id="an_17:11">17:11</span> Sen lain jälkeen jonka he opettavat
sinulle, ja sen tuomion jälkeen jonka he sanovat sinun etees, pitää
sinun tekemän, niin ettes siitä sanasta, kuin he sanovat sinulle,
vilpistele et oikialle etkä vasemmalle.

<span id="an_17:12">17:12</span> Ja jos joku olis ollut ylpiä, niin
ettei hän ole kuuliainen papille, joka siellä Herran sinun Jumalas
palvelusta tekemässä seisoo, eli tuomarille, hänen pitää kuoleman: ja
ota sinä paha Israelista pois,

<span id="an_17:13">17:13</span> Että kaikki kansa sen kuulevat ja
pelkäävät, ja ei enää ylpiästi tee.

<span id="an_17:14">17:14</span> Koska tulet siihen maahan, kuin Herra
sinun Jumalas sinulle antaa, omistaakses sitä ja asuakses siinä, ja
sanot: minä asetan kuninkaan minulleni, niinkuin kaikki kansat jotka
minun ympärilläni ovat;

<span id="an_17:15">17:15</span> Niin aseta se kuninkaaksi sinulles,
jonka Herra sinun Jumalas valitsee. Aseta veljistäs kuningas sinulles:
et sinä saa muukalaista asettaa sinulles, joka ei sinun veljes ole,

<span id="an_17:16">17:16</span> Ainoastaan ettei hän pidä monta
hevosta, ja vie kansaa jälleen Egyptiin niiden monien hevosten tähden,
ja että Herra teille sanoi: ettette enää tätä tietä tule.

<span id="an_17:17">17:17</span> Ei hänen myös pidä ottaman itsellensä
monta emäntää, ettei hänen sydämensä kääntyisi pois, ja ei hänen pidä
myös itsellensä aivan paljo hopiaa ja kultaa kokooman.

<span id="an_17:18">17:18</span> Ja kuin hän istuu valtakuntansa
istuimella, niin ottakaan tämän lain papeilta Leviläisiltä, ja antakaan
kirjoittaa toisen kappaleen siihen kirjaan.

<span id="an_17:19">17:19</span> Se olkoon hänen tykönänsä, ja lukekaan
sitä kaiken elinaikansa, että hän oppis pelkäämään Herraa Jumalaansa, ja
pitämään kaiken tämän lain sanat ja nämät säädyt, ja että hän tekis
niiden jälkeen.

<span id="an_17:20">17:20</span> Niin ettei hän korottaisi sydäntänsä
veljeinsä ylitse, eikä myös käskyistä vilpistelisi, oikialle eikä
vasemmalle puolelle, että hän päivänsä pitentäisi valtakunnassansa, hän
ja hänen poikansa Israelissa.

<span id="an_18:1">18:1</span> Papilla, Leviläisillä ja kaikella Levin
sukukunnalla ei pidä osaa eli perintöä Israelissa oleman. Herran uhria
ja hänen perintöänsä pitää heidän syömän.

<span id="an_18:2">18:2</span> Sentähden ei pidä hänellä perimistä
oleman veljeinsä keskellä; sillä Herra on hänen perimisensä, niinkuin
hän on hänelle sanonut.

<span id="an_18:3">18:3</span> Ja tämä on pappein oikeus kansalta ja
niiltä, jotka uhraavat härjän tahi lampaan: Papille annettakaan lapa,
leukaluut ja sisällykset,

<span id="an_18:4">18:4</span> Ja uutisen jyvistäs, viinastas, öljystäs,
ja liemenet lampaistas pitää sinun antaman hänelle.

<span id="an_18:5">18:5</span> Sillä Herra sinun Jumalas on hänen
valinnut kaikista sinun sukukunnistas, seisomaan ja palvelemaan Herran
nimeen, hän ja hänen poikansa jokapäivä.

<span id="an_18:6">18:6</span> Koska Leviläinen tulee jostakusta sinun
portistas, koko Israelista, kussa hän vieras on, ja hän tulee kaikesta
sielunsa himosta siihen paikkaan, jonka Herra valinnut on;

<span id="an_18:7">18:7</span> Niin palvelkaan hän Herran Jumalansa
nimeen, niinkuin kaikki muutkin Leviläiset hänen veljensä, jotka siellä
seisovat Herran edessä.

<span id="an_18:8">18:8</span> Ja heidän pitää yhden verran osaa saaman
syödäksensä, paitsi sitä mitä hänellä on vanhempainsa myydestä
hyvyydestä.

<span id="an_18:9">18:9</span> Koskas tulet siihen maahan, jonka Herra
sinun Jumalas sinulle antaa, niin älä opi tekemään sen kansan
kauhistusten jälkeen.

<span id="an_18:10">18:10</span> Ei yksikään pidä sinun seassas
löyttämän, joka poikansa eli tyttärensä käyttää tulessa, eli joka on
ennustaja, päivän valitsija, tietäjä, tahi velho,

<span id="an_18:11">18:11</span> Tahi lumooja, tahi noita, tahi merkkein
tulkitsija, tahi joka kuolleita kysyy.

<span id="an_18:12">18:12</span> Sillä joka senkaltaisia tekee, on
Herralle kauhistus, ja senkaltaisten kauhistusten tähden ajaa Herra
sinun Jumalas heidät ulos sinun edestäs.

<span id="an_18:13">18:13</span> Sinun pitää oleman vakaa Herran sinun
Jumalas edessä.

<span id="an_18:14">18:14</span> Sillä nämät kansat, joiden maan sinä
omistat, kuulevat päivän valitsioita ja ennustajia: mutta sinulle ei ole
niin Herra sinun Jumalas sallinut.

<span id="an_18:15">18:15</span> Vaan Prophetan sinun seastas, sinun
veljistäs, minun kaltaiseni, herättää sinulle Herra sinun Jumalas: häntä
kuulkaat.

<span id="an_18:16">18:16</span> Kaiken se jälkeen kuin sinä anoit
Herralta sinun Jumalaltas Horebissa kokouksen päivänä, sanoen: en minä
voi enää kuulla Herran minun Jumalani ääntä, enkä silleen voi suurta
tulta nähdä, etten minä kuolisi,

<span id="an_18:17">18:17</span> Ja Herra sanoi minulle: he ovat oikein
puhuneet,

<span id="an_18:18">18:18</span> Minä herätän heille Prophetan heidän
veljistänsä niinkuin sinä olet, ja minä panen minun sanani hänen
suuhunsa: hän puhuu heille kaikkia mitä minä hänelle käsken.

<span id="an_18:19">18:19</span> Ja tapahtuu, että joka ei minun sanaani
kuule, jonka hän minun nimeeni puhuu, häneltä minä sen vaadin.

<span id="an_18:20">18:20</span> Mutta jos joku propheta ylpeydestä
puhuu minun nimeeni sitä mitä en minä hänen käskenyt puhua, ja se joka
puhuu muiden jumalain nimeen, sen prophetan pitä kuoleman.

<span id="an_18:21">18:21</span> Jos sanot sydämessäs: kuinka me
tiedämme, mitä sanoja ei Herra ole puhunut?

<span id="an_18:22">18:22</span> Kuin propheta puhuu Herran nimeen, ja
ei siitä mitään ole, eikä niin tapahdu, niin ne ovat ne sanat, joita ei
Herra ole puhunut: se propheta on sen puhunut ylpeydestänsä, älä pelkää
häntä.

<span id="an_19:1">19:1</span> Kuin Herra sinun Jumalas on hävittänyt
pakanat, joiden maan Herra sinun Jumalas sinulle antaa, niitä
omistaakses ja asuakses heidän kaupungeissansa ja huoneissansa,

<span id="an_19:2">19:2</span> Niin eroita sinulles kolme kaupunkia sen
maan keskellä, jonka Herra sinun Jumalas antaa sinun omistaakses,

<span id="an_19:3">19:3</span> Ja valmista sinulles tie, ja jaa maas
rajat, jonka Herra sinun Jumalas sinulle antaa perinnöksi, kolmeen
osaan, sen paeta, joka miesvahinkoon tullut on.

<span id="an_19:4">19:4</span> Ja se olkaan miehentappajan meno, joka
sinne paeta ja elää saa: joka tappaa lähimmäisensä tietämätä, ja ei
ennen vihannut häntä,

<span id="an_19:5">19:5</span> Vaan niinkuin joku menis metsään
lähimmäisensä kanssa puita hakkaamaan, ja nostais käsin kirveensä
hakkaamaan puuta maahan, ja kirves lähtis varresta, ja osais loukata
lähimmäisensä niin että hän siitä kuolis: sen pitää yhteen näistä
kaupungeista pakeneman ja saaman elää,

<span id="an_19:6">19:6</span> Ettei verenkostaja ajaisi miehentappajaa
niinkauvan kuin hänen sydämensä on katkera, ja saavuttaisi häntä että
matka pitkä on, ja löis hänen kuoliaaksi, vaikka ei hän kuoleman syytä
ole tehnyt; sillä ei hän ennen vihannut häntä.

<span id="an_19:7">19:7</span> Sentähden käsken minä sinua, sanoen:
eroita sinulles kolme kaupunkia.

<span id="an_19:8">19:8</span> Ja jos Herra sinun Jumalas sinun maas
rajat levittää, niinkuin hän vannoi isilles, ja antaa sinulle kaiken sen
maan, jonka hän lupasi isilles antaa,

<span id="an_19:9">19:9</span> Jos muutoin pidät kaikki nämät käskyt, ja
teet sen jälkeen kuin minä sinulle tänäpänä käsken, ettäs rakastat
Herraa sinun Jumalaas ja vaellat hänen teissänsä kaikkena elinaikanas:
niin lisää vielä kolme kaupunkia näihin kolmeen,

<span id="an_19:10">19:10</span> Ettei viatointia verta vuodatettaisi
sinun maassas, jonka Herra sinun Jumalas sinulle antaa perinnöksi, ja
veren vika tulisi sinun päälles.

<span id="an_19:11">19:11</span> Mutta jos joku vihaa lähimmäistänsä ja
väijyy häntä ja karkaa hänen päällensä ja tappaa hänen, ja se pakenee
yhteen niistä kaupungeista;

<span id="an_19:12">19:12</span> Niin vanhimmat hänen kaupungistansa
lähettäkään sinne sanan, ja tuokaan hänen sieltä, ja antakaan hänen
verenkostajan käsiin, että hän kuolis.

<span id="an_19:13">19:13</span> Ei sinun silmäs pidä armaitseman häntä,
ja sinun pitää ottaman pois viattoman veren Israelista, ettäs
menestyisit.

<span id="an_19:14">19:14</span> Ei sinun pidä siirtämän lähimmäises
rajaa, jonka entiset panneet ovat sinun perintöös, kuin sinä perit siinä
maassa, jonka Herra sinun Jumalas sinulle antaa omistaakses.

<span id="an_19:15">19:15</span> Ei pidä todistajan yksinänsä astuman
edes ketäkään vastaan, jostakusta pahasta teosta ja synnistä, mikä ikänä
paha teko se olis joka tehdään; mutta kahden eli kolmen todistajan
suussa ovat kaikki asiat vahvat.

<span id="an_19:16">19:16</span> Jos väärä todistaja tulee ja todistaa
jotakuta vastaan ja soimaa hänelle jotain syntiä,

<span id="an_19:17">19:17</span> Niin molemmat ne miehet, jotka
riitelevät, seisokaan Herran edessä, pappein ja tuomarein edessä, jotka
siihen aikaan ovat,

<span id="an_19:18">19:18</span> Ja tuomarit visusti tutkistelkaan sitä,
ja katso, jos todistaja on väärä todistaja, ja todistaa väärin veljeänsä
vastaan;

<span id="an_19:19">19:19</span> Niin tehkäät hänelle niinkuin hän aikoi
tehdä veljellensä, ettäs erottaisit pahan sinustas,

<span id="an_19:20">19:20</span> Ja muut sen kuulisivat ja pelkäisivät,
ja ei tekisi enää senkaltaista pahaa teidän seassanne.

<span id="an_19:21">19:21</span> Sinun silmäs ei pidä säästämän häntä:
henki hengestä, silmä silmästä, hammas hampaasta, käsi kädestä, jalka
jalasta.

<span id="an_20:1">20:1</span> Koskas menet sotaan vihollisias vastaan,
ja näet hevoset ja vaunut, ja kansan joka on suurempi sinua, niin älä
pelkää heitä; sillä Herra sinun Jumalas, joka sinun johdatti ulos
Egyptin maalta, on sinun kanssas.

<span id="an_20:2">20:2</span> Ja kuin te lähestytte sotaa, niin
astukaan pappi edes ja puhukaan kansalle,

<span id="an_20:3">20:3</span> Ja sanokaan heille: kuule Israel, te
menette tänäpänä sotaan vihollisianne vastaan: älkään sydämenne
pehmetkö, älkäät peljätkö, älkäät vavisko, älkäät myös hämmästykö heidän
edessänsä.

<span id="an_20:4">20:4</span> Sillä Herra teidän Jumalanne käy
kanssanne, sotimaan edestänne vihollisianne vastaan, ja auttaa teitä.

<span id="an_20:5">20:5</span> Vaan sodan päämiehet puhutelkaan kansaa
ja sanokaan: joka uuden huoneen on rakentanut, ja ei siinä vielä
ruvennut asumaan, hän menkään pois ja palatkaan kotiansa, ettei hän
kuolisi sodassa, ja joku toinen omistais sen.

<span id="an_20:6">20:6</span> Ja se joka istutti viinamäen, ja ei vielä
sitä tehnyt yhteiseksi, hän menkään pois ja palatkaan kotiansa, ettei
hän kuolisi sodassa ja toinen tekis sen yhteiseksi.

<span id="an_20:7">20:7</span> Jos joku on hänellensä vaimon kihlannut,
ja ei ottanut häntä tykönsä, hän menkään pois ja palatkaan kotiansa,
ettei hän kuolisi sodassa, ja toinen nais häntä.

<span id="an_20:8">20:8</span> Ja sodan päämiehet vielä puhukaan
kansalle ja sanokaan: joka pelkuri on ja vapisevaisella sydämellä, hän
menkään pois ja palatkaan kotiansa, ettei hän saattaisi veljeinsä
sydämiä pelkuriksi, niinkuin hänen sydämensä on.

<span id="an_20:9">20:9</span> Ja sittekuin sodan päämiehet lopettaneet
ovat kansalle puheensa, niin he asettakaan sotajoukon ylimmäiset
ensimäiseksi kansan sekaan.

<span id="an_20:10">20:10</span> Kuin mene jonkun kaupungin eteen,
sotimaan sitä vastaan, niin taritse heille rauhaa.

<span id="an_20:11">20:11</span> Ja jos he sinua rauhallisesti vastaavat
ja avaavat etees, niin olkaan kaikki kansa joka siinä on, sinulle
verollinen ja palvelkaan sinua.

<span id="an_20:12">20:12</span> Vaan jos ei he tee rauhaa sinun
kanssas, vaan sotivat sinua vastaan, niin ahdista heitä.

<span id="an_20:13">20:13</span> Ja kuin Herra sinun Jumalas antaa
heidät sinun käsiis, niin lyö kuoliaaksi kaikki miehenpuoli miekan
terällä.

<span id="an_20:14">20:14</span> Mutta vaimot, lapset ja eläimet, ja
kaikki ne jotka kaupungissa ovat, ja kaikki saalis ota itselles, ja syö
vihollistes saalista, kuin Herra sinun Jumalas antaa sinulle.

<span id="an_20:15">20:15</span> Ja tee niin jokaiselle kaupungille,
joka sinusta aivan kaukana on, ja ei ole näiden kansain kaupunkia.

<span id="an_20:16">20:16</span> Mutta näiden kansain kaupungeissa,
jotka Herra sinun Jumalas sinulle perimiseksi antaa, älä jätä elämään
yhtäkään henkeä;

<span id="an_20:17">20:17</span> Vaan hukuta ne peräti: nimittäin
Hetiläiset, Amorilaiset, Kanaanealaiset, Pheresiläiset, Heviläiset ja
Jebusilaiset, niinkuin Herran sinun Jumalas sinulle on käskenyt,

<span id="an_20:18">20:18</span> Ettei he opettaisi teitä tekemään
kaikkia niitä kauhistuksia, joita he tekivät jumalillensa, ettette myös
tekisi syntiä Herraa teidän Jumalaanne vastaan.

<span id="an_20:19">20:19</span> Jos sinä kauvan olet jonkun kaupungin
edessä, jota vastaan sinä sodit omistaakses sitä, niin älä hävitä sen
puita, älä myös kirveellä raiskaa niitä; sillä sinä saat niistä syödä,
sentähden älä hakkaa niitä maahan; sillä ihmisellä on metsäpuitakin,
tulemaan varustukseksi sinun etees.

<span id="an_20:20">20:20</span> Vaan ne puut, joista tiedät, ettei ne
ole syötäviä, hävitä ja hakkaa maahan, ja rakenna varustus kaupunkia
vastaan, jonka kanssa sinä sodit, siksi kuin sinä voitat sen.

<span id="an_21:1">21:1</span> Jos joku tapettu löydetään siinä maassa,
jonka Herra sinun Jumalas sinun omakses antaa, ja se makaa kedolla, ja
tietämätöintä on, kuka hänen tappoi;

<span id="an_21:2">21:2</span> Niin käykään ulos vanhimpas ja tuomaris,
ja mitatkaan sen tapetun tyköä kaupunkeihin, jotka tapetun ympärillä
ovat.

<span id="an_21:3">21:3</span> Joka kaupunki tapettua lähin on, sen
vahimmat ottakaan nuoren lehmän karjasta, jolla ei ole työtä tehty ja
joka ei ikeen alla ole ollut,

<span id="an_21:4">21:4</span> Ja kaupungin vanhimmat taluttakaan nuoren
lehmän kovaan laaksoon, jota ei kynnetä eikä kylvetä, ja leikatkaan
lehmän kaulan siinä laaksossa.

<span id="an_21:5">21:5</span> Niin pitää papit, Levin pojat käymän
edes; sillä Herra sinun Jumalas on heidät valinnut palvelemaan itseänsä,
ja Herran nimeä ylistämään: ja heidän suunsa jälkeen pitää kaikki riidat
ja kaikki vahingot selitettämän.

<span id="an_21:6">21:6</span> Ja kaikki vanhimmat siitä kaupungista,
joka tapettua lähinnä on, peskään kätensä nuoren lehmän päällä, jonka
kaula laaksossa leikattiin,

<span id="an_21:7">21:7</span> Ja he vastatkaan ja sanokaan: ei meidän
kätemme tätä verta vuodattaneet, eikä meidän silmämme sitä nähneet.

<span id="an_21:8">21:8</span> Ole armollinen kansalles Israelille,
jonka sinä Herra pelastit, ja älä tätä viatointa verta anna tulla kansas
Israelin päälle; ja niin he ovat sovitetut siitä verestä.

<span id="an_21:9">21:9</span> Ja niin sinä eroitat tyköäs viattoman
veren, ettäs teet sen mikä oikia on Herran silmän edessä.

<span id="an_21:10">21:10</span> Kuin menet sotaan vihollisias vastaan,
ja Herra sinun Jumalas antaa heidät sinun käsiis, ja sinä viet heitä
vankina pois.

<span id="an_21:11">21:11</span> Ja näet vankein seassa kauniin vaimon,
ja himoitset häntä ottaa emännäkses:

<span id="an_21:12">21:12</span> Niin vie häntä huoneeses ja anna hänen
keritä hiuksensa ja leikata kyntensä,

<span id="an_21:13">21:13</span> Ja riisua vaatteensa, joissa hän
vangittiin, ja anna hänen istua huoneessas, ja itkeä kuukauden isänsä ja
äitiänsä: mene sitte hänen tykönsä ja ole hänen miehensä, ja hän olkoon
sinun emäntäs.

<span id="an_21:14">21:14</span> Ja jos tapahtuu, ettei hän sinulle
kelpaa, niin anna hänen mennä kuhunka hän tahtoo, ja älä suinkaan myy
häntä rahaan: älä myös pyydä itselles jotakin voittoa hänen kauttansa;
sillä sinä alensit hänen.

<span id="an_21:15">21:15</span> Jos jollakin miehellä on kaksi emäntää,
yksi, jota hän rakastaa, ja toinen, jota hän vihaa, ja ne synnyttävät
hänelle lapsia, sekä se jota hän rakastaa, että se jota hän vihaa, niin
että esikoinen on sen, jota hän vihaa;

<span id="an_21:16">21:16</span> Ja aika tulee, että hän lastensa
välillä perimisen jakaa, niin ei hän taida tehdä rakkaamman poikaa
esikoiseksensa vihattavan esikoisen edestä;

<span id="an_21:17">21:17</span> Vaan hänen pitää tunteman vihattavan
pojan esikoiseksensa, niin että hän antaa hänelle kaksinkertaisesti
kaikista niistä, mitä häneltä löydetään; sillä se on hänen ensimäinen
voimansa, ja hänelle tulee esikoisen oikeus.

<span id="an_21:18">21:18</span> Jos jollakin on itsevaltainen ja
kovakorvainen poika, joka ei kuule isänsä ja äitinsä ääntä, ja kuin he
kurittavat häntä, ei heitä tottele;

<span id="an_21:19">21:19</span> Niin pitää hänen isänsä ja äitinsä
hänen ottaman kiinni, ja viemän kaupunkinsa vanhimpain ja portin eteen,

<span id="an_21:20">21:20</span> Ja sanokaan kaupunkinsa vanhimmille:
tämä meidän poikamme on itsevaltainen ja kovakorvainen, ei tottele
meidän ääntämme, ja on syömäri ja juomari;

<span id="an_21:21">21:21</span> Niin pitää kaiken kaupungin kansan
hänen kuoliaaksi kivittämän: ja niin sinä eroitat pahan sinustas, että
koko Israel sen kuulis ja pelkäis.

<span id="an_21:22">21:22</span> Jos joku on tehnyt jonkun synnin, joka
kuoleman on ansainnut, ja hirsipuussa kuoletetaan,

<span id="an_21:23">21:23</span> Niin ei pidä hänen ruumiinsa yötä
puussa pidettämän, mutta haudatkaat häntä kohta sinä päivänä; sillä se
on kirottu Jumalalta, joka hirtetty on, ettet sinä saastuttaisi sinun
maatas, jonka Herra sinun Jumalas sinulle perimiseksi antaa.

<span id="an_22:1">22:1</span> Kuin näet veljes härjän taikka lampaan
eksyneen, niin ei sinun pidä kääntämän itsiäs pois, vaan viemän se
kaiketikin jälleen sinun veljelles.

<span id="an_22:2">22:2</span> Jollei veljes ole sinua läsnä etkä häntä
tunne, niin ota se huoneeses, ja olkoon se tykönäs, siihenasti kuin
veljes etsii sitä, ja niin anna se hänelle jällensä.

<span id="an_22:3">22:3</span> Niin tee myös hänen aasinsa kanssa, hänen
vaatteensa ja kaikkinaisen kadonneen kanssa, mikä veljeltäs kadonnut on,
ja sinä sen löysit: ei sinun pidä itsiäs siitä pois kääntämän.

<span id="an_22:4">22:4</span> Jos näet veljes aasin eli härjän
langenneena tiellä, älä käänny pois niistä; vaan sinun pitää
joudukkaasti auttaman niitä ylös hänen kanssansa.

<span id="an_22:5">22:5</span> Vaimon ei pidä miehen asetta kantaman,
eikä myös miehen pukeman yllensä vaimon vaatteita; sillä jokainen, joka
sen tekee, on Herralle sinun Jumalalles kauhistus.

<span id="an_22:6">22:6</span> Ja jos löydät linnun pesän tiellä puusta
tahi maasta, jossa on pojat tahi munat, ja emä istuu poikansa eli munain
päällä, niin älä ota emää poikinensa;

<span id="an_22:7">22:7</span> Mutta päästä kaiketikin emä pois, ja ota
pojat sinulles, ettäs menestyisit ja kauvan eläisit.

<span id="an_22:8">22:8</span> Kuin rakennat uutta huonetta, niin tee
käsipuut kattos ympäri, ettes veren vikaa saattaisi huoneeses, jos joku
sieltä putois.

<span id="an_22:9">22:9</span> Älä kylvä viinamäkeäs moninaisilla
siemenillä, ettes saastuttaisi sekä siemenes kokousta, jonka kylvänyt
olet, ja myös viinamäen tuloa.

<span id="an_22:10">22:10</span> Älä ynnä härjällä ja aasilla kynnä.

<span id="an_22:11">22:11</span> Älä pue sitä vaatetta ylles, joka
villaisesta ja liinaisesta yhdessä kudottu on.

<span id="an_22:12">22:12</span> Tee sinulles rihmoja vaattees neljään
kulmaan, jollas puetetaan.

<span id="an_22:13">22:13</span> Jos joku mies on nainut emännän, ja on
mennyt hänen tykönsä, ja rupee vihaamaan häntä,

<span id="an_22:14">22:14</span> Ja soimaa häntä johonkuhun häpiään
vikapääksi, ja saattaa hänestä pahan sanoman, sanoen: minä otin tämän
emännäkseni, ja menin hänen tykönsä, ja löysin, ettei hän ollut neitsy;

<span id="an_22:15">22:15</span> Niin ottakaan vaimon isä ja äiti hänen,
ja tuokaan vaimon neitsyyden merkit edes, ja näyttäkään vanhimmille,
jotka kaupungin portissa istuvat,

<span id="an_22:16">22:16</span> Ja vaimon isä sanokaan vanhimmille:
minä annoin tälle miehelle minun tyttäreni emännäksi, ja nyt hän vihaa
häntä.

<span id="an_22:17">22:17</span> Ja katso, hän soimaa häntä häpiällisiin
asioihin vikapääksi, ja sanoo: en minä löytänyt sinun tytärtäs
neitseeksi. Ja katso, tämä on minun tyttäreni neitsyyden merkki. Ja
heidän pitää levittämän vaatteen kaupungin vanhimpain eteen;

<span id="an_22:18">22:18</span> Niin kaupungin vanhimmat ottakaan sen
miehen, ja rangaiskaan häntä.

<span id="an_22:19">22:19</span> Ja sakoittakaan hänen sataan
hopiasikliin ja antakaan ne nuoren vaimon isälle, että hän häpäisi
neitseen Israelissa, ja hänen pitää pitämän hänen emäntänänsä, eikä saa
häntä hyljätä kaikkena elinaikanansa.

<span id="an_22:20">22:20</span> Ja jos se tosi on, ettei vaimo löydetty
neitseeksi;

<span id="an_22:21">22:21</span> Niin vietäkään vaimo isänsä huoneen
ovelle, ja kaupungin kansa kivittäkään hänen kuoliaaksi, että hän teki
tyhmyyden Israelissa, ja että hän salavuoteudessa makasi isänsä
huoneessa: ja niin sinä otat pahan pois tyköäs.

<span id="an_22:22">22:22</span> Jos joku löydetään maanneeksi vaimon
tykönä, jolla aviomies on, niin pitää molempain kuoleman, sekä miehen,
että vaimon, jonka tykönä hän makasi; ja niin pahuus otetaan pois
Israelista.

<span id="an_22:23">22:23</span> Jos joku piika on mieheltä kihlattu, ja
joku häneen ryhtyy kaupungissa, ja makaa hänen;

<span id="an_22:24">22:24</span> Niin pitää ne molemmat vietämän
kaupungin porttiin, ja molemmat kivitettämän kuoliaaksi, piika, ettei
hän huutanut, sillä hän oli kaupungissa, mies, että hän lähimmäisensä
vaimon häpäisi; ja niin sinä eroitat pahan tyköäs.

<span id="an_22:25">22:25</span> Jos joku löytää kihlatun piian kedolla,
ryövää ja makaa hänen, niin mies pitää yksin tapettaman, joka makasi
hänen;

<span id="an_22:26">22:26</span> Vaan piialle ei sinun pidä mitään
tekemän; sillä ei piika yhtään kuoleman syntiä tehnyt, vaan niinkuin
joku karkais lähimmäistänsä vastaan, ja löis hänen kuoliaaksi, niin on
myös tämä asia.

<span id="an_22:27">22:27</span> Sillä hän löysi hänen kedolla: se
kihlattu piika huusi, mutta ei ollut hänellä auttajaa.

<span id="an_22:28">22:28</span> Jos joku löytää neitseen, joka ei ole
kihlattu, ja ottaa hänen kiinni, ja makaa hänen, ja he löydetään;

<span id="an_22:29">22:29</span> Niin se joka hänen makasi, antakaan
piian isälle viisikymmentä hopiasikliä, ja ottakaan piian emännäksensä,
että hän on alentanut hänen: ei hän saa hyljätä häntä kaikkena
elinaikanansa.

<span id="an_22:30">22:30</span> Ei yhdenkään pidä ottaman isänsä
emäntää, eikä myös paljastaman isänsä peitettä.

<span id="an_23:1">23:1</span> Ei kuohitun ja raajarikon pidä tuleman
Herran seurakuntaan.

<span id="an_23:2">23:2</span> Eikä pidä myös äpärän tuleman Herran
seurakuntaan, eipä vielä kymmenenteen polveenkaan asti pidä jonkun
heistä Herran seurakuntaan tuleman.

<span id="an_23:3">23:3</span> Ammonilaiset ja Moabilaiset ei pidä
tuleman Herran seurakuntaan, ei kymmenenteenkään polveen asti, ja ei
ikänä tuleman Herran seurakuntaan,

<span id="an_23:4">23:4</span> Sentähden ettei he kohdanneet teitä
tiellä leivällä ja vedellä, kuin te läksitte Egyptistä, ja että he
palkkasivat teitä vastaan Bileamin Beorin pojan Mesopotamian Petorista,
kiroomaan sinua.

<span id="an_23:5">23:5</span> Mutta Herra sinun Jumalas ei kuullut
Bileamia, vaan Herra sinun Jumalas muutti sinulle kirouksen
siunaukseksi; sillä Herra sinun Jumalas rakasti sinua.

<span id="an_23:6">23:6</span> Älä toivota heille rauhaa eli jotakin
hyvää, kaikkena elinaikanas ijankaikkisesti.

<span id="an_23:7">23:7</span> Edomilaista älä kauhistu; sillä hän on
sinun veljes. Älä myös Egyptiläistä kauhistu; sillä sinä olit
muukalainen hänen maassansa.

<span id="an_23:8">23:8</span> Ne lapset, jotka heistä syntyvät
kolmannessa polvessa, tulkaan Herran seurakuntaan.

<span id="an_23:9">23:9</span> Kuin lähdet leiristäs vihollisias
vastaan, kavahda itsiäs kaikkinaisesta pahuudesta.

<span id="an_23:10">23:10</span> Jos joku on teidän seassanne, joka ei
ole puhdas, että hänelle yöllä jotakin tapahtunut on; hänen pitää
menemän pois leiristä, ja ei leiriin sisälle tuleman.

<span id="an_23:11">23:11</span> Ja hänen pitää ehtoona itsensä vedellä
pesemän, ja sittekuin aurinko laskenut on, palatkaan leiriin.

<span id="an_23:12">23:12</span> Ulkona leiristä olkoon sinulla paikka,
johonkas menet tarpeilles.

<span id="an_23:13">23:13</span> Ja sinulla pitää oleman vähä kalikka
vyölläs, ja kuin menet tarpeilles, kaiva sillä, ja istuttuas, peitä
saastaisuutes.

<span id="an_23:14">23:14</span> Sillä Herra sinun Jumalas vaeltaa sinun
leiris lävitse pelastamaan sinua ja antamaan sinun vihollises sinun
etees, sentähden pitää sinun leiris pyhä oleman, ettei häpiää näkyisi
sinun seassas ja hän kääntäis itsensä sinusta pois.

<span id="an_23:15">23:15</span> Älä isännän haltuun anna orjaa, joka
häneltä sinun tykös karannut on.

<span id="an_23:16">23:16</span> Hän olkaan sinun tykönäs, sinun
keskelläs siinä paikassa, joka hänelle kelpaa, jossakussa sinun
portissas, itsellensä hyväksi, älä sorra häntä.

<span id="an_23:17">23:17</span> Ei pidä yhtäkään porttoa oleman
Israelin lasten tytärten seassa, eikä yhtään huorintekiää Israelin
poikain seassa.

<span id="an_23:18">23:18</span> Älä kanna porton palkkaa eikä koiran
hintaa Herran sinun Jumalas huoneesen, jonkun lupauksen edestä; sillä ne
molemmat ovat Herralle sinun Jumalalles kauhistus.

<span id="an_23:19">23:19</span> Älä korkoa ota veljeltäs rahasta,
syötävästä tahi muusta, josta korko otetaan.

<span id="an_23:20">23:20</span> Muukalaiselta ota korko, mutta älä
veljeltäs, että Herra sinun Jumalas siunais sinua kaikessa
aivoituksessas siinä maassa, johonkas tulet omistamaan sitä.

<span id="an_23:21">23:21</span> Kuin Herralle sinun Jumalalles
lupauksen lupaat, niin älä viivytä maksaa sitä; sillä Herra sinun
Jumalas on sen totisesti vaativa sinulta, ja se on sinulle synti.

<span id="an_23:22">23:22</span> Vaan jollet sinä lupaa, niin ei ole
sinulla syntiä.

<span id="an_23:23">23:23</span> Pidä se, mikä sinun huulistas on käynyt
ulos, ja tee, niinkuin sinä Herralle sinun Jumalalles hyvällä ehdolla
luvannut olet sitä, minkä sinä suullas puhunut olet.

<span id="an_23:24">23:24</span> Kuin menet lähimmäises viinamäkeen,
niin sinä saat syödä viinamarjoja himos jälkeen, ettäs ravitaan; mutta
älä pane mitäkään astiaas.

<span id="an_23:25">23:25</span> Koskas menet lähimmäises laihoon, niin
sinä saat katkoa tähkäpäitä kädelläs, mutta älä sirpillä lähimmäises
laihoa niitä.

<span id="an_24:1">24:1</span> Jos joku ottaa vaimon avioksensa, ja
tapahtuu, ettei hän sitte löydä armoa hänen silmäinsä edessä, että on
löytänyt jonkun häpiän hänessä; niin kirjoittaa hän hänelle erokirjan,
ja antaa sen hänen käteensä, ja antaa hänen mennä huoneestansa pois.

<span id="an_24:2">24:2</span> Kuin se hänen huoneestansa lähtenyt on,
menee pois ja tulee jonkun toisen miehen emännäksi,

<span id="an_24:3">24:3</span> Ja taas toinen mies rupee häntä
vihaamaan, ja kirjoittaa hänelle erokirjan, ja antaa hänen käteensä ja
laskee hänen huoneestansa pois: eli jos toinen mies, joka hänen
emännäksensä otti, kuolee:

<span id="an_24:4">24:4</span> Niin hänen ensimäinen miehensä, joka
hänen antoi mennä pois, ei pidä häntä ottaman jälleen emännäksensä,
sittekuin hän tuli saastaiseksi; sillä se on kauhistus Herran edessä,
ettes maata saastuttaisi, jonka Herra sinun Jumalas antaa sinulle
perimiseksi.

<span id="an_24:5">24:5</span> Jos joku on äsken emännän nainut, ei sen
pidä menemän sotaan, eikä pidä hänen päällensä mitään rasitusta
pantaman; vaan olkaan vapaana huoneessansa ajastajan päivät, että hän
sais iloita emäntänsä kanssa, jonka hän nainut on.

<span id="an_24:6">24:6</span> Ei pidä molempia myllynkiviä, eli
päällyskiveäkään keltään pantiksi otettaman; sillä se olis ottaa hengen
pantiksi.

<span id="an_24:7">24:7</span> Jos joku löydetään, joka sielun varastaa
veljistänsä, Israelin lapsista, ja etsii sillä voittoa taikka myy hänen,
sen varkaan pitää kuoleman, ettäs eroittaisit pahan sinustas.

<span id="an_24:8">24:8</span> Karta spitalitautia, ettäs visusti teet
ja pidät kaikki, mitä Leviläiset ja papit opettavat sinulle: niinkuin
minä heille käskin, ne pitäkäät ja niiden jälkeen tehkäät.

<span id="an_24:9">24:9</span> Muista, mitä Herra sinun Jumalas teki
MirJamille, tiellä, kuin te Egyptistä läksitte.

<span id="an_24:10">24:10</span> Ja kuin jotain lainaat lähimmäiselles,
älä mene hänen huoneesensa panttia ottamaan,

<span id="an_24:11">24:11</span> Vaan seiso ulkona, ja se, jolle
lainasit, kantakaan itse pantin sinulle ulos.

<span id="an_24:12">24:12</span> Vaan jos hän köyhä on, älä mene levätä
hänen pantillansa,

<span id="an_24:13">24:13</span> Vaan anna hänen panttinsa kaiketikin
jälleen ennen auringon laskemata, että hän makais vaatteissansa ja
siunais sinua: ja se luetaan sinulle vanhurskaudeksi Herran sinun
Jumalas edessä.

<span id="an_24:14">24:14</span> Älä tee vääryyttä köyhälle ja
tarvitsevalle päivämiehelle, joko hän olis sinun veljistäs, eli
muukalaisista, joka on sinun maallas sinun porteissas.

<span id="an_24:15">24:15</span> Vaan maksa hänelle hänen palkkansa sinä
päivänä, ennen auringon laskemata; sillä hän on hätäytynyt ja siitä hän
elää, ettei hän huutaisi Herran tykö sinun tähtes, ja se luettaisiin
sinulle synniksi.

<span id="an_24:16">24:16</span> Ei pidä isäin kuoleman lasten tähden,
eikä myös lasten isäinsä tähden; mutta kunkin pitää kuoleman oman
syntinsä tähden.

<span id="an_24:17">24:17</span> Älä käännä muukalaisen eli orvon
oikeutta, älä myös leskeltä ota vaatteita pantiksi;

<span id="an_24:18">24:18</span> Vaan muista, että sinäkin olit orja
Egyptissä, ja Herra sinun Jumalas sieltä sinun johdatti; sentähden minä
sinua käsken, ettäs nämät tekisit.

<span id="an_24:19">24:19</span> Kuin pellostas elon leikkaat, ja lyhde
sinulta sinne unohtuu, älä palaja sitä ottamaan, vaan olkoon se
muukalaisen, orvon ja lesken oma, että Herra sinun Jumalas siunaisi
sinua kaikissa sinun kättes töissä.

<span id="an_24:20">24:20</span> Kuin olet poiminut öljypuus hedelmät,
niin älä vastuudesta sitä varista; vaan sen pitää muukalaisen, orvon ja
lesken oman oleman.

<span id="an_24:21">24:21</span> Kuin viinamäkes korjannut olet, älä
vastuudesta jääneitä hae; vaan ne pitää muukalaisen, orvon ja lesken
omat oleman.

<span id="an_24:22">24:22</span> Ja muista, että sinä olet orja ollut
Egyptin maalla, sentähden käsken minä sinua näitä tekemään.

<span id="an_25:1">25:1</span> Jos riita on miesten välillä, niin
tulkaan ne oikeuden eteen, ja tuomittakaan niiden välillä: ja
tuomittakaan hurskas hurskaaksi, ja jumalatoin jumalattomaksi.

<span id="an_25:2">25:2</span> Ja jos jumalatoin on ansainnut haavoja,
niin käskekään tuomari hänen langeta maahan, ja antakaan nähtensä lyödä
häntä, senjälkeen kuin hänen pahatekonsa on, luvun jälkeen.

<span id="an_25:3">25:3</span> Neljäkymmentä kertaa pitää häntä
lyötämän, ja ei enempää, ettei häntä ylönpalttisesti lyötäisi, ja sinun
veljes tulis huonoksi sinun silmäis edessä.

<span id="an_25:4">25:4</span> Ei sinun pidä riihtä tappavan härjän
suuta sitoman kiinni.

<span id="an_25:5">25:5</span> Koska veljekset asuvat ynnä, ja yksi
heistä kuolee pojatoinna, niin ei pidä kuolleen veljen vaimon ottaman
muukalaista miestä toisesta suvusta; mutta hänen miehensä veli menkään
hänen tykönsä, ja ottakaan veljensä siassa häntä avioksensa.

<span id="an_25:6">25:6</span> Ja ensimäinen poika, jonka hän synnyttää,
pitää nimitettämän kuolleen veljen nimeltä, ettei hänen nimensä peräti
hävitettäisi Israelista.

<span id="an_25:7">25:7</span> Jos ei mies tahdo ottaa veljensä vaimoa,
niin menkään hänen veljensä vaimo porttiin vanhimpain eteen, ja
sanokaan: ei kytyni tahdo herättää veljellensä nimeä Israelissa ja ei
tahdo minua kytylain jälkeen naida.

<span id="an_25:8">25:8</span> Niin kaupungin vanhimmat antakaan hänen
kutsuttaa edes, ja puhukaan hänen kanssansa. Ja jos hän seisoo ja sanoo:
en minä tahdo ottaa häntä;

<span id="an_25:9">25:9</span> Niin hänen natonsa astukaan hänen tykönsä
vanhimpain nähden, ja riisukaan kengän hänen jalastansa, ja sylkekään
hänen kasvoillensa, ja vastatkaan häntä sanoen: näin jokaiselle pitää
tehtämän, joka ei veljensä huonetta rakenna,

<span id="an_25:10">25:10</span> Ja hänen nimensä kutsuttakaan
Israelissa paljasjalan huoneeksi.

<span id="an_25:11">25:11</span> Jos kaksi miestä keskenänsä tappelevat
ja toisen vaimo tulee pelastamaan miestänsä sen kädestä joka häntä lyö,
ja kurottaa kätensä ja tarttuu hänen häpyynsä;

<span id="an_25:12">25:12</span> Niin hakkaa hänen kätensä poikki; sinun
silmäs ei pidä säästämän häntä.

<span id="an_25:13">25:13</span> Älä pidä kahtalaista vaakaa säkissäs,
suurempaa ja vähempää.

<span id="an_25:14">25:14</span> Eikä myös pidä huoneessas oleman
kahtalainen mitta, suurempi ja vähempi.

<span id="an_25:15">25:15</span> Mutta sinulla pitää oleman täysi ja
oikia vaaka, ja täysi ja oikia mitta, ettäs olisit pitkäijällinen siinä
maassa, jonka Herra sinun Jumalas sinulle antaa.

<span id="an_25:16">25:16</span> Sillä jokainen, joka näitä tekee, on
Herralle sinun Jumalalles kauhistus: kaikki jotka vääryyttä tekevät.

<span id="an_25:17">25:17</span> Muista mitä Amalekilaiset tekivät sinua
vastaan tiellä, kuin Egyptistä läksit:

<span id="an_25:18">25:18</span> Kuinka he kohtasivat sinua tiellä, ja
löivät sinun jälkimäises, kaikki ne jotka heikommat olivat ja jälinnä
kävivät, koskas väsyksissä ja hervotoin olit, ja ei he Jumalaa
peljänneet.

<span id="an_25:19">25:19</span> Ja pitää tapahtuman, kuin Herra sinun
Jumalas antaa sinun saada levon kaikilta vihamiehiltäs, jotka ympärilläs
ovat siinä maassa, jonka Herra sinun Jumalas antaa perinnöksi sinulle,
ettäs sen omistat, ja sinun pitää peräti hävittämän Amalekilaisten
muiston taivaan alta. Älä sitä unohda.

<span id="an_26:1">26:1</span> Kuin tulet siihen maahan jonka Herra
sinun Jumalas sinulle perinnöksi antaa, ja sinä sen omistat, ja asut
siinä,

<span id="an_26:2">26:2</span> Niin ota kaikkinaisista sinun maas
kasvuista ensimäiset hedelmät, jotka maasta kasvavat, jotka Herra sinun
Jumalas sinulle antaa, pane ne koriin, ja mene siihen siaan, jonka Herra
sinun Jumalas valitsee nimensä asumasiaksi,

<span id="an_26:3">26:3</span> Ja mene papin tykö, joka siihen aikaan
on, ja sano hänelle: minä tunnustan tänäpänä Herran sinun Jumalas
edessä, että minä olen tullut siihen maahan, jonka Herra meidän
isillemme vannoi, meille antaaksensa.

<span id="an_26:4">26:4</span> Ja pappi ottakoon korin kädestäs ja
laskekaan sen maahan, Herran sinun Jumalas alttarin eteen.

<span id="an_26:5">26:5</span> Niin lausu sinä, ja sano Herran sinun
Jumalas edessä: minun raadollinen isäni oli Syrialainen, ja meni
Egyptiin vähällä joukolla, ja oli siellä muukalainen, ja hän tuli siellä
suureksi, väkeväksi ja monilukuiseksi kansaksi.

<span id="an_26:6">26:6</span> Mutta Egyptiläiset ahdistivat ja
vaivasivat meitä, ja panivat kovan orjuuden meidän päällemme.

<span id="an_26:7">26:7</span> Niin me huusimme Herran meidän isäimme
Jumalan tykö, ja Herra kuuli meidän äänemme, ja katsoi meidän tuskaamme,
työtämme ja ahdistustamme.

<span id="an_26:8">26:8</span> Ja Herra vei meidät ulos Egyptistä
voimallisella kädellä, ja ojennetulla käsivarrella, suurella
peljästyksellä, merkeillä ja ihmeillä.

<span id="an_26:9">26:9</span> Ja johdatti meidät tähän paikkaan ja
antoi meille tämän maan, maan, joka rieskaa ja hunajaa vuotaa.

<span id="an_26:10">26:10</span> Ja nyt katso, minä kannan tässä maan
ensimäisiä hedelmiä, jonka sinä Herra minulle annoit. Ja niin pane ne
Herran sinun Jumalas eteen, ja kumarra Herran sinun Jumalas edessä,

<span id="an_26:11">26:11</span> Ja ole iloinen kaikesta hyvyydestä,
minkä Herra sinun Jumalas sinulle antoi, ja sinun huoneelles: sinä ja
Leviläinen ja muukalainen, joka sinun keskelläs on.

<span id="an_26:12">26:12</span> Kuin olet koonnut kaikki kymmenykset
sinun vuotes kasvusta kolmantena vuonna, joka on kymmenysten vuosi, niin
anna Leviläisille, muukalaisille, orvoille ja leskille, että he söisivät
sinun porteissas ja ravittaisiin,

<span id="an_26:13">26:13</span> Ja sano Herran sinun Jumalas edessä:
minä olen tuonut huoneestani sen, mikä pyhitetty on, ja annoin
Leviläisille, muukalaisille, orvoille ja leskille, kaiken sinun käskys
jälkeen jonka olet minulle käskenyt: en minä harhaillut sinun
käskyistäs, enkä niitä unhottanut.

<span id="an_26:14">26:14</span> En minä siitä ole syönyt minun
surussani, enkä ottanut siitä saastaisuudesta, en myös niistä mitään
antanut kuolleille: minä olen ollut Herran minun Jumalani äänelle
kuuliainen, ja tehnyt kaiken sen jälkeen, minkä sinä minulle käskenyt
olet.

<span id="an_26:15">26:15</span> Katsahda tänne pyhästä asumasiastas
taivaasta, ja siunaa sinun kansaas Israelia ja maata, jonka sinä meille
antanut olet, niinkuin sinä vannoit isillemme, maata, joka rieskaa ja
hunajaa vuotaa.

<span id="an_26:16">26:16</span> Tänäpänä Herra sinun Jumalas käskee
sinua tekemään näiden säätyin ja oikeutten jälkeen, niin ettäs pidät ne
ja teet niiden jälkeen kaikesta sydämestäs ja kaikesta sielustas.

<span id="an_26:17">26:17</span> Herran edessä olet sinä sen luvannut
tänäpänä, että hän pitää oleman sinun Jumalas, ja sinä tahdot vaeltaa
hänen teissänsä, ja pitää hänen säätynsä, käskynsä ja oikeutensa, ja
olla kuuliainen hänen äänellensä.

<span id="an_26:18">26:18</span> Ja Herra on sinulle tänäpänä luvannut,
että sinun pitää oleman hänen kansansa, niinkuin hän sinulle on puhunut,
että sinun pitää kaikki hänen käskynsä pitämän.

<span id="an_26:19">26:19</span> Ja hän korottaa sinua kaikkein kansain
ylitse, minkä hän tekee ylistykseksi, kiitokseksi ja kunniaksi, ettäs
olisit Herralle sinun Jumalalles pyhä kansa, niinkuin hän sanonut on.

<span id="an_27:1">27:1</span> Sitte Moses ja Israelin vanhimmat
käskivät kansalle ja sanoivat: pitäkäät kaikki ne käskyt, jotka minä
tänäpänä teille käsken.

<span id="an_27:2">27:2</span> Ja sinä päivänä, jona te menette Jordanin
yli siihen maahan, jonka Herra sinun Jumalas sinulle antaa, pitää sinun
pystyttämän suuret kivet ja sivuuman ne kalkilla.

<span id="an_27:3">27:3</span> Ja kirjoita niihin kaikki nämät lain
sanat, kuin tulet ylitse, ettäs tulisit sille maalle, jonka Herra sinun
Jumalas sinulle antaa, sille maalle joka rieskaa ja hunajaa vuotaa,
niinkuin Herra isäis Jumala sanoi sinulle.

<span id="an_27:4">27:4</span> Kuin te siis menette Jordanin yli, niin
pystyttäkäät ne kivet, joista minä tänäpänä käsken, Ebalin vuorella, ja
sivutkaat ne kalkilla,

<span id="an_27:5">27:5</span> Ja rakenna siinä Herralle sinun
Jumalalles alttari kivistä, joihin ei sinun pidä rautaa satuttaman.

<span id="an_27:6">27:6</span> Rakenna siellä alttari Herralle sinun
Jumalalles kokonaisista kivistä, ja uhraa Herralle sinun Jumalalles
polttouhria sen päällä.

<span id="an_27:7">27:7</span> Uhraa myös kiitosuhria, ja syö siellä, ja
ole iloinen Herran sinun Jumalas edessä.

<span id="an_27:8">27:8</span> Ja kirjoita kaikki tämän lain sanat
selkiästi ja ymmärtäväisesti niihin kiviin.

<span id="an_27:9">27:9</span> Ja Moses ynnä pappein ja Leviläisten
kanssa puhui kaikelle Israelin kansalle, sanoen: ota vaari ja kuule
Israel. Tänäpänä sinä tuli Herran sinun Jumalas kansaksi,

<span id="an_27:10">27:10</span> Ettäs kuuliainen olisit Herran sinun
Jumalas äänelle ja tekisit hänen käskyinsä ja säätyinsä jälkeen, jotka
minä tänäpänä sinulle käsken.

<span id="an_27:11">27:11</span> Ja Moses käski kansalle sinä päivänä,
ja sanoi:

<span id="an_27:12">27:12</span> Nämät seisokaan Gerisimin vuorella, ja
siunatkaan kansaa, kuin olette käyneet Jordanin ylitse: Simeon, Levi,
Juuda, Isaskar, Joseph ja BenJamin.

<span id="an_27:13">27:13</span> Ja nämät seisokaan Ebalin vuorella
kiroomassa: Ruben, Gad, Asser, Sebulon, Dan ja Naphtali.

<span id="an_27:14">27:14</span> Ja Leviläiset alkakaan ja sanokaan
jokaiselle Israelissa korkialla äänellä:

<span id="an_27:15">27:15</span> Kirottu olkoon, joka tekee kaivetun
tahi valetun epäjumalan kuvan Herralle kauhistukseksi, virkamiesten
käsialaisen, ja pitää sen salaa, ja kaikki kansa vastatkaan ja sanokaan:
amen.

<span id="an_27:16">27:16</span> Kirottu olkoon, joka isänsä eli äitinsä
ylönkatsoo, ja kaikki kansa sanokaan: amen.

<span id="an_27:17">27:17</span> Kirottu olkoon, joka lähimmäisensä
rajan siirtää, ja kaikki kansa sanokaan: amen.

<span id="an_27:18">27:18</span> Kirottu olkoon, joka laskee sokian
eksymään tiellä, ja kaikki kansa sanokaan: amen.

<span id="an_27:19">27:19</span> Kirottu olkoon, joka muukalaisen, orvon
ja lesken oikeuden vääntää, ja kaikki kansa sanokaan: amen.

<span id="an_27:20">27:20</span> Kirottu olkoon, joka isänsä emännän
tykönä makaa, että hän paljasti isänsä peitteen, ja kaikki kansa
sanokaan: amen.

<span id="an_27:21">27:21</span> Kirottu olkoon, joka johonkuhun
eläimeen ryhtyy, ja kaikki kansa sanokaan: amen.

<span id="an_27:22">27:22</span> Kirottu olkoon, joka sisarensa makaa,
joka hänen isänsä eli äitinsä tytär on, ja kaikki kansa sanokaan: amen.

<span id="an_27:23">27:23</span> Kirottu olkoon, joka anoppinsa makaa,
ja kaikki kansa sanokaan: amen.

<span id="an_27:24">27:24</span> Kirottu olkoon, joka lähimmäisensä
salaisesti lyö, ja kaikki kansa sanokaan: amen.

<span id="an_27:25">27:25</span> Kirottu olkoon, joka lahjoja ottaa,
lyödäksensä viatointa verta, ja kaikki kansa sanokaan: amen.

<span id="an_27:26">27:26</span> Kirottu olkoon, joka ei kaikkia näitä
lain sanoja täytä, että hän niiden jälkeen tekis, ja kaikki kansa
sanokaan: amen.

<span id="an_28:1">28:1</span> Ja jos sinä olet Herran sinun Jumalas
äänelle ahkerasti kuuliainen, ettäs pidät ja teet kaikki hänen käskynsä,
jotka minä tänäpänä sinulle käsken, niin Herra sinun Jumalas tekee sinun
korkiammaksi kaikkia kansoja maan päällä.

<span id="an_28:2">28:2</span> Ja kaikki nämät siunaukset tulevat sinun
päälles, saavuttavat sinun, ettäs Herran sinun Jumalas äänelle
kuuliainen olit.

<span id="an_28:3">28:3</span> Siunattu olet sinä kaupungissa, siunattu
pellolla.

<span id="an_28:4">28:4</span> Siunattu on ruumiis hedelmä, ja maas
hedelmä, ja karjas hedelmä, eläintes hedelmä, ja lammaslaumas hedelmät.

<span id="an_28:5">28:5</span> Siunattu on koris ja tähtees.

<span id="an_28:6">28:6</span> Siunattu olet sinä käydessäs sisälle, ja
siunattu käydessäs ulos.

<span id="an_28:7">28:7</span> Ja Herra langettaa vihollises sinun
edessäs, jotka sinua vastaan nousevat; yhtä tietä he tulevat sinua
vastaan, ja seitsemää tietä pitää heidän pakeneman sinun edestäs.

<span id="an_28:8">28:8</span> Herra käskee siunauksen olla sinun
kanssas sinun riihessäs ja kaikissa mitä sinä aiot, ja siunaa sinun
siinä maassa, jonka Herra sinun Jumalas sinulle antaa.

<span id="an_28:9">28:9</span> Herra asettaa sinun itsellensä pyhäksi
kansaksi, niinkuin hän vannoi sinulle, koskas pidät Herran sinun Jumalas
käskyt ja hänen teissänsä vaellat,

<span id="an_28:10">28:10</span> Että kaikki kansat maan päällä näkevät
sinun olevan Herran nimeen nimitetyn, ja pitää sinua pelkäämän.

<span id="an_28:11">28:11</span> Ja Herra lahjoittaa sinun runsaasti
hyvyydellä, sekä kohtus hedelmällä, karjas hedelmällä, ja maas
hedelmällä, siinä maassa, jonka Herra vannoi sinun isilles, sinulle
antaaksensa,

<span id="an_28:12">28:12</span> Herra avaa sinulle hyvän tavaransa,
taivaan, antaaksensa maalles sateen ajallansa ja siunataksensa kaikki
sinun käsialas; ja sinä lainaat monelle kansalle, mutta et sinä
keneltäkään lainaksi ota.

<span id="an_28:13">28:13</span> Ja Herra asettaa sinun pääksi, eikä
hännäksi: sinä olet aina ylimmäinen etkä alimmainen, koskas olet Herran
sinun Jumalas käskyille kuuliainen, jotka minä tänäpänä sinun käsken
pitää ja tehdä,

<span id="an_28:14">28:14</span> Ja et luovu niistä sanoista, jotka minä
tänäpänä teille käsken, ei oikialle eikä vasemmalle puolelle, muiden
jumalain jälkeen vaeltaakses ja heitä palvellakses.

<span id="an_28:15">28:15</span> Mutta ellet sinä kuule Herran sinun
Jumalas ääntä, pitääkses ja tehdäkses kaikki hänen käskyjänsä ja
säätyjänsä, jotka minä tänäpänä sinulle käsken, niin kaikki nämät
kiroukset tulevat sinun päälles ja sattuvat sinuun.

<span id="an_28:16">28:16</span> Kirottu olet sinä kaupungissa, kirottu
pellolla.

<span id="an_28:17">28:17</span> Kirottu on koris ja tähtees.

<span id="an_28:18">28:18</span> Kirottu on ruumiis hedelmä, maas
hedelmä, karjas hedelmä, lammaslaumas hedelmä.

<span id="an_28:19">28:19</span> Kirottu olet sinä käydessäs sisälle,
kirottu käydessäs ulos.

<span id="an_28:20">28:20</span> Herra lähettää sinun sekaas kirouksen,
tyhmyyden ja rangaistuksen kaikissa sinun aivoituksissas, siihenasti
ettäs hukut ja pian katoat pahain tekois tähden, ettäs minun hylkäsit.

<span id="an_28:21">28:21</span> Herra antaa ruttotaudin riippua
sinussa, siihenasti että hän sinun hukuttais siitä maasta, jotas tulet
omistamaan.

<span id="an_28:22">28:22</span> Herra lyö sinua kuivataudilla ,
lämpimällä taudilla , poltteella , palavuudella, kuivuudella,
kuumuudella ja keltataudilla, ja vainoo sinua, siihenasti että hän sinun
kadottaa.

<span id="an_28:23">28:23</span> Ja sinun taivaas, joka sinun pääs
päällä on, pitää niinkuin vasken oleman, ja maan, joka sinun allas on,
niinkuin raudan.

<span id="an_28:24">28:24</span> Herra antaa maalles tomun ja tuhan
sateen edestä taivaasta sinun päälles, siihenasti ettäs hukutetaan.

<span id="an_28:25">28:25</span> Herra lyö sinun vihollistes edessä.
Yhtä tietä sinä menet heidän tykönsä, mutta seitsemän tien kautta sinä
heidän edellänsä pakenet, ja sinä hajoitetaan kaikkein valtakuntain
sekaan maan päällä.

<span id="an_28:26">28:26</span> Sinun ruumiis on ravinnoksi kaikille
taivaan linnuille ja kaikille maan pedoille, ja ei kenkään heitä
karkota.

<span id="an_28:27">28:27</span> Herra lyö sinun Egyptin paisumilla,
häpiällisillä veripahkoilla, ruvilla ja syyhelmällä, niin ettes taida
parantua.

<span id="an_28:28">28:28</span> Herra lyö sinun hourauksella,
sokeudella ja sydämen tyhmyydellä,

<span id="an_28:29">28:29</span> Ja sinä koperoitset puolipäivänä
niinkuin sokia pimiässä koperoitsee, ja et menesty teissäs, ja sinä
kärsit väkivaltaa ja vääryyttä, niinkauvan kuin elät, ja ei kenkään
sinua auta.

<span id="an_28:30">28:30</span> Vaimon sinä kihlaat, mutta toinen sen
makaa; huoneen sinä rakennat, mutta et sinä saa hänessä asua; viinamäen
sinä istutat, mutta et sinä saa sitä yhteiseksi tehdä.

<span id="an_28:31">28:31</span> Sinun härkäs teurastetaan silmäis
nähden, mutta et sinä saa hänestä syödä. Aasis otetaan väkivallalla
sinun nähtes, ja ei sinulle anneta sitä jälleen. Lampaas annetaan
vihollisilles, ja ei kenkään sinua auta.

<span id="an_28:32">28:32</span> Sinun poikas ja tyttäres annetaan
toiselle kansalle, niin että sinun silmäs sen näkevät, ja hiveltyvät
heistä joka päivä, ja ei yhtään väkevyyttä pidä sinun käsissäs oleman.

<span id="an_28:33">28:33</span> Sinun maas hedelmän ja kaikki sinun
työs se kansa syö, jota et tunne, ja sinun täytyy ainoastansa vääryyttä
kärsiä ja sorrettuna olla koko sinun elinaikanas.

<span id="an_28:34">28:34</span> Ja sinä tulet mielettömäksi niistä,
mitä silmäs näkevät.

<span id="an_28:35">28:35</span> Herra lyö sinua pahoilla paisumilla
polvissas ja pohkeissas, niin ettes taida parantua jalkapöydästä niin
pääs lakeen asti.

<span id="an_28:36">28:36</span> Herra antaa sinun ja sinun kuninkaas,
jonka itselles asettanut olet, vaeltaa sen kansan tykö, jota et sinä
tunne, eikä sinun isäs, ja siellä sinä palvelet muukalaisia jumalia,
puita ja kiviä.

<span id="an_28:37">28:37</span> Ja sinun pitää tuleman kauhistukseksi,
sananlaskuksi ja jutuksi kaikkein kansain seassa, joihin Herra ajaa
sinun.

<span id="an_28:38">28:38</span> Sinä kylvät paljo siementä peltoon,
mutta tuot vähän sisälle; sillä heinäsirkat syövät sen.

<span id="an_28:39">28:39</span> Viinamäen sinä istutat ja ruokkoat,
mutta et saa siitä juoda viinaa, et myös koota; sillä madot sen syövät.

<span id="an_28:40">28:40</span> Öljypuita on sinulla kaikissa sinun
maas paikoissa, mutta ei sinun pidä voiteleman sinuas öljyllä; sillä
öljypuus revitään ylös.

<span id="an_28:41">28:41</span> Poikia ja tyttäriä sinä siität, ja et
kuitenkaan niitä nautitse; sillä ne viedään vangittuna pois.

<span id="an_28:42">28:42</span> Kaikki sinun puus ja maas hedelmän
omistavat sirkat .

<span id="an_28:43">28:43</span> Muukalainen, joka sinun tykönäs on,
ylennetään sinun ylitses, ja on alati ylinnä; mutta sinä alennetaan ja
alati alinna olet.

<span id="an_28:44">28:44</span> Hän lainaa sinulle, mutta ei sinä voi
hänelle lainata. Hän on pää, ja sinun pitää hännän oleman.

<span id="an_28:45">28:45</span> Ja kaikki nämät kiroukset tulevat sinun
päälles ja sinua vainoovat, ja sinuun sattuvat, siihenasti ettäs hukut;
ettes Herran sinun Jumalas ääntä kuullut, pitääkses hänen käskynsä ja
säätynsä, jotka hän sinulle on käskenyt.

<span id="an_28:46">28:46</span> Sentähden ovat ne sinussa merkiksi ja
ihmeiksi ja sinun siemenessäs ijankaikkisesti,

<span id="an_28:47">28:47</span> Ettes palvellut Herraa sinun Jumalaas
iloisella ja riemuisella sydämellä, koska sinulla kaikkinaista kyllä
oli.

<span id="an_28:48">28:48</span> Ja sinun pitää palveleman vihollisias,
jotka Herra lähettää sinun päälles, nälässä ja janossa, alastomuudessa
ja kaikkinaisessa puutteessa. Ja hän panee sinun kaulaas rautaisen
ikeen, siihenasti että hän sinun hukuttaa.

<span id="an_28:49">28:49</span> Herra lähettää kansan sinun päälles
taampaa maailman äärestä, niinkuin kotka lentäis, kansan, jonka puhetta
et sinä ymmärrä,

<span id="an_28:50">28:50</span> Häpeemättömän kansan, joka ei karta
vanhaa eikä armaitse nuorukaista,

<span id="an_28:51">28:51</span> Ja syö karjas hedelmän ja maas
hedelmän, siihenasti ettäs hukut, eikä jätä sinulle mitäkään jyvistä,
viinasta, öljystä, karjan eli lammasten hedelmästä, siihenasti että hän
sinun kadottaa,

<span id="an_28:52">28:52</span> Ja ahdistaa sinua kaikissa porteissas,
siihenasti että hän kukistaa maahan korkiat ja vahvat muuris, joihin
sinä luotat, kaikissa maakunnissas; ja sinä ahdistetaan kaikissa
porteissas, koko sinun maassas, jonka Herra sinun Jumalas sinulle
antanut on.

<span id="an_28:53">28:53</span> Sinun täytyy syödä ruumiis hedelmän,
poikais ja tytärtes lihan, jotka Herra sinun Jumalas sinulle antanut on,
siinä ahdistuksessa ja vaivassa, jolla sinun vihollises sinua
ahdistavat.

<span id="an_28:54">28:54</span> Se mies, joka ennen sangen
herkullisesti ja hekumassa teidän seassanne eli, ei pidä suoman
veljellensä ja vaimollensa, joka on hänen sylissänsä, ja sille joka on
vielä jäänyt hänen pojistansa, jääneitä tähteitänsä,

<span id="an_28:55">28:55</span> Annettaa jonkun niistä hänen poikainsa
lihasta, jota hän syö; ettei hänellä mitäkään muuta ole kaikesta
hyvyydestänsä siinä ahdistuksessa ja vaivassa, jolla vihollises ahdistaa
sinua kaikissa porteissas.

<span id="an_28:56">28:56</span> Vaimo teidän seassanne, joka ennen
herkullisesti ja hekumassa elänyt on, niin ettei hän malttanut jalkaansa
laskea maan päälle herkun ja hekuman tähden, ei pidä suoman miehellensä,
joka hänen sylissänsä lepää, ja pojallensa ja tyttärellensä

<span id="an_28:57">28:57</span> Jälkimmäisiä, jotka hänen kohdustansa
lähteneet ovat, eikä myös poikiansa joita hän synnyttää; sillä hän syö
ne kaikkein tarvetten puuttumisessa salaisesti, siinä ahdistuksessa ja
vaivassa, jolla vihollises ahdistavat sinua porteissas.

<span id="an_28:58">28:58</span> Elles pidä ja tee kaikkia näitä lain
sanoja, jotka tässä kirjassa ovat kirjoitetut, niin että pelkäät tätä
kunniallista ja peljättävää nimeä, Herraa sinun Jumalaas;

<span id="an_28:59">28:59</span> Niin Herra ihmeelliseksi tekee sinun ja
sinun siemenes rangaistukset, suurilla ja pitkällisillä vitsauksilla,
pahoilla ja pitkällisillä taudeilla,

<span id="an_28:60">28:60</span> Ja kääntää sinun päälles kaikkinaiset
Egyptin taudit, joita pelkäsit, ja ne pitää sinuun tarttuman.

<span id="an_28:61">28:61</span> Siihen myös kaikki sairaudet ja kaikki
rangaistukset, jotka ei kirjoitetut ole tässä lakiraamatussa, laskee
Herra sinun päälles, siihenasti ettäs hukut.

<span id="an_28:62">28:62</span> Ja teistä, jotka ennen olitte niinkuin
tähdet taivaassa paljouden tähden, jää vähäinen kansa, ettes kuullut
Herran sinun Jumalas ääntä.

<span id="an_28:63">28:63</span> Ja tapahtuu, että niinkuin Herra ennen
iloitsi teistä, teille hyvää tehdessänsä ja enentäissänsä teitä, niin
Herra on iloitseva teistä, hukuttaissansa ja kadottaissansa teitä; ja te
syöstään siitä maasta pois, jota te menette omistamaan.

<span id="an_28:64">28:64</span> Ja Herra hajoittaa sinun kaikkein
kansain sekaan, yhdestä maan äärestä toiseen; ja siellä sinä palvelet
muukalaisia jumalia, joita et sinä tunne, eikä isäskään, kantoja ja
kiviä.

<span id="an_28:65">28:65</span> Siihen myös ei pidä sinulla sen kansan
seassa yhtään vahvaa kotoa oleman, eikä jalkais pöytä yhtään lepoa
saaman; sillä Herra antaa sinulle siellä vapisevaisen sydämen,
hiveltyneet silmät ja murheellisen mielen,

<span id="an_28:66">28:66</span> Niin että sinun elämäs riippuu sinun
edessäs: yöllä ja päivällä sinun pitää pelkäämän ja elämästäs
tietämätöin oleman.

<span id="an_28:67">28:67</span> Aamulla sinä sanot: ah, jospa minä
ehtoosen eläisin! ehtoona sinä sanot: ah, jospa minä aamuun eläisin!
sinun sydämes suuren pelvon tähden, joka sinua peljättää, ja sen tähden,
jota sinun silmäs näkemän pitää.

<span id="an_28:68">28:68</span> Ja Herra vie sinua taas haaksilla
Egyptiin sitä tietä, josta minä sanoin sinulle: ei sinun pidä häntä
silleen näkemän. Ja te myytte itsenne siellä vihollisillenne
palvelioiksi ja piioiksi, ja ei yhtäkään ostajaa siellä oleman pidä.

<span id="an_29:1">29:1</span> Nämät ovat liiton sanat, jonka Herra
käski Moseksen tehdä Israelin lasten kanssa Moabin maassa, paitsi sitä
liittoa, jonka hän heidän kanssansa teki Horebissa.

<span id="an_29:2">29:2</span> Ja Moses kutsui koko Israelin ja sanoi
heille: te näitte kaikki, mitä Herra teidän silmäinne edessä teki
Egyptissä Pharaolle, kaikille hänen palvelioillensa ja koko hänen
maallensa:

<span id="an_29:3">29:3</span> Ne suuren kiusaukset, jotka sinun silmäsi
näkivät, ja ne suuret merkit ja ihmeelliset teot.

<span id="an_29:4">29:4</span> Ja ei Herra vielä nytkään tähän päivään
asti antanut teille sydäntä ymmärtämään ja silmiä näkemään ja korvia
kuulemaan.

<span id="an_29:5">29:5</span> Ja minä annoin teidän vaeltaa korvessa
neljäkymmentä vuotta; ei teidän vaatteenne vanhenneet yltänne, eikä
kenkäs kuluneet jaloissas,

<span id="an_29:6">29:6</span> Ette syöneet leipää, ettekä myös juoneet
viinaa elikkä väkevää juomaa, että te tietäisitte minun olevan Herran
teidän Jumalanne.

<span id="an_29:7">29:7</span> Ja kuin te tulitte tähän paikkaan, niin
tuli Sihon Hesbonin kuningas ja Og Basanin kuningas sotimaan meitä
vastaan, ja me löimme heidät,

<span id="an_29:8">29:8</span> Ja omistimme heidän maansa, ja annoimme
sen Rubenilaisille ja Gadilaisille, niin myös puolelle Manassen
sukukunnalle, perimiseksi.

<span id="an_29:9">29:9</span> Niin pitäkäät nyt nämät liiton sanat, ja
tehkäät niiden jälkeen, että toimellisesti tekisitte kaikki mitä te
teette.

<span id="an_29:10">29:10</span> Te seisotte kaikki tänäpänä Herran
teidän Jumalanne edessä: ylimmäiset teidän suvuistanne, teidän
vanhimpanne, ja teidän esimiehenne, joka mies Israelissa,

<span id="an_29:11">29:11</span> Teidän lapsenne, teidän vaimonne, ja
muukalaises joka sinun leirissäs on, sinun puus hakkaajasta niin vetes
ammuntajaan asti.

<span id="an_29:12">29:12</span> Että sinä käyt Herran sinun Jumalas
liittoon ja siihen valaan, minkä Herra sinun Jumalas teki sinun kanssas
tänäpänä.

<span id="an_29:13">29:13</span> Että hän tänäpänä korottaa sinun
itsellensä kansaksi, ja hän on sinun Jumalas niinkuin hän sanoi sinulle,
ja niinkuin hän vannoi isilles, Abrahamille, Isaakille ja Jakobille.

<span id="an_29:14">29:14</span> Sillä en minä tee tätä liittoa ja tätä
valaa ainoastaan teidän kanssanne,

<span id="an_29:15">29:15</span> Mutta sekä teidän, jotka tässä läsnä
tänäpänä olette ja seisotte meidän kanssamme Herran meidän Jumalamme
edessä, että myös niiden kanssa, jotka ei tässä tänäpänä meidän
kanssamme ole.

<span id="an_29:16">29:16</span> Sillä te tiedätte, kuinka me asuimme
Egyptin maalla, ja kuinka me vaelsimme pakanain lävitse, joiden kautta
te vaelsitte,

<span id="an_29:17">29:17</span> Ja näitte heidän kauhistuksensa ja
epäjumalansa, kannot ja kivet, hopiat ja kullat, jotka heidän tykönänsä
olivat.

<span id="an_29:18">29:18</span> Ettei joku olisi teidän seassanne mies
eli vaimo, elikkä perhe taikka sukukunta, jotka sydämensä tänäpänä
kääntäis pois Herrasta meidän Jumalastamme, mennäksensä pois palvelemaan
tämän kansan jumalia, ja tulis teille juureksi, joka kasvaa sappea ja
koiruohoa.

<span id="an_29:19">29:19</span> Ja tapahtuisi, kuin hän kuulee nämät
kirouksen sanat, että hän siunaa itsiänsä sydämestänsä, ja sanoo: rauha
on minulla oleva, ehkä minä vaellan sydämeni ajatuksen jälkeen,
sentähden että juopuneet janoovain kanssa hukutetaan.

<span id="an_29:20">29:20</span> Ei Herra ole hänelle armollinen, sillä
silloin tulee suuri Herran viha ja kiivaus sen miehen päälle, ja kaikki
nämät kiroukset, jotka tässä kirjassa ovat kirjoitetut, joutuvat hänen
päällensä; ja Herra pyyhkii pois hänen nimensä taivaan alta.

<span id="an_29:21">29:21</span> Ja Herra eroittaa hänen pahuuteen
kaikesta Israelin suvusta, koko tämän liiton kirousten jälkeen, joka
tässä lakikirjassa on kirjoitettu.

<span id="an_29:22">29:22</span> Niin jälkeentulevaiset sanovat, teidän
lapsenne, jotka jälkeenne tulevat, ja vieraat, jotka kaukaiselta maalta
tulevat, kuin he näkevät tämän maan rangaistukset ja sairaudet, joilla
Herra lyö heitä siinä,

<span id="an_29:23">29:23</span> Että hän on polttanut koko heidän
maansa tulikivellä ja suolalla, niin ettei sitä kylvetä eikä se vihota,
eikä myös yhtäkään ruohoa käy hänestä ylös, niinkuin Sodoma, Gomorra,
Adama ja Zeboim olivat kukistetut maahan, jotka Herra vihassansa ja
hirmuisuudessansa ylösalaisin kukisti;

<span id="an_29:24">29:24</span> Niin kaikki kansat sanovat: miksi Herra
niin teki tälle maakunnalle? mikä on tämä suuri hänen julmuutensa viha?

<span id="an_29:25">29:25</span> Silloin sanotaan: että he hylkäsivät
Herran isäinsä Jumalan liiton, jonka hän teki heidän kanssansa, kuin hän
heidät johdatti Egyptin maalta,

<span id="an_29:26">29:26</span> Ja ovat menneet ja muita jumalia
palvelleet, ja kumartaneet niitä, senkaltaisia jumalia, joita ei he
tunteneet, ja jotka ei heille mitään antaneet.

<span id="an_29:27">29:27</span> Sentähden on Herran viha julmistunut
tämän maan päälle, niin että hän antoi tulla heidän päällensä kaikki
kiroukset, jotka tässä kirjassa kirjoitetut ovat.

<span id="an_29:28">29:28</span> Ja Herra on heidät hävittänyt heidän
maastansa suuressa vihassa, julmuudessa ja närkästyksessä, ja on heidät
heittänyt vieraasen maahan, niinkuin hän tänäpänä tehnyt on.

<span id="an_29:29">29:29</span> Niin salaiset asiat ovat Herran meidän
Jumalamme edessä; mutta ne ilmoitetut ovat meillä ja meidän lapsillamme
alati, että meidän kaikki nämät lain sanat tekemän pitää.

<span id="an_30:1">30:1</span> Ja pitää tapahtuman, kuin kaikki nämät
tulevat sinun päälles, siunaus eli kirous, jotka minä panin sinun etees,
ja sinä rupeet ne panemaan sydämees, kaikkein pakanain keskellä, kuhunka
Herra sinun Jumalas sinun on ajanut;

<span id="an_30:2">30:2</span> Ja sinä käännyt Herran sinun Jumalas
tykö, olemaan kuuliainen hänen äänellensä kaikissa niissä, mitkä minä
sinulle tänäpänä käsken, sinä ja sinun lapses, kaikesta sydämestäs ja
kaikesta sielustas;

<span id="an_30:3">30:3</span> Niin Herra sinun Jumalas kääntää sinun
vankiutes, ja armahtaa sinua, ja tuo jälleen ja kokoo sinun kaikista
kansoista, joihin Herra sinun Jumalas sinun hajoittanut on.

<span id="an_30:4">30:4</span> Jos sinä olisit ajettu taivaan ääriin,
niin Herra sinun Jumalas kokoo sinun, ja tuo sinun sieltä,

<span id="an_30:5">30:5</span> Ja Herra sinun Jumalas johdattaa sinun
siihen maahan, jonka isäs omistaneet ovat, ja sinä se omistat; ja hän
tekee hyvää sinulle, ja enentää sinun enempi kuin sinun isäs.

<span id="an_30:6">30:6</span> Ja Herra sinun Jumalas ympärileikkaa
sinun sydämes ja siemens sydämen, rakastamaan Herraa sinun Jumalaas
kaikesta sydämestäs ja kaikesta sielustas, ettäs eläisit.

<span id="an_30:7">30:7</span> Mutta kaikki nämät kiroukset antaa Herra
sinun Jumalas tulla sinun vihollistes päälle, ja kaikkein niiden päälle,
jotka sinua vihaavat ja vainoovat.

<span id="an_30:8">30:8</span> Ja sinä käännyt ja kuulet Herran äänen,
tehdäkses kaikki hänen käskynsä, jotka minä sinulle tänäpänä käsken.

<span id="an_30:9">30:9</span> Ja Herra sinun Jumalas antaa sinulle
onnen kaikissa kättes töissä, kohtus hedelmässä, karjas hedelmässä, ja
maas hedelmässä, että ne sinulle menestyisivät; sillä Herra kääntää
itsensä riemuitsemaan sinusta sinulle hyväksi, niinkuin hän isistäs
iloitsi.

<span id="an_30:10">30:10</span> Ettäs Herran sinun Jumalas äänelle
kuuliainen olet, ja pidät hänen käskynsä ja säätynsä, jotka ovat
kirjoitetut tässä lakikirjassa, koskas palajat Herran sinun Jumalas tykö
kaikesta sydämestäs ja kaikesta sielustas.

<span id="an_30:11">30:11</span> Sillä tämä käsky, kuin minä sinulle
tänäpänä käsken, ei ole sinulta salattu, eikä myös kaukana,

<span id="an_30:12">30:12</span> Eikä myös taivaassa, ettäs sanoisit:
kuka astuu ylös taivaasen, ja tuo meille sen, kuullaksemme sitä ja
tehdäksemme sen jälkeen?

<span id="an_30:13">30:13</span> Eikä myös ole tuolla puolella merta,
ettäs sanoisit: kuka menis meren ylitse noutamaan meille sen,
kuullaksemme sitä, ja tehdäksemme sen jälkeen?

<span id="an_30:14">30:14</span> Sillä se sana on sangen läsnä sinun
tykönäs, sinun suussas, ja sinun sydämessäs, ettäs sen tekisit.

<span id="an_30:15">30:15</span> Katso, minä panin tänäpänä sinun etees
elämän ja hyvän, niin myös kuoleman ja pahan,

<span id="an_30:16">30:16</span> Siinä kuin minä tänäpänä käsken, ettäs
rakastat Herraa sinun Jumalaas, ja vaellat hänen teissänsä, ja pidät
hänen käskynsä, säätynsä ja oikeutensa; ettäs saisit elää ja
enettäisiin, ja Herra sinun Jumalas siunais sinua siinä maassa, kuhunkas
menet, sitä omistamaan.

<span id="an_30:17">30:17</span> Mutta jos sinä käännät sydämes, ja et
ole kuuliainen, vaan annat vietellä sinus, niin ettäs kumarrat vieraita
jumalia ja palvelet heitä;

<span id="an_30:18">30:18</span> Niin teen minä teille tänäpänä
tiettäväksi, että teidän pitää peräti hukkaantuman, ja ei kauvan pysymän
siinä maassa, johonkas menet Jordanin ylitse, sitä omistamaan.

<span id="an_30:19">30:19</span> Minä otan tänäpänä taivaan ja maan
todistajaksi teistä, että minä panin teidän eteenne elämän ja kuoleman,
siunauksen ja kirouksen; niin valitse elämä, että sinä ja sinun siemenes
eläisit,

<span id="an_30:20">30:20</span> Ettäs rakastaisit Herraa sinun Jumalaas
ja kuulisit hänen ääntänsä, ja riippuisit hänessä kiinni; sillä hän on
sinun elämäs ja sinun pitkä ikäs, että pysyisit siinä maassa, jonka
Herra isilles, Abrahamille, Isaakille ja Jakobille vannoi, heille
antaaksensa.

<span id="an_31:1">31:1</span> Ja Moses meni ja puhui nämät sanat koko
Israelin kanssa,

<span id="an_31:2">31:2</span> Ja sanoi heille: minä olen tänäpänä sadan
ja kahdenkymmenen ajastaikainen, en minä voi enää käydä ulos ja sisälle;
siihen on Herra myös sanonut minulle: ei sinun pidä menemän tämän
Jordanin ylitse.

<span id="an_31:3">31:3</span> Herra sinun Jumalas käy itse sinun
edelläs, hän itse hukuttaa nämät pakanat sinun edestäs, niin että sinä
omistat heitä. Josua käy sinun edelläs sen ylitse, niinkuin Herra on
sanonut.

<span id="an_31:4">31:4</span> Ja Herra tekee heille, niinkuin hän teki
Sihonille ja Ogille Amorilaisten kuninkaille ja heidän maallensa, jotka
hän on hukuttanut.

<span id="an_31:5">31:5</span> Koska Herra antaa heidät teidän käteenne,
niin tehkäät heidän kanssansa kaikkein käskyin jälkeen, jotka minä
teille olen käskenyt.

<span id="an_31:6">31:6</span> Olkaat vahvat ja hyvässä turvassa, älkäät
peljästykö ja kauhistuko heidän edessänsä; sillä Herra sinun Jumalas
itse vaeltaa sinun kanssas; ei hän jätä sinua, eikä hylkää sinua.

<span id="an_31:7">31:7</span> Ja Moses kutsui Josuan, ja sanoi hänelle
koko Israelin silmäin edessä: ole vahva ja hyvässä turvassa, sillä sinä
johdatat tämän kansan siihen maahan, jonka Herra heidän isillensä
vannonut on heille antaaksensa, ja sinä jaat tämän heille perimiseksi
heidän keskellänsä.

<span id="an_31:8">31:8</span> Mutta Herra, joka itse käy sinun edelläs,
on sinun kanssas; ei hän jätä sinua, eikä myös hylkää sinua: älä pelkää,
älä myös hämmästy.

<span id="an_31:9">31:9</span> Ja Moses kirjoitti tämän lain ja antoi
sen papeille, Levin pojille, jotka kantoivat Herran liitonarkkia, ja
kaikille Israelin vanhimmille.

<span id="an_31:10">31:10</span> Ja Moses käski heille ja sanoi: aina
joka seitsemän vuoden perästä, kun vapaa vuosi alkaa, lehtimajan
juhlana,

<span id="an_31:11">31:11</span> Kuin koko Israel tulee osoittamaan
itsensä Herran sinun Jumalas eteen, siihen paikkaan, minkä hän valitsee,
pitää sinun kuuluttaman tämän lain koko Israelin edessä heidän korvainsa
kuullen.

<span id="an_31:12">31:12</span> Kokoo kansa sekä miehet että vaimot,
lapset ja muukalaiset, jotka sinun porteissas ovat, kuulemaan ja
oppimaan ja pelkäämään Herraa teidän Jumalaanne, pitämään ja tekemään
kaikki tämän lain sanat.

<span id="an_31:13">31:13</span> Ja että heidän lapsensa, jotka ei sitä
tiedä, kuulisivat myös ja oppisivat pelkäämään Herraa teidän Jumalaanne
kaikkena teidän elinaikananne, kuin te elätte siinä maassa, johon te
menette Jordanin ylitse sitä omistamaan.

<span id="an_31:14">31:14</span> Ja Herra sanoi Mosekselle: katso, sinun
aikas, jona sinä kuolet, on juuri läsnä; kutsu Josua, ja seisokaat
seurakunnan majassa, että minä antaisin hänelle käskyn. Ja Moses meni
Josuan kanssa, ja he seisoivat seurakunnan majassa.

<span id="an_31:15">31:15</span> Ja Herra ilmestyi majassa, pilven
patsaassa, ja pilven patsas seisoi majan ovella.

<span id="an_31:16">31:16</span> Ja Herra sanoi Mosekselle: katso, sinun
pitää lepäämän isäis kanssa; ja tämä kansa nousee ja juoksee huoruuteen
maan epäjumalain jälkeen, kuhun he menevät, hylkäävät minun, ja rikkovat
sen liiton, jonka minä tein heidän kanssansa.

<span id="an_31:17">31:17</span> Niin minun vihani silloin julmistuu
heidän päällensä, ja minä hylkään heitä ja peitän kasvoni heidä
edestänsä, että he hukutetaan, ja paljo pahuutta ja ahdistusta käy
heidän päällensä; ja he sanovat sinä päivänä: eikö nämät pahuudet ole
tapahtuneet minulle, ettei minun Jumalani ole minun kanssani?

<span id="an_31:18">31:18</span> Mutta minä peräti peitän kasvoni
kasvoni sillä ajalla, kaiken sen pahuuden tähden, jonka he tehneet ovat,
että he ovat itsensä kääntäneet muiden jumalain tykö.

<span id="an_31:19">31:19</span> Niin kirjoittakaat nyt teillenne tämä
virsi, ja opettakaat se Israelin lapsille, asettakaat se heidän
suuhunsa, että tämä virsi olis minulle todistajaksi Israelin lapsia
vastaan.

<span id="an_31:20">31:20</span> Sillä minä johdata heidät siihen
maahan, jonka minä vannoin heidän isillensä, joka rieskaa ja hunajaa
vuotaa. Ja kuin he syövät ja tulevat ravituiksi ja lihavaksi, kääntävät
he teitänsä muiden jumalain tykö, ja palvelevat niitä, ja pilkkaavat
minua ja rikkovat minun liittoni.

<span id="an_31:21">31:21</span> Ja kuin suuri pahuus ja ahdistus
käsittää heidät, niin tämä virsi vastaa heitä todistukseksi, sillä ei
sitä pidä unhotettaman heidän siemenensä suussa; sillä minä tiedän
heidän ajatuksensa, joita he tänäpänä ajattelevat, ennen kuin minä
johdatan heitä siihen maahan, josta minä vannonut olen.

<span id="an_31:22">31:22</span> Ja Moses kirjoitti tämän virren sinä
päivänä, ja opetti sen Israelin lapsille.

<span id="an_31:23">31:23</span> Ja käski Josualle Nunin pojalle, ja
sanoi: ole vahva ja urhoollinen, sillä sinä johdatat Israelin lapset
siihen maahan, josta minä vannoin heille: ja minä olen sinun kanssas.

<span id="an_31:24">31:24</span> Kuin Moses oli nämät lain sanat
kirjoittanut kirjaan, ja ne lopettanut,

<span id="an_31:25">31:25</span> Käski hän Leviläisille, jotka Herran
liitonarkkia kantoivat, sanoen:

<span id="an_31:26">31:26</span> Ottakaat tämä lakikirja ja laskekaat
Herran teidän Jumalanne liitonarkin sivulle, että se olis siinä
todistukseksi sinua vastaan.

<span id="an_31:27">31:27</span> Sillä minä tunnen sinun
tottelemattomuutes ja niskuruutes: katso, tänäpänä minun vielä eläissäni
teidän kanssanne, olette te tottelemattomat Herraa vastaan, kuinka paljo
enemmin minun kuolemani jälkeen?

<span id="an_31:28">31:28</span> Niin kootkaat minun eteeni kaikki
vanhimmat teidän sukukunnissanne ja teidän esimiehenne, että minä
puhuisin nämät sanat heidän korvainsa kuullen ja ottaisin taivaan ja
maan todistajaksi heitä vastaan.

<span id="an_31:29">31:29</span> Sillä minä tiedän, että te minun
kuolemani jälkeen peräti turmellaan, ja poikkeette siltä tieltä, jonka
minä teille käskenyt olen; niin teille tapahtuu onnettomuus viimeisillä
ajoilla, että teitte pahaa Herran silmäin edessä ja vihoititte hänen
teidän kättenne töiden kautta.

<span id="an_31:30">31:30</span> Niin Moses puhui koko Israelin
seurakunnan kuullen tämän veisun sanat hamaan loppuun asti.

<span id="an_32:1">32:1</span> Kuulkaat te taivaat, minä puhun, ja maa
kuulkaan minun suuni sanoja.

<span id="an_32:2">32:2</span> Minun oppini tiukkukaan niinkuin sade,
minun puheeni vuotakaan niinkuin kaste, niinkuin sade vihannon päälle ja
niinkuin pisarat ruohon päälle.

<span id="an_32:3">32:3</span> Sillä minä ylistän Herran nimeä: antakaat
meidän Jumalallemme suuri kunnia.

<span id="an_32:4">32:4</span> Hän on kallio, hänen työnsä ovat
laittamattomat, sillä kaikki hänen tiensä ovat oikiat; vakaa on Jumala,
ilman kaikkea vääryyttä, hän on vanhurskas ja oikia.

<span id="an_32:5">32:5</span> Onko hän hänen turmellut? Ei, vaan hänen
lapsensa ovat heidän häpiäpilkkunsa; se on nurja ja sekaseurainen suku.

<span id="an_32:6">32:6</span> Niinköstä te Herralle maksatte, hullu ja
tyhmä kansa? Eikö hän ole sinun Isäs ja sinun Lunastajas, joka sinun
luonut ja valmistanut on?

<span id="an_32:7">32:7</span> Muista muinaisia aikoja, ymmärrä
vuosikaudet suvusta sukuun; kysy isältäs, ja hän ilmoittaa sinulle, ja
vanhimmiltas, niin he sinulle sanovat.

<span id="an_32:8">32:8</span> Kuin kaikkein korkein jakoi pakanat ja
hajoitti ihmisten lapset, silloin hän laski kansain maan rajat, Israelin
lasten luvun jälkeen.

<span id="an_32:9">32:9</span> Sillä Herran osa on hänen oma kansansa,
Jakob on hänen perimisensä nuora.

<span id="an_32:10">32:10</span> Hän löysi hänen erämaassa ja
hirmuisessa suuressa itkukorvessa. Hän vei hänen ympäri, hän opetti
hänen ymmärtämään ja varjeli häntä niinkuin silmäteräänsä,

<span id="an_32:11">32:11</span> Niinkuin kotka kehoittelee pesäänsä ja
laukuilee poikainsa päällä, levittää siipensä, ottaa kunkin heistä ja
kantaa siipeinsä päällä,

<span id="an_32:12">32:12</span> Niin Herra yksinänsä talutti häntä, ja
ei ollut hänen kanssansa muuta Jumalaa.

<span id="an_32:13">32:13</span> Hän vei hänen hamaan maan korkeuteen,
ja ruokki hänen pellon hedelmällä, ja antoi hänen imeä hunajaa kalliosta
ja öljyä kovasta kivestä,

<span id="an_32:14">32:14</span> Voita lehmistä, ja rieskaa lampaista,
ynnä karitsain lihavuuden kanssa, ja Basanin oinaat, ja lihavat kauriit,
ja parhaan nisun, ja juotti hänen parhaalla viinamarjan verellä.

<span id="an_32:15">32:15</span> Ja Israel lihoi, tuli vikuriksi,
lihavaksi, paksuksi ja väkeväksi, ja hylkäsi Jumalan, joka hänen teki,
ja katsoi autuutensa kallion ylön.

<span id="an_32:16">32:16</span> He yllyttivät hänen kiivauteen
muukalaisten kautta, kauhistusten kautta vihoittivat he hänen.

<span id="an_32:17">32:17</span> He uhrasivat perkeleille, eikä
Jumalalle, jumalille, joita ei he tunteneet, vasta-uutisille, jotka ei
ennen olleet, joita isänne ei peljänneet.

<span id="an_32:18">32:18</span> Kallion, joka sinun siitti, sinä
hyljäsit, ja unhotit Jumalan, joka sinun loi.

<span id="an_32:19">32:19</span> Ja Herra näki sen, ja vihastui,
poikainsa ja tyttäriensä kehoituksen tähden,

<span id="an_32:20">32:20</span> Ja sanoi: minä peitän kasvoni heidän
edestänsä, ja katson mitä heidän viimeiseltä tapahtuu; sillä se on nurja
suku ja senkaltaiset lapset, joissa ei ole uskoa.

<span id="an_32:21">32:21</span> He härsyttelivät minua sen kautta, joka
ei ole jumala, epäjumaluutensa kautta ovat he minun vihoittaneet ja minä
vihoitan heitä jälleen sen kautta, joka ei ole kansa, tyhmällä kansalla
minä heitä vihoitan.

<span id="an_32:22">32:22</span> Sillä tuli on syttynyt minun vihassani,
ja polttaa hamaan alimaiseen helvettiin, ja kuluttaa maan, ynnä hänen
hedelmänsä kanssa, ja polttaa vuorten perustukset.

<span id="an_32:23">32:23</span> Minä kokoon kaiken onnettomuuden heidän
päällensä, minä ammun kaikki nuoleni heihin.

<span id="an_32:24">32:24</span> Nälästä heidän pitää hiukahtuman ja
poltetaudilla kulutettaman, ja äkillisellä kuolemalla; minä lähetän
metsän petoin hampaat heidän keskellensä, ja kyykärmeen myrkyn.

<span id="an_32:25">32:25</span> Ulkona pitää miekan heitä hävittämän ja
sisällä huoneessa pelvon, sekä nuorukaiset että neitseet, imeväiset ja
harmaapäät.

<span id="an_32:26">32:26</span> Minä sanoin: minä hävittäisin heitä,
minä lakkauttaisin heidän muistonsa ihmisistä,

<span id="an_32:27">32:27</span> Ellen minä vihollisteni vihaa
karttaisi, ettei heidän vainollisensa ylpeilisi, ja lähes sanoisi:
meidän oikia kätemme on kaikki nämät tehnyt, eikä Herra.

<span id="an_32:28">32:28</span> Sillä se on kansa, jossa ei mitään
neuvoa ole, eikä ymmärrystä.

<span id="an_32:29">32:29</span> Jospa he taitavaiset olisivat, niin he
ymmärtäisivät ja huomaitsisivat, mitä heille viimeiseltä tapahtuu.

<span id="an_32:30">32:30</span> Kuinka yksi ajais tuhatta takaa ja
kaksi karkottaisi kymmenentuhatta heistä? Eikö sentähden, että heidän
kallionsa on heidät myynyt? ja Herra on heidät sulkenut?

<span id="an_32:31">32:31</span> Sillä ei ole meidän kalliomme niinkuin
heidän kallionsa, ja meidän vihollisemme ovat meidän tuomarimme.

<span id="an_32:32">32:32</span> Sillä heidän viinapuunsa on Sodoman
viinapuusta ja Gomorran pelloista, heidän viinamarjansa myrkylliset
viinamarjat, heillä ovat karvahimmat marjat.

<span id="an_32:33">32:33</span> Heidän viinansa on lohikärmeen
kiukkuvahto, ja kyykärmetten hirmullinen myrkky.

<span id="an_32:34">32:34</span> Eikö se liene kätketty minun tykönäni?
ja sinetillä lukittu minun tavaroissani?

<span id="an_32:35">32:35</span> Minun on kosto, minä kostan, heidän
jalkansa pitää ajallansa kompastuman; sillä heidän kadotuksensa aika on
läsnä, ja mikä heille tarjontelee, se rientää.

<span id="an_32:36">32:36</span> Sillä Herra tuomitsee kansansa, ja
armahtaa palveliaansa; sillä hän näkee, että käsi on poissa, ja ei ole
mitään tallella pidetty eikä jätetty.

<span id="an_32:37">32:37</span> Ja pitää sanottaman: kussa heidän
Jumalansa ovat? heidän kallionsa, johonka he uskalsivat?

<span id="an_32:38">32:38</span> Joiden lihavimmat uhrit he söivät, ja
joivat viinan heidän juomauhristansa, nouskaan ne ja auttakaan teitä ja
varjelkaan teitä.

<span id="an_32:39">32:39</span> Nähkäät nyt, että minä itse olen, ja ei
ole jumalia minun kanssani. Minä kuoletan ja teen eläväksi, minä lyön ja
minä parannan, ja ei kenkään ole, joka minun käsistäni vapahtaa.

<span id="an_32:40">32:40</span> Sillä minä nostan käteni taivaasen ja
sanon: minä elän ijankaikkisesti.

<span id="an_32:41">32:41</span> Kuin minä hion miekkani niinkuin
pitkäisen leimauksen, ja minun käteni rupee rangaistukseen, niin minä
koston maksan minun vihollisilleni, ja niille palkitsen, jotka minua
vihaavat.

<span id="an_32:42">32:42</span> Minä juotan nuoleni verellä, ja
miekkani pitää lihaa syömän tapettuiden verestä, ja vangittuiden ja
vihollisten paljastetusta päästä.

<span id="an_32:43">32:43</span> Riemuitkaat te kaikki, jotka olette
hänen kansansa; sillä hän kostaa palveliainsa veren. Ja kostaa
vihollisillensa, ja sovittaa maansa ja kansansa.

<span id="an_32:44">32:44</span> Ja Moses tuli ja puhui kaikki nämät
veisun sanat tämän kansan kuullen, hän ja Josua Nunin poika.

<span id="an_32:45">32:45</span> Ja Moses päätti kaikki nämät sanat koko
Israelille,

<span id="an_32:46">32:46</span> Ja sanoi heille: pankaat sydämeenne
kaikki ne sanat, jotka minä teille tänäpänä todistin, että te käskisitte
teidän lapsianne, tekemään ja pitämään kaikki tämän lain sanat.

<span id="an_32:47">32:47</span> Sillä ei siinä ole teille yhtään turhaa
sanaa, vaan se on teidän elämänne; ja ne sanat pitentävät teidän ikänne
maan päällä, johon te menette Jordanin ylitse, omistamaan sitä.

<span id="an_32:48">32:48</span> Ja Herra puhui Mosekselle sinä päivänä,
ja sanoi:

<span id="an_32:49">32:49</span> Mene tälle Abarimin vuorelle, Nebon
vuorelle, joka on Moabin maalla Jerihon kohdalla, ja katsele Kanaanin
maata, jonka minä Israelin lapsille omaksi annan.

<span id="an_32:50">32:50</span> Sinun pitää kuoleman vuorella, johonkas
menet, ja koottaman kansas tykö, niinkuin veljeskin Aaron kuoli Horin
vuorella, ja koottiin kansan tykö,

<span id="an_32:51">32:51</span> Että te olette rikkoneet minua vastaan
Israelin lasten seassa, riitaveden tykönä Kadeksessa Sinin korvessa:
ettette minua pyhittäneet Israelin lasten seassa.

<span id="an_32:52">32:52</span> Sillä sinä näet maan kohdastansa; vaan
ei sinun pidä siihen maahan tuleman, jonka minä Israelin lapsille annan.

<span id="an_33:1">33:1</span> Ja tämä on siunaus, jolla Moses Jumalan
mies siunasi Israelin lapsia ennen kuolemaansa,

<span id="an_33:2">33:2</span> Ja sanoi: Herra on tullut Sinaista, ja
noussut heille Seiristä, ja ilmestynyt Paranin vuorelta, ja on tullut
kymmenentuhannen pyhän kanssa, ja tulinen laki hänen oikiassa kädessänsä
heidän tykönsä.

<span id="an_33:3">33:3</span> Hän myös rakastaa kansoja; kaikki hänen
pyhänsä ovat sinun kädessäs, ja he asettavat itsensä sinun jalkais
juureen, ja ottavat opin sinun sanoistas.

<span id="an_33:4">33:4</span> Moses on meille käskenyt lain, Jakobin
sukukunnalle perimisen.

<span id="an_33:5">33:5</span> Ja hän oli Kuningas oikeudessa; kansan
päämiehet hän kokosi yhteen, ynnä Israelin sukukuntain kanssa.

<span id="an_33:6">33:6</span> Ruben eläkään, ja älkään kuolko, ja hänen
kansansa olkoon luettava.

<span id="an_33:7">33:7</span> Tämä on Juudalle siunaus: ja hän sanoi:
kuule Herra Juudan ääntä, ja johdata häntä kansansa tykö; ja hänen
kätensä sotii puolestansa, sinä olet apu vastoin hänen vihollisiansa.

<span id="an_33:8">33:8</span> Ja hän sanoi Leville: sinun
täydellisyytes ja sinun valkeutes olkoon sinun pyhän miehes tykönä, jota
sinä kiusasit Massassa, ja saatit hänen riitelemään riitaveden tykönä.

<span id="an_33:9">33:9</span> Joka sanoo isällensä ja äidillensä: en
minä nähnyt heitä, ja ei tunne veljiänsä, eikä tiedä pojistansa; ne
pitävät sinun sanas, ja kätkevät sinun liittos.

<span id="an_33:10">33:10</span> He opettavat sinun oikeuksias Jakobille
ja Israelille sinun lakis, he kantavat suitsutusta sinun nenäs eteen, ja
kaikkinaiset uhrit uhraavat sinun alttarillas.

<span id="an_33:11">33:11</span> Siunaa Herra hänen voimansa ja anna
hänen kättensä työ sinulle kelvata; riko heidän lanteensa, jotka
karkaavat häntä vastaan ja häntä vihaavat, niin ettei he voisi ojentaa
heitänsä.

<span id="an_33:12">33:12</span> Ja BenJaminille sanoi hän: Herran
rakkaat pitää asuman turvallisesti hänen tykönänsä; hän suojelee heitä
kaiken päivän, ja hän asuu heidän hartioidensa välillä.

<span id="an_33:13">33:13</span> Ja hän sanoi Josephille: hänen maansa
olkoon siunattu Herralta, parhaista taivaan hedelmistä, kasteesta, ja
syvyydestä, joka makaa alla.

<span id="an_33:14">33:14</span> Siinä olkoon ihanimmat hedelmät
auringosta, ja ihanimmat kypsät hedelmät kuusta,

<span id="an_33:15">33:15</span> Ja itäisten vuorten kukkuloilta, ja
ijäisiltä kukkuloilta parhaat hedelmät,

<span id="an_33:16">33:16</span> Ja ne kalliimmat maan hedelmät, ja mitä
siinä on. Hänen suosionsa, joka asuu pensaassa, tulkoon Josephin päähän,
ja Natsirin päälaelle veljeinsä keskellä.

<span id="an_33:17">33:17</span> Ja hänen kauneutensa olkoon niinkuin
esikoisen härjän, ja hänen sarvensa olkoon niinkuin yksisarvisen sarvet,
joilla hän kansaa kuokkii yhteen, hamaan maailman ääriin asti; nämät
ovat Ephraimin kymmenentuhatta, ja nämät Manassen tuhannet.

<span id="an_33:18">33:18</span> Ja hän sanoi Sebulonille: iloitse
Sebulon uloskäymisessäs, mutta sinä Isaskar iloitse majoissas.

<span id="an_33:19">33:19</span> Heidän pitää kutsuman kansaa vuorelle
ja siellä vanhurskauden uhria uhraaman; sillä he imevät meren kyllyyden
ja santaan kätketyt tavarat.

<span id="an_33:20">33:20</span> Ja hän sanoi Gadille: siunattu olkoon
se, joka levittää Gadin, hän asuu niinkuin hotka jalopeura, ja ryöstää
sekä käsivarren että päänlaen.

<span id="an_33:21">33:21</span> Ja hän katsoi itsellensä ensimäisen
osan maasta, että hän siinä lainopettajalta annetussa osassa olis
surutoin; kuitenkin tuli hän kansan päämiesten kanssa, ja teki Herran
vanhurskautta, ja hänen oikiutensa Israelin kanssa.

<span id="an_33:22">33:22</span> Ja Danille sanoi hän: Dan niinkuin
jalopeuran penikka, joka karkaa Basanista.

<span id="an_33:23">33:23</span> Ja Naphtalille sanoi hän: Naphtalilla
on yltäkyllä, mitä hänen mielensä tekee, ja hän täytetään Herran
siunauksella, lännen ja etelän pitää hänen omistaman.

<span id="an_33:24">33:24</span> Ja Asserille sanoi hän: Asser olkoon
siunattu pojissa, hän olkoon veljillensä otollinen, ja kastakaan
jalkansa öljyyn.

<span id="an_33:25">33:25</span> Rauta ja vaski olkoon sinun kenkäs; ja
niinkuin sinun ikäs, niin myös sinun väkevyytes lisääntyy.

<span id="an_33:26">33:26</span> Ei yhtään ole niinkuin oikeuden Jumala,
joka istuu taivaassa, hän olkoon sinun auttajas, ja hänen kunniansa on
pilvissä.

<span id="an_33:27">33:27</span> Jumalan asuinsia on alusta,
ijankaikkisten käsivartten alla. Ja hän ajaa ulos sinun vihollises sinun
edestäs ja sanoo: ole hukutettu.

<span id="an_33:28">33:28</span> Israel asuu levollisesti yksinänsä, ja
Jakobin silmä katsoo sen maan päälle, jossa jyviä ja viinaa on, siihen
myös taivaat kastetta vuodattavat.

<span id="an_33:29">33:29</span> Autuas olet sinä Israel: kuka on sinun
kaltaises? O sinä kansa, joka Herrassa autuaaksi tulet, joka sinun apus
kilpi ja sinun kunnias miekka on. Vihollises valhettelevat sinulle, ja
sinä astelet heidän kukkulainsa päällä.

<span id="an_34:1">34:1</span> Ja Moses meni Moabin kedoilta ja astui
Nebon vuorelle, Pisgan kukkulalle, joka on Jerihon kohdalla; ja Herra
osoitti hänelle kaiken Gileadin maan Daniin asti,

<span id="an_34:2">34:2</span> Ja koko Naphtalin ja Ephraimin ja
Manassen maan, ja kaiken Juudan maan viimeiseen mereen asti,

<span id="an_34:3">34:3</span> Ja etelämaan, ja aukian kedon
Palmukaupungin Jerihon tykönä, hamaan Zoariin asti.

<span id="an_34:4">34:4</span> Ja Herra sanoi hänelle: tämä on se maa,
jonka minä Abrahamille, Isaakille ja Jakobille vannoin ja sanoin: minä
annan sen sinun siemenelles; sinä näit sen nyt silmilläs, vaan et sinä
sinne tule.

<span id="an_34:5">34:5</span> Ja Moses Herran palvelia kuoli siellä
Moabin maalla, Herran sanan jälkeen.

<span id="an_34:6">34:6</span> Ja hän hautasi hänen laaksoon, Moabin
maalla, Peorin huoneen kohdalla. Ja ei ole yksikään saanut tietää hänen
hautaansa tähän päivään asti.

<span id="an_34:7">34:7</span> Ja Moses oli sadan ja kahdenkymmenen
ajastaikainen, kuin hän kuoli; ei hänen silmänsä olleet pimenneet, ja
hänen elämänsä neste ei ollut lakastunut.

<span id="an_34:8">34:8</span> Ja Israelin lapset itkivät Mosesta Moabin
kedoilla kolmekymmentä päivää; ja itku- ja valituspäivät Moseksesta
täytettiin.

<span id="an_34:9">34:9</span> Mutta Josua Nunin poika oli täytetty
taidon hengellä, sillä Moses oli kätensä laskenut hänen päällensä; ja
Israelin lapset olivat kuuliaiset hänelle ja tekivät niinkuin Herra oli
Mosekselle käskenyt.

<span id="an_34:10">34:10</span> Ja sitte ei yhtään prophetaa noussut
Israelissa niinkuin Moses, jonka Herra tunsi kasvoista niin kasvoihin,

<span id="an_34:11">34:11</span> Kaikkinaisissa tunnustähdeissa ja
ihmeissä, joita Herra hänen lähetti tekemään Egyptin maalla Pharaolle ja
kaikille hänen palvelioillensa, koko hänen maallensa,

<span id="an_34:12">34:12</span> Ja kaikessa väkevässä kädessä, ja
kaikissa suurissa peljättävissä töissä, jotka Moses teki koko Israelin
silmäin edessä.

------------------------------------------------------------------------

[Next: Joshua](jos)
