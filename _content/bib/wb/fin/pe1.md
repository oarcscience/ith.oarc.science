[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jam)  [Next](pe2) 

------------------------------------------------------------------------

### Finnish Bible: 1 Peter

<span id="an_1:1">1:1</span> Pietari, Jesuksen Kristuksen apostoli,
valituille muukalaisille, hajalla asuvaisille Pontossa, Galatiassa,
Kappadokiassa, Asiassa ja Bityniassa,

<span id="an_1:2">1:2</span> Isän Jumalan aivoituksen jälkeen Hengen
pyhittämisen kautta, kuuliaisuuteen ja Jesuksen Kristuksen veren
priiskottamiseen: armo ja rauha lisääntyköön teille!

<span id="an_1:3">1:3</span> Kiitetty olkoon Jumala ja meidän Herran
Jesuksen Kristuksen Isä, joka meitä suuresta laupiudestansa on
synnyttänyt jälleen elävään toivoon, Jesuksen Kristuksen ylösnousemisen
kautta kuolleista,

<span id="an_1:4">1:4</span> Katoomattomaan ja saastuttamattomaan ja
turmelemattomaan perintöön, joka taivaassa tähdelle pantu on teitä
varten,

<span id="an_1:5">1:5</span> Jotka Jumalan väellä uskon kautta autuuteen
kätketään, joka sitä varten valmistettu on, että se viimeisellä ajalla
ilmi tulis.

<span id="an_1:6">1:6</span> Jossa te saatte iloita, te, joita nyt vähän
aikaa, (jos tarvitaan,) moninaisilla kiusauksilla vaivataan:

<span id="an_1:7">1:7</span> Että teidän uskonne koettelemus paljoa
kalliimmaksi löydettäisiin kuin katoova kulta, joka tulessa koetellaan,
kiitokseksi, ylistykseksi ja kunniaksi, koska Jesus Kristus ilmaantuu,

<span id="an_1:8">1:8</span> Jota te rakastatte, vaikka ette häntä näe,
jonka päälle te myös uskotte, ehkette nyt häntä näe, niin te kuitenkin
saatte iloita sanomattomalla ja kunniallisella ilolla,

<span id="an_1:9">1:9</span> Ja käsitätte teidän uskonne lopun, sieluin
autuuden,

<span id="an_1:10">1:10</span> Jota autuutta prophetat ovat etsineet ja
tutkineet, jotka teille tulevaista armoa ennustaneet ovat;

<span id="an_1:11">1:11</span> Ja ovat tutkineet, millä taikka
minkäkaltaisella ajalla Kristuksen Henki, joka heissä oli, ilmoitti,
joka oli jo ennen todistanut niistä vaivoista, jotka Kristuksessa ovat,
ja siitä kunniasta, joka niiden jälkeen tapahtuva oli:

<span id="an_1:12">1:12</span> Joille se ilmoitettu oli, sillä ei he
itseänsä sen kautta palvelleet, vaan meitä, jotka nyt teille niiden
kautta julistetut ovat, jotka teille evankeliumia saarnanneet ovat Pyhän
Hengen kautta, taivaasta lähetetyn, jota enkelit nähdä himoitsevat.

<span id="an_1:13">1:13</span> Sentähden vyöttäkäät mielenne kupeet,
olkaa raittiit, pankaat täydellinen toivonne siihen armoon, joka teille
Jesuksen Kristuksen ilmestyksen kautta taritaan,

<span id="an_1:14">1:14</span> Niinkuin kuuliaiset lapset, ei asettaen
teitänne niinkuin ennen, kuin te teidän tyhmyydessänne himoissa elitte,

<span id="an_1:15">1:15</span> Vaan sen jälkeen, joka teitä kutsunut on,
ja on pyhä, olkaat te myös pyhät kaikissa teidän menoissanne.

<span id="an_1:16">1:16</span> Sillä kirjoitettu on: teidän pitää pyhät
oleman, sillä minä olen pyhä.

<span id="an_1:17">1:17</span> Ja jos te rukoilette sitä Isää, joka
tuomitsee kunkin töidensä jälkeen ilman ihmisten muodon katsomista, niin
katsokaat, että te teidän viipymisenne ajan pelvossa vaeltaisitte,

<span id="an_1:18">1:18</span> Tietäen, ettette ole katoovaisella
hopialla eli kullalla lunastetut teidän turhasta menostanne, jonka te
isäin säädystä saitte,

<span id="an_1:19">1:19</span> Vaan kalliilla Kristuksen verellä,
niinkuin viattoman ja puhtaan Karitsan;

<span id="an_1:20">1:20</span> Joka tosin jo ennen oli aivottu kuin
maailman perustus pantu oli, mutta ilmoitettu viimeisinä aikoina teidän
tähtenne,

<span id="an_1:21">1:21</span> Jotka hänen kauttansa uskotte Jumalan
päälle, joka hänen kuolleista herätti ja hänelle kunnian antoi, että
teillä olis usko ja toivo Jumalan päälle.

<span id="an_1:22">1:22</span> Ja tehkäät puhtaaksi teidän sielunne
totuuden kuuliaisuudessa, Hengen kautta, veljelliseen rakkauteen, joka
vilpitöin olis, ja olkaat keskenänne palavaisessa rakkaudessa puhtaasta
sydämestä,

<span id="an_1:23">1:23</span> Niinkuin ne, jotka jälleen syntyneet
ovat, ei katoovaisesta, vaan katoomattomasta siemenestä, elävästä
Jumalan sanasta, joka ijankaikkisesti pysyy.

<span id="an_1:24">1:24</span> Sillä kaikki liha on niinkuin ruoho ja
kaikki ihmisen kunnia niinkuin ruohon kukkanen. Ruoho on kuivunut, ja
sen kukkanen lakastunut;

<span id="an_1:25">1:25</span> Mutta Herran sana pysyy ijankaikkisesti,
ja se on se sana, joka teidän seassanne saarnattu on.

<span id="an_2:1">2:1</span> Niin pankaat pois nyt kaikki pahuus ja
kaikki petos, ja ulkokullaisuus ja kateus, ja kaikki panetus,

<span id="an_2:2">2:2</span> Ja halaitkaat sitä terveellistä sanan
rieskaa, niinkuin äsken-syntyneet lapsukaiset, että te sen kautta
kasvaisitte.

<span id="an_2:3">2:3</span> Jos te muutoin maistaneet olette, että
Herra on suloinen,

<span id="an_2:4">2:4</span> Jonka tykö te myös tulleet olette niinkuin
elävän kiven tykö, joka kyllä ihmisiltä hyljätty on, mutta Jumalalta
valittu, kallis.

<span id="an_2:5">2:5</span> Ja myös te, niinkuin elävät kivet,
rakentakaat teitänne hengelliseksi huoneeksi ja pyhäksi pappeudeksi
uhraamaan hengellisiä uhreja, jotka Jumalalle Jesuksen Kristuksen kautta
otolliset ovat.

<span id="an_2:6">2:6</span> Sentähden on myös Raamatussa: katso, minä
panen Zioniin valitun kalliin kulmakiven: joka uskoo hänen päällensä, ei
hän suinkaan tule häpiään.

<span id="an_2:7">2:7</span> Teille siis, jotka nyt uskotte, on hän
kallis; mutta uskottomille on se kivi, jonka rakentajat hyljänneet ovat,
kulmakiveksi tullut, ja loukkauskiveksi, ja pahennuksen kallioksi,

<span id="an_2:8">2:8</span> Nimittäin niille, jotka itsensä sanaan
loukkaavat, ja ei sitä usko, johonka he myös asetetut olivat.

<span id="an_2:9">2:9</span> Mutta te olette valittu suku,
kuninkaallinen pappeus, pyhä kansa, omaisuuden kansa, ilmoittamaan sen
voimaa, joka teitä pimeydestä ihmeelliseen valkeuteensa kutsunut on,

<span id="an_2:10">2:10</span> Jotka ette muinen kansa olleet, mutta nyt
olette Jumalan kansa: jotka ette muinen armossa olleet, mutta nyt te
armossa olette.

<span id="an_2:11">2:11</span> Rakkaat veljet! minä neuvon teitä,
niinkuin outoja ja muukalaisia: välttäkäät lihallisia himoja, jotka
sotivat sielua vastaan,

<span id="an_2:12">2:12</span> Ja pitäkäät hyvä meno pakanain seassa,
että ne, jotka teitä panettelevat niinkuin pahointekijöitä, näkisivät
teidän hyvistä töistänne ja kiittäisivät Jumalaa etsikon päivänä.

<span id="an_2:13">2:13</span> Sentähden olkaat alamaiset kaikelle
inhimilliselle säädylle Herran tähden, olisko se kuninkaalle, niinkuin
ylimmäiselle,

<span id="an_2:14">2:14</span> Taikka päämiehille, niinkuin niille,
jotka häneltä lähetetyt ovat pahointekiöille rangaistukseksi ja
hurskaille kiitokseksi.

<span id="an_2:15">2:15</span> Sillä se on Jumalan tahto, että te
hyvällä työllä tukitsette hulluin ja tyhmäin ihmisten suun,

<span id="an_2:16">2:16</span> Niinkuin vapaat, ja ei niin, että se
vapaus olis niinkuin pahuuden peite, vaan niinkuin Jumalan palveliat.

<span id="an_2:17">2:17</span> Olkaat kunnialliset jokaista kohtaan,
rakastakaat veljiä, peljätkäät Jumalaa, kunnioittakaat kuningasta.

<span id="an_2:18">2:18</span> Te palveliat! olkaat alamaiset kaikella
pelvolla teidän isännillenne, ei ainoastaan hyville ja siveille, vaan
myös tuimille.

<span id="an_2:19">2:19</span> Sillä se on armo, jos joku omantuntonsa
tähden Jumalan tykö vaivaa kärsii, ja syyttömästi kärsii.

<span id="an_2:20">2:20</span> Sillä mikä kiitos se on, jos te pahain
tekoinne tähden piestään, ja te kärsitte? Mutta kuin te hyvin teette ja
kuitenkin vaivataan, ja te sen kärsitte, niin se on armo Jumalan edessä.

<span id="an_2:21">2:21</span> Sillä sitä varten olette te kutsutut,
että Kristus myös kärsi meidän edestämme ja jätti meille esikuvan, että
teidän pitää hänen askeleitansa noudattaman,

<span id="an_2:22">2:22</span> Joka ei yhtään syntiä tehnyt eikä yhtään
petosta ole hänen suustansa löydetty,

<span id="an_2:23">2:23</span> Joka ei kironnut, kuin häntä kirottiin,
ei uhannut, kuin hän kärsi; mutta antoi hänelle koston, joka oikein
tuomitsee;

<span id="an_2:24">2:24</span> Joka meidän syntimme itse uhrasi omassa
ruumiissansa puun päällä, että me synneistä pois kuolleet eläisimme
vanhurskaudelle; jonka haavain kautta te olette terveiksi tulleet.

<span id="an_2:25">2:25</span> Sillä te olitte niinkuin eksyväiset
lampaat, vaan nyt te olette palanneet teidän sieluinne paimenen ja
piispan tykö.

<span id="an_3:1">3:1</span> Niin olkaan vaimot myös miehillensä
alamaiset, että nekin, jotka ei sanaa usko, vaimoin tavoista ilman sanaa
voitetuksi tulisivat,

<span id="an_3:2">3:2</span> Kuin he teidän puhtaan menonne näkevät
pelvossa.

<span id="an_3:3">3:3</span> Joidenka kaunistus ei pidä oleman
ulkonaisissa hiusten palmikoissa ja kullan ympäri-ripustamisessa eli
vaatteen puvussa,

<span id="an_3:4">3:4</span> Vaan salainen ihminen ilman vikaa
sydämessä, lakialla ja hiljaisella hengellä, se on kallis Jumalan
edessä.

<span id="an_3:5">3:5</span> Sillä näin ovat pyhätkin vaimot muinen
itsensä kaunistaneet, jotka toivonsa panivat Jumalan päälle ja olivat
miehillensä alamaiset,

<span id="an_3:6">3:6</span> Niinkuin Sara oli Abrahamille kuuliainen ja
kutsui hänen herraksi, jonka tyttäriksi te tulleet olette, jos te hyvin
teette ja pelkäämättä olette.

<span id="an_3:7">3:7</span> Te, miehet, myös asukaat heidän kanssansa
taidolla ja antakaat vaimolliselle niinkuin heikommalle astialle hänen
kunniansa, niinkuin myös elämän armon kanssaperillisille, ettei teidän
rukouksenne estetyiksi tulisi.

<span id="an_3:8">3:8</span> Mutta viimein olkaat kaikki yksimieliset,
ynnä kärsiväiset, pitäin veljellistä rakkautta keskenänne, laupiaat,
ystävälliset,

<span id="an_3:9">3:9</span> Ei kostain pahaa pahalla, eikä kirouksella
kirousta, vaan paremmin siunatkaat, tietäen, että te olette kutsutut
siunausta perimään.

<span id="an_3:10">3:10</span> Sillä joka elää tahtoo ja hyviä päiviä
nähdä, hän hillitkään kielensä pahuudesta ja huulensa vilppiä puhumasta,

<span id="an_3:11">3:11</span> Hän välttäkään pahaa ja tehkään hyvää,
etsikään rauhaa ja noudattamaan sitä.

<span id="an_3:12">3:12</span> Sillä Herran silmät ovat vanhurskasten
päälle ja hänen korvansa heidän rukouksissansa; mutta Herran kasvot ovat
pahointekiöitä vastaan.

<span id="an_3:13">3:13</span> Ja kuka on, joka taitaa teitä
vahingoittaa, jos te hyvää pyydätte?

<span id="an_3:14">3:14</span> Ja jos te vielä oikeudenkin tähden
kärsisitte, niin te kuitenkin autuaat olette; mutta älkäät peljätkö
heidän vaatimistansa, alkäät myös heitä hämmästykö.

<span id="an_3:15">3:15</span> Mutta pyhittäkäät Herra Jumala teidän
sydämissänne. Olkaat myös aina valmiit vastaamaan jokaista, joka teidän
toivonne perustusta tutkistelee, joka teissä on, hiljaisuudella ja
pelvolla,

<span id="an_3:16">3:16</span> Ja pitäkäät hyvä omatunto, että ne, jotka
teitä panettelevat niinkuin pahantekiöitä, häpeäisivät, että he ovat
häväisseet teidän hyvän menonne Kristuksessa.

<span id="an_3:17">3:17</span> Sillä se on parempi, jos Jumalan tahto
niin on, että te hyvän työn tähden kärsitte kuin pahan.

<span id="an_3:18">3:18</span> Sillä Kristus myös kerran kärsi meidän
synteimme tähden, hurskas vääräin edestä, että hän meitä Jumalalle
uhrais: lihan kautta tosin kuoletettu, mutta Hengen kautta eläväksi
tehty,

<span id="an_3:19">3:19</span> Jossa hän myös meni pois ja saarnasi
hengille vankeudessa,

<span id="an_3:20">3:20</span> Jotka ei muinen uskoneet, kuin Jumala
kerran Noan aikana odotti ja kärsiväinen oli, kuin arkki valmistettiin,
jossa harvat (se on: kahdeksan sielua) veden kautta päästetyksi tulivat.

<span id="an_3:21">3:21</span> Se nyt meitäkin kasteessa autuaaksi
tekee, joka sitä aavisti (ei että lihan saastaisuudet pannaan pois, vaan
että se on hyvän omantunnon liitto Jumalan tykönä) Jesuksen Kristuksen
ylösnousemisen kautta,

<span id="an_3:22">3:22</span> Joka on Jumalan oikialle kädelle,
taivaasen mennyt, ja hänelle ovat enkelit ja vallat ja voimat alamaiset.

<span id="an_4:1">4:1</span> Että siis Kristus lihassa meidän edestämme
on kärsinyt, niin te myös varustakaat teitänne sillä mielellä; sillä
joka lihassa kärsii, se lakkaa synnistä,

<span id="an_4:2">4:2</span> Ettei hän enään sitä aikaa, jonka hän
lihassa edespäin on, ihmisten himon jälkeen, vaan Jumalan tahdon jälkeen
eläisi.

<span id="an_4:3">4:3</span> Sillä kyllä siinä on, että me edesmenneen
ajan elämästä kulutimme pakanain mielen jälkeen, vaeltaissamme
irstaudessa, himoissa, juopumisessa, ylönsuömisessä, ylönjuomisessa ja
hirmuisissa epäjumalan palveluksissa.

<span id="an_4:4">4:4</span> He oudoksuvat, ettette heidän kanssansa
juokse samaan säädyttömän hekuman menoon, ja pilkkaavat.

<span id="an_4:5">4:5</span> Niiden pitää luvun tekemän hänelle, joka on
valmis tuomitsemaan eläviä ja kuolleita.

<span id="an_4:6">4:6</span> Sillä sitä varten evankeliumi kuolleillekin
saarnattu on, että he kyllä tuomittaisiin ihmisten jälkeen lihassa,
mutta Jumalan jälkeen eläisivät hengessä.

<span id="an_4:7">4:7</span> Mutta nyt kaikkein loppu lähestyy. Niin
olkaat siis raittiit ja valppaat rukoilemaan.

<span id="an_4:8">4:8</span> Mutta ennen kaikkia pitäkäät keskenänne
palava rakkaus; sillä rakkaus peittää paljon rikoksia.

<span id="an_4:9">4:9</span> Olkaat vierasten holhoojat keskenänne
napisematta,

<span id="an_4:10">4:10</span> Ja palvelkaat toinen toistanne, jokainen
sillä lahjalla, minkä hän saanut on, niinkuin hyvät Jumalan moninaisen
armon huoneenhaltiat.

<span id="an_4:11">4:11</span> Jos joku puhuu, hän puhukaan niinkuin
Jumalan sanoja: jos jollakin on joku virka, hän tehkään niinkuin siitä
voimasta, jonka Jumala antaa, että Jumala kaikissa Jesuksen Kristuksen
kautta kunnioitettaisiin, jolla on kunnia ja valta ijankaikkisesta
ijankaikkiseen, amen!

<span id="an_4:12">4:12</span> Minun rakkaani! älkäät oudoksuko sitä
hellettä, joka teille tapahtuu, että teitä koetellaan, niinkuin teille
jotakin outoa tapahtuis;

<span id="an_4:13">4:13</span> Vaan iloitkaat, että te Kristuksen kanssa
kärsitte, että tekin ajallansa hänen kunniansa ilmestyksessä
iloitsisitte ja riemuitsisitte.

<span id="an_4:14">4:14</span> Autuaat olette te, jos teitä Kristuksen
nimen tähden pilkataan; sillä se Henki, joka on kunnian ja Jumalan
Henki, lepää teidän päällänne: heiltä hän pilkataan, vaan teiltä hän
kunnioitetaan.

<span id="an_4:15">4:15</span> Älkään yksikään teistä kärsikö niinkuin
murhaaja eli varas, taikka pahantekiä, eli niinkuin se, joka toisen
virkaan rupee;

<span id="an_4:16">4:16</span> Mutta jos hän kärsii niinkuin kristitty,
älköön hävetkö, vaan kiittäkään Jumalaa sen osan tähden.

<span id="an_4:17">4:17</span> Sillä aika on, että tuomion pitää Jumalan
huoneesta alkaman. Mutta jos se ensin meistä alkaa, minkäs lopun ne
saavat, jotka ei Jumalan evankeliumia usko?

<span id="an_4:18">4:18</span> Ja jos hurskas tuskalla vapaaksi tulee,
kussa sitte jumalatoin ja syntinen näkyy?

<span id="an_4:19">4:19</span> Sentähden ne, jotka Jumalan tahdon
jälkeen kärsivät, antakaan sielunsa niinkuin uskolliselle Luojalle
hyvissä töissä.

<span id="an_5:1">5:1</span> Vanhoja pappeja teidän seassanne minä
neuvon, joka myös pappi olen ja Kristuksen kärsimisten tunnustaja ja
osallinen siitä kunniasta, joka ilmestyvä on:

<span id="an_5:2">5:2</span> Kaitkaat Kristuksen laumaa, joka teidän
hallussanne on, ja pitäkäät siitä vaari, ei vaaditut, vaan hyvällä
mielellä, ei turhan voiton tähden, vaan hyvästä tahdosta,

<span id="an_5:3">5:3</span> Ei myös niinkuin herrat kansansa päälle,
vaan olkaat laumalle esikuvaksi.

<span id="an_5:4">5:4</span> Niin te, ylimmäisen Paimenen ilmestyessä,
katoomattoman kunnian kruunun saatte.

<span id="an_5:5">5:5</span> Niin myös te nuoret, olkaat vanhoille
alamaiset ja olkaat kaikki toinen toisellenne alamaiset, ja pitäkäät
teitänne kiintiästi nöyryyteen; sillä Jumala on ylpeitä vastaan, mutta
nöyrille hän antaa armon.

<span id="an_5:6">5:6</span> Nöyryyttäkäät siis teitänne Jumalan väkevän
käden alle, että hän teitä ajallansa korottais.

<span id="an_5:7">5:7</span> Kaikki teidän murheenne pankaat hänen
päällensä; sillä hän pitää murheen teistä.

<span id="an_5:8">5:8</span> Olkaat raittiit, valvokaat; sillä teidän
vihollisenne perkele käy ympäri niinkuin kiljuva jalopeura, ja etsii,
kenen hän nielis.

<span id="an_5:9">5:9</span> Sitä te seisokaat vastaan, vahvat uskossa,
tietäen, että ne vaivat tapahtuvat teidän veljillennekin maailmassa.

<span id="an_5:10">5:10</span> Mutta Jumala, jolta kaikki armo tulee,
joka meitä on kutsunut ijankaikkiseen kunniaansa Kristuksessa
Jesuksessa, teitä, jotka vähän aikaa kärsitte, valmistaa, vahvistaa,
tukee, perustaa,

<span id="an_5:11">5:11</span> Sille olkoon kunnia ja väkevyys
ijankaikkisesta ijankaikkiseen! amen.

<span id="an_5:12">5:12</span> Silvanuksen, teidän uskollisen veljenne
kanssa (niinkuin minä luulen) olen minä teidän tykönne harvoilla
sanoilla kirjoittanut, neuvoen ja tunnustain, että tämä on se oikia
Jumalan armo, jossa te olette.

<span id="an_5:13">5:13</span> Teitä tervehtivät valitut Babyloniassa ja
minun poikani Markus.

<span id="an_5:14">5:14</span> Tervehtikäät toinen toistanne rakkauden
suun-annolla. Rauha olkoon teille kaikille, jotka Kristuksessa
Jesuksessa olette, amen!

------------------------------------------------------------------------

[Next: 2 Peter](pe2)
