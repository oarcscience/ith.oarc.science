[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](amo)  [Next](jon) 

------------------------------------------------------------------------

### Finnish Bible: Obadiah

<span id="an_1:1">1:1</span> Tämä on Obadjan näky. Näin sanoo Herra,
Herra Edomista: me olemme Herralta sanoman kuulleet, että sanansaattaja
on pakanain sekaan lähetetty: nouskaat, ja käykäämme häntä vastaan
sotaan!

<span id="an_1:2">1:2</span> Katso, minä olen sinun alentanut pakanain
seassa, ja sangen ylönkatsotuksi tehnyt.

<span id="an_1:3">1:3</span> Sinun sydämes ylpeys on sinun vietellyt,
ettäs vuorten rotkoissa asut, sinun korkeissa linnoissas, ja sanot
sydämessäs: kuka taitaa minun syöstä maahan?

<span id="an_1:4">1:4</span> Vaikkas ylös korkialle menisit niinkuin
kotka, ja tekisit pesäs tähtien keskelle; niin minä kuitenkin syöksen
sinun alas sieltä, sanoo Herra.

<span id="an_1:5">1:5</span> Jos varkaat eli raateliat tulevat yöllä
sinun tykös, kuinka sinä niin lyöty olet? Eikö he varasta niin paljon,
että heillä kyllä on? Jos viinanhakiat tulevat sinun tykös, eikö he jätä
viinamarjan oksia?

<span id="an_1:6">1:6</span> Voi kuinka heidän pitää Esaun tutkiman, ja
hänen kätketyt tavaransa etsimän.

<span id="an_1:7">1:7</span> Kaikki, jotka sinun kanssas liitossa ovat,
pitää ajaman sinun pois maaltas; miehet, joihin sinä turvaat, pettävät
sinun, ja voittavat sinun; jotka sinun leipäs syövät, pettävät sinun; ei
sinulla ole ymmärrystä.

<span id="an_1:8">1:8</span> Mitämaks, sanoo Herra, minä kadotan silloin
Edomin viisaat ja ymmärryksen Esaun vuorelta.

<span id="an_1:9">1:9</span> Sillä sinun väkeväs, Teman, pitää
hämmästymän, että heidän kaikkein pitää murhasta Esaun vuorella
hukkuman.

<span id="an_1:10">1:10</span> Sen vääryyden tähden, jonka sinä
veljelles Jakobille tehnyt olet, pitää sinun häpiään tuleman, ja
ijankaikkisesti hävitettämän.

<span id="an_1:11">1:11</span> Silloin sinä seisoit häntä vastaan, kuin
muukalaiset hänen sotaväkensä veivät pois vangittuna, ja vieraat menivät
sisälle hänen porteistansa, ja Jerusalemista arvan heittivät; silloin
sinä olit niinkuin yksi heistä.

<span id="an_1:12">1:12</span> Ei sinun pidä mielelläs katseleman veljes
viheliäisyyden aikaa, eikä riemuitseman Juudalaisten surkeuden aikana,
ei myös sinun suus pidä niin suuria sanoja puhuman heidän tuskansa
aikana.

<span id="an_1:13">1:13</span> Ei sinun pidä menemän sisälle minun
kansani porteista heidän surkeutensa aikana, eikä mielelläs katseleman
heidän onnettomuuttansa heidän vaivansa aikana, eikä kättäs ojentaman
heidän kaluunsa heidän surkeutensa aikana.

<span id="an_1:14">1:14</span> Ei sinun pidä teiden haaroissa seisoman,
murhaamassa heidän pakenevaisiansa, ei myös kiinni ottaman heidän
jääneitänsä ahdistuksensa aikana.

<span id="an_1:15">1:15</span> Sillä Herran päivä on läsnä kaikkia
pakanoita; niinkuin sinä tehnyt olet, niin pitää sinulle jälleen
tapahtuman, ja niinkuin sinä ansainnut olet, niin pitää sinun pääs
päälle jälleen tuleman.

<span id="an_1:16">1:16</span> Sillä niinkuin te olette minun pyhällä
vuorellani juoneet, niin pitää kaikki pakanat alati juoman, ryyppäämän
ja nielemän, ja oleman niinkuin ei he olleetkaan olisi.

<span id="an_1:17">1:17</span> Mutta Zionin vuorella pitää vapaus
oleman, ja heidän pitää pyhät oleman, ja Jakobin huoneen pitää
perintönsä omistaman.

<span id="an_1:18">1:18</span> Ja Jakobin huone pitää tuli oleman, ja
Josephin huonen tulen liekki, mutta Esaun huone kortena, jonka heidän
pitää sytyttämän ja kuluttaman, niin ettei Esaun huoneesta pidä mitään
jäämän; sillä Herra on sen puhunut.

<span id="an_1:19">1:19</span> Ja heidän pitää perimän koko
etelänpuolisen maan, ynnä Esaun vuoren kanssa, ja lakeuden
Philistealaisten kanssa, ja heidän pitää myös Ephraimin ja Samarian
kedon omistaman, ja Benjaminin Gileadin.

<span id="an_1:20">1:20</span> Ja ne viedyt pois Israelin lasten
sotaväestä, jotka Kanaanealaisten seassa hamaan Sarpattiin asti ovat, ja
ne viedyt pois Jerusalemin kaupungista, jotka Sepharadissa ovat, pitää
kaupungit etelään päin omistaman.

<span id="an_1:21">1:21</span> Ja vapahtajat pitää Zionin vuorelle
tuleman tuomitsemaan Esaun vuorta; ja niin pitää valtakunta Herran
oleman.

------------------------------------------------------------------------

[Next: Jonah](jon)
