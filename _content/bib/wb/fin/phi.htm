<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Finnish Bible, full text etext at Intangible Textual Heritage">
<TITLE>Finnish Bible: Philippians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="eph.htm">Previous</A>&nbsp;
<A HREF="col.htm">Next</A>&nbsp;
</CENTER>
<HR>
</p> <h3 align="center" align="center">Finnish Bible: Philippians</h3> 
<p><A NAME="an_1:1">1:1</A>&nbsp;Paavali ja Timoteus, Jesuksen Kristuksen palveliat, kaikille pyhille Kristuksessa Jesuksessa, jotka Philipiss&#228; ovat, ynn&#228; piispoille ja palvelioille:</p> 
<p><A NAME="an_1:2">1:2</A>&nbsp;Armo olkoon ja rauha Jumalalta, meid&#228;n Is&#228;lt&#228;mme, ja Herralta Jesukselta Kristukselta!</p> 
<p><A NAME="an_1:3">1:3</A>&nbsp;Min&#228; kiit&#228;n minun Jumalaani, niin usein kuin min&#228; teit&#228; muistan,</p> 
<p><A NAME="an_1:4">1:4</A>&nbsp;(Aina kaikissa minun rukouksissani teid&#228;n edest&#228;nne, ja rukoilen ilolla,)</p> 
<p><A NAME="an_1:5">1:5</A>&nbsp;Ett&#228; te olette evankeliumista osalliseksi tulleet, ensim&#228;isest&#228; p&#228;iv&#228;st&#228; niin t&#228;h&#228;n asti,</p> 
<p><A NAME="an_1:6">1:6</A>&nbsp;Sen totisesti tiet&#228;en, ett&#228; se, joka teiss&#228; on hyv&#228;n ty&#246;n alkanut, on sen Jesuksen Kristuksen p&#228;iv&#228;&#228;n asti p&#228;&#228;tt&#228;v&#228;:</p> 
<p><A NAME="an_1:7">1:7</A>&nbsp;Niinkuin minulle on my&#246;s kohtuullinen teist&#228; kaikista niin ajatella, sent&#228;hden, ett&#228; min&#228; teid&#228;t syd&#228;mess&#228;ni pid&#228;n, sek&#228; minun kahleissani, ett&#228; evankeliumin edesvastauksessa ja vahvistuksessa, te kaikki, jotka minun kanssani armosta osalliset olette.</p> 
<p><A NAME="an_1:8">1:8</A>&nbsp;Sill&#228; Jumala on minun todistajani, ett&#228; min&#228; syd&#228;men pohjasta kaikkia teit&#228; Jesuksessa Kristuksessa halajan,</p> 
<p><A NAME="an_1:9">1:9</A>&nbsp;Ja sit&#228; rukoilen, ett&#228; teid&#228;n rakkautenne enemmin ja enemmin ylt&#228;kyll&#228;iseksi tulis kaikkinaisessa tuntemisessa ja ymm&#228;rryksess&#228;,</p> 
<p><A NAME="an_1:10">1:10</A>&nbsp;Ett&#228; te koettelisitte, mik&#228; paras olis, ja olisitte vilpitt&#246;m&#228;t, ei kellenk&#228;&#228;n pahennukseksi Kristuksen p&#228;iv&#228;&#228;n asti,</p> 
<p><A NAME="an_1:11">1:11</A>&nbsp;T&#228;ytetyt vanhurskauden hedelmill&#228;, jotka Jesuksen Kristuksen kautta teiss&#228; tapahtuvat, Jumalan kiitokseksi ja kunniaksi.</p> 
<p><A NAME="an_1:12">1:12</A>&nbsp;Mutta min&#228; tahdon, ett&#228; te, rakkaat veljet, tiet&#228;isitte, ett&#228; ne, mitk&#228; minulle tapahtuneet ovat, ovat enemm&#228;ksi evankeliumin menestykseksi tulleet,</p> 
<p><A NAME="an_1:13">1:13</A>&nbsp;Niin ett&#228; minun siteeni ovat ilmi tulleet Kristuksessa koko raastuvassa ja my&#246;s kaikille muille.</p> 
<p><A NAME="an_1:14">1:14</A>&nbsp;Ja ett&#228; monta velje&#228; Herrassa, minun siteist&#228;ni vahvistetut, ovat paljoa rohkiammaksi tulleet pelk&#228;&#228;m&#228;tt&#228; sanaa puhumaan.</p> 
<p><A NAME="an_1:15">1:15</A>&nbsp;Muutamat tosin saarnaavat Kristusta kateudesta ja riidasta, mutta muutamat hyv&#228;st&#228; tahdosta.</p> 
<p><A NAME="an_1:16">1:16</A>&nbsp;Ne ilmoittavat Kristusta eripuraisuudesta, ei puhtaalla syd&#228;mell&#228;, vaan luulevat niin lis&#228;&#228;v&#228;ns&#228; minun siteihini murhetta.</p> 
<p><A NAME="an_1:17">1:17</A>&nbsp;Mutta n&#228;m&#228;t rakkaudesta; sill&#228; he tiet&#228;v&#228;t minun olevan pantuna evankeliumin edesvastaamiseksi.</p> 
<p><A NAME="an_1:18">1:18</A>&nbsp;Mit&#228;s siis? Ett&#228; Kristus kuitenkin ilmoitetaan, ehk&#228; kuinka se tapahtuu, joko se olis muodoksi, eli totuudella; niin min&#228; siit&#228; iloitsen ja viel&#228; tahdon iloita.</p> 
<p><A NAME="an_1:19">1:19</A>&nbsp;Sill&#228; min&#228; tied&#228;n sen minulleni joutuvan autuudeksi teid&#228;n rukouksenne ja Jesuksen Kristuksen hengen avun kautta.</p> 
<p><A NAME="an_1:20">1:20</A>&nbsp;Niinkuin min&#228; ik&#228;v&#246;iden odotan ja toivon, etten min&#228; miss&#228;&#228;n h&#228;pi&#228;&#228;n tule, vaan ett&#228; Kristus nyt, niinkuin ainakin, kaikella vapaudella minun ruumiissani ylistet&#228;&#228;n, joko el&#228;m&#228;n eli kuoleman kautta;</p> 
<p><A NAME="an_1:21">1:21</A>&nbsp;Sill&#228; Kristus on minulle el&#228;m&#228;, ja kuolema on minulle voitto.</p> 
<p><A NAME="an_1:22">1:22</A>&nbsp;Mutta jos lihassa el&#228;&#228;, se on minulle tarpeellinen, ja mit&#228; min&#228; valitsen, en min&#228; tied&#228;.</p> 
<p><A NAME="an_1:23">1:23</A>&nbsp;Sill&#228; molemmilta min&#228; ahdistetaan: min&#228; halajan t&#228;&#228;lt&#228; erit&#228; ja olla Kristuksen kanssa; sill&#228; se paljoa parempi olis.</p> 
<p><A NAME="an_1:24">1:24</A>&nbsp;Mutta paljoa tarpeellisempi on lihassa olla teid&#228;n t&#228;htenne.</p> 
<p><A NAME="an_1:25">1:25</A>&nbsp;Ja min&#228; tied&#228;n totisesti, ett&#228; minun pit&#228;&#228; oleman ja teid&#228;n kaikkein kansanne pysym&#228;n, teid&#228;n menestykseksenne ja uskonne iloksi,</p> 
<p><A NAME="an_1:26">1:26</A>&nbsp;Ett&#228; teid&#228;n kerskaamisenne olis ylt&#228;kyll&#228;inen Kristuksessa Jesuksessa minusta, minun l&#228;sn&#228;olemiseni kautta taas teid&#228;n tyk&#246;n&#228;nne.</p> 
<p><A NAME="an_1:27">1:27</A>&nbsp;Ainoastaan k&#228;ytt&#228;k&#228;&#228;t itsenne niinkuin Kristuksen evankeliumille sovelias on, ett&#228; jos min&#228; tulen ja n&#228;en teid&#228;t eli poissa ollessani saan kuulla teist&#228;, ett&#228; te olette yhdess&#228; hengess&#228; ja yhdess&#228; sielussa meid&#228;n kanssamme evankeliumin uskossa kilvoitelleet.</p> 
<p><A NAME="an_1:28">1:28</A>&nbsp;Ja &#228;lk&#228;&#228;t antako miss&#228;&#228;n pelj&#228;tt&#228;&#228; teit&#228;nne vastaanseisojilta, joka tosin heille kadotuksen merkki on, mutta teille autuudeksi, ja se on Jumalalta.</p> 
<p><A NAME="an_1:29">1:29</A>&nbsp;Sill&#228; teille on lahjaksi annettu Kristuksen puolesta, ei ainoasti ett&#228; te h&#228;nen p&#228;&#228;llens&#228; uskotte, mutta my&#246;s k&#228;rsitte h&#228;nen t&#228;htens&#228;,</p> 
<p><A NAME="an_1:30">1:30</A>&nbsp;Ja pysytte siin&#228; kilvoituksessa, jonka te minussa n&#228;itte ja nyt minusta kuulette.</p> 
<p><A NAME="an_2:1">2:1</A>&nbsp;Jos siis joku neuvo on teid&#228;n tyk&#246;n&#228;nne Kristuksessa, jos joku rakkauden lohdutus, jos joku hengen osallisuus, jos joku syd&#228;mellinen rakkaus ja laupius,</p> 
<p><A NAME="an_2:2">2:2</A>&nbsp;Niin t&#228;ytt&#228;k&#228;&#228;t minun iloni, ett&#228; teill&#228; olis yksi mieli, yht&#228;l&#228;inen rakkaus, ja te olisitte yksimieliset ja yht&#228;pit&#228;v&#228;iset.</p> 
<p><A NAME="an_2:3">2:3</A>&nbsp;&#196;lk&#228;&#228;t tehk&#246; mit&#228;&#228;n riidan eli turhan kunnian kautta, vaan n&#246;yryydess&#228; pit&#228;in toinen toisensa parempana kuin itsens&#228;.</p> 
<p><A NAME="an_2:4">2:4</A>&nbsp;Ja &#228;lk&#228;&#228;n jokainen omaa parastansa katsoko, vaan my&#246;s toisen parasta.</p> 
<p><A NAME="an_2:5">2:5</A>&nbsp;Kullakin olkoon se ajatus, joka Kristuksella Jesuksella oli,</p> 
<p><A NAME="an_2:6">2:6</A>&nbsp;Joka, vaikka h&#228;n oli Jumalan muodossa, ei lukenut saaliiksi Jumalan kaltainen olla,</p> 
<p><A NAME="an_2:7">2:7</A>&nbsp;Vaan alensi itsens&#228;, otti orjan muodon p&#228;&#228;llens&#228; ja tuli muiden ihmisten vertaiseksi,</p> 
<p><A NAME="an_2:8">2:8</A>&nbsp;Ja l&#246;ydettiin menoissa niinkuin ihminen, n&#246;yryytti itsens&#228; ja oli kuolemaan saakka kuuliainen, ja ristin kuolemaan asti.</p> 
<p><A NAME="an_2:9">2:9</A>&nbsp;Sent&#228;hden on Jumala h&#228;nen my&#246;s korottanut ja antanut h&#228;nelle nimen, joka kaikkia nimi&#228; suurin on:</p> 
<p><A NAME="an_2:10">2:10</A>&nbsp;Ett&#228; Jesuksen nimeen pit&#228;&#228; kaikki polvet heit&#228;ns&#228; kumartaman, jotka taivaassa ja maan p&#228;&#228;ll&#228; ja maan alla ovat,</p> 
<p><A NAME="an_2:11">2:11</A>&nbsp;Ja kaikki kielet pit&#228;&#228; tunnustaman, ett&#228; Jesus Kristus on Herra, Is&#228;n Jumalan kunniaksi.</p> 
<p><A NAME="an_2:12">2:12</A>&nbsp;Sent&#228;hden, minun rakkaani, niinkuin te aina olette kuuliaiset olleet, (ei ainoastansa minun l&#228;sn&#228;ollessani, mutta nyt paljoa enemmin minun poissa-ollessani), laittakaat pelvolla ja vapistuksella, ett&#228; te autuaaksi tulisitte.</p> 
<p><A NAME="an_2:13">2:13</A>&nbsp;Sill&#228; Jumala vaikuttaa teiss&#228; sek&#228; tahdon ett&#228; toimituksen, hyv&#228;n suosionsa j&#228;lkeen.</p> 
<p><A NAME="an_2:14">2:14</A>&nbsp;Tehk&#228;&#228;t kaikki napisematta ja kamppailematta.</p> 
<p><A NAME="an_2:15">2:15</A>&nbsp;Ett&#228; te olisitte laittamattomat ja yksivakaiset, nuhteettomat Jumalan lapset pahanilkisen ja nurjan sukukunnan keskell&#228;, joiden seassa te paistakaat niinkuin kynttil&#228;t maailmassa,</p> 
<p><A NAME="an_2:16">2:16</A>&nbsp;Ett&#228; te el&#228;m&#228;n sanassa pysytte, minulle Kristuksen p&#228;iv&#228;n&#228; kerskaamiseksi, etten min&#228; hukkaan juossut olisi eli turhaan ty&#246;t&#228; tehnyt.</p> 
<p><A NAME="an_2:17">2:17</A>&nbsp;Ja jos min&#228; uhrattaisiin teid&#228;n uhrin ja uskon palveluksenne t&#228;hden, niin min&#228; iloitsen ja riemuitsen kaikkein teid&#228;n kanssanne.</p> 
<p><A NAME="an_2:18">2:18</A>&nbsp;Sent&#228;hden tekin minun kanssani iloitkaat ja riemuitkaat.</p> 
<p><A NAME="an_2:19">2:19</A>&nbsp;Mutta min&#228; toivon Herrassa Jesuksessa, ett&#228; min&#228; pian Timoteuksen teid&#228;n tyk&#246;nne l&#228;het&#228;n, ett&#228; min&#228;kin ihastuisin, kuin min&#228; tiet&#228;&#228; saan, kuinka teid&#228;n tilanne on.</p> 
<p><A NAME="an_2:20">2:20</A>&nbsp;Sill&#228; ei minulla ole ket&#228;&#228;n, jolla yksi mieli minun kanssani on ja joka niin visusti murheen teist&#228; pit&#228;&#228;.</p> 
<p><A NAME="an_2:21">2:21</A>&nbsp;Sill&#228; he etsiv&#228;t kaikki omaansa ja ei niit&#228; mitk&#228; Jesuksen Kristuksen ovat.</p> 
<p><A NAME="an_2:22">2:22</A>&nbsp;Mutta te tied&#228;tte h&#228;nen koettelemuksensa; sill&#228; niinkuin lapsi is&#228;ns&#228; kanssa on, niin on h&#228;n minun kanssani evankeliumissa palvellut.</p> 
<p><A NAME="an_2:23">2:23</A>&nbsp;T&#228;m&#228;n siis min&#228; toivon l&#228;hett&#228;v&#228;ni, kuin min&#228; olen asiani toimittanut.</p> 
<p><A NAME="an_2:24">2:24</A>&nbsp;Mutta min&#228; uskallan Herran p&#228;&#228;lle, ett&#228; min&#228; itsekin olen pian tuleva.</p> 
<p><A NAME="an_2:25">2:25</A>&nbsp;Vaan min&#228; olen n&#228;hnyt tarpeelliseksi teid&#228;n tyk&#246;nne l&#228;hett&#228;&#228; velje&#228; Epaphroditusta, joka minun virkaveljeni ja sotakumppanini ja teid&#228;n my&#246;s apostolinne on, joka minua my&#246;s tarpeessani autti;</p> 
<p><A NAME="an_2:26">2:26</A>&nbsp;Sill&#228; h&#228;n ik&#228;v&#246;itsi kaikkia teit&#228;, ja oli kovin suruissansa, ett&#228; te h&#228;nen sairaaksi kuulleet olitte.</p> 
<p><A NAME="an_2:27">2:27</A>&nbsp;Ja tosin h&#228;n oli jo kuoleman kieliss&#228;; mutta Jumala armahti h&#228;nen p&#228;&#228;llens&#228;, ja ei ainoastaan h&#228;nen, vaan my&#246;s minun p&#228;&#228;lleni, etten min&#228; murhetta murheen p&#228;&#228;lle olisi saanut.</p> 
<p><A NAME="an_2:28">2:28</A>&nbsp;Sent&#228;hden olen min&#228; h&#228;nen sit&#228; pikemmin l&#228;hett&#228;nyt, ett&#228; te taas h&#228;nen saisitte n&#228;hd&#228; ja iloitsisitte, ja minulla my&#246;s v&#228;hempi murhetta olis.</p> 
<p><A NAME="an_2:29">2:29</A>&nbsp;Niin ottakaat h&#228;nt&#228; Herrassa vastaan kaikella ilolla ja pit&#228;k&#228;&#228;t senkaltaiset kunniassa;</p> 
<p><A NAME="an_2:30">2:30</A>&nbsp;Sill&#228; Kristuksen ty&#246;n t&#228;hden oli h&#228;n niin kuolemaa l&#228;hestynyt, ettei h&#228;n hengest&#228;ns&#228; totellut, ett&#228; h&#228;n olis minua teid&#228;n puolestanne palvellut.</p> 
<p><A NAME="an_3:1">3:1</A>&nbsp;Viel&#228;, minun veljeni, iloitkaat Herrassa. Ett&#228; min&#228; teille yhdell&#228; tavalla kirjoitan, en min&#228; siit&#228; suutu; sill&#228; se tekee teid&#228;n vahvemmaksi.</p> 
<p><A NAME="an_3:2">3:2</A>&nbsp;Kavahtakaat teit&#228;nne koirilta, kavahtakaat teit&#228;nne pahoilta ty&#246;miehilt&#228;, kavahtakaat poisleikkaamisesta.</p> 
<p><A NAME="an_3:3">3:3</A>&nbsp;Sill&#228; me olemme se ymp&#228;rileikkaus, jotka Jumalaa hengess&#228; palvelemme ja kerskaamme meit&#228;mme Kristuksessa Jesuksessa, ja emme turvaa lihaan,</p> 
<p><A NAME="an_3:4">3:4</A>&nbsp;Ehk&#228; minulla on, johon min&#228; lihassakin turvaan. Jos joku n&#228;kyy lihaan uskaltavan, min&#228; paljoa enemmin.</p> 
<p><A NAME="an_3:5">3:5</A>&nbsp;Joka kahdeksantena p&#228;iv&#228;n&#228; ymp&#228;rileikattu olen, Israelin kansasta, Benjaminin suvusta, Hebrealainen Hebrealaisista, lain j&#228;lkeen Pharisealainen,</p> 
<p><A NAME="an_3:6">3:6</A>&nbsp;Kiivaudesta seurakunnan vainooja, vanhurskaudessa, joka laista tulee, laittamatoin.</p> 
<p><A NAME="an_3:7">3:7</A>&nbsp;Mutta ne, mitk&#228; minulla olivat voittona, olen min&#228; Kristuksen t&#228;hden vahingoksi lukenut;</p> 
<p><A NAME="an_3:8">3:8</A>&nbsp;Sill&#228; min&#228; luen kaikki vahingoksi sen yl&#246;npalttisen Kristuksen Jesuksen, minun Herrani tuntemisen suhteen, jonka t&#228;hden min&#228; olen kaikki vahingoksi lukenut, ja ne raiskana pid&#228;n, ett&#228; min&#228; Kristuksen voittaisin,</p> 
<p><A NAME="an_3:9">3:9</A>&nbsp;Ja h&#228;ness&#228; l&#246;ydett&#228;isiin, ettei minun vanhurskauteni laista olisi, vaan joka tulee uskosta Kristuksen p&#228;&#228;lle, nimitt&#228;in se vanhurskaus, joka Jumalalta uskolle omistetaan,</p> 
<p><A NAME="an_3:10">3:10</A>&nbsp;H&#228;nt&#228; tutakseni, ja h&#228;nen yl&#246;snousemisensa voimaa ja k&#228;rsimisens&#228; osallisuutta, koska min&#228; tulen h&#228;nen kuolemansa kaltaiseksi;</p> 
<p><A NAME="an_3:11">3:11</A>&nbsp;Jolla muodolla min&#228; kuolleitten yl&#246;snousemisessa tuleva olen.</p> 
<p><A NAME="an_3:12">3:12</A>&nbsp;Ei niin, ett&#228; min&#228; sen jo k&#228;sitt&#228;nyt olen, eli jo t&#228;ydellinen olen; mutta min&#228; ahkeroitsen suuresti, ett&#228; min&#228; sen my&#246;s k&#228;sitt&#228;isin, niinkuin min&#228;kin Jesuksessa Kristuksessa k&#228;sitetty olen.</p> 
<p><A NAME="an_3:13">3:13</A>&nbsp;Minun veljeni! enp&#228; min&#228; pid&#228; itseni sit&#228; k&#228;sitt&#228;neen;</p> 
<p><A NAME="an_3:14">3:14</A>&nbsp;Mutta yksi on se: min&#228; unohdan ne, mitk&#228; takaperin ovat, ja kokotan niiden per&#228;&#228;n, jotka edess&#228; ovat, ja samoan eteenpannun m&#228;&#228;r&#228;n j&#228;lkeen, sen kalliin tavaran j&#228;lkeen, joka Jumalan kutsumisen kautta ylh&#228;&#228;lt&#228; Kristuksessa Jesuksessa ilmoitetaan.</p> 
<p><A NAME="an_3:15">3:15</A>&nbsp;Niin monta siis, jotka meist&#228; t&#228;ydellist&#228; on, ajatelkaamme niin, ja jos te toisin ajattelette, niin Jumala on sen teille ilmoittava.</p> 
<p><A NAME="an_3:16">3:16</A>&nbsp;Kuitenkin ett&#228; me yhden mitan j&#228;lkeen siin&#228; vaellamme, johon me joutuneet olemme, ja ett&#228; me yksimieliset olisimme.</p> 
<p><A NAME="an_3:17">3:17</A>&nbsp;Seuratkaat, rakkaat veljet, minua ja katsokaat niit&#228;, jotka niin vaeltavat, kuin me teille esikuva olemme.</p> 
<p><A NAME="an_3:18">3:18</A>&nbsp;Sill&#228; monta vaeltavat, joista min&#228; jo usein olen teille sanonut, ja nytkin itkien sanon: he ovat Kristuksen ristin viholliset,</p> 
<p><A NAME="an_3:19">3:19</A>&nbsp;Joidenka loppu on kadotus, ja heid&#228;n vatsansa on heid&#228;n jumalansa ja heid&#228;n kunniansa joutuu heille h&#228;pi&#228;ksi, jotka maallisia rakastavat.</p> 
<p><A NAME="an_3:20">3:20</A>&nbsp;Mutta meid&#228;n menomme on taivaissa, josta me my&#246;s lunastajaa Herraa Jesusta Kristusta odotamme,</p> 
<p><A NAME="an_3:21">3:21</A>&nbsp;Joka meid&#228;n heikon ruumiimme kirkastaa, ett&#228; se h&#228;nen kirkkaan ruumiinsa kaltainen olis, sill&#228; voimalla, jolla h&#228;n my&#246;s voi kaikki itsellens&#228; alamaiseksi tehd&#228;.</p> 
<p><A NAME="an_4:1">4:1</A>&nbsp;Sent&#228;hden minun rakkaat ja ihanat veljeni, minun iloni ja minun kruununi, seisokaat niin Herrassa, minun rakkaani.</p> 
<p><A NAME="an_4:2">4:2</A>&nbsp;Euodiaa min&#228; neuvon ja Syntyke&#228; min&#228; neuvon, ett&#228; he Herrassa yksimieliset olisivat.</p> 
<p><A NAME="an_4:3">4:3</A>&nbsp;Ja min&#228; rukoilen sinua, minun uskollinen kumppanini, ole niille avullinen, jotka minun kanssani evankeliumissa kilvoitelleet ovat, ynn&#228; Klementin ja muiden minun auttajaini kanssa, joiden nimet el&#228;m&#228;n kirjassa ovat.</p> 
<p><A NAME="an_4:4">4:4</A>&nbsp;Iloitkaat aina Herrassa, ja taas min&#228; sanon: iloitkaat.</p> 
<p><A NAME="an_4:5">4:5</A>&nbsp;Olkoon teid&#228;n siveytenne kaikille ihmisille tiett&#228;v&#228;: Herra on l&#228;sn&#228;.</p> 
<p><A NAME="an_4:6">4:6</A>&nbsp;&#196;lk&#228;&#228;t mist&#228;&#228;n murehtiko, vaan olkoon teid&#228;n anomuksenne kaikissa asioissa Jumalalle tiett&#228;v&#228;, kaikella rukouksella ja pyyt&#228;misell&#228; kiitoksen kanssa.</p> 
<p><A NAME="an_4:7">4:7</A>&nbsp;Ja Jumalan rauha, joka ylitse kaiken ymm&#228;rryksen k&#228;y, varjelkoon teid&#228;n syd&#228;menne ja teid&#228;n taitonne Kristuksessa Jesuksessa.</p> 
<p><A NAME="an_4:8">4:8</A>&nbsp;Viel&#228;, rakkaat veljet, mik&#228; tosi, mik&#228; kunniallinen, mik&#228; oikein, mik&#228; puhdas, mik&#228; otollinen on, mik&#228; hyvin kuuluu, jos joku hyv&#228; tapa ja jos joku kiitos on, ajatelkaat niit&#228;.</p> 
<p><A NAME="an_4:9">4:9</A>&nbsp;Mit&#228; te my&#246;s opitte, ja saitte, ja kuulitte, ja n&#228;hneet olette minussa, se tehk&#228;&#228;t, niin rauhan Jumala on teid&#228;n kanssanne.</p> 
<p><A NAME="an_4:10">4:10</A>&nbsp;Mutta min&#228; olen suuresti iloinen Herrassa, ett&#228; te olette taas virvonneet minusta murhetta pit&#228;m&#228;&#228;n, ehk&#228; te sen tehneetkin olette, vaan ei teill&#228; ollut tilaa.</p> 
<p><A NAME="an_4:11">4:11</A>&nbsp;Enp&#228; min&#228; sit&#228; sent&#228;hden sano, ett&#228; minulta jotakin puuttuu; sill&#228; min&#228; olen oppinut, joissa min&#228; olen, niihin tyytym&#228;&#228;n.</p> 
<p><A NAME="an_4:12">4:12</A>&nbsp;Min&#228; taidan n&#246;yr&#228; olla ja taidan my&#246;s korkia olla, min&#228; olen aina ja kaikissa harjoitettu, taidan ravittu olla ja isota, hy&#246;ty&#228; ja k&#246;yhty&#228;.</p> 
<p><A NAME="an_4:13">4:13</A>&nbsp;Min&#228; voin kaikki sen kautta, joka minun v&#228;kev&#228;ksi tekee, Kristuksen.</p> 
<p><A NAME="an_4:14">4:14</A>&nbsp;Kuitenkin te teitte hyvin, ett&#228; te minun murheeni p&#228;&#228;llenne otitte.</p> 
<p><A NAME="an_4:15">4:15</A>&nbsp;Mutta te Philippil&#228;iset tied&#228;tte, ettei ensin evankeliumin alusta, kuin min&#228; Makedoniasta l&#228;ksin, yksik&#228;&#228;n seurakunta minulle mit&#228;&#228;n ollut jakanut antamisessa ja ottamisessa, vaan ainoastaan te;</p> 
<p><A NAME="an_4:16">4:16</A>&nbsp;Sill&#228; kuin my&#246;s min&#228; Tessalonikassa olin, l&#228;hetitte te kerran ja kaksi minun tarpeeni.</p> 
<p><A NAME="an_4:17">4:17</A>&nbsp;Ei niin, ett&#228; min&#228; lahjoja pyyd&#228;n, vaan ahkeroitsen sit&#228;, ett&#228; teid&#228;n luvussanne ylitsevuotava hedelm&#228; olis.</p> 
<p><A NAME="an_4:18">4:18</A>&nbsp;Sill&#228; minulla on kaikki ja ylt&#228;kyll&#228;, min&#228; olen t&#228;ytetty, sitte kuin min&#228; Epaphroditukselta sain sen, mik&#228; teilt&#228; l&#228;hetetty oli, makian hajun, otollisen ja Jumalalle kelvollisen uhrin.</p> 
<p><A NAME="an_4:19">4:19</A>&nbsp;Mutta minun Jumalani on teille antava, rikkaudestansa kaikki teid&#228;n tarpeenne, kunniassa, Jesuksen Kristuksen kautta.</p> 
<p><A NAME="an_4:20">4:20</A>&nbsp;Mutta Jumalalle ja meid&#228;n Is&#228;llemme olkoon kunnia ijankaikkisesta ijankaikkiseen, amen!</p> 
<p><A NAME="an_4:21">4:21</A>&nbsp;Tervehtik&#228;&#228;t jokaista pyh&#228;&#228; Kristuksessa Jesuksessa. Teit&#228; tervehtiv&#228;t ne veljet, jotka minun kanssani ovat.</p> 
<p><A NAME="an_4:22">4:22</A>&nbsp;Teit&#228; tervehtiv&#228;t kaikki pyh&#228;t, erinomattain ne, jotka keisarin huoneesta ovat.</p> 
<p><A NAME="an_4:23">4:23</A>&nbsp;Meid&#228;n Herran Jesuksen Kristuksen armo olkoon kaikkein teid&#228;n kanssanne, amen!</p> 
<p><HR>
<CENTER>
<A HREF="col.htm">Next: Colossians</A></CENTER>
</BODY>
</HTML>
