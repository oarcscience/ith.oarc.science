[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit)  [Next](heb) 

------------------------------------------------------------------------

### Finnish Bible: Philemon

<span id="an_1:1">1:1</span> Paavali, Kristuksen Jesuksen vanki, ja veli
Timoteus, rakkaalle Philemonille, ja meidän apulaisellemme,

<span id="an_1:2">1:2</span> Ja rakkaalle Appialle ja Arkippukselle,
meidän kanssapalveliallemme, ja seurakunnalle, joka sinun huoneessas on:

<span id="an_1:3">1:3</span> Armo olkoon teille ja rauha Jumalalta,
meidän Isältämme ja Herralta Jesukselta Kristukselta!

<span id="an_1:4">1:4</span> Minä kiitän minun Jumalaani ja muistan aina
sinua minun rukouksissani,

<span id="an_1:5">1:5</span> Että minä kuulen siitä rakkaudesta ja
uskosta, joka sinulla Herran Jesuksen päälle on ja kaikkein pyhäin tykö:

<span id="an_1:6">1:6</span> Että sinun uskos, joka meille yhteinen on,
tulis sinussa kaiken hyvyyden tuntemisen kautta voimalliseksi, joka
teillä Kristuksessa Jesuksessa on.

<span id="an_1:7">1:7</span> Sillä meillä on suuri ilo ja lohdutus sinun
rakkaudestas, että pyhäin sydämet sinun kauttas, rakas veljeni,
virvoitetut ovat.

<span id="an_1:8">1:8</span> Sentähden vaikka minulla on suuri uskallus
Kristuksessa käskeä sinua, mitä sinun tehdä tulee,

<span id="an_1:9">1:9</span> Niin minä kuitenkin tahdon rakkauden
puolesta ennen rukoilla, minä, joka tainkaltainen olen, nimittäin vanha
Paavali, mutta nyt myös Jesuksen Kristuksen vanki.

<span id="an_1:10">1:10</span> Niin minä siis neuvon sinua, minun
poikani Onesimuksen puolesta, jonka minä siteissäni siitin,

<span id="an_1:11">1:11</span> Joka sinulle muinen kelvotoin oli, mutta
nyt sinulle ja minulle kyllä tarpeellinen, jonka minä nyt olen
lähettänyt jälleen.

<span id="an_1:12">1:12</span> Mutta ota häntä vastaan; sillä hän on
minun oma sydämeni.

<span id="an_1:13">1:13</span> Minä tahdoin häntä pitää minun tykönäni,
että hän minua sinun puolestas evankeliumin siteissä palvelis.

<span id="an_1:14">1:14</span> Mutta en minä tahtonut mitään ilman sinun
suosiotas tehdä, ettei sinun hyvyytes pitänyt oleman niinkuin vaadittu,
vaan vapaamielinen.

<span id="an_1:15">1:15</span> Sillä sentähden hän hetkeksi sinulta
läksi, ettäs hänen ijäksi saisit jällensä,

<span id="an_1:16">1:16</span> Ei nyt silleen niinkuin palvelian, vaan
enemmin palvelian ja niinkuin rakkaan veljen, erinomattain minulle,
mutta kuinka paljoa enemmin sinulle, sekä lihan kautta että Herrassa.

<span id="an_1:17">1:17</span> Jos sinä siis minun kumppaninas pidät,
niin ota häntä vastaan niinkuin minuakin.

<span id="an_1:18">1:18</span> Mutta jos hän jotakin sinua
vahingoittanut on eli on sinulle velkaa, niin sano minun syykseni.

<span id="an_1:19">1:19</span> Minä Paavali olen tämän omalla kädelläni
kirjoittanut ja tahdon sen sinulle maksaa, etten minä sinulle sanoisi,
ettäs myös sinun itses minulle velkapää olet.

<span id="an_1:20">1:20</span> Armas veljeni! suo minun ihastua sinusta
Herrassa, virvoita minun sydämeni Herrassa.

<span id="an_1:21">1:21</span> Minä kirjoitin sinulle luottain sinun
kuuliaisuutees, tietäen sinun enemmin tekevän kuin minä sanonkaan.

<span id="an_1:22">1:22</span> Valmista myös minulle majaa; sillä minä
toivon, että minä teidän rukoustenne kautta teille lahjoitetaan.

<span id="an_1:23">1:23</span> Sinua tervehtivät Epaphras, (minun
kanssavankini Kristuksessa Jesuksessa,)

<span id="an_1:24">1:24</span> Markus, Aristarkus, Demas, Luukas, minun
apulaiseni.

<span id="an_1:25">1:25</span> Meidän Herran Jesuksen Kristuksen armo
olkoon teidän henkenne kanssa, amen!

------------------------------------------------------------------------

[Next: Hebrews](heb)
