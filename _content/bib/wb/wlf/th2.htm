<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Wolof Bible (NT), full text etext at Intangible Textual Heritage">
<TITLE>Wolof Bible (NT): 2 Thessalonians</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="th1">Previous</A>&nbsp;
<A HREF="ti1">Next</A>&nbsp;
</CENTER>
<HR>
</p> <h3 align="center" align="center">Wolof Bible: 2 Thessalonians</h3> 
<p><A NAME="an_1:1">1:1</A>&nbsp; Nun Pool ak Silwan ak Timote noo leen di bind, y&#233;en mbooloom &#241;i g&#235;m ci d&#235;kku Tesalonig te nekk ci Y&#224;lla sunu Baay ak Boroom bi Yeesu Kirist. </p> 
<p><A NAME="an_1:2">1:2</A>&nbsp; Na leen Y&#224;lla Baay bi ak Boroom bi Yeesu Kirist may yiw ak j&#224;mm.    </p> 
<p><A NAME="an_1:3">1:3</A>&nbsp; Bokk yi, m&#235;nunu lu dul sax ci sant Y&#224;lla ndax y&#233;en. Loolu jaadu na, ndax seen ng&#235;m di g&#235;n a sax, te mb&#235;ggeel gi ngeen am ci seen biir, ku nekk ci sa moroom, di yokku lu bare. </p> 
<p><A NAME="an_1:4">1:4</A>&nbsp; Noonu nu ngi damu ci y&#233;en ci kanamu mboolooy Y&#224;lla yi, ndax seen mu&#241; ak seen ng&#235;m ci biir mboolem fitnay noon, ak coono, yi ngeen di d&#233;kku.    </p> 
<p><A NAME="an_1:5">1:5</A>&nbsp; Loolu mooy firndeel &#224;tteb Y&#224;lla bu jub bi, di wone ne yelloo ngeen nguuru Y&#224;lla, gi tax ngeen di sonn. </p> 
<p><A NAME="an_1:6">1:6</A>&nbsp; Ndaxte jub na ci Y&#224;lla, mu delloo coono &#241;i leen di sonal,</p> 
<p><A NAME="an_1:7">1:7</A>&nbsp; te it y&#233;en &#241;iy d&#233;kku coono, mu boole leen ak nun, t&#224;bbal nu ci noflaay, b&#233;s bu sunu Boroom Yeesu Kirist j&#243;gee asamaan, fee&#241; fi. Keroog dina &#224;nd ak malaakaam yu am k&#224;ttan,</p> 
<p><A NAME="an_1:8">1:8</A>&nbsp; safara su y&#224;nj w&#235;r ko, mu fee&#241; ngir mbugal &#241;i xamul Y&#224;lla te ba&#241; a d&#233;ggal xebaar bu baaxu sunu Boroom Yeesu. </p> 
<p><A NAME="an_1:9">1:9</A>&nbsp; Seen pey mooy alku ba f&#224;ww, &#241;u d&#224;q leen fu sore Boroom bi ak ndamam lu r&#233;y. </p> 
<p><A NAME="an_1:10">1:10</A>&nbsp; Dina &#241;&#235;w b&#233;s booba, ngir ndamam jolli ci biir gaayam yu sell yi, te &#241;&#233;pp &#241;i ko g&#235;m y&#233;emu ci moom &#8212; te ci ngeen bokk, ndaxte g&#235;m ngeen li nu leen seede.    </p> 
<p><A NAME="an_1:11">1:11</A>&nbsp; Moo tax dunu noppeek di leen &#241;aanal, ngir Y&#224;lla sunu Boroom def leen, ngeen yeyoo li tax mu woo leen, te yeggali ak doole ci y&#233;en b&#233;pp y&#233;ene ju baax ak b&#233;pp j&#235;fu ng&#235;m. </p> 
<p><A NAME="an_1:12">1:12</A>&nbsp; Noonu turu Yeesu sunu Boroom dina m&#224;gg ci y&#233;en, te y&#233;en it dingeen m&#224;gg ci moom, aju ci yiwu sunu Y&#224;lla ak Boroom bi Yeesu Kirist.</p> 
<p><A NAME="an_2:1">2:1</A>&nbsp; Ci lu j&#235;m ci &#241;&#235;wu Boroom bi Yeesu Kirist nag, bokk yi, ak sunu daje ak moom, am na lu ma leen di &#241;aan:</p> 
<p><A NAME="an_2:2">2:2</A>&nbsp; bu leen kenn gaaw a t&#224;ggale ak seen sago, mbaa di leen jaaxal, muy yonent buy wax, muy k&#224;ddu mbaa bataaxal bu &#241;u nu moomaleel, ci ne leen b&#233;su Boroom bi &#241;&#235;w na xaat. </p> 
<p><A NAME="an_2:3">2:3</A>&nbsp; Bu leen kenn nax ci benn f&#224;nn, ndaxte balaa booba, f&#224;ww Xiiroo bu mag bi ak Y&#224;lla am, te Nitu &#241;aawteef ki fee&#241;, moom aji alku ji. </p> 
<p><A NAME="an_2:4">2:4</A>&nbsp; Day weddi l&#233;pp lu &#241;u teg Y&#224;lla walla &#241;u koy jaamu, di y&#233;kkati boppam, ba toog sax ca k&#235;r Y&#224;lla ga, tudde boppam Y&#224;lla.    </p> 
<p><A NAME="an_2:5">2:5</A>&nbsp; Xanaa f&#224;ttalikuwuleen ne, waxoon naa leen ko, ba ma nekkee ak y&#233;en. </p> 
<p><A NAME="an_2:6">2:6</A>&nbsp; Te xam ngeen li ko t&#233;ye l&#233;egi, ba du man a fee&#241; lu dul ci waxtoom. </p> 
<p><A NAME="an_2:7">2:7</A>&nbsp; Ndaxte fi mu ne &#241;aawteef gaa ngi jax-jaxi xaat ci kumpa, waaye ki ko t&#233;ye mi ngi fi ba tey. Bu fi j&#243;gee nag,</p> 
<p><A NAME="an_2:8">2:8</A>&nbsp; Nitu &#241;aawteef ki dina fee&#241;, te Boroom bi Yeesu dina ko rey ak ngelawul g&#233;mmi&#241;am, tas ko ak leer giy &#224;nd ak &#241;&#235;wam. </p> 
<p><A NAME="an_2:9">2:9</A>&nbsp; Bu Nitu &#241;aawteef kooku fee&#241;ee, dina &#224;nd ak k&#224;ttanu Seytaane ak doole ju bare, di wone ay firnde ak ay k&#233;emaan yu dul d&#235;gg; </p> 
<p><A NAME="an_2:10">2:10</A>&nbsp; te dina nas b&#233;pp naxe buy s&#224;nke, ba y&#233;em &#241;i nar a alku, ndaxte ubbilu&#241;u seeni xol d&#235;gg, gi leen manoon a musal. </p> 
<p><A NAME="an_2:11">2:11</A>&nbsp; Looloo tax Y&#224;lla y&#243;nnee leen xelum r&#233;er, ba &#241;u g&#235;m fen. </p> 
<p><A NAME="an_2:12">2:12</A>&nbsp; Noonu Y&#224;lla dina mbugal &#241;&#233;pp &#241;i g&#235;mul woon d&#235;gg te doon b&#224;nneexu ci njubadi.    </p> 
<p><A NAME="an_2:13">2:13</A>&nbsp; Kon nag bokk yi, y&#233;en &#241;i Boroom bi b&#235;gg, m&#235;nunu lu dul sax ci sant Y&#224;lla ci li mu leen t&#224;nn ca nj&#224;lb&#233;en ga, ngir musal leen, mu s&#233;dde leen boppam jaarale ko ci j&#235;fu Xel mu Sell mi ak seen g&#235;m d&#235;gg gi. </p> 
<p><A NAME="an_2:14">2:14</A>&nbsp; Te Y&#224;lla woo na leen ci loolu jaarale ko ci xebaar bu baax, bi nu leen doon y&#233;gal, ngir ngeen bokk ci ndamu sunu Boroom Yeesu Kirist. </p> 
<p><A NAME="an_2:15">2:15</A>&nbsp; Kon nag bokk yi, taxawleen bu d&#235;g&#235;r te j&#224;pp ci d&#233;nkaane yi nu leen jottali, muy ci li nu wax, muy ci li nu bind.    </p> 
<p><A NAME="an_2:16">2:16</A>&nbsp; Na sunu Boroom Yeesu Kirist moom ci boppam ak Y&#224;lla sunu Baay, mi nu b&#235;gg te wone yiwam ci nun, ba ubbil nu buntu j&#224;mm ju sax ak yaakaar ju w&#233;r, </p> 
<p><A NAME="an_2:17">2:17</A>&nbsp; d&#235;f&#235;l seeni xol te saxal leen ci b&#233;pp j&#235;f ju rafet ak g&#233;pp k&#224;ddu gu baax.</p> 
<p><A NAME="an_3:1">3:1</A>&nbsp; L&#233;egi nag bokk yi, &#241;aanal-leen nu, ngir k&#224;ddug Boroom bi law te &#224;nd ak ndam, ni mu ko ame woon ci y&#233;en. </p> 
<p><A NAME="an_3:2">3:2</A>&nbsp; Ngeen &#241;aanal nu it, ngir nu mucc ci &#241;i bon te soxor, ndaxte du &#241;&#233;pp a g&#235;m. </p> 
<p><A NAME="an_3:3">3:3</A>&nbsp; Waaye Boroom bi kuy s&#224;mm k&#243;ll&#235;re la; dina leen d&#235;g&#235;ral te musal leen ci Ibliis. </p> 
<p><A NAME="an_3:4">3:4</A>&nbsp; Te w&#243;or nanu ci kanamu Boroom bi ne, y&#233;ena ngi def li nu leen santoon, te dingeen ci sax. </p> 
<p><A NAME="an_3:5">3:5</A>&nbsp; Na Boroom bi gindi seeni xol ci mb&#235;ggeelu Y&#224;lla ak mu&#241;u Kirist.    </p> 
<p><A NAME="an_3:6">3:6</A>&nbsp; Nu ngi leen di sant it bokk yi, ci turu sunu Boroom Yeesu Kirist, ngeen d&#235;ddu b&#233;pp mbokk buy w&#233;y ci tayel te ba&#241; a topp d&#233;nkaane, yi nu leen jottali. </p> 
<p><A NAME="an_3:7">3:7</A>&nbsp; Xam ngeen bu baax, y&#233;en ci seen bopp, ni ngeen war a awe ci sunuy t&#224;nk. Ba nu nekkee ca y&#233;en, w&#233;yunu woon ci tayel</p> 
<p><A NAME="an_3:8">3:8</A>&nbsp; te musunoo lekk &#241;aqu kenn. Waaye guddi ak b&#235;cc&#235;g danu daan &#241;aq, di sonn, ngir ba&#241; a w&#233;eru ci kenn ci y&#233;en. </p> 
<p><A NAME="an_3:9">3:9</A>&nbsp; Waxuma ne amunu sa&#241;-sa&#241;u def ko, waaye danoo b&#235;ggoon a nekk ay royukaay ci y&#233;en, ngir ngeen aw ci sunuy t&#224;nk. </p> 
<p><A NAME="an_3:10">3:10</A>&nbsp; Ndaxte ba nu nekkee ca y&#233;en, lii lanu t&#235;raloon: &#171;Ku ligg&#233;eyul, du lekk.&#187;    </p> 
<p><A NAME="an_3:11">3:11</A>&nbsp; L&#233;egi nag d&#233;gg nanu ne, am na ci y&#233;en &#241;uy w&#233;y ci tayel; ligg&#233;eyu&#241;u dara, lu dul di dugg ci lu seen yoon nekkul. </p> 
<p><A NAME="an_3:12">3:12</A>&nbsp; &#209;u deme noonu nag, nu ngi leen di sant te di leen d&#233;nk ci turu Boroom bi Yeesu Kirist, &#241;uy ligg&#233;ey ci j&#224;mm tey dunde seen &#241;aq. </p> 
<p><A NAME="an_3:13">3:13</A>&nbsp; Y&#233;en nag bokk yi, buleen t&#224;yyi ci def lu rafet.    </p> 
<p><A NAME="an_3:14">3:14</A>&nbsp; Su kenn ba&#241;ee topp li nu bind ci bataaxal bii, r&#224;&#241;&#241;eeleen ko te sore ko, ngir mu rus ci. </p> 
<p><A NAME="an_3:15">3:15</A>&nbsp; Waxuma ngeen def ko noon, waaye ngeen yedd ko ni seen mbokk.    </p> 
<p><A NAME="an_3:16">3:16</A>&nbsp; Na leen Boroom j&#224;mm may j&#224;mm ci f&#233;pp ak ci l&#233;pp. Na Boroom bi &#224;nd ak y&#233;en &#241;&#233;pp.    </p> 
<p><A NAME="an_3:17">3:17</A>&nbsp; T&#224;ggoo bii maa ko bind ci sama loxo, man Pool. Nii laay binde, te di m&#224;ndargaale nii sama bataaxal y&#233;pp. </p> 
<p><A NAME="an_3:18">3:18</A>&nbsp; Na yiwu sunu Boroom Yeesu Kirist &#224;nd ak y&#233;en &#241;&#233;pp.</p> 
<p><HR>
<CENTER>
<A HREF="ti1">Next: 1 Timothy</A></CENTER>
</BODY>
</HTML>
