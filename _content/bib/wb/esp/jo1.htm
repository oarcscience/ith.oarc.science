<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: 1 John</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="pe2.htm">Previous</A>&nbsp;
<A HREF="jo2.htm">Next</A>&nbsp;
</CENTER>
<HR>
</p> <h3 align="center" align="center">Esperanto Bible: 1 John</h3> 
<p><A NAME="an_1:1">1:1</A>&nbsp;Tion, kio estis de la komenco, kion ni auxdis, kion ni vidis per niaj propraj okuloj, kion ni rigardis kaj niaj manoj palpis, koncerne la Vorton de vivo</p> 
<p><A NAME="an_1:2">1:2</A>&nbsp;(kaj la vivo elmontrigxis, kaj ni vidis kaj atestas kaj anoncas al vi la vivon, la eternan vivon, kiu estis cxe la Patro kaj montrigxis al ni);</p> 
<p><A NAME="an_1:3">1:3</A>&nbsp;kion ni vidis kaj auxdis, tion ni anoncas al vi, por ke vi ankaux havu kunulecon kun ni; kaj nia kunuleco estas kun la Patro kaj kun Lia Filo Jesuo Kristo;</p> 
<p><A NAME="an_1:4">1:4</A>&nbsp;kaj cxi tion ni skribas, por ke nia gxojo kompletigxu.</p> 
<p><A NAME="an_1:5">1:5</A>&nbsp;Kaj jen estas la anonco, kiun ni auxdis de Li kaj anoncas al vi, ke Dio estas lumo, kaj da mallumo estas en Li neniom.</p> 
<p><A NAME="an_1:6">1:6</A>&nbsp;Se ni diras, ke ni havas kunulecon kun Li, kaj iradas en la mallumo, ni mensogas, kaj ne faras la veron;</p> 
<p><A NAME="an_1:7">1:7</A>&nbsp;sed se ni iradas en la lumo, kiel Li estas en la lumo, ni havas kunulecon unu kun la alia, kaj la sango de Jesuo, Lia Filo, nin purigas de cxia peko.</p> 
<p><A NAME="an_1:8">1:8</A>&nbsp;Se ni diras, ke pekon ni ne havas, ni nin trompas, kaj la vero ne estas en ni.</p> 
<p><A NAME="an_1:9">1:9</A>&nbsp;Se ni konfesas niajn pekojn, Li estas fidela kaj justa por pardoni al ni niajn pekojn kaj nin purigi de cxia maljusteco.</p> 
<p><A NAME="an_1:10">1:10</A>&nbsp;Se ni diras, ke ni ne pekis, ni faras Lin mensoginto, kaj Lia vorto ne estas en ni.</p> 
<p><A NAME="an_2:1">2:1</A>&nbsp;Infanetoj miaj, cxi tion mi skribas al vi, por ke vi ne peku. Kaj se iu pekas, ni havas Advokaton cxe la Patro, Jesuon Kriston, la justan;</p> 
<p><A NAME="an_2:2">2:2</A>&nbsp;kaj li estas repacigo pro niaj pekoj, kaj ne sole pro niaj, sed ankaux pro la tuta mondo.</p> 
<p><A NAME="an_2:3">2:3</A>&nbsp;Kaj per cxi tio ni scias, ke ni konas lin:se ni observas liajn ordonojn.</p> 
<p><A NAME="an_2:4">2:4</A>&nbsp;Kiu diras:Mi lin konas, kaj ne observas liajn ordonojn, tiu estas mensoganto, kaj la vero ne estas en li;</p> 
<p><A NAME="an_2:5">2:5</A>&nbsp;sed en cxiu ajn, kiu observas lian vorton, vere perfektigxis la amo al Dio. Per cxi tio ni scias, ke ni estas en li:</p> 
<p><A NAME="an_2:6">2:6</A>&nbsp;kiu diras, ke li restas en li, tiu mem devus tiel iradi, kiel li iradis.</p> 
<p><A NAME="an_2:7">2:7</A>&nbsp;Amataj, al vi mi skribas ne ordonon novan, sed malnovan ordonon, kiun vi havis de la komenco; la malnova ordono estas la vorto, kiun vi auxdis.</p> 
<p><A NAME="an_2:8">2:8</A>&nbsp;Ankaux mi skribas al vi novan ordonon, kiu estas vera en li kaj en vi;  cxar la mallumo forpasas, kaj la vera lumo jam brilas.</p> 
<p><A NAME="an_2:9">2:9</A>&nbsp;Kiu diras, ke li estas en la lumo, kaj malamas sian fraton, tiu estas en la mallumo ankoraux gxis nun.</p> 
<p><A NAME="an_2:10">2:10</A>&nbsp;Kiu amas sian fraton, tiu restas en la lumo, kaj en li ne estas faligajxo.</p> 
<p><A NAME="an_2:11">2:11</A>&nbsp;Sed kiu malamas sian fraton, tiu estas en la mallumo, kaj iras en la mallumo, kaj ne scias, kien li iras, cxar la mallumo blindigis al li la okulojn.</p> 
<p><A NAME="an_2:12">2:12</A>&nbsp;Mi skribas al vi, infanetoj, cxar la pekoj al vi estas pardonitaj pro lia nomo.</p> 
<p><A NAME="an_2:13">2:13</A>&nbsp;Mi skribas al vi, patroj, cxar vi konas tiun, kiu estas de la komenco.  Mi skribas al vi, junuloj, cxar vi venkis la malbonulon. Mi skribis al vi,  infanoj, cxar vi konas la Patron.</p> 
<p><A NAME="an_2:14">2:14</A>&nbsp;Mi skribis al vi, patroj, cxar vi konas tiun, kiu estas de la komenco.  Mi skribis al vi, junuloj, cxar vi estas fortaj, kaj la vorto de Dio restas en vi, kaj vi venkis la malbonulon.</p> 
<p><A NAME="an_2:15">2:15</A>&nbsp;Ne amu la mondon, nek la mondajxojn. Se iu amas la mondon, la amo al la Patro ne estas en li.</p> 
<p><A NAME="an_2:16">2:16</A>&nbsp;CXar cxio, kio estas en la mondo, la dezirego de la karno kaj la dezirego de la okuloj kaj la fiereco de vivo, estas ne de la Patro, sed de la mondo.</p> 
<p><A NAME="an_2:17">2:17</A>&nbsp;Kaj forpasas la mondo kaj gxia dezirego; sed la plenumanto de la volo de Dio restas por eterne.</p> 
<p><A NAME="an_2:18">2:18</A>&nbsp;Infanoj, jam estas la lasta horo; kaj kiel vi auxdis, ke antikristo venas, jam levigxis multe da antikristoj; per tio ni scias, ke estas la lasta horo.</p> 
<p><A NAME="an_2:19">2:19</A>&nbsp;De ni ili eliris, sed ili ne estis el ni; cxar se ili el ni estus, ili restus cxe ni; sed ili eliris, por ke ili elmontrigxu, ke ili cxiuj ne estas el ni.</p> 
<p><A NAME="an_2:20">2:20</A>&nbsp;Kaj vi havas sanktoleadon de la Sanktulo, kaj vi scias cxion.</p> 
<p><A NAME="an_2:21">2:21</A>&nbsp;Mi skribis al vi ne pro tio, ke vi ne scias la veron, sed pro tio, ke vi gxin scias, kaj pro tio, ke nenia mensogo estas el la vero.</p> 
<p><A NAME="an_2:22">2:22</A>&nbsp;Kiu estas la mensogisto, krom tiu, kiu malkonfesas, ke Jesuo estas la Kristo? Tiu estas la antikristo, kiu malkonfesas la Patron kaj la Filon.</p> 
<p><A NAME="an_2:23">2:23</A>&nbsp;CXiu, kiu malkonfesas la Filon, ne havas la Patron; tiu, kiu konfesas la Filon, havas ankaux la Patron.</p> 
<p><A NAME="an_2:24">2:24</A>&nbsp;Vi do lasu resti en vi tion, kion vi auxdis de la komenco. Se tio, kion vi auxdis de la komenco, restos en vi, vi ankaux restos en la Filo kaj en la Patro.</p> 
<p><A NAME="an_2:25">2:25</A>&nbsp;Kaj jen estas la promeso, kiun li promesis al ni:la vivo eterna.</p> 
<p><A NAME="an_2:26">2:26</A>&nbsp;CXi tion mi skribis al vi pri tiuj, kiuj vin forlogas de la vojo.</p> 
<p><A NAME="an_2:27">2:27</A>&nbsp;Pri vi, la sanktoleado, kiun vi ricevis de li, restas en vi, kaj vi ne havas bezonon, ke iu vin instruu; sed kiel lia sanktoleado vin instruas pri cxio kaj estas vera kaj ne estas mensogo, kaj kiel gxi vin instruis, vi restas en li.</p> 
<p><A NAME="an_2:28">2:28</A>&nbsp;Kaj nun, infanetoj, restu en li; por ke, se li elmontrigxos, ni havu kuragxon, kaj ne hontu antaux li cxe lia alveno.</p> 
<p><A NAME="an_2:29">2:29</A>&nbsp;Se vi scias, ke li estas justa, vi scias, ke ankaux cxiu, kiu faras justecon, el li naskigxis.</p> 
<p><A NAME="an_3:1">3:1</A>&nbsp;Rigardu, kian amon la Patro donis al ni, ke ni estas nomataj infanoj de Dio; kaj tiaj ni estas. Pro tio la mondo nin ne konas, cxar gxi Lin ne konis.</p> 
<p><A NAME="an_3:2">3:2</A>&nbsp;Amataj, nun ni estas infanoj de Dio, kaj ankoraux ne elmontrigxis, kio ni estos. Ni scias, ke se li elmontrigxos, ni estos similaj al li; cxar ni vidos lin, kiel li estas.</p> 
<p><A NAME="an_3:3">3:3</A>&nbsp;Kaj cxiu, kiu havas cxi tiun esperon rilate lin, sin sanktigas tiel same,  kiel li estas sankta.</p> 
<p><A NAME="an_3:4">3:4</A>&nbsp;CXiu, kiu faras pekon, faras ion kontraux la legxo; kaj peko estas kontrauxlegxeco.</p> 
<p><A NAME="an_3:5">3:5</A>&nbsp;Kaj vi scias, ke li elmontrigxis, por forigi pekojn; kaj peko ne estas en li.</p> 
<p><A NAME="an_3:6">3:6</A>&nbsp;CXiu, kiu restas en li, ne pekas; cxiu pekanto lin ne vidis, nek lin konas.</p> 
<p><A NAME="an_3:7">3:7</A>&nbsp;Infanetoj, neniu vin forlogu; kiu faras justecon, tiu estas justa tiel same, kiel li estas justa;</p> 
<p><A NAME="an_3:8">3:8</A>&nbsp;kiu faras pekon, tiu estas el la diablo; cxar la diablo pekas de la komenco. Por tio la Filo de Dio elmontrigxis, por ke li detruu la farojn de la diablo.</p> 
<p><A NAME="an_3:9">3:9</A>&nbsp;CXiu, kiu naskigxis de Dio, ne faras pekon, cxar lia semo restas en li;  kaj li ne povas peki, cxar li naskigxis de Dio.</p> 
<p><A NAME="an_3:10">3:10</A>&nbsp;Jen kiel evidentigxas la infanoj de Dio, kaj la infanoj de la diablo:cxiu, kiu ne faras justecon, ne estas de Dio, nek tiu, kiu ne amas sian fraton.</p> 
<p><A NAME="an_3:11">3:11</A>&nbsp;CXar jen estas la anonco, kiun vi auxdis de la komenco:ke ni amu unu la alian;</p> 
<p><A NAME="an_3:12">3:12</A>&nbsp;ne kiel Kain estis de la malbonulo kaj mortigis sian fraton. Kaj pro kio li lin mortigis? CXar liaj faroj estis malbonaj, kaj la faroj de lia frato estis justaj.</p> 
<p><A NAME="an_3:13">3:13</A>&nbsp;Ne miru, fratoj, se la mondo vin malamas.</p> 
<p><A NAME="an_3:14">3:14</A>&nbsp;Ni scias, ke ni jam pasis el morto en vivon, cxar ni amas la fratojn.  Kiu ne amas, tiu restas en morto.</p> 
<p><A NAME="an_3:15">3:15</A>&nbsp;CXiu, kiu malamas sian fraton, estas hommortiganto; kaj vi scias, ke cxiu hommortiganto ne havas vivon eternan, restantan en li.</p> 
<p><A NAME="an_3:16">3:16</A>&nbsp;Per cxi tio ni konas amon:cxar li demetis sian vivon pro ni; kaj ni devus demeti nian vivon pro la fratoj.</p> 
<p><A NAME="an_3:17">3:17</A>&nbsp;Sed se iu havas mondan posedajxon kaj vidas sian fraton havantan bezonon kaj fermas sian kompaton kontraux li, kiel la amo de Dio restas en li?</p> 
<p><A NAME="an_3:18">3:18</A>&nbsp;Infanetoj, ni amu, ne laux vorto nek laux lango, sed laux faro kaj vero.</p> 
<p><A NAME="an_3:19">3:19</A>&nbsp;Per tio ni scios, ke ni estas el la vero, kaj ni certigos nian koron antaux Li</p> 
<p><A NAME="an_3:20">3:20</A>&nbsp;en cxio ajn, pri kio nia koro nin kondamnas; cxar Dio estas pli granda ol nia koro, kaj scias cxion.</p> 
<p><A NAME="an_3:21">3:21</A>&nbsp;Amataj, se nia koro ne kondamnas nin, ni havas kuragxon antaux Dio;</p> 
<p><A NAME="an_3:22">3:22</A>&nbsp;kaj cxion ajn, kion ni petas, ni ricevas de Li, cxar ni observas Liajn ordonojn, kaj faras tion, kio placxas antaux Li.</p> 
<p><A NAME="an_3:23">3:23</A>&nbsp;Kaj jen estas Lia ordono, ke ni kredu al la nomo de Lia Filo, Jesuo Kristo, kaj amu unu la alian tiel same, kiel Li al ni donis ordonon.</p> 
<p><A NAME="an_3:24">3:24</A>&nbsp;Kaj kiu observas Liajn ordonojn, tiu en Li restas, kaj Li en tiu. Kaj per tio ni scias, ke Li restas en ni:per la Spirito, kiun Li donis al ni.</p> 
<p><A NAME="an_4:1">4:1</A>&nbsp;Amataj, kredu ne al cxiu spirito, sed provu la spiritojn, cxu ili estas el Dio; cxar multaj falsaj profetoj eliris en la mondon.</p> 
<p><A NAME="an_4:2">4:2</A>&nbsp;Jen kiel vi ekkonas la Spiriton de Dio:cxiu spirito, kiu konfesas, ke Jesuo Kristo venis en la karno, estas el Dio;</p> 
<p><A NAME="an_4:3">4:3</A>&nbsp;kaj cxiu spirito, kiu ne konfesas Jesuon, ne estas el Dio; kaj cxi tiu estas la spirito de antikristo, pri kiu vi auxdis, ke gxi venas; kaj nun gxi jam estas en la mondo.</p> 
<p><A NAME="an_4:4">4:4</A>&nbsp;Infanetoj, vi estas el Dio, kaj ilin venkis; cxar pli granda estas Tiu,  kiu estas en vi, ol tiu, kiu estas en la mondo.</p> 
<p><A NAME="an_4:5">4:5</A>&nbsp;Ili estas el la mondo; pro tio ili parolas laux la mondo, kaj la mondo ilin auxskultas.</p> 
<p><A NAME="an_4:6">4:6</A>&nbsp;Ni estas el Dio; kiu konas Dion, tiu nin auxskultas; kiu ne estas el Dio,  tiu nin ne auxskultas. Jen kiel ni ekkonas la spiriton de vero, kaj la spiriton de eraro.</p> 
<p><A NAME="an_4:7">4:7</A>&nbsp;Amataj, ni amu unu la alian; cxar la amo estas el Dio; kaj cxiu, kiu amas, naskigxas el Dio kaj Dion konas.</p> 
<p><A NAME="an_4:8">4:8</A>&nbsp;Kiu ne amas, tiu ne konas Dion, cxar Dio estas amo.</p> 
<p><A NAME="an_4:9">4:9</A>&nbsp;Jen kiel la amo de Dio elmontrigxis en ni:ke Dio sendis en la mondon Sian Filon solenaskitan, por ke ni vivu per li.</p> 
<p><A NAME="an_4:10">4:10</A>&nbsp;Jen estas la amo, ne ke ni amis Dion, sed ke Li amis nin, kaj sendis Sian Filon kiel repacigon pro niaj pekoj.</p> 
<p><A NAME="an_4:11">4:11</A>&nbsp;Amataj, se Dio tiel amis nin, ni ankaux devus ami unu la alian.</p> 
<p><A NAME="an_4:12">4:12</A>&nbsp;Dion neniu iam vidis; se ni reciproke nin amas, Dio restas en ni, kaj Lia amo perfektigxis en ni;</p> 
<p><A NAME="an_4:13">4:13</A>&nbsp;jen kiel ni scias, ke ni restas en Li, kaj Li en ni:cxar el Sia Spirito Li donis al ni.</p> 
<p><A NAME="an_4:14">4:14</A>&nbsp;Kaj ni vidis kaj atestas, ke la Patro sendis la Filon por esti la Savonto de la mondo.</p> 
<p><A NAME="an_4:15">4:15</A>&nbsp;En cxiu ajn, kiu konfesas, ke Jesuo estas la Filo de Dio, Dio restas,  kaj li en Dio.</p> 
<p><A NAME="an_4:16">4:16</A>&nbsp;Kaj ni konas kaj kredis la amon, kiun Dio havas al ni. Dio estas amo;  kaj kiu restas en amo, tiu restas en Dio, kaj Dio restas en li.</p> 
<p><A NAME="an_4:17">4:17</A>&nbsp;Jen kiel amo perfektigxis cxe ni:ke ni havu kuragxon en la tago de jugxo; cxar gxuste kia li estas, tiaj ankaux ni estas en cxi tiu mondo.</p> 
<p><A NAME="an_4:18">4:18</A>&nbsp;Timo ne ekzistas en amo; sed perfekta amo eljxetas timon, cxar timo havas turmentegon; kaj timanto ne perfektigxas en amo.</p> 
<p><A NAME="an_4:19">4:19</A>&nbsp;Ni amas, cxar Li unue nin amis.</p> 
<p><A NAME="an_4:20">4:20</A>&nbsp;Se iu diras:Mi amas Dion, kaj malamas sian fraton-tiu estas mensoganto;  cxar kiu ne amas sian fraton, kiun li vidis, tiu ne povas ami Dion, kiun li ne vidis.</p> 
<p><A NAME="an_4:21">4:21</A>&nbsp;Kaj la jenan ordonon ni havas de Li:ke kiu amas Dion, tiu amu ankaux sian fraton.</p> 
<p><A NAME="an_5:1">5:1</A>&nbsp;CXiu, kiu kredas, ke Jesuo estas la Kristo, naskigxis el Dio; kaj cxiu,  kiu amas la Naskinton, amas ankaux la naskiton el Li.</p> 
<p><A NAME="an_5:2">5:2</A>&nbsp;Per tio ni ekscias, ke ni amas la infanojn de Dio, kiam ni amas Dion kaj plenumas Liajn ordonojn.</p> 
<p><A NAME="an_5:3">5:3</A>&nbsp;CXar jen estas la amo al Dio:ke ni observas Liajn ordonojn; kaj Liaj ordonoj ne estas pezaj.</p> 
<p><A NAME="an_5:4">5:4</A>&nbsp;CXar cxio, kio el Dio naskigxis, venkas la mondon; kaj jen estas la venko venkinta la mondon:nia fido.</p> 
<p><A NAME="an_5:5">5:5</A>&nbsp;Kaj kiu estas la venkanto de la mondo, krom tiu, kiu kredas, ke Jesuo estas la Filo de Dio?</p> 
<p><A NAME="an_5:6">5:6</A>&nbsp;CXi tiu estas la veninto per akvo kaj sango, Jesuo Kristo; ne sole en la akvo, sed en la akvo kaj en la sango.</p> 
<p><A NAME="an_5:7">5:7</A>&nbsp;Kaj la Spirito estas la atestanto, cxar la Spirito estas la vero.</p> 
<p><A NAME="an_5:8">5:8</A>&nbsp;CXar tri estas la atestantoj:la Spirito, kaj la akvo, kaj la sango; kaj la tri en unu konsentas.</p> 
<p><A NAME="an_5:9">5:9</A>&nbsp;Se ni akceptas la ateston de homoj, pli granda estas la atesto de Dio;  cxar jen estas la atesto de Dio:ke Li atestis pri Sia Filo.</p> 
<p><A NAME="an_5:10">5:10</A>&nbsp;Kiu kredas al la Filo de Dio, tiu havas en si la ateston; kiu ne kredas al Dio, tiu faris Lin mensoginto, pro tio, ke li ne kredis la ateston, kiun Dio atestis pri Sia Filo.</p> 
<p><A NAME="an_5:11">5:11</A>&nbsp;Kaj jen estas la atesto:ke Dio donis al ni la vivon eternan; kaj tiu vivo estas en Lia Filo.</p> 
<p><A NAME="an_5:12">5:12</A>&nbsp;Kiu havas la Filon, tiu havas la vivon; kiu ne havas la Filon de Dio,  tiu la vivon ne havas.</p> 
<p><A NAME="an_5:13">5:13</A>&nbsp;CXi tion mi skribis al vi, por ke vi sciu, ke vi havas vivon eternan; al vi, kiuj kredas al la nomo de la Filo de Dio.</p> 
<p><A NAME="an_5:14">5:14</A>&nbsp;Kaj jen estas la kuragxo, kiun ni havas antaux Li:ke se ni ion petas laux lia volo, Li nin auxskultas;</p> 
<p><A NAME="an_5:15">5:15</A>&nbsp;kaj se ni scias, ke kion ajn ni petas, Li nin auxskultas, ni scias, ke ni havas la petojn, kiujn ni petis de Li.</p> 
<p><A NAME="an_5:16">5:16</A>&nbsp;Se iu vidas sian fraton pekantan pekon ne al morto, tiu petos, kaj Li donos al li vivon, por la pekantoj ne al morto. Ekzistas peko al morto; ne pri tio mi diras, ke li petegu.</p> 
<p><A NAME="an_5:17">5:17</A>&nbsp;CXia nejusteco estas peko; kaj ekzistas peko ne al morto.</p> 
<p><A NAME="an_5:18">5:18</A>&nbsp;Ni scias, ke cxiu naskito el Dio ne pekas; sed la naskito el Dio sin gardas, kaj la malbonulo lin ne tusxas.</p> 
<p><A NAME="an_5:19">5:19</A>&nbsp;Ni scias, ke ni el Dio estas, kaj la tuta mondo kusxas en la malbonulo.</p> 
<p><A NAME="an_5:20">5:20</A>&nbsp;Kaj ni scias, ke la Filo de Dio venis kaj al ni donis komprenon, por ke ni ekkonu la Verulon; kaj ni estas en la Verulo, en Lia Filo, Jesuo Kristo.  Tiu estas la vera Dio, kaj la vivo eterna.</p> 
<p><A NAME="an_5:21">5:21</A>&nbsp;Infanetoj, gardu vin kontraux idoloj.</p> 
<p><HR>
<CENTER>
<A HREF="jo2.htm">Next: 2 John</A></CENTER>
</BODY>
</HTML>
