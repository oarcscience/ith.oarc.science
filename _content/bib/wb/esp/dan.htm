<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: Daniel</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="eze">Previous</A>&nbsp;
<A HREF="hos">Next</A>&nbsp;
</CENTER>
<HR>
</p> <h3 align="center" align="center">Esperanto Bible: Daniel</h3> 
<p><A NAME="an_1:1">1:1</A>&nbsp;En la tria jaro de la regxado de Jehojakim, regxo de Judujo, venis Nebukadnecar, regxo de Babel, al Jerusalem, kaj eksiegxis gxin.</p> 
<p><A NAME="an_1:2">1:2</A>&nbsp;Kaj la Sinjoro transdonis en lian manon Jehojakimon, regxon de Judujo,  kaj parton de la vazoj de la domo de Dio; kaj li venigis ilin en la landon SXinar, en la domon de sia dio, kaj la vazojn li metis en la trezorejon de sia dio.</p> 
<p><A NAME="an_1:3">1:3</A>&nbsp;Kaj la regxo diris al Asxpenaz, la estro de liaj korteganoj, ke el la Izraelidoj, el la regxa idaro kaj el la nobelaro, li venigu</p> 
<p><A NAME="an_1:4">1:4</A>&nbsp;knabojn sendifektajn, belaspektajn, komprenemajn por cxiu sagxajxo,  klerajn, scienckomprenantajn, kaj kapablajn servi en la palaco de la regxo,  kaj ke oni lernigu al ili la skribadon kaj la lingvon HXaldean.</p> 
<p><A NAME="an_1:5">1:5</A>&nbsp;Kaj la regxo destinis por ili por cxiu tago mangxajxojn de la regxa tablo, kaj vinon el tiu, kiun li mem trinkadis, kaj li ordonis eduki ilin dum tri jaroj, post kies finigxo ili estis komencontaj la servadon antaux la regxo.</p> 
<p><A NAME="an_1:6">1:6</A>&nbsp;El la idoj de Jehuda estis inter ili Daniel, HXananja, Misxael, kaj Azarja.</p> 
<p><A NAME="an_1:7">1:7</A>&nbsp;La estro de la korteganoj donis al ili aliajn nomojn; kaj li donis al Daniel la nomon Beltsxacar; al HXananja, SXadrahx; al Misxael, Mesxahx; kaj al Azarja, Abed-Nego.</p> 
<p><A NAME="an_1:8">1:8</A>&nbsp;Daniel metis en sian koron, ke li ne malpurigos sin per la mangxajxoj de la regxo, nek per la vino, kiun cxi tiu trinkas; tial li petis la korteganestron, ke al li estu permesite ne malpurigi sin.</p> 
<p><A NAME="an_1:9">1:9</A>&nbsp;Dio donis al Daniel favoron kaj simpation cxe la korteganestro.</p> 
<p><A NAME="an_1:10">1:10</A>&nbsp;Kaj la korteganestro diris al Daniel:Mi timas mian sinjoron, la regxon,  kiu mem destinis por vi, kion vi devas mangxi kaj trinki; se li vidos, ke viaj vizagxoj estas malpli grasaj, ol cxe aliaj knaboj, viaj samagxuloj, tiam vi farus mian kapon kulpa antaux la regxo.</p> 
<p><A NAME="an_1:11">1:11</A>&nbsp;Tiam Daniel diris al la inspektisto, al kiu la korteganestro komisiis Danielon, HXananjan, Misxaelon, kaj Azarjan:</p> 
<p><A NAME="an_1:12">1:12</A>&nbsp;Faru, mi petas, provon kun viaj servantoj dum dek tagoj; oni donadu al ni por mangxi legomojn, kaj por trinki akvon;</p> 
<p><A NAME="an_1:13">1:13</A>&nbsp;poste montrigxu al vi nia aspekto, kaj la aspekto de la knaboj, kiuj mangxas la mangxajxon de la regxo; kaj poste agu kun viaj servantoj laux tio,  kion vi vidos.</p> 
<p><A NAME="an_1:14">1:14</A>&nbsp;Li obeis ilin en tio kaj faris kun ili provon dum dek tagoj.</p> 
<p><A NAME="an_1:15">1:15</A>&nbsp;Post paso de la dek tagoj montrigxis, ke ili estas pli bonaspektaj kaj pli bonkorpaj, ol cxiuj knaboj, kiuj mangxis la mangxajxon de la regxo.</p> 
<p><A NAME="an_1:16">1:16</A>&nbsp;Tial la inspektisto forportadis ilian mangxajxon, kaj la vinon, kiu estis destinita al ili por trinki, kaj donadis al ili legomojn.</p> 
<p><A NAME="an_1:17">1:17</A>&nbsp;Kaj al tiuj kvar knaboj Dio donis kapablojn kaj komprenemecon pri cxiuj libroj kaj sagxajxo, kaj Daniel estis ankaux kompetenta pri cxiaj vizioj kaj songxoj.</p> 
<p><A NAME="an_1:18">1:18</A>&nbsp;Kiam pasis la tempo, kiun la regxo difinis por ilia venigo, la korteganestro prezentis ilin al Nebukadnecar.</p> 
<p><A NAME="an_1:19">1:19</A>&nbsp;La regxo parolis kun ili, kaj el ili cxiuj trovigxis neniu egala al Daniel, HXananja, Misxael, kaj Azarja. Kaj ili komencis servadi antaux la regxo.</p> 
<p><A NAME="an_1:20">1:20</A>&nbsp;Kaj koncerne cxiujn aferojn de sagxo kaj scio, pri kiuj la regxo ilin demandis, li trovis ilin dekoble pli sagxaj, ol cxiuj astrologoj kaj magiistoj, kiuj estis en lia tuta regno.</p> 
<p><A NAME="an_1:21">1:21</A>&nbsp;Daniel estis tie gxis la unua jaro de la regxo Ciro.</p> 
<p><A NAME="an_2:1">2:1</A>&nbsp;En la dua jaro de la regxado de Nebukadnecar aperis al Nebukadnecar songxoj; kaj konfuzigxis lia spirito, kaj li ne povis dormi.</p> 
<p><A NAME="an_2:2">2:2</A>&nbsp;Kaj la regxo ordonis alvoki la astrologojn, magiistojn, sorcxistojn, kaj HXaldeojn, por ke ili diru al la regxo liajn songxojn. Kaj ili venis kaj starigxis antaux la regxo.</p> 
<p><A NAME="an_2:3">2:3</A>&nbsp;Kaj la regxo diris al ili:Mi havis songxon, kaj mia spirito maltrankviligxis, dezirante scii, kio estis tiu songxo.</p> 
<p><A NAME="an_2:4">2:4</A>&nbsp;La HXaldeoj respondis al la regxo en la lingvo Siria:Ho regxo, vivu eterne! diru la songxon al viaj servantoj, kaj ni klarigos gxian signifon.</p> 
<p><A NAME="an_2:5">2:5</A>&nbsp;Sed la regxo respondis kaj diris al la HXaldeoj:La enhavon mi forgesis.  Tamen, se vi ne diros al mi la songxon kaj gxian signifon, vi estos dishakitaj en pecojn kaj viaj domoj estos ruinigitaj.</p> 
<p><A NAME="an_2:6">2:6</A>&nbsp;Sed se vi rakontos al mi la songxon kaj gxian signifon, vi ricevos de mi donacojn, rekompencon, kaj grandan honoron. Tial diru al mi la songxon kaj gxian signifon.</p> 
<p><A NAME="an_2:7">2:7</A>&nbsp;Ili denove respondis:La regxo diru sian songxon al siaj servantoj, kaj ni klarigos gxian signifon.</p> 
<p><A NAME="an_2:8">2:8</A>&nbsp;La regxo diris:Mi scias bone, ke vi deziras gajni tempon, cxar vi vidas,  ke la afero malaperis el mia memoro.</p> 
<p><A NAME="an_2:9">2:9</A>&nbsp;Se vi ne diros al mi la songxon, tio montros, ke vi havas unu intencon:vi preparas vin, por doni al mi mensogan kaj sentauxgan respondon, gxis la tempo pasos. Tial rakontu al mi la songxon, tiam mi konvinkigxos, ke vi povas klarigi al mi ankaux gxian signifon.</p> 
<p><A NAME="an_2:10">2:10</A>&nbsp;La HXaldeoj respondis al la regxo kaj diris:Ne ekzistas sur la tero tia homo, kiu povus plenumi la deziron de la regxo; tial neniu regxo, kiel ajn granda kaj potenca li estus, postulis iam similan respondon de iu astrologo,  magiisto, aux HXaldeo;</p> 
<p><A NAME="an_2:11">2:11</A>&nbsp;la afero, kiun la regxo postulas, estas tiel eksterordinara, ke neniu povas tion plenumi al la regxo, krom la dioj, kiuj ne vivas inter karnuloj.</p> 
<p><A NAME="an_2:12">2:12</A>&nbsp;Tiam la regxo forte indignis kaj koleris, kaj ordonis pereigi cxiujn sagxulojn de Babel.</p> 
<p><A NAME="an_2:13">2:13</A>&nbsp;Kiam la dekreto eliris, oni komencis la mortigadon de la sagxuloj, kaj oni volis mortigi ankaux Danielon kaj liajn kamaradojn.</p> 
<p><A NAME="an_2:14">2:14</A>&nbsp;Tiam Daniel faris sagxan kaj prudentan rediron al Arjohx, la estro de la regxaj korpogardistoj, kiu eliris, por mortigi la sagxulojn de Babel;</p> 
<p><A NAME="an_2:15">2:15</A>&nbsp;li demandis Arjohxon, la potenculon de la regxo, dirante:Pro kio eliris de la regxo tia severa ordono? Tiam Arjohx rakontis al Daniel la tutan aferon.</p> 
<p><A NAME="an_2:16">2:16</A>&nbsp;Daniel iris kaj petis la regxon, ke li donu al li templimon, kaj li prezentos al la regxo la klarigon.</p> 
<p><A NAME="an_2:17">2:17</A>&nbsp;Poste Daniel iris en sian domon, kaj rakontis la aferon al siaj kamaradoj HXananja, Misxael, kaj Azarja,</p> 
<p><A NAME="an_2:18">2:18</A>&nbsp;por ke ili petegu la kompateman Dion de la cxielo malkasxi tiun kasxitan aferon, por ke Daniel kaj liaj kamaradoj ne pereu kun la aliaj sagxuloj de Babel.</p> 
<p><A NAME="an_2:19">2:19</A>&nbsp;Kaj tiam la kasxitajxo malkasxigxis al Daniel en nokta vizio, kaj Daniel dankis pro tio Dion de la cxielo.</p> 
<p><A NAME="an_2:20">2:20</A>&nbsp;Kaj Daniel ekparolis, kaj diris:Estu benata la nomo de Dio de eterne gxis eterne; cxar al Li apartenas sagxo kaj forto;</p> 
<p><A NAME="an_2:21">2:21</A>&nbsp;Li sxangxas la tempojn kaj jarojn; Li faligas regxojn kaj starigas regxojn; Li donas sagxon al la sagxuloj kaj prudenton al la prudentuloj;</p> 
<p><A NAME="an_2:22">2:22</A>&nbsp;Li malkasxas la profundajxon kaj kasxitajxon; Li scias, kio estas en la mallumo, kaj lumo estas en Li.</p> 
<p><A NAME="an_2:23">2:23</A>&nbsp;Vin, ho Dio de miaj patroj, mi dankas kaj gloras; cxar Vi donis al mi sagxon kaj forton, kaj malkasxis al mi tion, pri kio ni Vin petis; cxar Vi malkasxis al ni la aferon de la regxo.</p> 
<p><A NAME="an_2:24">2:24</A>&nbsp;Poste Daniel iris al Arjohx, al kiu la regxo komisiis mortigi la sagxulojn de Babel; li venis, kaj diris al li tiel:Ne mortigu la sagxulojn de Babel, konduku min al la regxo, kaj mi diros al la regxo la klarigon.</p> 
<p><A NAME="an_2:25">2:25</A>&nbsp;Tiam Arjohx tuj enkondukis Danielon al la regxo, kaj diris al cxi tiu tiele:Inter la translogxigitaj filoj de Judujo mi trovis homon, kiu povas doni al la regxo klarigon.</p> 
<p><A NAME="an_2:26">2:26</A>&nbsp;Tiam ekparolis la regxo, kaj diris al Daniel, kies nomo estis nun Beltsxacar:CXu vi povas sciigi al mi la songxon, kiun mi vidis, kaj gxian signifon?</p> 
<p><A NAME="an_2:27">2:27</A>&nbsp;Daniel respondis al la regxo kaj diris:La kasxitajxon, pri kiu la regxo demandas, ne povas malkasxi al la regxo la sagxuloj, nek la sorcxistoj, nek la astrologoj, nek la divenistoj;</p> 
<p><A NAME="an_2:28">2:28</A>&nbsp;sed en la cxielo ekzistas Dio, kiu malkasxas kasxitajxon; Li malkasxis al la regxo Nebukadnecar tion, kio estos en tempo estonta. Via songxo kaj la vizioj de via kapo sur via lito estis jenaj:</p> 
<p><A NAME="an_2:29">2:29</A>&nbsp;vi, ho regxo, meditis sur via lito pri tio, kio estos poste; kaj la Malkasxanto de kasxitajxoj montris al vi, kio estos.</p> 
<p><A NAME="an_2:30">2:30</A>&nbsp;Kaj al mi tiu kasxitajxo malkasxigxis ne pro tio, ke mi kvazaux estus pli sagxa ol cxiuj vivantoj, sed por tio, ke la regxo ricevu klarigon kaj ke vi eksciu la pensojn de via koro.</p> 
<p><A NAME="an_2:31">2:31</A>&nbsp;Vi, ho regxo, havis vizion:jen staris granda statuo; grandega statuo tio estis; en eksterordinara brilo gxi staris antaux vi, kaj gxia aspekto estis terura.</p> 
<p><A NAME="an_2:32">2:32</A>&nbsp;La kapo de tiu statuo estis el pura oro; gxiaj brusto kaj manoj estis el argxento, la ventro kaj femuroj el kupro;</p> 
<p><A NAME="an_2:33">2:33</A>&nbsp;gxiaj kruroj estis el fero, gxiaj piedoj estis parte el fero, parte el argilo.</p> 
<p><A NAME="an_2:34">2:34</A>&nbsp;Vi vidis poste, ke sxtono desxirigxis sen ago de ia mano, frapis la statuon, gxiajn ferajn kaj argilajn piedojn, kaj frakasis ilin.</p> 
<p><A NAME="an_2:35">2:35</A>&nbsp;Tiam cxio kune frakasigxis:la fero, argilo, kupro, argxento, kaj oro farigxis kiel grenventumajxo sur somera drasxejo, kaj la vento ilin forportis, kaj ne restis postesigno post ili; sed la sxtono, kiu frakasis la statuon, farigxis granda monto kaj plenigis la tutan teron.</p> 
<p><A NAME="an_2:36">2:36</A>&nbsp;Tio estas la songxo. Nun ni diros al la regxo la signifon.</p> 
<p><A NAME="an_2:37">2:37</A>&nbsp;Vi, ho regxo, estas regxo super regxoj, al kiu Dio de la cxielo donis regnon, potencon, forton, kaj gloron;</p> 
<p><A NAME="an_2:38">2:38</A>&nbsp;kaj cxie, kie ajn logxas homoj, Li transdonis en viajn manojn la bestojn de la kampo kaj la birdojn de la cxielo, kaj faris vin reganto super ili cxiuj. Vi estas la ora kapo.</p> 
<p><A NAME="an_2:39">2:39</A>&nbsp;Post vi aperos nova regno, malpli alta ol via, kaj ankoraux tria regno,  kupra, kiu regos super la tuta tero.</p> 
<p><A NAME="an_2:40">2:40</A>&nbsp;La kvara regno estos malmola, kiel fero; cxar kiel fero disbatas kaj frakasas cxion, tiel ankaux gxi, simile al cxiofrakasanta fero, disbatados kaj frakasados.</p> 
<p><A NAME="an_2:41">2:41</A>&nbsp;Kaj ke vi vidis la piedojn kaj la fingrojn parte el potargilo kaj parte el fero-tio estos regno de miksita konsisto, kaj gxi enhavos parte la malmolecon de fero, cxar vi vidis feron miksitan kun potargilo.</p> 
<p><A NAME="an_2:42">2:42</A>&nbsp;Sed kiel la fingroj de la piedoj estis parte el fero, parte el argilo,  tiel ankaux la regno estos parte fortika, parte rompebla.</p> 
<p><A NAME="an_2:43">2:43</A>&nbsp;Kaj ke vi vidis feron, miksitan kun potargilo, tio signifas, ke ili estos kunigitaj per forto homa, sed ne kunfandigxos inter si, kiel fero ne kunfandigxas kun argilo.</p> 
<p><A NAME="an_2:44">2:44</A>&nbsp;Sed en la tempo de tiuj regxoj Dio de la cxielo starigos regnon, kiu neniam detruigxos, kaj gxia regxado ne transiros al alia popolo; gxi frakasos kaj detruos cxiujn regnojn, sed gxi mem staros eterne.</p> 
<p><A NAME="an_2:45">2:45</A>&nbsp;Vi vidis, ke sxtono sen ia mano desxirigxis de monto, kaj frakasis feron, kupron, argilon, argxenton, kaj oron; la granda Dio montris al la regxo, kio estos poste. Tia estas precize la songxo kaj gxia gxusta klarigo.</p> 
<p><A NAME="an_2:46">2:46</A>&nbsp;Tiam la regxo Nebukadnecar jxetis sin vizagxaltere kaj adorklinigxis al Daniel kaj ordonis alporti al li donacojn kaj bonodorajn incensojn.</p> 
<p><A NAME="an_2:47">2:47</A>&nbsp;La regxo ekparolis al Daniel, kaj diris:Vere, via Dio estas Dio de la dioj kaj Reganto de la regxoj, malkasxanta kasxitajxojn, kaj tial vi povis malkasxi tiun kasxitajxon.</p> 
<p><A NAME="an_2:48">2:48</A>&nbsp;Tiam la regxo altigis Danielon, donis al li grandajn kaj ricxajn donacojn, kaj faris lin reganto super la tuta lando de Babel kaj cxefo super cxiuj sagxuloj de Babel.</p> 
<p><A NAME="an_2:49">2:49</A>&nbsp;Daniel petis la regxon, kaj cxi tiu starigis SXadrahxon, Mesxahxon, kaj Abed-Negon super la aferoj de la lando Babela; kaj Daniel mem restis cxe la kortego de la regxo.</p> 
<p><A NAME="an_3:1">3:1</A>&nbsp;La regxo Nebukadnecar faris oran statuon, kiu havis la alton de sesdek ulnoj kaj la largxon de ses ulnoj; kaj li starigis gxin en la valo Dura en la lando Babela.</p> 
<p><A NAME="an_3:2">3:2</A>&nbsp;Kaj la regxo Nebukadnecar sendis al la satrapoj, regionestroj,  militestroj, cxefaj jugxistoj, urbestroj, legxistoj, oficistoj, kaj potenculoj de la lando, ke ili venu al la solena malkovro de la statuo, kiun starigis la regxo Nebukadnecar.</p> 
<p><A NAME="an_3:3">3:3</A>&nbsp;Tiam kunvenis la satrapoj, regionestroj, militestroj, cxefaj jugxistoj,  urbestroj, legxistoj, oficistoj, kaj potenculoj de la lando, al la solena malkovro de la statuo, kiun la regxo Nebukadnecar starigis; kaj ili starigxis antaux la statuo, kiun Nebukadnecar starigis.</p> 
<p><A NAME="an_3:4">3:4</A>&nbsp;Kaj heroldo lauxte proklamis:Estas sciigate al vi, ho popoloj, gentoj,  kaj lingvoj:</p> 
<p><A NAME="an_3:5">3:5</A>&nbsp;kiam vi auxdos la sonon de korno, fluto, harpo, sabeko, psaltero,  sakfajfilo, kaj diversaj muzikaj instrumentoj, tiam faligu vin kaj adorklinigxu al la ora statuo, kiun starigis la regxo Nebukadnecar.</p> 
<p><A NAME="an_3:6">3:6</A>&nbsp;Kiu ne faligos sin kaj ne adorklinigxos, tiu tuj estos jxetita en ardantan fornon.</p> 
<p><A NAME="an_3:7">3:7</A>&nbsp;Tial, kiam cxiuj popoloj ekauxdis la sonon de korno, fluto, harpo,  sabeko, psaltero, kaj diversaj muzikaj instrumentoj, ili faligis sin kaj adorklinigxis al la ora statuo, kiun starigis la regxo Nebukadnecar.</p> 
<p><A NAME="an_3:8">3:8</A>&nbsp;En tiu tempo tuj aliris kelkaj HXaldeoj kaj akuzis la Judojn.</p> 
<p><A NAME="an_3:9">3:9</A>&nbsp;Ili ekparolis, kaj diris al la regxo Nebukadnecar:Ho regxo, vivu eterne!</p> 
<p><A NAME="an_3:10">3:10</A>&nbsp;Vi, ho regxo, ordonis, ke cxiu homo, kiu auxdos la sonon de korno,  fluto, harpo, sabeko, psaltero, sakfajfilo, kaj diversaj muzikaj instrumentoj, faligu sin kaj adorklinigxu al la ora statuo;</p> 
<p><A NAME="an_3:11">3:11</A>&nbsp;kaj kiu ne faligos sin kaj ne adorklinigxos, tiu estu jxetita en ardantan fornon.</p> 
<p><A NAME="an_3:12">3:12</A>&nbsp;Ekzistas tamen viroj Judaj, kiujn vi starigis super la aferoj de la lando Babela, SXadrahx, Mesxahx, kaj Abed-Nego; kaj tiuj homoj ne obeas vian ordonon, ho regxo, ne servas al viaj dioj, kaj ne adorklinigxas al la ora statuo, kiun vi starigis.</p> 
<p><A NAME="an_3:13">3:13</A>&nbsp;Tiam Nebukadnecar en kolero kaj furiozo ordonis venigi SXadrahxon,  Mesxahxon, kaj Abed-Negon; kaj oni tuj venigis tiujn virojn al la regxo.</p> 
<p><A NAME="an_3:14">3:14</A>&nbsp;Nebukadnecar ekparolis, kaj diris al ili:CXu intence vi, ho SXadrahx,  Mesxahx, kaj Abed-Nego, ne servas al miaj dioj, kaj ne adorklinigxas al la ora statuo, kiun mi starigis?</p> 
<p><A NAME="an_3:15">3:15</A>&nbsp;De nun, kiam vi ekauxdos la sonon de korno, fluto, harpo, sabeko,  psaltero, sakfajfilo, kaj diversaj muzikaj instrumentoj, estu pretaj tuj faligi vin kaj adorklinigxi al la statuo, kiun mi faris; se vi ne adorklinigxos, tiam vi tuj estos jxetitaj en ardantan fornon; kaj tiam kia dio savos vin el miaj manoj?</p> 
<p><A NAME="an_3:16">3:16</A>&nbsp;SXadrahx, Mesxahx, kaj Abed-Nego respondis kaj diris al la regxo:Ho Nebukadnecar, ne estas al ni malfacile respondi al vi pri tio.</p> 
<p><A NAME="an_3:17">3:17</A>&nbsp;Ni havas Dion, al kiu ni servas; Li povas savi nin el la ardanta forno kaj ankaux savi nin el via mano, ho regxo.</p> 
<p><A NAME="an_3:18">3:18</A>&nbsp;Kaj se Li ecx tion ne faros, vi tamen sciu, ho regxo, ke al viaj dioj ni ne servos, kaj al la ora statuo, kiun vi starigis, ni ne adorklinigxos.</p> 
<p><A NAME="an_3:19">3:19</A>&nbsp;Tiam Nebukadnecar plenigxis de furiozo, kaj la aspekto de lia vizagxo sxangxigxis pro kolero kontraux SXadrahx, Mesxahx, kaj Abed-Nego; kaj li ordonis ardigi la fornon sepoble pli forte, ol oni faradis ordinare.</p> 
<p><A NAME="an_3:20">3:20</A>&nbsp;Kaj al la plej fortaj militistoj el sia militistaro li ordonis ligi SXadrahxon, Mesxahxon, kaj Abed-Negon, kaj jxeti ilin en la ardantan fornon.</p> 
<p><A NAME="an_3:21">3:21</A>&nbsp;Tiam oni ligis tiujn virojn en ilia suba kaj supra vesto, en iliaj kapkovroj kaj aliaj vestoj, kaj oni jxetis ilin en la ardantan fornon.</p> 
<p><A NAME="an_3:22">3:22</A>&nbsp;Kaj cxar la ordono de la regxo estis severa kaj la forno estis ardigita treege, tial tiujn homojn, kiuj jxetis SXadrahxon, Mehxahxon, kaj Abed-Negon,  mortigis la flamo de la fajro.</p> 
<p><A NAME="an_3:23">3:23</A>&nbsp;Kaj tiuj tri viroj, SXadrahx, Mesxahx, kaj Abed-Nego, falis ligitaj en la ardantan fornon.</p> 
<p><A NAME="an_3:24">3:24</A>&nbsp;Tiam la regxo Nebukadnecar ekmiregis, kaj en teruro li levigxis,  ekparolis, kaj diris al siaj konsilistoj:CXu ne tri virojn ni jxetis ligitajn en la fajron? Ili respondis al la regxo:Tiel estas, ho regxo.</p> 
<p><A NAME="an_3:25">3:25</A>&nbsp;Sed li parolis plue, kaj diris:Jen mi vidas kvar virojn, ne ligitajn,  kiuj iras meze de la fajro kaj estas sendifektaj; kaj la kvara aspektas kvazaux filo de la dioj.</p> 
<p><A NAME="an_3:26">3:26</A>&nbsp;Kaj Nebukadnecar aliris al la aperturo de la ardanta forno, ekparolis,  kaj diris:Ho SXadrahx, Mesxahx, kaj Abed-Nego, servantoj de Dio la Plejalta!  eliru, kaj aliru. Tiam SXadrahx, Mesxahx, kaj Abed-Nego eliris el meze de la fajro.</p> 
<p><A NAME="an_3:27">3:27</A>&nbsp;Kaj la satrapoj, regionestroj, militestroj, kaj konsilistoj de la regxo kunvenis, kaj pririgardis tiujn virojn, super kies korpoj la fajro havis nenian forton, tiel, ke ecx haro sur ilia kapo ne bruldifektigxis, iliaj vestoj ne sxangxigxis, kaj ecx odoron de fajro oni ne sentis sur ili.</p> 
<p><A NAME="an_3:28">3:28</A>&nbsp;Nebukadnecar ekparolis, kaj diris:Benata estu Dio de SXadrahx, Mesxahx,  kaj Abed-Nego, kiu sendis Sian angxelon, kaj savis Siajn servantojn pro tio,  ke ili fidis je Li, ne obeis la ordonon de la regxo, kaj oferis siajn korpojn, por ne servi kaj adorklinigxi al alia dio, krom sia Dio.</p> 
<p><A NAME="an_3:29">3:29</A>&nbsp;Nun mi donas ordonon:Se iu el ia popolo, gento, aux lingvo eldiros blasfemon kontraux Dio de SXadrahx, Mesxahx, kaj Abed-Nego, tiu estos hakita en pecojn kaj lia domo estos ruinigita; cxar ne ekzistas alia dio, kiu povus savi tiamaniere.</p> 
<p><A NAME="an_3:30">3:30</A>&nbsp;Kaj la regxo denove tre altigis SXadrahxon, Mesxahxon, kaj Abed-Negon en la lando Babela.</p> 
<p><A NAME="an_4:1">4:1</A>&nbsp;La regxo Nebukadnecar al cxiuj popoloj, gentoj, kaj lingvoj, kiuj estas sur la tuta tero:Kresku via bonstato!</p> 
<p><A NAME="an_4:2">4:2</A>&nbsp;Mi trovas bona konigi la pruvosignojn kaj miraklojn, kiujn faris sur mi Dio la Plejalta.</p> 
<p><A NAME="an_4:3">4:3</A>&nbsp;Kiel grandaj estas Liaj pruvosignoj, kaj kiel potencaj estas Liaj mirakloj! Lia regxado estas eterna, kaj Lia regado estas en cxiuj generacioj.</p> 
<p><A NAME="an_4:4">4:4</A>&nbsp;Mi, Nebukadnecar, estis trankvila en mia domo kaj bonfarta en mia palaco.</p> 
<p><A NAME="an_4:5">4:5</A>&nbsp;Sed mi vidis songxon, kiu teruris min, kaj la meditado sur mia lito kaj la vizioj de mia kapo min konsternis.</p> 
<p><A NAME="an_4:6">4:6</A>&nbsp;Kaj mi donis ordonon venigi al mi cxiujn sagxulojn de Babel, por ke ili diru al mi la signifon de la songxo.</p> 
<p><A NAME="an_4:7">4:7</A>&nbsp;Tiam venis la astrologoj, sorcxistoj, HXaldeoj, kaj divenistoj; mi rakontis al ili la songxon, sed ili ne povis klarigi al mi gxian signifon.</p> 
<p><A NAME="an_4:8">4:8</A>&nbsp;Fine venis al mi Daniel, al kiu estis donita la nomo Beltsxacar, laux la nomo de mia dio, kaj kiu havas en si la spiriton de la sanktaj dioj; mi rakontis al li la songxon:</p> 
<p><A NAME="an_4:9">4:9</A>&nbsp;Ho Beltsxacar, cxefo de la astrologoj, pri kiu mi scias, ke en vi estas la spirito de la sanktaj dioj kaj nenia kasxitajxo vin embarasas:klarigu al mi la vizion de mia songxo kaj gxian signifon.</p> 
<p><A NAME="an_4:10">4:10</A>&nbsp;La vizio de mia kapo sur mia lito estis jena:mi vidis, ke jen meze de la tero staras arbo tre alta;</p> 
<p><A NAME="an_4:11">4:11</A>&nbsp;tiu arbo estas bonkreska kaj forta, kaj gxia alto atingas la cxielon,  kaj oni gxin vidas gxis la randoj de la tuta tero;</p> 
<p><A NAME="an_4:12">4:12</A>&nbsp;gxia foliaro estas bela, kaj multe da fruktoj estas sur gxi, kaj sur gxi trovigxas mangxajxo por cxiuj; en la ombro sub gxi kasxas sin bestoj de la kampo, kaj sur gxiaj brancxoj sidas birdoj de la cxielo, kaj cxiu karno nutras sin de gxi.</p> 
<p><A NAME="an_4:13">4:13</A>&nbsp;Kaj mi vidis en la vizioj de mia kapo sur mia lito, ke jen sankta prizorganto malsupreniris de la cxielo,</p> 
<p><A NAME="an_4:14">4:14</A>&nbsp;kaj per lauxta vocxo li diris:Dehaku cxi tiun arbon, cxirkauxhaku gxiajn brancxojn, deprenu de gxi la foliaron, kaj disjxetu gxiajn fruktojn, por ke forigxu la bestoj, kiuj estas sub gxi, kaj la birdoj forflugu de gxiaj brancxoj.</p> 
<p><A NAME="an_4:15">4:15</A>&nbsp;Sed gxian cxefan radikon restigu en la tero, en cxenoj feraj kaj kupraj,  meze de la herbo de la kampo; gxin trinkigu la roso de la cxielo, kaj kune kun la bestoj gxi nutru sin per la herboj de la tero.</p> 
<p><A NAME="an_4:16">4:16</A>&nbsp;La homa koro estos prenita for de gxi, kaj gxi ricevos koron bestan, kaj tiel pasos super gxi sep jaroj.</p> 
<p><A NAME="an_4:17">4:17</A>&nbsp;Per la ordono de la prizorgantoj tio estas decidita, kaj per la dekreto de la sanktuloj tio estas destinita, por ke la vivantoj sciu, ke la Plejaltulo regas en la regno de la homoj, kaj donas gxin al tiu, al kiu Li volas, kaj starigas super gxi la plej humilan el la homoj.</p> 
<p><A NAME="an_4:18">4:18</A>&nbsp;Tian songxon vidis mi, regxo Nebukadnecar. Kaj vi, ho Beltsxacar, diru gxian signifon; cxar neniu el la sagxuloj en mia regno povas klarigi gxian signifon, sed vi povas, cxar vi havas en vi la spiriton de la sanktaj dioj.</p> 
<p><A NAME="an_4:19">4:19</A>&nbsp;Tiam Daniel, kiu havis la nomon Beltsxacar, en la dauxro de unu horo staris konsternite, kaj liaj pensoj lin malgxojigis. La regxo ekparolis, kaj diris:Ho Beltsxacar, ne embarasu vin la songxo kaj gxia signifo. Beltsxacar respondis kaj diris:Ho mia sinjoro, por viaj malamikoj estu tiu songxo, kaj por viaj malamantoj estu gxia signifo.</p> 
<p><A NAME="an_4:20">4:20</A>&nbsp;La arbo, kiun vi vidis, kiu elkreskis alte kaj forte, atingis per sia pinto la cxielon, kaj estis videbla sur la tuta tero,</p> 
<p><A NAME="an_4:21">4:21</A>&nbsp;kaj sur kiu estis bela foliaro, multe da fruktoj kaj mangxajxo por cxiuj, sub kiu sidis bestoj de la kampo, kaj sur kies brancxoj sidis birdoj de la cxielo-</p> 
<p><A NAME="an_4:22">4:22</A>&nbsp;tio estas vi, ho regxo altigxinta; via grandeco kreskis kaj atingis gxis la cxielo, kaj via potenco gxis la randoj de la tero.</p> 
<p><A NAME="an_4:23">4:23</A>&nbsp;Kaj ke la regxo vidis sanktan prizorganton, kiu malsupreniris de la cxielo, kaj diris:Dehaku la arbon kaj ekstermu gxin, sed nur gxian cxefan radikon restigu en la tero, en cxenoj feraj kaj kupraj, meze de la herbo de la kampo, gxin trinkigu la roso de la cxielo, kaj gxi havu la sorton de la bestoj de la kampo, gxis pasos super gxi sep jaroj-</p> 
<p><A NAME="an_4:24">4:24</A>&nbsp;jen estas la signifo de tio, ho regxo:tio estas dekreto de la Plejaltulo, kiu trafos mian sinjoron, la regxon.</p> 
<p><A NAME="an_4:25">4:25</A>&nbsp;Vi estos elpusxita el meze de la homoj, kaj vi vivos kun la bestoj de la kampo; per herbo oni vin nutros, kiel bovojn; roson de la cxielo oni trinkigos al vi; kaj sep jaroj pasos super vi, gxis vi ekscios, ke super la regno de homoj regas la Plejaltulo, kaj donas gxin al tiu, al kiu Li volas.</p> 
<p><A NAME="an_4:26">4:26</A>&nbsp;Kaj ke estas ordonite restigi la cxefan radikon de la arbo-tio signifas, ke via regno estos redonita al vi, kiam vi konfesos la potencon de la cxielo.</p> 
<p><A NAME="an_4:27">4:27</A>&nbsp;Tial, ho regxo, volu favore akcepti mian konsilon:liberigu vin de viaj pekoj per justeco kaj de viaj malbonagoj per favorkoreco al malricxuloj; per tio via bonstato farigxos longedauxra.</p> 
<p><A NAME="an_4:28">4:28</A>&nbsp;CXio cxi tio efektivigxis sur la regxo Nebukadnecar.</p> 
<p><A NAME="an_4:29">4:29</A>&nbsp;Post paso de dek du monatoj, promenante tra la regxa palaco en Babel,</p> 
<p><A NAME="an_4:30">4:30</A>&nbsp;la regxo ekparolis, kaj diris:CXu tio ne estas la majesta Babel, kiun por restado de la regxo mi arangxis per la forto de mia potenco kaj por la gloro de mia majesto?</p> 
<p><A NAME="an_4:31">4:31</A>&nbsp;Kiam cxi tiu parolo estis ankoraux en la busxo de la regxo, eksonis vocxo el la cxielo:Al vi, ho regxo Nebukadnecar, estas dirate:La regno estas prenata for de vi;</p> 
<p><A NAME="an_4:32">4:32</A>&nbsp;kaj vi estas elpusxata el meze de la homoj, kaj vi vivos kun la bestoj de la kampo; per herbo oni vin nutros, kiel bovojn; kaj sep jaroj pasos super vi, gxis vi ekscios, ke super la regno de homoj regas la Plejaltulo, kaj donas gxin al tiu, al kiu Li volas.</p> 
<p><A NAME="an_4:33">4:33</A>&nbsp;Tuj plenumigxis tiu verdikto sur Nebukadnecar; li estis elpusxita el meze de la homoj, li komencis mangxis herbon, kiel bovoj, lia korpo estis trinkigata de la roso de la cxielo, tiel, ke liaj haroj kreskis kiel la plumoj de aglo kaj liaj ungoj farigxis kiel cxe birdo.</p> 
<p><A NAME="an_4:34">4:34</A>&nbsp;Post paso de la difinita tempo, mi, Nebukadnecar, levis miajn okulojn al la cxielo, kaj mia prudento revenis al mi; kaj mi benis la Plejaltulon, mi lauxdis kaj gloris Tiun, kiu vivas eterne, kies regado estas regado eterna kaj kies regno dauxras en cxiuj generacioj.</p> 
<p><A NAME="an_4:35">4:35</A>&nbsp;CXiuj, kiuj vivas sur la tero, estas kalkuleblaj kiel nenio. Laux Sia volo Li agas, kiel kun la armeo de la cxielo, tiel kun la vivantoj sur la tero; kaj ekzistas neniu, kiu povus kontrauxstari al Lia mano, aux demandi Lin:Kion Vi faras?</p> 
<p><A NAME="an_4:36">4:36</A>&nbsp;En tiu tempo revenis al mi mia prudento, kaj mi ricevis denove mian regxan honoron, mian majeston, kaj mian antauxan aspekton; tiam elsercxis min miaj konsilistoj kaj miaj altranguloj, mi estis denove starigita super mia regno, kaj mia majesto farigxis ankoraux pli granda.</p> 
<p><A NAME="an_4:37">4:37</A>&nbsp;Nun mi, Nebukadnecar, lauxdas, altigas, kaj gloras la Regxon de la cxielo, kies cxiuj faroj estas veraj kaj kies vojoj estas gxustaj, kaj kiu la fierulojn povas humiligi.</p> 
<p><A NAME="an_5:1">5:1</A>&nbsp;La regxo Belsxacar faris grandan festenon por siaj mil eminentuloj kaj multe drinkis kun tiuj mil.</p> 
<p><A NAME="an_5:2">5:2</A>&nbsp;Farigxinte ebria, Belsxacar ordonis alporti la orajn kaj argxentajn vazojn, kiujn lia patro Nebukadnecar venigis el la templo de Jerusalem, por ke el ili trinku la regxo kaj liaj eminentuloj, liaj edzinoj kaj kromvirinoj.</p> 
<p><A NAME="an_5:3">5:3</A>&nbsp;Tiam oni alportis la orajn vazojn, kiuj estis prenitaj el la sanktejo de la domo de Dio en Jerusalem; kaj trinkis el ili la regxo kaj liaj eminentuloj, liaj edzinoj kaj kromvirinoj.</p> 
<p><A NAME="an_5:4">5:4</A>&nbsp;Ili trinkis vinon, kaj gloris la diojn orajn kaj argxentajn, kuprajn,  ferajn, lignajn, kaj sxtonajn.</p> 
<p><A NAME="an_5:5">5:5</A>&nbsp;En tiu momento aperis fingroj de homa mano kaj komencis skribi kontraux la kandelabro sur la kalkita muro de la regxa salono; kaj la regxo vidis la manon, kiu skribis.</p> 
<p><A NAME="an_5:6">5:6</A>&nbsp;Tiam sxangxigxis la vizagxaspekto de la regxo, liaj pensoj konfuzigxis,  la ligiloj de liaj lumboj malstrecxigxis, kaj liaj genuoj tremante kunfrapigxadis.</p> 
<p><A NAME="an_5:7">5:7</A>&nbsp;La regxo lauxtege ekkriis, ke oni venigu la magiistojn, HXaldeojn, kaj divenistojn. La regxo ekparolis, kaj diris al la sagxuloj de Babel:Kiu ajn tralegos cxi tiun surskribon kaj klarigos al mi gxian signifon, tiu ricevos purpuran veston, ora cxeno estos sur lia kolo, kaj li estos la tria reganto en la regno.</p> 
<p><A NAME="an_5:8">5:8</A>&nbsp;Tiam venis cxiuj sagxuloj de la regxo; sed ili ne povis tralegi la surskribon, nek klarigi al la regxo gxian signifon.</p> 
<p><A NAME="an_5:9">5:9</A>&nbsp;La regxo Belsxacar forte maltrankviligxis, kaj lia vizagxaspekto sxangxigxis, kaj antaux liaj eminentuloj konfuzigxis.</p> 
<p><A NAME="an_5:10">5:10</A>&nbsp;CXe tiu okazintajxo, kiu farigxis al la regxo kaj al liaj altranguloj,  en la salonon de la festeno eniris la regxino. La regxino ekparolis, kaj diris:Ho regxo, vivu eterne! Ne konsternu vin viaj pensoj, kaj ne sxangxigxu via vizagxaspekto.</p> 
<p><A NAME="an_5:11">5:11</A>&nbsp;En via regno ekzistas viro, kiu havas en si la spiriton de la sanktaj dioj; en la tempo de via patro oni trovis en li lumon, prudenton, kaj sagxon,  similan al la sagxo de la dioj; kaj la regxo Nebukadnecar, via patro, la regxo mem, via patro, faris lin cxefo de la astrologoj, sorcxistoj, HXaldeoj,  kaj divenistoj;</p> 
<p><A NAME="an_5:12">5:12</A>&nbsp;cxar en li oni trovis altan spiriton, scion, kaj prudenton, por klarigi songxojn, komentarii sentencojn, kaj malkasxi kasxitajxojn. Tio estas Daniel,  al kiu la regxo donis la nomon Beltsxacar. Tial oni voku Danielon, kaj li klarigos la signifon.</p> 
<p><A NAME="an_5:13">5:13</A>&nbsp;Tiam oni alkondukis Danielon antaux la regxon; kaj la regxo ekparolis,  kaj diris al Daniel:CXu vi estas Daniel, unu el la forkaptitaj filoj de Judujo, kiujn mia patro, la regxo, venigis el Judujo?</p> 
<p><A NAME="an_5:14">5:14</A>&nbsp;Mi auxdis pri vi, ke la spirito de la dioj estas en vi, kaj ke lumo,  prudento, kaj eksterordinara sagxo trovigxas en vi.</p> 
<p><A NAME="an_5:15">5:15</A>&nbsp;Nun estis alkondukitaj al mi la sagxuloj kaj magiistoj, por tralegi cxi tiun surskribon kaj klarigi al mi gxian signifon; sed ili ne povis klarigi al mi la sencon de cxi tiuj vortoj.</p> 
<p><A NAME="an_5:16">5:16</A>&nbsp;Sed mi auxdis pri vi, ke vi povoscias klarigi signifon kaj malkasxi kasxitajxon. Tial, se vi povas tralegi cxi tiun surskribon kaj klarigi al mi gxian signifon, vi ricevos purpuran veston, ora cxeno estos sur via kolo, kaj vi estos la tria reganto en la regno.</p> 
<p><A NAME="an_5:17">5:17</A>&nbsp;Tiam Daniel respondis kaj diris al la regxo:Viaj donacoj restu cxe vi,  viajn rekompencojn donu al iu alia; mi tamen tralegos al la regxo la surskribon, kaj mi klarigos al li la signifon.</p> 
<p><A NAME="an_5:18">5:18</A>&nbsp;Ho regxo! Dio la Plejalta donis al via patro Nebukadnecar regnon,  potencon, honoron, kaj gloron.</p> 
<p><A NAME="an_5:19">5:19</A>&nbsp;Pro la potenco, kiun Li donis al li, cxiuj popoloj, gentoj, kaj lingvoj tremis kaj havis timon antaux li; kiun li volis, li mortigis, kaj kiun li volis, li lasis vivi; kiun li volis, li altigis, kaj kiun li volis, li malaltigis.</p> 
<p><A NAME="an_5:20">5:20</A>&nbsp;Sed kiam lia koro fierigxis kaj lia spirito malhumiligxis, li estis dejxetita el sia regxa trono kaj senigita je sia gloro;</p> 
<p><A NAME="an_5:21">5:21</A>&nbsp;kaj li estis elpusxita el meze de la homoj, kaj lia koro farigxis simila al koro de besto, kaj li vivis kun sovagxaj azenoj; li mangxis herbon, kiel la bovoj, kaj lia korpo estis trinkigata per la roso de la cxielo; gxis li eksciis, ke super la regno de homoj regas Dio la Plejalta, kaj donas gxin al tiu, al kiu Li volas.</p> 
<p><A NAME="an_5:22">5:22</A>&nbsp;Vi, lia filo, ho Belsxacar, ne humiligis vian koron, kvankam vi sciis cxion tion;</p> 
<p><A NAME="an_5:23">5:23</A>&nbsp;sed vi levis vin kontraux la Reganton de la cxielo, tiel, ke la vazojn el Lia domo oni alportis al vi, kaj vi kun viaj eminentuloj, kun viaj edzinoj kaj kromvirinoj, trinkis vinon el ili; kaj vi gloris la diojn argxentajn kaj orajn, kuprajn, ferajn, lignajn, kaj sxtonajn, kiuj ne vidas, ne auxdas, kaj ne pensas; kaj Dion, en kies mano estas la spiro de via vivo kaj cxiuj viaj vojoj, vi ne gloris.</p> 
<p><A NAME="an_5:24">5:24</A>&nbsp;Pro tio estas sendita de Li la mano kaj skribita cxi tiu surskribo.</p> 
<p><A NAME="an_5:25">5:25</A>&nbsp;Jen estas la surskribo, kiu estas desegnita:MENE, MENE, TEKEL, UFARSIN.</p> 
<p><A NAME="an_5:26">5:26</A>&nbsp;Jen estas la signifo de la vortoj:MENE:Dio kalkulis la tempon de via regxado kaj metis al gxi finon;</p> 
<p><A NAME="an_5:27">5:27</A>&nbsp;TEKEL:vi estas pesita sur pesilo kaj trovita tro malpeza;</p> 
<p><A NAME="an_5:28">5:28</A>&nbsp;PERES:via regno estas dividita kaj donita al la Medoj kaj Persoj.</p> 
<p><A NAME="an_5:29">5:29</A>&nbsp;Tiam laux ordono de Belsxacar oni metis purpuran veston sur Danielon kaj oran cxenon sur lian kolon, kaj oni proklamis lin la tria reganto en la regno.</p> 
<p><A NAME="an_5:30">5:30</A>&nbsp;En tiu sama nokto Belsxacar, regxo de la HXaldeoj, estis mortigita.</p> 
<p><A NAME="an_5:31">5:31</A>&nbsp;Dario, la Medo, ricevis la regnon, havante la agxon de sesdek du jaroj.</p> 
<p><A NAME="an_6:1">6:1</A>&nbsp;Kaj Dario bonvolis starigi super sia regno cent dudek satrapojn, por administri lian tutan regnon;</p> 
<p><A NAME="an_6:2">6:2</A>&nbsp;kaj super ili tri cxefajn estrojn, inter kiuj estis ankaux Daniel, por ke la satrapoj donadu al ili kalkulraportojn, kaj por ke la regxo ne havu malprofiton.</p> 
<p><A NAME="an_6:3">6:3</A>&nbsp;Sed Daniel superis la aliajn cxefajn estrojn kaj satrapojn, cxar li havis eksterordinaran sagxon; kaj la regxo havis jam la intencon starigi lin super la tuta regno.</p> 
<p><A NAME="an_6:4">6:4</A>&nbsp;Tiam la cxefaj estroj kaj la satrapoj komencis sercxi pretekston, por akuzi Danielon koncerne la aferojn de la regno. Sed ili povis trovi nenian pretekston nek kulpon; cxar li estis fidela, kaj nenia kulpo nek krimo estis trovebla en li.</p> 
<p><A NAME="an_6:5">6:5</A>&nbsp;Tiam tiuj homoj diris:Ni ne povos trovi kulpon en tiu Daniel, se ni ne trovos ion kontraux li en la legxoj de lia Dio.</p> 
<p><A NAME="an_6:6">6:6</A>&nbsp;Kaj tiuj cxefaj estroj kaj satrapoj venis al Dario, kaj diris al li tiel:Ho regxo Dario, vivu eterne!</p> 
<p><A NAME="an_6:7">6:7</A>&nbsp;CXiuj cxefaj estroj de la regno, regionestroj, satrapoj, konsilistoj, kaj militestroj interkonsentis, ke oni devas elirigi regxan dekreton kaj severe ordoni, ke cxiun, kiu en la dauxro de tridek tagoj petos ion de ia dio aux homo anstataux de vi, ho regxo, oni jxetu en kavon de leonoj.</p> 
<p><A NAME="an_6:8">6:8</A>&nbsp;Tial konfirmu, ho regxo, cxi tiun decidon, kaj subskribu la ordonon, por ke gxi ne estu malobeata, kiel legxo de Medujo kaj Persujo, kiun neniu povas senvalorigi.</p> 
<p><A NAME="an_6:9">6:9</A>&nbsp;La regxo Dario subskribis la dekreton.</p> 
<p><A NAME="an_6:10">6:10</A>&nbsp;Kiam Daniel eksciis, ke estas subskribita tia ordono, li iris en sian domon, kaj antaux la fenestroj de sia cxambro, malfermitaj en la direkto al Jerusalem, li tri fojojn cxiutage genuis kaj pregxis al sia Dio kaj gloradis Lin, kiel li faradis antauxe.</p> 
<p><A NAME="an_6:11">6:11</A>&nbsp;Tiam tiuj homoj cxirkauxis Danielon, kaj trovis lin pregxanta kaj petanta favorkorecon antaux sia Dio.</p> 
<p><A NAME="an_6:12">6:12</A>&nbsp;Kaj ili iris, kaj diris al la regxo koncerne la regxan dekreton:CXu vi ne ordonis per dekreto, ke cxiun homon, kiu en la dauxro de tridek tagoj petos ion de ia dio aux homo krom vi, ho regxo, oni jxetu en kavon de leonoj?  La regxo respondis kaj diris:Jes, tio efektive estas dekretita, kiel neforigebla legxo de Medujo kaj Persujo.</p> 
<p><A NAME="an_6:13">6:13</A>&nbsp;Tiam ili respondis kaj diris al la regxo:Jen Daniel, kiu estas el la translogxigitaj filoj de Judujo, ne atentas vin, ho regxo, nek la dekreton,  subskribitan de vi, sed tri fojojn cxiutage li pregxas siajn pregxojn.</p> 
<p><A NAME="an_6:14">6:14</A>&nbsp;Auxdinte tion, la regxo forte afliktigxis en sia animo, kaj, dezirante savi Danielon, li multe klopodis gxis la subiro de la suno, por liberigi lin.</p> 
<p><A NAME="an_6:15">6:15</A>&nbsp;Sed tiuj homoj cxirkauxis la regxon, kaj diris al li:Sciu, ho regxo, ke laux la legxoj de Medujo kaj Persujo cxiu malpermeso aux ordono, konfirmita de la regxo, devas resti nesxangxebla.</p> 
<p><A NAME="an_6:16">6:16</A>&nbsp;Tiam la regxo ordonis, kaj oni alkondukis Danielon, kaj jxetis lin en kavon de leonoj. Sed la regxo diris al Daniel:Via Dio, al kiu vi sencxese servas, savu vin!</p> 
<p><A NAME="an_6:17">6:17</A>&nbsp;Kaj oni alportis sxtonon kaj metis gxin sur la aperturon de la kavo; kaj la regxo sigelis gxin per sia ringo kaj per la ringo de siaj altranguloj, por ke ne farigxu ia sxangxo koncerne Danielon.</p> 
<p><A NAME="an_6:18">6:18</A>&nbsp;Poste la regxo iris en sian palacon, pasigis la nokton en fastado, ecx ne permesis alporti al li mangxajxon; kaj ankaux dormi li ne povis.</p> 
<p><A NAME="an_6:19">6:19</A>&nbsp;Matene la regxo levigxis cxe la tagigxo kaj iris rapide al la kavo de la leonoj.</p> 
<p><A NAME="an_6:20">6:20</A>&nbsp;Kaj kiam li alvenis al la kavo, li vokis per malgxoja vocxo Danielon;  kaj ekparolinte, la regxo diris al Daniel:Ho Daniel, servanto de la vivanta Dio! cxu via Dio, al kiu vi sencxese servas, povis savi vin de la leonoj?</p> 
<p><A NAME="an_6:21">6:21</A>&nbsp;Tiam Daniel respondis al la regxo:Ho regxo, vivu eterne!</p> 
<p><A NAME="an_6:22">6:22</A>&nbsp;Mia Dio sendis Sian angxelon, kaj baris la busxon de la leonoj, kaj ili faris al mi nenian difekton; cxar mi estis trovita pura antaux Li; kaj ankaux antaux vi, ho regxo, mi ne faris krimon.</p> 
<p><A NAME="an_6:23">6:23</A>&nbsp;Tiam la regxo tre ekgxojis pri li kaj ordonis levi Danielon el la kavo.  Kaj oni eligis Danielon el la kavo, kaj nenia difekto montrigxis sur li; cxar li kredis al sia Dio.</p> 
<p><A NAME="an_6:24">6:24</A>&nbsp;Kaj la regxo ordonis alkonduki tiujn virojn, kiuj per sia akuzo volis pereigi Danielon, kaj jxeti en la kavon de la leonoj ilin mem, kaj ankaux iliajn infanojn kaj iliajn edzinojn; kaj ankoraux antaux ol ili atingis la fundon de la kavo, la leonoj kaptis ilin kaj frakasis cxiujn iliajn ostojn.</p> 
<p><A NAME="an_6:25">6:25</A>&nbsp;Post tio la regxo Dario skribis al cxiuj popoloj, gentoj, kaj lingvoj de la tuta tero:Kresku via bonfarto!</p> 
<p><A NAME="an_6:26">6:26</A>&nbsp;Mi donas ordonon, ke en cxiu regiono de mia regno oni timu kaj respektu Dion de Daniel; cxar Li estas Dio vivanta kaj eterne restanta, Lia regno estas nedetruebla, kaj Lia regado estas senfina.</p> 
<p><A NAME="an_6:27">6:27</A>&nbsp;Li liberigas kaj savas, Li faras miraklojn kaj pruvosignojn en la cxielo kaj sur la tero; Li savis Danielon kontraux leonoj.</p> 
<p><A NAME="an_6:28">6:28</A>&nbsp;Kaj Daniel havis sukceson dum la regxado de Dario, kaj dum la regxado de Ciro, la Perso.</p> 
<p><A NAME="an_7:1">7:1</A>&nbsp;En la unua jaro de Belsxacar, regxo de Babel, Daniel havis songxon kaj vizion de sia kapo sur sia lito. Li enskribis tiun songxon, prezentinte la esencon de la afero.</p> 
<p><A NAME="an_7:2">7:2</A>&nbsp;Daniel komencis sian rakonton, dirante:Mi vidis en mia nokta vizio, ke jen kvar ventoj de la cxielo batalas inter si sur granda maro.</p> 
<p><A NAME="an_7:3">7:3</A>&nbsp;Kaj eliris el la maro kvar grandegaj bestoj malsimilaj unu al alia.</p> 
<p><A NAME="an_7:4">7:4</A>&nbsp;La unua estis kiel leono, sed gxi havis flugilojn de aglo; mi vidis, kiel fine oni desxiris de gxi la flugilojn, oni levis gxin de la tero, kaj starigis sur piedoj, kiel homon, kaj homa koro estis donita al gxi.</p> 
<p><A NAME="an_7:5">7:5</A>&nbsp;Jen ankaux dua besto, simila al urso, staris cxe gxia flanko, kaj tri kojnodentojn gxi havis en sia busxo, inter siaj dentoj. Kaj estis dirite al gxi:Levigxu, kaj mangxu multe da karno.</p> 
<p><A NAME="an_7:6">7:6</A>&nbsp;Poste mi vidis ankoraux unu beston, similan al leopardo; sur sia dorso gxi havis kvar flugilojn de birdo, kaj kvar kapojn havis tiu besto, kaj potenco estis donita al gxi.</p> 
<p><A NAME="an_7:7">7:7</A>&nbsp;Poste mi vidis en la nokta vizio beston kvaran, teruran, monstran, kaj tre fortan; gxi havis grandegajn ferajn dentojn; gxi mangxegis kaj frakasis,  kaj la restajxon gxi dispremis per la piedoj; gxi estis malsimila al cxiuj antauxaj bestoj kaj havis dek kornojn.</p> 
<p><A NAME="an_7:8">7:8</A>&nbsp;Mi rigardis tiujn kornojn, kaj jen inter ili aperis alia korno,  malgranda; kaj tri el la antauxaj kornoj estis elsxiritaj antaux gxi kun la radiko; kaj jen montrigxis, ke tiu korno havas okulojn, kiel okuloj de homo,  kaj busxon, kiu parolas malhumile.</p> 
<p><A NAME="an_7:9">7:9</A>&nbsp;Fine mi vidis, ke estas starigitaj tronoj, kaj sidigxis la Antauxtempulo.  Lia vesto estis blanka kiel negxo, kaj la haroj sur Lia kapo estis kiel pura lano; Lia trono estis brilantaj flamoj, gxiaj radoj estis flamanta fajro.</p> 
<p><A NAME="an_7:10">7:10</A>&nbsp;Fajra rivero elfluis kaj disversxigxis antaux Li; miloj da miloj servis al Li, kaj dekmiloj da dekmiloj staris antaux Li. La jugxantoj sidigxis, kaj la libroj malfermigxis.</p> 
<p><A NAME="an_7:11">7:11</A>&nbsp;Tiam mi vidis, kiel fine, pro la malhumilaj vortoj, kiujn parolis la korno, la besto estis mortigita, kaj gxia korpo estis frakasita, kaj jxetita en fajron, por forbruli.</p> 
<p><A NAME="an_7:12">7:12</A>&nbsp;Ankaux de la aliaj bestoj oni forprenis ilian potencon, kaj dauxro de la vivo estis donita al ili nur por difinita tempo kaj gxis difinita templimo.</p> 
<p><A NAME="an_7:13">7:13</A>&nbsp;Poste mi vidis en la nokta vizio, ke jen en la nuboj de la cxielo iris kvazaux filo de homo, venis al la Antauxtempulo, kaj estis alkondukita al Li.</p> 
<p><A NAME="an_7:14">7:14</A>&nbsp;Kaj al li estis donita potenco, gloro, kaj regno, por ke cxiuj popoloj,  gentoj, kaj lingvoj servu al li; lia regado estas regado eterna, kiu ne cxesigxos, kaj lia regno ne detruigxos.</p> 
<p><A NAME="an_7:15">7:15</A>&nbsp;CXe mi, Daniel, ektremis mia spirito en mia korpo, kaj la vizio de mia kapo konsternis min.</p> 
<p><A NAME="an_7:16">7:16</A>&nbsp;Mi aliris al unu el la antauxstarantoj kaj demandis lin pri la vera signifo de cxio cxi tio, kaj li komencis paroli al mi kaj klarigis al mi la sencon de la diritajxo.</p> 
<p><A NAME="an_7:17">7:17</A>&nbsp;Tiuj kvar grandaj bestoj signifas, ke kvar regnoj formigxos sur la tero.</p> 
<p><A NAME="an_7:18">7:18</A>&nbsp;Poste prenos la regnon la sanktuloj de la Plejaltulo, kaj ili posedos la regnon eterne, en eterna eterneco.</p> 
<p><A NAME="an_7:19">7:19</A>&nbsp;Tiam mi deziris havi precizan klarigon pri la kvara besto, kiu estis malsimila al cxiuj, kaj terura, kun feraj dentoj kaj kupraj ungegoj,  mangxegis kaj frakasis kaj la restajxon dispremis per la piedoj;</p> 
<p><A NAME="an_7:20">7:20</A>&nbsp;kaj pri la dek kornoj, kiuj estis sur gxia kapo, kaj pri la alia, kiu poste eliris kaj antaux kiu elfalis tri, pri tiu sama korno, kiu havis okulojn kaj busxon parolantan malhumile, kaj kiu laux sia aspekto estis pli granda ol la aliaj.</p> 
<p><A NAME="an_7:21">7:21</A>&nbsp;Mi vidis, kiel tiu korno komencis bataladon kontraux la sanktuloj kaj estis jam venkanta ilin,</p> 
<p><A NAME="an_7:22">7:22</A>&nbsp;gxis venis la Antauxtempulo; tiam la jugxo estis farita por la sanktuloj de la Plejaltulo, kaj venis la tempo, kiam la regnon ekposedis la sanktuloj.</p> 
<p><A NAME="an_7:23">7:23</A>&nbsp;Kaj li diris:La kvara besto estas la kvara regno, kiu estos sur la tero,  malsimila al cxiuj regnoj, kaj gxi mangxegos la tutan teron, piedpremos kaj frakasos gxin.</p> 
<p><A NAME="an_7:24">7:24</A>&nbsp;La dek kornoj signifas, ke el tiu regno aperos dek regxoj, kaj post ili eliros alia, malsimila al la antauxaj, kaj faligos tri regxojn.</p> 
<p><A NAME="an_7:25">7:25</A>&nbsp;Li blasfemos kontraux la Plejaltulo kaj frapos la sanktulojn de la Plejaltulo; li ecx arogos al si sxangxi la tempojn kaj legxojn. Ili estos transdonitaj en lian manon gxis paso de unu tempo kaj du tempoj kaj duono de tempo.</p> 
<p><A NAME="an_7:26">7:26</A>&nbsp;Poste aperos jugxo, kaj gxi forprenos de li la potencon, por lia pereo kaj plena ekstermigxo.</p> 
<p><A NAME="an_7:27">7:27</A>&nbsp;Sed la regado, potenco, kaj grandeco de la regnoj sub la tuta cxielo estos donita al la sankta popolo de la Plejaltulo, kies regno estas regno eterna, kaj cxiuj potenculoj servados kaj obeados al Li.</p> 
<p><A NAME="an_7:28">7:28</A>&nbsp;CXi tie finigxas la parolo. Mi, Daniel, estis tre konsternita de mia meditado, kaj mia vizagxaspekto sxangxigxis sur mi; sed la parolon mi konservis en mia koro.</p> 
<p><A NAME="an_8:1">8:1</A>&nbsp;En la tria jaro de regxado de la regxo Belsxacar aperis al mi, al Daniel,  vizio, post tiu, kiu aperis al mi en la komenco.</p> 
<p><A NAME="an_8:2">8:2</A>&nbsp;Kiam mi vidis la vizion, mi estis en la kastelurbo SXusxan, kiu trovigxas en la lando Elam; sed en la vizio mi vidis, ke mi estas cxe la rivero Ulaj.</p> 
<p><A NAME="an_8:3">8:3</A>&nbsp;Mi levis miajn okulojn, kaj mi ekvidis:jen unu virsxafo staras cxe la rivero; gxi havas du kornojn, kaj ambaux kornoj estas altaj, sed unu estas pli alta ol la dua, kaj la pli alta elkreskis poste.</p> 
<p><A NAME="an_8:4">8:4</A>&nbsp;Mi vidis, ke tiu virsxafo kornopusxas okcidenten, norden, kaj suden, kaj nenia besto povas kontrauxstari al gxi, kaj neniu povas savi kontraux gxia forto; kaj gxi faras cxion, kion gxi volas, kaj gxi estas granda.</p> 
<p><A NAME="an_8:5">8:5</A>&nbsp;Dum mi atente gxin rigardis, jen de okcidente iras virkapro sur la tutan teron, kaj gxi ne tusxas la teron. Tiu virkapro havis bone videblan kornon inter siaj okuloj.</p> 
<p><A NAME="an_8:6">8:6</A>&nbsp;Kaj gxi iris al tiu kornohava virsxafo, kiun mi vidis starantan cxe la rivero, kaj jxetis sin sur gxin kun furioza forto;</p> 
<p><A NAME="an_8:7">8:7</A>&nbsp;kaj mi vidis, ke, alproksimigxinte al la virsxafo, gxi furiozigxis kontraux gxi, frapis la virsxafon, kaj rompis ambaux gxiajn kornojn; kaj la virsxafo ne havis la forton, por kontrauxstari al gxi, kaj cxi tiu jxetis gxin sur la teron kaj disbatis gxin per la piedoj; kaj neniu povis savi la virsxafon kontraux gxia forto.</p> 
<p><A NAME="an_8:8">8:8</A>&nbsp;Tiam la virkapro forte grandigxis. Kiam gxi farigxis tre forta, rompigxis la granda korno, kaj anstataux gxi eliris kvar aliaj en la direkto al la kvar ventoj de la cxielo.</p> 
<p><A NAME="an_8:9">8:9</A>&nbsp;El unu el ili eliris alia korno malgranda, kiu forte kreskis suden kaj orienten kaj al la plej bela lando.</p> 
<p><A NAME="an_8:10">8:10</A>&nbsp;Kaj gxi kreskis gxis la armeo de la cxielo, kaj gxi jxetis sur la teron parton de tiu armeo kaj de la steloj, kaj dispremis ilin per la piedoj.</p> 
<p><A NAME="an_8:11">8:11</A>&nbsp;Kaj ecx kontraux la armeestron gxi levigxis, forprenis de li la cxiutagajn oferojn, kaj ruinigis lian sanktan logxejon.</p> 
<p><A NAME="an_8:12">8:12</A>&nbsp;Forto estis donita al gxi kontraux la cxiutagaj oferoj pro peko; kaj gxi jxetis la veron sur la teron kaj laboris kun sukceso.</p> 
<p><A NAME="an_8:13">8:13</A>&nbsp;Kaj mi auxdis unu sanktulon, kiu parolis, kaj tiu sanktulo diris al iu,  kiu demandis:GXis kiam havos forton la profetajxo pri la cxiutagaj oferoj kaj pri la terura peko, ke la sanktejo kaj la armeo estos piedpremataj?</p> 
<p><A NAME="an_8:14">8:14</A>&nbsp;Kaj li diris al mi:GXis pasos du mil tricent vesperoj kaj matenoj; tiam la sanktejo denove estos sanktigita.</p> 
<p><A NAME="an_8:15">8:15</A>&nbsp;Dum mi, Daniel, estis rigardanta tiun vizion kaj sercxanta gxian signifon, jen starigxis antaux mi bildo de viro.</p> 
<p><A NAME="an_8:16">8:16</A>&nbsp;Kaj el meze de Ulaj mi auxdis homan vocxon, kiu vokis kaj diris:Gabriel,  klarigu al li la vizion.</p> 
<p><A NAME="an_8:17">8:17</A>&nbsp;Kaj li aliris al tiu loko, kie mi staris; kaj kiam li venis, mi eksentis teruron kaj falis vizagxaltere; kaj li diris al mi:Sciu, ho homido, ke la vizio koncernas la finon de la tempo.</p> 
<p><A NAME="an_8:18">8:18</A>&nbsp;Kiam li parolis al mi, mi kusxis senkonscie sur la tero; sed li ektusxis min kaj starigis min sur mia loko.</p> 
<p><A NAME="an_8:19">8:19</A>&nbsp;Kaj li diris:Jen mi sciigas al vi, kio estos cxe la fino de la kolero;  cxar tio koncernas la finan tempon.</p> 
<p><A NAME="an_8:20">8:20</A>&nbsp;La virsxafo, kiun vi vidis kun la du kornoj, estas la regxoj de Medujo kaj Persujo;</p> 
<p><A NAME="an_8:21">8:21</A>&nbsp;kaj la vila virkapro estas la regxo de Grekujo; la granda korno inter gxiaj okuloj estas la unua regxo;</p> 
<p><A NAME="an_8:22">8:22</A>&nbsp;gxi rompigxis, kaj anstataux gxi eliris kvar aliaj; kvar regnoj formigxos el la nacio, sed ne tiel fortaj, kiel gxi estis antauxe.</p> 
<p><A NAME="an_8:23">8:23</A>&nbsp;En la fina tempo de tiuj regnoj, kiam la perfiduloj havos sukceson,  aperos regxo malmodesta, lerta ruzulo.</p> 
<p><A NAME="an_8:24">8:24</A>&nbsp;Li farigxos potenca, sed ne per sia forto; li faros grandan dezertigadon, li havos sukceson en siaj faroj, li pereigos fortulojn kaj la popolon de la sanktuloj.</p> 
<p><A NAME="an_8:25">8:25</A>&nbsp;Kaj pro lia sagxeco liaj ruzajxoj sukcesos en lia mano, kaj li fierigxos, kaj meze de paco li multajn pereigos, kaj li levigxos kontraux la Princon de la princoj; sed li estos frakasita, kvankam ne per mano.</p> 
<p><A NAME="an_8:26">8:26</A>&nbsp;La vizio pri la vespero kaj la mateno, kiu estas dirita al vi, estas vera; sed tenu la vizion sekrete, cxar gxi rilatas tempon malproksiman.</p> 
<p><A NAME="an_8:27">8:27</A>&nbsp;Kaj mi, Daniel, senfortigxis, kaj estis malsana dum kelke da tagoj.  Poste mi levigxis kaj komencis okupadi min per la aferoj de la regxo. Mi estis konsternita de la vizio, sed neniu tion rimarkis.</p> 
<p><A NAME="an_9:1">9:1</A>&nbsp;En la unua jaro de Dario, filo de Ahxasxverosx, el la gento Meda, kiu farigxis regxo super la regno de la HXaldeoj,</p> 
<p><A NAME="an_9:2">9:2</A>&nbsp;en la unua jaro de lia regxado, mi, Daniel, rimarkis en la libroj la nombron de la jaroj, pri kiuj la Eternulo parolis al la profeto Jeremia, ke devas finigxi sepdek jaroj de la dezerteco de Jerusalem.</p> 
<p><A NAME="an_9:3">9:3</A>&nbsp;Kaj mi turnis mian vizagxon al Dio, la Sinjoro, por pregxi kaj petegi, en fastado, sakajxo, kaj cindro.</p> 
<p><A NAME="an_9:4">9:4</A>&nbsp;Kaj mi pregxis al la Eternulo, mia Dio, mi faris konfeson, kaj mi diris:Mi petas Vin, ho Sinjoro, Dio granda kaj timinda, kiu konservas la interligon kaj favorkorecon al Liaj amantoj kaj al la plenumantoj de Liaj ordonoj!</p> 
<p><A NAME="an_9:5">9:5</A>&nbsp;Ni pekis, ni malbonagis, ni estis malpiaj, ni ribelis, kaj ni defalis de Viaj ordonoj kaj decidoj;</p> 
<p><A NAME="an_9:6">9:6</A>&nbsp;ni ne auxskultis Viajn servantojn, la profetojn, kiuj parolis en Via nomo al niaj regxoj, estroj, kaj patroj, kaj al la tuta popolo de la lando.</p> 
<p><A NAME="an_9:7">9:7</A>&nbsp;Vi, ho Sinjoro, estas prava, kaj ni devas honti, kiel nun, cxiu Judo, la logxantoj de Jerusalem kaj la tuta Izrael, la proksimaj kaj la malproksimaj,  en cxiuj landoj, kien Vi dispelis ilin pro iliaj malbonagoj, kiujn ili faris koncerne Vin.</p> 
<p><A NAME="an_9:8">9:8</A>&nbsp;Ho Sinjoro! ni hontas pro niaj regxoj, estroj, kaj patroj, kiuj pekis antaux Vi.</p> 
<p><A NAME="an_9:9">9:9</A>&nbsp;Sed la Sinjoro, nia Dio, havas kompatemon kaj pardonemon, kvankam ni defalis de Li</p> 
<p><A NAME="an_9:10">9:10</A>&nbsp;kaj ne auxskultis la vocxon de la Eternulo, nia Dio, por iradi laux Liaj instruoj, kiujn Li donis al ni per Siaj servantoj, la profetoj.</p> 
<p><A NAME="an_9:11">9:11</A>&nbsp;La tuta Izrael malobeis Vian instruon, kaj deturnis sin, por ne auxskulti Vian vocxon; pro tio trafis nin la malbeno kaj la jxuro, pri kiuj estas skribite en la instruo de Moseo, servanto de Dio; cxar ni pekis kontraux Li.</p> 
<p><A NAME="an_9:12">9:12</A>&nbsp;Kaj Li plenumis Sian vorton, kiun Li diris pri ni, kaj pri niaj jugxistoj, kiuj faradis jugxon cxe ni, kaj Li venigis sur nin grandan malfelicxon; sub la tuta cxielo nenie farigxis tio, kio farigxis al Jerusalem.</p> 
<p><A NAME="an_9:13">9:13</A>&nbsp;Kiel estas skribite en la instruo de Moseo, tiel trafis nin tiu tuta malfelicxo; ni tamen ne pregxis antaux la Eternulo, nia Dio, deturnante nin de niaj malbonagoj kaj penante kompreni Vian veron.</p> 
<p><A NAME="an_9:14">9:14</A>&nbsp;Kaj la Eternulo viglis super la malfelicxo kaj venigis gxin sur nin;  cxar justa estas la Eternulo, nia Dio, en cxiuj Siaj faroj, kiujn Li faras,  sed ni ne auxskultis Lian vocxon.</p> 
<p><A NAME="an_9:15">9:15</A>&nbsp;Kaj nun, ho Sinjoro, nia Dio, kiu elkondukis Vian popolon el la lando Egipta per forta mano, kaj faris al Vi gloran nomon, kiel gxi nun estas, ni pekis, ni estis malpiaj.</p> 
<p><A NAME="an_9:16">9:16</A>&nbsp;Ho Sinjoro, konforme al Via tuta bonfaremeco deturnigxu nun Via kolero kaj Via indigno de Via urbo Jerusalem, de Via sankta monto; cxar pro niaj pekoj kaj pro la malbonagoj de niaj patroj Jerusalem kaj Via popolo estas hontindajxo antaux cxiuj niaj cxirkauxantoj.</p> 
<p><A NAME="an_9:17">9:17</A>&nbsp;Kaj nun auxskultu, ho nia Dio, la pregxon de Via servanto kaj lian petegon, kaj lumu per Via vizagxo sur Vian dezertigitan sanktejon, pro la Sinjoro.</p> 
<p><A NAME="an_9:18">9:18</A>&nbsp;Klinu, ho mia Dio, Vian orelon, kaj auxskultu; malfermu Viajn okulojn,  kaj vidu nian ruinigitecon, kaj la urbon, kiu estas nomata per Via nomo; cxar ne pro nia praveco, sed pro Via granda kompatemeco, ni faligas antaux Vi nian pregxon.</p> 
<p><A NAME="an_9:19">9:19</A>&nbsp;Ho Sinjoro, auxskultu! ho Sinjoro, pardonu! ho Sinjoro, atentu kaj agu,  ne prokrastu, pro Vi mem, ho mia Dio, cxar Vian nomon portas Via urbo kaj Via popolo.</p> 
<p><A NAME="an_9:20">9:20</A>&nbsp;Dum mi ankoraux parolis kaj pregxis kaj konfesis miajn pekojn kaj la pekojn de mia popolo Izrael kaj metis mian petegon antaux la Eternulon, mian Dion, pri la sankta monto de mia Dio;</p> 
<p><A NAME="an_9:21">9:21</A>&nbsp;dum mi ankoraux parolis pregxante, la viro Gabriel, kiun mi vidis antauxe en la vizio, alflugis, kaj ektusxis min cxirkaux la tempo de la vespera ofero;</p> 
<p><A NAME="an_9:22">9:22</A>&nbsp;kaj, klarigante, li ekparolis al mi, kaj diris:Ho Daniel, nun mi eliris,  por komprenigi al vi la aferon.</p> 
<p><A NAME="an_9:23">9:23</A>&nbsp;CXe la komenco de via pregxado eliris ordono, kaj mi venas, por sciigi gxin, cxxar vi estas homo agrabla al Dio; atentu la vorton, kaj komprenu la vizion.</p> 
<p><A NAME="an_9:24">9:24</A>&nbsp;Sepdek jarsepoj estas destinitaj por via popolo kaj por via sankta urbo,  por ke kovrigxu la kulpo, sigeligxu la pekoj, kaj pardonigxu la malbonagoj,  por ke venu justeco eterna, sigeligxu la vizio kaj profetajxo, kaj sanktoleigxu Plejsanktulo.</p> 
<p><A NAME="an_9:25">9:25</A>&nbsp;Sciu, kaj komprenu:de la momento, kiam eliros la ordono, ke Jerusalem estu denove konstruata, gxis la sanktoleado de la estro pasos sep jarsepoj kaj sesdek du jarsepoj; kaj denove estos konstruitaj la stratoj kaj muroj,  kvankam en tempo malfacila.</p> 
<p><A NAME="an_9:26">9:26</A>&nbsp;Post la sesdek du jarsepoj la sanktoleito estos pereigita kaj jam ne ekzistos; kaj la urbon kun gxia sanktejo pereigos popolo de estro, kiu venos,  kaj gxia fino estos kiel de inundego; kaj gxis la fino de la milito gxi estos tute dezertigita.</p> 
<p><A NAME="an_9:27">9:27</A>&nbsp;En la dauxro de unu jarsepo estos konfirmita la interligo kun multaj,  kaj meze de la jarsepo estos cxesigitaj bucxoferoj kaj farunoferoj; sur la flugiloj de la sanktejo estos abomeninda dezerteco, gxis la fina destinita pereo falos sur la ruinojn.</p> 
<p><A NAME="an_10:1">10:1</A>&nbsp;En la tria jaro de Ciro, regxo de Persujo, vorto estis malkasxita al Daniel, kiu havis la nomon Beltsxacar; kaj vera estis tiu vorto kaj tre grava. Li komprenis la vorton kaj komprenis bone la vizion.</p> 
<p><A NAME="an_10:2">10:2</A>&nbsp;En tiu tempo mi, Daniel, funebris dum tri semajnoj.</p> 
<p><A NAME="an_10:3">10:3</A>&nbsp;Bongustan mangxajxon mi ne mangxis, viando kaj vino ne venis en mian busxon, kaj per oleo mi min ne sxmiris, gxis la fino de la tri semajnoj.</p> 
<p><A NAME="an_10:4">10:4</A>&nbsp;En la dudek-kvara tago de la unua monato mi estis sur la bordo de granda rivero, nome de HXidekel.</p> 
<p><A NAME="an_10:5">10:5</A>&nbsp;Kaj levinte miajn okulojn, mi ekvidis:jen staras unu viro, vestita per tolaj vestoj, kaj liaj lumboj estas zonitaj per pura oro el Ufaz.</p> 
<p><A NAME="an_10:6">10:6</A>&nbsp;Lia korpo estas kiel turkiso, lia vizagxo aspektas kiel fulmo, liaj okuloj kiel fajraj flamoj, liaj brakoj kaj kruroj kiel brilanta kupro, kaj la vocxo de lia parolado estas kiel vocxo de amaso da homoj.</p> 
<p><A NAME="an_10:7">10:7</A>&nbsp;Nur mi sola, Daniel, vidis tiun vizion; la homoj, kiuj estis kun mi, ne vidis la vizion; tamen granda timo falis sur ilin, kaj ili forkuris, por sin kasxi.</p> 
<p><A NAME="an_10:8">10:8</A>&nbsp;Mi restis sola, kaj mi rigardis tiun grandan vizion; ne restis en mi forto, mia vizagxaspekto sxangxigxis terure, kaj mi ne povis rekolekti miajn fortojn.</p> 
<p><A NAME="an_10:9">10:9</A>&nbsp;Kaj mi ekauxdis la vocxon de liaj vortoj; kaj kiam mi ekauxdis la vocxon de liaj vortoj, mi senkonscie falis vizagxaltere.</p> 
<p><A NAME="an_10:10">10:10</A>&nbsp;Sed jen mano ektusxis min kaj levis min sur miajn genuojn kaj manplatojn.</p> 
<p><A NAME="an_10:11">10:11</A>&nbsp;Kaj li diris al mi:Ho Daniel, viro agrabla al Dio! atentu la vortojn,  kiujn mi diros al vi, kaj starigxu sur via loko, cxar mi nun estas sendita al vi. Kiam li tion parolis al mi, mi staris tremante.</p> 
<p><A NAME="an_10:12">10:12</A>&nbsp;Li diris al mi:Ne timu, Daniel, cxar de la unua tago, kiam vi sincere penis kompreni kaj pentofari antaux via Dio, viaj vortoj estis auxditaj; kaj mi venis laux via peto.</p> 
<p><A NAME="an_10:13">10:13</A>&nbsp;Sed la protektanto de la Persa regno kontrauxstaris al mi dum dudek unu tagoj, kaj, gxis Mihxael, unu el la plej cxefaj protektantoj, venis kun helpo al mi, mi restis tie apud la regxoj de Persujo.</p> 
<p><A NAME="an_10:14">10:14</A>&nbsp;Nun mi venis, por informi vin, kio estos kun via popolo en la estonta tempo, cxar la vizio koncernas tempon estontan.</p> 
<p><A NAME="an_10:15">10:15</A>&nbsp;Dum li parolis al mi tiujn vortojn, mi almetis mian vizagxon al la tero kaj silentis.</p> 
<p><A NAME="an_10:16">10:16</A>&nbsp;Sed jen iu, simila al homido, ektusxis miajn lipojn, kaj mi malfermis mian busxon, ekparolis kaj diris al tiu, kiu staris kontraux mi:Ho mia sinjoro, de cxi tiu vizio kurbigxis mia vizagxo, kaj mi jam ne havas fortojn.</p> 
<p><A NAME="an_10:17">10:17</A>&nbsp;Kaj kiel la sklavo de mia sinjoro povas paroli kun tia mia sinjoro, se mi jam ne havas forton kaj mi jam ne havas spiron?</p> 
<p><A NAME="an_10:18">10:18</A>&nbsp;Tiam denove ektusxis min tiu bildo de homo kaj refortigis min.</p> 
<p><A NAME="an_10:19">10:19</A>&nbsp;Kaj li diris:Ne timu, ho simpatia homo, paco estu al vi, kaj estu kuragxa. Kaj dum li parolis al mi, mi kuragxigxis, kaj diris:Parolu, ho mia sinjoro, cxar vi min refortigis.</p> 
<p><A NAME="an_10:20">10:20</A>&nbsp;Tiam li diris:CXu vi scias, por kio mi venis al vi? nun mi iras denove,  por batali kontraux la protektanto de Persujo; sed kiam mi foriros, venos la protektanto de Grekujo.</p> 
<p><A NAME="an_10:21">10:21</A>&nbsp;Tamen mi sciigos al vi, kio estas notita en la vera skribo; kaj estas neniu, kiu subtenus min kontraux tiuj, krom Mihxael, via protektanto.</p> 
<p><A NAME="an_11:1">11:1</A>&nbsp;En la unua jaro de Dario, la Medo, mi staris, por subteni kaj fortigi min.</p> 
<p><A NAME="an_11:2">11:2</A>&nbsp;Kaj nun mi sciigos al vi la veron:jen ankoraux tri regxoj estos en Persujo; la kvara superos cxiujn per sia ricxeco; kaj kiam li farigxos forta per sia ricxeco, li ekscitos cxiujn kontraux la regnon Grekan.</p> 
<p><A NAME="an_11:3">11:3</A>&nbsp;Aperos regxo potenca, kiu regos kun granda forto, kaj faros cxion, kion li volos.</p> 
<p><A NAME="an_11:4">11:4</A>&nbsp;Sed dum lia starado lia regno disrompigxos kaj dividigxos laux la kvar ventoj de la cxielo, kaj gxi transiros ne al liaj idoj, kaj ne kun tiu potenco, kun kiu li regis; lia regno estos dissxirita kaj transiros al homoj fremdaj.</p> 
<p><A NAME="an_11:5">11:5</A>&nbsp;Fortigxos unu el liaj princoj, la regxo suda, kaj farigxos pli forta ol li, kaj regos; lia potenco estos granda.</p> 
<p><A NAME="an_11:6">11:6</A>&nbsp;Sed post kelke da jaroj ili kunigxos inter si; kaj la filino de la suda regxo venos al la norda regxo, por arangxi la aferon inter ili; sed sxi ne retenos la forton en sia mano, kaj ankaux li kun sia forto ne restos; sxi kaj sxiaj akompanantoj kaj sxia infano kaj sxia kelktempa fortiganto estos transdonitaj.</p> 
<p><A NAME="an_11:7">11:7</A>&nbsp;Tamen el sxia trunko aperos brancxo, venos kun militistaro, venos al la fortikajxo de la norda regxo, kaj venkos.</p> 
<p><A NAME="an_11:8">11:8</A>&nbsp;Ankaux iliajn diojn, kun iliaj statuoj, kaj kun iliaj grandvaloraj vazoj argxentaj kaj oraj, li forportos en Egiptujon, kaj por kelke da jaroj li restos malproksima de la norda regxo.</p> 
<p><A NAME="an_11:9">11:9</A>&nbsp;CXi tiu iros al la regno de la suda regxo, sed revenos en sian landon.</p> 
<p><A NAME="an_11:10">11:10</A>&nbsp;Poste liaj filoj sin armos kaj kolektos grandan militistaron; kaj unu iros rapide, disversxigxos kiel inundo, kaj denove faros militon gxis lia fortikajxo.</p> 
<p><A NAME="an_11:11">11:11</A>&nbsp;Tiam la suda regxo indignos, eliros kaj militos kontraux li, kontraux la norda regxo, kaj starigos grandan homomulton, kaj tiu homamaso estos transdonita en lian manon.</p> 
<p><A NAME="an_11:12">11:12</A>&nbsp;Li forkondukos tiun homamason, kaj fierigxos lia koro; sed kvankam li venkos multajn milojn, li tamen ne farigxos pli forta.</p> 
<p><A NAME="an_11:13">11:13</A>&nbsp;La norda regxo denove starigos homomulton, pli grandan ol la antauxa,  kaj post kelka tempo li eliros kun granda militistaro kaj kun granda ricxeco.</p> 
<p><A NAME="an_11:14">11:14</A>&nbsp;En tiu tempo multaj starigxos kontraux la suda regxo, kaj malkvietaj filoj de via popolo levigxos, por ke plenumigxu la profetajxo, sed ili falos.</p> 
<p><A NAME="an_11:15">11:15</A>&nbsp;Kaj venos la norda regxo, sxutarangxos remparon, kaj venkoprenos la fortikigitan urbon; kaj la forto de la sudo ne povos kontrauxstari, kaj gxia plej bona militistaro ne havos forton, por rezisti.</p> 
<p><A NAME="an_11:16">11:16</A>&nbsp;Kaj cxiu, kiu venos al li, faros tion, kion li postulos, neniu povos kontrauxstari al li; li starigxos en la plej bela lando, kaj pereigos gxin per sia mano.</p> 
<p><A NAME="an_11:17">11:17</A>&nbsp;Kaj li intencos veni kun la potenco de sia tuta regno kaj kun siaj bravuloj, kaj li tion faros; kaj la urbo de virinoj estos donita al li por ekstermi; kaj gxi ne povos kontrauxstari; sed gxi ankaux ne farigxos lia.</p> 
<p><A NAME="an_11:18">11:18</A>&nbsp;Kaj li direktos sian vizagxon al la insuloj kaj venkoprenos multajn;  sed unu princo cxesigos lian malhonoradon, ke li ne plu malhonoru.</p> 
<p><A NAME="an_11:19">11:19</A>&nbsp;Tiam li denove turnos sin al la fortikajxoj de sia lando; sed li falpusxigxos, falos, kaj oni lin jam ne trovos.</p> 
<p><A NAME="an_11:20">11:20</A>&nbsp;Sur lia loko starigxos tia, kiu sendos impostiston tra la tuta glora regno; sed post kelke da tagoj li pereos, kvankam ne per kolero kaj ne per batalo.</p> 
<p><A NAME="an_11:21">11:21</A>&nbsp;Sur lia loko starigxos homo malestimata, sur kiun oni ne metos la regxan ornamon; sed li venos kun trankvileco, kaj ekposedos la regnon per flatajxoj.</p> 
<p><A NAME="an_11:22">11:22</A>&nbsp;Kaj la dronigantaj tacxmentegoj estos dronigitaj kaj frakasitaj de li,  kaj ankaux la princo, kun kiu estis farita la interligo.</p> 
<p><A NAME="an_11:23">11:23</A>&nbsp;Kaj post la interamikigxo li faros kontraux li malicajxon, iros, kaj superfortos lin per malmulte da homoj.</p> 
<p><A NAME="an_11:24">11:24</A>&nbsp;En la pacajn kaj plej bonstatajn urbojn de la lando li venos, kaj faros tion, kion ne faris liaj patroj nek liaj prapatroj; la kaptajxon, rabajxon,  kaj havajxon li disjxetos; kaj li direktos siajn intencojn kontraux la fortikigitajn urbojn, sed nur gxis certa tempo.</p> 
<p><A NAME="an_11:25">11:25</A>&nbsp;Poste li ekscitos sian forton kaj sian koron kontraux la regxon sudan kun grandega militistaro, kaj la suda regxo eliros milite kun granda kaj tre forta militistaro; sed li ne eltenos, cxar estos faritaj atencoj kontraux li.</p> 
<p><A NAME="an_11:26">11:26</A>&nbsp;Tiuj, kiuj mangxas cxe lia tablo, pereigos lin, kaj lia armeo disversxigxos, kaj falos multe da mortigitoj.</p> 
<p><A NAME="an_11:27">11:27</A>&nbsp;Ambaux regxoj havos en sia koro malbonajn intencojn, kaj cxe la sama tablo ili parolos malverajxon; sed ili ne sukcesos, cxar la fino estas ankoraux prokrastita gxis certa tempo.</p> 
<p><A NAME="an_11:28">11:28</A>&nbsp;Li iros returne al sia lando kun granda havajxo, kaj kun intencoj kontraux la sankta interligo; kaj li plenumos, kaj venos en sian landon.</p> 
<p><A NAME="an_11:29">11:29</A>&nbsp;En difinita tempo li denove iros suden; sed la lasta fojo ne estos tia,  kiel la unua.</p> 
<p><A NAME="an_11:30">11:30</A>&nbsp;CXar venos kontraux lin sxipoj de la Kitidoj, kaj li perdos la kuragxon; kaj li denove farigxos kolera kontraux la sankta interligo, kaj denove agos kaj interkonsentos kun la forlasintoj de la sankta interligo.</p> 
<p><A NAME="an_11:31">11:31</A>&nbsp;Helpantoj estos starigitaj de li; ili malsanktigos la fortodonan sanktejon, cxesigos la cxiutagajn oferojn, kaj faros abomenindan ruinigon.</p> 
<p><A NAME="an_11:32">11:32</A>&nbsp;Tiujn, kiuj malbonagas kontraux la interligo, li allogos per flatajxoj.  Sed la homoj, kiuj konas sian Dion, farigxos kuragxaj kaj komencos agi.</p> 
<p><A NAME="an_11:33">11:33</A>&nbsp;La klerigantoj de la popolo klerigos multajn, kvankam dum kelka tempo ili falados de glavo, fajro, mallibereco, kaj prirabado.</p> 
<p><A NAME="an_11:34">11:34</A>&nbsp;Dum sia falado ili ricevos kelkan helpon, sed multaj aligxos al ili hipokrite.</p> 
<p><A NAME="an_11:35">11:35</A>&nbsp;Kelkaj el la klerigantoj falos por tio, ke ili refandigxu, purigxu, kaj blankigxu gxis la fina tempo; cxar estas ankoraux tempo.</p> 
<p><A NAME="an_11:36">11:36</A>&nbsp;La regxo farados, kion li volos, kaj li fierigxos, kaj rigardos sin kiel pli altan ol cxiu dio, kaj pri Dio de la dioj li parolos terurajxojn,  kaj li havos sukceson, gxis plenigxos la kolero; cxar kio estas decidita, tio plenumigxos.</p> 
<p><A NAME="an_11:37">11:37</A>&nbsp;Kaj pri la dioj de siaj patroj li ne pensos, li ne atentos cxarmon de virinoj, nek ian dion, sed li tenos sin pli alte ol cxio.</p> 
<p><A NAME="an_11:38">11:38</A>&nbsp;Nur la dion de fortikajxoj sur sia loko li honoros, kaj tiun dion, kiun ne konis liaj patroj, li honoros per oro, argxento, multekostaj sxtonoj, kaj juveloj.</p> 
<p><A NAME="an_11:39">11:39</A>&nbsp;Kaj li konstruos por la urboj fortikajxojn sub la nomo de fremda dio;  kiu akceptos cxi tiun, al tiu li plimultigos la honorojn kaj donos potencon super multaj kaj rekompence disdonos teron.</p> 
<p><A NAME="an_11:40">11:40</A>&nbsp;Fine ekbatalos kontraux li la suda regxo, kaj jxetos sin sur lin la norda regxo kun cxaroj, rajdistoj, kaj multe da sxipoj, atakos la regionojn,  inundos, kaj trairos.</p> 
<p><A NAME="an_11:41">11:41</A>&nbsp;Kaj li venos en la plej belan landon, kaj multaj pereos; savigxos kontraux lia mano nur jenaj:Edom, Moab, kaj la cxefaj el la Amonidoj.</p> 
<p><A NAME="an_11:42">11:42</A>&nbsp;Kaj li etendos sian manon kontraux diversajn landojn; ankaux la lando Egipta ne savigxos.</p> 
<p><A NAME="an_11:43">11:43</A>&nbsp;Kaj li farigxos mastro super la trezoroj de oro, argxento, kaj cxiuj grandvalorajxoj de Egiptujo; Luboj kaj Etiopoj sekvos liajn pasxojn.</p> 
<p><A NAME="an_11:44">11:44</A>&nbsp;Sed ektimigos lin famoj de oriento kaj de nordo, kaj li eliros kun granda furiozo, por pereigi kaj ekstermi multajn.</p> 
<p><A NAME="an_11:45">11:45</A>&nbsp;Kaj li starigos sian belegan tendon inter la maro kaj la monto de la bela sanktejo; sed li venos al sia fino, kaj neniu helpos al li.</p> 
<p><A NAME="an_12:1">12:1</A>&nbsp;En tiu tempo levigxos Mihxael, la granda protektanto, kiu defendas la filojn de via popolo; kaj venos tempo malfacila, kia ne ekzistis de tiu tempo, kiam aperis homoj, gxis la nuna tempo; sed savigxos en tiu tempo el via popolo cxiuj, kiuj trovigxos enskribitaj en la libro.</p> 
<p><A NAME="an_12:2">12:2</A>&nbsp;Kaj multaj el tiuj, kiuj dormas en la tero, vekigxos, unuj por vivo eterna, aliaj por eterna malhonoro kaj honto.</p> 
<p><A NAME="an_12:3">12:3</A>&nbsp;Kaj la klerigantoj brilos, kiel la brilo de la cxielo; kaj la virtigantoj de multaj, kiel steloj por cxiam kaj eterne.</p> 
<p><A NAME="an_12:4">12:4</A>&nbsp;Kaj vi, ho Daniel, kasxu la vortojn kaj sigelu la libron gxis la fina tempo; multaj gxin tralegos, kaj multigxos la scio.</p> 
<p><A NAME="an_12:5">12:5</A>&nbsp;Tiam mi, Daniel, ekrigardis, kaj jen staras du aliaj, unu sur unu bordo de la rivero kaj la dua sur la alia bordo de la rivero.</p> 
<p><A NAME="an_12:6">12:6</A>&nbsp;Kaj li diris al la viro en la tolaj vestoj, kiu staris super la akvo de la rivero:Kiam estos la fino de la mirindajxoj?</p> 
<p><A NAME="an_12:7">12:7</A>&nbsp;Kaj mi auxskultis la viron en la tolaj vestoj, kiu staris super la akvo de la rivero; li levis sian dekstran manon kaj sian maldekstran manon al la cxielo, kaj jxuris per Tiu, kiu vivas eterne, ke tio estos post la paso de tempo kaj tempoj kaj duono de tempo; kaj kiam finigxos la dissemiteco de la sankta popolo, tiam plenumigxos cxio cxi tio.</p> 
<p><A NAME="an_12:8">12:8</A>&nbsp;Mi auxdis, sed mi ne komprenis; kaj mi diris:Ho mia sinjoro, kio estos post tio?</p> 
<p><A NAME="an_12:9">12:9</A>&nbsp;Kaj li respondis:Iru, Daniel, cxar tio estas kasxita kaj sigelita gxis la fina tempo.</p> 
<p><A NAME="an_12:10">12:10</A>&nbsp;Multaj estos purigitaj, blankigitaj, kaj elprovitaj; la malpiuloj faros malpiajxojn, kaj cxiuj malpiuloj ne komprenos; sed la klerigantoj komprenos.</p> 
<p><A NAME="an_12:11">12:11</A>&nbsp;Kaj de la tempo, kiam cxesigxos la cxiutagaj oferoj kaj farigxos abomeninda ruinigxo, pasos mil ducent nauxdek tagoj.</p> 
<p><A NAME="an_12:12">12:12</A>&nbsp;Felicxa estas tiu, kiu atendas kaj atingos la tempon de mil tricent tridek kvin tagoj!</p> 
<p><A NAME="an_12:13">12:13</A>&nbsp;Kaj vi, ho Daniel, foriru gxis la fino; kaj ripozu, kaj vi starigxos por via sorto en la fino de la tempoj.</p> 
<p><HR>
<CENTER>
<A HREF="hos">Next: Hosea</A></CENTER>
</BODY>
</HTML>
