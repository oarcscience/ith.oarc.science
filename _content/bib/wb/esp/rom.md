[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](act)  [Next](co1) 

------------------------------------------------------------------------

### Esperanto Bible: Romans

<span id="an_1:1">1:1</span> Pauxlo, servisto de Jesuo Kristo, apostolo
vokita, apartigita al la evangelio de Dio,

<span id="an_1:2">1:2</span> kiun Li promesis antauxe per Siaj profetoj
en la sanktaj skriboj,

<span id="an_1:3">1:3</span> pri Sia Filo, kiu naskigxis el la idaro de
David laux la karno,

<span id="an_1:4">1:4</span> la difinita Filo de Dio en potenco laux la
Spirito de sankteco per la relevigxo de la mortintoj-Jesuo Kristo, nia
Sinjoro,

<span id="an_1:5">1:5</span> per kiu ni ricevis gracon kaj apostolecon
por obeemo de fido cxe cxiuj nacioj pro lia nomo,

<span id="an_1:6">1:6</span> inter kiuj estas ankaux vi, vokitaj de
Jesuo Kristo;

<span id="an_1:7">1:7</span> al cxiuj, kiuj estas en Romo, amataj de
Dio, vokitaj sanktuloj:Graco al vi kaj paco de Dio, nia Patro, kaj de la
Sinjoro Jesuo Kristo.

<span id="an_1:8">1:8</span> Unue mi dankas al mia Dio per Jesuo Kristo
por vi cxiuj, ke via fido estas proklamata tra la tuta mondo.

<span id="an_1:9">1:9</span> CXar mia atestanto estas Dio, kiun mi
servas en mia spirito en la evangelio de Lia Filo, ke mi sencxese
memorigas pri vi en miaj pregxoj,

<span id="an_1:10">1:10</span> cxiam petante, ke iel al mi jam fine
prosperos veni al vi per la volo de Dio.

<span id="an_1:11">1:11</span> CXar mi sopiras vin vidi, por ke mi
transdonu al vi ian spiritan donacon, por ke vi estu firmigitaj;

<span id="an_1:12">1:12</span> tio estas, por ke estu inter ni reciproka
kuragxigo, per la komuna fido, egale via kaj mia.

<span id="an_1:13">1:13</span> Kaj mi ne volas, ke vi nesciu, fratoj, ke
ofte mi celis veni al vi (sed mi estas malhelpita gxis nun), por ke mi
havu iom da frukto cxe vi, kiel ankaux cxe la aliaj nacioj.

<span id="an_1:14">1:14</span> Mi estas sxuldanto al Grekoj kaj al
Barbaroj, al sagxuloj kaj al senprudentuloj.

<span id="an_1:15">1:15</span> Tial laux mia eblo mi estas fervora
prediki la evangelion ankaux al vi, kiuj estas en Romo.

<span id="an_1:16">1:16</span> CXar mi ne hontas pri la evangelio; cxar
gxi estas la potenco de Dio al savo por cxiu, kiu kredas, al la Judoj
unue, kaj ankaux al la Grekoj.

<span id="an_1:17">1:17</span> CXar la justeco de Dio malkasxigxas en
gxi de fido al fido, kiel estas skribite:La virtulo vivos per sia
fideleco.

<span id="an_1:18">1:18</span> CXar la kolero de Dio malkasxigxas el la
cxielo kontraux cxia malpieco kaj maljusteco de homoj, kiuj tenas la
veron en maljusteco;

<span id="an_1:19">1:19</span> cxar la scio pri Dio estas elmontrita cxe
ili, cxar Dio elmontris gxin al ili.

<span id="an_1:20">1:20</span> CXar Liaj nevideblaj ecoj de post la
kreado de la mondo farigxas videblaj, sentate per Liaj faritajxoj, nome,
Lia eterna potenco kaj dieco; tial al ili mankas defenda pledo;

<span id="an_1:21">1:21</span> cxar konante Dion, ili ne gloris Lin kiel
Dion, nek estis dankemaj, sed vanigxis per diskutadoj, kaj ilia sensagxa
koro mallumigxis.

<span id="an_1:22">1:22</span> Pretendante esti sagxaj, ili
malsagxigxis,

<span id="an_1:23">1:23</span> kaj sxangxis la gloron de la senmorta Dio
en bildon de morta homo kaj de birdoj kaj kvarpiedaj bestoj kaj
rampajxoj.

<span id="an_1:24">1:24</span> Tial Dio fordonis ilin al la voluptoj de
iliaj koroj, al malpureco, por ke iliaj korpoj malhonorigxu inter ili
mem;

<span id="an_1:25">1:25</span> kiuj sxangxis la veron de Dio en
mensogon, kaj adoris kaj servis la kreitajxojn prefere ol la Kreinton,
kiu estas eterne benata. Amen.

<span id="an_1:26">1:26</span> Tial Dio fordonis ilin al malhonoraj
pasioj; cxar iliaj virinoj sxangxis la naturan uzadon en
kontrauxnaturan;

<span id="an_1:27">1:27</span> kaj tiel same ankaux la viroj, forlasante
la naturan uzadon de la virino, brulis en sia volupto unu al alia, kaj
viroj kun viroj faris hontindajxon kaj ricevis en si mem la tauxgan
rekompencon de sia malvirto.

<span id="an_1:28">1:28</span> Kaj cxar ili malsxatis teni Dion en sia
konado, Dio fordonis ilin al malaprobinda menso, por ke ili faru
nedecajxojn;

<span id="an_1:29">1:29</span> plenigite de cxia maljusteco, malvirteco,
avideco, malboneco; plenaj de envio, mortigo, malpaco, ruzo, malico;
flustrantaj,

<span id="an_1:30">1:30</span> kalumniantaj, Dimalamantaj, insultantaj,
arogantaj, fanfaronemaj, elpensantaj malbonajxojn, malobeemaj al
gepatroj,

<span id="an_1:31">1:31</span> senprudentaj, nefidindaj, neparencamaj,
senkompataj;

<span id="an_1:32">1:32</span> kiuj, sciante pri la jugxo de Dio, ke la
farantoj de tiaj agoj meritas morton, ne nur mem faras ilin, sed ankaux
konsentas al la farantoj de ili.

<span id="an_2:1">2:1</span> Sekve, vi estas nedefendebla, ho cxiu homo
jugxanta; cxar dum vi jugxas alian, vi kondamnas vin mem, cxar vi, la
jugxanto, faradas la samajn agojn.

<span id="an_2:2">2:2</span> Kaj ni scias, ke la jugxo de Dio estas laux
vero kontraux tiuj, kiuj faradas tiajn agojn.

<span id="an_2:3">2:3</span> Kaj cxu vi kalkulas, ho homo, kiu jugxas la
farantojn de tiaj agoj kaj faras la samajn, ke vi evitos la jugxon de
Dio?

<span id="an_2:4">2:4</span> Aux cxu vi malestimas la ricxecon de Lia
boneco kaj toleremeco kaj pacienco, ne sciante, ke la boneco de Dio
alkondukas vin al pento?

<span id="an_2:5">2:5</span> sed laux via obstineco kaj senpenta koro vi
amasigas por vi koleron en la tago de kolero kaj malkasxigo de la justa
jugxo de Dio,

<span id="an_2:6">2:6</span> kiu redonos al cxiu homo laux liaj faroj;

<span id="an_2:7">2:7</span> al tiuj, kiuj per pacienco en bonfarado
celas al gloro kaj honoro kaj senmorteco, eternan vivon;

<span id="an_2:8">2:8</span> sed al tiuj, kiuj estas malpacemaj kaj ne
obeas al la vero, sed obeas al maljusteco, koleron kaj indignon,

<span id="an_2:9">2:9</span> aflikton kaj maltrankvilon, sur cxiun
animon de homo, kiu faras malbonon, de Judo unue kaj de Greko;

<span id="an_2:10">2:10</span> sed gloron kaj honoron kaj pacon al cxiu,
kiu faras bonon, al Judo unue kaj al Greko;

<span id="an_2:11">2:11</span> cxar ne estas personfavorado cxe Dio.

<span id="an_2:12">2:12</span> CXar cxiu, kiu pekis sen legxo, ankaux
pereos sen legxo; kaj cxiu, kiu pekis sub legxo, estos jugxata per
legxo;

<span id="an_2:13">2:13</span> cxar ne la auxskultantoj de legxo estos
justaj antaux Dio, sed la plenumantoj de legxo estos pravigitaj

<span id="an_2:14">2:14</span> cxar kiam la nacianoj, kiuj ne havas la
legxon, faras nature la aferojn de la legxo, cxi tiuj, ne havante
legxon, estas legxo por si mem;

<span id="an_2:15">2:15</span> kiuj elmontras la faradon de la legxo
skribita en iliaj koroj, kiam ilia konscienco kunatestas, kaj iliaj
rezonadoj inter si akuzas aux defendas ilin.)

<span id="an_2:16">2:16</span> en la tago, kiam Dio jugxos la sekretojn
de homoj, laux mia evangelio, per Jesuo Kristo.

<span id="an_2:17">2:17</span> Sed se vi estas nomata Judo, kaj apogas
vin sur la legxon, kaj fieras pri Dio,

<span id="an_2:18">2:18</span> kaj konas Lian volon, kaj aprobas la
aprobindajxojn, kaj estas instruita el la legxo,

<span id="an_2:19">2:19</span> kaj estas konvinkita, ke vi mem estas
gvidanto por la blinduloj, lumo por tiuj, kiuj estas en mallumo,

<span id="an_2:20">2:20</span> edukanto por la senprudentuloj,
instruanto por infanoj, havante en la legxo la formon de la scio kaj la
vero;

<span id="an_2:21">2:21</span> vi, kiu instruas alian, cxu vi ne
instruas vin mem? vi, kiu predikas:Ne sxtelu; cxu vi sxtelas?

<span id="an_2:22">2:22</span> vi, kiu diras:Ne adultu; cxu vi adultas?
vi, kiu abomenas idolojn, cxu vi prirabas templojn?

<span id="an_2:23">2:23</span> vi, kiu fieras pri la legxo, cxu vi
malhonoras Dion per via transpasxo de la legxo?

<span id="an_2:24">2:24</span> CXar pro vi, la nomo de Dio estas
blasfemata inter la nacianoj, kiel estas skribite.

<span id="an_2:25">2:25</span> CXar cirkumcido vere utilas, se vi estas
faranto de la legxo; sed se vi estas pekanto kontraux la legxo, via
cirkumcido farigxas necirkumcido.

<span id="an_2:26">2:26</span> Se do necirkumcidulo plenumas la ordonojn
de la legxo, cxu lia necirkumcido ne kalkuligxos kiel cirkumcido?

<span id="an_2:27">2:27</span> kaj cxu la lauxnatura necirkumcidulo, se
li plenumas la legxon, ne jugxos vin, kiu kun la skribo kaj cirkumcido
transpasxas la legxon?

<span id="an_2:28">2:28</span> CXar Judo estas ne tiu, kiu estas ekstere
tia, kaj cirkumcido estas ne tio, kio estas tia ekstere en la karno;

<span id="an_2:29">2:29</span> sed Judo estas tiu, kiu estas interne
tia, kaj cirkumcido estas en la koro, laux la spirito, ne laux la
litero, kies lauxdo estas ne de homoj, sed de Dio.

<span id="an_3:1">3:1</span> Kia do estas la supereco de la Judoj? aux
kia estas la utilo de cirkumcido?

<span id="an_3:2">3:2</span> Multa en cxiu rilato:unue, ke al ili estis
konfiditaj la orakoloj de Dio.

<span id="an_3:3">3:3</span> CXu do estas grave, se kelkaj ne fidis? cxu
ilia senfideco vantigos la fidelecon de Dio?

<span id="an_3:4">3:4</span> Nepre ne! Dio montrigxu vera, sed cxiu homo
mensoganto, kiel estas skribite: Ke Vi estu justa en Via vorto Kaj pura
en Via jugxo.

<span id="an_3:5">3:5</span> Sed se nia maljusteco rekomendas la
justecon de Dio, kion ni diros? CXu maljusta estas Dio, kiu alportas
koleron? (Mi parolas kiel homo.)

<span id="an_3:6">3:6</span> Nepre ne! cxar kiel Dio jugxus la mondon?

<span id="an_3:7">3:7</span> CXar se la vero de Dio per mia mensogo
abundis al Lia gloro, kial mi estas ankoraux jugxata, kiel pekinto?

<span id="an_3:8">3:8</span> kaj kial ne (kiel ni estas kalumniataj, kaj
kelkaj asertas, ke ni diras):Ni faru malbonon, por ke venu bono? ilia
kondamno estas justa.

<span id="an_3:9">3:9</span> Kio do? cxu ni nin senkulpigas? Tute
ne:cxar ni jam akuzis egale Judojn kaj Grekojn, ke cxiuj estas sub peko;

<span id="an_3:10">3:10</span> kiel estas skribite: Ne ekzistas justulo,
ne ecx unu;

<span id="an_3:11">3:11</span> Ne ekzistas prudentulo, Ne ekzistas iu,
kiu sercxas Dion;

<span id="an_3:12">3:12</span> CXiuj devojigxis, cxiuj senutiligxis;
Ekzistas neniu, kiu faras bonon, ne ecx unu;

<span id="an_3:13">3:13</span> Malfermita tombo estas ilia gorgxo; Per
sia lango ili hipokritis; Veneno de vipuro estas sub iliaj lipoj;

<span id="an_3:14">3:14</span> Ilia busxo estas plena de malbenado kaj
malico;

<span id="an_3:15">3:15</span> Iliaj piedoj rapidas, por versxi sangon;

<span id="an_3:16">3:16</span> Ruinigo kaj pereigo estas sur iliaj
vojoj;

<span id="an_3:17">3:17</span> Kaj vojon de paco ili ne konas;

<span id="an_3:18">3:18</span> Antaux iliaj okuloj ne ekzistas timo
antaux Dio.

<span id="an_3:19">3:19</span> Sed ni scias, ke cxion ajn, kion la legxo
diras, gxi parolas al tiuj, kiuj estas sub la legxo; ke cxiu busxo
fermigxu, kaj ke la tuta mondo submetigxu sub la jugxon de Dio;

<span id="an_3:20">3:20</span> cxar per la faroj de la legxo neniu karno
pravigxos antaux Li; cxar per la legxo venas konscio pri peko.

<span id="an_3:21">3:21</span> Sed nun, ekster la legxo, justeco de Dio
montrigxis, atestata per la legxo kaj la profetoj;

<span id="an_3:22">3:22</span> nome, la justeco de Dio, per fido al
Jesuo Kristo, por cxiuj kredantoj, cxar ne ekzistas diferencigo;

<span id="an_3:23">3:23</span> cxar cxiuj pekis kaj maltrafis la gloron
de Dio;

<span id="an_3:24">3:24</span> pravigite donace de Lia graco, per la
elacxeto, kiu estas en Kristo Jesuo;

<span id="an_3:25">3:25</span> kiun Dio antauxdifinis kiel repacigilon
per fido en lia sango, por la elmontrado de Sia justeco per la pardono
de la pekoj, antauxe faritaj laux la toleremeco de Dio;

<span id="an_3:26">3:26</span> por la elmontrado de Lia justeco en la
nuna tempo, kaj ke Li estas mem justa, kaj estas la praviganto de tiu,
kiu havas fidon en Jesuo.

<span id="an_3:27">3:27</span> Kie do estas la fanfaronado? GXi estas
esceptita. Per kia legxo? de faroj? Ne; sed per la legxo de fido.

<span id="an_3:28">3:28</span> Ni do konkludas, ke homo pravigxas per
fido, ekster la faroj de la legxo.

<span id="an_3:29">3:29</span> CXu Dio estas nur Dio de la Judoj? cxu ne
ankaux de la nacianoj? Jes, ankaux de la nacianoj;

<span id="an_3:30">3:30</span> cxar Dio estas unu, kaj Li pravigos la
cirkumcidularon pro fido kaj la necirkumcidularon per fido.

<span id="an_3:31">3:31</span> CXu ni do per fido vantigas la legxon?
Nepre ne! sed ni firmigas la legxon.

<span id="an_4:1">4:1</span> Kion do, ni diros, trovis Abraham, nia
praavo laux la karno?

<span id="an_4:2">4:2</span> CXar se Abraham pravigxis per faroj, li
havas ion, pri kio fieri, sed ne antaux Dio.

<span id="an_4:3">4:3</span> CXar kion diras la Skribo? Kaj Abraham
kredis al Dio, kaj tio estis kalkulita al li kiel virto.

<span id="an_4:4">4:4</span> Al tiu, kiu laboras, la salajro estas
kalkulata ne kiel favoro, sed kiel sxuldo.

<span id="an_4:5">4:5</span> Sed al tiu, kiu ne laboras, sed kredas al
Tiu, kiu pravigas la malpiulon, lia fido estas kalkulata kiel virto.

<span id="an_4:6">4:6</span> Kiel David ankaux pridiras la felicxon de
la homo, al kiu Dio kalkulas virton ekster faroj,

<span id="an_4:7">4:7</span> dirante: Felicxaj estas tiuj, kies krimoj
estas pardonitaj, Kies pekoj estas kovritaj.

<span id="an_4:8">4:8</span> Felicxa estas la homo, al kiu la Eternulo
ne kalkulas lian kulpon.

<span id="an_4:9">4:9</span> CXu do cxi tiu felicxo apartenas al la
cirkumcidularo, aux al la necirkumcidularo ankaux? CXar ni diras, ke al
Abraham la fido estis kalkulita kiel virto.

<span id="an_4:10">4:10</span> Kiel do gxi estis kalkulita? kiam li
estis en cirkumcido, aux en necirkumcido? Ne en cirkumcido, sed en
necirkumcido;

<span id="an_4:11">4:11</span> kaj li ricevis la signon de cirkumcido,
kiel sigelon de la virto de la fido, kiu ekzistis en lia necirkumcido;
por ke li estu la patro de cxiuj, kiuj ankoraux en necirkumcido kredas,
por ke virto estu kalkulata al ili;

<span id="an_4:12">4:12</span> kaj la patro de cirkumcido al tiuj, kiuj
ne nur estas anoj de la cirkumcido, sed kiuj ankaux sekvas la pasxojn de
tiu fido, kiun nia patro Abraham havis dum sia necirkumcido.

<span id="an_4:13">4:13</span> CXar ne per la legxo farigxis la promeso
al Abraham aux al lia idaro, ke li estos heredanto de la mondo, sed per
la virto el fido.

<span id="an_4:14">4:14</span> CXar se tiuj, kiuj estas laux la legxo,
estas heredantoj, la fido nuligxis, kaj la promeso vantigxis;

<span id="an_4:15">4:15</span> cxar la legxo elfaras koleron; sed kie ne
ekzistas legxo, tie ankaux ne ekzistas transpasxo.

<span id="an_4:16">4:16</span> GXi do estas el fido por tio, ke gxi estu
laux graco; por ke la promeso estu firma al la tuta idaro, ne nur al
tiu, kiu estas el la legxo, sed ankaux al tiu, kiu estas el la fido de
Abraham, kiu estas la patro de ni cxiuj

<span id="an_4:17">4:17</span> (kiel estas skribite:Mi faris vin patro
de multe da popoloj) antaux Tiu, al kiu li kredis, nome Dio, kiu vivigas
la mortintojn, kaj vokas la neekzistantajxojn, kvazaux ili ekzistus.

<span id="an_4:18">4:18</span> Li ekster espero kredis en espero, por ke
li farigxu patro de multe da popoloj, laux la diritajxo:Tiel estos via
idaro.

<span id="an_4:19">4:19</span> Kaj ne senfortigite en fido, li pripensis
sian propran korpon jam pereintan (estante preskaux centjara), kaj la
senvivecon de la utero de Sara;

<span id="an_4:20">4:20</span> tamen pri la promeso de Dio li ne
sxanceligxis en nekredemo, sed fortigxis per fido, donante la gloron al
Dio,

<span id="an_4:21">4:21</span> kaj plene certigite, ke tion, kion Li
promesis, Li povas ankaux fari.

<span id="an_4:22">4:22</span> Tial gxi estis kalkulita al li kiel
virto.

<span id="an_4:23">4:23</span> Kaj ne por li sola estis skribite, ke gxi
estis kalkulita al li;

<span id="an_4:24">4:24</span> sed ankaux por ni, al kiuj gxi estos
kalkulata, kaj kiuj kredas al Tiu, kiu levis el la mortintoj Jesuon,
nian Sinjoron,

<span id="an_4:25">4:25</span> kiu estis transdonita pro niaj pekoj kaj
estis relevita por nia pravigo.

<span id="an_5:1">5:1</span> Tial ni, pravigite per fido, havu pacon kun
Dio per nia Sinjoro Jesuo Kristo,

<span id="an_5:2">5:2</span> per kiu ankaux ni ricevis enkondukon per
fido en cxi tiun gracon, en kiu ni staras; kaj ni gxoju pro espero de la
gloro de Dio.

<span id="an_5:3">5:3</span> Kaj krome ni gxoju ankaux pro la afliktoj,
sciante, ke aflikto faras paciencon;

<span id="an_5:4">5:4</span> kaj pacienco provitecon, kaj proviteco
esperon;

<span id="an_5:5">5:5</span> kaj la espero ne hontigas, cxar la amo de
Dio estas versxita en niajn korojn per la Sankta Spirito, donita al ni.

<span id="an_5:6">5:6</span> CXar kiam ni ankoraux estis senfortaj, tiam
Kristo gxustatempe mortis pro malpiuloj.

<span id="an_5:7">5:7</span> CXar apenaux pro justulo iu mortus; cxar
pro bonulo eble iu kuragxus morti.

<span id="an_5:8">5:8</span> Sed Dio rekomendas al ni Sian amon en tio,
ke dum ni ankoraux estis pekuloj, Kristo mortis por ni.

<span id="an_5:9">5:9</span> Des plimulte do ni, jam pravigite per lia
sango, estos per li savitaj el la kolero.

<span id="an_5:10">5:10</span> CXar se ni, estante malamikoj, estas
repacigitaj kun Dio per la morto de Lia Filo, des plimulte, repacigite,
ni estos savitaj per lia vivo;

<span id="an_5:11">5:11</span> kaj krom tio ni fieras ankaux en Dio pro
nia Sinjoro Jesuo Kristo, per kiu ni jam ricevis la repacigon.

<span id="an_5:12">5:12</span> Pro tio, kiel per unu homo peko eniris en
la mondon, kaj morto per peko, kaj tiel morto atingis cxiujn homojn pro
tio, ke cxiuj pekis;

<span id="an_5:13">5:13</span> cxar gxis la legxo peko estis en la
mondo, sed peko ne estas alkalkulata, kiam ne ekzistas legxo.

<span id="an_5:14">5:14</span> Sed morto regxis de post Adam gxis Moseo,
ecx super tiuj, kiuj ne pekis simile al la transpasxo de Adam, kiu estis
la tipo de la venonto.

<span id="an_5:15">5:15</span> Sed ne kia la eraro, tia estas la donaco.
CXar se per la eraro de unu mortis la multaj, des plimulte abundis al la
multaj la graco de Dio kaj la donaco per la graco de la unu homo Jesuo
Kristo.

<span id="an_5:16">5:16</span> Kaj la donaco ne estis laux la unu
pekinta; cxar la jugxo venis el unu gxis kondamno, sed la donaco venis
el multaj eraroj gxis pravigo.

<span id="an_5:17">5:17</span> CXar se, per la eraro de la unu, morto
regxis per unu, des plimulte regxos en vivo per la unu Jesuo Kristo
tiuj, kiuj ricevis abundon de la graco kaj de la donaco de justeco.

<span id="an_5:18">5:18</span> Tial, kiel per unu eraro venis jugxo al
cxiuj homoj gxis kondamno, tiel same per unu justajxo venis la donaco al
cxiuj homoj gxis la pravigo de vivo.

<span id="an_5:19">5:19</span> CXar kiel per la malobeo de unu la multaj
farigxis pekuloj, tiel per la obeo de unu la multaj farigxos justaj.

<span id="an_5:20">5:20</span> Kaj la legxo eniris, por ke la eraro
plimultigxu; sed kie peko plimultigxis, graco multe pli superabundis,

<span id="an_5:21">5:21</span> por ke tiel same, kiel la peko regxis en
morto, la graco regxu per justeco gxis eterna vivo per Jesuo Kristo, nia
Sinjoro.

<span id="an_6:1">6:1</span> Kion do ni diru? CXu ni restu en peko, por
ke graco abundu?

<span id="an_6:2">6:2</span> Nepre ne! CXu ni, kiuj mortis al peko,
ankoraux vivus en gxi?

<span id="an_6:3">6:3</span> CXu vi ne scias, ke ni cxiuj, kiuj
baptigxis al Jesuo Kristo, baptigxis al lia morto?

<span id="an_6:4">6:4</span> Ni do estas entombigitaj kun li per bapto
al morto, por ke, kiel Kristo estas levita el la mortintoj per la gloro
de la Patro, tiel same ni ankaux iradu en noveco de vivo.

<span id="an_6:5">6:5</span> CXar se ni jam kunigxis al la simileco de
lia morto, ni tiel same kunigxos al la simileco de lia relevigxo,

<span id="an_6:6">6:6</span> sciante, ke nia malnova homo estas kun li
krucumita, por ke la korpo de peko estu neniigita, por ke ni jam ne estu
sklavoj al peko;

<span id="an_6:7">6:7</span> cxar tiu, kiu mortis, estas pravigita pri
peko.

<span id="an_6:8">6:8</span> Sed se ni mortis kun Kristo, ni kredas, ke
ni ankaux vivos kun li;

<span id="an_6:9">6:9</span> sciante, ke Kristo, levite el la mortintoj,
ne plu mortas; la morto ne plu lin regas.

<span id="an_6:10">6:10</span> CXar mortante, li mortis al peko unufoje
por cxiam; sed vivante, li vivas al Dio.

<span id="an_6:11">6:11</span> Tial ankaux vi vin kalkulu mortintoj al
peko, sed vivantoj al Dio en Kristo Jesuo.

<span id="an_6:12">6:12</span> Tial peko ne regxu en via morta korpo
tiel, ke vi obeu al gxiaj deziroj;

<span id="an_6:13">6:13</span> ankaux ne prezentu viajn membrojn iloj de
maljusteco al peko, sed prezentu vin al Dio vivantoj el la mortintoj,
kaj viajn membrojn iloj de justeco por Dio.

<span id="an_6:14">6:14</span> CXar peko ne regos vin, cxar vi estas ne
sub la legxo, sed sub graco.

<span id="an_6:15">6:15</span> Kio do? cxu ni peku, pro tio, ke ni estas
ne sub legxo, sed sub graco? Nepre ne!

<span id="an_6:16">6:16</span> CXu vi ne scias, ke kiam vi vin
prezentas, kiel sklavoj al iu por obeado, vi estas sklavoj de tiu, al
kiu vi obeas, cxu de peko por morto, aux de obeemeco por justeco?

<span id="an_6:17">6:17</span> Sed danko estu al Dio, ke kvankam vi
estis la sklavoj de peko, vi tamen farigxis kore obeemaj al tiu tipo de
instruado, al kiu vi estas kondukitaj;

<span id="an_6:18">6:18</span> kaj liberigite el peko, vi sklavigxis al
justeco.

<span id="an_6:19">6:19</span> Mi parolas home pro la malforteco de via
karno; cxar kiel vi prezentis viajn membrojn sklavoj al malpureco kaj al
maljusteco gxis maljusteco, tiel nun prezentu viajn membrojn sklavoj al
justeco gxis sanktigo.

<span id="an_6:20">6:20</span> CXar kiam vi estis sklavoj de peko, vi
estis liberaj de justeco.

<span id="an_6:21">6:21</span> Kian frukton do vi havis tiam el tio, pri
kio vi nun hontas? cxar la fino de tio estas morto.

<span id="an_6:22">6:22</span> Sed nun, liberigite el peko, kaj
sklavigxinte al Dio, vi havas vian frukton gxis sanktigxo, kaj por fino
eternan vivon.

<span id="an_6:23">6:23</span> CXar la salajro de peko estas morto; sed
la donaco de Dio estas eterna vivo en Kristo Jesuo, nia Sinjoro.

<span id="an_7:1">7:1</span> Aux cxu vi ne scias, fratoj (cxar mi
parolas al konantoj de la legxo), ke la legxo regas la homon tiel longe,
kiel li vivas?

<span id="an_7:2">7:2</span> CXar la edzinigita virino estas legxe
alligita al sia edzo dum lia vivo; sed se la edzo mortas, sxi liberigxas
el la legxo de la edzo.

<span id="an_7:3">7:3</span> Se do, dum la edzo vivas, sxi kunigxas kun
alia viro, sxi estos nomata adultulino; sed se la edzo mortis, sxi estas
libera de la legxo, kaj ne estas adultulino, kvankam kunigxinte kun alia
viro.

<span id="an_7:4">7:4</span> Tiel, miaj fratoj, vi same mortis al la
legxo per la korpo de Kristo, por kunigxi kun alia, nome kun tiu, kiu
levigxis el la mortintoj, por ke ni donu frukton al Dio.

<span id="an_7:5">7:5</span> CXar dum ni estis en karno, la lauxpekaj
pasioj, kiuj estis per la legxo, energiis en niaj membroj, por doni
frukton al morto.

<span id="an_7:6">7:6</span> Sed ni jam liberigxis el la legxo, mortinte
rilate tion, en kio ni estis tenataj, por ke ni servu en noveco de
spirito, kaj ne en malnoveco de litero.

<span id="an_7:7">7:7</span> Kion do ni diru? CXu la legxo estas peko?
Nepre ne! Tamen mi ne konus pekon, krom per la legxo; cxar mi ne konus
deziron, se la legxo ne dirus:Ne deziru;

<span id="an_7:8">7:8</span> sed la peko, trovante pretekston, estigis
en mi per la ordono cxian deziremon, cxar ekster legxo la peko estas
senviva.

<span id="an_7:9">7:9</span> Kaj iam mi vivadis ekster la legxo; sed
kiam la ordono venis, la peko vivigxis, kaj mi mortis;

<span id="an_7:10">7:10</span> kaj tiun ordonon, kiu estas por vivo, mi
trovis por morto;

<span id="an_7:11">7:11</span> cxar la peko, trovinte pretekston, per la
ordono min trompis, kaj per gxi min mortigis.

<span id="an_7:12">7:12</span> Tiel la legxo estas sankta, kaj la ordono
estas sankta kaj justa kaj bona.

<span id="an_7:13">7:13</span> CXu do tio, kio estas bona, farigxis
morto por mi? Nepre ne! Sed la peko, por ke gxi montrigxu peko,
estigante morton en mi per la bono-por ke per la ordono la peko farigxu
treege peka.

<span id="an_7:14">7:14</span> CXar ni scias, ke la legxo estas spirita;
sed mi estas karna, vendite sub pekon.

<span id="an_7:15">7:15</span> CXar mi ne havas certecon pri tio, kion
mi faradas; cxar mi ne agas laux tio, kion mi volas; sed kion mi
malamas, tion mi faras.

<span id="an_7:16">7:16</span> Sed se mi faras tion, kion mi ne volas
fari, mi konsentas al la legxo, ke gxi estas bona.

<span id="an_7:17">7:17</span> La faranto do estas jam ne mi, sed la
peko, logxanta en mi.

<span id="an_7:18">7:18</span> CXar mi scias, ke en mi (tio estas, en
mia karno) bono ne logxas; cxar cxe mi estas la volo, sed ne la elfaro
de la bono.

<span id="an_7:19">7:19</span> CXar la bonon, kiun mi volas fari, mi ne
faras; sed la malbonon, kiun mi ne volas fari, mi faradas.

<span id="an_7:20">7:20</span> Sed se mi faras tion, kion mi ne volas
fari, faras gxin jam ne mi, sed la peko, logxanta en mi.

<span id="an_7:21">7:21</span> Mi do trovas legxon, ke kiam mi volas
fari bonon, la malbono estas cxe mi.

<span id="an_7:22">7:22</span> CXar mi gxojas en la legxo de Dio laux la
interna homo;

<span id="an_7:23">7:23</span> sed mi vidas alian legxon en miaj
membroj, militantan kontraux la legxo de mia menso, kaj forkaptantan min
sub la legxon de la peko, kiu estas en miaj membroj.

<span id="an_7:24">7:24</span> Ho ve, mi malfelicxulo! kiu min liberigos
el la korpo de cxi tiu morto?

<span id="an_7:25">7:25</span> Danko estu al Dio, per Jesuo Kristo, nia
Sinjoro. Per la menso do mi mem servas al la legxo de Dio, sed per la
karno al la legxo de peko.

<span id="an_8:1">8:1</span> Ekzistas do jam nenia kondamno kontraux
tiuj, kiuj estas en Kristo Jesuo.

<span id="an_8:2">8:2</span> CXar la legxo de la Spirito de vivo en
Kristo Jesuo liberigis min de la legxo de peko kaj morto.

<span id="an_8:3">8:3</span> CXar kiam la legxo trovigxis nekapabla pro
tio, ke gxi estis malforta pro la karno, Dio, sendante Sian propran
Filon en simileco de peka karno kaj pro peko, kondamnis la pekadon en la
karno;

<span id="an_8:4">8:4</span> por ke la postulo de la legxo plenumigxu en
ni, kiuj iradas ne laux la karno, sed laux la spirito.

<span id="an_8:5">8:5</span> CXar kiuj estas laux la karno, tiuj sin
interesas pri la aferoj de la karno; sed kiuj estas laux la spirito, pri
la aferoj de la spirito.

<span id="an_8:6">8:6</span> CXar la intereso de la karno estas morto,
sed la intereso de la spirito estas vivo kaj paco;

<span id="an_8:7">8:7</span> cxar la intereso de la karno estas
malamikeco kontraux Dio, cxar gxi ne obeas al la legxo de Dio, kaj gxi
ja ne povas obei;

<span id="an_8:8">8:8</span> kaj tiuj, kiuj estas en la karno, ne povas
placxi al Dio.

<span id="an_8:9">8:9</span> Sed vi estas ne en la karno, sed en la
spirito, se vere la Spirito de Dio logxas en vi. Sed se iu ne havas la
Spiriton de Kristo, tiu ne estas lia.

<span id="an_8:10">8:10</span> Kaj se Kristo estas en vi, la korpo
malvivas pro peko, sed la spirito estas vivo pro justeco.

<span id="an_8:11">8:11</span> Kaj se la Spirito de Tiu, kiu levis
Jesuon el la mortintoj, logxas en vi, tiam la Levinto de Kristo Jesuo el
la mortintoj vivigos ecx viajn mortajn korpojn per Sia Spirito, logxanta
en vi.

<span id="an_8:12">8:12</span> Tial do, fratoj, ni estas sxuldantoj, ne
al la karno, por vivi laux la karno;

<span id="an_8:13">8:13</span> cxar se vi vivas laux la karno, vi
mortos; sed se per la spirito vi malvivigas la farojn de la korpo, vi
vivos.

<span id="an_8:14">8:14</span> CXar cxiuj, kiuj estas kondukataj de la
Spirito de Dio, estas filoj de Dio.

<span id="an_8:15">8:15</span> CXar vi ne ricevis la spiriton de
sklaveco denove al timo; sed vi ricevis la spiriton de adopto, per kiu
ni krias:Aba, Patro.

<span id="an_8:16">8:16</span> La Spirito mem kunatestas kun nia
spirito, ke ni estas idoj de Dio;

<span id="an_8:17">8:17</span> kaj se idoj, tial heredantoj, heredantoj
de Dio, kunheredantoj kun Kristo, se vere ni suferas kun li, por ke ni
estu glorataj kun li.

<span id="an_8:18">8:18</span> CXar mi kalkulas, ke la suferoj de la
nuna tempo ne indas komparon kun la gloro, kiu estas malkasxota al ni.

<span id="an_8:19">8:19</span> CXar la fervora sopiro de la kreitaro
atendas la malkasxon de la filoj de Dio.

<span id="an_8:20">8:20</span> CXar la kreitaro subigxis sub la vanecon,
ne volonte, sed, pro la subiganto, kun espero,

<span id="an_8:21">8:21</span> ke la kreitaro mem ankaux liberigxos el
la sklaveco de pereo en la liberecon de la gloro de la idoj de Dio.

<span id="an_8:22">8:22</span> CXar ni scias, ke la tuta kreitaro kune
gxemas kaj naskodoloras gxis nun.

<span id="an_8:23">8:23</span> Kaj krom tio, ni mem, kiuj havas la
unuaajxon de la Spirito, gxemas en ni, atendante nian adopton, nome la
elacxeton de nia korpo.

<span id="an_8:24">8:24</span> CXar per espero ni estas savitaj; sed la
espero, kiu estas vidata, ne estas espero; cxar kiu esperas al tio, kion
li vidas?

<span id="an_8:25">8:25</span> Sed, se ni esperas al tio, kion ni ne
vidas, tiam ni gxin atendas pacience.

<span id="an_8:26">8:26</span> Kaj tiel same la Spirito ankaux helpas
nian malfortecon; cxar ni ne scias, kiel pregxi dece, sed la Spirito mem
propetadas por ni per gxemoj neeldireblaj;

<span id="an_8:27">8:27</span> kaj Tiu, kiu esploras la korojn, scias,
kio estas la penso de la Spirito, cxar li propetadas por la sanktuloj
laux la volo de Dio.

<span id="an_8:28">8:28</span> Kaj ni scias, ke por tiuj, kiuj amas
Dion, por tiuj, kiuj estas vokitaj laux Lia intenco, cxio kunlaboras al
bono.

<span id="an_8:29">8:29</span> CXar kiujn Li antauxkonis, tiujn Li
antauxdifinis kiel konformajn al la bildo de Lia Filo, por ke cxi tiu
estu la unuenaskita inter multaj fratoj;

<span id="an_8:30">8:30</span> kaj kiujn Li antauxdifinis, tiujn Li
ankaux vokis; kaj kiujn Li vokis, tiujn Li ankaux justigis; kaj kiujn Li
justigis, tiujn Li ankaux gloris.

<span id="an_8:31">8:31</span> Kion do ni diru pri cxi tio? Se Dio estas
por ni, kiu estas kontraux ni?

<span id="an_8:32">8:32</span> CXu Tiu, kiu ne indulgis Sian propran
Filon, sed fordonis lin por ni cxiuj, ne donos al ni libere cxion kun
li?

<span id="an_8:33">8:33</span> Kiu akuzos la elektitojn de Dio? Dio
estas la justiganto;

<span id="an_8:34">8:34</span> kiu estas la kondamnanto? Kristo estas
tiu, kiu mortis, sed levigxis el la mortintoj, kiu estas dekstre de Dio,
kaj ankaux propetadas por ni.

<span id="an_8:35">8:35</span> Kiu apartigos nin de la amo de Kristo?
cxu aflikto, aux turmento, aux persekutado, aux malsato, aux nudeco, aux
dangxero, aux glavo?

<span id="an_8:36">8:36</span> Kiel estas skribite: Pro Vi ni estas
mortigataj cxiutage; Oni rigardas nin kiel sxafojn por bucxo.

<span id="an_8:37">8:37</span> Sed en cxio tio ni supervenkas per tiu,
kiu nin amis.

<span id="an_8:38">8:38</span> CXar mi konvinkigxis, ke nek morto, nek
vivo, nek angxeloj, nek auxtoritatoj, nek estantajxoj, nek estontajxoj,
nek potencoj,

<span id="an_8:39">8:39</span> nek alteco, nek profundeco, nek iu alia
kreitajxo povos apartigi nin de la amo de Dio, kiu estas en Kristo
Jesuo, nia Sinjoro.

<span id="an_9:1">9:1</span> Mi diras la veron en Kristo, mi ne
mensogas, kaj mia konscienco atestas kun mi per la Sankta Spirito,

<span id="an_9:2">9:2</span> ke mi havas grandan malgxojon kaj sencxesan
doloron en la koro.

<span id="an_9:3">9:3</span> CXar mi volus, ke mi estu anatemita for de
Kristo por miaj fratoj, miaj parencoj laux la karno;

<span id="an_9:4">9:4</span> kiuj estas Izraelidoj, kies estas la adopto
kaj la gloro kaj la interligoj kaj la legxdono kaj la Diservo kaj la
promesoj;

<span id="an_9:5">9:5</span> kies estas la patroj, kaj el kiuj laux la
karno estas Kristo, kiu estas super cxiuj, Dio benata eterne. Amen.

<span id="an_9:6">9:6</span> Sed la afero ne estas, kvazaux la vorto de
Dio estus neniigxinta. CXar ne cxiuj estas Izrael, kiuj estas el Izrael;

<span id="an_9:7">9:7</span> nek, cxar ili estas idoj de Abraham, cxiuj
estas filoj, sed:Per Isaak oni nomos vian idaron.

<span id="an_9:8">9:8</span> Tio estas, ne la filoj de la karno estas la
filoj de Dio, sed la filoj de la promeso estas rigardataj kiel idaro.

<span id="an_9:9">9:9</span> CXar jen estas la vorto de promeso:En la
sama jartempo Mi venos, kaj estos filo cxe Sara.

<span id="an_9:10">9:10</span> Kaj plue, kiam Rebeka ankaux gravedigxis
per unu, nia patro Isaak

<span id="an_9:11">9:11</span> (cxar la infanoj ankoraux ne naskigxis,
nek faris ion bonan aux malbonan, por ke la intenco de Dio restu laux
elekto, ne pro faroj, sed pro la alvokanto),

<span id="an_9:12">9:12</span> estis dirite al sxi:La pli granda servos
la malpli grandan.

<span id="an_9:13">9:13</span> Kiel estas skribite:Mi ekamis Jakobon,
sed Esavon Mi malamis.

<span id="an_9:14">9:14</span> Kion do ni diru? CXu estas maljusteco cxe
Dio? Nepre ne!

<span id="an_9:15">9:15</span> CXar Li diris al Moseo:Mi favorkoros
tiun, kiun Mi favorkoros, kaj Mi kompatos tiun, kiun Mi kompatos.

<span id="an_9:16">9:16</span> Tial do tio apartenas ne al tiu, kiu
volas, nek al tiu, kiu kuras, sed al Dio, kiu kompatas.

<span id="an_9:17">9:17</span> CXar la Skribo diras al Faraono:Nur por
tio Mi vin konservis, ke Mi montru sur vi Mian forton, kaj por ke oni
rakontu pri Mia nomo sur la tuta tero.

<span id="an_9:18">9:18</span> Tial Li favorkoras cxiun, kiun Li volas;
kaj cxiun, kiun Li volas, Li obstinigas.

<span id="an_9:19">9:19</span> Vi do diras al mi:Kial Li ankoraux
riprocxas? CXar kiu rezistas al Lia volo?

<span id="an_9:20">9:20</span> Sed antaux tio, ho viro, kiu vi estas, ke
vi respondas kontraux Dio? CXu faritajxo diros al sia farinto:Kial vi
faris min tiel?

<span id="an_9:21">9:21</span> Aux cxu la potfaristo ne havas rajton
super la argilo, el la sama maso fari jen vazon por honoro, kaj jen
vazon por malhonoro?

<span id="an_9:22">9:22</span> Kiel do, se Dio, volante elmontri Sian
koleron kaj konatigi Sian potencon, toleris kun plena pacienco vazojn de
kolero, tauxgajn por pereo;

<span id="an_9:23">9:23</span> kaj por ke Li konatigu la ricxon de Sia
gloro sur vazojn de favoro, kiujn Li antauxe pretigis por gloro,

<span id="an_9:24">9:24</span> nome nin, kiujn Li ankaux vokis, ne nur
el la Judoj, sed ankaux el la nacianoj?

<span id="an_9:25">9:25</span> Kiel Li diras ankaux en Hosxea: La
popolon ne Mian Mi nomos Mia popolo, Kaj la neamatinon amatino.

<span id="an_9:26">9:26</span> Kaj sur la sama loko, kie estis al ili
dirite:Vi ne estas Mia popolo, Tie oni nomos ilin infanoj de la vivanta
Dio.

<span id="an_9:27">9:27</span> Kaj Jesaja krias pri Izrael:Se la nombro
de la filoj de Izrael ecx estos kiel la apudmara sablo, la restintoj
savigxos;

<span id="an_9:28">9:28</span> cxar la Sinjoro efektivigos Sian vorton
en la mondo, akcelante kaj trancxe mallongigante gxin.

<span id="an_9:29">9:29</span> Kiel Jesaja diris antauxe: Se la Eternulo
Cebaot ne lasus al ni restajxon, Ni farigxus kiel Sodom, ni similigxus
al Gomora.

<span id="an_9:30">9:30</span> Kion do ni diru? Ke la nacianoj, kiuj ne
sekvis justecon, atingis justecon, la justecon, kiu estas el fido;

<span id="an_9:31">9:31</span> sed ke Izrael, sekvante la legxon de
justeco, ne atingis tiun legxon.

<span id="an_9:32">9:32</span> Kial? CXar ili sekvis gxin ne per fido,
sed kvazaux per faroj. Ili falpusxigxis cxe la sxtono de falpusxigxo;

<span id="an_9:33">9:33</span> kiel estas skribite: Jen Mi kusxigas en
Cion sxtonon de falpusxigxo kaj rokon de alfrapigxo; Kaj tiu, kiu fidos
al li, ne estos hontigita.

<span id="an_10:1">10:1</span> Fratoj, la deziro de mia koro kaj mia
pregxo al Dio pri ili estas por ilia savado.

<span id="an_10:2">10:2</span> CXar mi atestas pri ili, ke ili havas
fervoron al Dio, sed ne laux scio.

<span id="an_10:3">10:3</span> CXar nesciante la justecon de Dio, kaj
penante starigi sian propran justecon, ili ne subigxis al la justeco de
Dio.

<span id="an_10:4">10:4</span> CXar Kristo estas la fino de la legxo por
justeco por cxiu, kiu kredas.

<span id="an_10:5">10:5</span> CXar Moseo skribis, ke tiu, kiu plenumas
la justecon de la legxo, vivos per gxi.

<span id="an_10:6">10:6</span> Sed la justeco, kiu estas el fido, diras
jene:Ne diru en via koro:Kiu suprenirus en la cxielon? (tio estas, por
malsuprenigi Kriston),

<span id="an_10:7">10:7</span> nek:Kiu malsuprenirus en la abismon? (tio
estas, por suprenkonduki Kriston el la mortintoj).

<span id="an_10:8">10:8</span> Sed kion gxi diras? La afero estas
proksime de vi, en via busxo kaj en via koro; tio estas, la vorto de
fido, kiun ni predikas;

<span id="an_10:9">10:9</span> cxar se vi per via busxo konfesas Jesuon
Sinjoro, kaj kredas en via koro, ke Dio lin levis el la mortintoj, vi
savigxos;

<span id="an_10:10">10:10</span> cxar per la koro la homo kredas gxis
justeco, kaj per la busxo konfesas gxis savo.

<span id="an_10:11">10:11</span> CXar la Skribo diras:CXiu, kiu fidas al
li, ne estos hontigita.

<span id="an_10:12">10:12</span> CXar estas nenia diferencigo inter Judo
kaj Greko, cxar unu sama estas Sinjoro de cxiuj, kaj estas ricxa por
cxiuj, kiuj lin vokas;

<span id="an_10:13">10:13</span> cxar:CXiu, kiu vokos la nomon de la
Eternulo, savigxos.

<span id="an_10:14">10:14</span> Kiel do ili vokos Tiun, al kiu ili ne
kredis? kaj kiel ili kredos al Tiu, pri kiu ili ne auxdis? kaj kiel ili
auxdos sen predikanto?

<span id="an_10:15">10:15</span> kaj kiel oni predikos, se ili ne estos
senditaj? kiel estas skribite:Kiel cxarmaj estas la piedoj de la
anoncantoj de la evangelio de bono!

<span id="an_10:16">10:16</span> Sed ne cxiuj auxskultis la evangelion.
CXar Jesuo diris:Ho Eternulo! kiu kredus al tio, kion ni auxdis?

<span id="an_10:17">10:17</span> La fido venas do per auxdado, kaj
auxdado per la vorto de Kristo.

<span id="an_10:18">10:18</span> Sed mi diras:CXu ili ne auxdis? Certe:
Tra la tuta mondo iris ilia sono, Kaj gxis la finoj de la tero iris
iliaj vortoj.

<span id="an_10:19">10:19</span> Sed mi diras:CXu Izrael ne sciis? Unue
Moseo diris: Mi incitos vin per ne-popolo, Per popolo malnobla Mi vin
kolerigos.

<span id="an_10:20">10:20</span> Kaj Jesaja estis tre kuragxa, kaj
diris: Mi estas trovebla por tiuj, kiuj Min ne sercxis; Mi montris Min
al tiuj, kiuj pri Mi ne demandis.

<span id="an_10:21">10:21</span> Sed pri Izrael li diris:CXiutage Mi
etendis Miajn manojn al popolo malobeema kaj obstina.

<span id="an_11:1">11:1</span> Mi do diras:CXu Dio forpusxis Sian
popolon? Nepre ne! CXar ankaux mi estas Izraelido, el la idoj de
Abraham, el la tribo de Benjamen.

<span id="an_11:2">11:2</span> Dio ne forpusxis Sian popolon, kiun Li
antauxkonis. Aux cxu vi ne scias, kion la Skribo diras pri Elija? kiel
li pledis cxe Dio kontraux Izrael:

<span id="an_11:3">11:3</span> Ho Eternulo, oni mortigis Viajn
profetojn, detruis Viajn altarojn; kaj mi sola restis, kaj oni sercxas
mian animon.

<span id="an_11:4">11:4</span> Sed kion diras al li la orakolo de Dio?
Mi restigis por Mi sep mil virojn, kies genuoj ne fleksigxis antaux
Baal.

<span id="an_11:5">11:5</span> Tiel same do estas ankaux nuntempe
restajxo laux la elektado de graco.

<span id="an_11:6">11:6</span> Sed se per graco, ne plu el faroj; alie
graco jam ne estus graco.

<span id="an_11:7">11:7</span> Kion do? Kion Izrael sercxadas, tion li
ne atingis, sed la elektitaro atingis gxin, kaj la restajxo estis
obstinigita;

<span id="an_11:8">11:8</span> kiel estas skribite:Dio donis al ili
spiriton de profunda dormo, okulojn, por ke ili ne vidu, kaj orelojn,
por ke ili ne auxdu, gxis la nuna tago.

<span id="an_11:9">11:9</span> Kaj David diris: Ilia tablo farigxu por
ili reto kaj kaptilo Kaj falpusxilo kaj repago;

<span id="an_11:10">11:10</span> Mallumigxu iliaj okuloj, ke ili ne
vidu; Kaj iliajn lumbojn malfortigu por cxiam.

<span id="an_11:11">11:11</span> Mi do diras:CXu ili falpusxigxis, por
ke ili falu? Nepre ne! sed per ilia eraro venis savo al la nacianoj, por
jxaluzigi ilin.

<span id="an_11:12">11:12</span> Se do ilia eraro ricxigis la mondon,
kaj ilia perdo estas la gajno de la nacianoj, kiom pli ilia pleneco?

<span id="an_11:13">11:13</span> Sed mi parolas al vi, nacianoj. Laux
tio, kiom mi estas apostolo al nacianoj, mi gloras mian servadon;

<span id="an_11:14">11:14</span> se nur mi iel povos jxaluzigi tiujn,
kiuj estas mia karno, kaj savi kelkajn el ili.

<span id="an_11:15">11:15</span> CXar se la forjxetado de ili estas la
repacigo de la mondo, kio estos la akcepto de ili, se ne vivo el la
mortintoj?

<span id="an_11:16">11:16</span> Kaj se la unuaajxo estas sankta, la
maso ankaux estas sankta; kaj se la radiko estas sankta, la brancxoj
ankaux estas sanktaj.

<span id="an_11:17">11:17</span> Sed se kelkaj el la brancxoj
derompigxis, kaj vi, estante sovagxa olivarbo, engreftigxis inter ili
kaj farigxis partoprenanto en la radiko kaj graso de la olivarbo,

<span id="an_11:18">11:18</span> ne fieru super la brancxoj; sed se vi
fieras, ne vi portas la radikon, sed la radiko portas vin.

<span id="an_11:19">11:19</span> Vi do diros:Brancxoj estis derompitaj,
por ke mi estu engreftita.

<span id="an_11:20">11:20</span> Bone; pro nekredemeco ili estis
derompitaj, kaj vi staras per via fido. Ne tenu vin alte, sed timu;

<span id="an_11:21">11:21</span> cxar se Dio ne indulgis la naturajn
brancxojn, Li ankaux vin ne indulgos.

<span id="an_11:22">11:22</span> Vidu do la bonecon kaj severecon de
Dio:al la falintoj severecon, sed al vi bonecon, se vi restados en Lia
boneco; alie vi ankaux detrancxigxos.

<span id="an_11:23">11:23</span> Kaj ili ankaux, se ili ne restados en
sia nekredemeco, engreftigxos; cxar Dio povas reengrefti ilin.

<span id="an_11:24">11:24</span> CXar se vi eltrancxigxis el tio, kio
estas nature sovagxa olivarbo, kaj kontrauxnature engreftigxis en bonan
olivarbon, kiom pli cxi tiuj, kiuj estas la naturaj brancxoj,
engreftigxos en sian propran olivarbon?

<span id="an_11:25">11:25</span> CXar mi ne volas, fratoj, ke vi ne sciu
cxi tiun misteron, por ke vi ne opiniu vin sagxaj, ke lauxparta
obstinigxo okazis al Izrael, gxis la pleneco de la nacianoj envenos;

<span id="an_11:26">11:26</span> kaj tiamaniere la tuta Izrael savigxos,
kiel estas skribite: El Cion venos la Liberiganto; Li deturnos de Jakob
malpiecon;

<span id="an_11:27">11:27</span> Kaj cxi tio estos Mia interligo kun
ili, Kiam Mi forigos iliajn pekojn.

<span id="an_11:28">11:28</span> Rilate al la evangelio, ili estas
malamikoj pro vi; sed rilate al la elekto, ili estas amataj pro la
patroj.

<span id="an_11:29">11:29</span> CXar la donacoj kaj la vokado de Dio
estas nerevokeblaj.

<span id="an_11:30">11:30</span> CXar kiel vi iam estis malobeemaj al
Dio, sed jam ricevis kompaton per ilia malobeo,

<span id="an_11:31">11:31</span> tiel same ankaux cxi tiuj jam malobeis,
por ke, per la kompato montrita al vi, ili ankaux nun ricevu kompaton.

<span id="an_11:32">11:32</span> CXar Dio kunsxlosis cxiujn en malobeo,
por ke Li kompatu cxiujn.

<span id="an_11:33">11:33</span> Ho, profundo de ricxeco kaj sagxeco kaj
scio de Dio! kiel neesploreblaj estas Liaj jugxoj, kaj nesekveblaj Liaj
vojoj!

<span id="an_11:34">11:34</span> CXar kiu sciis la spiriton de la
Eternulo? aux kiu estis Lia konsilanto?

<span id="an_11:35">11:35</span> aux kiu antauxe al Li donis ion, poste
redonotan al li?

<span id="an_11:36">11:36</span> CXar el Li kaj per Li kaj al Li estas
cxio. Al Li estu la gloro por cxiam. Amen.

<span id="an_12:1">12:1</span> Mi do vin petas, fratoj, pro la kompatoj
de Dio, ke vi prezentu viajn korpojn kiel vivantan oferon, sanktan,
placxantan al Dio, kio estas via racia servo.

<span id="an_12:2">12:2</span> Kaj ne konformigxu al cxi tiu mondo; sed
aliformigxu per renovigado de via menso, por ke vi provu, kio estas la
bona kaj aprobinda kaj perfekta volo de Dio.

<span id="an_12:3">12:3</span> CXar mi diras al cxiu el vi, per la graco
al mi donita, ke li ne tro estimu sin, sed estimu sin kun modereco, laux
mezuro de la fido, kiun Dio disdonis al cxiu.

<span id="an_12:4">12:4</span> CXar kiel ni havas multajn membrojn en
unu korpo, kaj ne cxiuj membroj havas la saman funkcion,

<span id="an_12:5">12:5</span> tiel same ni multaj estas unu korpo en
Kristo, kaj cxiuj aparte membroj unu de alia.

<span id="an_12:6">12:6</span> Sed havante donacojn diversajn laux la
graco donita al ni, cxu profetadon, ni profetu laux la mezuro de nia
fido;

<span id="an_12:7">12:7</span> aux servadon, ni laboru en nia servado;
aux instruanto, en sia instruado;

<span id="an_12:8">12:8</span> aux admonanto, en sia admonado; la
disdonanto agu malavare, la administranto kun diligenteco, la kompatanto
kun gxojo.

<span id="an_12:9">12:9</span> Via amo estu sen hipokriteco. Abomenu
tion, kio estas malbona; algluigxu al la bona.

<span id="an_12:10">12:10</span> En fratamo estu kore unuigitaj unu al
alia, honore preferantaj unu la alian;

<span id="an_12:11">12:11</span> en diligenteco ne malviglaj, en spirito
fervoraj, servantaj la Sinjoron;

<span id="an_12:12">12:12</span> en espero gxojaj, en aflikto paciencaj,
en pregxado persistaj;

<span id="an_12:13">12:13</span> kotizantaj por la bezonoj de la
sanktuloj, sekvantaj gastamecon.

<span id="an_12:14">12:14</span> Benu tiujn, kiuj vin persekutas; benu,
kaj ne malbenu.

<span id="an_12:15">12:15</span> GXoju kun gxojantoj, ploru kun
plorantoj.

<span id="an_12:16">12:16</span> Estu simpatiaj unu al alia. Ne
pripensadu altajn aferojn, sed klinadu vin al humilaj aferoj. Ne opiniu
vin sagxaj.

<span id="an_12:17">12:17</span> Redonu al neniu malbonon pro malbono.
Celu aprobindajxojn antaux cxiuj homoj.

<span id="an_12:18">12:18</span> Se estos eble, restu pacaj viaparte kun
cxiuj homoj.

<span id="an_12:19">12:19</span> Ne vengxu vin, amataj, sed cedu lokon
al kolero; cxar estas skribite:CXe Mi estas vengxo, Mi repagos, diras la
Sinjoro.

<span id="an_12:20">12:20</span> Sed se via malamiko malsatas, donu al
li mangxi; se li soifas, donu al li trinki; cxar tion farante, fajrajn
karbojn vi kolektos sur lia kapo.

<span id="an_12:21">12:21</span> Ne venkigxu de malbono, sed venku
malbonon per bono.

<span id="an_13:1">13:1</span> CXiu animo submetigxu al la superaj
auxtoritatoj, cxar ne ekzistas auxtoritato, krom de Dio; kaj tiuj, kiuj
ekzistas, estas starigitaj de Dio.

<span id="an_13:2">13:2</span> Tiu do, kiu kontrauxstaras al
auxtoritato, rezistas al la ordono de Dio; kaj tiuj, kiuj rezistas,
ricevos jugxon.

<span id="an_13:3">13:3</span> CXar regantoj estas terurajxo ne al la
bona agado, sed al la malbona. CXu vi volas ne timi auxtoritatulon? faru
bonon, kaj vi havos de li lauxdon;

<span id="an_13:4">13:4</span> cxar li estas servanto de Dio al vi por
bono. Sed timu, se vi faras malbonon; cxar ne vane li portas la glavon,
cxar li estas servanto de Dio, vengxanto por kolero kontraux tiu, kiu
faras malbonon.

<span id="an_13:5">13:5</span> Sekve estas necese submetigxi, ne nur pro
la kolero, sed ankaux pro konscienco.

<span id="an_13:6">13:6</span> CXar pro tio vi ankaux pagas tributon,
cxar ili estas servantoj de Dio, klopodantaj por cxi tio mem.

<span id="an_13:7">13:7</span> Redonu sxuldon al cxiuj:tributon, al kiu
tributo estas sxuldata; imposton, al kiu imposto; timon, al kiu timo;
honoron, al kiu honoro.

<span id="an_13:8">13:8</span> Al neniu sxuldu ion, krom la reciproka
amo; cxar amante sian proksimulon, oni plenumis la ceteran legxon.

<span id="an_13:9">13:9</span> CXar tio:Ne adultu, Ne mortigu, Ne
sxtelu, Ne deziru, kaj cxiu alia ordono, estas resumitaj en la jena
parolo:Amu vian proksimulon kiel vin mem.

<span id="an_13:10">13:10</span> Amo ne faras malbonon al proksimulo;
amo do estas la plenumado de la legxo.

<span id="an_13:11">13:11</span> Kaj tion faru, sciante la gxustan
tempon, ke nun estas la horo por levigxo el dormo; cxar nun nia savo
estas pli proksima, ol kiam ni ekkredis.

<span id="an_13:12">13:12</span> La nokto jam finigxas, kaj la tago
alproksimigxas; ni demetu do la farojn de mallumo kaj surmetu la
armilojn de lumo.

<span id="an_13:13">13:13</span> Ni iradu dece, kiel en la tago, ne en
dibocxado kaj drinkado, nek en volupto kaj senbrideco, nek en malpaco
kaj jxaluzo.

<span id="an_13:14">13:14</span> Sed surmetu la Sinjoron Jesuo Kristo,
kaj ne sekvu la intencojn de la karno al voluptoj.

<span id="an_14:1">14:1</span> Sed akceptu malfortulon en fido, tamen ne
por dubaj disputadoj.

<span id="an_14:2">14:2</span> Unu homo kredas, ke li povas cxion
mangxi; sed alia, estante malforta, mangxas legomojn.

<span id="an_14:3">14:3</span> Kiu mangxas, tiu ne malestimu tiun, kiu
ne mangxas; kaj kiu ne mangxas, tiu ne jugxu tiun, kiu mangxas; cxar Dio
lin akceptis.

<span id="an_14:4">14:4</span> Kiu estas vi, ke vi jugxas la servanton
de alia? antaux sia propra sinjoro li staras aux falas. Li ja estos
starigita, cxar la Sinjoro povas lin starigi.

<span id="an_14:5">14:5</span> Unu jugxas unu tagon pli alte ol alian,
alia egale jugxas cxiun tagon. CXiu homo konvinkigxu en sia menso.

<span id="an_14:6">14:6</span> Kiu observas la tagon, tiu observas gxin
al la Sinjoro; kaj la mangxanto mangxas al la Sinjoro, cxar li dankas
Dion; kaj la nemangxanto nemangxas al la Sinjoro, kaj li dankas Dion.

<span id="an_14:7">14:7</span> CXar neniu el ni vivas al si mem, kaj
neniu mortas al si mem.

<span id="an_14:8">14:8</span> CXar se ni vivas, ni vivas al la Sinjoro,
kaj se ni mortas, ni mortas al la Sinjoro; cxu ni vivas do, aux mortas,
al la Sinjoro ni apartenas.

<span id="an_14:9">14:9</span> CXar por tio Kristo mortis kaj vivigxis,
por esti Sinjoro de la mortintoj kaj de la vivantoj.

<span id="an_14:10">14:10</span> Sed vi, kial vi jugxas vian fraton? kaj
vi, kial vi malestimas vian fraton? cxar ni cxiuj staros antaux la
tribunala segxo de Dio.

<span id="an_14:11">14:11</span> CXar estas skribite: Kiel Mi vivas,
diras la Eternulo, antaux Mi klinigxos cxiu genuo, Kaj cxiu lango gloros
Dion.

<span id="an_14:12">14:12</span> Tial do cxiu el ni respondos al Dio pri
si mem.

<span id="an_14:13">14:13</span> Tial ni ne plu jugxu unu alian; sed
prefere ni jugxu, ke neniu metu en la vojo de sia frato faligilon aux
ian ofendilon.

<span id="an_14:14">14:14</span> Mi scias, kaj konvinkigxis en la
Sinjoro Jesuo, ke nenio estas malpura per si; sed por tiu, kiu opinias
ion malpura, gxi estas malpura.

<span id="an_14:15">14:15</span> CXar se pro mangxajxo via frato
cxagrenigxas, vi jam ne iradas en amo. Ne pereigu per via mangxajxo
tiun, por kiu Kristo mortis.

<span id="an_14:16">14:16</span> Via bono do ne estu kalumniita;

<span id="an_14:17">14:17</span> cxar la regno de Dio estas ne mangxado
kaj trinkado, sed justeco kaj paco kaj gxojo en la Sankta Spirito.

<span id="an_14:18">14:18</span> CXar tiu, kiu en tio servas Kriston,
placxas al Dio, kaj estas aprobata de homoj.

<span id="an_14:19">14:19</span> Ni do celu tion, kio apartenas al paco
kaj al reciproka edifo.

<span id="an_14:20">14:20</span> Ne detruu pro mangxajxo la faron de
Dio. CXio estas ja pura; sed estas malbone por tiu, kiu mangxas kun
ofendo.

<span id="an_14:21">14:21</span> Estas bone ne mangxi viandon, nek
trinki vinon, nek fari ion, per kio via frato ofendigxas.

<span id="an_14:22">14:22</span> Tiun fidon, kiun vi havas, havu por vi
mem antaux Dio. Felicxa estas tiu, kiu ne jugxas sin mem per tio, kion
li aprobas.

<span id="an_14:23">14:23</span> Sed tiu, kiu estas sendecida, estas
kondamnita, se li mangxas; cxar li mangxas ne el fido, kaj cxio, kio ne
estas el fido, estas peko.

<span id="an_15:1">15:1</span> Ni, kiuj estas fortaj, devas porti la
malfortajxojn de la nefortaj, kaj ne placxi al ni mem.

<span id="an_15:2">15:2</span> CXiu el ni placxu al sia proksimulo per
tia bono, kia tauxgas, por edifi.

<span id="an_15:3">15:3</span> CXar Kristo ankaux ne placxis al si mem,
sed, kiel estas skribite:La insultoj de Viaj insultantoj falis sur min.

<span id="an_15:4">15:4</span> CXar cxio, kio estas antauxe skribita,
estas skribita por nia instruado, por ke per pacienco kaj per konsolo de
la Skriboj ni havu esperon.

<span id="an_15:5">15:5</span> Kaj la Dio de pacienco kaj konsolo donu
al vi, ke vi simpatiu unu kun alia laux Kristo Jesuo;

<span id="an_15:6">15:6</span> por ke vi unuanime per unu vocxo gloru la
Dion kaj Patron de nia Sinjoro Jesuo Kristo.

<span id="an_15:7">15:7</span> Tial akceptu unu la alian, kiel ankaux
Kristo akceptis vin, al la gloro de Dio.

<span id="an_15:8">15:8</span> CXar mi diras, ke Kristo farigxis
servanto al la cirkumcidularo pro la vereco de Dio, por konfirmi la
promesojn al la patroj,

<span id="an_15:9">15:9</span> kaj ke la nacianoj pro lia kompato gloru
Dion, kiel estas skribite: Tial mi gloros Vin inter la popoloj, Kaj pri
Via nomo mi kantos.

<span id="an_15:10">15:10</span> Kaj ankaux oni diras: GXoju, ho gentoj,
kun Lia popolo.

<span id="an_15:11">15:11</span> Kaj ankaux: Gloru la Eternulon cxiuj
popoloj, Kaj lauxdu Lin cxiuj gentoj.

<span id="an_15:12">15:12</span> Kaj ankaux Jesaja diras: Estos radiko
de Jisxaj, Kaj la starigxanto por regi la naciojn. Al li celados la
nacioj.

<span id="an_15:13">15:13</span> Kaj la Dio de espero plenigu vin per
cxia gxojo kaj paco en kredado, por ke vi abunde havu esperon, laux la
potenco de la Sankta Spirito.

<span id="an_15:14">15:14</span> Kaj, ho miaj fratoj, mi mem
konvinkigxis pri vi, ke vi mem estas plenaj de boneco, plenigitaj per
cxia sciado, kaj kapablaj admoni unu la alian.

<span id="an_15:15">15:15</span> Tamen mi iom pli kuragxe skribas al vi,
kvazaux rememorigante vin per la graco, donita al mi de Dio,

<span id="an_15:16">15:16</span> ke mi estu servanto de Kristo Jesuo al
la nacianoj, solenanta la evangelion de Dio, por ke la oferado de la
nacianoj farigxu akceptebla, sanktigite de la Sankta Spirito.

<span id="an_15:17">15:17</span> Mi povas do fieri en Kristo Jesuo pri
tio, kio rilatas al Dio.

<span id="an_15:18">15:18</span> CXar mi ne kuragxos priparoli ion, krom
tio, kion Kristo faris per mi, por obeigi la nacianojn, vorte kaj fare,

<span id="an_15:19">15:19</span> en la potenco de signoj kaj
mirindajxoj, en la potenco de la Sankta Spirito; tiel, ke de Jerusalem
kaj cxirkauxe gxis Iliriko mi plene predikis la evangelion de Kristo;

<span id="an_15:20">15:20</span> jenon ambiciante:tiel prediki la
evangelion, ne tie, kie Kristo jam estis priparolita, ke mi ne konstruu
sur la fundamento de alia;

<span id="an_15:21">15:21</span> sed kiel estas skribite: Vidos tiuj, al
kiuj ne estis dirite pri li, Kaj komprenos tiuj, kiuj ne auxdis.

<span id="an_15:22">15:22</span> Pro tio ankaux mi ofte estis malhelpita
veni al vi;

<span id="an_15:23">15:23</span> sed jam ne havante lokon en cxi tiuj
regionoj, kaj dum multe da jaroj sopirante veni al vi,

<span id="an_15:24">15:24</span> kiam mi veturos al Hispanujo, mi venos
al vi (cxar mi esperas vin viziti travojagxante, kaj esti helpata de vi
sur la vojo, se antauxe mi estos suficxe gastinta cxe vi);

<span id="an_15:25">15:25</span> sed nun mi veturas al Jerusalem,
farante servon al la sanktuloj.

<span id="an_15:26">15:26</span> CXar Makedonujo kaj la Ahxaja lando
volonte decidis fari monoferon por la nericxaj sanktuloj en Jerusalem.

<span id="an_15:27">15:27</span> Volonte ili decidis, estante iliaj
sxuldantoj. CXar se la nacianoj partoprenas en iliaj spiritaj aferoj,
tiuj siavice devas servi al ili ankaux en materiaj aferoj.

<span id="an_15:28">15:28</span> Tial, plenuminte cxi tion, kaj
sigelinte por ili cxi tiun frukton, mi ekiros Hispanujon, kaj vizitos
vin survoje.

<span id="an_15:29">15:29</span> Kaj mi scias, ke venante al vi, mi
venos en la pleneco de la beno de Kristo.

<span id="an_15:30">15:30</span> Sed mi petas vin, fratoj, pro nia
Sinjoro Jesuo Kristo kaj pro la amo de la Spirito, ke vi kunluktu kun mi
en viaj pregxoj al Dio pro mi;

<span id="an_15:31">15:31</span> ke mi liberigxu de la malobeemuloj en
Judujo, kaj ke mia servo al Jerusalem estu akceptebla al la sanktuloj;

<span id="an_15:32">15:32</span> por ke mi venu gxoje al vi per la volo
de Dio kaj trovu ripozon cxe vi.

<span id="an_15:33">15:33</span> Kaj la Dio de paco estu kun vi cxiuj.
Amen.

<span id="an_16:1">16:1</span> Mi rekomendas al vi nian fratinon Febe,
kiu estas diakonino de la eklezio en Kenkrea;

<span id="an_16:2">16:2</span> por ke vi akceptu sxin en la Sinjoro,
kiel konvenas al sanktuloj, kaj ke vi helpu sxin, en cxiuj aferoj, pri
kiuj sxi bezonos vin; cxar sxi ankaux estis helpantino de multaj, kaj de
mi mem.

<span id="an_16:3">16:3</span> Salutu Priskilan kaj Akvilan, miajn
kunlaborantojn en Kristo Jesuo,

<span id="an_16:4">16:4</span> kiuj pro mia vivo riskis siajn kolojn;
ilin dankas ne nur mi, sed ankaux cxiuj eklezioj de la nacianoj;

<span id="an_16:5">16:5</span> kaj salutu la eklezion en ilia domo.
Salutu mian amatan Epajneton, kiu estas la unuaajxo de Azio por Kristo.

<span id="an_16:6">16:6</span> Salutu Marian, kiu multe laboris por vi.

<span id="an_16:7">16:7</span> Salutu Andronikon kaj Junion, miajn
parencojn kaj miajn kunkaptitojn, kiuj estas konataj inter la apostoloj,
kaj ankaux estis en Kristo antaux ol mi.

<span id="an_16:8">16:8</span> Salutu Ampliason, mian amaton en la
Sinjoro.

<span id="an_16:9">16:9</span> Salutu Urbanon, nian kunlaboranton por
Kristo, kaj mian amatan Stahxison.

<span id="an_16:10">16:10</span> Salutu Apeleson, la aprobitan en
Kristo. Salutu tiujn, kiuj estas cxe Aristobulo.

<span id="an_16:11">16:11</span> Salutu mian parencon Herodion. Salutu
tiujn cxe Narkiso, kiuj estas en la Sinjoro.

<span id="an_16:12">16:12</span> Salutu Trifajnan kaj Trifosan, kiuj
laboras en la Sinjoro. Salutu Persison, la virinon amatan, kiu multe
laboris en la Sinjoro.

<span id="an_16:13">16:13</span> Salutu Rufon, elektitan de la Sinjoro,
kaj lian kaj mian patrinon.

<span id="an_16:14">16:14</span> Salutu Asinkriton, Flegonon, Hermeson,
Patrobason, Hermason, kaj la fratojn cxe ili.

<span id="an_16:15">16:15</span> Salutu Filologon kaj Julian, Nereon kaj
lian fratinon, kaj Olimpason, kaj cxiujn sanktulojn kun ili.

<span id="an_16:16">16:16</span> Salutu unu la alian per sankta kiso.
CXiuj eklezioj de Kristo vin salutas.

<span id="an_16:17">16:17</span> Nun mi vin petas, fratoj, observi
tiujn, kiuj kauxzas la malkonsentojn kaj ofendojn kontraux la instruado,
kiun vi lernis; kaj forturni vin de ili.

<span id="an_16:18">16:18</span> CXar tiaj homoj servas ne al nia
Sinjoro Kristo, sed al sia ventro; kaj per siaj belaj kaj flataj vortoj
ili trompas la korojn de la naivuloj.

<span id="an_16:19">16:19</span> CXar via obeemeco estas sciigita al
cxiuj homoj. Tial mi gxojas pro vi; sed mi deziras, ke vi estu sagxaj
rilate la bonon kaj malkleraj rilate la malbonon.

<span id="an_16:20">16:20</span> Kaj la Dio de paco baldaux subpremos
Satanon sub viaj piedoj. La graco de nia Sinjoro Jesuo Kristo estu kun
vi.

<span id="an_16:21">16:21</span> Salutas vin Timoteo, mia kunlaboranto,
kaj Lucio kaj Jason kaj Sosipatro, miaj parencoj.

<span id="an_16:22">16:22</span> Mi, Tertio, kiu skribis cxi tiun
epistolon, salutas vin en la Sinjoro.

<span id="an_16:23">16:23</span> Vin salutas Gajo, la gastiganto de mi
kaj de la tuta eklezio. Vin salutas Erasto, la ekonomo de la urbo, kaj
Kvarto, la frato.

<span id="an_16:24">16:24</span> La graco de nia Sinjoro Jesuo Kristo
estu kun vi cxiuj. Amen.

<span id="an_16:25">16:25</span> Al Tiu, kiu povas fortikigi vin, laux
mia evangelio kaj la predikado de Jesuo Kristo, laux la malkasxo de la
mistero, silentigita tra eternaj tempoj,

<span id="an_16:26">16:26</span> sed nun elmontrita, kaj per la profetaj
skriboj laux la ordono de la eterna Dio sciigita al cxiuj nacioj por
obeado de fido;

<span id="an_16:27">16:27</span> al la sola sagxa Dio, per Jesuo Kristo
estu la gloro por cxiam kaj eterne. Amen.

------------------------------------------------------------------------

[Next: 1 Corinthians](co1)
