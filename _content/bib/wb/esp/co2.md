[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co1)  [Next](gal) 

------------------------------------------------------------------------

### Esperanto Bible: 2 Corinthians

<span id="an_1:1">1:1</span> Pauxlo, apostolo de Kristo Jesuo per la
volo de Dio, kaj la frato Timoteo, al la eklezio de Dio, kiu estas en
Korinto, kune kun cxiuj sanktuloj, kiuj estas en la tuta Ahxaja lando:

<span id="an_1:2">1:2</span> Graco al vi kaj paco de Dio, nia Patro, kaj
de la Sinjoro Jesuo Kristo.

<span id="an_1:3">1:3</span> Benata estu la Dio kaj Patro de nia Sinjoro
Jesuo Kristo, la Patro de kompatoj kaj Dio de cxia konsolo;

<span id="an_1:4">1:4</span> kiu konsoladas nin en nia tuta aflikto, por
ke ni povu konsoli tiujn, kiuj iel afliktigxas, per la konsolo, per kiu
ni mem estas konsolataj de Dio.

<span id="an_1:5">1:5</span> CXar kiel la suferoj de Kristo abundas cxe
ni, tiel same abundas ankaux per Kristo nia konsolo.

<span id="an_1:6">1:6</span> Sed se ni afliktigxas, tio estas por via
konsolo kaj savigxo; aux se ni konsoligxas, tio estas por via konsolo,
kiu energias, per la pacienca elportado de la samaj suferoj, kiujn ni
ankaux suferadas;

<span id="an_1:7">1:7</span> kaj nia espero pri vi estas firma, cxar ni
scias, ke kiel vi estas partoprenantoj en la suferoj, tiel ankaux vi
estas partoprenantoj en la konsolo.

<span id="an_1:8">1:8</span> CXar ni ne volas, ke vi nesciu, fratoj, pri
la aflikto, kiu okazis al ni en Azio, ke ni ekstreme super la forto
estis depremitaj, tiel, ke ni forte malesperis, ecx pri la vivo;

<span id="an_1:9">1:9</span> ni ja ricevis la aljugxon al morto en ni
mem, por ke ni fidu ne nin mem, sed Dion, kiu levas la mortintojn,

<span id="an_1:10">1:10</span> kaj kiu nin forsavis el tia granda morto
kaj forsavos; al kiu ni esperis, ke Li ankoraux plu nin forsavos;

<span id="an_1:11">1:11</span> dum vi ankaux nin kunhelpas per via
petegado, por ke, pro la donaco donita al ni per multaj personoj, danko
estu donata de multaj pro ni.

<span id="an_1:12">1:12</span> CXar jen estas nia singratulado, nome la
atesto de nia konscienco, ke en sankteco kaj sincereco antaux Dio, ne
laux homa sagxeco, sed laux la graco de Dio, ni kondutadis en la mondo,
kaj precipe cxe vi.

<span id="an_1:13">1:13</span> CXar ni skribas al vi nenion alian krom
tio, kion vi legas kaj prikonsentas, kaj mi esperas, ke vi prikonsentos
gxis la fino;

<span id="an_1:14">1:14</span> kiel ankaux vi ja parte prikonsentis pri
ni, ke ni estas via singratulado, tiel same, kiel vi ankaux estas la nia
en la tago de nia Sinjoro Jesuo.

<span id="an_1:15">1:15</span> Kaj en cxi tiu fidado mi intencis veni
unue al vi, por ke vi havu duoblan gracon,

<span id="an_1:16">1:16</span> kaj vizitinte vin survoje, trairi en
Makedonujon, kaj denove el Makedonujo veni al vi, kaj de vi esti
antauxen irigita al Judujo.

<span id="an_1:17">1:17</span> Kiam mi do tiel intencis, cxu mi
elmontris kapricemon? aux kion mi celas, cxu mi tion celas lauxkarne,
tiel ke estu cxe mi la Jes, Jes, kaj la Ne, Ne?

<span id="an_1:18">1:18</span> Sed, kiel Dio estas fidela, nia parolo al
vi ne estas Jes kaj Ne.

<span id="an_1:19">1:19</span> CXar la Filo de Dio, Jesuo Kristo, kiu de
ni estas predikita inter vi, de mi kaj Silvano kaj Timoteo, ne estis Jes
kaj Ne, sed en li la Jes estigxis.

<span id="an_1:20">1:20</span> CXar kiel ajn multaj estas la promesoj de
Dio, en li estas la Jes; tial ankaux per li estas la Amen, por la gloro
al Dio per ni.

<span id="an_1:21">1:21</span> Kaj tiu, kiu fortikigas nin kune kun vi
en Kristo kaj sanktoleis nin, estas Dio,

<span id="an_1:22">1:22</span> kiu ankaux nin sigelis kaj donis al ni la
antauxgarantiajxon de la Spirito en niaj koroj.

<span id="an_1:23">1:23</span> Sed mi vokas Dion kiel atestanton sur
mian animon, ke por indulgi vin mi ankoraux ne venis al Korinto.

<span id="an_1:24">1:24</span> Ne kvazaux ni estrus super via fido, sed
ni estas kunhelpantoj de via gxojo; cxar per via fido vi staras.

<span id="an_2:1">2:1</span> Sed mi decidis por mi mem, ke mi ne venos
al vi denove en malgxojo.

<span id="an_2:2">2:2</span> CXar se mi vin malgxojigas, kiu do min
gxojigas, krom tiu, kiu estas malgxojigata de mi?

<span id="an_2:3">2:3</span> Kaj mi skribis tion saman, por ke, veninte,
mi ne havu malgxojon de tiuj, pri kiuj mi devus gxoji, fidante pri vi
cxiuj, ke mia gxojo estas la gxojo de vi cxiuj.

<span id="an_2:4">2:4</span> CXar el multe da aflikto kaj kora dolorego
mi skribis al vi kun multaj larmoj, ne por ke vi malgxoju, sed ke vi
sciu la amon, kiun mi havas al vi abunde.

<span id="an_2:5">2:5</span> Sed se iu kauxzis malgxojon, li kauxzis
malgxojon ne al mi, sed parte (por ne tro forte vin premi) al vi cxiuj.

<span id="an_2:6">2:6</span> Suficxa al tia homo estas tiu puno, farita
de la plimulto;

<span id="an_2:7">2:7</span> pro tio, kontrauxe, vi devus lin pardoni
kaj konsoli, por ke tia homo neniel forglutigxu per sia troa malgxojo.

<span id="an_2:8">2:8</span> Tial mi petegas vin, ke vi konfirmu al li
vian amon.

<span id="an_2:9">2:9</span> GXuste por tio mi ja skribis, ke mi vin
provu, cxu vi en cxio estas obeemaj.

<span id="an_2:10">2:10</span> Sed al kiu vi pardonas ion, mi ankaux;
cxar kion mi ankaux pardonis, se mi ion pardonis, mi tion faris pro vi
antaux Kristo,

<span id="an_2:11">2:11</span> por ke Satano ne gajnu profiton kontraux
ni:cxar ni ne estas sen scio pri liaj ruzoj.

<span id="an_2:12">2:12</span> Kiam mi venis al Troas, por disvastigi
tie la evangelion de Kristo, kaj kiam en la Sinjoro malfermigxis al mi
pordo,

<span id="an_2:13">2:13</span> mi ne ricevis ripozon por mia spirito,
cxar mi ne trovis mian fraton Tito; sed mi adiauxis ilin kaj foriris al
Makedonujo.

<span id="an_2:14">2:14</span> Sed danko estu al Dio, kiu cxiam
kondukadas nin triumfe en Kristo kaj montras cxie per ni la bonodoron de
Sia konigxo.

<span id="an_2:15">2:15</span> CXar ni estas al Dio dolcxa odoro de
Kristo, en la savatoj, kaj en la pereantoj;

<span id="an_2:16">2:16</span> al cxi tiuj, odoro de morto al morto; al
tiuj, odoro de vivo al vivo. Kaj kiu estas tauxga por cxi tio?

<span id="an_2:17">2:17</span> CXar ni ne similas al multaj, kiuj faras
la vorton de Dio komercajxo; sed kun sincereco, kaj kiel per Dio, antaux
Dio ni parolas en Kristo.

<span id="an_3:1">3:1</span> CXu ni denove komencas nin mem rekomendi?
aux cxu ni bezonas, kiel iuj, leterojn rekomendajn al vi, aux de vi?

<span id="an_3:2">3:2</span> Vi mem estas nia letero, skribita sur nia
koro, kaj konata kaj legata de cxiuj;

<span id="an_3:3">3:3</span> cxar vi montrigxis, ke vi estas letero de
Kristo liverita per ni, skribita ne per inko, sed per la Spirito de la
vivanta Dio; ne sur sxtonaj tabeloj, sed sur la karnaj tabeloj de la
koro.

<span id="an_3:4">3:4</span> Kaj tian fidon ni havas per Kristo al Dio;

<span id="an_3:5">3:5</span> ne kvazaux ni tauxgas ion fari per ni mem,
sed nia tauxgeco estas el Dio,

<span id="an_3:6">3:6</span> kiu ankaux tauxgigis nin kiel
administrantojn de nova interligo, ne laux litero, sed laux spirito;
cxar la litero mortigas, sed la spirito vivigas.

<span id="an_3:7">3:7</span> Sed se la administrado mortiga, esprimita
per literoj kaj encxizita sur sxtonoj, estigxis en gloro, tiel, ke la
Izraelidoj ne povis fikse rigardi la vizagxon de Moseo pro lia vizagxa
brileco, jam tamen malpliigxanta,

<span id="an_3:8">3:8</span> kiel do la administrado spirita ne estos
pli multe en gloro?

<span id="an_3:9">3:9</span> CXar se la administrado de kondamno estas
gloro, multe pli abunde la administrado de justeco superas en gloro.

<span id="an_3:10">3:10</span> CXar vere tio, kio havis gloron, ne estis
glorigita en cxi tiu rilato, pro la superabunda gloro.

<span id="an_3:11">3:11</span> CXar se tio, kio forpasas, havis gloron,
ankoraux pli multe tio, kio restadas, estas en gloro.

<span id="an_3:12">3:12</span> Havante do tian esperon, ni uzas grandan
liberecon de parolo,

<span id="an_3:13">3:13</span> kaj ne kiel Moseo, kiu metis vualon sur
sian vizagxon, por ke la Izraelidoj ne fikse rigardu gxis finigxo de
tio, kio estis forpasanta;

<span id="an_3:14">3:14</span> sed iliaj animoj sensentigxis; cxar ecx
gxis hodiaux, cxe la legado de la malnova testamento, nelevita restadas
tiu sama vualo, kiu estas forigita en Kristo,

<span id="an_3:15">3:15</span> sed gxis hodiaux, kiam ajn oni legas
Moseon, vualo kusxas sur ilia koro.

<span id="an_3:16">3:16</span> Sed kiam ajn oni turnas sin al la
Sinjoro, la vualo estas forprenata.

<span id="an_3:17">3:17</span> La Sinjoro estas la Spirito; kaj kie
estas la Spirito de la Sinjoro, tie estas libereco.

<span id="an_3:18">3:18</span> Sed ni cxiuj, per nevualita vizagxo
spegulante la gloron de la Sinjoro, transformigxas en la saman bildon,
de gloro al gloro, kiel el la Sinjoro la Spirito.

<span id="an_4:1">4:1</span> Pro tio, ke ni havas cxi tiun
administradon, kiel ni ricevis kompaton, ni ne senkuragxigxas;

<span id="an_4:2">4:2</span> sed ni formetis la kasxitajn aferojn de
honto, ne irante kun ruzeco kaj ne falsante la vorton de Dio, sed per
elmontro de la vero rekomendante nin al cxies konscienco antaux Dio.

<span id="an_4:3">4:3</span> Sed se nia evangelio eble estas vualita,
gxi estas vualita rilate al tiuj, kiuj pereas;

<span id="an_4:4">4:4</span> en kiuj la dio de cxi tiu mondo blindigis
la animojn de la nekredantoj, por ke la lumo de la evangelio de la gloro
de Kristo, kiu estas la bildo de Dio, ne brilu sur ilin.

<span id="an_4:5">4:5</span> CXar ni predikadas ne nin mem, sed Kriston
Jesuon kiel Sinjoron, kaj nin mem kiel viajn servistojn pro Jesuo.

<span id="an_4:6">4:6</span> CXar Dio, kiu diris:El mallumo lumo brilos,
Tiu brilis en niaj koroj, por doni lumon de la scio de la gloro de Dio
en la vizagxo de Jesuo Kristo.

<span id="an_4:7">4:7</span> Sed ni havas cxi tiun trezoron en argilaj
vazoj, por ke la treega grandeco de la potenco estu de Dio, kaj ne de ni
mem;

<span id="an_4:8">4:8</span> ni estas premegataj cxe cxiu flanko, tamen
ne enanguligitaj; embarasataj, sed ne konsternataj;

<span id="an_4:9">4:9</span> persekutataj, sed ne forlasataj; faligataj,
sed ne detruataj;

<span id="an_4:10">4:10</span> cxiam portante en la korpo la mortigxon
de Jesuo, por ke la vivo ankaux de Jesuo elmontrigxu en nia korpo.

<span id="an_4:11">4:11</span> CXar ni, la vivantoj, cxiam estas
submetataj al morto pro Jesuo, por ke la vivo ankaux de Jesuo
elmontrigxu en nia morta karno.

<span id="an_4:12">4:12</span> La morto do energias en ni, sed la vivo
en vi.

<span id="an_4:13">4:13</span> Sed havante la saman spiriton de fido
laux la skribo:Mi kredis, kaj tial mi parolis; ni ankaux kredas, kaj
tial ankaux ni parolas;

<span id="an_4:14">4:14</span> sciante, ke Tiu, kiu levis la Sinjoron
Jesuo, levos nin ankaux kun Jesuo kaj prezentos nin kun vi.

<span id="an_4:15">4:15</span> CXar cxio estas pro vi, por ke la graco,
multobligita per multaj, abundigu la dankon al la gloro de Dio.

<span id="an_4:16">4:16</span> Pro tio ni ne senkuragxigxas; sed kvankam
nia ekstera homo kadukigxas, tamen nia interna homo renovigxas tagon
post tago.

<span id="an_4:17">4:17</span> CXar nia malpeza kaj momenta sufero
elfaras por ni, pli kaj pli ekster mezuro, eternan pezon da gloro;

<span id="an_4:18">4:18</span> dum ni rigardas ne la vidatajxojn, sed la
nevidatajxojn; cxar la vidatajxoj estas tempaj, sed la nevidatajxoj
estas eternaj.

<span id="an_5:1">5:1</span> CXar ni scias, ke se la surtera logxejo de
nia tabernaklo dissolvigxos, ni havas de Dio konstruajxon, domon ne
manfaritan, eternan en la cxieloj.

<span id="an_5:2">5:2</span> CXar vere en cxi tiu ni gxemas, sopirante
al la survestado per nia logxejo, kiu devenas de la cxielo;

<span id="an_5:3">5:3</span> se almenaux, vestite, ni ne trovigxos
nudaj.

<span id="an_5:4">5:4</span> CXar ni, kiuj estas en cxi tiu tabernaklo,
gxemas sxargxite, ne pro tio, ke ni deziras senvestigxi, sed cxar ni
deziras survestigxi, por ke la mortajxo estu elsorbita de la vivo.

<span id="an_5:5">5:5</span> Kaj Tiu, kiu nin elfaris por cxi tiu celo,
estas Dio, kiu donis al ni la antauxgarantiajxon de la Spirito.

<span id="an_5:6">5:6</span> Ni do cxiam gxoje kuragxas, kaj ni scias,
ke dum ni cxeestas en la korpo, ni forestas de la Sinjoro

<span id="an_5:7">5:7</span> (cxar ni iradas fide, ne vide);

<span id="an_5:8">5:8</span> ni gxoje kuragxas, kaj ni plivolas foresti
de la korpo kaj cxeesti kun la Sinjoro.

<span id="an_5:9">5:9</span> Tial ankaux ni ambicias, cxu cxeestante aux
forestante, esti akceptindaj cxe li.

<span id="an_5:10">5:10</span> CXar ni cxiuj devos elmontrigxi antaux la
tribunala segxo de Kristo, por ke cxiu ricevu tion, kion li faris en la
korpo, laux siaj faritajxoj, cxu bonaj aux malbonaj.

<span id="an_5:11">5:11</span> Sciante do la timon al la Sinjoro, ni
celas konvinki homojn, sed ni ja elmontrigxas al Dio; kaj ni esperas, ke
ni elmontrigxas ankaux al viaj konsciencoj.

<span id="an_5:12">5:12</span> Ni ne denove nin rekomendas al vi, sed
donas al vi kauxzon fierigxi pri ni, por ke vi havu ion respondi al
tiuj, kiuj fierigxas sxajne kaj ne kore.

<span id="an_5:13">5:13</span> CXar cxu ni estis frenezaj, tio estis pro
Dio, aux cxu ni estas seriozaj, tio estas pro vi.

<span id="an_5:14">5:14</span> CXar la amo de Kristo nin devigas; cxar
ni jugxas jene, ke cxar unu mortis pro cxiuj, tial cxiuj mortis;

<span id="an_5:15">5:15</span> kaj li mortis pro cxiuj, por ke la
vivantoj jam vivu ne por si mem, sed por tiu, kiu pro ili mortis kaj
relevigxis.

<span id="an_5:16">5:16</span> Tial ni de nun konas neniun lauxkarne;
ecx kvankam ni konis Kriston lauxkarne, tamen ni ne plu lin tiel konas.

<span id="an_5:17">5:17</span> Tial se iu homo estas en Kristo, estas
jam nova kreitajxo; la malnovajxoj forpasis, jen ili jam estigxis novaj.

<span id="an_5:18">5:18</span> Sed cxio estas de Dio, kiu repacigis nin
al Si mem per Kristo kaj donis al ni la administradon de la repacigo;

<span id="an_5:19">5:19</span> nome, ke Dio estis en Kristo, repacigante
la mondon al Si, ne alkalkulante al ili la kulpojn, kaj komisiis al ni
la vorton repacigan.

<span id="an_5:20">5:20</span> Ni do estas ambasadoroj pro Kristo,
kvazaux Dio per ni petadus; ni vin petegas pro Kristo, repacigxu al Dio.

<span id="an_5:21">5:21</span> Tiun, kiu ne konis pekon, Li faris peko
pro ni; por ke ni farigxu justeco de Dio en li.

<span id="an_6:1">6:1</span> Kaj kunlaborante kun li, ni petegas ankaux,
ke vi ne vane akceptu la gracon de Dio

<span id="an_6:2">6:2</span> (cxar Li diris: En tempo de favoro Mi
auxskultis vin, Kaj en tago de savo Mi helpis vin; jen nun la tempo de
favoro; jen nun la tago de savo);

<span id="an_6:3">6:3</span> ni donu en nenio okazon por maledifo, por
ke oni ne kulpigu nian administradon;

<span id="an_6:4">6:4</span> sed en cxio ni aprobigu nin, kiel servantoj
de Dio, en multa pacienco, en suferoj, en afliktoj, en malfacilajxoj,

<span id="an_6:5">6:5</span> en batovundoj, en malliberigoj, en
tumultoj, en laboroj, en maldormoj, en malsatoj,

<span id="an_6:6">6:6</span> en cxasteco, en sciado, en pacienco, en
afableco, en Spirito Sankta, en amo senhipokrita,

<span id="an_6:7">6:7</span> en la vorto de vero, en la potenco de Dio;
per la armajxo de justeco dekstre kaj maldekstre,

<span id="an_6:8">6:8</span> per gloro kaj malgloro, per malbonfamo kaj
bonfamo; kiel trompantoj, tamen veraj;

<span id="an_6:9">6:9</span> kiel nekonataj, tamen bone konataj; kiel
mortantaj, kaj jen ni vivas; kiel pune korektataj, tamen ne mortigataj;

<span id="an_6:10">6:10</span> kiel dolorplenaj, tamen cxiam gxojantaj;
kiel malricxaj, tamen multajn ricxigantaj; kiel nenion havantaj, tamen
posedantaj cxion.

<span id="an_6:11">6:11</span> Nia busxo estas malfermita al vi, ho
Korintanoj, nia koro estas plivastigita.

<span id="an_6:12">6:12</span> Vi ne estas malvastigitaj en ni, sed vi
estas malvastigitaj en viaj propraj internajxoj.

<span id="an_6:13">6:13</span> Pro rekompenco samspeca do (mi parolas
kiel al infanoj) vi ankaux estu plivastigitaj.

<span id="an_6:14">6:14</span> Ne estigxu kunjuguloj maltauxge kun
nekredantoj; cxar kian partoprenon havas justeco kun maljusteco? aux
kian komunajxon havas lumo kun mallumo?

<span id="an_6:15">6:15</span> Kaj kian akordon havas Kristo kun Belial?
aux kian kunecon havas kredanto kun nekredanto?

<span id="an_6:16">6:16</span> Kaj kian konsenton havas templo de Dio
kun idoloj? cxar ni estas templo de Dio vivanta; kiel diris Dio:Mi
logxos inter ili, kaj Mi iros inter ili; kaj Mi estos ilia Dio, kaj ili
estos Mia popolo.

<span id="an_6:17">6:17</span> Tial Eliru el inter ili, kaj estu
apartaj, diras la Eternulo, Kaj ne tusxu malpurajxon; Kaj Mi vin
akceptos,

<span id="an_6:18">6:18</span> Kaj Mi estos por vi Patro, Kaj vi estos
Miaj filoj kaj filinoj, diras la Eternulo Plejpotenca.

<span id="an_7:1">7:1</span> Havante do cxi tiujn promesojn, amataj, ni
purigu nin de cxia malpureco karna kaj spirita, perfektigante sanktecon
en la timo al Dio.

<span id="an_7:2">7:2</span> Malfermu al ni viajn korojn; ni kontraux
neniu maljuste agis, ni ruinigis neniun, al neniu ni friponis.

<span id="an_7:3">7:3</span> Ne por vin kondamni mi tion diras; cxar mi
antauxe diris, ke vi estas en niaj koroj, por kune vivi kaj kune morti.

<span id="an_7:4">7:4</span> Granda estas mia parola libereco al vi,
granda estas mia fiereco pri vi:mi estas plena de konsolo, al mi
superabundas la gxojo meze de nia tuta aflikto.

<span id="an_7:5">7:5</span> CXar ecx kiam ni jam alvenis en
Makedonujon, nia karno tute ne faciligxis, sed ni cxiel depremigxis;
ekstere estis bataloj, interne timoj.

<span id="an_7:6">7:6</span> Tamen Dio, kiu konsolas la humilulojn,
konsolis nin per la alveno de Tito;

<span id="an_7:7">7:7</span> kaj ne nur per lia alveno, sed ankaux per
la konsolo, per kiu li konsoligxis pri vi, dum li pridiris al ni vian
sopiron, vian doloron, vian fervoron pro mi; tiel, ke mi ankoraux pli
gxojis.

<span id="an_7:8">7:8</span> CXar kvankam mi vin malgxojigis per mia
epistolo, mi ne bedauxras pri tio, kvankam mi ja bedauxris; cxar mi
vidas, ke tiu epistolo vin malgxojigis, sed nur mallonge.

<span id="an_7:9">7:9</span> Mi nun gxojas, ne pro tio, ke vi malgxojis,
sed pro tio, ke vi malgxojis gxis pento; cxar vi laux Dio malgxojis, por
ke vi havu nenian malutilon per ni.

<span id="an_7:10">7:10</span> CXar la malgxojo laux Dio elfaras penton
gxis savo, ne bedauxrindan; sed la malgxojo de la mondo elfaras morton.

<span id="an_7:11">7:11</span> CXar jen kian zorgemon tiu sama malgxojo
laux Dio elfaris en vi, plue kian senkulpigon, plue kian indignon, plue
kian timon, plue kian sopiron, plue kian fervoron, plue kian vengxon! En
cxio vi elmontris vin puraj pri la afero.

<span id="an_7:12">7:12</span> Tial kvankam mi skribis al vi, tamen tio
estis ne pro tiu, kiu faris la malbonon, nek pro tiu, kiu suferis la
malbonon, sed por ke via zorgemo por ni elmontrigxu al vi mem antaux
Dio.

<span id="an_7:13">7:13</span> Tial ni konsoligxis; kaj en nia konsolo
ni gxojis des pli multege pro la gxojo de Tito, cxar lia animo estas
refresxigita de vi cxiuj.

<span id="an_7:14">7:14</span> CXar se en io mi fanfaronis al li pro vi,
mi ne hontis; sed kiel ni cxion parolis vereme al vi, tiel same ankaux
nia fanfaronado, kiun mi faris antaux Tito, montrigxis vera.

<span id="an_7:15">7:15</span> Kaj lia interna amo pli abundas al vi,
dum li memoras la obeadon de vi cxiuj, kiel kun timo kaj tremo vi lin
akceptis.

<span id="an_7:16">7:16</span> Mi gxojas, ke en cxio mi povas fidi al
vi.

<span id="an_8:1">8:1</span> Cetere, fratoj, ni sciigas al vi la gracon
de Dio, kiu estas donacita en la eklezioj Makedonaj;

<span id="an_8:2">8:2</span> nome, en grava provo per suferado, la
abundo de ilia gxojo kaj ilia profunda malricxeco abundis al la ricxo de
ilia malavareco.

<span id="an_8:3">8:3</span> CXar mi konstatas, ke laux sia povo-jes,
kaj super sia povo-ili donis memvole,

<span id="an_8:4">8:4</span> petegante nin per multe da petado fari tiun
komplezon kaj la komunan helpservadon al la sanktuloj;

<span id="an_8:5">8:5</span> kaj ne kiel ni esperis, sed unue ili sin
dedicxis al la Sinjoro, kaj al ni per la volo de Dio.

<span id="an_8:6">8:6</span> Tiel, ke ni instigis Titon, ke kiel li
antauxe komencis, tiel same li perfektigu en vi cxi tiun pluan gracon.

<span id="an_8:7">8:7</span> Sed kiel al vi cxio abundas:fido kaj parolo
kaj scio kaj fervoro kaj via amo al ni, tiel abundu al vi ankaux cxi tiu
graco.

<span id="an_8:8">8:8</span> Mi parolas ne ordonante, sed provante per
la fervoro de aliaj la sincerecon de via amo ankaux.

<span id="an_8:9">8:9</span> CXar vi scias la gracon de nia Sinjoro
Jesuo Kristo, ke kvankam li estis ricxa, tamen pro vi li farigxis
malricxa, por ke vi per lia malricxeco farigxu ricxaj.

<span id="an_8:10">8:10</span> Kaj en tio mi donas mian opinion; cxar
cxi tio utilas por vi, kiuj unuaj komencis, antaux unu jaro, ne nur
fari, sed ankaux voli.

<span id="an_8:11">8:11</span> Sed nun kompletigu la faradon ankaux;
tiel ke, kiel estis la volonteco voli, tiel ankaux estu la plenumo el
via havo.

<span id="an_8:12">8:12</span> CXar kie ekzistas la volonteco, gxi estos
akceptita laux la havo, ne laux la nehavo.

<span id="an_8:13">8:13</span> CXar mi diras tion, ne por ke aliaj estu
faciligataj kaj vi premataj,

<span id="an_8:14">8:14</span> sed laux egaleco:via abundo nuntempe
farigxu por ilia manko, por ke ilia abundo farigxu por via manko, por ke
estu egaleco;

<span id="an_8:15">8:15</span> kiel estas skribite:Tiu, kiu kolektis
pli, ne havis superflue, kaj tiu, kiu kolektis malpli, ne havis mankon.

<span id="an_8:16">8:16</span> Sed danko estu al Dio, kiu metas en la
koron de Tito la saman zorgon pri vi.

<span id="an_8:17">8:17</span> CXar li ja akceptis la instigon; sed
estante mem tre fervora, li ekiris al vi memvole.

<span id="an_8:18">8:18</span> Kaj ni sendis kune kun li la fraton, kies
lauxdo en la evangelio disvastigxas tra cxiuj eklezioj;

<span id="an_8:19">8:19</span> kaj krom tio, li ankaux estis elektita de
la eklezioj, por vojagxadi kune kun ni rilate al cxi tiu graco, kiun ni
administradas al la gloro de la Sinjoro, kaj por elmontri nian
volontecon,

<span id="an_8:20">8:20</span> evitante tion, ke iu riprocxus nin rilate
al cxi tiu monhelpo, kiun ni administras;

<span id="an_8:21">8:21</span> cxar ni celas aferojn konvenajn ne nur
antaux la Sinjoro, sed ankaux antaux homoj.

<span id="an_8:22">8:22</span> Kaj ni sendis kune kun ili nian fraton,
kiun ni ofte pruvis fervora en multaj aferoj, sed nun multe pli fervora
pro la granda fido, kiun li havas al vi.

<span id="an_8:23">8:23</span> Se iu demandas pri Tito, li estas mia
kunulo kaj mia kunlaboranto rilate al vi; se pri niaj fratoj, ili estas
apostoloj de eklezioj, la gloro de Kristo.

<span id="an_8:24">8:24</span> Vi do elmontru al ili antaux la eklezioj
la pruvon de via amo kaj de nia fanfaronado pro vi.

<span id="an_9:1">9:1</span> CXar pri la servado al la sanktuloj estas
por mi superflue skribi al vi;

<span id="an_9:2">9:2</span> cxar mi scias vian volontecon, pri kiu mi
fanfaronas pro vi al la Makedonoj, ke la Ahxaja lando jam antaux unu
jaro pretigxis; kaj via fervoro instigis la plimulton el ili.

<span id="an_9:3">9:3</span> Sed mi sendis la fratojn, por ke nia
fanfaronado pro vi ne farigxu vanta rilate al cxi tio, sed, kiel mi
diris, por ke vi estu pretaj,

<span id="an_9:4">9:4</span> por ke, se venus kune kun mi iuj el
Makedonujo kaj trovus vin ne pretaj, ni (por ne diri, vi) ne hontu pro
cxi tiu fido.

<span id="an_9:5">9:5</span> Mi do opiniis necesa, peti la fratojn, ke
ili antauxe iru al vi, kaj antauxe pretigu vian de longe promesitan
helpmonon, por ke tio estu preta, kiel volonte donita, kaj ne kiel
eldevigita.

<span id="an_9:6">9:6</span> Sed jen:Tiu, kiu semas sxpare, ankaux
rikoltos sxpare; kaj tiu, kiu semas malavare, ankaux rikoltos malavare.

<span id="an_9:7">9:7</span> CXiu faru laux tio, kion li intencas en la
koro, ne domagxante, nek pro neceseco; cxar Dio amas donacanton gxojan.

<span id="an_9:8">9:8</span> Kaj Dio povas abundigi cxe vi cxian gracon,
por ke vi, havante cxiam en cxio cxian suficxecon, abunde rilatu al cxia
bona faro;

<span id="an_9:9">9:9</span> kiel estas skribite: Li sxutis kaj donis al
la malricxuloj; Lia justeco restas eterne.

<span id="an_9:10">9:10</span> Kaj Tiu, kiu donas semon al la semanto
kaj panon por nutrajxo, donos kaj multobligos vian semotan semon, kaj
plimultigos la fruktojn de via justeco;

<span id="an_9:11">9:11</span> dum vi pliricxigxos en cxio al cxia
malavareco, kiu efikas per ni dankdonadon al Dio.

<span id="an_9:12">9:12</span> CXar la administrado de cxi tiu servado
ne nur kompletigas la mezuron de la bezonoj de la sanktuloj, sed ankaux
abundas per multaj dankoj al Dio;

<span id="an_9:13">9:13</span> cxar provinte vin per cxi tiu
administrado, ili gloras Dion pro la obeo de via konfeso al la evangelio
de Kristo, kaj pro la malavareco de via donaco al ili kaj al cxiuj;

<span id="an_9:14">9:14</span> dum ili mem ankaux, per petado por vi,
tre sopiras al vi pro la grandega graco de Dio en vi.

<span id="an_9:15">9:15</span> Danko estu al Dio pro Lia neesprimebla
donaco.

<span id="an_10:1">10:1</span> Mi mem, Pauxlo, petegas vin pro la
mildeco kaj dolcxanimeco de Kristo, mi, kiu en via cxeesto estas humila
inter vi, sed, forestante, tre kuragxas rilate al vi:

<span id="an_10:2">10:2</span> mi mem petegas vin, ke cxeestante, mi ne
kuragxu per la insisteco, per kiu mi bontrovas kuragxi kontraux iuj,
kiuj rigardas nin kiel lauxkarne iradantajn.

<span id="an_10:3">10:3</span> CXar kvankam ni iradas en karno, tamen ni
ne militadas laux karno

<span id="an_10:4">10:4</span> (cxar la iloj de nia militado estas ne
lauxkarnaj, sed potencaj antaux Dio por la dejxetado de fortikajxoj);

<span id="an_10:5">10:5</span> dejxetante diskutojn, kaj cxian altajxon
levatan kontraux la scio konforma al Dio, kaj ekkaptante cxiun penson al
la obeo al Kristo,

<span id="an_10:6">10:6</span> kaj starante pretaj puni cxian malobeon,
tuj kiam via obeo plenumigxos.

<span id="an_10:7">10:7</span> Vi rigardas la aferojn antaux via
vizagxo. Se iu fidas en si mem, ke li apartenas al Kristo, li denove
pripensu en si mem, ke kiel li apartenas al Kristo, tiel same ankaux ni.

<span id="an_10:8">10:8</span> CXar ecx se mi fierus iom supermezure pri
nia auxtoritato (kiun donis la Sinjoro, por vin edifi, kaj ne por vin
dejxeti), mi ne hontus;

<span id="an_10:9">10:9</span> por ke ne sxajnu, kvazaux mi volus timigi
vin per miaj leteroj.

<span id="an_10:10">10:10</span> CXar, oni diras, liaj leteroj estas
gravaj kaj fortaj; sed lia korpa aspekto estas malforta, kaj lia parolo
malsxatinda.

<span id="an_10:11">10:11</span> Tiu homo konsideru, ke kiaj,
forestante, ni estas per leteroj, tiaj, cxeestante, ni estas ankaux per
agado.

<span id="an_10:12">10:12</span> CXar ni ne kuragxas nin interkalkuli
aux kompari kun iuj el la sin rekomendantaj; cxar ili estas neprudentaj,
mezurante sin laux si mem kaj komparante sin al si mem.

<span id="an_10:13">10:13</span> Sed ni fieros ne pretermezure, sed laux
la amplekso de la mezurilo, kiun Dio destinis al ni, por mezuri, por
atingi ecx gxis vi.

<span id="an_10:14">10:14</span> CXar ni ne tro etendas nin, kvazaux ni
ne atingus gxis vi; cxar ni jam venis gxis vi en la evangelio de Kristo,

<span id="an_10:15">10:15</span> ne fierante pretermezure, nome en
laboroj malpropraj, sed esperante, ke dum kreskos via fido, ni kreskos
en vi laux nia mezurilo gxis plua abundo,

<span id="an_10:16">10:16</span> por prediki la evangelion gxis la
regionoj preter vi, kaj ne fieri pri malpropra mezurilo rilate al aferoj
jam faritaj.

<span id="an_10:17">10:17</span> Sed kiu fieras, tiu fieru en la
Eternulo.

<span id="an_10:18">10:18</span> CXar ne tiu, kiu sin mem rekomendas,
estas akceptata, sed tiu, kiun rekomendas la Sinjoro.

<span id="an_11:1">11:1</span> Mi volas, ke vi pacience toleru min pro
iom da malsagxeco; sed efektive vi ja pacience min toleras.

<span id="an_11:2">11:2</span> CXar mi jxaluzas pri vi per Dia jxaluzo,
cxar mi fiancxigis vin al unu edzo, por ke mi prezentu vin kiel cxastan
virgulinon al Kristo.

<span id="an_11:3">11:3</span> Sed mi timas, ke kiel trompis Evan la
serpento per sia ruzeco, viaj animoj iel deklinigxos for de la simpleco
kaj la cxasteco, kiu estas en Kristo.

<span id="an_11:4">11:4</span> CXar se iu vizitanto predikas alian
Kriston, kiun ni ne predikis, aux se vi ricevas malsaman spiriton, kiun
vi ne ricevis, aux malsaman evangelion, kiun vi ne akceptis, facilanime
vi lin toleras.

<span id="an_11:5">11:5</span> CXar mi opinias, ke mi neniel malsuperas
la plej eminentajn apostolojn.

<span id="an_11:6">11:6</span> Kaj kvankam mi estas neklera laux parolo,
mi tamen ne tia estas laux scio; sed en cxio ni malkasxe agis cxe vi
inter cxiuj.

<span id="an_11:7">11:7</span> Aux cxu mi pekis, humiligante min, por ke
vi estu altigitaj, en tio, ke mi senpage predikis al vi la evangelion de
Dio?

<span id="an_11:8">11:8</span> Mi senigis aliajn ekleziojn, ricevante de
ili pagon, por servi al vi;

<span id="an_11:9">11:9</span> kaj kiam mi cxeestis cxe vi kaj havis
mankon, mi ne estis sxargxo sur iu; cxar la fratoj, veninte el
Makedonujo, plenigis la mezuron de mia bezono; kaj en cxio mi tenis min
ne sxargxa rilate vin, kaj ankoraux tenos.

<span id="an_11:10">11:10</span> Jen estas la vero de Kristo en mi, ke
cxi tiu fanfarono ne estos barita kontraux mi en la regionoj Ahxajaj.

<span id="an_11:11">11:11</span> Kial? cxu tial, ke mi vin ne amas? Dio
scias.

<span id="an_11:12">11:12</span> Sed kiel mi faras, tiel mi ankaux
faros, por forigi la pretekston al tiuj, kiuj deziras pretekston, por
ke, en kio ili fieras, ili trovigxu samaj, kiel ni.

<span id="an_11:13">11:13</span> CXar tiaj homoj estas falsaj apostoloj,
trompemaj laboristoj, sin aliformante kvazaux apostolojn de Kristo.

<span id="an_11:14">11:14</span> Kaj nenia miro; cxar Satano mem sin
aliformas kvazaux angxelon de lumo.

<span id="an_11:15">11:15</span> Estas do nenio granda, se liaj
servantoj ankaux sin aliformas kvazaux servantojn de justeco; ilia
finigxo estos laux iliaj faroj.

<span id="an_11:16">11:16</span> Denove mi diras:Neniu opiniu min
malsagxa; sed se vi ja tiel opinias min, tamen min akceptu kiel
malsagxan, por ke mi ankaux iom fanfaronu.

<span id="an_11:17">11:17</span> Tion, kion mi diras, mi diras ne laux
la Sinjoro, sed kvazaux malsagxe, en cxi tiu insistado pri fierado.

<span id="an_11:18">11:18</span> CXar multaj fanfaronas laux la karno,
do mi ankaux fanfaronos.

<span id="an_11:19">11:19</span> CXar vi afable toleras malsagxulojn,
estante mem sagxaj.

<span id="an_11:20">11:20</span> CXar vi toleras homon, se li vin
sklavigas, se li vin formangxas, se li vin kaptas, se li sin altigas, se
li batas al vi la vizagxon.

<span id="an_11:21">11:21</span> Mi parolas kvazaux per sinmallauxdo,
kvazaux ni estus malfortigxintaj. Tamen pri kio iu kuragxas, pri tio (mi
parolas en malsagxeco) mi ankaux kuragxas.

<span id="an_11:22">11:22</span> CXu ili estas Hebreoj? mi ankaux. CXu
ili estas Izraelidoj? mi ankaux. CXu ili estas el la idaro de Abraham?
mi ankaux.

<span id="an_11:23">11:23</span> CXu ili estas servantoj al Kristo? (mi
parolas kiel frenezulo) mi plie; en laboroj pli abunde, en malliberejoj
pli abunde, en batoj supermezure, en mortigxoj ofte.

<span id="an_11:24">11:24</span> De la Judoj kvinfoje mi ricevis batojn
po kvardek sen unu.

<span id="an_11:25">11:25</span> Trifoje mi estas batita per vergoj,
unufoje mi estas prijxetita per sxtonoj, trifoje mi suferis sxippereon,
nokton kaj tagon mi pasis en la profunda maro;

<span id="an_11:26">11:26</span> en oftaj vojagxoj, en dangxeroj de
riveroj, dangxeroj de rabistoj, dangxeroj de Judoj, dangxeroj de la
nacianoj, dangxeroj en urbo, dangxeroj en dezerto, dangxeroj en la maro,
dangxeroj inter falsaj fratoj;

<span id="an_11:27">11:27</span> en laboro kaj sufero, en oftaj
sendormigxoj, en malsato kaj soifo, en oftaj fastoj, en malvarmo kaj
senvesteco.

<span id="an_11:28">11:28</span> Krom tiuj aferoj eksteraj estas tio,
kio min premas cxiutage, nome la zorgado pri cxiuj eklezioj.

<span id="an_11:29">11:29</span> Kiu estas malforta, kaj mi ne estas
malforta? kiu estas faligata, kaj mi ne indignas?

<span id="an_11:30">11:30</span> Se mi nepre devas fanfaroni, mi
fanfaronos pri tio, kio rilatas al mia malforteco.

<span id="an_11:31">11:31</span> La Dio kaj Patro de la Sinjoro Jesuo,
Tiu, kiu cxiam estas benata, scias, ke mi ne mensogas.

<span id="an_11:32">11:32</span> En Damasko, la urbestro sub la regxo
Aretas starigis gardistaron en la urbo de la Damaskanoj, por min kapti;

<span id="an_11:33">11:33</span> kaj tra fenestro oni min delasis
lauxflanke de la muro en korbo, kaj mi eligxis de liaj manoj.

<span id="an_12:1">12:1</span> Mi nepre devas fanfaroni, kvankam tio ne
konvenas; sed mi venos al vizioj kaj malkasxoj de la Sinjoro.

<span id="an_12:2">12:2</span> Mi konas viron en Kristo, antaux dek kvar
jaroj (cxu en la korpo, mi ne scias, cxu ekster la korpo, mi ne scias;
Dio scias) eklevitan gxis en la trian cxielon;

<span id="an_12:3">12:3</span> kaj mi scias pri la tiela viro (cxu en la
korpo, aux ekster la korpo, mi ne scias; Dio scias),

<span id="an_12:4">12:4</span> ke li estis eklevita en Paradizon, kaj
auxdis nedireblajn vortojn, kiujn ne estas permesate al homo paroli.

<span id="an_12:5">12:5</span> Pro tia homo mi fieros; sed pro mi mem mi
ne fieros, krom rilate al miaj malfortajxoj.

<span id="an_12:6">12:6</span> CXar se mi deziros fieri, mi ne estos
malsagxa; cxar mi diros la veron; sed mi min detenas, por ke neniu min
opiniu supera ol tia, kia li vidas min, aux auxdas cxe mi.

<span id="an_12:7">12:7</span> Kaj pro la treega grandeco de la
malkasxoj-por ke mi ne tro altigxu, estis donita al mi dornego por la
karno, sendito de Satano, por min kontuzi, por ke mi ne tro altigxu.

<span id="an_12:8">12:8</span> Pri tio mi petegis trifoje la Sinjoron,
ke gxi foriru de mi.

<span id="an_12:9">12:9</span> Kaj li diris al mi:Mia graco suficxas por
vi, cxar mia potenco perfektigxas en malforteco. Plej gxoje do mi
plivole fieros pri miaj malfortajxoj, por ke la potenco de Kristo kovru
min.

<span id="an_12:10">12:10</span> Mi do plezuron havas en malfortajxoj,
en atencoj, en bezonegoj, en persekutoj, en suferoj, pro Kristo; cxar
kiam mi estas malforta, tiam mi estas forta.

<span id="an_12:11">12:11</span> Mi malsagxigxis:vi min devigis; cxar mi
devus estis lauxdata de vi; cxar en nenio mi malsuperis la plej
eminentajn apostolojn, kvankam mi estas nenio.

<span id="an_12:12">12:12</span> Vere la signoj de apostolo estis
elfaritaj inter vi en cxia pacienco, per signoj kaj mirindajxoj kaj
potencajxoj.

<span id="an_12:13">12:13</span> CXar en kio vi farigxis malsuperaj
kompare al la aliaj eklezioj, krom en tio, ke mi mem ne sxargxigxis al
vi? pardonu al mi cxi tiun maljustajxon.

<span id="an_12:14">12:14</span> Jen la trian fojon mi min tenas preta
veni al vi; kaj mi ne farigxos sxargxo por vi, cxar mi celas ne viajn,
sed vin; cxar devus provizi ne la idoj por la gepatroj, sed la gepatroj
por la idoj.

<span id="an_12:15">12:15</span> Kaj plej gxoje mi elspezos kaj
elspezigxos por viaj animoj. Se mi vin amas pli abunde, cxu mi estas des
malpli amata?

<span id="an_12:16">12:16</span> Tio estu, tamen mi ne estis sxargxo por
vi; sed estante ruzema, mi vin kaptis per logo.

<span id="an_12:17">12:17</span> CXu mi superruzis vin per iu el tiuj,
kiujn mi sendis al vi?

<span id="an_12:18">12:18</span> Mi instigis al Tito, kaj kune kun li mi
sendis la fraton. CXu Tito vin superruzis? cxu ni ne iradis laux la sama
Spirito? cxu ni ne iradis en la samaj piedosignoj?

<span id="an_12:19">12:19</span> Vi ankoraux nun cxiam pensas, ke ni nin
senkulpigas antaux vi. Antaux Dio, ni parolas en Kristo. Sed cxio,
amataj miaj, estas por via edifo.

<span id="an_12:20">12:20</span> CXar mi timas, ke veninte, mi iel ne
trovos vin tiaj, kiajn mi volas; kaj ke mi mem estos trovata tia, kian
vi ne volas; ke iel estos malpaco, jxaluzo, koleroj, partioj, kalumnioj,
murmurado, sxveligxoj, tumultoj;

<span id="an_12:21">12:21</span> ke kiam mi revenos, mia Dio min
humiligos antaux vi, kaj mi malgxojos pro multaj, kiuj jam antauxe pekis
kaj ne pentis pri la malpureco kaj adulto kaj volupto, kiujn ili faris.

<span id="an_13:1">13:1</span> Jen la trian fojon mi venas al vi. Laux
la diro de du atestantoj aux tri cxiu vorto estu konfirmita.

<span id="an_13:2">13:2</span> Mi antauxdiris, kaj mi nun antauxdiras,
kiel cxeestante la duan fojon, tiel nun forestante, al la jam pekintaj
kaj al cxiuj ceteraj, ke se mi revenos, mi ne indulgos;

<span id="an_13:3">13:3</span> cxar vi sercxas pruvon de tio, ke parolas
en mi Kristo, kiu rilate al vi ne estas malforta, sed energias en vi;

<span id="an_13:4">13:4</span> cxar li estis krucumita pro malforto,
tamen li vivas per la potenco de Dio. CXar ni ankaux estas malfortaj
kune kun li, sed ni vivos kune kun li per la potenco de Dio rilate al
vi.

<span id="an_13:5">13:5</span> Provu vin mem, cxu vi estas en la fido;
ekzamenu vin mem. Aux cxu vi ne scias pri vi mem, ke Jesuo Kristo estas
en vi? se ja vi ne estas malaprobindaj.

<span id="an_13:6">13:6</span> Sed mi esperas, ke vi sciigxos, ke ni ne
estas malaprobindaj.

<span id="an_13:7">13:7</span> Ni pregxas al Dio, ke vi faru nenian
malbonon; ne por tio, ke ni montrigxu aprobataj, sed por ke vi faradu
tion, kio estas honorinda, ecx kvankam ni estus malaprobindaj.

<span id="an_13:8">13:8</span> CXar ni ne povas fari ion kontraux la
vero, sed nur por la vero.

<span id="an_13:9">13:9</span> CXar ni gxojas, kiam ni estas malfortaj
kaj vi estas fortaj; ankaux ni pregxas por via perfektigxo.

<span id="an_13:10">13:10</span> Pro tio mi skribas cxi tion,
forestante, por ke, cxeestante, mi ne agu severe laux la auxtoritato,
kiun la Sinjoro donis al mi por edifado kaj ne por dejxetado.

<span id="an_13:11">13:11</span> Fine, fratoj, adiaux. Perfektigxu,
konsoligxu, estu unuanimaj, vivu pace; kaj la Dio de amo kaj paco estos
cxe vi.

<span id="an_13:12">13:12</span> Salutu unu la alian per sankta kiso.

<span id="an_13:13">13:13</span> CXiuj sanktuloj vin salutas.

<span id="an_13:14">13:14</span> La graco de la Sinjoro Jesuo Kristo kaj
la amo de Dio kaj la kuneco de la Sankta Spirito estu kun vi cxiuj.

------------------------------------------------------------------------

[Next: Galatians](gal)
