[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joe)  [Next](oba) 

------------------------------------------------------------------------

### Esperanto Bible: Amos

<span id="an_1:1">1:1</span> Vortoj de Amos, pasxtisto el Tekoa, kiujn
li lauxvizie eldiris pri Izrael en la tempo de Uzija, regxo de Judujo,
kaj en la tempo de Jerobeam, filo de Joasx, regxo de Izrael, du jarojn
antaux la tertremo.

<span id="an_1:2">1:2</span> Li diris:La Eternulo ektondros el Cion kaj
auxdigos Sian vocxon el Jerusalem; kaj ekfunebros la pasxtejoj de la
pasxtistoj, kaj sekigxos la supro de Karmel.

<span id="an_1:3">1:3</span> Tiele diras la Eternulo:Pro tri krimoj de
Damasko kaj pro kvar Mi ne indulgos gxin, pro tio, ke ili drasxis
Gileadon per fera drasxilo.

<span id="an_1:4">1:4</span> Mi sendos fajron sur la domon de HXazael,
kaj gxi ekstermos la palacojn de Ben-Hadad.

<span id="an_1:5">1:5</span> Mi disrompos la riglilojn de Damasko, Mi
ekstermos la logxantojn de la valo Aven kaj la tenanton de sceptro el la
domo Edena, kaj la popolo Siria estos forkondukita en Kiron, diras la
Eternulo.

<span id="an_1:6">1:6</span> Tiele diras la Eternulo:Pro tri krimoj de
Gaza kaj pro kvar Mi ne indulgos gxin, pro tio, ke ili tute forkondukis
la kaptitojn, por transdoni ilin al Edom.

<span id="an_1:7">1:7</span> Mi sendos fajron sur la muregon de Gaza,
kaj gxi ekstermos gxiajn palacojn.

<span id="an_1:8">1:8</span> Mi ekstermos la logxantojn de Asxdod kaj la
tenanton de sceptro el Asxkelon, Mi direktos Mian manon kontraux
Ekronon, kaj pereos la restintoj de la Filisxtoj, diras la Sinjoro, la
Eternulo.

<span id="an_1:9">1:9</span> Tiele diras la Eternulo:Pro tri krimoj de
Tiro kaj pro kvar Mi ne indulgos gxin, pro tio, ke ili transdonis en
plenan malliberecon al Edom kaj ne memoris la fratan interligon.

<span id="an_1:10">1:10</span> Mi sendos fajron sur la muregon de Tiro,
kaj gxi ekstermos gxiajn palacojn.

<span id="an_1:11">1:11</span> Tiele diras la Eternulo:Pro tri krimoj de
Edom kaj pro kvar Mi ne indulgos lin, pro tio, ke li persekutis kun
glavo sian fraton, ke li sufokis en si la kompaton, ke li sencxese
furiozas en sia kolero kaj konservas sian furiozon por cxiam.

<span id="an_1:12">1:12</span> Mi sendos fajron sur Temanon, kaj gxi
ekstermos la palacojn de Bocra.

<span id="an_1:13">1:13</span> Tiele diras la Eternulo:Pro tri krimoj de
la Amonidoj kaj pro kvar Mi ne indulgos ilin, pro tio, ke ili dishakis
gravedulinojn en Gilead, por plivastigi siajn limojn.

<span id="an_1:14">1:14</span> Mi ekbruligos fajron sur la murego de
Raba, kaj gxi ekstermos gxiajn palacojn, kun bruo en la tago de batalo,
kun ventego en la tago de malkvieteco.

<span id="an_1:15">1:15</span> Kaj ilia regxo iros en forkaptitecon, li,
kaj kune ankaux liaj eminentuloj, diras la Eternulo.

<span id="an_2:1">2:1</span> Tiele diras la Eternulo:Pro tri krimoj de
Moab kaj pro kvar Mi ne indulgos lin, pro tio, ke li forbruligis la
ostojn de la regxo de Edom gxis cindreco.

<span id="an_2:2">2:2</span> Mi sendos fajron sur Moabon, kaj gxi
ekstermos la palacojn de Keriot; kaj Moab mortos en tumulto, cxe bruo
kaj sonado de trumpeto.

<span id="an_2:3">2:3</span> Mi ekstermos jugxiston el meze de li, kaj
cxiujn liajn eminentulojn Mi mortigos kune kun li, diras la Eternulo.

<span id="an_2:4">2:4</span> Tiele diras la Eternulo:Pro tri krimoj de
Jehuda kaj pro kvar Mi ne indulgos lin, pro tio, ke ili forpusxis la
instruon de la Eternulo, ne observis Liajn legxojn, kaj permesis sin
delogigxi per la mensogajxoj, kiujn sekvis iliaj patroj.

<span id="an_2:5">2:5</span> Mi sendos fajron sur Judujon, kaj gxi
ekstermos la palacojn de Jerusalem.

<span id="an_2:6">2:6</span> Tiele diras la Eternulo:Pro tri krimoj de
Izrael kaj pro kvar Mi ne indulgos lin, pro tio, ke ili vendas virtulon
pro argxento kaj malricxulon pro paro da sxuoj.

<span id="an_2:7">2:7</span> Ili premas la kapon de senhavuloj en la
polvon de la tero, ili baras la vojon de humiluloj; filo kaj patro iras
al unu knabino, por malhonori Mian sanktan nomon.

<span id="an_2:8">2:8</span> Sur garantidonitaj vestoj ili kusxas apud
cxiu altaro, kaj vinon de punitoj ili trinkas en la domo de sia dio.

<span id="an_2:9">2:9</span> Kaj Mi ekstermis antaux ili la Amoridon,
kiu estis alta kiel cedro kaj forta kiel kverko; Mi ekstermis liajn
fruktojn supre kaj liajn radikojn malsupre.

<span id="an_2:10">2:10</span> Mi elkondukis vin el la lando Egipta kaj
kondukis vin en la dezerto dum kvardek jaroj, por ke vi ekposedu la
landon de la Amorido.

<span id="an_2:11">2:11</span> El viaj filoj Mi faris profetojn kaj el
viaj junuloj konsekritojn; cxu ne estas tiel, ho filoj de Izrael? diras
la Eternulo.

<span id="an_2:12">2:12</span> Sed vi trinkigis al la konsekritoj vinon,
kaj al la profetoj vi ordonis:Ne profetu.

<span id="an_2:13">2:13</span> Jen Mi krakigos sub vi, kiel krakas
veturilo, plenigita de garboj.

<span id="an_2:14">2:14</span> Ecx lertulo ne povos forkuri, fortulo ne
povos ion fari per sia forto, kaj heroo ne povos savi sian vivon;

<span id="an_2:15">2:15</span> la arkpafistoj ne povos kontrauxstari,
rapidpiedulo ne savigxos, kaj rajdanto ne savos sian vivon;

<span id="an_2:16">2:16</span> kaj la plej kuragxa el la herooj forkuros
nuda en tiu tago, diras la Eternulo.

<span id="an_3:1">3:1</span> Auxskultu cxi tiun vorton, kiun la Eternulo
eldiris pri vi, ho Izraelidoj, pri la tuta gento, kiun Mi elkondukis el
la lando Egipta:

<span id="an_3:2">3:2</span> nur vin Mi distingis el cxiuj gentoj de la
tero, tial Mi punos vin pro cxiuj viaj malbonagoj.

<span id="an_3:3">3:3</span> CXu iras du kune, se ili ne interkonsentis?

<span id="an_3:4">3:4</span> CXu leono krias en la arbaro, se gxi ne
havas dissxirotajxon? cxu leonido auxdigas sian vocxon el sia kaverno,
se gxi nenion kaptis?

<span id="an_3:5">3:5</span> CXu birdo falas en kaptilon sur la tero, se
ne ekzistas birdokaptisto? cxu kaptilo levigxas de la tero, se nenio
kaptigxis per gxi?

<span id="an_3:6">3:6</span> CXu oni blovas per korno en urbo, kaj la
popolo ne ektimas? cxu okazas malfelicxo en urbo, se tion ne faris la
Eternulo?

<span id="an_3:7">3:7</span> La Sinjoro, la Eternulo, faras nenion, ne
malkasxinte Sian sekreton al Siaj servantoj, la profetoj.

<span id="an_3:8">3:8</span> Kiam leono ekkriis, kiu ne ektimos? kiam la
Sinjoro, la Eternulo, parolis, kiu tiam ne profetos?

<span id="an_3:9">3:9</span> Auxdigu en la palacoj de Asxdod kaj en la
palacoj de la lando Egipta, kaj diru:Kolektigxu sur la montoj de
Samario, kaj rigardu, kia granda tumulto estas en gxi kaj kia granda
rabado estas farata meze de gxi.

<span id="an_3:10">3:10</span> Ili ne povoscias agi juste, diras la
Eternulo; trezoroj, akiritaj per rabado kaj perfortado, estas en iliaj
palacoj.

<span id="an_3:11">3:11</span> Tial tiele diras la Sinjoro, la
Eternulo:Malamiko aperos kaj cxirkauxos la landon, kaj li desxiros de vi
vian forton, kaj viaj palacoj estos prirabitaj.

<span id="an_3:12">3:12</span> Tiele diras la Eternulo:Kiel pasxtisto
savas el la busxo de leono du krurojn aux parton de orelo, tiel savigxos
la Izraelidoj, kiuj sidos en Samario sur la rando de lito kaj en Damasko
sur kusxejo.

<span id="an_3:13">3:13</span> Auxskultu, kaj atestu kontraux la domo de
Jakob, diras la Sinjoro, la Eternulo, Dio Cebaot.

<span id="an_3:14">3:14</span> CXar en la tago, kiam Mi punos Izraelon
pro liaj krimoj, Mi punos ankaux la altarojn en Bet-El, kaj dehakitaj
estos la kornoj de la altaro kaj falos sur la teron.

<span id="an_3:15">3:15</span> Kaj Mi frapos la vintran domon kune kun
la somera domo; kaj malaperos la domoj eburaj, kaj multe da domoj
malaperos, diras la Eternulo.

<span id="an_4:1">4:1</span> Auxskultu cxi tiun vorton, vi grasaj
bovinoj, kiuj estas sur la monto de Samario, kiuj turmentas senhavulojn,
premas malricxulojn, kaj kiuj diras al siaj mastroj:Venu, ni drinku.

<span id="an_4:2">4:2</span> La Sinjoro, la Eternulo, jxuris per Sia
sankteco, ke jen venos sur vin tagoj, kiam oni forportos vin per hokoj
kaj viajn idojn per fisxhokoj.

<span id="an_4:3">4:3</span> Kaj tra brecxoj vi eliros, cxiu aparte, kaj
estos jxetitaj sur Harmonon, diras la Eternulo.

<span id="an_4:4">4:4</span> Iru en Bet-Elon, por peki, en Gilgalon, por
multe krimi; alportu viajn oferojn cxiumatene kaj vian dekonajxon en
cxiu tria tago.

<span id="an_4:5">4:5</span> Incensu lauxdoferon el fermentajxo, kriu
pri memvolaj oferoj, auxdigu pri ili; cxar tion vi amas, ho Izraelidoj,
diras la Sinjoro, la Eternulo.

<span id="an_4:6">4:6</span> Tial Mi donis al vi purecon de la dentoj en
cxiuj viaj urboj kaj mankon de pano en cxiuj viaj lokoj; vi tamen ne
revenis al Mi, diras la Eternulo.

<span id="an_4:7">4:7</span> Mi ankaux rifuzis al vi la pluvon, kiam
estis ankoraux tri monatoj antaux la rikolto; Mi donis pluvon super unu
urbo, kaj super alia Mi ne donis pluvon; unu kampo estis pripluvata, kaj
alia, ne pripluvita, elsekigxis.

<span id="an_4:8">4:8</span> Kaj du, tri urboj iris al unu urbo, pro
trinki akvon, kaj ne povis trinki suficxe; vi tamen ne revenis al Mi,
diras la Eternulo.

<span id="an_4:9">4:9</span> Mi frapis vin per brulsekigxo kaj velkigxo
de la greno; viajn multajn gxardenojn, vinbergxardenojn, figarbojn, kaj
olivarbojn formangxis rauxpoj; vi tamen ne revenis al Mi, diras la
Eternulo.

<span id="an_4:10">4:10</span> Mi sendis sur vin peston sur la vojo al
Egiptujo, Mi mortigis per glavo viajn junulojn kaj forkondukis viajn
cxevalojn, kaj Mi levis la malbonodoron de via tendaro en viajn
nazotruojn; vi tamen ne revenis al Mi, diras la Eternulo.

<span id="an_4:11">4:11</span> Mi faris inter vi renverson, kiel Dio
renversis Sodomon kaj Gomoran, kaj vi farigxis kiel brulanta sxtipo,
savita el brulo; vi tamen ne revenis al Mi, diras la Eternulo.

<span id="an_4:12">4:12</span> Tial tiele Mi agos kun vi plue, ho
Izrael; kaj cxar Mi tiele agos kun vi, tial pretigu vin renkonte al via
Dio, ho Izrael.

<span id="an_4:13">4:13</span> CXar Li estas Tiu, kiu faras montojn,
kreas venton, diras al la homo, kion cxi tiu intencas; Li faras la
cxielrugxon kaj la nebulon; Li iras sur la altajxoj de la tero; Lia nomo
estas Eternulo, Dio Cebaot.

<span id="an_5:1">5:1</span> Auxskultu cxi tiun vorton, per kiu mi
plorkantas pri vi, ho domo de Izrael.

<span id="an_5:2">5:2</span> Falis kaj ne relevigxos la virgulino de
Izrael; sxi estas jxetita sur la teron, kaj neniu sxin restarigos.

<span id="an_5:3">5:3</span> CXar tiele diras la Sinjoro, la Eternulo:La
urbo, kiu elirigas milon, restos nur kun cento, kaj tiu, kiu elirigas
centon, restos nur kun deko en la domo de Izrael.

<span id="an_5:4">5:4</span> CXar tiele diras la Eternulo al la domo de
Izrael:Turnu vin al Mi, kaj tiam vi vivos.

<span id="an_5:5">5:5</span> Ne turnu vin al Bet-El, ne iru en Gilgalon,
ne migru al Beer-SXeba; cxar Gilgal estos elpatrujigita kaj Bet-El
farigxos senvalora.

<span id="an_5:6">5:6</span> Turnu vin al la Eternulo, kaj vivu, por ke
la domo de Jozef ne ekflamu kiel fajro, kiu ekstermos, kaj neniu
estingos en Bet-El.

<span id="an_5:7">5:7</span> La jugxon vi faras vermuto, kaj la veron vi
jxetas sur la teron.

<span id="an_5:8">5:8</span> Li kreis la Plejadojn kaj Orionon; Li faras
el la mallumo matenon, kaj el la tago Li faras malluman nokton; Li vokas
la akvon de la maro kaj versxas gxin sur la teron; Lia nomo estas
Eternulo.

<span id="an_5:9">5:9</span> Li sendas malfelicxon sur fortulon, kaj
malfelicxo trafas urbon fortikigitan.

<span id="an_5:10">5:10</span> Sed ili malamas tiun, kiu admonas ilin en
la pordego, kaj ili abomenas tiun, kiu parolas honestajxon.

<span id="an_5:11">5:11</span> Tial pro tio, ke vi premas senhavulon kaj
forprenas de li la panon per grandaj impostoj, vi konstruos domojn el
hakitaj sxtonoj, sed vi ne logxos en ili; vi plantos cxarmajn
vinbergxardenojn, sed vi ne trinkos ilian vinon.

<span id="an_5:12">5:12</span> CXar Mi scias, kiel multaj estas viaj
krimoj kaj kiel gravaj estas viaj pekoj:vi premas virtulon, vi prenas
subacxeton, vi forpusxas malricxulojn en la pordego.

<span id="an_5:13">5:13</span> Tial la sagxulo silentas en cxi tiu
tempo, cxar gxi estas tempo malbona.

<span id="an_5:14">5:14</span> Sercxu bonon, ne malbonon, por ke vi
vivu; tiam la Eternulo, Dio Cebaot, estos kun vi, kiel vi diras.

<span id="an_5:15">5:15</span> Malamu la malbonon, amu la bonon, kaj
starigu en la pordego justecon; eble la Eternulo, Dio Cebaot, indulgos
la restintojn de Jozef.

<span id="an_5:16">5:16</span> Tial tiele diras la Eternulo, Dio Cebaot,
la Sinjoro:Sur cxiuj placoj estos plorado, sur cxiuj stratoj oni
dirados:Ho ve, ho ve! kaj oni vokos la plugiston, por plori, kaj la
sciantojn de funebraj kantoj, por plorkanti.

<span id="an_5:17">5:17</span> Kaj en cxiuj vinbergxardenoj estos
plorado, kiam Mi trairos meze de vi, diras la Eternulo.

<span id="an_5:18">5:18</span> Ve al tiuj, kiuj deziras vidi la tagon de
la Eternulo! por kio vi gxin deziras? la tago de la Eternulo estas
malluma, ne luma.

<span id="an_5:19">5:19</span> Tiel same, kiel se iu forkuras de leono
kaj lin kaptas urso, aux li venis hejmen kaj apogis sian manon al muro
kaj lin pikas serpento.

<span id="an_5:20">5:20</span> Malluma estos ja la tago de la Eternulo,
ne luma; malluma kaj sen ia brilo.

<span id="an_5:21">5:21</span> Mi malamas, Mi abomenas viajn festojn,
kaj Mi ne flaras la oferojn de viaj solenaj tagoj.

<span id="an_5:22">5:22</span> Kiam vi alportas al Mi bruloferojn kaj
viajn farunoferojn, Mi ne akceptas ilin, kaj viajn grasajn dankoferojn
Mi ne rigardas.

<span id="an_5:23">5:23</span> Forigu de Mi la bruon de viaj kantoj, la
sonadon de viaj psalteroj Mi ne volas auxskulti.

<span id="an_5:24">5:24</span> Sed justeco fluu kiel akvo, kaj vero kiel
potenca torento.

<span id="an_5:25">5:25</span> CXu bucxoferojn kaj farunoferojn vi
alportadis al Mi en la dezerto dum kvardek jaroj, ho domo de Izrael?

<span id="an_5:26">5:26</span> Vi portis la tabernaklon de via Molehx,
la kolonon de via idolo, la stelon de via dio, kiun vi faris al vi.

<span id="an_5:27">5:27</span> Tial Mi elpatrujigos vin trans Damaskon,
diras la Eternulo, kies nomo estas Dio Cebaot.

<span id="an_6:1">6:1</span> Ve al la senzorguloj en Cion, kaj al tiuj,
kiuj fidas la monton de Samario, al la eminentuloj de la unuauloj inter
la nacioj, al kiuj sin turnas la domo de Izrael!

<span id="an_6:2">6:2</span> Iru al Kalne, kaj rigardu; de tie iru en la
grandan HXamat, poste iru al Gat de la Filisxtoj:cxu ili estas pli bonaj
ol tiuj regnoj, cxu iliaj limoj estas pli vastaj ol viaj limoj?

<span id="an_6:3">6:3</span> Tiuj, kiu pensas, ke la tago de malfelicxo
estas malproksima, kaj tenas sin proksime de la segxo de maljusteco;

<span id="an_6:4">6:4</span> kiuj kusxas sur eburaj litoj kaj dorlotas
sin sur sia kusxejo, mangxas la plej bonajn sxafojn el la sxafaro kaj
bovidojn el la nutrejo;

<span id="an_6:5">6:5</span> kiuj tintas sur psalteroj, pensante, ke ili
estas muzikistoj egalaj al David;

<span id="an_6:6">6:6</span> kiuj trinkas vinon el grandaj kalikoj,
sxmiras sin per la plej bonaj oleajxoj, kaj ne zorgas pri la mizero de
Jozef:

<span id="an_6:7">6:7</span> ili tial nun estos la unuaj, kiuj iros en
forkaptitecon, kaj la gxojkriado de la dorlotigxantoj finigxos.

<span id="an_6:8">6:8</span> La Sinjoro, la Eternulo, jxuris per Si mem,
diras la Eternulo, Dio Cebaot:Mi abomenas la fierecon de Jakob, kaj
liajn palacojn Mi malamas; Mi transdonos la urbon kun cxio, kion gxi
enhavas.

<span id="an_6:9">6:9</span> Kaj se dek homoj restos en unu domo, ili
ankaux mortos.

<span id="an_6:10">6:10</span> Kaj prenos ilin ilia amiko aux
kadavrobruliganto, por elporti la ostojn el la domo, kaj li diros al
tiu, kiu estas cxe la domo:CXu estas ankoraux iu cxe vi? Kaj cxi tiu
respondos:Neniu plu. Kaj tiu diros:Silentu, oni ne devas elparoli la
nomon de la Eternulo.

<span id="an_6:11">6:11</span> CXar jen la Eternulo donas ordonon frapi
la grandajn domojn per fendoj kaj la malgrandajn domojn per brecxoj.

<span id="an_6:12">6:12</span> CXu kuras cxevaloj sur roko? cxu oni
povas plugi gxin per bovoj? Vi tamen faris la jugxon veneno, kaj la
frukton de la vero vi faris vermuto.

<span id="an_6:13">6:13</span> Vi gxojas pro senvalorajxoj; vi diras:CXu
ne per nia forto ni akiris al ni potencon?

<span id="an_6:14">6:14</span> Jen, diras la Eternulo, Dio Cebaot, Mi
levos kontraux vin, ho domo de Izrael, nacion, kiu premos vin de HXamat
gxis la torento de la stepo.

<span id="an_7:1">7:1</span> Tian vizion donis al mi la Sinjoro, la
Eternulo:jen Li kreis akridojn en la komenco de kreskado de la
postfalcxajxo; la postfalcxajxo aperis post la falcxado por la regxo.

<span id="an_7:2">7:2</span> Kiam ili finis la mangxadon de la herbo sur
la tero, mi diris:Ho Sinjoro, ho Eternulo, volu pardoni! Kiu restarigos
Jakobon? li estas ja malgranda.

<span id="an_7:3">7:3</span> Tiam la Eternulo bedauxris tion:Tio ne
estos, diris la Eternulo.

<span id="an_7:4">7:4</span> Tian vizion donis al mi la Sinjoro, la
Eternulo:jen la Sinjoro, la Eternulo, proklamis jugxon per fajro, ke gxi
ekstermu la grandan abismon kaj ekstermu la kampojn.

<span id="an_7:5">7:5</span> Kaj mi diris:Ho Sinjoro, ho Eternulo, volu
haltigi! Kiu restarigos Jakobon? li estas ja malgranda.

<span id="an_7:6">7:6</span> La Eternulo bedauxris ankaux tion:Tio ne
estos, diris la Sinjoro, la Eternulo.

<span id="an_7:7">7:7</span> Li donis al mi tian vizion:jen la Sinjoro
staris sur murego vertikala, kaj vertikalon Li tenis en Sia mano.

<span id="an_7:8">7:8</span> Kaj la Eternulo diris al mi:Kion vi vidas,
Amos? Mi respondis:Vertikalon. Kaj la Sinjoro diris:Jen Mi metos
vertikalon meze de Mia popolo Izrael; Mi ne plu indulgos gxin;

<span id="an_7:9">7:9</span> kaj dezertigxos la altajxoj de Isaak, kaj
la sanktejoj de Izrael estos ruinigitaj; kaj Mi levos Min kun glavo
kontraux la domon de Jerobeam.

<span id="an_7:10">7:10</span> Amacja, pastro el Bet-El, sendis al
Jerobeam, regxo de Izrael, por diri:Amos faras kontraux vi ribelon meze
de la domo de Izrael; la lando ne povas toleri cxiujn liajn vortojn;

<span id="an_7:11">7:11</span> cxar tiele diras Amos:Jerobeam mortos de
glavo, kaj Izrael estos forkondukita el sia lando.

<span id="an_7:12">7:12</span> Kaj Amacja diris al Amos:Ho viziisto, iru
kaj forkuru en la landon de Jehuda, tie nutru vin, kaj tie profetu;

<span id="an_7:13">7:13</span> sed en Bet-El ne plu profetu, cxar gxi
estas sanktejo de la regxo kaj domo de la regno.

<span id="an_7:14">7:14</span> Amos respondis kaj diris al Amacja:Mi ne
estas profeto, nek filo de profeto, mi estas nur pasxtisto, kaj mi
kultivas sikomorojn;

<span id="an_7:15">7:15</span> sed la Eternulo prenis min de la sxafaro,
kaj la Eternulo diris al mi:Iru kaj profetu al Mia popolo Izrael.

<span id="an_7:16">7:16</span> Kaj nun auxskultu la vorton de la
Eternulo:Vi diras:Ne profetu pri Izrael, kaj ne prediku pri la domo de
Isaak;

<span id="an_7:17">7:17</span> tial tiele diras la Eternulo:Via edzino
malcxastos en la urbo, viaj filoj kaj viaj filinoj falos de glavo, via
tero estos dividita per la sxnuro, kaj vi mortos sur tero malpura; kaj
Izrael estos forkondukita el sia lando.

<span id="an_8:1">8:1</span> Tian vizion donis al mi la Sinjoro, la
Eternulo:mi vidis korbon kun maturaj fruktoj.

<span id="an_8:2">8:2</span> Kaj Li diris:Kion vi vidas, Amos? Mi
respondis:Korbon kun maturaj fruktoj. Tiam la Eternulo diris al mi:Venis
la fino por Mia popolo Izrael; Mi ne plu indulgos gxin.

<span id="an_8:3">8:3</span> La kantoj de la palaco farigxos lamentoj en
tiu tago, diras la Sinjoro, la Eternulo; estos multe da kadavroj; sur
cxiu loko oni jxetos ilin silente.

<span id="an_8:4">8:4</span> Auxskultu cxi tion, vi, kiuj penas engluti
la malricxulojn kaj pereigi la humilulojn de la tero,

<span id="an_8:5">8:5</span> kaj kiuj diras:Kiam pasos la monatkomenco,
ke ni povu vendadi grenon? kaj la sabato, ke ni povu malfermi la
grenejon? Ni malgrandigos la mezuron, ni pligrandigos la prezon, kaj ni
trompos per falsa pesilo;

<span id="an_8:6">8:6</span> ni acxetos senhavulojn per mono kaj
malricxulon per paro da sxuoj, kaj grenventumajxon ni vendos kun la
greno.

<span id="an_8:7">8:7</span> La Eternulo jxuris per la gloro de
Jakob:Neniam Mi forgesos cxiujn iliajn farojn.

<span id="an_8:8">8:8</span> CXu pro tio ne ektremos la tero, ne
ekploros cxiuj gxiaj logxantoj? GXi tuta ekskuigxos kiel lago, gxi
levigxos kaj mallevigxos kiel la Rivero de Egiptujo.

<span id="an_8:9">8:9</span> En tiu tago, diras la Sinjoro, la Eternulo,
Mi subirigos la sunon en tagmezo, kaj Mi mallumigos la teron meze de
luma tago.

<span id="an_8:10">8:10</span> Mi aliformigos viajn festojn en funebron
kaj cxiujn viajn kantojn en lamentojn; Mi metos sakajxon sur cxiujn
lumbojn kaj kalvon sur cxiun kapon; Mi aperigos cxe ili funebron, kiel
pri sola filo, kaj ilia fino estos tago de maldolcxeco.

<span id="an_8:11">8:11</span> Jen venos tagoj, diras la Sinjoro, la
Eternulo, kaj Mi sendos malsaton en la landon, ne malsaton pri pano kaj
ne soifon pri akvo, sed soifon por auxskultado de la vortoj de la
Eternulo.

<span id="an_8:12">8:12</span> Kaj ili vagados de maro gxis maro, kaj de
nordo gxis oriento ili migrados, por sercxi la vorton de la Eternulo,
sed ili ne trovos.

<span id="an_8:13">8:13</span> En tiu tago senfortigxos de soifo la
belaj junulinoj kaj la junuloj,

<span id="an_8:14">8:14</span> kiuj nun jxuras per la peko de Samario,
kaj diras:Kiel vivas via dio, ho Dan! kiel floras la vojo al Beer-SXeba!
ili falos, kaj ne plu relevigxos.

<span id="an_9:1">9:1</span> Mi vidis la Eternulon, kiu staris super la
altaro; kaj Li diris:Frapu la kapitelon, ke la fostoj ekskuigxu kaj la
pecoj falu sur la kapojn de cxiuj; kaj ilian naskitaron Mi mortigos per
glavo, neniu el ili forkuros, neniu el ili savigxos.

<span id="an_9:2">9:2</span> Ecx se ili enfosus sin en SXeolon, ecx de
tie Mia mano ilin prenos; ecx se ili suprenirus en la cxielon, Mi de tie
depusxos ilin.

<span id="an_9:3">9:3</span> Se ili kasxus sin sur la supro de Karmel,
Mi tie elsercxos kaj prenos ilin; se ili kasxigxus for de Miaj okuloj
sur la fundo de la maro, ecx tie Mi ordonos al la serpento, ke gxi piku
ilin.

<span id="an_9:4">9:4</span> Se ili iros en forkaptitecon antaux siaj
malamikoj, ankaux tie Mi ordonos al la glavo mortigi ilin. Mi direktos
sur ilin Miajn okulojn por malfelicxo, ne por bono.

<span id="an_9:5">9:5</span> La Sinjoro, la Eternulo Cebaot, ektusxas
landon, kaj gxi tiam fandigxas, kaj cxiuj logxantoj ploras; gxi tuta
ekskuigxas kiel lago, mallevigxas kiel la Rivero de Egiptujo.

<span id="an_9:6">9:6</span> Li konstruis Sian logxejon en la cxielo,
kaj Sian firmamenton Li fundamentis sur la tero; Li vokas la akvon de la
maro kaj versxas gxin sur la teron; Lia nomo estas Eternulo.

<span id="an_9:7">9:7</span> CXu vi ne estas por Mi kiel la Etiopoj, ho
Izraelidoj? diras la Eternulo; cxu Mi ne elkondukis Izraelon el la lando
Egipta, la Filisxtojn el Kaftor, kaj la Sirianojn el Kir?

<span id="an_9:8">9:8</span> Jen la okuloj de la Sinjoro, la Eternulo,
estas direktitaj sur la pekan regnon, kaj Mi ekstermos gxin de sur la
tero; tamen ne tute Mi ekstermos la domon de Jakob, diras la Eternulo.

<span id="an_9:9">9:9</span> Jen Mi ordonos, kaj disjxetigos la domon de
Izrael inter cxiujn naciojn, kiel oni disjxetas per kribrilo, kaj ecx
unu grajno ne falos sur la teron.

<span id="an_9:10">9:10</span> De glavo mortos cxiuj pekuloj de Mia
popolo, kiuj diras:Malfelicxo ne alproksimigxos al ni kaj ne trafos nin.

<span id="an_9:11">9:11</span> En tiu tempo Mi restarigos la falintan
tabernaklon de David, Mi resxtopos gxiajn brecxojn, Mi restarigos la
detruitajxon, kaj Mi rekonstruos gxin, kiel en la tempo antikva,

<span id="an_9:12">9:12</span> por ke ili ekposedu la restajxon de Edom
kaj ankaux cxiujn naciojn, inter kiuj estos proklamata Mia nomo, diras
la Eternulo, kiu tion faras.

<span id="an_9:13">9:13</span> Jen venos tagoj, diras la Eternulo, kiam
la pluganto renkontigxos kun la rikoltanto, la vinberpremanto kun la
semanto; kaj la montoj elgutigos dolcxan sukon, kaj cxiuj montetoj
farigxos fruktoportaj.

<span id="an_9:14">9:14</span> Kaj Mi revenigos la forkaptitojn de Mia
popolo Izrael, ili rekonstruos la ruinigitajn urbojn, enlogxigxos,
plantos vinbergxardenojn kaj trinkos ilian vinon, arangxos gxardenojn
kaj mangxos iliajn fruktojn.

<span id="an_9:15">9:15</span> Kaj Mi replantos ilin sur ilia tero, kaj
ili ne plu estos elsxirataj el sia tero, kiun Mi donis al ili, diras la
Eternulo, via Dio.

------------------------------------------------------------------------

[Next: Obadiah](oba)
