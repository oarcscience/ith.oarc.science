<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: Ecclesiastes</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="pro">Previous</A>&nbsp;
<A HREF="sol">Next</A>&nbsp;
</CENTER>
<HR>
</p> <h3 align="center" align="center">Esperanto Bible: Ecclesiastes</h3> 
<p><A NAME="an_1:1">1:1</A>&nbsp;Vortoj de la Predikanto, filo de David, regxo en Jerusalem.</p> 
<p><A NAME="an_1:2">1:2</A>&nbsp;Vantajxo de vantajxoj, diris la Predikanto; vantajxo de vantajxoj, cxio estas vantajxo.</p> 
<p><A NAME="an_1:3">1:3</A>&nbsp;Kian profiton havas la homo de cxiuj siaj laboroj, kiujn li laboras sub la suno?</p> 
<p><A NAME="an_1:4">1:4</A>&nbsp;Generacio foriras kaj generacio venas, kaj la tero restas eterne.</p> 
<p><A NAME="an_1:5">1:5</A>&nbsp;Levigxas la suno kaj subiras la suno, kaj al sia loko gxi rapidas, kaj tie gxi levigxas.</p> 
<p><A NAME="an_1:6">1:6</A>&nbsp;Iras al sudo kaj reiras al nordo, turnigxas, turnigxas en sia irado la vento, kaj al siaj rondoj revenas la vento.</p> 
<p><A NAME="an_1:7">1:7</A>&nbsp;CXiuj riveroj iras al la maro, sed la maro ne plenigxas; al la loko, al kiu la riveroj alfluas, ili alfluas cxiam denove.</p> 
<p><A NAME="an_1:8">1:8</A>&nbsp;CXiuj aferoj estas lacigaj, ne povas homo tion eldiri; ne satigxas la okulo de vidado, kaj ne plenigxas la orelo de auxdado.</p> 
<p><A NAME="an_1:9">1:9</A>&nbsp;Kio estis, tio estos; kaj kio estis farata, tio estos farata; kaj ekzistas nenio nova sub la suno.</p> 
<p><A NAME="an_1:10">1:10</A>&nbsp;Ekzistas io, pri kio oni diras:Vidu, cxi tio estas nova; sed gxi estis jam en la eterna tempo, kiu estis antaux ni.</p> 
<p><A NAME="an_1:11">1:11</A>&nbsp;Ne restis memoro pri la antauxuloj; kaj ankaux pri la posteuloj, kiuj estos, ne restos memoro cxe tiuj, kiuj estos poste.</p> 
<p><A NAME="an_1:12">1:12</A>&nbsp;Mi, Predikanto, estis regxo super Izrael en Jerusalem.</p> 
<p><A NAME="an_1:13">1:13</A>&nbsp;Kaj mi decidis en mia koro esplori kaj ekzameni per la sagxo cxion, kio farigxas sub la cxielo:cxi tiun malfacilan okupon Dio donis al la homidoj,  por ke ili turmentigxu per gxi.</p> 
<p><A NAME="an_1:14">1:14</A>&nbsp;Mi vidis cxiujn aferojn, kiuj farigxas sub la suno; kaj jen, cxio estas vantajxo kaj entreprenoj ventaj.</p> 
<p><A NAME="an_1:15">1:15</A>&nbsp;Kurbigitan oni ne povas rerektigi, kaj mankantan oni ne povas kalkuli.</p> 
<p><A NAME="an_1:16">1:16</A>&nbsp;Mi meditis kun mia koro tiele:Jen mi kreskigis kaj multigis en mi sciencon pli ol cxiuj, kiuj estis antaux mi en Jerusalem; kaj mia koro penetris multon da sagxo kaj scio.</p> 
<p><A NAME="an_1:17">1:17</A>&nbsp;Sed kiam mi dedicxis mian koron, por ekkoni la sagxecon kaj ekkoni la malsagxecon kaj sensencecon, mi eksciis, ke ankaux cxi tio estas ventajxo.</p> 
<p><A NAME="an_1:18">1:18</A>&nbsp;CXar cxe multe da sagxeco estas multe da zorgemeco; kaj, kiu plimultigas siajn sciojn, tiu plimultigas siajn dolorojn.</p> 
<p><A NAME="an_2:1">2:1</A>&nbsp;Mi diris en mia koro:Lasu, mi elprovos vin per gxojo, kaj vi gxuu bonon;  sed jen ankaux cxi tio estas vantajxo.</p> 
<p><A NAME="an_2:2">2:2</A>&nbsp;Pri la rido mi diris:GXi estas sensencajxo! kaj pri la gxojo:Kion gxi havigas?</p> 
<p><A NAME="an_2:3">2:3</A>&nbsp;Mi sercxis en mia koro, kiel plezurigi mian korpon per vino, kaj, dum mia koro min gvidas per sagxeco, sekvi ankaux malsagxecon, gxis mi ekvidos, kio estas bona por la homidoj, kion ili povus fari sub la cxielo en la kalkulitaj tagoj de sia vivo.</p> 
<p><A NAME="an_2:4">2:4</A>&nbsp;Mi entreprenis grandajn farojn:mi konstruis al mi domojn, mi plantis al mi vinberejojn;</p> 
<p><A NAME="an_2:5">2:5</A>&nbsp;mi arangxis al mi gxardenojn kaj arbaretojn, kaj plantis en ili cxiafruktajn arbojn;</p> 
<p><A NAME="an_2:6">2:6</A>&nbsp;mi arangxis al mi akvujojn, por akvumi el ili arbaretojn, kiuj kreskigas arbojn;</p> 
<p><A NAME="an_2:7">2:7</A>&nbsp;mi akiris al mi sklavojn kaj sklavinojn, kaj domanojn mi havis; ankaux da bruto granda kaj malgranda mi havis pli multe, ol cxiuj, kiuj estis antaux mi en Jerusalem;</p> 
<p><A NAME="an_2:8">2:8</A>&nbsp;mi kolektis al mi ankaux argxenton kaj oron, kaj juvelojn de regxoj kaj landoj; mi havigis al mi kantistojn kaj kantistinojn, kaj plezurojn de homidoj, kaj multajn amantinojn.</p> 
<p><A NAME="an_2:9">2:9</A>&nbsp;Kaj mi pligrandigis kaj plimultigis cxion pli ol cxiuj, kiuj estis antaux mi en Jerusalem, kaj mia sagxeco restis kun mi.</p> 
<p><A NAME="an_2:10">2:10</A>&nbsp;Kaj cxion, kion postulis miaj okuloj, mi ne rifuzis al ili; mi fortenis mian koron de nenia gxojo, cxar mia koro gxojis pri cxiuj miaj laboroj; kaj cxi tio estis mia rekompenco por cxiuj miaj laboroj.</p> 
<p><A NAME="an_2:11">2:11</A>&nbsp;Kaj mi ekrigardis cxiujn farojn, kiujn faris miaj manoj, kaj cxiujn laborojn, kiujn mi plenumis, por fari ilin:kaj jen, cxio estas vantajxo kaj ventajxo, kaj nenia profito estas de ili sub la suno.</p> 
<p><A NAME="an_2:12">2:12</A>&nbsp;Kaj mi turnis min, por rigardi sagxecon kaj malsagxecon kaj sensencecon;  cxar kion povas fari homo, venonta post regxo, en komparo kun tio, kion tiu jam antaux longe faris?</p> 
<p><A NAME="an_2:13">2:13</A>&nbsp;Kaj mi vidis, ke havas superecon la sagxeco antaux la malsagxeco, kiel havas superecon lumo antaux mallumo.</p> 
<p><A NAME="an_2:14">2:14</A>&nbsp;La sagxulo havas siajn okulojn en la kapo, kaj la malsagxulo iras en mallumo; sed mi ankaux eksciis, ke unu sorto atingas ilin cxiujn.</p> 
<p><A NAME="an_2:15">2:15</A>&nbsp;Kaj mi diris en mia koro:Ankaux min atingos tia sama sorto, kiel la malsagxulon; por kio do mi estis pli sagxa? Kaj mi diris en mia koro, ke ankaux cxi tio estas vantajxo.</p> 
<p><A NAME="an_2:16">2:16</A>&nbsp;CXar pri la sagxulo ne restos memoro eterne tiel same, kiel pri la malsagxulo; en la tempoj estontaj cxio estos forgesita. Kaj ho ve, mortas sagxulo egale kiel malsagxulo!</p> 
<p><A NAME="an_2:17">2:17</A>&nbsp;Kaj mi ekmalamis la vivon; cxar abomenindaj estas por mi la faroj, kiuj farigxas sub la suno, cxar cxio estas vantajxo kaj ventajxo.</p> 
<p><A NAME="an_2:18">2:18</A>&nbsp;Kaj mi ekmalamis cxiun laboron, kiun mi laboris sub la suno; cxar mi devos lasi gxin al homo, kiu estos post mi.</p> 
<p><A NAME="an_2:19">2:19</A>&nbsp;Kaj kiu scias, cxu estos sagxa aux malsagxa tiu, kiu ekposedos mian tutan laboron, pri kiu mi penis kaj strecxis mian sagxon sub la suno? Ankaux cxi tio estas vantajxo.</p> 
<p><A NAME="an_2:20">2:20</A>&nbsp;Kaj mi decidis, ke mia koro atendu nenion de la tuta laboro, kiun mi laboris sub la suno.</p> 
<p><A NAME="an_2:21">2:21</A>&nbsp;CXar ofte oni vidas homon, kiu laboras en sagxo, scienco, kaj talento,  kaj li devas fordoni sian akiron al homo, kiu ne laboris por gxi; cxi tio ankaux estas vantajxo kaj granda malbono.</p> 
<p><A NAME="an_2:22">2:22</A>&nbsp;Kaj kio restas al la homo de lia tuta laborado kaj de la zorgoj de lia koro, kion li laboras sub la suno?</p> 
<p><A NAME="an_2:23">2:23</A>&nbsp;CXar cxiuj liaj tagoj estas suferoj, kaj liaj okupoj estas maltrankvileco; ecx en la nokto ne trankviligxas lia koro; ankaux cxi tio estas vantajxo.</p> 
<p><A NAME="an_2:24">2:24</A>&nbsp;Ne ekzistas alia bono por la homo, krom mangxi kaj trinki kaj igi sian animon gxui plezuron de lia laborado; ankaux pri cxi tio mi vidis, ke gxi estas de la mano de Dio.</p> 
<p><A NAME="an_2:25">2:25</A>&nbsp;CXar kiu povas mangxi, kaj kiu povas gxui, sen Li?</p> 
<p><A NAME="an_2:26">2:26</A>&nbsp;CXar al homo, kiu agas bone antaux Li, Li donas sagxon kaj scion kaj gxojon, kaj al la pekulo Li donas la zorgemecon amasigi kaj kolekti, por poste transdoni al tiu, kiu agas bone antaux Dio; kaj cxi tio estas vantajxo kaj ventajxo.</p> 
<p><A NAME="an_3:1">3:1</A>&nbsp;Por cxio estas sezono, kaj tempo difinita estas por cxiu afero sub la suno;</p> 
<p><A NAME="an_3:2">3:2</A>&nbsp;estas tempo por naskigxi, kaj tempo por morti; estas tempo por planti,  kaj tempo por elsxiri la plantitajxon;</p> 
<p><A NAME="an_3:3">3:3</A>&nbsp;estas tempo por mortigi, kaj tempo por kuraci; estas tempo por detrui,  kaj tempo por konstrui;</p> 
<p><A NAME="an_3:4">3:4</A>&nbsp;estas tempo por plori, kaj tempo por ridi; estas tempo por gxemi, kaj tempo por danci;</p> 
<p><A NAME="an_3:5">3:5</A>&nbsp;estas tempo por disjxeti sxtonojn, kaj tempo por kolekti sxtonojn; estas tempo por cxirkauxbraki, kaj tempo por foriri de cxirkauxbrakado;</p> 
<p><A NAME="an_3:6">3:6</A>&nbsp;estas tempo por sercxi, kaj tempo por perdi; estas tempo por konservi,  kaj tempo por forjxeti;</p> 
<p><A NAME="an_3:7">3:7</A>&nbsp;estas tempo por dissxiri, kaj tempo por kunkudri; estas tempo por silenti, kaj tempo por paroli;</p> 
<p><A NAME="an_3:8">3:8</A>&nbsp;estas tempo por ami, kaj tempo por malami; estas tempo por milito, kaj tempo por paco.</p> 
<p><A NAME="an_3:9">3:9</A>&nbsp;Kian profiton havas faranto de tio, kion li laboras?</p> 
<p><A NAME="an_3:10">3:10</A>&nbsp;Mi vidis la penemecon, kiun Dio donis al la homidoj, por ke ili turmentigxu per gxi.</p> 
<p><A NAME="an_3:11">3:11</A>&nbsp;CXion Li kreis bela gxiatempe; kaj scion pri la mondo Li enmetis en ilian koron, sed tiel, ke homo ne povas kompreni la farojn, kiujn faris Dio de la komenco gxis la fino.</p> 
<p><A NAME="an_3:12">3:12</A>&nbsp;Mi scias, ke ekzistas nenia bono por ili, krom gxoji kaj fari bonon en sia vivo.</p> 
<p><A NAME="an_3:13">3:13</A>&nbsp;Kaj se homo mangxas kaj trinkas kaj gxuas bonon de sia tuta laborado,  tio estas dono de Dio.</p> 
<p><A NAME="an_3:14">3:14</A>&nbsp;Mi scias, ke cxio, kion faras Dio, restas eterne; al gxi oni nenion povas aldoni, kaj de gxi oni nenion povas depreni; kaj Dio tion faris, ke oni Lin timu.</p> 
<p><A NAME="an_3:15">3:15</A>&nbsp;Kio farigxis, tio ekzistas de longe; kaj kio estas farigxonta, tio antaux longe jam estis, kaj Dio revokas pasintajxon.</p> 
<p><A NAME="an_3:16">3:16</A>&nbsp;Ankoraux mi vidis sub la suno:en la loko de jugxo, ke tie estas maljusteco; en la loko de vero, ke tie estas malico.</p> 
<p><A NAME="an_3:17">3:17</A>&nbsp;Mi diris en mia koro:Piulon kaj malpiulon jugxos Dio; cxar estas tempo por cxiu afero, kaj por cxio, kio farigxas tie.</p> 
<p><A NAME="an_3:18">3:18</A>&nbsp;Mi diris en mia koro:CXi tio estas pri la homidoj, ke Dio ilin elprovu,  kaj ke ili vidu, ke ili estas bruto per si mem.</p> 
<p><A NAME="an_3:19">3:19</A>&nbsp;CXar la sorto de homidoj kaj la sorto de bruto estas sorto egala:kiel cxi tiuj mortas, tiel mortas ankaux tiuj, kaj sama spirito estas en cxiuj;  kaj supereco de homo kontraux bruto ne ekzistas, cxar cxio estas vantajxo.</p> 
<p><A NAME="an_3:20">3:20</A>&nbsp;CXiuj iras al unu loko:cxiuj farigxis el polvo, kaj cxiuj refarigxos polvo.</p> 
<p><A NAME="an_3:21">3:21</A>&nbsp;Kiu scias, cxu la spirito de homidoj levigxas supren, kaj cxu la spirito de bruto mallevigxas malsupren en la teron?</p> 
<p><A NAME="an_3:22">3:22</A>&nbsp;Kaj mi ekvidis, ke ekzistas nenio pli bona, ol ke homo gxuu plezuron de siaj faroj, cxar tia estas lia sorto; cxar kiu alkondukos lin, por vidi, kio estas post li?</p> 
<p><A NAME="an_4:1">4:1</A>&nbsp;Kaj mi returnigxis, kaj mi vidis cxiujn premojn, kiuj estas farataj sub la suno:kaj jen estas larmoj de prematoj, kaj ne ekzistas por ili konsolanto;  kaj perforteco de la mano de iliaj premantoj, kaj ne ekzistas por ili konsolanto.</p> 
<p><A NAME="an_4:2">4:2</A>&nbsp;Kaj mi trovis, ke la mortintoj, kiuj jam antaux longe mortis, estas pli felicxaj ol la vivantoj, kiuj vivas gxis nun;</p> 
<p><A NAME="an_4:3">4:3</A>&nbsp;kaj pli felicxa ol ili ambaux estas tiu, kiu gxis nun ne ekzistis, kiu ne vidis la malbonajn farojn, kiuj estas farataj sub la suno.</p> 
<p><A NAME="an_4:4">4:4</A>&nbsp;Mi vidis ankaux, ke cxia laboro kaj cxia lerteco en la faroj estas nur konkurado de unu kontraux alia; kaj ankaux cxi tio estas vantajxo kaj ventajxo.</p> 
<p><A NAME="an_4:5">4:5</A>&nbsp;Malsagxulo kunmetas siajn manojn, kaj formangxas sian korpon.</p> 
<p><A NAME="an_4:6">4:6</A>&nbsp;Pli bona estas plenmano da trankvilanimeco, ol ambauxmano da penado kaj ventajxo.</p> 
<p><A NAME="an_4:7">4:7</A>&nbsp;Kaj denove mi turnigxis, kaj vidis vantajxon sub la suno:</p> 
<p><A NAME="an_4:8">4:8</A>&nbsp;jen estas solulo, kaj neniun alian li havas; nek filon nek fraton li havas; kaj tamen ne havas finon lia laborado, kaj lia okulo ne povas satigxi de ricxeco; por kiu do mi laboras kaj senigas mian animon de gxuado? CXi tio ankaux estas vantajxo kaj malbona afero.</p> 
<p><A NAME="an_4:9">4:9</A>&nbsp;Pli bone estas al du ol al unu, cxar ili havas bonan rekompencon por sia laborado.</p> 
<p><A NAME="an_4:10">4:10</A>&nbsp;CXar se ili falos, unu levos la alian; sed ve al solulo, se li falos,  kaj se ne estas alia, kiu lin levus.</p> 
<p><A NAME="an_4:11">4:11</A>&nbsp;Ankaux se du kusxigxas, estas al ili varme; sed unu-kiel li varmigxos?</p> 
<p><A NAME="an_4:12">4:12</A>&nbsp;Kaj se iu montros sin pli forta kontraux unu, tiam ambaux kontrauxstaros lin; ecx fadeno triopigita ne baldaux dissxirigxos.</p> 
<p><A NAME="an_4:13">4:13</A>&nbsp;Pli bona estas knabo malricxa sed sagxa, ol regxo maljuna sed malsagxa,  kiu jam ne povas akiri scion.</p> 
<p><A NAME="an_4:14">4:14</A>&nbsp;Iu el malliberejo eliris, kaj farigxis regxo; alia por regxeco naskigxis, kaj tamen estas malricxa.</p> 
<p><A NAME="an_4:15">4:15</A>&nbsp;Mi vidis, ke cxiu vivanto iras sub la suno kun la junulo:gxi estas la alia, kiu okupos lian lokon.</p> 
<p><A NAME="an_4:16">4:16</A>&nbsp;Senfina estas la popolo, antaux kiu li estis, kaj tamen la posteuloj ne gxojos pri li; ankaux cxi tio estas vantajxo kaj ventajxo.</p> 
<p><A NAME="an_5:1">5:1</A>&nbsp;Gardu vian piedon, kiam vi iros en la domon de Dio, kaj estu preta pli por auxskultado, ol por oferdonado de malsagxuloj; cxar ili ne scias, ke ili agas malbone.</p> 
<p><A NAME="an_5:2">5:2</A>&nbsp;Ne rapidu kun via busxo, kaj via koro ne rapidu elparoli vorton antaux Dio, cxar Dio estas en la cxielo, kaj vi estas sur la tero; tial malmultaj estu viaj vortoj.</p> 
<p><A NAME="an_5:3">5:3</A>&nbsp;CXar songxo prezentigxas per multe da agado, kaj parolo de malsagxulo konsistas el multe da vortoj.</p> 
<p><A NAME="an_5:4">5:4</A>&nbsp;Kiam vi faros promeson al Dio, ne prokrastu gxin plenumi; cxar malagrablaj al Li estas malsagxuloj:kion vi promesis, tion plenumu.</p> 
<p><A NAME="an_5:5">5:5</A>&nbsp;Pli bone estas, ke vi ne faru promeson, ol fari promeson kaj ne plenumi.</p> 
<p><A NAME="an_5:6">5:6</A>&nbsp;Ne permesu al via busxo pekigi vian korpon, kaj ne diru al la sendito de Dio, ke gxi estas eraro; kial fari, ke Dio koleru pro via parolo, kaj ke Li detruu la faron de viaj manoj?</p> 
<p><A NAME="an_5:7">5:7</A>&nbsp;CXe multo da songxoj kaj vantajxoj estas ankaux multe da vortoj; sed vi timu Dion.</p> 
<p><A NAME="an_5:8">5:8</A>&nbsp;Se premadon de malricxulo kaj rompadon de justeco kaj honesteco vi vidas en lando, ne miru; cxar pli alta kontrolas pli altan, kaj plej altaj ilin kontrolas.</p> 
<p><A NAME="an_5:9">5:9</A>&nbsp;Kaj superecon en cxio havas tiu lando, en kiu la regxo servas al la tero.</p> 
<p><A NAME="an_5:10">5:10</A>&nbsp;Kiu amas monon, tiu ne satigxos per mono; kaj kiu amas ricxecon, al tiu gxi ne donos utilon:ankaux cxi tio estas vantajxo.</p> 
<p><A NAME="an_5:11">5:11</A>&nbsp;Ju pli estas da havo, des pli multaj estas gxiaj konsumantoj; kaj kian profiton havas gxia mastro, krom vidi gxin per siaj okuloj?</p> 
<p><A NAME="an_5:12">5:12</A>&nbsp;Dolcxa estas la dormo de laboranto, cxu li mangxas malmulte aux multe;  sed trosateco ne lasas la ricxulon dormi.</p> 
<p><A NAME="an_5:13">5:13</A>&nbsp;Turmentan malbonon mi vidis sub la suno:ricxecon konservatan por la malutilo de gxia propra mastro.</p> 
<p><A NAME="an_5:14">5:14</A>&nbsp;Kaj pereas cxi tiu ricxeco en malfavoraj cirkonstancoj; naskigxas filo,  kaj li nenion havas en la mano.</p> 
<p><A NAME="an_5:15">5:15</A>&nbsp;Kiel li eliris el la ventro de sia patrino, tiel nuda li foriras, kiel li venis; kaj nenion li elportas el sia laboro, kion li povus porti en la mano.</p> 
<p><A NAME="an_5:16">5:16</A>&nbsp;Kaj cxi tio estas turmenta doloro, ke kiel li venis, tiel li foriras;  kian do profiton li havas de tio, ke li laboras por la vento?</p> 
<p><A NAME="an_5:17">5:17</A>&nbsp;Kaj cxiujn siajn tagojn li konsumis en mallumo, en multe da ekscitigxo,  en malsano kaj malagrablajxoj!</p> 
<p><A NAME="an_5:18">5:18</A>&nbsp;Jen, kion mi vidis:ke estas bone kaj bele mangxi kaj trinki kaj gxui plezurojn de cxiuj siaj laboroj, kiujn homo laboras sub la suno dum la tagoj de sia vivo, kiujn donis al li Dio; cxar tio estas lia apartenajxo.</p> 
<p><A NAME="an_5:19">5:19</A>&nbsp;Kaj se al iu homo Dio donis ricxecon kaj havon, kaj donis al li la povon konsumi ilin kaj preni sian parton kaj gxui plezuron de siaj laboroj, cxi tio estas dono de Dio.</p> 
<p><A NAME="an_5:20">5:20</A>&nbsp;CXar ne longe li memoros la tagojn de sia vivo; Dio donas al li gxojon de lia koro.</p> 
<p><A NAME="an_6:1">6:1</A>&nbsp;Ekzistas malbono, kiun mi vidis sub la suno, kaj granda gxi estas por la homo:</p> 
<p><A NAME="an_6:2">6:2</A>&nbsp;se al iu homo Dio donas ricxecon kaj havon kaj honoron, kaj al lia animo mankas nenio, kion ajn li dezirus, sed Dio ne donas al li la povon konsumi gxin, nur fremda homo gxin konsumas-cxi tio estas vantajxo kaj malfacila doloro.</p> 
<p><A NAME="an_6:3">6:3</A>&nbsp;Se iu homo naskigus cent infanojn kaj vivus multajn jarojn kaj atingus profundan agxon, sed lia animo ne gxuus sate la havon, kaj ecx bonan enterigon li ne havus-tiam mi dirus:Pli felicxa ol li estas abortito.</p> 
<p><A NAME="an_6:4">6:4</A>&nbsp;CXar cxi tiu vante venis kaj en mallumon foriris, kaj en mallumo kasxigxos lia nomo.</p> 
<p><A NAME="an_6:5">6:5</A>&nbsp;Ecx la sunon li ne vidis kaj ne konis-al li estas pli trankvile ol al tiu.</p> 
<p><A NAME="an_6:6">6:6</A>&nbsp;Kaj se tiu homo vivus du mil jarojn kaj la bonon ne gxuus, cxu ne al unu loko cxiuj iros?</p> 
<p><A NAME="an_6:7">6:7</A>&nbsp;CXiuj laboroj de homo estas por lia busxo, kaj tamen lia animo ne estas satigebla.</p> 
<p><A NAME="an_6:8">6:8</A>&nbsp;Kaj kian superecon havas la sagxulo antaux malsagxulo, la inteligenta malricxulo antaux aliaj vivaj estajxoj?</p> 
<p><A NAME="an_6:9">6:9</A>&nbsp;Pli bone estas vidi per la okuloj, ol imagi en la animo; ankaux cxi tio estas vantajxo kaj ventajxo.</p> 
<p><A NAME="an_6:10">6:10</A>&nbsp;Kio ajn ekzistas, tio de longe havas nomon; kaj estas sciate, kia estas la homo, kaj ke li ne povas jugxe batali kun Tiu, kiu estas pli forta ol li.</p> 
<p><A NAME="an_6:11">6:11</A>&nbsp;CXar ekzistas multe da aferoj, kiuj plimultigas la vantajxon; kian do superecon havas la homo?</p> 
<p><A NAME="an_6:12">6:12</A>&nbsp;CXar kiu scias, kio estas bona por la homo dum la tagoj de lia vanta vivo, kiun li pasigas kiel ombro? kaj kiu diros al la homo, kio estos post li sub la suno?</p> 
<p><A NAME="an_7:1">7:1</A>&nbsp;Pli bona estas bona nomo, ol bona oleo; kaj la tago de la morto estas pli bona, ol la tago de la naskigxo.</p> 
<p><A NAME="an_7:2">7:2</A>&nbsp;Pli bone estas iri en domon de funebro, ol iri en domon de festenado;  cxar morto estas la fino de cxiu homo, kaj la vivanto notos cxi tion en sia koro.</p> 
<p><A NAME="an_7:3">7:3</A>&nbsp;Pli bona estas plendo, ol rido; cxar cxe malgxojo de la vizagxo plibonigxas la koro.</p> 
<p><A NAME="an_7:4">7:4</A>&nbsp;La koro de sagxuloj estas en domo de funebro, kaj la koro de malsagxuloj en domo de gxojo.</p> 
<p><A NAME="an_7:5">7:5</A>&nbsp;Pli bone estas auxskulti riprocxon de sagxulo, ol auxskulti kanton de malsagxuloj.</p> 
<p><A NAME="an_7:6">7:6</A>&nbsp;CXar simila al la kraketado de dornoj sub poto estas la ridado de la malsagxuloj; kaj vantajxo gxi estas.</p> 
<p><A NAME="an_7:7">7:7</A>&nbsp;CXar perforteco forprenas la sagxon de sagxulo, kaj la prudenton malbonigas donaco.</p> 
<p><A NAME="an_7:8">7:8</A>&nbsp;La fino de afero estas pli bona, ol gxia komenco; pacienculo estas pli bona, ol malhumilulo.</p> 
<p><A NAME="an_7:9">7:9</A>&nbsp;Ne rapidu koleri en via spirito; cxar koleremeco logxas en la brusto de malsagxuloj.</p> 
<p><A NAME="an_7:10">7:10</A>&nbsp;Ne diru:Kial la antauxaj tagoj estis pli bonaj, ol la nunaj? cxar ne el sagxeco vi cxi tion demandus.</p> 
<p><A NAME="an_7:11">7:11</A>&nbsp;Bona estas sagxeco kune kun hereda havo, kaj gxi estas profita al tiuj,  kiuj vidas la sunon.</p> 
<p><A NAME="an_7:12">7:12</A>&nbsp;CXar la sagxeco estas sxirmo tiel same, kiel mono estas sxirmo; sed la supereco de scienco konsistas en tio, ke la sagxeco donas vivon al sia posedanto.</p> 
<p><A NAME="an_7:13">7:13</A>&nbsp;Rigardu la faron de Dio; cxar kiu povas tion rektigi, kion Li kurbigis?</p> 
<p><A NAME="an_7:14">7:14</A>&nbsp;En la tago de bonstato uzu la bonstaton, kaj en la tago de malfelicxo atendu:cxi tion kaj tion arangxis Dio, por ke la homo nenion komprenu post Li.</p> 
<p><A NAME="an_7:15">7:15</A>&nbsp;CXion tion mi vidis en miaj vantaj tagoj:okazas, ke virtulo pereas cxe sia virteco, kaj okazas, ke malvirtulo longe vivas cxe sia malvirteco.</p> 
<p><A NAME="an_7:16">7:16</A>&nbsp;Ne estu tro virta, kaj ne rezonu tro multe:kial vi devas vin konfuzi?</p> 
<p><A NAME="an_7:17">7:17</A>&nbsp;Ne malvirtu tro multe, kaj ne estu senprudenta:kial vi devas morti ne en via tempo?</p> 
<p><A NAME="an_7:18">7:18</A>&nbsp;Bone estas, se vi tenos vin je unu afero kaj ankaux de alia afero vi ne forprenos vian manon; cxar tiu, kiu timas Dion, penas placxi al cxiuj.</p> 
<p><A NAME="an_7:19">7:19</A>&nbsp;La sagxeco faras la sagxulon pli forta, ol dek potenculoj en la urbo.</p> 
<p><A NAME="an_7:20">7:20</A>&nbsp;CXar ne ekzistas sur la tero virtulo, kiu farus nur bonon kaj ne pekus.</p> 
<p><A NAME="an_7:21">7:21</A>&nbsp;Ne cxiujn vortojn, kiujn oni diras, atentu en via koro, por ke vi ne auxdu vian sklavon malbenanta vin:</p> 
<p><A NAME="an_7:22">7:22</A>&nbsp;cxar multajn fojojn konsciis via koro, ke ankaux vi malbenis aliajn.</p> 
<p><A NAME="an_7:23">7:23</A>&nbsp;CXion cxi tion mi provis per mia sagxo; mi diris al mi:Mi akiru sagxon;  tamen gxi estas malproksima de mi.</p> 
<p><A NAME="an_7:24">7:24</A>&nbsp;Kio estas malproksima kaj tre profunda, kiu tion komprenos?</p> 
<p><A NAME="an_7:25">7:25</A>&nbsp;Mi turnis min kun mia koro, por ekkoni, esplori, kaj trasercxi sagxecon kaj prudenton, kaj ekscii, ke la malvirteco estas malsagxeco kaj ke la senscieco estas sensenca.</p> 
<p><A NAME="an_7:26">7:26</A>&nbsp;Kaj mi trovas, ke pli malbona ol la morto estas la virino, kiu estas kaptilo, kaj kies koro estas reto, kaj kies manoj estas katenoj; tiu, kiu placxas al Dio, sin savos de sxi, sed pekulo estos kaptita de sxi.</p> 
<p><A NAME="an_7:27">7:27</A>&nbsp;Jen, kion mi trovis, diris la Predikanto:oni devas kunigi unu fakton kun alia, por veni al konkludo.</p> 
<p><A NAME="an_7:28">7:28</A>&nbsp;Jen, kion ankoraux sercxis mia animo kaj ne trovis:viron unu inter mil mi trovis, sed virinon inter cxiuj mi tute ne trovis.</p> 
<p><A NAME="an_7:29">7:29</A>&nbsp;Nur cxi tion mi trovis, ke Dio kreis la homon virtema; sed la homoj fordonis sin al multaj artifikoj.</p> 
<p><A NAME="an_8:1">8:1</A>&nbsp;Kiu estas simila al sagxulo? kaj kiu komprenas la sencon de la aferoj?  Sagxeco de homo lumigas lian vizagxon, kaj la maldelikateco de lia vizagxo sxangxigxas.</p> 
<p><A NAME="an_8:2">8:2</A>&nbsp;Mi diras:La regxan ordonon plenumu, pro la jxuro farita antaux Dio.</p> 
<p><A NAME="an_8:3">8:3</A>&nbsp;Ne rapidu foriri de antaux li, kaj ne estu persistema en malbona afero;  cxar cxion, kion li volos, li povos fari.</p> 
<p><A NAME="an_8:4">8:4</A>&nbsp;CXar la vorto de regxo estas potenca; kaj kiu povas diri al li:Kion vi faras?</p> 
<p><A NAME="an_8:5">8:5</A>&nbsp;Kiu plenumas la ordonon, tiu spertos nenion malbonan; tempon kaj manieron de agado scias la koro de sagxulo.</p> 
<p><A NAME="an_8:6">8:6</A>&nbsp;CXar por cxiu afero estas gxia tempo kaj gxia maniero; kaj granda estas por la homo la malbono de tio,</p> 
<p><A NAME="an_8:7">8:7</A>&nbsp;ke li ne scias, kio estos; cxar kiu diros al vi, kiel estos?</p> 
<p><A NAME="an_8:8">8:8</A>&nbsp;Neniu homo povas regi la venton kaj reteni la venton, neniu povas regi la tagon de la morto; ne ekzistas forpermeso en tiu milito, kaj malvirteco ne savas sian faranton.</p> 
<p><A NAME="an_8:9">8:9</A>&nbsp;CXion cxi tion mi vidis, kaj mi atentis cxiun aferon, kiu estas farata sub la suno, kaj tiun tempon, en kiu homo regas homon al lia malbono.</p> 
<p><A NAME="an_8:10">8:10</A>&nbsp;Kaj ankaux mi vidis, ke oni enterigis malvirtulojn, kiuj venadis kaj eliradis el la sankta loko, kaj kiuj estis forgesitaj en la urbo, kie ili tiel agis; kaj cxi tio ankaux estas vantajxo.</p> 
<p><A NAME="an_8:11">8:11</A>&nbsp;CXar ne baldaux estas farata jugxo kontraux malbonaj faroj, tial plene kuragxas la koro de homidoj fari malbonon.</p> 
<p><A NAME="an_8:12">8:12</A>&nbsp;Kvankam pekulo faras malbonon cent fojojn, kaj Dio estas pacienca al li,  tamen mi scias, ke estos bone al tiuj, kiuj timas Dion, kiuj respektas Lin.</p> 
<p><A NAME="an_8:13">8:13</A>&nbsp;Kaj ne estos bone al malvirtulo, kaj ne tenos sin longe, simile al ombro, tiu, kiu ne timas Dion.</p> 
<p><A NAME="an_8:14">8:14</A>&nbsp;Ekzistas vantajxo, kiu farigxas sur la tero:ekzistas virtuloj, al kiuj farigxas tio sama, kio farigxas al malvirtuloj; kaj ekzistas malvirtuloj, al kiuj farigxas tio sama, kio al la virtuloj; kaj mi diris al mi, ke ankaux cxi tio estas vantajxo.</p> 
<p><A NAME="an_8:15">8:15</A>&nbsp;Kaj mi eklauxdis la gajecon, cxar ne ekzistas io pli bona por homo sub la suno, ol mangxi, trinki, kaj gaji, kaj ke cxi tio akompanu lin en liaj laboroj en la tagoj de lia vivo, kiujn donis al li Dio sub la suno.</p> 
<p><A NAME="an_8:16">8:16</A>&nbsp;Kiam mi direktis mian koron, por ekkoni sagxecon, kaj por cxirkauxrigardi la aferojn, kiuj estas farataj sur la tero tiamaniere, ke nek tage nek nokte homo vidas dormon sur siaj okuloj; kaj kiam mi rigardis cxiujn farojn de Dio:</p> 
<p><A NAME="an_8:17">8:17</A>&nbsp;tiam mi trovis, ke homo ne povas kompreni la aferojn, kiuj farigxas sub la suno; kiom ajn la homo penus esplori, li ne komprenos; kaj se ecx sagxulo diras, ke li scias, li tamen ne povas kompreni.</p> 
<p><A NAME="an_9:1">9:1</A>&nbsp;Al cxio cxi tio mi direktis mian koron, por esplori cxion cxi tion, ke la virtuloj kaj sagxuloj kaj iliaj faroj estas en la mano de Dio; kaj nek amon nek malamon scias la homo, kaj nenion, kio lin atendas.</p> 
<p><A NAME="an_9:2">9:2</A>&nbsp;Al cxiuj estas la sama sorto:al la virtulo kaj al la malvirtulo, al la bona kaj pura kaj al la malpura, al la oferfaranto kaj al tiu, kiu ne oferfaras, al la bonulo kaj al la pekulo, al la jxuranto kaj al tiu, kiu timas jxuron.</p> 
<p><A NAME="an_9:3">9:3</A>&nbsp;CXi tio estas malbona en cxio, kio farigxas sub la suno, ke la sama sorto ekzistas por cxiuj, kaj la koro de la homidoj estas plena de malbono, kaj sensencajxo estas en ilia koro dum ilia vivado, kaj poste ili transiras al la mortintoj.</p> 
<p><A NAME="an_9:4">9:4</A>&nbsp;CXar kiu trovigxas inter la vivuloj, tiu havas ankoraux esperon; cxar ecx al hundo vivanta estas pli bone, ol al leono mortinta.</p> 
<p><A NAME="an_9:5">9:5</A>&nbsp;CXar la vivantoj scias, ke ili mortos; kaj la mortintoj scias nenion, kaj por ili jam ne ekzistas rekompenco, cxar la memoro pri ili estas forgesita.</p> 
<p><A NAME="an_9:6">9:6</A>&nbsp;Kaj ilia amo, kaj ilia malamo, kaj ilia jxaluzo jam de longe malaperis;  kaj jam por neniam ili havas partoprenon en io, kio farigxas sub la suno.</p> 
<p><A NAME="an_9:7">9:7</A>&nbsp;Iru, mangxu gxoje vian panon, kaj trinku kun gaja koro vian vinon, se Dio favoris viajn aferojn.</p> 
<p><A NAME="an_9:8">9:8</A>&nbsp;En cxiu tempo viaj vestoj estu blankaj, kaj oleo ne manku sur via kapo.</p> 
<p><A NAME="an_9:9">9:9</A>&nbsp;GXuu la vivon kun la edzino, kiun vi amas en la tempo de via tuta vanta vivo, kaj kiun Dio donis al vi por cxiuj viaj vantaj tagoj; cxar cxi tio estas via apartenajxo en via vivo, kaj en viaj laboroj, kiujn vi laboris sub la suno.</p> 
<p><A NAME="an_9:10">9:10</A>&nbsp;Kion ajn via mano povas fari laux via forto, tion faru; cxar ekzistas nek faro, nek kalkulo, nek scio, nek sagxo, en SXeol, kien vi iros.</p> 
<p><A NAME="an_9:11">9:11</A>&nbsp;Aliflanke mi vidis sub la suno, ke ne de la rapiduloj dependas la kuro,  ne de la fortuloj dependas la milito, kaj ne la sagxuloj havas panon, kaj ne la talentuloj havas ricxecon, kaj ne la kompetentuloj trovas aprobon; nur de la tempo kaj okazo ili cxiuj dependas.</p> 
<p><A NAME="an_9:12">9:12</A>&nbsp;CXar ecx ne scias la homo sian sorton; kiel fisxoj, kaptitaj en pereigan reton, kaj kiel birdoj, implikigxintaj en kaptilon, tiel kaptigxas la homoj en tempo malbona, kiam gxi atakas ilin neatendite.</p> 
<p><A NAME="an_9:13">9:13</A>&nbsp;Ankaux jenan sagxajxon mi vidis sub la suno, kaj gxi sxajnis al mi granda:</p> 
<p><A NAME="an_9:14">9:14</A>&nbsp;estis urbo malgranda, kaj malmulte da homoj gxi havis; venis al gxi granda regxo, kaj siegxis gxin, kaj konstruis cxirkaux gxi grandajn siegxajn fortikajxojn;</p> 
<p><A NAME="an_9:15">9:15</A>&nbsp;sed trovigxis en gxi homo malricxa sed sagxa, kaj li savis la urbon per sia sagxeco; tamen neniu rememoris tiun malricxan homon.</p> 
<p><A NAME="an_9:16">9:16</A>&nbsp;Kaj mi diris:Pli bona estas sagxo ol forto, tamen la sagxo de malricxulo estas malrespektata, kaj liaj vortoj ne estas auxdataj.</p> 
<p><A NAME="an_9:17">9:17</A>&nbsp;La vortoj de sagxuloj, trankvile auxskultitaj, estas pli bonaj ol la kriado de reganto inter malsagxuloj.</p> 
<p><A NAME="an_9:18">9:18</A>&nbsp;Pli bona estas sagxo, ol militaj instrumentoj; kaj unu pekulo pereigas multe da bono.</p> 
<p><A NAME="an_10:1">10:1</A>&nbsp;Venenaj musxoj putrigas kaj haladzigas la oleon de parfumisto; pli sxatata ol sagxo kaj honoro ofte estas malgranda malsagxajxo.</p> 
<p><A NAME="an_10:2">10:2</A>&nbsp;La koro de sagxulo estas cxe lia dekstra flanko, kaj la koro de malsagxulo cxe lia maldekstra.</p> 
<p><A NAME="an_10:3">10:3</A>&nbsp;Kaj ecx en la vojo, laux kiu iras malsagxulo, mankas al li sagxo, kaj al cxiu li diras, ke li estas malsagxulo.</p> 
<p><A NAME="an_10:4">10:4</A>&nbsp;Se atakos vin kolero de reganto, ne forlasu vian lokon, cxar mildeco pardonigas ecx grandajn krimojn.</p> 
<p><A NAME="an_10:5">10:5</A>&nbsp;Ekzistas malbono, kiun mi vidis sub la suno; gxi estas kvazaux eraro,  venanta de la reganto:</p> 
<p><A NAME="an_10:6">10:6</A>&nbsp;senscieco estas metata tre alte, kaj la ricxuloj sidas malalte.</p> 
<p><A NAME="an_10:7">10:7</A>&nbsp;Mi vidis sklavojn sur cxevaloj, kaj princojn, irantajn piede, kiel sklavoj.</p> 
<p><A NAME="an_10:8">10:8</A>&nbsp;Kiu fosas kavon, tiu falos en gxin; kaj kiu detruas muron, tiun mordos serpento.</p> 
<p><A NAME="an_10:9">10:9</A>&nbsp;Kiu transmovas sxtonojn, tiu faras al si difekton per strecxo; kaj kiu hakas lignon, tiu sin vundas per gxi.</p> 
<p><A NAME="an_10:10">10:10</A>&nbsp;Se malakrigxis la hakilo, kaj oni ne akrigas la trancxan flankon, oni devas strecxi la fortojn; kaj la cxefajxo estas prepari cxion sagxe.</p> 
<p><A NAME="an_10:11">10:11</A>&nbsp;Se mordis la serpento sen kuracparolo, tiam jam ne utilas kuracparolanto.</p> 
<p><A NAME="an_10:12">10:12</A>&nbsp;Vortoj el busxo de sagxulo estas agrablaj, sed la busxo de malsagxulo lin mem pereigas.</p> 
<p><A NAME="an_10:13">10:13</A>&nbsp;La komenco de la parolo de lia busxo estas malsagxajxo, kaj la fino de lia parolo estas abomeninda sensencajxo.</p> 
<p><A NAME="an_10:14">10:14</A>&nbsp;Malsagxulo multe parolas, kvankam homo ne scias, kio estos; kaj kio estos post li? kiu cxi tion diros al li?</p> 
<p><A NAME="an_10:15">10:15</A>&nbsp;Penado de malsagxuloj lacigas cxiun, kiu ne scias ecx la vojon al la urbo.</p> 
<p><A NAME="an_10:16">10:16</A>&nbsp;Ve al vi, ho lando, se via regxo estas infano kaj viaj princoj mangxas frue!</p> 
<p><A NAME="an_10:17">10:17</A>&nbsp;Felicxa vi estas, ho lando, se via regxo estas de nobla deveno kaj viaj princoj mangxas en gxusta tempo, por fortigxi, ne por festeni!</p> 
<p><A NAME="an_10:18">10:18</A>&nbsp;De mallaboremeco falos la plafono; kaj, se oni mallevas la manojn,  tramalsekigxas la domo.</p> 
<p><A NAME="an_10:19">10:19</A>&nbsp;Por plezuro oni arangxas festenojn, kaj vino gajigas la vivon, kaj mono respondas por cxio.</p> 
<p><A NAME="an_10:20">10:20</A>&nbsp;Ecx en viaj pensoj ne malbenu la regxon, kaj en via dormocxambro ne malbenu ricxulon; cxar birdo cxiela transportos vian vocxon, kaj flugila estajxo eldiros vian parolon.</p> 
<p><A NAME="an_11:1">11:1</A>&nbsp;Elsendu vian panon sur la akvon; cxar post longa tempo vi gxin retrovos.</p> 
<p><A NAME="an_11:2">11:2</A>&nbsp;Donu parton al sep, kaj ecx al ok, cxar vi ne scias, cxu ne estos malfelicxo sur la tero.</p> 
<p><A NAME="an_11:3">11:3</A>&nbsp;Kiam la nuboj plenigxos, ili versxos pluvon sur la teron, kaj se falos arbo suden aux norden, gxi tie restos, kien gxi falis.</p> 
<p><A NAME="an_11:4">11:4</A>&nbsp;Kiu observas la venton, tiu ne semos; kaj kiu rigardas la nubojn, tiu ne rikoltos.</p> 
<p><A NAME="an_11:5">11:5</A>&nbsp;Kiel vi ne scias, kian vojon iros la vento, kaj kiel formigxas la ostoj en la ventro de gravedulino, tiel vi ne povas scii la faron de Dio, kiu cxion faras.</p> 
<p><A NAME="an_11:6">11:6</A>&nbsp;Matene semu vian semon, kaj vespere via mano ne ripozu; cxar vi ne scias, cxu tio aux alio estos pli gxusta, aux cxu ambaux egale estos bonaj.</p> 
<p><A NAME="an_11:7">11:7</A>&nbsp;Agrabla estas la lumo, kaj bone estas al la okuloj vidi la sunon.</p> 
<p><A NAME="an_11:8">11:8</A>&nbsp;CXar se ecx multajn jarojn homo vivus, li gxoju en ili cxiuj; kaj li memoru pri la tagoj mallumaj, cxar estos multe da ili; cxio, kio venos, estas vantajxo.</p> 
<p><A NAME="an_11:9">11:9</A>&nbsp;GXoju, junulo, en via infaneco; kaj via koro gxuu plezuron en la tagoj de via juneco, kaj iru, kien kondukas vin via koro kaj kien rigardas viaj okuloj; sed sciu, ke pri cxio cxi tio Dio venigos vin al jugxo.</p> 
<p><A NAME="an_11:10">11:10</A>&nbsp;Tial forpelu malgxojon de via koro, kaj forigu malagrablajxon de via korpo; cxar la infaneco kaj la juneco estas vantajxo.</p> 
<p><A NAME="an_12:1">12:1</A>&nbsp;Kaj memoru vian Kreinton en la tagoj de via juneco, dum ankoraux ne venis la tagoj de malbono, kaj ne venis la jaroj, pri kiuj vi diros:Mi ne havas plezuron de ili;</p> 
<p><A NAME="an_12:2">12:2</A>&nbsp;dum ne mallumigxis la suno, la lumo, la luno, kaj la steloj, kaj ne revenis nuboj post la pluvo;</p> 
<p><A NAME="an_12:3">12:3</A>&nbsp;en la tago, kiam ektremos la gardantoj de la domo, kaj malfortigxos la militantoj, kaj cxesos mueli la muelantinoj, cxar estos malmulte da ili, kaj senvidigxos la rigardantinoj tra la fenestroj;</p> 
<p><A NAME="an_12:4">12:4</A>&nbsp;kaj fermitaj estos la pordoj al la strato, kiam eksilentos la sonado de la muelsxtono; kaj homo levigxados laux la krio de birdo, kaj mallauxtigxos la sonoj de kantoj;</p> 
<p><A NAME="an_12:5">12:5</A>&nbsp;kaj altajxojn ili ektimos, kaj sur la vojo aperos teruroj, kaj ekfloros la migdalarbo, kaj pezigxos la lokusto, kaj malaperos deziro:tiam homo foriros en sian eternan domon, kaj sur la strato marsxos plorantoj;</p> 
<p><A NAME="an_12:6">12:6</A>&nbsp;gxis dissxirigxos la argxenta cxeneto, rompigxos la ora lampeto,  rompigxos la krucxo cxe la fonto, kaj falos la rado en la puton;</p> 
<p><A NAME="an_12:7">12:7</A>&nbsp;kaj la polvo refarigxos tero, kiel gxi estis, kaj la spirito reiros al Dio, kiu gxin donis.</p> 
<p><A NAME="an_12:8">12:8</A>&nbsp;Vantajxo de vantajxoj, diris la Predikanto; cxio estas vantajxo.</p> 
<p><A NAME="an_12:9">12:9</A>&nbsp;Krom tio, ke la Predikanto estis sagxulo, li ankoraux instruis scion al la popolo; li cxion pesis, esploris, kaj verkis multe da sentencoj.</p> 
<p><A NAME="an_12:10">12:10</A>&nbsp;Penis la Predikanto trovi agrablajn parolojn, kaj li skribis gxuste vortojn de vero.</p> 
<p><A NAME="an_12:11">12:11</A>&nbsp;La paroloj de sagxuloj estas kiel akraj pintoj, kaj kiel enbatitaj najloj estas la vortoj de publikaj parolistoj; ili estas donitaj de unu pasxtisto.</p> 
<p><A NAME="an_12:12">12:12</A>&nbsp;Kaj krom tio, mia filo, akceptu mian instruon, ke se oni volus verki multajn librojn, ne estus fino, kaj multe legi lacigas la korpon.</p> 
<p><A NAME="an_12:13">12:13</A>&nbsp;Ni auxskultu la finon de cxio:timu Dion, kaj plenumu Liajn ordonojn,  cxar cxi tio estas cxio por la homo.</p> 
<p><A NAME="an_12:14">12:14</A>&nbsp;CXar cxiun faron Dio venigos al jugxo, ecx cxion kasxitan, cxu gxi estas bona aux malbona.</p> 
<p><HR>
<CENTER>
<A HREF="sol">Next: Song of Solomon</A></CENTER>
</BODY>
</HTML>
