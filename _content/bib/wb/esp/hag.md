[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](zep)  [Next](zac) 

------------------------------------------------------------------------

### Esperanto Bible: Haggai

<span id="an_1:1">1:1</span> En la dua jaro de la regxo Dario, en la
sesa monato, en la unua tago de la monato, aperis vorto de la Eternulo
per la profeto HXagaj al Zerubabel, filo de SXealtiel, regionestro de
Judujo, kaj al la cxefpastro Josuo, filo de Jehocadak, dirante:

<span id="an_1:2">1:2</span> Tiele diras la Eternulo Cebaot:Tiu popolo
diras, ke ankoraux ne venis la tempo, por konstrui la domon de la
Eternulo.

<span id="an_1:3">1:3</span> Sed aperis vorto de la Eternulo per la
profeto HXagaj, dirante:

<span id="an_1:4">1:4</span> CXu por vi mem estas nun la gxusta tempo,
por sidi en viaj tabulitaj domoj, dum tiu domo estas ruinoj?

<span id="an_1:5">1:5</span> Nun tiele diras la Eternulo Cebaot:Pripensu
bone vian staton:

<span id="an_1:6">1:6</span> vi semas multe, sed enportas malmulte; vi
mangxas, sed ne gxissate; vi trinkas, sed ne gxisebrie; vi vestas vin,
sed ne estas al vi varme; kiu laborenspezas monon, tiu laborenspezas por
truhava saketo.

<span id="an_1:7">1:7</span> Tiele diras la Eternulo Cebaot:Pripensu
bone vian staton.

<span id="an_1:8">1:8</span> Iru sur la monton, prenu lignon, kaj
konstruu la domon; Mi akceptos gxin favore, kaj Mi montros Mian gloron,
diras la Eternulo.

<span id="an_1:9">1:9</span> Vi atendis multon, sed montrigxis, ke estas
malmulte; kaj kion vi alportis hejmen, tion Mi disblovis. Pro kio tiel
estas? diras la Eternulo Cebaot; pro tio, ke Mia domo estas dezerta, dum
vi kuras cxiu al sia domo.

<span id="an_1:10">1:10</span> Pro tio la cxielo ne donas al vi roson
kaj la tero ne donas siajn produktajxojn.

<span id="an_1:11">1:11</span> Kaj Mi alvokis sekecon sur la teron, sur
la montojn, sur la grenon, sur la moston, sur la oleon, kaj sur cxion,
kion produktas la tero, ankaux sur la homon, sur la bruton, kaj sur
cxiun laboron de la manoj.

<span id="an_1:12">1:12</span> Zerubabel, file de SXealtiel, kaj la
cxefpastro Josuo, filo de Jehocadak, kaj la tuta cetera popolo
auxskultis la vocxon de la Eternulo, ilia Dio, kaj la vortojn de la
profeto HXagaj, kun kiuj lin sendis la Eternulo, ilia Dio; kaj la popolo
ektimis la Eternulon.

<span id="an_1:13">1:13</span> Kaj HXagaj, la sendito de la Eternulo,
diris al la popolo en la nomo de la Eternulo jene:Mi estas kun vi, diras
la Eternulo.

<span id="an_1:14">1:14</span> Kaj la Eternulo vigligis la spiriton de
Zerubabel, filo de SXealtiel, regionestro de Judujo, kaj la spiriton de
la cxefpastro Josuo, filo de Jehocadak, kaj la spiriton de la tuta
cetera popolo; kaj ili venis kaj komencis labori en la domo de la
Eternulo Cebaot, ilia Dio,

<span id="an_1:15">1:15</span> en la dudek-kvara tago de la sesa monato,
en la dua jaro de la regxo Dario.

<span id="an_2:1">2:1</span> En la sepa monato, en la dudek-unua tago de
la monato, aperis vorto de la Eternulo per la profeto HXagaj, dirante:

<span id="an_2:2">2:2</span> Diru al Zerubabel, filo de SXealtiel,
regionestro de Judujo, kaj al la cxefpastro Josuo, filo de Jehocadak,
kaj al la cetera popolo jene:

<span id="an_2:3">2:3</span> Kiu restis inter vi, kiu vidis cxi tiun
domon en gxia antauxa belegeco? kaj kion vi vidas en gxi nun? cxu gxi ne
aperas antaux viaj okuloj kiel nenio?

<span id="an_2:4">2:4</span> Sed estu kuragxa, ho Zerubabel, diras la
Eternulo; estu kuragxa, ho cxefpastro Josuo, filo de Jehocadak; estu
kuragxa, ho tuta popolo de la lando, diras la Eternulo; kaj laboru, cxar
Mi estas kun vi, diras la Eternulo Cebaot.

<span id="an_2:5">2:5</span> Konforme al la interligo, kiun Mi faris kun
vi, kiam vi eliris el Egiptujo, Mia spirito estas inter vi; ne timu.

<span id="an_2:6">2:6</span> CXar tiele diras la Eternulo Cebaot:Pasos
malmulte da temo, kaj Mi ekmovos la cxielon kaj la teron, la maron kaj
la sekteron;

<span id="an_2:7">2:7</span> Mi skuos cxiujn popolojn; kaj venos io
cxarma por cxiuj nacioj, kaj Mi plenigos cxi tiun domon per gloro, diras
la Eternulo Cebaot.

<span id="an_2:8">2:8</span> Al Mi apartenas la argxento kaj al Mi
apartenas la oro, diras la Eternulo Cebaot.

<span id="an_2:9">2:9</span> La gloro de cxi tiu lasta domo estos pli
granda, ol de la antauxa, diras la Eternulo Cebaot; kaj sur cxi tiu loko
Mi donos pacon, diras la Eternulo Cebaot.

<span id="an_2:10">2:10</span> En la dudek-kvara tago de la nauxa
monato, en la dua jaro de Dario, aperis vorto de la Eternulo per la
profeto HXagaj, dirante:

<span id="an_2:11">2:11</span> Tiele diras la Eternulo Cebaot:Petu de la
pastroj instruon, kaj diru:

<span id="an_2:12">2:12</span> Jen homo portis sanktigitan viandon en la
basko de sia vesto, kaj per sia basko li ektusxis panon aux ion kuiritan
aux vinon aux oleon aux ian mangxajxon-cxu gxi tiam farigxos sankta? La
pastroj respondis kaj diris:Ne.

<span id="an_2:13">2:13</span> HXagaj plue diris:Kaj se cxion cxi tion
ektusxos iu, kiu malpurigxis per mortinto-cxu gxi tiam malpurigxos? La
pastroj respondis kaj diris:GXi malpurigxos.

<span id="an_2:14">2:14</span> Tiam HXagaj diris:Tia estas cxi tiu
popolo, kaj tia estas cxi tiu gento antaux Mi, diras la Eternulo, kaj
tiaj estas cxiuj faroj de iliaj manoj; kaj cxio, kion ili tie alportas,
estas malpura.

<span id="an_2:15">2:15</span> Nun pripensu bone la tempon de cxi tiu
tago malantauxen, antaux ol estis metita sxtono sur sxtonon en la templo
de la Eternulo:

<span id="an_2:16">2:16</span> kiam iu venis al garbaro, kiu devis havi
dudek mezurojn, gxi havis nur dek; kiam iu venis al la vinpremejo, por
cxerpi kvindek mezurojn, trovigxis nur dudek;

<span id="an_2:17">2:17</span> Mi frapis vin per sekiga vento, per
forvelkado kaj per hajlo cxiujn laborojn de viaj manoj, sed vi tamen ne
turnis vin al Mi, diras la Eternulo.

<span id="an_2:18">2:18</span> Pripensu bone la tempon de cxi tiu tago
malantauxen, de la dudek-kvara tago de la nauxa monato, de la tago, en
kiu estas fondita la templo de la Eternulo; pripensu bone:

<span id="an_2:19">2:19</span> cxu trovigxas semoj en la grenejo? gxis
nun la vinberbrancxo, la figarbo, la granatarbo, kaj la olivarbo ne
donis fruktojn; sed de post cxi tiu tago Mi vin benos.

<span id="an_2:20">2:20</span> Kaj duafoje aperis vorto de la Eternulo
al HXagaj en la dudek-kvara tago de la monato, dirante:

<span id="an_2:21">2:21</span> Diru al Zerubabel, regionestro de Judujo,
jene:Mi ekmovos la cxielon kaj la teron;

<span id="an_2:22">2:22</span> Mi renversos tronojn de regnoj, Mi
ekstermos la forton de regnoj de la nacioj, Mi renversos cxarojn kun
iliaj veturantoj; falos la cxevaloj, kaj iliaj rajdantoj falos unu de
glavo de alia.

<span id="an_2:23">2:23</span> En tiu tempo, diras la Eternulo Cebaot,
Mi prenos vin, ho Zerubabel, Mia servanto, filo de SXealtiel, diras la
Eternulo, kaj Mi konservos vin kiel sigelringon; cxar vin Mi elektis,
diras la Eternulo Cebaot.

------------------------------------------------------------------------

[Next: Zechariah](zac)
