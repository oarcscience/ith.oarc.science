<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: Nahum</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="mic.htm">Previous</A>&nbsp;
<A HREF="hab.htm">Next</A>&nbsp;
</CENTER>
<HR>
</p> <h3 align="center" align="center">Esperanto Bible: Nahum</h3> 
<p><A NAME="an_1:1">1:1</A>&nbsp;Profetajxo pri Nineve, libro de vizio de Nahxum, la Elkosxano.</p> 
<p><A NAME="an_1:2">1:2</A>&nbsp;La Eternulo estas Dio severa kaj vengxanta; la Eternulo estas vengxanto kaj koleranto; la Eternulo vengxas al Siaj malamikoj kaj ne forgesas pri Siaj kontrauxuloj.</p> 
<p><A NAME="an_1:3">1:3</A>&nbsp;La Eternulo estas longepacienca, kaj potenca per Sia forto, kaj neniu estas senkulpa antaux Li; la vojo de la Eternulo estas en fulmotondro kaj ventego, kaj nubo estas la polvo sub Liaj piedoj.</p> 
<p><A NAME="an_1:4">1:4</A>&nbsp;Kiam Li ekparolas kolere al la maro, Li elsekigas gxin, kaj cxiujn riverojn Li senakvigas; malgajigxas Basxan kaj Karmel, kaj velkas cxio, kio floras sur Lebanon.</p> 
<p><A NAME="an_1:5">1:5</A>&nbsp;La montoj tremas antaux Li, la montetoj disfandigxas; skuigxas antaux Li la tero, la mondo kaj cxiuj gxiaj logxantoj.</p> 
<p><A NAME="an_1:6">1:6</A>&nbsp;Kiu povas kontrauxstari al Lia indigno? kaj kiu povas elteni la flamon de Lia kolero? Lia indigno disversxigxas kiel fajro; la rokoj disfalas antaux Li.</p> 
<p><A NAME="an_1:7">1:7</A>&nbsp;La Eternulo estas bona, forta apogo en tago de malfelicxo; kaj Li konas tiujn, kiuj fidas Lin.</p> 
<p><A NAME="an_1:8">1:8</A>&nbsp;Dronigante per inundo, Li faras finon al loko, kaj Liajn malamikojn persekutas mallumo.</p> 
<p><A NAME="an_1:9">1:9</A>&nbsp;Kion vi pensas pri la Eternulo? Li faros la ekstermon, la malfelicxo ne bezonas veni duafoje.</p> 
<p><A NAME="an_1:10">1:10</A>&nbsp;CXar, interplektigxinte kiel dornoj kaj ebriaj de drinkado, ili estos ekstermitaj, kiel tute seka pajlo.</p> 
<p><A NAME="an_1:11">1:11</A>&nbsp;El vi eliris tiu, kiu havis malbonan intencon kontraux la Eternulo kaj kiu estas malica konsilanto.</p> 
<p><A NAME="an_1:12">1:12</A>&nbsp;Tiele diras la Eternulo:Kvankam ili estas unuanimaj kaj multaj, ili tamen estos dishakitaj kaj malaperos; sed vin, kiun Mi humiligis, Mi ne plu humiligos.</p> 
<p><A NAME="an_1:13">1:13</A>&nbsp;Nun Mi rompos lian jugon, kiu estas sur vi, kaj Mi dissxiros viajn ligilojn.</p> 
<p><A NAME="an_1:14">1:14</A>&nbsp;Sed pri vi la Eternulo decidis:Ne plu restos semo portanta vian nomon;  el la domo de viaj dioj Mi ekstermos la idolojn kaj statuojn; Mi signos sur via tombo, ke vi farigxis senvalora.</p> 
<p><A NAME="an_1:15">1:15</A>&nbsp;Jen sur la montoj estas la piedoj de sciiganto, kiu proklamas pacon!  Festu, ho Judujo, viajn festojn, plenumu viajn sanktajn promesojn; cxar ne plu iros tra vi la sentauxgulo; li estas tute ekstermita.</p> 
<p><A NAME="an_2:1">2:1</A>&nbsp;Disjxetanto iras kontraux vin; fortikigu viajn fortikajxojn, gardu la vojon, armu viajn lumbojn, fortigu vin kiel eble plej potence.</p> 
<p><A NAME="an_2:2">2:2</A>&nbsp;CXar la Eternulo restarigos la majeston de Jakob, kiel ankaux la majeston de Izrael; cxar la ruinigantoj ilin ruinigis kaj ekstermis iliajn vinberbrancxojn.</p> 
<p><A NAME="an_2:3">2:3</A>&nbsp;La sxildo de liaj herooj estas rugxigita; liaj militistoj estas kiel en purpuro; kiel fajro brilas la cxaroj en la tago de lia armigxo; la lancoj sxanceligxas.</p> 
<p><A NAME="an_2:4">2:4</A>&nbsp;Sur la stratoj rapide ruligxas la cxaroj, bruas sur la placoj; ili aspektas kiel torcxoj, brilas kiel fulmoj.</p> 
<p><A NAME="an_2:5">2:5</A>&nbsp;Li vokas siajn fortulojn, sed ili falpusxigxos dum sia irado; ili rapidas al la murego kaj preparas defendon.</p> 
<p><A NAME="an_2:6">2:6</A>&nbsp;La pordegoj cxe la akvo malfermigxos, kaj la palaco cedos.</p> 
<p><A NAME="an_2:7">2:7</A>&nbsp;Decidita estas gxia kapto kaj forkonduko, kaj gxiaj sklavinoj gxemos kiel kolomboj kaj batos sian bruston.</p> 
<p><A NAME="an_2:8">2:8</A>&nbsp;Nineve estas de cxiam kiel baseno da akvo; sed nun gxi forkuras:Haltu,  haltu! sed neniu revenas.</p> 
<p><A NAME="an_2:9">2:9</A>&nbsp;Disrabu argxenton, disrabu oron; senfinaj estas la trezoroj, estas multege da diversaj valorajxoj.</p> 
<p><A NAME="an_2:10">2:10</A>&nbsp;Prirabita kaj plene ruinigita gxi estos; la koro svenas, la genuoj tremas; cxies lumboj senfortigxis, kaj cxies vizagxoj nigrigxis.</p> 
<p><A NAME="an_2:11">2:11</A>&nbsp;Kie nun estas la logxejo de la leonoj, kaj tiu pasxtejo de leonidoj, kie iradis leono, leonino, kaj leonidoj, kaj neniu ilin timigis?</p> 
<p><A NAME="an_2:12">2:12</A>&nbsp;La leono dissxiradis suficxon por siaj idoj, sufokadis por siaj leoninoj, plenigadis siajn kavernojn per kaptajxo kaj siajn nestegojn per dissxiritajxo.</p> 
<p><A NAME="an_2:13">2:13</A>&nbsp;Jen Mi iras kontraux vin, diras la Eternulo Cebaot, kaj Mi forbruligos en fumo viajn cxarojn, kaj glavo ekstermos viajn leonidojn; Mi cxesigos sur la tero vian dissxiradon, kaj oni ne plu auxdos la vocxon de viaj sendatoj.</p> 
<p><A NAME="an_3:1">3:1</A>&nbsp;Ve al la urbo sangavida, kiu estas plena de trompoj kaj raboj, kaj ne volas cxesigi la rabadon!</p> 
<p><A NAME="an_3:2">3:2</A>&nbsp;Oni auxdas la sonadon de vipoj, la sonadon de bruantaj radoj; blekas cxevalo, saltas cxaro;</p> 
<p><A NAME="an_3:3">3:3</A>&nbsp;movigxas rajdantoj, brilas glavoj, fulmas lancoj; estas multe da mortigitoj kaj amasoj da kadavroj; sennombraj estas la kadavroj, oni falpusxigxas sur ili.</p> 
<p><A NAME="an_3:4">3:4</A>&nbsp;Tio estas pro la granda malcxastado de la malcxastistino, kiu cxarmas per sia beleco, estas lerta sorcxistino, kaj vendas naciojn per sia malcxastado kaj gentojn per sia sorcxado.</p> 
<p><A NAME="an_3:5">3:5</A>&nbsp;Jen Mi iras kontraux vin, diras la Eternulo Cebaot, kaj Mi levos gxis via vizagxo la randojn de via vesto, kaj Mi montros al la nacioj vian nudecon kaj al la regnoj vian malhonoron.</p> 
<p><A NAME="an_3:6">3:6</A>&nbsp;Mi jxetos sur vin abomenindajxojn, Mi malhonoros vin kaj faros vin mokatajxo.</p> 
<p><A NAME="an_3:7">3:7</A>&nbsp;CXiu, kiu vidos vin, forkuros de vi, kaj diros:Ruinigita estas Nineve;  kiu bedauxros gxin? kie mi povas sercxi por vi konsolantojn?</p> 
<p><A NAME="an_3:8">3:8</A>&nbsp;CXu vi estas pli bona ol No-Amon, kiu trovigxas inter riveroj, estas cxirkauxata de akvo, kaj kies forto kaj murego estis la maro?</p> 
<p><A NAME="an_3:9">3:9</A>&nbsp;Etiopujo kaj la senfina Egiptujo estis gxia forto, la Putidoj kaj Luboj donadis al vi helpon;</p> 
<p><A NAME="an_3:10">3:10</A>&nbsp;tamen gxi ankaux estas elpatrujigita kaj forkaptita; ecx gxiaj malgrandaj infanoj estas frakasitaj en la komenco de cxiuj stratoj; pri gxiaj eminentuloj oni lotis, kaj cxiujn gxiajn altrangulojn oni katenis.</p> 
<p><A NAME="an_3:11">3:11</A>&nbsp;Tiel ankaux vi ebriigxos kaj kasxos vin kaj sercxos defendon kontraux la malamikoj.</p> 
<p><A NAME="an_3:12">3:12</A>&nbsp;CXiuj viaj fortikajxoj estas kiel figarboj kun maturaj fruktoj; se oni ekskuas ilin, ili falas en la busxon de mangxonto.</p> 
<p><A NAME="an_3:13">3:13</A>&nbsp;Jen via popolo estas cxe vi kiel virinoj; al viaj malamikoj largxe malfermigxos la pordegoj de via lando; fajro ekstermos viajn riglilojn.</p> 
<p><A NAME="an_3:14">3:14</A>&nbsp;Provizu al vi akvon por la tempo de siegxo; fortigu viajn fortikajxojn;  iru en kalkon, knedu argilon, faru fortajn brikojn.</p> 
<p><A NAME="an_3:15">3:15</A>&nbsp;Tamen tie la fajro vin konsumos, glavo vin ekstermos, formangxos vin kiel skarabo, se vi ecx estus grandnombra kiel skaraboj, grandnombra kiel akridoj.</p> 
<p><A NAME="an_3:16">3:16</A>&nbsp;Vi havas pli da komercistoj, ol la steloj de la cxielo; sed ili diskuros kiel akridoj kaj forflugos.</p> 
<p><A NAME="an_3:17">3:17</A>&nbsp;Viaj tacxmentoj estas kiel akridoj, kaj viaj tacxmentestroj estas kiel lokustoj, kiuj dum la malvarmo kasxas sin en fendoj, kaj kiam la suno ekbrilas, ili disflugas tiel, ke oni ne scias, kie ili estas.</p> 
<p><A NAME="an_3:18">3:18</A>&nbsp;Dormas viaj pasxtistoj, ho regxo de Asirio, kusxas viaj fortuloj; via popolo estas disjxetita sur la montoj, kaj trovigxas neniu, kiu gxin kolektus.</p> 
<p><A NAME="an_3:19">3:19</A>&nbsp;Ne resanigxas via vundo, doloriga estas via ulcero; cxiu, kiu auxdas la sciigon pri vi, aplauxdas pri vi; cxar kiun ne trafis sencxese via malboneco?</p> 
<p><HR>
<CENTER>
<A HREF="hab.htm">Next: Habakkuk</A></CENTER>
</BODY>
</HTML>
