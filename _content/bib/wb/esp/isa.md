[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](sol)  [Next](jer) 

------------------------------------------------------------------------

### Esperanto Bible: Isaiah

<span id="an_1:1">1:1</span> Vizio de Jesaja, filo de Amoc, kiun li
vidis pri Judujo kaj Jerusalem, en la tempo de Uzija, Jotam, Ahxaz, kaj
HXizkija, regxoj de Judujo.

<span id="an_1:2">1:2</span> Auxskultu, ho cxielo, kaj atentu, ho tero,
cxar parolas la Eternulo:Filojn Mi edukis kaj altigis, kaj ili perfidis
Min.

<span id="an_1:3">1:3</span> Bovo konas sian acxetinton, kaj azeno la
mangxujon de sia mastro; sed Izrael ne konas, Mia popolo ne komprenas.

<span id="an_1:4">1:4</span> Ve al la popolo peka, al la gento sxargxita
de malbonagoj, al la idaro krima, al la filoj pereuloj! ili forlasis la
Eternulon, ili malsxatis la Sanktulon de Izrael, ili forturnigxis
malantauxen.

<span id="an_1:5">1:5</span> Kion oni ankoraux batu en vi, kiuj
dauxrigas sian defaladon? la tuta kapo estas malsana, kaj la tuta koro
estas senforta.

<span id="an_1:6">1:6</span> De la plando de la piedo gxis la kapo estas
en gxi nenio sendifekta, nur vundoj kaj tuberoj kaj ulceroj pusaj, kiuj
ne estas purigitaj, nek cxirkauxligitaj, nek moligitaj per oleo.

<span id="an_1:7">1:7</span> Via lando estas dezerta, viaj urboj estas
forbruligitaj per fajro, vian kampon antaux vi formangxas fremduloj, kaj
dezerta gxi estas, kiel ruinigita de fremduloj.

<span id="an_1:8">1:8</span> Kaj restis la filino de Cion kiel tendo en
vinbergxardeno, kiel budo sur kukumkampo, kiel urbo siegxata.

<span id="an_1:9">1:9</span> Se la Eternulo Cebaot ne lasus al ni
restajxon, ni farigxus preskaux kiel Sodom, ni similigxus al Gomora.

<span id="an_1:10">1:10</span> Auxskultu la vortojn de la Eternulo,
estroj de Sodom; atentu la instruon de nia Dio, popolo de Gomora!

<span id="an_1:11">1:11</span> Por kio Mi bezonas vian multegon da
bucxoferoj? diras la Eternulo; Mi trosatigxis de la bruloferoj de sxafoj
kaj de la sebo de grasigitaj brutoj, kaj la sangon de bovoj kaj sxafidoj
kaj kaproj Mi ne deziras.

<span id="an_1:12">1:12</span> Kiam vi venas, por aperi antaux Mia
vizagxo, kiu postulas tion de viaj manoj, ke vi pasxu sur Mian korton?

<span id="an_1:13">1:13</span> Ne plu alportu hipokritajn donacojn; la
incensado estas abomenindajxo por Mi; monatkomencon, sabaton, kaj
kunvokon de kunvenoj Mi ne toleras- krimo kaj sankta kunveno!

<span id="an_1:14">1:14</span> Viajn monatkomencojn kaj festojn Mia
animo malamas; ili farigxis por Mi sxargxo, tedis al Mi porti ilin.

<span id="an_1:15">1:15</span> Kiam vi etendas viajn manojn, Mi kasxas
antaux vi Miajn okulojn; ecx kiam vi multe pregxas, Mi ne auxskultas;
viaj manoj estas plenaj de sango.

<span id="an_1:16">1:16</span> Lavu vin, purigu vin; forigu la malbonon
de viaj faroj antaux Miaj okuloj, cxesu malbonagi.

<span id="an_1:17">1:17</span> Lernu agi bone, celu justecon, helpu
prematon, havigu juston al orfo, defendu aferon de vidvino.

<span id="an_1:18">1:18</span> Venu, kaj ni faru inter ni jugxan
disputon, diras la Eternulo:se viaj pekoj estas sangorugxaj, ili
farigxos blankaj kiel negxo; kaj se ili estas kiel skarlato, ili
farigxos kiel lano.

<span id="an_1:19">1:19</span> Se vi estos humilaj kaj obeemaj, vi
mangxos la bonajxon de la tero;

<span id="an_1:20">1:20</span> sed se vi rifuzos kaj ribelos, glavo vin
ekstermos; cxar tiel diris la busxo de la Eternulo.

<span id="an_1:21">1:21</span> Kiamaniere la fidela urbo farigxis
malcxastulino! gxi estis plena de justeco, virto en gxi logxis, sed nun
mortigistoj.

<span id="an_1:22">1:22</span> Via argxento farigxis skorio, via vino
miksigxis kun akvo.

<span id="an_1:23">1:23</span> Viaj estroj estas perfiduloj, kaj kolegoj
de sxtelistoj; ili cxiuj amas donacojn kaj cxasas profiton; al orfo ili
ne donas juston, kaj la jugxa plendo de vidvino ne atingas ilin.

<span id="an_1:24">1:24</span> Pro tio diras la Sinjoro, la Eternulo
Cebaot, la Potenculo de Izrael:Ho ve, Mi konsolos Min sur Miaj
kontrauxuloj, kaj Mi vengxos al Miaj malamikoj.

<span id="an_1:25">1:25</span> Kaj Mi remetos Mian manon sur vin, kaj Mi
forte purigos vian skorion, kaj Mi eligos vian tutan stanon.

<span id="an_1:26">1:26</span> Kaj Mi restarigos viajn jugxistojn, kiel
antauxe, kaj viajn konsilistojn, kiel en la komenco; post tio oni nomos
vin urbo de virto, civito fidela.

<span id="an_1:27">1:27</span> Cion elacxetigxos per justeco, kaj gxiaj
revenintoj per virto.

<span id="an_1:28">1:28</span> La krimuloj kaj pekuloj pereos kune, kaj
la forlasintoj de la Eternulo ekstermigxos.

<span id="an_1:29">1:29</span> CXar ili estos malhonoritaj pro la
terebintarboj, kiujn vi amis, kaj vi estos hontigitaj pro la gxardenoj,
kiujn vi elektis.

<span id="an_1:30">1:30</span> CXar vi estos kiel terebintarbo, kies
folioj velkis, kaj kiel gxardeno, kiu ne havas akvon.

<span id="an_1:31">1:31</span> Kaj la fortulo farigxos kiel stupo, kaj
lia laboro kiel fajrero; kaj ambaux brulos, kaj neniu estingos.

<span id="an_2:1">2:1</span> Afero, kiun Jesaja, filo de Amoc, vidis
vizie pri Judujo kaj Jerusalem.

<span id="an_2:2">2:2</span> Iam en la tempo estonta la monto de la domo
de la Eternulo staros kiel cxefo inter la montoj, kaj gxi estos pli alta
ol cxiuj altajxoj; kaj fluos al gxi cxiuj nacioj.

<span id="an_2:3">2:3</span> Kaj iros multaj popoloj, kaj diros:Venu, ni
iru supren sur la monton de la Eternulo, al la domo de la Dio de Jakob,
por ke Li instruu nin pri Siaj vojoj, kaj ni iru laux Lia irejo; cxar el
Cion eliros la instruo, kaj la vorto de la Eternulo el Jerusalem.

<span id="an_2:4">2:4</span> Kaj Li jugxos inter la nacioj, kaj Li
decidos pri multaj popoloj; kaj ili forgxos el siaj glavoj plugilojn kaj
el siaj lancoj rikoltilojn; ne levos nacio glavon kontraux nacion, kaj
oni ne plu lernos militon.

<span id="an_2:5">2:5</span> Ho domo de Jakob, venu, kaj ni iru en la
lumo de la Eternulo.

<span id="an_2:6">2:6</span> Sed Vi forlasis Vian popolon, la domon de
Jakob, cxar ili pli plenigxis ol antauxe kaj ili sorcxas kiel la
Filisxtoj kaj aligxis al infanoj de aligentuloj.

<span id="an_2:7">2:7</span> Kaj ilia lando plenigxis de argxento kaj
oro, kaj senfinaj estas iliaj trezoroj; kaj ilia lando plenigxis de
cxevaloj, kaj sennombraj estas iliaj cxaroj.

<span id="an_2:8">2:8</span> Kaj ilia lando plenigxis de idoloj; ili
adorklinigxas al la faritajxo de siaj manoj, al tio, kion faris iliaj
fingroj.

<span id="an_2:9">2:9</span> Kaj klinigxis la homo, kaj malaltigxis la
viro; kaj Vi ne pardonos ilin.

<span id="an_2:10">2:10</span> Eniru en rokon kaj kasxu vin en la tero,
pro timo antaux la Eternulo kaj antaux la majesto de Lia grandeco.

<span id="an_2:11">2:11</span> La fieraj okuloj de homo mallevigxos, kaj
la altaj homoj estos malaltigitaj; nur la Eternulo sola estos alta en
tiu tago.

<span id="an_2:12">2:12</span> CXar la tago de la Eternulo Cebaot estos
super cxio malhumila kaj alta kaj super cxio aroganta, kiu estos
malaltigita;

<span id="an_2:13">2:13</span> kaj super cxiuj cedroj de Lebanon, la
altaj kaj malhumilaj, kaj super cxiuj kverkoj de Basxan;

<span id="an_2:14">2:14</span> kaj super cxiuj altaj montoj, kaj super
cxiuj levigxintaj montetoj;

<span id="an_2:15">2:15</span> kaj super cxiu alta turo, kaj super cxiu
fortikigita muro;

<span id="an_2:16">2:16</span> kaj super cxiuj sxipoj de Tarsxisx, kaj
super cxiuj belaspektajxoj.

<span id="an_2:17">2:17</span> Kaj humiligita estos la fiereco de homo,
kaj altaj homoj estos malaltigitaj; nur la Eternulo sola estos alta en
tiu tago.

<span id="an_2:18">2:18</span> La idoloj estos tute neniigitaj.

<span id="an_2:19">2:19</span> Kaj oni iros en la kavernojn de la rokoj
kaj en la fendojn de la tero, pro timo antaux la Eternulo kaj antaux Lia
majesta grandeco, kiam Li levigxos, por jxeti teruron sur la teron.

<span id="an_2:20">2:20</span> En tiu tago la homo jxetos al la talpoj
kaj vespertoj siajn argxentajn kaj orajn idolojn, kiujn li faris al si
por adorado;

<span id="an_2:21">2:21</span> por eniri en kavernojn de rokoj kaj en
fendojn de sxtonegoj, pro timo antaux la Eternulo kaj antaux Lia majesta
grandeco, kiam Li levigxos, por jxeti teruron sur la teron.

<span id="an_2:22">2:22</span> CXesu zorgi pri homo, kies animo estas en
liaj nazotruoj; cxar kion li valoras?

<span id="an_3:1">3:1</span> CXar jen la Sinjoro, la Eternulo Cebaot,
forprenos de Jerusalem kaj de Judujo la apogon kaj forton, cxian apogon
de pano kaj cxian apogon de akvo;

<span id="an_3:2">3:2</span> heroon kaj militiston, jugxiston kaj
profeton, auxguriston kaj plejagxulon,

<span id="an_3:3">3:3</span> kvindekestron kaj eminentulon, konsiliston,
majstron, kaj lertan sorcxiston.

<span id="an_3:4">3:4</span> Kaj junulojn Mi faros iliaj estroj, kaj
petoluloj regos ilin.

<span id="an_3:5">3:5</span> Kaj premos la popolo cxiu la alian kaj cxiu
sian proksimulon; junulo estos aroganta kontraux maljunulo, kaj
senvalorulo antaux eminentulo.

<span id="an_3:6">3:6</span> Homo ekkaptos sian fraton en la domo de sia
patro, dirante:Vi havas veston, estu do nia estro, kaj cxi tiu ruino
estu sub via mano.

<span id="an_3:7">3:7</span> Sed cxi tiu lauxte protestos, dirante:Mi ne
volas esti kuracanto; nek panon nek veston mi havas en mia domo; ne faru
min estro de la popolo.

<span id="an_3:8">3:8</span> CXar malfortigxis Jerusalem, kaj Judujo
falis; cxar iliaj paroloj kaj iliaj faroj estas kontraux la Eternulo kaj
ofendas la okulojn de Lia majesto.

<span id="an_3:9">3:9</span> La signoj de iliaj vizagxoj atestis
kontraux ili, kaj sian pekon, simile al la Sodomanoj, ili proklamas, ne
kasxas. Ve al iliaj animoj! cxar ili mem repagis al si malbonon.

<span id="an_3:10">3:10</span> Parolu pri la justulo, ke estas bone al
li; cxar ili mangxas la fruktojn de siaj faroj.

<span id="an_3:11">3:11</span> Ve al la malbona malvirtulo! cxar la
faroj de liaj manoj estos repagitaj al li.

<span id="an_3:12">3:12</span> Mian popolon premas infanoj, kaj virinoj
regas gxin. Mia popolo! viaj gvidantoj erarigas vin kaj ruinigas la
vojon de via irado.

<span id="an_3:13">3:13</span> La Eternulo starigxis, por jugxi; Li
staras, por jugxi popolojn.

<span id="an_3:14">3:14</span> La Eternulo faros jugxan proceson
kontraux la plejagxuloj de Lia popolo kaj kontraux gxiaj estroj:Vi
ruinigis la vinbergxardenon; havo, kiun vi rabis de malricxuloj, estas
en viaj domoj.

<span id="an_3:15">3:15</span> Kial vi premas Mian popolon kaj ofendas
la malricxulojn? diras la Sinjoro, la Eternulo Cebaot.

<span id="an_3:16">3:16</span> Kaj la Eternulo diras:Pro tio, ke la
filinoj de Cion fierigxis, kaj iras kun etendita kolo kaj kun malmodesta
rigardo, iras kaj koketas, kaj tintas per cxenetoj sur la piedoj:

<span id="an_3:17">3:17</span> la Sinjoro senharigos la verton de la
filinoj de Cion, kaj la Eternulo nudigos ilian hontindajxon.

<span id="an_3:18">3:18</span> En tiu tago la Sinjoro forigos la ornamon
de la cxenetoj kaj la steletojn kaj la lunetojn,

<span id="an_3:19">3:19</span> la orelringojn, la cxenetojn kaj la
cxirkauxligojn,

<span id="an_3:20">3:20</span> la brilajxetojn kaj la bukojn kaj la
lacxojn kaj la parfumujojn kaj la talismanojn,

<span id="an_3:21">3:21</span> la ringojn kaj la nazringojn,

<span id="an_3:22">3:22</span> la multekostajn vestojn kaj la mantelojn
kaj la vualojn kaj la saketojn,

<span id="an_3:23">3:23</span> la spegulojn kaj la delikatajn sxtofojn
kaj la kapornamojn kaj la kaptukojn.

<span id="an_3:24">3:24</span> Kaj anstataux bonodoro estos malbonodoro,
kaj anstataux zono estos sxnuro, kaj anstataux krispaj haroj estos
kalvo, kaj anstataux eleganta mantelo estos sako, anstataux beleco estos
brulmakuloj.

<span id="an_3:25">3:25</span> Viaj viroj falos de glavo, kaj viaj
fortuloj en la milito.

<span id="an_3:26">3:26</span> Kaj gxiaj pordegoj ploros kaj funebros,
kaj mizere gxi sidos sur la tero.

<span id="an_4:1">4:1</span> En tiu tago ekkaptos sep virinoj unu viron,
kaj diros:Ni mangxados nian panon, kaj ni portados niajn vestojn; nur
permesu al ni porti vian nomon, forigu de ni nian malhonoron.

<span id="an_4:2">4:2</span> En tiu tago la markoto de la Eternulo estos
belo kaj honoro, kaj la frukto de la tero estos majesto kaj ornamo por
la savitajxo de Izrael.

<span id="an_4:3">4:3</span> Kaj la restintoj en Cion kaj la
retenigxintoj en Jerusalem estos nomataj sanktuloj, cxiuj, al kiuj la
sorto lasis vivon en Jerusalem,

<span id="an_4:4">4:4</span> se la Sinjoro forlavos la malpurajxon de la
filinoj de Cion, kaj forigos el Jerusalem la sangon, kiu estas interne
de gxi, per la spirito de jugxo kaj per la spirito de fajro.

<span id="an_4:5">4:5</span> Kaj super cxiu loko de la monto Cion kaj
super cxiuj gxiaj kunvenejoj la Eternulo kreos nubon kaj fumon por la
tago kaj flamon de brulanta fajro por la nokto; super cxio honora estos
sxirmo.

<span id="an_4:6">4:6</span> Kaj estos tendo, por ombri kontraux la
varmegeco de la tago, kaj por rifugxigi kaj sxirmi kontraux malbona
vetero kaj pluvo.

<span id="an_5:1">5:1</span> Mi kantos al mia amato la kanton de mia
amiko pri lia vinbergxardeno. Vinbergxardenon havis mia amiko sur grasa
altajxo;

<span id="an_5:2">5:2</span> kaj li cxirkauxfosis gxin, sensxtonigis
gxin, kaj plantis en gxi plej bonspecajn vinberbrancxojn; kaj li
konstruis turon meze de gxi, kaj ankaux vinpremejon li elhakis en gxi;
kaj li esperis, ke gxi donos bonajn vinberojn, sed gxi donis senvalorajn
berojn.

<span id="an_5:3">5:3</span> Nun, ho logxantoj de Jerusalem kaj Judujo,
jugxu do inter mi kaj mia vinbergxardeno.

<span id="an_5:4">5:4</span> Kion oni povas ankoraux fari al mia
vinbergxardeno, kion mi ne faris por gxi? kial mi esperis, ke gxi donos
bonajn vinberojn, kaj gxi tamen donis berojn senvalorajn?

<span id="an_5:5">5:5</span> Nun mi sciigos al vi, kion mi faros al mia
vinbergxardeno:forigita estos gxia barilo, kaj gxi estos ruinigata,
gxiaj muroj estos disjxetitaj, kaj gxi estos piedpremata.

<span id="an_5:6">5:6</span> Mi lasos gxin dezerta, gxi ne estos
pritrancxata nek prifosata, kaj elkreskos en gxi dornoj kaj pikarbustoj;
kaj al la nuboj mi ordonos, ke ili ne versxu sur gxin pluvon.

<span id="an_5:7">5:7</span> La vinbergxardeno de la Eternulo Cebaot
estas la domo de Izrael, kaj la viroj de Jehuda estas Lia plej amata
plantajxo; kaj Li esperis justecon, sed montrigxis malnoblajxo-bonagojn,
sed montrigxis kriindajxo.

<span id="an_5:8">5:8</span> Ve al vi, kiuj aligas domon al domo, kampon
al kampo, gxis restas jam nenia loko, por ke vi solaj posedu la landon!

<span id="an_5:9">5:9</span> En miaj oreloj estas la vortoj de la
Eternulo Cebaot:Multaj domoj farigxos dezertaj, grandaj kaj bonaj estos
sen logxantoj.

<span id="an_5:10">5:10</span> CXar dek parceloj da vinbergxardeno donos
nur unu bat�on, kaj hxomero da semoj donos nur unu efon.

<span id="an_5:11">5:11</span> Ve al tiuj, kiuj levigxas frue matene,
por fordoni sin al drinkado, sidas malfrue nokte, por varmegigi sin per
vino!

<span id="an_5:12">5:12</span> Harpo, psaltero, tamburino, fluto, kaj
vino estas en iliaj festenoj; sed la verkon de la Eternulo ili ne
rigardas, kaj la faron de Liaj manoj ili ne vidas.

<span id="an_5:13">5:13</span> Tial mia popolo estas forkondukita en
malliberecon pro nekomprenado, kaj gxiaj eminentuloj konsumigxis de
malsato, kaj gxia popolamaso senfortigxis de soifo.

<span id="an_5:14">5:14</span> Pro tio SXeol largxigis sian internon kaj
eksterordinare malfermis sian fauxkon; kaj mallevigxos tien gxia gloro
kaj gxia amaso kaj gxia bruantaro kaj gxia gajularo.

<span id="an_5:15">5:15</span> Klinigxos homo kaj malaltigxos viro, kaj
la okuloj de fieruloj humiligxos.

<span id="an_5:16">5:16</span> Sed la Eternulo Cebaot altigxos en la
jugxo, kaj la sankta Dio estos sankta en la justeco.

<span id="an_5:17">5:17</span> Tiam la sxafidoj pasxtigxos en bona ordo,
kaj fremduloj mangxos tion, kio restos de la fortuloj.

<span id="an_5:18">5:18</span> Ve al tiuj, kiuj altiras malbonagon per
sxnuroj de vanteco kaj pekon kvazaux per cxenoj de cxaroj;

<span id="an_5:19">5:19</span> al tiuj, kiuj diras:Li rapidu, Li akcelu
Sian faron, por ke ni vidu; la plano de la Sanktulo de Izrael
alproksimigxu kaj venu, por ke ni gxin ekkonu!

<span id="an_5:20">5:20</span> Ve al tiuj, kiuj la malbonon nomas bono
kaj la bonon malbono, kiuj mallumon faras lumo kaj la lumon mallumo,
kiuj maldolcxon faras dolcxo kaj la dolcxon maldolcxo!

<span id="an_5:21">5:21</span> Ve al tiuj, kiuj estas sagxuloj en siaj
okuloj kaj antaux si mem estas kompetentuloj!

<span id="an_5:22">5:22</span> Ve al tiuj, kiuj estas herooj, por trinki
vinon, kaj bravuloj, por miksi ebriigajxon,

<span id="an_5:23">5:23</span> kiuj pravigas malvirtulon pro subacxeto,
kaj de pravulo forprenas lian pravecon!

<span id="an_5:24">5:24</span> Pro tio, kiel la lango de fajro
formangxas pajlon kaj la flamo ekstermas fojnon, tiel ilia radiko
farigxos nutrajxo, kaj ilia floro suprenflugos kiel polvo; cxar ili
malsxatis la instruon de la Eternulo Cebaot, kaj la vortojn de la
Sanktulo de Izrael ili malestimis.

<span id="an_5:25">5:25</span> Pro tio ekflamis la kolero de la Eternulo
kontraux Lia popolo, kaj Li etendis Sian manon kontraux gxin kaj frapis
gxin; kaj ektremis la montoj, kaj la kadavroj de la popolo estas kiel
koto sur la stratoj; kaj malgraux cxio cxi tio Lia kolero ne kvietigxis,
kaj Lia brako estas ankoraux etendita.

<span id="an_5:26">5:26</span> Kaj Li levos signon por la popoloj
malproksimaj, kaj alvokos tian popolon de la ekstremajxo de la tero, kaj
gxi venos rapide kaj facile.

<span id="an_5:27">5:27</span> Ne estos en tiu popolo laculo nek
senfortulo, gxi ne dormos nek dormetos, ne deliberigxos la zono de gxia
lumbo, kaj ne dissxirigxos rimeno de gxia sxuo.

<span id="an_5:28">5:28</span> GXiaj sagoj estas akraj, kaj cxiuj gxiaj
pafarkoj estas strecxitaj; la hufoj de gxiaj cxevaloj estas kiel
granito, kaj la radoj de gxiaj cxaroj kiel ventego.

<span id="an_5:29">5:29</span> GXia blekado estas simila al la leona;
gxi krias, kiel leonidoj; gxi ekbruas, kaj ekkaptas la rabakiron kaj
forportas, kaj neniu savas.

<span id="an_5:30">5:30</span> Kaj gxi blekegos super li en tiu tago
simile al la bruo de la maro; kiam oni rigardos la teron, tie estos
mallumo kaj mizero, kaj la lumo malaperos el la cxielo.

<span id="an_6:1">6:1</span> En la jaro de la morto de la regxo Uzija mi
vidis la Sinjoron, sidantan sur alta kaj levita trono, kaj Liaj baskoj
plenigis la templon.

<span id="an_6:2">6:2</span> Serafoj staris supre de Li; cxiu havis po
ses flugiloj; per du li kovris sian vizagxon, per du li kovris siajn
piedojn, kaj per du li flugis.

<span id="an_6:3">6:3</span> Kaj unu vokadis al alia, kaj diris:Sankta,
sankta, sankta estas la Eternulo Cebaot, la tuta tero estas plena de Lia
gloro.

<span id="an_6:4">6:4</span> Eksxanceligxis de la vokanta vocxo la
kolonoj de la pordo, kaj la domo plenigxis de fumo.

<span id="an_6:5">6:5</span> Kaj mi diris:Ve al mi! cxar mi pereis; cxar
mi estas homo kun malpura busxo, kaj mi logxas inter popolo malpurbusxa,
kaj la Regxon, la Eternulon Cebaot, vidis miaj okuloj.

<span id="an_6:6">6:6</span> Tiam alflugis al mi unu el la serafoj,
havante en la mano ardantan karbon, kiun li per prenilo prenis de la
altaro,

<span id="an_6:7">6:7</span> kaj li ektusxis mian busxon, kaj diris:Jen
cxi tio ektusxis vian busxon, kaj forigxis via malpieco, kaj via peko
estas pardonita.

<span id="an_6:8">6:8</span> Kaj mi ekauxdis la vocxon de la Sinjoro,
kiu diris:Kiun Mi sendos, kaj kiu iros por ni? Kaj mi diris:Jen mi
estas, sendu min.

<span id="an_6:9">6:9</span> Tiam Li diris:Iru kaj diru al tiu popolo:Vi
auxdos, sed ne komprenos; vi vidos, sed ne rimarkos.

<span id="an_6:10">6:10</span> Sensentigu la koron de tiu popolo, kaj
gxiajn orelojn surdigu, kaj gxiajn okulojn blindigu, por ke gxi ne vidu
per siaj okuloj, kaj por ke gxi ne auxdu per siaj oreloj, por ke gxi ne
komprenu per sia koro, por ke gxi ne konvertigxu kaj ne sanigxu.

<span id="an_6:11">6:11</span> Mi diris:GXis kiam, ho Sinjoro? Kaj Li
respondis:GXis malplenigxos la urboj pro nehavado de logxantoj kaj la
domoj pro nehavado de homoj, kaj gxis la tero tute dezertigxos.

<span id="an_6:12">6:12</span> Kaj la Eternulo forigos la homojn, kaj
granda estos la forlasiteco en la lando.

<span id="an_6:13">6:13</span> Se restos en gxi dekono, gxi ankaux
ekstermigxos, sed kiel terebintarbo aux kverko, de kiuj post la dehako
restas ankoraux radiko; sankta semo estos gxia radiko.

<span id="an_7:1">7:1</span> En la tempo de Ahxaz, filo de Jotam, filo
de Uzija, regxo de Judujo, eliris Recin, regxo de Sirio, kaj Pekahx,
filo de Remalja, regxo de Izrael, kontraux Jerusalemon, por militi
kontraux gxi; sed ili ne povis konkeri gxin.

<span id="an_7:2">7:2</span> Oni raportis al la domo de David,
dirante:La Sirianoj starigxis tendare en la lando de Efraim. Tiam
ektremis lia koro kaj la koro de lia popolo, kiel la arboj de arbaro
tremas de vento.

<span id="an_7:3">7:3</span> Sed la Eternulo diris al Jesaja:Iru
renkonte al Ahxaz, vi kaj via filo SXear-Jasxub, al la fino de la
akvotubo de la supra lageto, cxe la vojo al la kampo de fulistoj,

<span id="an_7:4">7:4</span> kaj diru al li:Gardu vin, kaj estu
trankvila; ne timu, kaj via koro ne senkuragxigxu pro la du fumantaj
brulsxtipoj, pro la furiozo de Recin kun la Sirianoj kaj de la filo de
Remalja.

<span id="an_7:5">7:5</span> La Sirianoj, kun Efraim kaj kun la filo de
Remalja, havas malbonan intencon kontraux vi, kaj diras:

<span id="an_7:6">7:6</span> Ni iru kontraux Judujon, ni malgrandigu
gxin, malkovru gxin por ni, kaj ni starigu kiel regxon super gxi la
filon de Tabeel.

<span id="an_7:7">7:7</span> Tiele diris la Sinjoro, la Eternulo:Tio ne
plenumigxos, kaj tio ne estos.

<span id="an_7:8">7:8</span> CXar la kapo de Sirio estas Damasko, kaj la
kapo de Damasko estas Recin, kaj post sesdek kvin jaroj Efraim cxesos
esti popolo.

<span id="an_7:9">7:9</span> Kaj la kapo de Efraim estas Samario, kaj la
kapo de Samario estas la filo de Remalja. Se vi ne kredas, vi ne estas
fidelaj.

<span id="an_7:10">7:10</span> Kaj plue diris la Eternulo:Diru al Ahxaz
jene:

<span id="an_7:11">7:11</span> Petu por vi signon de la Eternulo, via
Dio, cxu profunde malsupre, cxu alte supre.

<span id="an_7:12">7:12</span> Sed Ahxaz diris:Mi ne petos, kaj mi ne
incitos la Eternulon.

<span id="an_7:13">7:13</span> Kaj li diris:Auxskultu, domo de David:cxu
ne suficxas al vi cxagreni homojn, ke vi cxagrenas ecx mian Dion?

<span id="an_7:14">7:14</span> Tial la Sinjoro mem donos al vi
signon:jen virgulino gravedigxis, kaj sxi naskos filon, kaj sxi donos al
li la nomon Emanuel.

<span id="an_7:15">7:15</span> Buteron kaj mielon li mangxos, gxis li
povoscios forpusxi malbonon kaj elekti bonon.

<span id="an_7:16">7:16</span> Sed antaux ol la knabo povoscios forpusxi
malbonon kaj elekti bonon, estos forlasita tiu lando, kiun vi timas pro
gxiaj du regxoj.

<span id="an_7:17">7:17</span> La Eternulo venigos sur vin kaj sur vian
popolon kaj sur la domon de via patro tiajn tagojn, kiuj ne venis de
post la tempo, kiam Efraim defalis de Jehuda; Li venigos la regxon de
Asirio.

<span id="an_7:18">7:18</span> En tiu tago la Eternulo alvokos la
musxojn de la randoj de la lagoj de Egiptujo kaj la abelojn de la lando
Asiria;

<span id="an_7:19">7:19</span> kaj ili venos kaj sidigxos cxiuj en la
dezertigitaj valoj kaj en la fendoj de la rokoj kaj sur cxiuj arbustoj
kaj sur cxiuj pikarbetajxoj.

<span id="an_7:20">7:20</span> En tiu tempo la Eternulo razos per
dungita razilo, per la transriveranoj, per la regxo de Asirio, la kapon
kaj la harojn de la piedoj, kaj forigos ecx la barbon.

<span id="an_7:21">7:21</span> En tiu tempo homo nutros junan bovinon
kaj du sxafojn;

<span id="an_7:22">7:22</span> kaj pro la abundo de lakto li mangxos
buteron; cxar buteron kaj lakton mangxos cxiu, kiu restos en la lando.

<span id="an_7:23">7:23</span> En tiu tempo cxiu loko, kie estis mil
vinberbrancxoj, havantaj la prezon de mil argxentaj moneroj, kovrigxos
per dornoj kaj pikarbustoj.

<span id="an_7:24">7:24</span> Kun sagoj kaj pafarkoj oni venos tien,
cxar la tuta lando kovrigxos per dornoj kaj pikarbustoj.

<span id="an_7:25">7:25</span> Kaj sur cxiujn montojn, kiujn oni
prilaboradis per piocxoj, oni ne povos supreniri pro timo antaux la
dornoj kaj pikarbustoj; oni sendos tien bovojn, oni irigos tien sxafojn.

<span id="an_8:1">8:1</span> Kaj la Eternulo diris al mi:Prenu al vi
grandan skribtabulon, kaj skribu sur gxi per homa skribilo:Rapidu akiri,
baldaux rabado.

<span id="an_8:2">8:2</span> Kaj mi prenis al mi du fidindajn
atestantojn:la pastron Urija, kaj Zehxarjan, filon de Jeberehxja.

<span id="an_8:3">8:3</span> Kaj mi iris al la profetino, kaj sxi
gravedigxis kaj naskis filon. Kaj la Eternulo diris al mi:Donu al li la
nomon:Rapidu-Akiri-Baldaux-Rabado.

<span id="an_8:4">8:4</span> CXar antaux ol la knabo povoscios voki:Mia
patro, kaj Mia patrino, la ricxajxon de Damasko kaj la rabakiron de
Samario oni portos antaux la regxo de Asirio.

<span id="an_8:5">8:5</span> Kaj plue la Eternulo parolis al mi,
dirante:

<span id="an_8:6">8:6</span> Pro tio, ke cxi tiu popolo malsxatis la
akvon de SXiloahx, kiu fluas kviete, kaj gxojas pro Recin kaj pro la
filo de Remalja:

<span id="an_8:7">8:7</span> pro tio la Sinjoro jen venigos sur ilin la
akvon de la Rivero, la forta kaj granda, la regxon de Asirio kaj lian
tutan gloron; kaj gxi levigxos super cxiujn siajn kusxujojn kaj iros
super cxiujn siajn bordojn.

<span id="an_8:8">8:8</span> Kaj gxi enpenetros en Judujon, inundos,
levigxos, kaj atingos gxis la kolo; kaj gxi etendos siajn flugilojn kaj
plenigos vian tutan landon, ho Emanuel.

<span id="an_8:9">8:9</span> Koleru, ho popoloj, tamen vi ektimos;
atentu, vi cxiuj en la malproksimaj landoj; armu vin, sed vi ektimos;
armu vin, sed vi ektimos.

<span id="an_8:10">8:10</span> Pripensu entreprenon, sed gxi neniigxos;
parolu vortojn, sed ili ne plenumigxos, cxar kun ni estas Dio.

<span id="an_8:11">8:11</span> CXar tiel diris al mi la Eternulo,
tenante la manon sur mi, kaj Li instruis al mi, ke mi ne iru la vojon de
tiu popolo, kaj Li diris:

<span id="an_8:12">8:12</span> Ne nomu konspiro cxion tion, kion tiu
popolo nomas konspiro; kaj tion, kion gxi timas, ne timu, kaj tio vin ne
teruru.

<span id="an_8:13">8:13</span> La Eternulo Cebaot estu por vi sankta;
Lin vi timu, kaj Li estu por vi terura.

<span id="an_8:14">8:14</span> Li estos sanktajxo kaj sxtono de
falpusxigxo kaj roko de alfrapigxo por la du domoj de Izrael, kaptilo
kaj falilo por la logxantoj de Jerusalem.

<span id="an_8:15">8:15</span> Kaj multaj falpusxigxos, kaj falos kaj
rompigxos, kaj enretigxos kaj kaptigxos.

<span id="an_8:16">8:16</span> Ligu la ateston, sigelu la legxon cxe
Miaj lernantoj.

<span id="an_8:17">8:17</span> Kaj mi atendas la Eternulon, kiu kasxis
Sian vizagxon antaux la domo de Jakob, kaj mi esperas al Li.

<span id="an_8:18">8:18</span> Jen, mi kaj la infanoj, kiujn la Eternulo
donis al mi, estas kiel signoj kaj atentigiloj en Izrael de la Eternulo
Cebaot, kiu logxas sur la monto Cion.

<span id="an_8:19">8:19</span> Kaj se oni diros al vi:Demandu la
antauxdiristojn kaj la sorcxistojn, la flustristojn kaj la
murmuretistojn, cxar popolo ja demandas sian Dion, per la mortintoj por
la vivantoj:

<span id="an_8:20">8:20</span> tiam al la instruo kaj al la atesto! se
ili ne diros konforme al tio, ili ne havos matenan cxielrugxon.

<span id="an_8:21">8:21</span> Ili irados sur gxi premataj kaj malsataj;
kaj kiam ili estos malsataj, ili koleros kaj insultos sian regxon kaj
sian Dion, kaj rigardos supren.

<span id="an_8:22">8:22</span> Kaj la teron ili rigardos, kaj ili vidos
mizeron kaj mallumon, premantan mallumon, kaj en la mallumon ili estos
pusxataj.

<span id="an_9:1">9:1</span> Sed ne restos la mallumo super tiuj, kiuj
estas premataj:kiel la antauxa tempo humiligis la landon de Zebulun kaj
la landon de Naftali, la sekvonta tempo glorigos la apudmaran vojon, la
transan flankon de Jordan, la Galileon de la nacioj.

<span id="an_9:2">9:2</span> Popolo, kiu iris en mallumo, ekvidis
grandan lumon; super homoj, sidantaj en lando de morta ombro, ekbrilis
lumo.

<span id="an_9:3">9:3</span> Vi multigis la popolon, Vi grandigis gxian
gxojon; ili gxojas antaux Vi, kiel oni gxojas dum la rikolto, kiel oni
gxojas cxe dividado de rabakiro.

<span id="an_9:4">9:4</span> CXar la jugon de ilia sxargxo, la kanon de
ilia sxultro, kaj la bastonon de ilia premanto Vi rompis, kiel en la
tempo de Midjan.

<span id="an_9:5">9:5</span> CXar cxiu armajxo de tiuj, kiuj sin brue
armis, kaj la vestoj, kiuj ruligxis en sango, estos forbruligitaj,
ekstermitaj per fajro.

<span id="an_9:6">9:6</span> CXar infano naskigxis al ni, filo estas
donita al ni, kaj la regado estos sur lia sxultro, kaj lia nomo
estos:Mirinda, Konsilisto, Potenculo, Patro de Eterneco, Princo de Paco;

<span id="an_9:7">9:7</span> por pligrandigi la regadon kaj por paco
senfina sur la trono de David kaj en lia regno, por fortikigi gxin kaj
fortigi gxin per justeco kaj vero de nun gxis eterne. La fervoro de la
Eternulo Cebaot tion faros.

<span id="an_9:8">9:8</span> Vorton sendis la Sinjoro al Jakob, kaj gxi
falis en Izrael.

<span id="an_9:9">9:9</span> Tion sciu la tuta popolo, Efraim kaj la
logxantoj de Samario, kiuj diras kun fiereco kaj kun malhumila koro:

<span id="an_9:10">9:10</span> Brikoj falis, sed el hakitaj sxtonoj ni
konstruos; sikomoroj estas dishakitaj, sed ni anstatauxigos ilin per
cedroj.

<span id="an_9:11">9:11</span> La Eternulo fortigos kontraux ili la
malamikojn de Recin, kaj liajn kontrauxulojn Li ekscitos,

<span id="an_9:12">9:12</span> la Sirianojn de antauxe kaj la Filisxtojn
de malantauxe; kaj ili formangxos Izraelon per la tuta busxo. Malgraux
cxio cxi tio ne kvietigxis Lia kolero, kaj Lia brako estas ankoraux
etendita.

<span id="an_9:13">9:13</span> Sed la popolo ne turnas sin al Tiu, kiu
gxin batas, kaj la Eternulon Cebaot ili ne sercxas.

<span id="an_9:14">9:14</span> Tial la Eternulo dehakos cxe Izrael la
kapon kaj la voston, brancxon kaj kanon, en unu tago.

<span id="an_9:15">9:15</span> Maljunulo kaj eminentulo estas la kapo;
kaj profeto, kiu instruas malverajxon, estas la vosto.

<span id="an_9:16">9:16</span> La gvidantoj de tiu popolo erarigas, kaj
la gvidatoj pereos.

<span id="an_9:17">9:17</span> Tial la Sinjoro ne gxojos pro iliaj
junuloj, kaj iliajn orfojn kaj vidvinojn Li ne kompatos; cxar cxiuj
estas hipokrituloj kaj malbonaguloj, kaj cxiu busxo parolas
malnoblajxon. Malgraux cxio cxi tio ne kvietigxis Lia kolero, kaj Lia
brako estas ankoraux etendita.

<span id="an_9:18">9:18</span> CXar la malbonageco ekbrulis kiel fajro,
dornojn kaj pikarbustojn gxi formangxas, gxi brulas en densejo de
arbaro, kaj levigxas kolonoj da fumo.

<span id="an_9:19">9:19</span> De la kolero de la Eternulo Cebaot
ekbrulis la tero, kaj la popolo farigxis mangxajxo por la fajro; neniu
kompatas sian fraton.

<span id="an_9:20">9:20</span> Oni trancxas dekstre kaj restas malsataj,
oni mangxas maldekstre kaj ne satigxas; cxiu mangxas la karnon de sia
brako.

<span id="an_9:21">9:21</span> Manase estas kontraux Efraim, kaj Efraim
kontraux Manase, ambaux kune kontraux Jehuda. Malgraux cxio cxi tio Lia
kolero ne kvietigxis, kaj Lia brako estas ankoraux etendita.

<span id="an_10:1">10:1</span> Ve al la legxdonantoj, kiuj starigas
maljustajn legxojn, kaj al tiuj, kiuj skribas maljustajn verdiktojn,

<span id="an_10:2">10:2</span> por forpusxi malricxulojn de la legxo kaj
forrabi la justecon de senhavuloj de Mia popolo, por ke la vidvinoj
farigxu ilia rabakiro, kaj por prirabi la orfojn!

<span id="an_10:3">10:3</span> Sed kion vi faros en la tago de puno kaj
de pereo, kiu venos de malproksime? al kiu vi kuros, por sercxi helpon?
kaj kie vi lasos vian honoron,

<span id="an_10:4">10:4</span> por ne fleksigxi inter la kaptitoj kaj ne
fali inter la mortigitoj? Malgraux cxio cxi tio Lia kolero ne
kvietigxis, kaj Lia brako estas ankoraux etendita.

<span id="an_10:5">10:5</span> Ve al la Asiriano, la vergo de Mia
kolero! la bastono en iliaj manoj estas Mia indigno.

<span id="an_10:6">10:6</span> Kontraux popolon hipokritan Mi lin
sendos, kaj pri la popolo de Mia kolero Mi donos al li ordonon, ke li
prenu militakiron, ke li rabu rabajxon, kaj ke li piedpremu gxin kiel
koton sur la stratoj.

<span id="an_10:7">10:7</span> Sed li ne tiel tion komprenas, kaj lia
koro ne tiel intencas; li intencas ekstermi kaj dispremi ne malmulte da
popoloj;

<span id="an_10:8">10:8</span> cxar li diras:CXu miaj princoj cxiuj ne
estas regxoj?

<span id="an_10:9">10:9</span> CXu Kalno ne estas kiel Karkemisx? cxu
HXamat ne estas kiel Arpad? cxu Samario ne estas kiel Damasko?

<span id="an_10:10">10:10</span> CXar mia mano trafis la regnojn
idolistajn, kies idoloj estas pli multaj ol en Jerusalem kaj en Samario,

<span id="an_10:11">10:11</span> tial, kiel mi agis kun Samario kaj
gxiaj idoloj, tiel mi agos kun Jerusalem kaj gxiaj idoloj.

<span id="an_10:12">10:12</span> Sed kiam la Sinjoro plenumos Sian tutan
faron sur la monto Cion kaj en Jerusalem, Mi rememoros la frukton de la
malhumila regxo de Asirio kaj la majeston de liaj arogantaj okuloj;

<span id="an_10:13">10:13</span> cxar li diris:Mi tion faris per la
forto de mia mano kaj per mia sagxeco, cxar mi estas sagxa; mi forigis
la limojn de la popoloj, rabis iliajn provizojn, kaj mi dejxetis kiel
potenculo la sidantojn;

<span id="an_10:14">10:14</span> kaj mia mano trovis la ricxajxon de la
popoloj kiel neston; kaj kiel oni enkolektas forlasitajn ovojn, mi
enkolektis la tutan teron; kaj neniu movis flugilon, malfermis la
busxon, nek krietis.

<span id="an_10:15">10:15</span> CXu povas hakilo fanfaroni antaux tiu,
kiu hakas per gxi? cxu povas segilo fieri antaux tiu, kiu gxin tiras?
kvazaux vergo svingus tiun, kiu gxin levas! kvazaux bastono levus tiun,
kiu ne estas el ligno!

<span id="an_10:16">10:16</span> Tial la Sinjoro, la Eternulo Cebaot,
venigos malgrasecon sur liajn grasulojn, kaj sub lia gloro ekbrulos
fajro, kiel flamo.

<span id="an_10:17">10:17</span> Kaj la lumo de Izrael farigxos fajro,
kaj lia Sanktulo farigxos flamo; kaj gxi forbruligos kaj ekstermos liajn
pikarbustojn kaj dornojn en unu tago,

<span id="an_10:18">10:18</span> kaj ekstermos la majeston de lia arbaro
kaj de lia fruktogxardeno, de la animo gxis la karno; kaj li farigxos
kiel senfortigita kadukulo.

<span id="an_10:19">10:19</span> La restajxo de la arboj de lia arbaro
estos malgrandnombra, kaj knabo povos ilin registri.

<span id="an_10:20">10:20</span> En tiu tago la restintoj de Izrael kaj
la savitoj de la domo de Jakob ne plu fidos sian batanton, sed fidos
fidele la Eternulon, la Sanktulon de Izrael.

<span id="an_10:21">10:21</span> Konvertigxos la restintoj, la restintoj
de Jakob, al la Dio potenca.

<span id="an_10:22">10:22</span> CXar se via popolo, ho Izrael, ecx
estos kiel la apudmara sablo, nur la restintoj konvertigxos; cxar estas
decidita ekstermo per inunda justeco.

<span id="an_10:23">10:23</span> CXar deciditan ekstermon la Sinjoro, la
Eternulo Cebaot, faros en la tuta lando.

<span id="an_10:24">10:24</span> Tial tiele diras la Sinjoro, la
Eternulo Cebaot:Ne timu la Asirianon, ho Mia popolo, kiu logxas en Cion;
per vergo li vin frapos, kaj sian bastonon li levos kontraux vin, kiel
la Egiptoj;

<span id="an_10:25">10:25</span> cxar ankoraux tre malmulte dauxros, kaj
finigxos la kolero kaj Mia furiozo pro iliaj malbonagoj;

<span id="an_10:26">10:26</span> kaj la Eternulo Cebaot aperigos vipon
super li, kiel Li frapis la Midjanidojn cxe la roko Oreb kaj kiel Lia
bastono estis super la maro, kaj Li levos gxin, kiel kontraux la
Egiptojn.

<span id="an_10:27">10:27</span> Kaj en tiu tago lia sxargxo estos
deprenita de sur viaj sxultroj kaj lia jugo de sur via kolo, kaj la jugo
krevos pro la graseco.

<span id="an_10:28">10:28</span> Li venas Ajaton, trapasas Migronon,
revizias siajn armilojn en Mihxmasx;

<span id="an_10:29">10:29</span> ili trapasis la pasejon, tradormas la
nokton en Geba; Rama tremas, Gibea de Saul forkuras.

<span id="an_10:30">10:30</span> Kriu lauxte, filino de Galim! atentu,
Laisx! ho malricxa Anatot!

<span id="an_10:31">10:31</span> Madmena cedas, la logxantoj de Gebim
forkuras.

<span id="an_10:32">10:32</span> Jam hodiaux li restos en Nob; li
etendas sian manon kontraux la monton de la filino de Cion, kontraux la
monteton de Jerusalem.

<span id="an_10:33">10:33</span> Jen la Sinjoro, la Eternulo Cebaot, kun
forto dehakos brancxojn; la alte levigxintaj estos dehakitaj, kaj la
fieraj estos humiligitaj.

<span id="an_10:34">10:34</span> Kaj Li pereigos la densajn partojn de
la arbaro per fero, kaj Lebanon falos de la Potenculo.

<span id="an_11:1">11:1</span> Eliros markoto el la trunko de Jisxaj,
kaj brancxo elkreskos el gxiaj radikoj.

<span id="an_11:2">11:2</span> Kaj estos sur li la spirito de la
Eternulo, spirito de sagxo kaj prudento, sprito de konsilo kaj forto,
spirito de sciado kaj de timo antaux la Eternulo.

<span id="an_11:3">11:3</span> Kaj agrabla estos al li la timo antaux la
Eternulo; kaj ne laux la rigardo de siaj okuloj li jugxados, ne laux la
auxdo de siaj oreloj li eldirados verdiktojn;

<span id="an_11:4">11:4</span> sed li jugxados malricxulojn laux vero,
kaj laux justeco li eldirados verdiktojn por humiluloj de la lando; kaj
li frapos la teron per la vergo de sia busxo, kaj per la spiro de siaj
lipoj li mortigos malpiulon.

<span id="an_11:5">11:5</span> Vero estos la zono de lia lumbo, kaj
fideleco la zono de liaj koksoj.

<span id="an_11:6">11:6</span> Kaj logxos lupo kun sxafido, kaj leopardo
kusxos kun kaprido; kaj bovido kaj leonido kaj grasigita bruto estos
kune, kaj malgranda knabo ilin kondukos.

<span id="an_11:7">11:7</span> Kaj bovino pasxtigxos kun urso, kaj iliaj
idoj kusxos kune; kaj leono simile al bovo mangxos pajlon.

<span id="an_11:8">11:8</span> Kaj sucxinfano ludos super la truo de
aspido, kaj demamigita infano metos sian manon sur la neston de vipuro.

<span id="an_11:9">11:9</span> Oni ne malbonagos kaj ne difektos sur Mia
tuta sankta monto, cxar la tero estos tiel plena de konado de la
Eternulo, kiel la akvo plenigas la maron.

<span id="an_11:10">11:10</span> En tiu tempo al la radiko de Jisxaj,
kiu staros kiel standardo por la popoloj, celados la nacioj; kaj lia
ripozejo estos honoro.

<span id="an_11:11">11:11</span> En tiu tempo la Sinjoro denove etendos
Sian manon, por akiri la restajxon de Sia popolo, kiu restis de Asirio
kaj de Egiptujo kaj de Patros kaj de Etiopujo kaj de Elam kaj de SXinar
kaj de HXamat kaj de la insuloj de la maro.

<span id="an_11:12">11:12</span> Kaj Li levos standardon inter la nacioj
kaj kolektos la dispelitojn de Izrael, kaj la disjxetitojn de Jehuda Li
kolektos de la kvar finoj de la tero.

<span id="an_11:13">11:13</span> Kaj malaperos la envio kontraux
Efraimon, kaj la premantoj de Jehuda ekstermigxos; Efraim ne envios
Jehudan, kaj Jehuda ne premos Efraimon.

<span id="an_11:14">11:14</span> Sed ili flugos kune al la Filisxtoj
okcidenten, prirabos la filojn de la oriento, sur Edomon kaj Moabon ili
metos sian manon; kaj la Amonidoj ilin obeos.

<span id="an_11:15">11:15</span> Kaj la Eternulo sekigos la golfon de
Egiptujo, kaj svingos Sian manon kun forta vento super la Rivero, kaj
dividos gxin en sep riveretojn, kiujn oni povos transiri en sxuoj.

<span id="an_11:16">11:16</span> Kaj estos vojo por la restajxo de Lia
popolo, kiu restos de Asirio, kiel estis al Izrael en la tempo, kiam li
eliris el la lando Egipta.

<span id="an_12:1">12:1</span> En tiu tago vi diros:Mi dankas Vin, ho
Eternulo; cxar kvankam Vi koleris min, Via kolero jam forigxis, kaj Vi
konsolas min.

<span id="an_12:2">12:2</span> Jen Dio estas mia savo:mi fidas, kaj mi
ne timas; cxar Dio, la Eternulo, estas mia forto kaj mia kanto, kaj Li
farigxis mia savo.

<span id="an_12:3">12:3</span> Kaj vi cxerpos kun gxojo akvon el la
fontoj de la savo.

<span id="an_12:4">12:4</span> Kaj vi diros en tiu tago:Danku la
Eternulon, voku Lian nomon, sciigu Liajn farojn inter la popoloj,
memorigu, ke Lia nomo estas alta.

<span id="an_12:5">12:5</span> Kantu al la Eternulo, cxar majestajxon Li
faris; tio estu sciata sur la tuta tero.

<span id="an_12:6">12:6</span> GXojkriu kaj kantu, logxantino de Cion;
cxar granda estas inter vi la Sanktulo de Izrael.

<span id="an_13:1">13:1</span> Profetajxo pri Babel, kiun viziis Jesaja,
filo de Amoc.

<span id="an_13:2">13:2</span> Sur senarba monto levu standardon, lauxte
voku al ili, faru signon per la mano, ke ili eniru en la pordegon de la
eminentuloj.

<span id="an_13:3">13:3</span> Mi ordonis al Miaj sanktigitoj, Mi
kunvokis al Mia kolero Miajn fortulojn, kiuj gxojas pro Mia majesteco.

<span id="an_13:4">13:4</span> Bruo de amaso estas sur la montoj,
kvazaux de grandnombra popolo! bruo de la regnoj de nacioj
kolektigxintaj! la Eternulo Cebaot cxirkauxrigardas la batalontan
militistaron.

<span id="an_13:5">13:5</span> Ili venis el lando malproksima, de la
rando de la cxielo, la Eternulo kaj la iloj de Lia kolero, por ruinigi
la tutan landon.

<span id="an_13:6">13:6</span> GXemu, cxar proksima estas la tago de la
Eternulo; kiel katastrofo gxi venos de la Plejpotenculo.

<span id="an_13:7">13:7</span> Tial cxiuj manoj senfortigxas kaj cxiu
homa koro senkuragxigxas.

<span id="an_13:8">13:8</span> Ili estas terurataj, spasmoj kaj doloroj
ilin atakas, ili sin tordas, kiel naskantino; kun miro ili rigardas unu
alian, iliaj vizagxoj flamas.

<span id="an_13:9">13:9</span> Jen venis la tago de la Eternulo, kruela
kaj kolera kaj furioza, por fari la landon dezerto kaj ekstermi el gxi
gxiajn pekulojn.

<span id="an_13:10">13:10</span> La steloj de la cxielo kaj gxiaj
stelfiguroj ne donas sian lumon, la suno mallumigxis levigxante, kaj la
luno ne briligos sian lumon.

<span id="an_13:11">13:11</span> Mi repagos al la mondo la malbonon kaj
al la malpiuloj ilian kulpon; Mi cxesigos la fierecon de la
malhumiluloj, kaj la arogantecon de la potenculoj Mi malaltigos.

<span id="an_13:12">13:12</span> Mi faros, ke viro estos pli kara, ol
oro, kaj homo estos pli kara, ol la ora metalo el Ofir.

<span id="an_13:13">13:13</span> Por tio Mi ektremigos la cxielon, kaj
la tero skuigxos el sia loko, pro la kolero de la Eternulo Cebaot kaj en
la tago de Lia flama kolero.

<span id="an_13:14">13:14</span> Ili estos kiel gazelo persekutata, kiel
sxafo forlasita; cxiu sin turnos al sia popolo, kaj cxiu kuros al sia
lando.

<span id="an_13:15">13:15</span> CXiu renkontita estos trapikita, kaj
cxiu kaptita falos de glavo.

<span id="an_13:16">13:16</span> Iliaj infanoj estos frakasitaj antaux
iliaj okuloj; iliaj domoj estos prirabitaj, kaj iliaj edzinoj estos
malhonoritaj.

<span id="an_13:17">13:17</span> Mi vekos kontraux ilin la Medojn, kiuj
ne sxatas argxenton kaj oron ne avidas,

<span id="an_13:18">13:18</span> sed per pafarkoj mortigas junulojn,
frukton de ventro ne kompatas; infanojn ne indulgas ilia okulo.

<span id="an_13:19">13:19</span> Kaj Babel, la plej bela el la regnoj,
la majesta belajxo de la HXaldeoj, estos kiel Sodom kaj Gomora,
ruinigitaj de Dio;

<span id="an_13:20">13:20</span> neniu iam tie sidos, kaj por eterne gxi
restos nelogxata; Arabo ne starigos tie sian tendon, kaj pasxtistoj tie
ne ripozos.

<span id="an_13:21">13:21</span> Ripozos tie sovagxaj bestoj, kaj iliaj
domoj estos plenaj de gufoj, kaj strutoj tie logxos, kaj virkaproj tie
saltados.

<span id="an_13:22">13:22</span> Kaj sxakaloj bruos en iliaj palacoj,
kaj strigoj en la salonoj de amuzo. Kaj baldaux venos gxia tempo, kaj
gxiaj tagoj ne dauxros.

<span id="an_14:1">14:1</span> CXar la Eternulo ekkompatos Jakobon, kaj
denove elektos Izraelon, kaj relogxigos ilin en ilia lando. Kaj
fremduloj kunigxos kun ili, kaj aligxos al la domo de Jakob.

<span id="an_14:2">14:2</span> Kaj popoloj prenos ilin kaj venigos ilin
sur ilian lokon, kaj la domo de Izrael ekposedos ilin en la lando de la
Eternulo kiel sklavojn kaj sklavinojn. Kaj ili malliberigos siajn
malliberigintojn kaj regos siajn premintojn.

<span id="an_14:3">14:3</span> Kaj en tiu tago, kiam la Eternulo
ripozigos vin de via suferado kaj de via mizero, kaj de la malfacila
laborado, per kiu oni laborigis vin,

<span id="an_14:4">14:4</span> vi eldiros cxi tiun mokokanton pri la
regxo de Babel, kaj diros:Kiel kvietigxis la premanto, cxesigxis la
tributo!

<span id="an_14:5">14:5</span> La Eternulo rompis la bastonon de la
maljustuloj, la vergon de la regantoj,

<span id="an_14:6">14:6</span> kiu kolere batadis popolojn per batoj
sencxesaj, kolere regadis popolojn, sencxese persekutante.

<span id="an_14:7">14:7</span> Ekripozis, trankviligxis la tuta tero,
gxojkrias, kantante.

<span id="an_14:8">14:8</span> Ecx la cipresoj gxojas pri vi, la cedroj
de Lebanon:De tiu tempo, kiam vi ekkusxis, neniu hakanto venas al ni.

<span id="an_14:9">14:9</span> SXeol sube ekskuigxis pro vi, renkontante
vin venantan; gxi vekis por vi la mortintojn, cxiujn potenculojn de la
tero; gxi levis por vi de iliaj tronoj cxiujn regxojn de la popoloj.

<span id="an_14:10">14:10</span> Ili cxiuj ekparolos kaj diros al vi:Vi
ankaux senfortigxis, kiel ni, vi similigxis al ni;

<span id="an_14:11">14:11</span> en SXeolon estas jxetita via majesto
kaj la bruo de viaj psalteroj; sub vi sternigxos vermoj, kaj vermoj
estos via kovrilo.

<span id="an_14:12">14:12</span> Kial vi falis de la cxielo, ho brilo,
filo de la matenrugxo! hakita sur la teron vi estas, ho turmentinto de
la popoloj.

<span id="an_14:13">14:13</span> Kaj vi diris en via koro:Mi supreniros
en la cxielon, pli alten ol la steloj de Dio mi levos mian tronon, kaj
mi sidos sur la monto de kunveno, cxe la rando de nordo;

<span id="an_14:14">14:14</span> mi supreniros sur la altajxon de la
nuboj, mi similigxos al la Plejaltulo.

<span id="an_14:15">14:15</span> Sed en SXeolon vi estos mallevita, en
la profundon de la tombo!

<span id="an_14:16">14:16</span> Tiuj, kiuj vin vidos, rigardos vin
atente, kaj miros:CXu cxi tio estas la viro, kiu tremigis la teron,
teruris regnojn,

<span id="an_14:17">14:17</span> kiu faris la mondon dezerto kaj
ruinigis gxiajn urbojn, kiu siajn kaptitojn ne liberigis hejmen?

<span id="an_14:18">14:18</span> CXiuj regxoj de popoloj kusxas kun
honoro, cxiu en sia domo;

<span id="an_14:19">14:19</span> sed vi estas forjxetita el via tombo,
kiel malsxatata brancxo, kovrita de mortigitoj, trapikitaj per glavo,
jxetitaj malsupren en kavon, kiel kadavro piedpremata.

<span id="an_14:20">14:20</span> Vi ne estos kun ili en tombo, cxar vian
landon vi ruinigis, vian popolon vi mortigis; la semon de malbonaguloj
oni neniam nomos.

<span id="an_14:21">14:21</span> Preparu liajn filojn por bucxo pro la
pekoj de iliaj patroj, por ke ili ne levigxu kaj ne heredu la landon kaj
ne plenigu la mondon per urboj.

<span id="an_14:22">14:22</span> Mi levigxos kontraux ilin, diras la
Eternulo Cebaot; kaj Mi ekstermos de Babel la nomon kaj restajxon kaj
filon kaj nepon, diras la Eternulo.

<span id="an_14:23">14:23</span> Kaj Mi faros gxin heredajxo de
botauxroj, kaj akvaj marcxoj, kaj Mi balaos gxin per balailo de pereigo,
diras la Eternulo Cebaot.

<span id="an_14:24">14:24</span> JXuris la Eternulo Cebaot, dirante:Kiel
Mi intencis, tiel farigxos; kaj kiel Mi decidis, tiel efektivigxos;

<span id="an_14:25">14:25</span> frakasita estos la Asiriano en Mia
lando, kaj sur Miaj montoj Mi lin dispremos, por ke forigxu de ili lia
jugo kaj lia sxargxo estu deprenita de sur iliaj sxultroj.

<span id="an_14:26">14:26</span> Tio estas la decido, farita pri la tuta
tero; kaj tio estas la mano, etendita super cxiujn popolojn.

<span id="an_14:27">14:27</span> CXar la Eternulo Cebaot decidis, kaj
kiu malhelpos? kaj Lia mano estas etendita, kiu do gxin returnos?

<span id="an_14:28">14:28</span> En la jaro de la morto de la regxo
Ahxaz estis farita la sekvanta profetajxo:

<span id="an_14:29">14:29</span> Ne gxoju, tuta Filisxtujo, ke rompita
estas la vergo, kiu vin batadis; cxar el la radiko de serpento eliros
vipuro, kaj gxia produkto estos fluganta serpento.

<span id="an_14:30">14:30</span> Kaj la unuenaskitoj de malricxuloj
pasxtigxos, kaj senhavuloj ripozos sendangxere; kaj Mi pereigos per
malsato vian radikon, kaj via restajxo estos mortigita.

<span id="an_14:31">14:31</span> GXemploru, ho pordego; kriu, ho urbo;
perdis la kuragxon la tuta Filisxtujo; cxar de nordo venas fumo, kaj
neniu restas sola en iliaj tacxmentoj.

<span id="an_14:32">14:32</span> Kaj kion oni respondos al la senditoj
de la popolo? Ke la Eternulo fortikigis Cionon, kaj en gxi trovos
defendon la malricxuloj de Lia popolo.

<span id="an_15:1">15:1</span> Profetajxo pri Moab: En nokto ruiniga
pereis Ar-Moab, en nokto ruiniga pereis Kir-Moab.

<span id="an_15:2">15:2</span> Ili iris en la domon kaj sur la altajxojn
de Dibon, por plori; pri Nebo kaj Medba gxemploras Moab; cxiuj kapoj
estas kalvaj, cxiuj barboj estas razitaj.

<span id="an_15:3">15:3</span> Sur siaj stratoj ili cxirkauxzonis sin
per sakajxoj; sur iliaj tegmentoj kaj placoj cxiuj gxemkrias,
konsumigxas per plorado.

<span id="an_15:4">15:4</span> Krias HXesxbon kaj Eleale, gxis Jahac oni
auxdas ilian vocxon; tial gxemploras la armitoj de Moab, lia animo
tremas en li.

<span id="an_15:5">15:5</span> Mia koro krias pro Moab; liaj forkurintoj
kuras gxis Coar, gxis la tria Eglat; cxar laux la vojo supren al Luhxit
ili iras plorante, cxar sur la vojo al HXoronaim levigxas kriado de
malfelicxo.

<span id="an_15:6">15:6</span> CXar la akvo de Nimrim sekforigxis, cxar
sekigxis la herbo, malaperis kreskajxoj, verdajxo jam ne ekzistas.

<span id="an_15:7">15:7</span> Tial la abundajxon, kiun ili kolektis,
kaj sian sxparitajxon ili transportas trans la riveron de la salikoj.

<span id="an_15:8">15:8</span> CXar la kriado cxirkauxas la limojn de
Moab, gxis Eglaim atingas lia plorado, kaj gxis Beer-Elim atingas lia
plorado.

<span id="an_15:9">15:9</span> CXar la akvo de Dimon estas plena de
sango; cxar Mi ankoraux pli multe venigos sur Dimonon, leonon sur la
savigxintojn de Moab kaj sur la restajxon de la lando.

<span id="an_16:1">16:1</span> Sendu sxafidon al la reganto de la tero
el Sela en la dezerto sur la monton de la filino de Cion.

<span id="an_16:2">16:2</span> Kiel vaganta birdo, elpelita el la nesto,
tiel estos la filinoj de Moab cxe la transirejoj de Arnon.

<span id="an_16:3">16:3</span> Arangxu konsilon, faru decidon; simile al
nokto faru vian ombron meze de la tago; kasxu la elpelitojn, ne malkasxu
la vaganton.

<span id="an_16:4">16:4</span> Miaj elpelitaj Moabidoj logxu cxe vi;
estu por ili sxirmo kontraux la rabanto, gxis cxesigxos la premado,
finigxos la rabado, malaperos la piedpremanto el la lando.

<span id="an_16:5">16:5</span> Kaj fortikigxos trono per favorkoreco,
kaj sur gxi kun justeco en la tendo de David sidos jugxisto, celanta
justecon, akcelanta la veron.

<span id="an_16:6">16:6</span> Ni auxdis pri la fiereco de Moab, ke gxi
estas tre granda; lia malhumileco kaj fiereco kaj furiozado estas pli
granda, ol lia forto.

<span id="an_16:7">16:7</span> Tial gxemkrios Moab pri si mem, cxiuj
gxemkrios; pri la fundamentoj de Kir-HXareset ili ploras, profunde
frapitaj.

<span id="an_16:8">16:8</span> CXar la kampoj de HXesxbon dezertigxis,
ankaux la vinbergxardenoj de Sibma; la estroj de la popoloj dishakis la
plej bonajn brancxojn, kiuj atingis gxis Jazer, etendigxis en la
dezerton; gxiaj markotoj disjxetigxis, transiris la maron.

<span id="an_16:9">16:9</span> Tial per la ploro de Jazer mi ploros pri
la vinbergxardeno de Sibma; mi priversxos vin per miaj larmoj, ho
HXesxbon kaj Eleale; cxar krioj de triumfo falis sur viajn somerajn
fruktojn kaj sur vian grenrikolton.

<span id="an_16:10">16:10</span> Forigxis de la kampo gxojo kaj gajeco,
kaj en la vinbergxardenoj oni ne kantas nek gxojkrias; vinon en la
vinpremejoj oni ne premas; la gxojkriojn Mi cxesigis.

<span id="an_16:11">16:11</span> Tial mia interno sonas pri Moab kiel
harpo, kaj mia koro pri Kir- HXeres.

<span id="an_16:12">16:12</span> Kaj kiam montrigxos, ke Moab
senfortigxis sur la altajxo, kaj eniros en sian templon, por pregxi, li
nenion atingos.

<span id="an_16:13">16:13</span> Tio estas la vorto, kiun la Eternulo
diris pri Moab antaux longe.

<span id="an_16:14">16:14</span> Sed nun la Eternulo diris jene:Post tri
jaroj, kiel estas la jaroj de dungito, malaltigxos la gloro de Moab kun
la tuta grandnombreco, kaj restos tre malmulte, malgrandnombre.

<span id="an_17:1">17:1</span> Profetajxo pri Damasko: Jen Damasko ne
plu estos urbo, sed gxi estos amaso da ruinajxoj.

<span id="an_17:2">17:2</span> Forlasitaj estos la urboj de Aroer;
brutaroj tie pasxtigxos, kaj neniu ilin fortimigos.

<span id="an_17:3">17:3</span> Kaj detruita estos la fortikajxo de
Efraim, kaj la regno de Damasko kaj la restajxo de Sirio estos kiel la
gloro de la Izraelidoj, diras la Eternulo Cebaot.

<span id="an_17:4">17:4</span> En tiu tempo maldikigxos la gloro de
Jakob, kaj lia grasa korpo malgrasigxos.

<span id="an_17:5">17:5</span> Kaj estos tiel, kiel kiam rikoltanto
enkolektis la grenon kaj lia mano rikoltis la spikojn, kaj estos kiel
post la rikolto de spikoj en la valo Refaim.

<span id="an_17:6">17:6</span> Kaj restos tie postrikoltajxo, kiel cxe
la skuado de olivarbo:du, tri olivoj sur la supro de alta brancxo, kvar,
kvin sur la brancxoj fruktoportaj, diras la Eternulo, Dio de Izrael.

<span id="an_17:7">17:7</span> En tiu tempo la homo sin turnos al sia
Kreinto, kaj liaj okuloj ekrigardos al la Sanktulo de Izrael.

<span id="an_17:8">17:8</span> Kaj li ne turnos sin al la altaroj,
faritaj de liaj manoj, kaj ne rigardos al la faritajxo de siaj fingroj,
al la sanktaj stangoj kaj la idoloj de la suno.

<span id="an_17:9">17:9</span> En tiu tempo liaj urboj fortikigitaj
estos kiel ruinoj en arbaro aux sur altajxo, kiujn oni forlasis pro la
Izraelidoj, kaj ili estos dezertaj.

<span id="an_17:10">17:10</span> CXar vi forgesis la Dion de via savo
kaj ne memoris la Rokon de via forteco; tial vi plantis plantajxojn
plezurigajn kaj kreskigis fremdan vinberbrancxon;

<span id="an_17:11">17:11</span> en la tago, kiam vi plantis, vi zorgis
pri la kreskado, kaj en la mateno, kiam vi semis, vi zorgis pri la
floroj; sed en la tago de ricevado estas ne rikolto, sed doloro
suferiga.

<span id="an_17:12">17:12</span> Ho ve! bruo de multe da popoloj; ili
bruas simile al la bruo de maroj; kaj tumulto de gentoj, kiel tumulto de
grandaj akvoj.

<span id="an_17:13">17:13</span> Gentoj bruas simile al la bruado de
grandaj akvoj; sed Li minace ekkrios al ili, kaj ili forkuros
malproksimen, kaj ili estos pelataj, kiel grenventumajxo sur la montoj
estas pelata de vento, kaj kiel polvo estas pelata de ventego.

<span id="an_17:14">17:14</span> Dum la vespero jen estas teruro; sed
antaux la mateno ili jam ne ekzistas. Tia estas la sorto de niaj
premantoj kaj la loto de niaj rabantoj.

<span id="an_18:1">18:1</span> Ve al la lando flanke ombrata, kiu
trovigxas transe de la riveroj Etiopaj,

<span id="an_18:2">18:2</span> kiu sendas senditojn per la maro kaj per
kanaj sxipoj sur la akvo! Iru, rapidaj senditoj, al la popolo
grandkreska kaj glathauxta, al la popolo, kiu estas pli terura, ol kia
ajn alia, al la popolo lauxregulara kaj piedpremanta, kies landon
tratrancxas riveroj.

<span id="an_18:3">18:3</span> Vi cxiuj, kiuj trovigxas en la mondo kaj
logxas sur la tero! rigardu, kiam oni levos standardon; kaj auxskultu,
kiam oni ekblovos per trumpeto.

<span id="an_18:4">18:4</span> CXar tiel diris al mi la Eternulo:Mi
restos trankvila kaj rigardos en Mia logxejo, kiel serena varmego cxe
hela lumo, kiel rosa nubo cxe varmego de rikolto.

<span id="an_18:5">18:5</span> CXar antaux la rikolto, kiam la florado
finigxis kaj la floro farigxis matura bero, Li detrancxos la brancxojn
per trancxiloj kaj deprenos la vinberbrancxojn.

<span id="an_18:6">18:6</span> CXio kune estos lasita por la rabobirdoj
de la montoj kaj por la bestoj de la tero; kaj la rabobirdoj logxos
super gxi en somero, kaj cxiaj bestoj de la tero super gxi vintros.

<span id="an_18:7">18:7</span> En tiu tempo sur la lokon de la nomo de
la Eternulo Cebaot, sur la monton Cion, alportos donacojn al la Eternulo
Cebaot la popolo grandkreska kaj glathauxta, la popolo, kiu estas pli
terura, ol kia ajn alia, la popolo lauxregulara kaj piedpremanta, kies
landon tratrancxas riveroj.

<span id="an_19:1">19:1</span> Profetajxo pri Egiptujo: Jen la Eternulo
veturos sur malpeza nubo kaj venos Egiptujon. Kaj ektremos antaux Li la
idoloj de Egiptujo, kaj la koro de la Egiptoj senkuragxigxos interne de
ili.

<span id="an_19:2">19:2</span> Kaj Mi tumultigos Egiptojn kontraux
Egiptojn; kaj militos cxiu kontraux sia frato kaj cxiu kontraux sia
amiko, urbo kontraux urbo, regno kontraux regno.

<span id="an_19:3">19:3</span> Kaj malaperos la kuragxo de la Egiptoj
interne de ili, kaj Mi detruos iliajn intencojn; kaj ili demandos la
idolojn kaj la sorcxistojn kaj la auxguristojn kaj la antauxdiristojn.

<span id="an_19:4">19:4</span> Kaj Mi transdonos la Egiptojn en la manon
de kruela sinjoro, kaj senkompata regxo regos super ili, diras la
Sinjoro, la Eternulo Cebaot.

<span id="an_19:5">19:5</span> Kaj sekforigxos la akvo el la maro, kaj
la rivero senakvigxos kaj sekigxos.

<span id="an_19:6">19:6</span> Kaj senhavigxos la riveroj, elcxerpigxos
kaj sekigxos la kanaloj de Egiptujo, kano kaj junko velkos.

<span id="an_19:7">19:7</span> La herbejoj apudakvaj, super la akvo mem,
kaj cxio semita apud la akvo velkos, sekigxos, kaj malaperos.

<span id="an_19:8">19:8</span> Kaj malgxojos la fisxkaptistoj, kaj
ploros cxiuj, kiuj jxetas fisxhokojn en la akvon, kaj la etendantoj de
retoj surakvaj estos malfelicxaj.

<span id="an_19:9">19:9</span> Kaj hontos la prilaboristoj de lino
kombita kaj la teksistoj de blanka tolo.

<span id="an_19:10">19:10</span> Kaj la pilastroj de la lando estos
disbatitaj; cxiuj dungatoj estos malgajaj.

<span id="an_19:11">19:11</span> Malsagxaj estas la princoj de Coan; la
sagxaj konsilistoj de Faraono farigxis senkonsilaj. Kiel vi diros al
Faraono:Mi estas filo de sagxuloj, ido de antikvaj regxoj?

<span id="an_19:12">19:12</span> Kie do nun estas viaj sagxuloj? ili do
diru al vi kaj sciigu, kion la Eternulo Cebaot decidis pri Egiptujo.

<span id="an_19:13">19:13</span> Malsagxigxis la princoj de Coan,
trompigxis la princoj de Nof, erarigis Egiptujon, la fundamenton de siaj
gentoj.

<span id="an_19:14">19:14</span> La Eternulo versxis en ilin spiriton de
konfuzo; kaj ili erarigis Egiptujon en cxiuj gxiaj faroj, kiel ebriulo
sxanceligxas vomante.

<span id="an_19:15">19:15</span> Kaj estos en Egiptujo nenia faro, kiun
farus kapo aux vosto, brancxo aux kano.

<span id="an_19:16">19:16</span> En tiu tempo Egiptujo estos kiel
virinoj; gxi tremos kaj timos antaux la movigxo de la mano de la
Eternulo Cebaot, kiun Li svingos super gxi.

<span id="an_19:17">19:17</span> Kaj la lando de Jehuda farigxos
terurajxo por la Egiptoj; cxiu, kiu rememoros gxin, ektimos, pro la
decido de la Eternulo Cebaot, kiun Li decidis pri ili.

<span id="an_19:18">19:18</span> En tiu tempo estos en la lando Egipta
kvin urboj, parolantaj la lingvon Kanaanan kaj jxurantaj per la Eternulo
Cebaot; unu havos la nomon Urbo de Detruo.

<span id="an_19:19">19:19</span> En tiu tempo estos altaro por la
Eternulo meze de la lando Egipta, kaj monumento por la Eternulo apud
gxia limo;

<span id="an_19:20">19:20</span> kaj gxi estos signo kaj atesto pri la
Eternulo Cebaot en la lando Egipta; cxar ili krios al la Eternulo pro la
premantoj, kaj Li sendos al ili savanton kaj potenculon, kiu savos ilin.

<span id="an_19:21">19:21</span> Kaj la Eternulo farigxos konata al la
Egiptoj; kaj la Egiptoj tiam ekkonos la Eternulon, kaj alportos
bucxoferojn kaj farunoferojn, kaj faros sanktajn promesojn al la
Eternulo kaj plenumos.

<span id="an_19:22">19:22</span> La Eternulo frapos la Egiptojn, frapos
kaj resanigos; kaj ili returnos sin al la Eternulo, kaj Li auxskultos
ilian peton kaj resanigos ilin.

<span id="an_19:23">19:23</span> En tiu tempo estos vojo de Egiptujo al
Asirio; kaj la Asirianoj venados en Egiptujon kaj la Egiptoj en Asirion,
kaj la Egiptoj servados kune kun la Asirianoj.

<span id="an_19:24">19:24</span> En tiu tempo Izrael estos triope kun
Egiptujo kaj Asirio; estos beno sur la tero.

<span id="an_19:25">19:25</span> La Eternulo Cebaot benos ilin,
dirante:Benataj estu Mia popolo la Egiptoj, kaj Asirio, verko de Miaj
manoj, kaj Mia heredajxo Izrael.

<span id="an_20:1">20:1</span> En la jaro, kiam Tartan venis Asxdodon,
kien lin sendis Sargon, regxo de Asirio, kaj li militis kontraux Asxdod
kaj prenis gxin,

<span id="an_20:2">20:2</span> en tiu tempo la Eternulo parolis per
Jesaja, filo de Amoc, dirante:Iru, kaj demetu la sakajxon de via lumbo,
kaj demetu la sxuojn de viaj piedoj. Kaj li faris tiel; li iris nuda kaj
nudpieda.

<span id="an_20:3">20:3</span> Kaj la Eternulo diris:Kiel Mia servanto
Jesaja iris nuda kaj nudpieda por trijara montrado kaj antauxdirado pri
Egiptujo kaj Etiopujo,

<span id="an_20:4">20:4</span> tiel la regxo de Asirio kondukos la
kaptitajn Egiptojn kaj la ekzilitajn Etiopojn, junulojn kaj maljunulojn,
nudajn kaj nudpiedajn kaj kun nudaj hontaj partoj, malhonore por la
Egiptoj.

<span id="an_20:5">20:5</span> Kaj ili havos teruron kaj honton pro
Etiopujo, kiun ili fidis, kaj pro Egiptujo, pri kiu ili fanfaronis.

<span id="an_20:6">20:6</span> Kaj en tiu tempo diros la logxantoj de
tiu apudmara lando:Jen kia estas nia fidita lando, kien ni kuris, por
sercxi helpon, por savi nin kontraux la regxo de Asirio; kiamaniere ni
nun savos nin?

<span id="an_21:1">21:1</span> Profetajxo pri la apudmara dezerto: Kiel
renversanta de ventego de sudo, li venas el la dezerto, el lando terura.

<span id="an_21:2">21:2</span> Kruela vizio estas montrita al mi:rabanto
rabas, kaj ruiniganto ruinigas. Supreniru, ho Elam; siegxu, ho Medujo;
cxiun gxemadon mi cxesigis.

<span id="an_21:3">21:3</span> Tial mia lumbo estas plena de doloro;
turmentoj kaptis min, kiel turmentoj de naskantino; mi tordigxis, kiam
mi auxdis; mi sentis teruron, kiam mi vidis.

<span id="an_21:4">21:4</span> Konsternigxas mia koro, teruro min
frapis; la cxarma nokto farigxis por mi teruro.

<span id="an_21:5">21:5</span> Preparu tablon, starigu gardostarantojn,
mangxu, trinku. Levigxu, princoj, sxmiru la sxildon.

<span id="an_21:6">21:6</span> CXar tiele diris al mi mia Sinjoro:Iru,
starigu observanton; kion li vidos, li diru.

<span id="an_21:7">21:7</span> Kaj li vidis vicojn da cxevaloj duope,
vicojn da azenoj, vicojn da kameloj; kaj li auxskultis atente, kun
granda atento.

<span id="an_21:8">21:8</span> Kaj li ekkriis kiel leono:Mia sinjoro, mi
staris konstante sur mia observejo dum la tago, kaj sur mia gardejo mi
staris tutajn noktojn;

<span id="an_21:9">21:9</span> kaj jen venis viro, veturanta sur
ducxevala cxaro, kaj li ekkrias kaj diras:Falis, falis Babel, kaj cxiuj
idoloj de gxiaj dioj rompigxis sur la teron.

<span id="an_21:10">21:10</span> Mia drasxajxo, kaj filo de mia garbejo!
kion mi auxdis de la Eternulo Cebaot, Dio de Izrael, tion mi diris al
vi.

<span id="an_21:11">21:11</span> Profetajxo pri Duma: Oni krias al mi el
Seir:Gardisto, kiom da nokto restas? gardisto, kiom da nokto restas?

<span id="an_21:12">21:12</span> La gardisto diris:Venis la mateno, kaj
tamen estas nokto; se vi volas demandi, demandu, revenu denove.

<span id="an_21:13">21:13</span> Profetajxo pri Arabujo: En la arbaro
Arabuja pasigu la nokton, karavanoj Dedanaj!

<span id="an_21:14">21:14</span> Elportu akvon renkonte al la soifanto,
vi, logxantoj de la lando Tema, kun pano renkontu la forkurinton;

<span id="an_21:15">21:15</span> cxar oni forkuras de glavo, de akrigita
glavo, kaj de pafarko strecxita, kaj de kruela batalo.

<span id="an_21:16">21:16</span> CXar tiele diris al mi la Sinjoro:Post
unu jaro, kiel la jaro de dungito, malaperos la tuta gloro de Kedar;

<span id="an_21:17">21:17</span> kaj la restajxo de la heroaj
arkpafistoj de Kedar estos malgranda; cxar la Eternulo, Dio de Izrael,
diris.

<span id="an_22:1">22:1</span> Profetajxo pri la valo de vizio: Kio nun
estas al vi, ke vi cxiuj iris sur la tegmentojn?

<span id="an_22:2">22:2</span> Vi, plena de bruo, urbo tumulta, urbo
gaja, viaj mortigitoj ne estas mortigitaj per glavo kaj ne mortis en
batalo;

<span id="an_22:3">22:3</span> cxiuj viaj cxefoj kune forkuris de
pafarko; cxiuj, kiujn oni trovis cxe vi, estas ligitaj; ligitaj estas
kune cxiuj, kiuj forkuris malproksimen.

<span id="an_22:4">22:4</span> Tial mi diris:Forturnu vin de mi, mi
ploros maldolcxe; ne penu konsoli min pri la malfelicxo de la filino de
mia popolo.

<span id="an_22:5">22:5</span> CXar tio estas tago de konsterno kaj de
piedpremado kaj de konfuzo antaux la Sinjoro, la Eternulo Cebaot, en la
valo de vizio; detruado de muroj kaj vokado al la montoj.

<span id="an_22:6">22:6</span> Kaj Elam portis sagujon en vico da
rajdantoj, kaj Kir briligis sxildon.

<span id="an_22:7">22:7</span> Kaj viaj plej bonaj valoj plenigxis de
cxaroj, kaj rajdantoj sin arangxis antaux la pordego.

<span id="an_22:8">22:8</span> Kaj oni formetis la kurtenon de Jehuda;
kaj vi rigardis en tiu tago la armilojn de la arbara domo,

<span id="an_22:9">22:9</span> kaj vi vidis, ke estas multe da fendoj en
la urbo de David; kaj vi kolektis la akvon de la malsupra lageto.

<span id="an_22:10">22:10</span> Kaj vi kalkulis la domojn de Jerusalem;
kaj vi detruis la domojn, por fortikigi la muron.

<span id="an_22:11">22:11</span> Kaj inter la du muroj vi faris basenon
por la akvo de la malnova lageto. Sed vi ne direktis vian rigardon al
Tiu, kiu tion faris, kaj gxian antikvan Kreinton vi ne rigardis.

<span id="an_22:12">22:12</span> Kaj en tiu tago la Sinjoro, la Eternulo
Cebaot, vokis, ke oni ploru kaj kriu, kaj detrancxu siajn harojn kaj
surmetu sur sin sakajxon.

<span id="an_22:13">22:13</span> Jen estas gxojo kaj gajeco:oni mortigas
bovojn, bucxas sxafojn; oni mangxas viandon kaj trinkas vinon,
dirante:Ni mangxu kaj trinku, cxar morgaux ni mortos.

<span id="an_22:14">22:14</span> Sed al mia orelo malkasxis la Eternulo
Cebaot:CXi tiu malbonagado ne estos pardonita al vi, gxis vi mortos,
diris la Sinjoro, la Eternulo Cebaot.

<span id="an_22:15">22:15</span> Tiele diris la Sinjoro, la Eternulo
Cebaot:Iru, venu al tiu administranto, al SXebna, la palacestro, kaj
diru:

<span id="an_22:16">22:16</span> Kion vi havas cxi tie? kaj kiun vi
havas cxi tie, ke vi elhakigis al vi cxi tie tombon? Li elhakigas alte
sian tombon, li elcxizigas en la roko logxejon por si.

<span id="an_22:17">22:17</span> Jen la Eternulo forte vin jxetos kaj
forte vin kaptos;

<span id="an_22:18">22:18</span> Li volvos vin kaj rulos kiel globon en
vastan landon; tie vi mortos, tie restos la cxaroj de via gloro, vi,
malhonoro de la domo de via sinjoro!

<span id="an_22:19">22:19</span> Kaj Mi depusxos vin de via posteno, kaj
el via ofico vi estos forigita.

<span id="an_22:20">22:20</span> Kaj en tiu tago Mi alvokos Mian
servanton Eljakim, filon de HXilkija,

<span id="an_22:21">22:21</span> kaj Mi vestos lin per via hxitono kaj
zonos per via zono, kaj vian regadon Mi transdonos en lian manon; kaj li
estos patro por la logxantoj de Jerusalem kaj por la domo de Jehuda.

<span id="an_22:22">22:22</span> Kaj Mi metos la sxlosilon de la domo de
David sur lian sxultron; kaj li malfermos, kaj neniu fermos; kaj li
fermos, kaj neniu malfermos.

<span id="an_22:23">22:23</span> Kaj Mi fortikigos lin kiel najlon sur
loko fidinda, kaj li estos trono de honoro en la domo de sia patro.

<span id="an_22:24">22:24</span> Kaj pendos sur li la tuta gloro de la
domo de lia patro, la infanoj kaj idoj, cxiuj malgrandaj vazoj, de la
vazoj por mangxado gxis la vazoj por trinkado.

<span id="an_22:25">22:25</span> En tiu tago, diras la Eternulo Cebaot,
estos forigita la najlo, fortikigita sur loko fidinda; gxi estos rompita
kaj falos, kaj pereos la sxargxo, kiu estis sur gxi; cxar la Eternulo
diris.

<span id="an_23:1">23:1</span> Profetajxo pri Tiro: Plorkriu, ho sxipoj
de Tarsxisx; cxar gxi estas detruita tiel, ke restis neniu domo, neniu
pordo. El la lando de la Kitidoj tio estas sciigita al ili.

<span id="an_23:2">23:2</span> Silentu, ho logxantoj de la apudmara
lando. Komercistoj de Cidon, transveturantaj la maron, vin plenigadis;

<span id="an_23:3">23:3</span> sur granda akvo oni venigadis al gxi
semojn de SXihxor, rikoltajxon de Nilo; kaj gxi estis komercejo de la
popoloj.

<span id="an_23:4">23:4</span> Hontu, Cidon; cxar la maro, la mara
fortikajxo diris:Mi ne havis dolorojn, mi ne naskis, mi ne edukis
knabojn, mi ne kreskigis knabinojn.

<span id="an_23:5">23:5</span> Kiam oni tion auxdos en Egiptujo, oni
ektremos cxe la sciigo pri Tiro.

<span id="an_23:6">23:6</span> Transiru al Tarsxisx, plorkriu, ho
logxantoj de la apudmara lando.

<span id="an_23:7">23:7</span> CXu tio estas via gaja urbo, la tre
antikva? gxiaj piedoj forportas gxin, por logxi malproksime.

<span id="an_23:8">23:8</span> Kiu decidis tion pri Tiro, la kronita,
kies komercistoj estas princoj kaj kies negocistoj estas eminentuloj de
la lando?

<span id="an_23:9">23:9</span> La Eternulo Cebaot tion decidis, por
malaperigi la majeston de cxiu gloro, por humiligi cxiujn eminentulojn
de la lando.

<span id="an_23:10">23:10</span> Trapasu vian landon kiel rivero, ho
filino de Tarsxisx; jam nenio vin zonas.

<span id="an_23:11">23:11</span> Sian manon Li etendis super la maron,
Li skuis regnojn; la Eternulo faris ordonon pri Kanaan, por ekstermi
liajn fortikajxojn.

<span id="an_23:12">23:12</span> Kaj Li diris:Vi en plu estos gaja, vi,
senhonorigita virgulino, filino de Cidon! Levigxu, transiru al la
Kitidoj; sed ankaux tie vi ne havos trankvilecon.

<span id="an_23:13">23:13</span> Jen la lando de la HXaldeoj:cxi tiu
popolo ne ekzistis; la Asiriano gxin fondis por la logxantoj de la
dezerto; ili starigis siegxajn turojn, detruis gxiajn palacojn, faris
gxin ruino.

<span id="an_23:14">23:14</span> Plorkriu, ho sxipoj de Tarsxisx; cxar
detruita estas via potenco.

<span id="an_23:15">23:15</span> En tiu tempo Tiro estos forgesita dum
sepdek jaroj, kiuj estas kiel la tempo de unu regxo; post la fino de la
sepdek jaroj estos kun Tiro tio, kion oni kantas pri malcxastistino:

<span id="an_23:16">23:16</span> Prenu la harpon, cxirkauxiru la urbon,
ho forgesita malcxastistino; ludu bone, kantu multe, por ke oni rememoru
vin.

<span id="an_23:17">23:17</span> Kaj post la fino de la sepdek jaroj la
Eternulo vizitos Tiron, kiu denove ricevados promalcxastajn donacojn kaj
malcxastados kun cxiuj regnoj de la mondo sur la suprajxo de la tero.

<span id="an_23:18">23:18</span> Kaj gxia komercenspezo kaj gxiaj
promalcxastaj donacoj estos konsekritaj al la Eternulo; ili ne estos
kolektataj en trezorejon nek konservataj; sed por tiuj, kiuj logxas
antaux la vizagxo de la Eternulo, estos gxia komercenspezo, por ke ili
mangxu sate kaj havu belajn vestojn.

<span id="an_24:1">24:1</span> Jen la Eternulo dezertigas la landon kaj
ruinigas gxin kaj sxangxas gxian aspekton kaj disjxetas gxiajn
logxantojn.

<span id="an_24:2">24:2</span> Kaj estos al la popolo kiel al la pastro,
al la servisto kiel al lia mastro, al la servistino kiel al sxia
mastrino, al la acxetanto kiel al la vendanto, al la pruntedonanto kiel
al la prunteprenanto, al la sxuldanto kiel al la kreditoro.

<span id="an_24:3">24:3</span> Tute dezertigita estos la lando kaj tute
prirabita; cxar la Eternulo tion diris.

<span id="an_24:4">24:4</span> Funebras kaj velkas la lando,
senfortigxas kaj velkas la mondo, senfortigxas la eminentuloj de la
popolo de la lando.

<span id="an_24:5">24:5</span> Kaj la tero estas malpurigita de siaj
logxantoj; cxar ili malobeis la instruon, sxangxis la legxon, detruis la
eternan interligon.

<span id="an_24:6">24:6</span> Pro tio malbeno konsumis la teron, kaj
kulpigxis tiuj, kiuj logxas sur gxi; pro tio forbrulis la logxantoj de
la lando kaj restis malmulte da homoj.

<span id="an_24:7">24:7</span> Malgaja estas la mosto, sensukigxis la
vinbero, gxemas cxiuj gxojintoj.

<span id="an_24:8">24:8</span> CXesigxis la gajeco de tamburinoj,
malaperis la bruo de gajuloj, cxesigxis la gajeco de harpo.

<span id="an_24:9">24:9</span> Oni ne trinkas vinon cxe kantado;
maldolcxa estas ebriigajxo por siaj trinkantoj.

<span id="an_24:10">24:10</span> Ruinigita estas la dezerta urbo; cxiuj
domoj estas fermitaj tiel, ke oni ne povas eniri.

<span id="an_24:11">24:11</span> Oni ploras sur la stratoj pri vino;
mallumigxis cxia gxojo, malaperis la gajeco de la lando.

<span id="an_24:12">24:12</span> En la urbo restis dezerteco, kaj la
pordegoj disbatitaj estas ruinigitaj.

<span id="an_24:13">24:13</span> CXar tiel estos meze de la lando, meze
de la popoloj:kiel post fruktoskuo de olivarbo, kiel estas al la
restintaj beroj post la fino de la vinberrikolto.

<span id="an_24:14">24:14</span> Ili levos sian vocxon kaj gxojkrios,
pri la majesto de la Eternulo ili krios de la maro.

<span id="an_24:15">24:15</span> Tial en la regionoj orientaj gloru la
Eternulon, sur la insuloj de la maro la nomon de la Eternulo, Dio de
Izrael.

<span id="an_24:16">24:16</span> De la rando de la tero ni auxdis
kantadon:Gloro al la justulo; sed mi diras:Ho mi malfelicxa, ho mi
malfelicxa, ve al mi! rabis rabistoj, kaj per granda rabado ili rabis.

<span id="an_24:17">24:17</span> Teruro, kavo, kaj kaptilo trafos vin,
ho logxantoj de la tero.

<span id="an_24:18">24:18</span> Kaj tiu, kiu forkuros de la vocxo de la
teruro, falos en kavon; kaj kiu eliros el la kavo, trafos en la
kaptilon; cxar la aperturoj de alte malfermigxis kaj la fundamento de la
tero ekskuigxis.

<span id="an_24:19">24:19</span> Forte diskrevis la tero, forte
dispecigxis la tero, forte skuigxis la tero.

<span id="an_24:20">24:20</span> SXanceligxas la tero kiel ebriulo, kaj
balancigxas kiel hamako; kaj pezas sur gxi gxia krimeco; kaj gxi falis,
kaj ne plu levigxos.

<span id="an_24:21">24:21</span> Kaj en tiu tempo punos la Eternulo la
tacxmentojn de la alto en la cxielo kaj la regxojn de la tero sur la
tero.

<span id="an_24:22">24:22</span> Kaj ili estos kolektitaj kune, ligitaj
en malliberejo, kaj ili estos ensxlositaj en sxlositejo, kaj post longa
tempo ili estos punitaj.

<span id="an_24:23">24:23</span> Kaj rugxigxos la luno, kaj hontos la
suno, kiam la Eternulo Cebaot ekregxos sur la monto Cion kaj en
Jerusalem, kaj Lia gloro aperos antaux Liaj plejagxuloj.

<span id="an_25:1">25:1</span> Ho Eternulo, Vi estas mia Dio; mi gloros
Vin, mi lauxdos Vian nomon; cxar Vi faris miraklon; decidoj antikvaj
farigxis efektivajxoj kaj verajxoj.

<span id="an_25:2">25:2</span> CXar Vi faris el urbo amason da sxtonoj;
urbon fortikigitan Vi faris ruino; la kasteloj de la barbaroj ne plu
prezentas urbon kaj neniam rekonstruigxos.

<span id="an_25:3">25:3</span> Pro tio gloros Vin popolo potenca, urbo
de fortaj gentoj Vin timos.

<span id="an_25:4">25:4</span> CXar Vi farigxis fortikajxo por
senhavulo, fortikajxo por malricxulo en lia mizero, rifugxejo kontraux
pluvego, ombro kontraux varmego; cxar la spirito de potenculoj estas
kiel pluvego kontraux muron.

<span id="an_25:5">25:5</span> Kiel varmegon en dezerto Vi kvietigis la
malhumilecon de la barbaroj; kiel varmego per ombro de nubo estas
mallauxtigita la kantado de la potenculoj.

<span id="an_25:6">25:6</span> Kaj la Eternulo Cebaot faros por cxiuj
popoloj sur tiu monto festenon el grasajxoj, festenon el bona vino, el
grasajxoj sukoplenaj, el vinoj ne fermentintaj.

<span id="an_25:7">25:7</span> Kaj Li forigos sur tiu monto la kovrilon,
kiu kovras cxiujn popolojn, kaj la kurtenon, kiu estas etendita super
cxiuj gentoj.

<span id="an_25:8">25:8</span> Li neniigos la morton por cxiam; kaj la
Sinjoro, la Eternulo, forvisxos la larmojn de cxiuj vizagxoj, kaj la
honton de Sia popolo Li forigos de la tuta tero; cxar la Eternulo tion
diris.

<span id="an_25:9">25:9</span> Kaj oni diros en tiu tago:Jen estas nia
Dio, al kiu ni esperis, kaj Li nin savis; jen estas la Eternulo, al kiu
ni esperis, ni gxoju kaj estu gajaj pro Lia savo.

<span id="an_25:10">25:10</span> CXar haltos la mano de la Eternulo sur
tiu monto; tiam Moab estos dispremita sur sia loko, kiel pajlo estas
dispremata en sterka koto.

<span id="an_25:11">25:11</span> Kaj se li etendos siajn manojn meze de
gxi, kiel nagxanto etendas, por nagxi, tiam humiligxos lia fiereco kune
kun la lerteco de liaj manoj.

<span id="an_25:12">25:12</span> Kaj viajn altajn fortikajn murojn Li
renversos, malaltigos, jxetos sur la teron al la polvo.

<span id="an_26:1">26:1</span> En tiu tago la jena kanto estos kantata
en la lando Juda:Ni havas urbon potencan; savon Li starigas kiel murojn
kaj remparon.

<span id="an_26:2">26:2</span> Malfermu la pordegojn, por ke eniru la
popolo justa, konservanta la fidelecon.

<span id="an_26:3">26:3</span> Por la fidmensulo Vi konservos pacon
absolutan; cxar Vin li fidas.

<span id="an_26:4">26:4</span> Fidu la Eternulon por cxiam; cxar en Dio,
la Eternulo, estas roko eterna.

<span id="an_26:5">26:5</span> CXar Li jxetis malsupren logxantojn de la
altajxo, urbon alte levigxintan; Li malaltigis gxin, malaltigis gxis la
tero, jxetis gxin al la polvo.

<span id="an_26:6">26:6</span> Piedo gxin premas, la piedoj de
malricxuloj, la plandoj de senhavuloj.

<span id="an_26:7">26:7</span> La vojo de justulo estas rekta; Vi,
Pravulo, ebenigas la vojon de justulo.

<span id="an_26:8">26:8</span> Ecx sur la vojo de Via jugxo, ho
Eternulo, ni esperis al Vi; Vian nomon kaj la memoron pri Vi sopiris nia
animo.

<span id="an_26:9">26:9</span> Per mia animo mi sopiris Vin en la nokto,
per mia spirito en mia interno mi sercxis Vin matene; cxar dum Via
jugxado sur la tero la logxantoj de la mondo lernis justecon.

<span id="an_26:10">26:10</span> Se malvirtulo estas indulgata, li ne
lernas justecon; en lando de justeco li agas maljuste kaj ne rigardas la
majeston de la Eternulo.

<span id="an_26:11">26:11</span> Ho Eternulo, levita estis Via mano, sed
ili ne vidis tion; ili ekvidos kun honto Vian jxaluzon pri la popolo;
Via flama kolero kontraux Viaj malamikoj formangxos ilin.

<span id="an_26:12">26:12</span> Ho Eternulo, Vi starigos por ni pacon;
cxar ankaux cxiujn niajn aferojn Vi faris por ni.

<span id="an_26:13">26:13</span> Ho Eternulo, nia Dio! regis super ni
sinjoroj krom Vi, sed nur per Vi ni gloras Vian nomon.

<span id="an_26:14">26:14</span> Ili mortis kaj ne revivigxos, ili estas
malvivuloj kaj ne relevigxos; cxar Vi ilin punis kaj ekstermis, kaj Vi
malaperigis cxiun memoron pri ili.

<span id="an_26:15">26:15</span> Vi multigis la popolon, ho Eternulo, Vi
multigis la popolon; Vi glorigxis vaste sur cxiuj finoj de la tero.

<span id="an_26:16">26:16</span> Ho Eternulo, en mizero ili rememoris
Vin, ili pregxis mallauxte, kiam Vi ilin punis.

<span id="an_26:17">26:17</span> Kiel gravedulino cxe la alproksimigxo
de la naskado turmentigxas kaj krias en siaj doloroj, tiel ni estis
antaux Vi, ho Eternulo.

<span id="an_26:18">26:18</span> Ni estis gravedaj, ni turmentigxis, ni
naskis kvazaux venton; savon ni ne venigis al la tero, kaj ne falis la
logxantoj de la mondo.

<span id="an_26:19">26:19</span> Revivigxos Viaj mortintoj, miaj
kadavroj relevigxos. Vekigxu kaj gxoju vi, kusxantaj en la tero; cxar
roso sur kreskajxoj estas Via roso, kaj la tero eljxetos la mortintojn.

<span id="an_26:20">26:20</span> Iru, mia popolo, eniru en viajn
cxambrojn kaj sxlosu viajn pordojn post vi; kasxu vin por mallonga
momento, gxis pasos la kolero.

<span id="an_26:21">26:21</span> CXar jen la Eternulo eliros el Sia
loko, por puni la malbonagojn de la logxantoj de la tero; kaj la tero
malkasxos sian sangon kaj ne plu kovros siajn mortigitojn.

<span id="an_27:1">27:1</span> En tiu tago la Eternulo punos per Sia
peza kaj granda kaj forta glavo la levjatanon, la serpenton
eltordigxeman, kaj la levjatanon, la serpenton kurbigxantan; kaj Li
mortigos la drakon, kiu estas en la maro.

<span id="an_27:2">27:2</span> En tiu tago kantu pri gxi, pri la kara
vinbergxardeno:

<span id="an_27:3">27:3</span> Mi, la Eternulo, estas gxia gardanto;
cxiumomente Mi trinkigas gxin; por ke neniu gxin difektu, Mi gardas gxin
tage kaj nokte.

<span id="an_27:4">27:4</span> CXu Mi ne havas koleron? cxu iu elmetus
batale kontraux Mi dornojn kaj pikarbustojn? Mi elpasxus kontraux ilin,
kaj cxiujn kune forbruligus.

<span id="an_27:5">27:5</span> Nur en la okazo, se oni sercxus Mian
defendon, por fari pacon kun Mi, oni farus kun Mi pacon.

<span id="an_27:6">27:6</span> En la estonteco Jakob enradikigxos;
Izrael ekfloros kaj ellasos verdajn brancxojn; kaj ili plenigos la
mondon per fruktoj.

<span id="an_27:7">27:7</span> CXu li estis frapata tiel, kiel estis
frapataj liaj frapantoj? aux cxu li estas mortigita tiel, kiel estas
mortigitaj liaj mortigintoj?

<span id="an_27:8">27:8</span> Nur kiam la mezuro tro plenigxis, Vi
punis lin per ekzilo:Li elpelis lin per Sia potenca blovo en la tago de
orienta vento.

<span id="an_27:9">27:9</span> Tial tiamaniere estos forvisxita la
malbonagado de Jakob; kaj la tuta frukto de la forigo de lia peko
konsistos en tio, ke li faros cxiujn sxtonojn de la altaroj kiel
dispecigxintaj kalksxtonoj, ke ne plu restu la sanktaj stangoj kaj la
idoloj de la suno.

<span id="an_27:10">27:10</span> CXar urbo fortikigita estos solecigita,
logxloko estos forlasita kaj forrestigita kiel dezerto; tie pasxtigxos
bovido, tie gxi ripozos kaj formangxos gxiajn kreskajxojn.

<span id="an_27:11">27:11</span> Kiam sekigxos gxiaj brancxoj, oni ilin
rompos; venos virinoj kaj forbruligos ilin. CXar tio ne estas popolo
prudenta, tial gxia Kreinto ne kompatos gxin, kaj gxia Farinto gxin ne
indulgos.

<span id="an_27:12">27:12</span> Kaj en tiu tago la Eternulo debatos la
fruktojn, komencante de la fluo de la Rivero gxis la torento de
Egiptujo; kaj vi, ho Izraelidoj, estos kolektitaj unu post unu.

<span id="an_27:13">27:13</span> Kaj en tiu tago oni ekblovos per granda
trumpeto, kaj venos tiuj, kiuj perdigxis en la lando Asiria kaj kiuj
estis elpelitaj en la landon Egiptan, kaj ili adorklinigxos antaux la
Eternulo sur la sankta monto en Jerusalem.

<span id="an_28:1">28:1</span> Ve al la fiera krono de la ebriuloj de
Efraim! ilia bela majesto estas velkinta floro; sur la supro de grasa
kampo ili estas senkonsciigitaj de vino.

<span id="an_28:2">28:2</span> Jen la Sinjoro havas fortulon kaj
potenculon; kiel hajla pluvego, kiel pereiga ventego, kiel inundo de
forta disversxigxinta akvo, li potence jxetos ilin sur la teron.

<span id="an_28:3">28:3</span> Per piedoj estos premata la fiera krono
de la ebriuloj de Efraim.

<span id="an_28:4">28:4</span> Kaj ilia bela majesto farigxos velkinta
floro sur la supro de grasa kampo, kiel figo antaux la somero; kiam la
vidanto gxin ekvidas, li, apenaux preninte gxin en la manon, tuj gxin
englutas.

<span id="an_28:5">28:5</span> En tiu tago la Eternulo Cebaot estos
majesta krono kaj bela diademo por la restajxo de Sia popolo,

<span id="an_28:6">28:6</span> kaj spirito de justeco por la sidantoj en
la jugxejo, kaj forto por tiuj, kiuj rebatas la batalon al la pordego.

<span id="an_28:7">28:7</span> Sed ankaux cxi tiuj sxanceligxas de vino
kaj balancigxas de drinkajxo; pastro kaj profeto sxanceligxas de
drinkajxo, senkonsciigxas de vino, vagas pro drinkajxo, eraras en la
vidado, falpusxigxas cxe la jugxa verdikto.

<span id="an_28:8">28:8</span> CXar cxiuj tabloj estas plenaj de vomajxo
kaj malpurajxo, mankas jam loko.

<span id="an_28:9">28:9</span> Al kiu li instruas scion, kaj al kiu li
auxdigas predikon? cxu al forprenitaj for de lakto, al demamigitoj?

<span id="an_28:10">28:10</span> CXar ordono post ordono, ordono post
ordono; regulo post regulo, regulo post regulo; iom tie, iom cxi tie.

<span id="an_28:11">28:11</span> Per balbutantaj lipoj kaj per lingvo
fremda Li parolos al ili,

<span id="an_28:12">28:12</span> Tiu, kiu diris al ili:Jen estas
ripozejo, lasu la laculon ripozi; kaj jen estas trankviligo; sed ili ne
volis auxskulti.

<span id="an_28:13">28:13</span> Kaj aperos al ili la vorto de la
Eternulo, ordono post ordono, ordono post ordono, regulo post regulo,
regulo post regulo, iom tie, iom cxi tie; por ke ili iru kaj falu dorsen
kaj rompigxu kaj enretigxu kaj kaptigxu.

<span id="an_28:14">28:14</span> Tial auxskultu la vorton de la
Eternulo, vi, mokistoj, regantoj de tiu popolo, kiu estas en Jerusalem.

<span id="an_28:15">28:15</span> CXar vi diras:Ni faris interligon kun
la morto, kaj kun SXeol ni faris interkonsenton; kiam la frapanta vipo
estos trapasanta, gxi nin ne atingos, cxar mensogon ni faris nia
rifugxejo kaj per malvero ni nin kovros.

<span id="an_28:16">28:16</span> Pro tio tiele diris la Sinjoro, la
Eternulo:Jen Mi por fundamento kusxigas sxtonon en Cion, sxtonon
elprovitan, bazangulan, valoregan, fortikigitan fundamenton; la fidanto
ne maltrankviligxu.

<span id="an_28:17">28:17</span> Kaj Mi faros justecon la mezursxnuro,
kaj veron la vertikalo; kaj hajlo forbatos la rifugxejon de mensogo, kaj
la kasxejon forportos akvo.

<span id="an_28:18">28:18</span> Kaj forigita estos via interligo kun la
morto, kaj via interkonsento kun SXeol ne tenigxos; kiam la frapanta
vipo estos trapasanta, vi estos frakasata de gxi.

<span id="an_28:19">28:19</span> CXiufoje, kiam gxi trairos, gxi kaptos
vin; cxar cxiutage gxi trairos, tage kaj nokte, kaj terura estos la
klarigo, kiun gxi donos.

<span id="an_28:20">28:20</span> CXar tro mallonga estos la lito, por
sin etendi; kaj la litkovrilo estos tro mallargxa, por sin enkovri.

<span id="an_28:21">28:21</span> CXar la Eternulo levigxos, kiel sur la
monto Peracim, Li koleros, kiel en la valo Gibeona, por plenumi Sian
faron, Sian eksterordinaran faron, kaj fari Sian laboron, Sian
eksterordinaran laboron.

<span id="an_28:22">28:22</span> Kaj nun ne moku, por ke viaj katenoj ne
plifortigxu; cxar mi auxdis, ke de la Sinjoro, la Eternulo Cebaot, tio
estas nesxangxeble decidita pri la tuta lando.

<span id="an_28:23">28:23</span> Atentu, kaj auxskultu mian vocxon;
konsideru, kaj auxskultu mian parolon.

<span id="an_28:24">28:24</span> CXu cxiutage la plugisto plugas por
semado, sulkarangxas kaj erpas sian kampon?

<span id="an_28:25">28:25</span> Kiam li ebenigis gxian suprajxon, li
dissxutas ja nigelon kaj disjxetas kuminon kaj metas tritikon laux vicoj
kaj hordeon en la difinitan lokon kaj spelton cxe la limoj.

<span id="an_28:26">28:26</span> Tian ordon lernigis al li lia Dio, Li
instruis lin.

<span id="an_28:27">28:27</span> CXar ne per fera drasxilo oni drasxas
nigelon, kaj oni ne rulas radon de cxaro sur kumino; sed per bastono oni
elbatas nigelon, kaj kuminon per vergo.

<span id="an_28:28">28:28</span> Greno estas drasxata; sed ne eterne oni
gxin drasxas; oni frapas gxin per la rado de sia cxaro, sed per siaj
cxevaloj oni gxin ne dispremas.

<span id="an_28:29">28:29</span> Ankaux cxi tio venas de la Eternulo
Cebaot; mirinda estas Lia decido, granda estas Lia sagxeco.

<span id="an_29:1">29:1</span> Ve al Ariel, al Ariel, al la urbo, en kiu
sidis David! aldonu jaron al jaro, la festoj faru sian ciklon.

<span id="an_29:2">29:2</span> Mi premos Arielon, kaj estos gxemado kaj
malgxojo; kaj li estos al Mi vera Ariel.

<span id="an_29:3">29:3</span> Kaj Mi siegxos vin cxirkauxe, kaj Mi
premos vin per remparo, kaj Mi starigos kontraux vi turojn.

<span id="an_29:4">29:4</span> Kaj vi parolos malalte el sub la tero,
kaj el sub la polvo vi murmuros viajn vortojn; kaj via vocxo estos kiel
vocxo de ventroparolisto el sub la tero, kaj el sub la polvo vi flustros
viajn vortojn.

<span id="an_29:5">29:5</span> Sed la multego de viaj malamikoj estos
kiel subtila polvo, kaj la multo de la premantoj estos kiel disfluganta
grenventumajxo; kaj tio farigxos subite, neatendite.

<span id="an_29:6">29:6</span> De la Eternulo Cebaot vi estos punata kun
tondro kaj tertremo kaj granda bruo, kun ventego kaj turnovento kaj
konsumeganta fajra flamo.

<span id="an_29:7">29:7</span> Kaj kiel songxo, kiel nokta vizio estos
la multo de la popoloj, kiuj batalos kontraux Ariel kaj kontraux cxiuj
liaj fortikajxoj kaj kiuj premos lin.

<span id="an_29:8">29:8</span> Kiel malsatanto songxas, ke li mangxas,
sed li vekigxas, kaj lia interno estas malplena; kaj kiel soifanto
songxas, ke li trinkas, sed li vekigxas, kaj li estas senforta kaj lia
animo forte soifas:tiel estos kun la multego de cxiuj popoloj, kiuj
batalos kontraux la monto Cion.

<span id="an_29:9">29:9</span> Haltu kaj miru, sxajnigu vin blindaj kaj
blindigxu. Ili ebriigxis, sed ne de vino; ili sxanceligxas, sed ne de
drinkajxo.

<span id="an_29:10">29:10</span> CXar la Eternulo versxis sur vin
spiriton de profunda dormo kaj fermis viajn okulojn, vualis la profetojn
kaj viajn estrojn, la viziistojn.

<span id="an_29:11">29:11</span> Kaj cxia vizio estos por vi kiel la
vortoj de libro sigelita, kiun oni donas al homo, kiu povoscias legi,
dirante al li:Volu legi cxi tion; sed li respondas:Mi ne povas, cxar gxi
estas sigelita.

<span id="an_29:12">29:12</span> Sed kiam oni donas la libron al homo,
kiu ne povoscias legi, dirante al li:Volu legi cxi tion, li respondas:Mi
ne povoscias legi.

<span id="an_29:13">29:13</span> Kaj la Sinjoro diris:CXar cxi tiu
popolo alproksimigxas per sia busxo kaj honoras Min per siaj lipoj, sed
ilia koro estas malproksime de Mi, kaj ilia timo antaux Mi estas nur
lernita ordono de homoj:

<span id="an_29:14">29:14</span> tial Mi plue agos mirinde kun cxi tiu
popolo, Mi agos tre mirinde; kaj pereos la sagxeco de gxiaj sagxuloj,
kaj la kompetenteco de gxiaj kompetentuloj malaperos.

<span id="an_29:15">29:15</span> Ve al tiuj, kiuj profunde kasxas antaux
la Eternulo la intencojn, kaj kies faroj estas en mallumo, kaj kiuj
diras:Kiu nin vidas? kaj kiu scias pri ni?

<span id="an_29:16">29:16</span> Ho, via perverseco! CXu la potfaristo
estas rigardata kiel egala al la argilo? cxu faritajxo diras pri sia
farinto:Li min ne faris? kaj cxu kreitajxo diras pri sia kreinto:Li ne
estas kompetenta?

<span id="an_29:17">29:17</span> Sed jen baldaux, post mallonga tempo,
Lebanon aliformigxos en fruktoportan kampon, kaj la fruktoporta kampo
estos rigardata kiel arbaro.

<span id="an_29:18">29:18</span> Kaj en tiu tago la surduloj auxdos la
vortojn de la libro, kaj la okuloj de la blinduloj ekvidos tra mallumo
kaj nokto.

<span id="an_29:19">29:19</span> Kaj la mizeruloj havos grandan gxojon
en la Eternulo, kaj la homoj malricxaj triumfos en la Sanktulo de
Izrael.

<span id="an_29:20">29:20</span> CXar malaperos premanto, kaj ne plu
ekzistos blasfemanto, kaj ekstermitaj estos cxiuj zorgantoj pri
malbonagoj,

<span id="an_29:21">29:21</span> kiuj pekigas homojn per vorto kaj faras
insidojn kontraux jugxopetanto cxe la pordego kaj trompe forpusxas
justulon.

<span id="an_29:22">29:22</span> Pro tio tiele diris pri la domo de
Jakob la Eternulo, kiu elacxetis Abrahamon:Nun Jakob ne hontos, kaj nun
lia vizagxo ne paligxos.

<span id="an_29:23">29:23</span> CXar kiam li vidos meze de si siajn
infanojn, la faron de Miaj manoj, ili honoros Mian nomon kaj honoros la
Sanktulon de Jakob kaj respektos la Dion de Izrael.

<span id="an_29:24">29:24</span> Kaj la spirite-erarantoj ricevos
prudenton, kaj la malpacemuloj akceptos instruon.

<span id="an_30:1">30:1</span> Ve al la filoj malobeemaj, diras la
Eternulo, kiuj faras interkonsilojn, sed sen Mi, kaj arangxas
interkonsentojn, sed sen Mia spirito, por aligi pekon al peko,

<span id="an_30:2">30:2</span> kaj kiuj iras Egiptujon, ne demandinte
Mian busxon, por defendi sin per defendo de Faraono kaj kasxi sin en la
ombro de Egiptujo!

<span id="an_30:3">30:3</span> Sed la defendo de Faraono estos por vi
honto, kaj la kasxigxo en la ombro de Egiptujo-malhonoro.

<span id="an_30:4">30:4</span> CXar liaj princoj estis en Coan, kaj liaj
senditoj venis en HXaneson.

<span id="an_30:5">30:5</span> CXiuj hontos pro la popolo, kiu ne servis
al ili por helpo, nek por utilo, sed nur por honto kaj malhonoro.

<span id="an_30:6">30:6</span> Jen oni vidas sxargxojn sur bestoj en
sudo, en lando de mizero kaj suferoj, kie estas leonino kaj leono,
vipuro kaj fluganta serpento; ili forportas sur la dorso de junaj azenoj
siajn ricxajxojn kaj sur la gxibo de kameloj siajn trezorojn al popolo,
kiu ne povas utili.

<span id="an_30:7">30:7</span> La helpo de la Egiptoj estas vanta kaj
vana; tial Mi diris pri tio:Ili fanfaronas, sidante hejme.

<span id="an_30:8">30:8</span> Nun iru, skribu tion al ili sur tabelo
kaj desegnu tion en libro, por ke tio restu por la tempo estonta, por
cxiam, por eterne.

<span id="an_30:9">30:9</span> CXar tio estas popolo malobeema, filoj
mensogaj, filoj, kiuj ne volas auxskulti instruon de la Eternulo.

<span id="an_30:10">30:10</span> Ili diras al la antauxvidistoj:Ne
antauxvidu; kaj al la profetoj:Ne profetu al ni la veron, parolu al ni
flatajxojn, profetu al ni gajajxon;

<span id="an_30:11">30:11</span> flankigxu for de la vojo, deklinigxu de
la irejo, forigu de antaux ni la Sanktulon de Izrael.

<span id="an_30:12">30:12</span> Tial tiele diras la Sanktulo de
Izrael:CXar vi malsxatas tiun vorton kaj fidas maljustajxon kaj trompon
kaj apogas vin sur cxi tio:

<span id="an_30:13">30:13</span> tial cxi tiu kulpo estos por vi kiel
fendo, minacanta disfalon kaj montranta sin sur alta muro, kies falo
estos subita, neatendita.

<span id="an_30:14">30:14</span> Kaj Li frakasos gxin, kiel oni frakasas
argilan vazon, frakasos senindulge, tiel ke en gxiaj rompopecoj ne
trovigxos vazopeco, por preni fajron de la fajrujo aux cxerpi akvon el
akvujo.

<span id="an_30:15">30:15</span> CXar tiele diras la Sinjoro, la
Eternulo, la Sanktulo de Izrael:Per pento kaj trankvileco vi savigxus,
en kvieteco kaj fido estus via forto; sed vi ne volis.

<span id="an_30:16">30:16</span> Vi diris:Ne, ni forkuros sur cxevaloj;
tial vi forkuros; kaj:Sur rapiduloj ni forrajdos; tial rapidaj estos
viaj persekutantoj.

<span id="an_30:17">30:17</span> De la minaco de unu forkuros tuta milo,
de la minaco de kvin vi cxiuj forkuros, gxis vi restos kiel signo sur la
supro de monto kaj kiel flago sur monteto.

<span id="an_30:18">30:18</span> Tial la Eternulo atendos, antaux ol Li
vin korfavoros, kaj tial Li levigxos, antaux ol Li vin kompatos; cxar la
Eternulo estas Dio de jugxo; felicxaj estas cxiuj, kiuj fidas Lin.

<span id="an_30:19">30:19</span> CXar, ho popolo de Cion, logxantoj de
Jerusalem, vi ne plu ploros; Li korfavoros vin, kiam vi plorkrios; kiam
Li auxdos vin, Li respondos al vi.

<span id="an_30:20">30:20</span> Kaj la Sinjoro donos al vi panon en la
mizero kaj akvon en la premado; kaj ne plu kasxigxos viaj instruantoj,
kaj viaj okuloj vidos viajn instruantojn.

<span id="an_30:21">30:21</span> Kaj kiam vi deklinigxos cxu dekstren,
cxu maldekstren, viaj oreloj auxdos vortojn diratajn malantaux vi:Jen
estas la vojo, iru laux gxi.

<span id="an_30:22">30:22</span> Kaj vi rigardos kiel malpuran la
argxentan tegon de viaj statuoj kaj la oran kovron de viaj idoloj; vi
forjxetos ilin kiel malpurajxon, vi diros al ili:For!

<span id="an_30:23">30:23</span> Kaj Li donos pluvon al via semo, kiun
vi semos sur la kampo, kaj panon, produkton de la tero, kaj gxi estos
sukoplena kaj grasa; sur vasta pasxtejo pasxtigxos tiam viaj brutoj.

<span id="an_30:24">30:24</span> Kaj la bovoj kaj junaj azenoj, kiuj
prilaboros la teron, mangxos miksitan nutrajxon, sxutitan per kribrilo
kaj sxovelilo.

<span id="an_30:25">30:25</span> Kaj sur cxiu alta monto kaj sur cxiu
alta monteto estos riveroj, torentoj da akvo, en la tago de la granda
mortigado, kiam falos la turoj.

<span id="an_30:26">30:26</span> Kaj la lumo de la luno estos kiel la
lumo de la suno, kaj la lumo de la suno estos sepoble pli granda, kiel
la lumo de sep tagoj, en tiu tempo, kiam la Eternulo bandagxos la
difektojn de Sia popolo kaj resanigos gxiajn vundojn.

<span id="an_30:27">30:27</span> Jen la nomo de la Eternulo venas de
malproksime; Lia kolero flamas kaj estas pezega; Lia busxo estas plena
de indigno, kaj Lia lango estas kiel fajro ekstermanta;

<span id="an_30:28">30:28</span> kaj Lia spiro estas kiel torento
disversxigxinta, kiu atingas gxis la kolo, por trakribri la popolojn per
kribrilo de pereo; kaj erariga brido estos sur la makzeloj de la
popoloj.

<span id="an_30:29">30:29</span> Kantado estos cxe vi, kiel en la nokto
de celebrado de festo; kaj kora gxojo, kiel cxe tiu, kiu iras kun fluto,
por veni sur la monton de la Eternulo al la Roko de Izrael.

<span id="an_30:30">30:30</span> Kaj la Eternulo auxdigos Sian majestan
vocxon, kaj la pezon de Sia brako Li vidigos en bolanta kolero kaj en
flamo de ekstermanta fajro, en ventego kaj pluvego kaj sxtona hajlo.

<span id="an_30:31">30:31</span> CXar ektremos la Asiriano de la vocxo
de la Eternulo, kiu frapos lin per la vergo.

<span id="an_30:32">30:32</span> Kaj penetranta estos cxiu ekbato per la
bastono, kiun la Eternulo faligos sur lin kun tamburinoj kaj harpoj; kaj
per bataloj senhaltaj Li batalos kontraux li.

<span id="an_30:33">30:33</span> CXar delonge estas preparita la
bruligejo; gxi estas preta ankaux por la regxo, profundigita, vastigita;
gxia lignaro enhavas multe da fajro kaj ligno; la blovo de la Eternulo
ekbruligos gxin kiel torenton da sulfuro.

<span id="an_31:1">31:1</span> Ve al tiuj, kiuj iras Egiptujon, por
sercxi helpon, kaj esperas je cxevaloj, kaj fidas cxarojn, cxar estas
multe da ili, kaj rajdantojn, cxar ili estas fortaj; sed ili ne rigardas
al la Sanktulo de Izrael kaj ne demandas la Eternulon.

<span id="an_31:2">31:2</span> Sed Li estas sagxa, kaj Li venigas
malfelicxon, kaj Siajn vortojn Li ne reprenas; kaj Li levigxos kontraux
la domo de la malpiuloj kaj kontraux la helpanto de malbonagantoj.

<span id="an_31:3">31:3</span> La Egiptoj estas ja homoj, ne Dio; kaj
iliaj cxevaloj estas karno, ne spirito. Kiam la Eternulo etendos Sian
manon, tiam falpusxigxos la helpanto kaj falos la helpato, kaj cxiuj
kune pereos.

<span id="an_31:4">31:4</span> CXar tiele diris al mi la Eternulo:Kiel
leono aux leonido blekegas super sia rabajxo, kaj, se ecx oni kunevokus
kontraux gxin multon da pasxtistoj, gxi ne timas ilian vocxon kaj ne
humiligxas antaux ilia bruado, tiel la Eternulo Cebaot malsupreniros,
por batali pro la monto Cion kaj pro gxia altajxo.

<span id="an_31:5">31:5</span> Kiel birdoj per siaj flugiloj, tiel la
Eternulo Cebaot defendos Jerusalemon, defendos kaj savos, indulgos kaj
liberigos.

<span id="an_31:6">31:6</span> Revenu al Tiu, de kiu tiel profunde
defalis la filoj de Izrael.

<span id="an_31:7">31:7</span> CXar en tiu tago cxiu forjxetos siajn
idolojn argxentajn kaj siajn idolojn orajn, kiujn viaj manoj faris al vi
por peko.

<span id="an_31:8">31:8</span> Kaj la Asiriano falos de glavo ne vira,
kaj glavo ne homa lin ekstermos; kaj li forkuros de glavo, kaj liaj
junuloj farigxos tributo.

<span id="an_31:9">31:9</span> Kaj lia forto forkuros pro timo, kaj liaj
princoj ektremos antaux standardo, diras la Eternulo, kies fajro estas
sur Cion kaj kies fajrejo estas en Jerusalem.

<span id="an_32:1">32:1</span> Jen kun justeco regos regxo, kaj princoj
administros lauxlegxe.

<span id="an_32:2">32:2</span> Kaj cxiu estos kiel sxirmilo kontraux
vento, kiel rifugxejo kontraux pluvego, kiel torentoj da akvo en la
stepo, kiel ombro de peza roko en lando dezerta.

<span id="an_32:3">32:3</span> La okuloj de vidantoj ne estos fermitaj,
kaj la oreloj de auxdantoj atentos.

<span id="an_32:4">32:4</span> Kaj la koro de senprudentuloj lernos
scion, kaj la lango de balbutantoj parolos rapide kaj klare.

<span id="an_32:5">32:5</span> Oni ne plu nomos malnoblulon noblulo, kaj
pri avarulo oni ne plu diros, ke li estas bonfaranto.

<span id="an_32:6">32:6</span> CXar malnoblulo parolas malnoblajxon, kaj
lia koro faras malbonagojn, agante hipokrite kaj parolante pri la
Eternulo malverajxon, senmangxigante la animon de malsatanto kaj
forprenante trinkajxon de soifanto.

<span id="an_32:7">32:7</span> La iloj de malpiulo estas malbonaj; li
havas intencojn malvirtajn, por pereigi malricxulojn per vortoj
mensogaj, ecx kiam la senhavulo diras pravajxon.

<span id="an_32:8">32:8</span> Sed noblulo havas intencojn noblajn, kaj
li restas en nobleco.

<span id="an_32:9">32:9</span> Virinoj senzorgaj, levigxu, auxskultu
mian vocxon; filinoj ne pensantaj pri dangxero, atentu miajn vortojn.

<span id="an_32:10">32:10</span> Post tagoj kaj jaro vi ektremos, ho
senzorgulinoj; cxar finita estos la vinberrikolto, ne plu estos
enkolektado de fruktoj.

<span id="an_32:11">32:11</span> Maltrankviligxu, ho senzorgaj; ektremu,
ne pensantaj pri dangxero; senvestigu kaj nudigu vin kaj zonu la
lumbojn.

<span id="an_32:12">32:12</span> Oni ploros pri la abundo, pri la
cxarmaj kampoj, pri la fruktoricxaj vinbergxardenoj.

<span id="an_32:13">32:13</span> Sur la tero de mia popolo kreskos
pikarbustoj kaj dornoj, ankaux sur cxiuj domoj de gajeco de la brua
urbo.

<span id="an_32:14">32:14</span> CXar la palacoj estos forlasitaj, la
bruo de la urbo malaperos, la fortikajxoj kaj turoj farigxos por cxiam
anstatauxajxo de kavernoj, gxojloko por sovagxaj azenoj, pasxtigxejo por
brutaroj;

<span id="an_32:15">32:15</span> gxis versxigxos sur nin spirito de
supre kaj la dezerto farigxos fruktodona kampo kaj la fruktodona kampo
estos rigardata kiel arbaro.

<span id="an_32:16">32:16</span> Kaj justeco eklogxos en la dezerto, kaj
vero sidos sur la fruktodona kampo.

<span id="an_32:17">32:17</span> Kaj produkto de justeco estos paco, kaj
akiro de justeco estos trankvileco kaj sendangxereco por cxiam.

<span id="an_32:18">32:18</span> Kaj mia popolo logxos en logxejo paca
kaj en sidejoj sendangxeraj kaj en ripozejoj senzorgaj,

<span id="an_32:19">32:19</span> kaj dissxutigxos kiel hajlo sur la
deklivoj de arbaro, kaj malsupre en la valo etendigxos la urbo.

<span id="an_32:20">32:20</span> Felicxaj estas vi, kiuj semas super
cxiu akvo, kiuj lasas en libereco la piedojn de la bovo kaj de la azeno.

<span id="an_33:1">33:1</span> Ve al vi, kiu rabas kaj mem ne estas
prirabita, kaj kiu perfidas kaj mem ne estas perfidita! Kiam vi finos la
rabadon, vi mem estos prirabita; kiam vi cxesos perfidi, vi mem estos
perfidita.

<span id="an_33:2">33:2</span> Ho Eternulo, korfavoru nin! je Vi ni
esperas; estu ilia brako cxiumatene kaj nia savo en la tempo de mizero.

<span id="an_33:3">33:3</span> De la sono de tondro forkuris popoloj, de
Via majesto diskuris gentoj.

<span id="an_33:4">33:4</span> Kaj kolektita estos via rabakiro, kiel
kolektas vermoj; kaj oni kuros post gxi, kiel kuras akridoj.

<span id="an_33:5">33:5</span> La Eternulo altigxis, cxar Li logxas
alte; Li plenigas Cionon per justeco kaj vero.

<span id="an_33:6">33:6</span> Sagxo kaj scio, forto de via savo, estos
la garantiajxo de via estonteco; timo antaux la Eternulo estos lia
trezoro.

<span id="an_33:7">33:7</span> Jen iliaj fortuloj plorkrias ekstere, la
anoncantoj de paco ploras maldolcxe;

<span id="an_33:8">33:8</span> la vojoj senhomigxis, vojiranto jam ne
pasas; li rompis la interligon, malestimis la urbojn, ne sxatis la
homojn.

<span id="an_33:9">33:9</span> Funebras, malgxojas la tero; hontigita
estas Lebanon kaj velkas; SXaron farigxis kiel dezerto; Basxan kaj
Karmel senfoliigxis.

<span id="an_33:10">33:10</span> Nun Mi starigxos, diras la Eternulo;
nun Mi altigxos, nun Mi levigxos.

<span id="an_33:11">33:11</span> Vi, gravedaj per fojno, naskos pajlon;
via spiro estos fajro, kiu vin ekstermos.

<span id="an_33:12">33:12</span> Kaj la popoloj estos kiel bruligita
kalko, kiel dornoj dehakitaj ili forbrulos en fajro.

<span id="an_33:13">33:13</span> Auxskultu, malproksimuloj, kion Mi
faris; kaj ekkonu, proksimuloj, Mian forton.

<span id="an_33:14">33:14</span> Ektimos la pekuloj sur Cion, tremo
kaptos la hipokritulojn:Kiu el ni eltenos cxe la ekstermanta fajro? kiu
el ni eltenos cxe la eterna ardego?

<span id="an_33:15">33:15</span> Kiu agas juste kaj parolas veron,
abomenas profiton rabitan, forskuas siajn manojn, por ne preni
subacxeton, sxtopas siajn orelojn, por ne auxskulti aferojn sangajn, kaj
fermas siajn okulojn, por ne rigardi malbonon,

<span id="an_33:16">33:16</span> tiu logxos sur la altajxoj; fortikajxoj
el rokoj estos lia defendo; pano estos donita al li, akvon li havos
konstante.

<span id="an_33:17">33:17</span> Viaj okuloj vidos la regxon en lia
majesto, ili rigardos landon vastan.

<span id="an_33:18">33:18</span> Via koro rememoros la terurajxon:Kie
estas la kalkulanto? kie estas la pesanto? kie estas la kontrolanto de
la turoj?

<span id="an_33:19">33:19</span> La popolon arogantan vi ne vidos, la
popolon kun lingvo malklara kaj nedistingebla, kun lingvo balbuta kaj
nekomprenebla.

<span id="an_33:20">33:20</span> Rigardu Cionon, la urbon de niaj
kunvenoj; viaj okuloj vidos Jerusalemon, logxlokon trankvilan, tendon ne
forigotan; neniam estos eltirataj gxiaj stangoj, kaj neniu el gxiaj
sxnuroj dissxirigxos.

<span id="an_33:21">33:21</span> CXar tie la forto de la Eternulo estos
por ni anstataux riveroj, largxaj lagoj; sxipo kun remiloj ne iros sur
ili, kaj potenca sxipo ilin ne trapasos.

<span id="an_33:22">33:22</span> CXar la Eternulo estas nia jugxanto, la
Eternulo estas nia legxdonanto, la Eternulo estas nia regxo; Li helpos
nin.

<span id="an_33:23">33:23</span> Viaj sxnuregoj malfortigxis; ili jam ne
alfortikigas la maston, ne strecxas la velon. Tiam estos dividata la
granda rabakiro; ecx lamuloj iros kapti rabajxon.

<span id="an_33:24">33:24</span> Kaj ne diros la logxanto:Mi estas
malsana; al la popolo, kiu tie logxas, estas pardonita la kulpo.

<span id="an_34:1">34:1</span> Alproksimigxu, popoloj, por auxskulti;
kaj atentu, ho gentoj; auxskultu la tero, kaj cxio, kio gxin plenigas,
la mondo kaj cxiuj gxiaj produktoj.

<span id="an_34:2">34:2</span> CXar indignas la Eternulo kontraux cxiuj
popoloj kaj flame koleras kontraux ilia tuta anaro; Li kondamnis ilin,
eldonis ilin al bucxado.

<span id="an_34:3">34:3</span> Kaj iliaj mortigitoj estos disjxetitaj,
kaj iliaj kadavroj eligos malbonodoron, kaj la montoj trapenetrigxos de
ilia sango.

<span id="an_34:4">34:4</span> Kaj velkos la tuta estajxaro de la
cxielo, kaj la cxielo kuneruligxos kiel skribrulajxo; kaj gxia tuta
estajxaro defalos, kiel defalas folio de vinberbrancxo kaj velkintajxo
de figarbo.

<span id="an_34:5">34:5</span> CXar Mia glavo ebriigxis en la cxielo;
jen gxi malsupreniras sur Edomon kaj sur Mian kondamnitan popolon, por
fari jugxon.

<span id="an_34:6">34:6</span> La glavo de la Eternulo estas plena de
sango, grasigxis de sebo, de sango de sxafoj kaj kaproj, de sebo de
sxafaj renoj; cxar bucxoferadon la Eternulo arangxos en Bocra kaj
grandan bucxadon en la lando de Edom.

<span id="an_34:7">34:7</span> Kaj falos bubaloj kun ili, kaj bovoj
junaj kun bovoj grasigitaj, kaj ilia tero estos saturita de sango, kaj
ilia polvo estos grasigita de sebo.

<span id="an_34:8">34:8</span> CXar tio estas tago de vengxo de la
Eternulo, jaro de repago pro la jugxafero de Cion.

<span id="an_34:9">34:9</span> Kaj liaj riveroj aliformigxos en pecxon
kaj lia polvo en sulfuron, kaj lia tero farigxos brulanta pecxo.

<span id="an_34:10">34:10</span> Nek tage nek nokte gxi estingigxos,
eterne levigxados gxia fumo; de generacio al generacio gxi restos
dezerta, en eterneco neniu iros sur gxi.

<span id="an_34:11">34:11</span> Ekposedos gxin pelikano kaj botauxro,
kaj gufo kaj korvo logxos sur gxi; kaj Li etendos super gxi rektosxnuron
de ruinigo kaj vertikalon de detruo.

<span id="an_34:12">34:12</span> GXi ne havos potenculojn, kiuj povus
tie proklami regnon, kaj cxiuj gxiaj princoj malaperos.

<span id="an_34:13">34:13</span> Kaj en gxiaj palacoj kreskos dornoj kaj
urtikoj, kaj sur gxiaj fortikajxoj kreskos pikarbustoj; kaj gxi estos
logxejo de sxakaloj, spaco por strutoj.

<span id="an_34:14">34:14</span> Kaj renkontigxos tie sovagxaj katoj kun
sovagxaj hundoj, kaj virkaproj krios unu al alia; nur strigo tie nestos
kaj trovos por si ripozejon.

<span id="an_34:15">34:15</span> Tie nestos saltanta serpento kaj metos
ovojn kaj kovos kaj kolektos en sia ombro; tie milvoj kolektigxos unu al
alia.

<span id="an_34:16">34:16</span> Sercxu en la libro de la Eternulo, kaj
legu:ecx unu el ili ne mankos, unu ne sentos foreston de alia; cxar Lia
busxo tion ordonis kaj Lia spirito tion kolektas.

<span id="an_34:17">34:17</span> Kaj Li mem lotumis por ili, kaj Lia
mano dividis por ili laux rektosxnuro; ili heredos tion por cxiam, de
generacio al generacio ili logxos tie.

<span id="an_35:1">35:1</span> Ekgxojos la dezerto kaj la senakvejo,
triumfos la stepo kaj ekfloros kiel lilio.

<span id="an_35:2">35:2</span> GXi forte ekfloros kaj triumfos, triumfos
kaj kantos; la gloro de Lebanon estos donita al gxi, la beleco de Karmel
kaj SXaron; ili vidos la gloron de la Eternulo, la majeston de nia Dio.

<span id="an_35:3">35:3</span> Fortigu la senfortigxintajn manojn, kaj
fortikigu la sxanceligxantajn genuojn.

<span id="an_35:4">35:4</span> Diru al tiuj, kiuj estas senkuragxigitaj
en la koro:Tenu vin forte, ne timu; jen estas via Dio! venos vengxo,
repago de Dio; Li mem venos kaj helpos vin.

<span id="an_35:5">35:5</span> Tiam malkovrigxos la okuloj de la
blinduloj, kaj la oreloj de la surduloj malfermigxos.

<span id="an_35:6">35:6</span> Tiam la lamulo eksaltos kiel cervo, kaj
la lango de la mutulo ekkantos; cxar en la dezerto elfendigxos akvo kaj
en la stepo riveroj.

<span id="an_35:7">35:7</span> Kaj la fantoma lago farigxos reala, kaj
la tero senakva farigxos fonto de akvo; la logxloko de sxakaloj farigxos
loko por kano kaj junko.

<span id="an_35:8">35:8</span> Kaj estos tie irejo kaj vojo, kaj gxi
estos nomata Vojo Sankta; malpurulo ne iros sur gxi, cxar nur al ili gxi
apartenas; irante sur tiu vojo, ecx malsagxuloj ne eraros.

<span id="an_35:9">35:9</span> Ne estos tie leono, kaj rabobesto ne
aperos sur gxi, ne trovigxos tie; iros nur savitoj.

<span id="an_35:10">35:10</span> Kaj la elacxetitoj de la Eternulo
revenos kaj iros sur Cionon kun kantado, kaj gxojo eterna estos super
ilia kapo; gxojon kaj gajecon ili atingos, kaj forflugos afliktoj kaj
gxemado.

<span id="an_36:1">36:1</span> Tio estis en la dek-kvara jaro de la
regxo HXizkija, eliris Sanhxerib, regxo de Asirio, kontraux cxiujn
fortikigitajn urbojn de Judujo, kaj venkoprenis ilin.

<span id="an_36:2">36:2</span> Kaj la regxo de Asirio sendis Rabsxaken
el Lahxisx en Jerusalemon al la regxo HXizkija kun granda militistaro;
kaj li starigxis cxe la akvotubo de la supra lageto, cxe la vojo de la
kampo de fulistoj.

<span id="an_36:3">36:3</span> Kaj eliris al li Eljakim, filo de
HXilkija, la palacestro, kaj SXebna, la skribisto, kaj Joahx, filo de
Asaf, la kronikisto.

<span id="an_36:4">36:4</span> Kaj Rabsxake diris al ili:Diru al
HXizkija:Tiele diras la granda regxo, la regxo de Asirio:Kio estas la
fido, kiun vi fidas?

<span id="an_36:5">36:5</span> Mi opinias, ke tio estas nur busxa
babilado; por milito oni bezonas konsilon kaj forton. Nun kiun vi fidas,
ke vi ribelis kontraux mi?

<span id="an_36:6">36:6</span> Jen vi fidas la apogon de Egiptujo, tiu
kano rompita, kiu, se iu sin apogas sur gxi, eniras en lian manon kaj
trapikas gxin. Tia estas Faraono, regxo de Egiptujo, por cxiuj, kiuj
fidas lin.

<span id="an_36:7">36:7</span> Eble vi diros al mi:La Eternulon, nian
Dion, ni fidas? Sed Li estas ja Tiu, kies altajxojn kaj altarojn
HXizkija forigis, dirante al Judujo kaj Jerusalem:Antaux cxi tiu altaro
adorklinigxu.

<span id="an_36:8">36:8</span> Nun provu konkuri kun mia sinjoro, la
regxo de Asirio; mi donos al vi du mil cxevalojn-cxu vi povas trovi
rajdantojn por ili?

<span id="an_36:9">36:9</span> Kiel vi povas forigi estron, unu el la
plej malgrandaj servantoj de mia sinjoro, kaj fidi Egiptujon pro la
cxaroj kaj rajdistoj?

<span id="an_36:10">36:10</span> Cetere, cxu sen la volo de la Eternulo
mi iris kontraux cxi tiun landon, por ruinigi gxin? La Eternulo diris al
mi:Iru kontraux cxi tiun landon kaj ruinigu gxin.

<span id="an_36:11">36:11</span> Tiam Eljakim kaj SXebna kaj Joahx diris
al Rabsxake:Volu paroli al viaj sklavoj en la lingvo Siria, cxar ni
komprenas; sed ne parolu al ni Jude antaux la oreloj de la popolo, kiu
estas sur la murego.

<span id="an_36:12">36:12</span> Sed Rabsxake diris:CXu al via sinjoro
kaj al vi sendis min mia sinjoro, por diri tiujn vortojn? cxu ne al la
homoj, kiuj sidas sur la murego, por mangxi sian ekskrementon kaj trinki
sian urinon kune kun vi?

<span id="an_36:13">36:13</span> Kaj Rabsxxake starigxis, kaj ekkriis
per lauxta vocxo Jude, dirante:Auxskultu la vortojn de la granda regxo,
la regxo de Asirio.

<span id="an_36:14">36:14</span> Tiele diras la regxo:HXizkija ne
forlogu vin; cxar li ne povos savi vin.

<span id="an_36:15">36:15</span> Kaj HXizkija ne fidigu vin per la
Eternulo, dirante:La Eternulo certe nin savos, cxi tiu urbo ne estos
transdonita en la manojn de la regxo de Asirio.

<span id="an_36:16">36:16</span> Ne auxskultu HXizkijan; cxar tiele
diras la regxo de Asirio:Faru kun mi pacon kaj eliru al mi, kaj mangxu
cxiu el sia vinbergxardeno kaj cxiu de sia figarbo kaj trinku cxiu la
akvon de sia puto;

<span id="an_36:17">36:17</span> gxis mi venos kaj prenos vin en landon
similan al via lando, en landon de greno kaj mosto, en landon de pano
kaj vinbergxardenoj.

<span id="an_36:18">36:18</span> HXizkija ne forlogu vin per la
vortoj:La Eternulo nin savos. CXu la dioj de la nacioj savis cxiu sian
landon el la manoj de la regxo de Asirio?

<span id="an_36:19">36:19</span> Kie estas la dioj de HXamat kaj Arpad?
kie estas la dioj de Sefarvaim? kaj cxu ili savis Samarion el miaj
manoj?

<span id="an_36:20">36:20</span> Kiu el cxiuj dioj de tiuj landoj savis
sian landon el miaj manoj, ke la Eternulo savu Jerusalemon el miaj
manoj?

<span id="an_36:21">36:21</span> Kaj ili silentis kaj nenion respondis
al li; cxar estis ordono de la regxo:Ne respondu al li.

<span id="an_36:22">36:22</span> Kaj Eljakim, filo de HXilkija, la
palacestro, kaj SXebna, la skribisto, kaj Joahx, filo de Asaf, la
kronikisto, venis al HXizkija en dissxiritaj vestoj, kaj raportis al li
la vortojn de Rabsxake.

<span id="an_37:1">37:1</span> Kiam la regxo HXizkija tion auxdis, li
dissxiris siajn vestojn kaj cxirkauxkovris sin per sako, kaj iris en la
domon de la Eternulo.

<span id="an_37:2">37:2</span> Kaj li sendis Eljakimon, la palacestron,
kaj SXebnan, la skribiston, kaj la plejagxulojn de la pastroj,
cxirkauxkovritajn per sakoj, al la profeto Jesaja, filo de Amoc.

<span id="an_37:3">37:3</span> Kaj ili diris al li:Tiele diras
HXizkija:CXi tiu tago estas tago de malfelicxo, de puno, kaj de
malhonoro; cxar infanoj atingis la aperturon de la utero, sed forestas
forto por naski.

<span id="an_37:4">37:4</span> Eble auxdos la Eternulo, via Dio, la
vortojn de Rabsxake, kiun sendis la regxo de Asirio, lia sinjoro, por
blasfemi la vivantan Dion, kaj insulti per la vortoj, kiujn auxdis la
Eternulo, via Dio. Levu do pregxon por la restintoj, kiuj ankoraux
ekzistas.

<span id="an_37:5">37:5</span> Kaj la servantoj de la regxo HXizkija
venis al Jesaja.

<span id="an_37:6">37:6</span> Kaj Jesaja diris al ili:Tiele parolu al
via sinjoro:Tiele diras la Eternulo:Ne timu la vortojn, kiujn vi auxdis
kaj per kiuj blasfemis Min la servantoj de la regxo de Asirio.

<span id="an_37:7">37:7</span> Jen Mi metos en lin spiriton, ke,
auxdinte sciigon, li reiros en sian landon; kaj Mi faligos lin per glavo
en lia lando.

<span id="an_37:8">37:8</span> Kaj Rabsxake revenis, kaj trovis la
regxon de Asirio militanta kontraux Libna; cxar li auxdis, ke li foriris
de Lahxisx.

<span id="an_37:9">37:9</span> Kaj venis sciigo pri Tirhaka, regxo de
Etiopujo, nome:Li eliris, por militi kontraux vi. Kiam li tion auxdis,
li sendis senditojn al HXizkija kun la sekvanta komisio:

<span id="an_37:10">37:10</span> Tiele diru al HXizkija, regxo de
Judujo:Ne forlogu vin via Dio, kiun vi fidas, dirante:Jerusalem ne estos
transdonita en la manojn de la regxo de Asirio.

<span id="an_37:11">37:11</span> Vi auxdis ja, kion faris la regxoj de
Asirio al cxiuj landoj, ruiniginte ilin; cxu vi do savigxos?

<span id="an_37:12">37:12</span> CXu ilin savis la dioj de la nacioj,
kiujn ekstermis miaj patroj, la naciojn de Gozan kaj HXaran kaj Recef
kaj la filojn de Eden en Telasar?

<span id="an_37:13">37:13</span> Kie estas la regxo de HXamat kaj la
regxo de Arpad kaj la regxo de la urbo Sefarvaim, de Hena kaj Iva?

<span id="an_37:14">37:14</span> HXizkija prenis la leteron el la manoj
de la senditoj kaj legis gxin, kaj li iris en la domon de la Eternulo,
kaj HXizkija disvolvis gxin antaux la Eternulo.

<span id="an_37:15">37:15</span> Kaj HXizkija ekpregxis al la Eternulo,
dirante:

<span id="an_37:16">37:16</span> Ho Eternulo Cebaot, Dio de Izrael,
sidanta sur la keruboj! Vi estas la sola Dio super cxiuj regnoj de la
tero, Vi kreis la cxielon kaj la teron;

<span id="an_37:17">37:17</span> klinu, ho Eternulo, Vian orelon, kaj
auxskultu; malfermu, ho Eternulo, Viajn okulojn, kaj rigardu; kaj auxdu
cxiujn vortojn de Sanhxerib, kiujn li sendis, por insulti la Dion
vivantan.

<span id="an_37:18">37:18</span> Estas vero, ho Eternulo, la regxoj de
Asirio ruinigis cxiujn regnojn kaj ilian teron,

<span id="an_37:19">37:19</span> kaj jxetis iliajn diojn en fajron; cxar
tio estis ne dioj, sed faritajxoj de homaj manoj, ligno kaj sxtono, ili
ekstermis ilin.

<span id="an_37:20">37:20</span> Sed nun, ho Eternulo, nia Dio, savu nin
kontraux liaj manoj, por ke cxiuj regnoj de la tero eksciu, ke Vi, ho
Eternulo, estas sola.

<span id="an_37:21">37:21</span> Kaj Jesaja, filo de Amoc, sendis al
HXizkija, por diri:Tiele diras la Eternulo, Dio de Izrael:Koncerne tion,
kion vi pregxis al Mi pri Sanhxerib, regxo de Asirio,

<span id="an_37:22">37:22</span> jen estas tio, kion diris pri li la
Eternulo:Malestimas vin, mokas vin la virga filino de Cion, balancas
post vi la kapon la filino de Jerusalem.

<span id="an_37:23">37:23</span> Kiun vi blasfemis kaj insultis? kaj
kontraux kiun vi lauxtigis vocxon kaj alte levis viajn okulojn? Kontraux
la Sanktulon de Izrael!

<span id="an_37:24">37:24</span> Per viaj servantoj vi blasfemis la
Sinjoron, kaj vi diris:Kun mia multo da cxaroj mi supreniris sur la
supron de montoj, sur la randon de Lebanon, kaj mi dehakis gxiajn altajn
cedrojn, gxiajn plej bonajn cipresojn, kaj mi atingis gxian plej altan
pinton, gxian gxardensimilan arbaron.

<span id="an_37:25">37:25</span> Mi fosis kaj trinkis akvon, kaj mi
sekigos per la plandoj de miaj piedoj cxiujn riverojn de Egiptujo.

<span id="an_37:26">37:26</span> CXu vi ne auxdis, ke Mi jam de longe
tion decidis, de tempo antikva tion destinis? nun Mi tion plenumis, ke
la fortikigitaj urboj farigxis amaso da ruinsxtonoj.

<span id="an_37:27">37:27</span> Kaj iliaj logxantoj senfortigitaj
ektremis kaj kovrigxis per honto; ili farigxis kiel herbo de kampo, kiel
malgrava verdajxo, kiel musko sur tegmentoj, kaj kiel sunbruligita greno
antaux la spikigxo.

<span id="an_37:28">37:28</span> Sed vian sidon kaj vian eliron kaj vian
venon Mi scias, ankaux vian koleron kontraux Mi.

<span id="an_37:29">37:29</span> Pro tio, ke vi koleris kontraux Mi kaj
via aroganteco venis al Miaj oreloj, Mi metos Mian ringon en viajn
nazotruojn kaj Mian busxbridajxon en vian busxon, kaj Mi reirigos vin
per la sama vojo, per kiu vi venis.

<span id="an_37:30">37:30</span> Kaj jen estas por vi la pruvosigno:vi
mangxos en cxi tiu jaro grenon memsemigxintan, en la dua jaro grenon
sovagxan, sed en la tria jaro vi semos kaj rikoltos kaj plantos
vinbergxardenojn kaj mangxos iliajn fruktojn.

<span id="an_37:31">37:31</span> Kaj la restajxo de la domo de Jehuda
denove enradikigxos malsupre kaj donos fruktojn supre.

<span id="an_37:32">37:32</span> CXar el Jerusalem devenos restajxo, kaj
savitajxo de la monto Cion; la fervoro de la Eternulo Cebaot tion faros.

<span id="an_37:33">37:33</span> Tial tiele diras la Eternulo pri la
regxo de Asirio:Li ne eniros en cxi tiun urbon kaj ne jxetos tien sagon
kaj ne aliros al gxi kun sxildo kaj ne sxutos kontraux gxi remparon.

<span id="an_37:34">37:34</span> Per la sama vojo, per kiu li venis, li
reiros, kaj en cxi tiun urbon li ne eniros, diras la Eternulo.

<span id="an_37:35">37:35</span> Mi defendos cxi tiun urbon, por savi
gxin pro Mi kaj pro Mia servanto David.

<span id="an_37:36">37:36</span> Kaj eliris angxelo de la Eternulo kaj
frapis en la tendaro de la Asirianoj cent okdek kvin mil. Kiam oni
levigxis matene, oni ekvidis, ke ili cxiuj estas kadavroj senvivaj.

<span id="an_37:37">37:37</span> Kaj Sanhxerib, la regxo de Asirio,
elmovigxis kaj iris kaj rehejmigxis kaj restis en Nineve.

<span id="an_37:38">37:38</span> Kaj kiam li adorklinigxis en la domo de
sia dio Nisrohx, liaj filoj Adramelehx kaj SXarecer mortigis lin per
glavo, kaj mem ili forkuris en la landon Araratan. Kaj ekregxis
anstataux li lia filo Esar-HXadon.

<span id="an_38:1">38:1</span> En tiu tempo HXizkija morte malsanigxis;
kaj venis al li la profeto Jesaja, filo de Amoc, kaj diris al li:Tiele
diras la Eternulo:Faru testamenton pri via domo, cxar vi mortos kaj ne
vivos.

<span id="an_38:2">38:2</span> Tiam HXizkija turnis sian vizagxon al la
muro, kaj ekpregxis al la Eternulo,

<span id="an_38:3">38:3</span> kaj diris:Mi petas, ho Eternulo,
rememoru, ke mi iradis antaux Vi kun vero kaj koro fidela, kaj mi
faradis tion, kio placxas al Vi. Kaj HXizkija lauxte ekploris.

<span id="an_38:4">38:4</span> Tiam aperis la vorto de la Eternulo al
Jesaja jene:

<span id="an_38:5">38:5</span> Iru, kaj diru al HXizkija:Tiele diras la
Eternulo, Dio de via patro David:Mi auxdis vian pregxon, Mi vidis viajn
larmojn; jen Mi aldonos al via vivo dek kvin jarojn.

<span id="an_38:6">38:6</span> Kaj kontraux la mano de la regxo de
Asirio Mi savos vin kaj cxi tiun urbon, kaj Mi defendos cxi tiun urbon.

<span id="an_38:7">38:7</span> Kaj jen estas por vi la pruvosigno de la
Eternulo, ke la Eternulo plenumos tion, kion Li diris:

<span id="an_38:8">38:8</span> jen la hormontran ombron, kiu
malsuprigxis sur la suna hormontrilo de Ahxaz, Mi retiros malantauxen je
dek gradoj. Kaj la suno retirigxis je dek gradoj laux la gradaro, laux
kiu gxi malsuprigxis.

<span id="an_38:9">38:9</span> Jen estas la skribo de HXizkija, regxo de
Judujo, kiam li malsanigxis kaj eliris viva el sia malsano:

<span id="an_38:10">38:10</span> Mi pensis, ke en la mezo de mia vivo mi
malsupreniros en la pordegon de SXeol, Ke mi estos senigita je la resto
de miaj jaroj;

<span id="an_38:11">38:11</span> Mi pensis, ke mi ne plu vidos Dion, la
Eternulon, sur la tero de la vivantoj, Ke mi ne plu rigardos homon inter
la logxantoj de la vantejo;

<span id="an_38:12">38:12</span> Ke mia estado demovigxas, kaj
forportigxas de mi kiel tendo de pasxtisto; Ke mi finteksis mian vivon
kiel teksisto, kaj Li detrancxos min de la teksbazo; Ke antaux ol la
tago cedos al la nokto, Vi faros al mi finon.

<span id="an_38:13">38:13</span> Mi atendis gxis mateno, ke simile al
leono Li frakasos cxiujn miajn ostojn, Ke antaux ol la tago cedos al la
nokto, Vi faros al mi finon.

<span id="an_38:14">38:14</span> Kiel hirundo plendanta mi plorpepis, mi
gxemis kiel kolombo; Miaj okuloj estis direktitaj malsupren: Ho
Eternulo, mi suferas, protektu min!

<span id="an_38:15">38:15</span> Kion mi diru? Li promesis ja al mi, kaj
Li faris. Nun mi pasigos cxiujn miajn jarojn, memorante la premitecon de
mia animo.

<span id="an_38:16">38:16</span> Ho Sinjoro, per tio vivas la homoj, Kaj
en cxio cxi tio estas la vivo de mia spirito: Vi resanigis min, kaj
konservis al mi la vivon.

<span id="an_38:17">38:17</span> Jen en bonon aliformigxis mia sufero;
Vi ame eltiris mian animon el pereo, CXar Vi jxetis malantaux Vin cxiujn
miajn pekojn.

<span id="an_38:18">38:18</span> CXar ne SXeol Vin gloros, ne la morto
Vin lauxdos; La irantaj en la terinternon ne esperos Vian verecon.

<span id="an_38:19">38:19</span> La vivanto, nur la vivanto Vin gloros,
kiel mi hodiaux; Patro al la filoj konigos Vian verecon.

<span id="an_38:20">38:20</span> La Eternulo min helpas; Kaj miajn
kantojn ni kantados Dum nia tuta vivo en la domo de la Eternulo.

<span id="an_38:21">38:21</span> Kaj Jesaja diris:Oni alportu
dispremitan figon kaj metu sur la sxvelajxon, kaj li estos sanigita.

<span id="an_38:22">38:22</span> Kaj HXizkija diris:Kia estas la signo,
ke mi iros en la domon de la Eternulo?

<span id="an_39:1">39:1</span> En tiu tempo Merodahx-Baladan, filo de
Baladan, regxo de Babel, sendis leteron kaj donacojn al HXizkija; cxar
li auxdis, ke li estis malsana kaj resanigxis.

<span id="an_39:2">39:2</span> Kaj HXizkija gxojis pri ili, kaj montris
al ili sian trezorejon, la argxenton kaj la oron kaj la aromajxojn kaj
la karan oleon kaj sian tutan armilejon, kaj cxion, kio trovigxis en
liaj trezorejoj; estis nenio, kion HXizkija ne montrus al ili en sia
domo kaj en sia tuta posedajxo.

<span id="an_39:3">39:3</span> Kaj venis la profeto Jesaja al la regxo
HXizkija, kaj diris al li:Kion parolis tiuj homoj? kaj de kie ili venis
al vi? Kaj HXizkija diris:El lando malproksima ili venis al mi, el
Babel.

<span id="an_39:4">39:4</span> Kaj li diris:Kion ili vidis en via domo?
Kaj HXizkija respondis:CXion, kio estas en mia domo, ili vidis; estis
nenio, kion mi ne montrus al ili en miaj trezorejoj.

<span id="an_39:5">39:5</span> Tiam Jesaja diris al HXizkija:Auxskultu
la diron de la Eternulo Cebaot:

<span id="an_39:6">39:6</span> Jen venos tagoj, kaj cxio, kio estas en
via domo kaj kion kolektis viaj patroj gxis la nuna tago, estos
forportata en Babelon; nenio restos, diras la Eternulo.

<span id="an_39:7">39:7</span> Kaj el viaj filoj, kiuj devenos de vi,
kiujn vi naskigos, oni prenos; kaj ili estos korteganoj en la palaco de
la regxo de Babel.

<span id="an_39:8">39:8</span> Kaj HXizkija diris al Jesaja:Bona estas
la vorto de la Eternulo, kiun vi diris. Kaj li diris plue:Estu nur paco
kaj vero en mia tempo.

<span id="an_40:1">40:1</span> Konsolu, konsolu Mian popolon, diras via
Dio.

<span id="an_40:2">40:2</span> Parolu al la koro de Jerusalem, kaj voku
al gxi, ke finigxis la tempo de gxia batalado, ke pardonita estas gxia
kulpo, ke gxi ricevis el la mano de la Eternulo duoble pro cxiuj siaj
pekoj.

<span id="an_40:3">40:3</span> Sonas vocxo de krianto:Pretigu en la
dezerto la vojon de la Eternulo, rektigu en la stepo irejon por nia Dio.

<span id="an_40:4">40:4</span> CXiu valo levigxu, kaj cxiu monto kaj
monteto malaltigxu, kaj la malebenajxo farigxu ebenajxo, kaj la montaro
farigxu valo.

<span id="an_40:5">40:5</span> Kaj aperos la majesto de la Eternulo; kaj
cxiu karno kune vidos, ke la busxo de la Eternulo parolis.

<span id="an_40:6">40:6</span> Vocxo diras:Proklamu! sed li diras:Kion
mi proklamu? CXiu karno estas herbo, kaj cxiu gxia cxarmo estas kiel
kampa floreto.

<span id="an_40:7">40:7</span> Sekigxas herbo, velkas floreto, kiam la
spiro de la Eternulo blovetas sur gxin; vere, la popolo estas herbo.

<span id="an_40:8">40:8</span> Sekigxas herbo, velkas floreto; sed la
vorto de nia Dio restas eterne.

<span id="an_40:9">40:9</span> Sur altan monton supreniru, ho
predikantino de Cion; lauxtigu potence vian vocxon, ho predikantino de
Jerusalem, lauxtigu, ne timu; diru al la urboj de Judujo:Jen estas via
Dio!

<span id="an_40:10">40:10</span> Jen la Sinjoro, la Eternulo, venas kun
potenco, kaj Lia brako regas; jen Lia rekompenco estas kun Li, kaj Lia
repago antaux Li.

<span id="an_40:11">40:11</span> Kiel pasxtisto Li pasxtos Sian
sxafaron, per Sia brako Li kolektos la sxafidojn kaj portos ilin sur Sia
brusto; la sucxigantinojn Li kondukos.

<span id="an_40:12">40:12</span> Kiu mezuris per sia mankavo la akvon
kaj difinis la cxielon per la manlargxo kaj metis en mezurilon la polvon
de la tero kaj pesis per pesilo la montojn kaj la montetojn per
pesiltaso?

<span id="an_40:13">40:13</span> Kiu gvidis la spiriton de la Eternulo,
kaj kiu donis al Li sian konsilon?

<span id="an_40:14">40:14</span> De kiu Li petis konsilon, ke tiu
komprenigu Lin kaj instruu Lin pri la vojo de justeco kaj instruu al Li
scion kaj konigu al Li la vojon de sagxeco?

<span id="an_40:15">40:15</span> Jen la popoloj estas kiel guto el
sitelo kaj kalkulataj kiel polvero sur pesiltaso; jen Li dissxutas la
insulojn, kiel polveretojn.

<span id="an_40:16">40:16</span> Lebanon ne suficxus por fajro, kaj gxia
bestaro ne suficxus por bruloferoj.

<span id="an_40:17">40:17</span> CXiuj nacioj estas antaux Li kiel
nenio, estas rigardataj de Li kiel nulo kaj senvalorajxo.

<span id="an_40:18">40:18</span> Kun kiu vi komparos Dion? kaj kian
similajxon vi kontrauxstarigos al Li?

<span id="an_40:19">40:19</span> CXu idolon, kiun fandis artisto kaj
kiun orajxisto kovras per oro kaj ornamas per argxentaj cxenoj?

<span id="an_40:20">40:20</span> Kiu estas tro malricxa por la oferdono,
tiu elektas lignon ne putrantan, sercxas kompetentan skulptiston, por
fari idolon fortikan.

<span id="an_40:21">40:21</span> CXu vi ne scias? cxu vi ne auxdis? cxu
ne estis dirite al vi antauxlonge? cxu vi ne komprenas detempe de la
fondado de la tero?

<span id="an_40:22">40:22</span> Li sidas super la rondo de la tero, kaj
gxiaj logxantoj estas kiel lokustoj; Li etendas la cxielon kiel maldikan
teksajxon kaj distiras gxin kiel tendon por logxado;

<span id="an_40:23">40:23</span> Li faras la princojn neniajxo, la
jugxistojn de la tero Li faras neekzistajxo,

<span id="an_40:24">40:24</span> kvazaux ili ne estus plantitaj, kvazaux
ili ne estus semitaj, kvazaux ilia trunko ne havus radikon en la
tero:apenaux Li blovetis sur ilin, ili velkis, kaj la ventego forportas
ilin kiel pajlerojn.

<span id="an_40:25">40:25</span> Kaj al kiu do vi volas egaligi Min, ke
Mi estu simila al li? diras la Sanktulo.

<span id="an_40:26">40:26</span> Levu alten viajn okulojn, kaj rigardu,
kiu kreis tion? Li, kiu elkondukas iliajn tacxmentojn laux kalkulo, kiu
ilin cxiujn vokas laux la nomo; antaux la Plejpotenculo kaj Plejfortulo
neniu kasxigxos.

<span id="an_40:27">40:27</span> Kial vi parolas, ho Jakob, kaj diras,
ho Izrael:Mia vojo estas kasxita antaux la Eternulo, kaj mia afero ne
atingas Dion?

<span id="an_40:28">40:28</span> CXu vi ne scias, cxu vi ne auxdis, ke
la Eternulo estas Dio eterna, la Kreinto de la finoj de la tero? Li ne
lacigxas kaj ne senfortigxas; Lia sagxeco estas neesplorebla.

<span id="an_40:29">40:29</span> Li donas forton al la laculo, kaj al la
senfortulo Li plifortigas la povon.

<span id="an_40:30">40:30</span> Knaboj senfortigxas kaj lacigxas,
junuloj ofte falas;

<span id="an_40:31">40:31</span> sed tiuj, kiuj fidas la Eternulon,
ricevas novan forton, ili levas la flugilojn kiel agloj, ili kuras kaj
ne lacigxas, ili iras kaj ne senfortigxas.

<span id="an_41:1">41:1</span> Silentu antaux Mi, ho insuloj, kaj la
popoloj refortigxu; ili alproksimigxu kaj parolu; ni kune iru al jugxo.

<span id="an_41:2">41:2</span> Kiu vekis el la oriento la justulon,
vokis lin, ke li iru? Li transdonis al li naciojn kaj detronigis
regxojn, transdonis kiel polvon al lia glavo, kiel disflugantajn
pajlerojn al lia pafarko.

<span id="an_41:3">41:3</span> Li persekutas ilin, transiras en paco la
vojon, sur kiu liaj piedoj ne haltas.

<span id="an_41:4">41:4</span> Kiu tion faris kaj estigis? kiu vokis la
generaciojn de la komenco? Mi, la Eternulo, la unua, kaj kun la lastaj
Mi estas la sama.

<span id="an_41:5">41:5</span> Vidis tion la insuloj kaj ektimis; la
finoj de la tero ektremis; ili alproksimigxis kaj alvenis.

<span id="an_41:6">41:6</span> CXiu helpas sian proksimulon, kaj diras
al sia frato:Estu kuragxa!

<span id="an_41:7">41:7</span> Kaj la skulptisto kuragxigas la
fandiston, la ladfaristo la forgxiston, kaj li diras:La kunigxo estas
bona; kaj li fortikigas tion per najloj, ke gxi ne sxanceligxu.

<span id="an_41:8">41:8</span> Sed vi, ho Mia servanto Izrael, ho Jakob,
kiun Mi elektis, ho idaro de Abraham, Mia amato,

<span id="an_41:9">41:9</span> vi, kiun Mi prenis de la finoj de la tero
kaj vokis de gxiaj randoj, kaj al kiu Mi diris:Vi estas Mia servanto, Mi
vin elektis kaj ne forpusxis-

<span id="an_41:10">41:10</span> ne timu, cxar Mi estas kun vi; ne
maltrankviligxu, cxar Mi estas via Dio; Mi vin fortigos, Mi vin helpos,
Mi vin subtenos per Mia justa dekstra mano.

<span id="an_41:11">41:11</span> Jen hontigxos kaj malhonorigxos cxiuj,
kiuj koleras kontraux vi; viaj kontrauxuloj farigxos neniajxo kaj
pereos.

<span id="an_41:12">41:12</span> Vi sercxos ilin, sed vi ilin ne trovos,
la homojn, kiuj kverelas kontraux vi; la homoj, kiuj batalas kontraux
vi, farigxos neniajxo kaj neekzistajxo.

<span id="an_41:13">41:13</span> CXar Mi, la Eternulo, via Dio, fortigas
vian dekstran manon, dirante al vi:Ne timu, Mi vin helpos.

<span id="an_41:14">41:14</span> Ne timu, vermo Jakob, malmultulo
Izrael! Mi vin helpos, diras la Eternulo; kaj via Liberiganto estas la
Sanktulo de Izrael.

<span id="an_41:15">41:15</span> Jen Mi faros vin drasxilo akra, nova,
dentohava; vi drasxos montojn kaj disfrotos, kaj montetojn vi faros kiel
grenventumajxo.

<span id="an_41:16">41:16</span> Vi disjxetos ilin, kaj la vento ilin
disportos, kaj la ventego ilin disblovos; sed vi gxojos en la Eternulo,
vi havos gloron en la Sanktulo de Izrael.

<span id="an_41:17">41:17</span> La malricxuloj kaj senhavuloj sercxas
akvon, sed gxi ne trovigxas; ilia lango sekigxas de soifo. Mi, la
Eternulo, auxskultos ilin; Mi, la Dio de Izrael, ne forlasos ilin.

<span id="an_41:18">41:18</span> Sur nudaj montetoj Mi malfermos
riverojn kaj meze de valoj fontojn, dezerton Mi faros lago da akvo kaj
sensukan teron fontoj de akvo.

<span id="an_41:19">41:19</span> En dezerto Mi aperigos cedron, akacion,
mirton, kaj olivarbon; Mi starigos en stepo cipreson, abion, kaj bukson
kune;

<span id="an_41:20">41:20</span> por ke cxiuj vidu kaj eksciu kaj
rimarku kaj komprenu, ke la mano de la Eternulo tion faris kaj la
Sanktulo de Izrael tion kreis.

<span id="an_41:21">41:21</span> Prezentu vian jugxaferon, diras la
Eternulo; antauxmetu viajn argumentojn, diras la Regxo de Jakob.

<span id="an_41:22">41:22</span> Ili alvenu, kaj diru al ni, kio
farigxos; diru al ni, kion signifas tio, kio estis en la komenco, tiam
ni pripensos kaj ekscios la finon; aux sciigu al ni tion, kio estos.

<span id="an_41:23">41:23</span> Diru al ni tion, kio venos poste, por
ke ni eksciu, ke vi estas dioj; cxu vi faros bonon, cxu malbonon, ni
miros kaj vidos kune.

<span id="an_41:24">41:24</span> Sed jen vi estas neniajxo, kaj via
agado estas neniajxo; abomenindajxon oni elektas en vi.

<span id="an_41:25">41:25</span> Iun Mi vekis el nordo, kaj li venis; de
la levigxejo de la suno li proklamas Mian nomon; li pasxas sur
potenculoj kiel sur koto, kaj kiel potfaristo piedpremas argilon.

<span id="an_41:26">41:26</span> Kiu tion diris antauxe, por ke ni sciu?
kaj antauxlonge, por ke ni diru:Li estas prava? Sed neniu diris, kaj
neniu sciigis, kaj neniu auxdis viajn vortojn.

<span id="an_41:27">41:27</span> Mi la unua diris al Cion:Jen ili estas;
kaj al Jerusalem Mi donis sciiganton.

<span id="an_41:28">41:28</span> Mi rigardis, kaj neniu estis; inter ili
estis neniu konsilanto, ke Mi povu demandi kaj ili respondu.

<span id="an_41:29">41:29</span> Jen ili cxiuj estas vantajxo, neniajxo
estas ilia faro, vento kaj senenhavajxo estas iliaj fanditaj idoloj.

<span id="an_42:1">42:1</span> Jen estas Mia servanto, kiun Mi apogas,
Mia elektito, kiun favoras Mia animo. Mi metis Mian spiriton sur lin; li
disportos justecon al la nacioj.

<span id="an_42:2">42:2</span> Li ne krios nek bruos, kaj ne auxdigos
sur la stratoj sian vocxon.

<span id="an_42:3">42:3</span> Kanon rompetitan li ne rompos, kaj mecxon
senfajrigxantan li ne estingos. Laux la vero li faros jugxon.

<span id="an_42:4">42:4</span> Li ne lacigxos nek fleksigxos, gxis li
starigos sur la tero justecon; kaj lian instruon atendas la insuloj.

<span id="an_42:5">42:5</span> Tiele diras Dio, la Eternulo, kiu kreis
la cxielon kaj etendis gxin, kiu disvastigis la teron kaj gxiajn
produktojn, kiu donis animon sur gxiaj logxantoj, kaj spiriton al tiuj,
kiuj iras sur gxi:

<span id="an_42:6">42:6</span> Mi, la Eternulo, alvokis vin por la vero,
kaj Mi prenos vin je la mano kaj gardos vin, kaj faros vin interligo por
la popolo, lumo por la nacioj,

<span id="an_42:7">42:7</span> por malfermi okulojn blindajn, por
elkonduki el malliberejo malliberulojn, el domo sxlosita sidantajn en
mallumo.

<span id="an_42:8">42:8</span> Mi estas la Eternulo, tia estas Mia nomo;
kaj Mian honoron Mi ne donos al alia, nek Mian gloron al idoloj.

<span id="an_42:9">42:9</span> Kio antauxlonge estis profetita, jen gxi
plenumigxis, kaj novajn aferojn Mi anoncas; antaux ol ili elkreskos, Mi
anoncos al vi.

<span id="an_42:10">42:10</span> Kantu al la Eternulo kanton novan, Lian
gloron de la rando de la tero, vi, kiuj sxipveturas sur la maro, kaj
cxio, kio gxin plenigas, insuloj kaj iliaj logxantoj.

<span id="an_42:11">42:11</span> Lauxtigu vian vocxon, ho dezerto kaj
gxiaj urboj, la vilagxoj, en kiuj logxas Kedar; gxojkriu la logxantoj de
Sela, de la supro de montoj ili voku.

<span id="an_42:12">42:12</span> Ili donu honoron al la Eternulo, kaj
Lian gloron ili proklamu sur la insuloj.

<span id="an_42:13">42:13</span> La Eternulo eliros kiel heroo, kiel
homo de milito Li vekos fervoron, Li vokos kaj auxdigos militan krion,
Li montros Sian potencon sur Siaj malamikoj.

<span id="an_42:14">42:14</span> Longe Mi silentis, estis kvieta, kaj
detenis Min; nun Mi krios kiel naskantino, Mi neniigos kaj englutos
cxion.

<span id="an_42:15">42:15</span> Mi dezertigos montojn kaj montetojn,
kaj ilian tutan verdajxon Mi elsekigos; Mi faros la riverojn insuloj,
kaj la lagojn Mi elsekigos.

<span id="an_42:16">42:16</span> Mi kondukos la blindulojn laux vojo,
kiun ili ne konas, laux irejoj por ili ne konataj Mi irigos ilin; la
mallumon antaux ili Mi faros lumo, kaj la vojojn kurbajn rektaj. Tiajn
aferojn Mi faros por ili, kaj Mi ilin ne forlasos.

<span id="an_42:17">42:17</span> Retiros sin malantauxen, kovrigxos per
honto tiuj, kiuj fidas idolojn, kaj kiuj diras al fanditajxoj:Vi estas
niaj dioj.

<span id="an_42:18">42:18</span> Auxskultu, ho surduloj; kaj vi,
blinduloj, rigardu, por ke vi vidu.

<span id="an_42:19">42:19</span> Sed kiu estas tiel blinda, kiel Mia
servanto, kaj surda, kiel la sendato, kiun Mi sendas? kiu estas tiel
blinda, kiel Mia elacxetito, kaj blinda, kiel la servanto de la
Eternulo?

<span id="an_42:20">42:20</span> Vi vidis multe, sed vi ne konservis;
viaj oreloj estas malfermitaj, sed ne auxdas.

<span id="an_42:21">42:21</span> La Eternulo deziris pro Sia justeco, ke
Li faru la legxon granda kaj glora.

<span id="an_42:22">42:22</span> Sed tio estas popolo prirabita kaj
senhavigita; ili cxiuj estas ligitaj en kavernoj kaj kasxitaj en
malliberejoj; ili farigxis rabakiro, kaj neniu ilin savas, kaptitajxo,
kaj neniu diras:Redonu.

<span id="an_42:23">42:23</span> Kiu el vi atentos cxi tion, komprenos
kaj auxskultos por la tempo estonta?

<span id="an_42:24">42:24</span> Kiu fordonis Jakobon por ruinigo kaj
Izraelon al la rabistoj? cxu ne la Eternulo, kontraux kiu ni pekis, ne
volis iri laux Liaj vojoj kaj ne auxskultis Lian instruon?

<span id="an_42:25">42:25</span> Kaj Li elversxis sur lin la ardon de
Sia kolero kaj la potencon de la milito; kaj Li faris brulon cxirkauxe
de li, sed li ne komprenis; Li jxetis flamojn sur lin, sed li ne prenis
tion al sia koro.

<span id="an_43:1">43:1</span> Sed nun tiele diras la Eternulo, kiu vin
kreis, ho Jakob, kaj kiu vin estigis, ho Izrael:Ne timu, cxar Mi vin
savos; Mi vokos vin laux via nomo, vi estas Mia.

<span id="an_43:2">43:2</span> Kiam vi transiros akvon, Mi estos kun vi,
kaj trans riverojn, ili vin ne dronigos; kiam vi iros en fajron, vi ne
brulvundigxos, kaj flamo vin ne bruligos.

<span id="an_43:3">43:3</span> CXar Mi estas la Eternulo, via Dio, la
Sanktulo de Izrael, via Savanto; Egiptujon Mi donos kiel vian elacxeton,
Etiopujon kaj Seban anstataux vi.

<span id="an_43:4">43:4</span> CXar vi estas kara en Miaj okuloj, vi
estis honorita kaj Mi vin amas; tial Mi fordonos aliajn homojn anstataux
vi kaj gentojn anstataux via animo.

<span id="an_43:5">43:5</span> Ne timu, cxar Mi estas kun vi; de la
oriento Mi venigos vian idaron, kaj de la okcidento Mi vin kolektos.

<span id="an_43:6">43:6</span> Mi diros al la nordo:Redonu! kaj al la
sudo:Ne retenu! venigu Miajn filojn de malproksime kaj Miajn filinojn de
la randoj de la tero,

<span id="an_43:7">43:7</span> cxiun, kiu estas nomata per Mia nomo kaj
kiun Mi kreis por Mia gloro, faris, kaj estigis.

<span id="an_43:8">43:8</span> Elirigu la popolon blindan, kiu tamen
havas okulojn, kaj la surdulojn, kiuj tamen havas orelojn.

<span id="an_43:9">43:9</span> CXiuj nacioj kolektigxu kune, kaj la
popoloj kunvenu; kiu el ili tion antauxdirus aux anoncus al ni
antauxlonge? ili starigu siajn atestantojn kaj pravigu sin, por ke oni
auxdu, kaj diru:Estas vero!

<span id="an_43:10">43:10</span> Vi estas Miaj atestantoj, diras la
Eternulo, kaj Mia servanto, kiun Mi elektis; por ke vi sciu kaj kredu al
Mi, kaj komprenu, ke tio estas Mi; antaux Mi estis kreita nenia Dio, kaj
post Mi ne ekzistos.

<span id="an_43:11">43:11</span> Mi, Mi estas la Eternulo; kaj krom Mi
ekzistas nenia savanto.

<span id="an_43:12">43:12</span> Mi promesis kaj savis kaj anoncis; kaj
ne estis inter vi iu fremda; kaj vi estas Miaj atestantoj, diras la
Eternulo, kaj Mi estas Dio.

<span id="an_43:13">43:13</span> De la komenco de la tempo Mi estas la
sama, kaj neniu povas savi kontraux Mia mano; kiam Mi faras, kiu tion
sxangxos?

<span id="an_43:14">43:14</span> Tiele diras la Eternulo, via
Liberiganto, la Sanktulo de Izrael:Pro vi Mi sendis en Babelon kaj pelis
malsupren cxiujn forkurantojn, kaj la gxojadon de la HXaldeoj Mi
aliformigis en ploradon.

<span id="an_43:15">43:15</span> Mi estas la Eternulo, via Sanktulo, la
Kreinto de Izrael, via Regxo.

<span id="an_43:16">43:16</span> Tiele diras la Eternulo, kiu faris
vojon sur la maro kaj vojeton sur potenca akvo,

<span id="an_43:17">43:17</span> kiu elirigis cxarojn kaj cxevalojn,
militistaron kaj potencon, kiuj cxiuj kune falis kaj ne levigxos,
senfajrigxis, estingigxis kiel mecxo:

<span id="an_43:18">43:18</span> Ne rememoru tion, kio estis
antauxlonge, kaj ne meditu pri tio, kio estis en la tempo antikva.

<span id="an_43:19">43:19</span> Jen Mi faras ion novan, nun gxi
elkreskas; cxu vi tion ne komprenas? Mi faros vojon en la dezerto,
riverojn en senakva lando.

<span id="an_43:20">43:20</span> Gloros Min la bestoj de la kampo,
sxakaloj kaj strutoj; cxar Mi donis akvon en la dezerto, riverojn en
senakva lando, por trinkigi la popolon, kiun Mi elektis,

<span id="an_43:21">43:21</span> tiun popolon, kiun Mi kreis por Mi, por
ke gxi rakontu pri Mia gloro.

<span id="an_43:22">43:22</span> Sed ne Min vi vokis, ho Jakob, kaj ne
por Mi vi laboris, ho Izrael.

<span id="an_43:23">43:23</span> Vi ne alportadis al Mi viajn sxafidojn
de brulofero kaj ne honoradis Min per viaj bucxoferoj; Mi ne servigis
vin per farunoferoj kaj ne lacigis vin per olibano.

<span id="an_43:24">43:24</span> Vi ne acxetis por Mi per mono bonodoran
kanon kaj ne satigis Min per la sebo de viaj bucxoferoj; vi nur
laborsxargxis Min per viaj pekoj, lacigis Min per viaj malbonagoj.

<span id="an_43:25">43:25</span> Mi, Mi forvisxas viajn krimojn pro Mi
mem, kaj viajn pekojn Mi ne rememoros.

<span id="an_43:26">43:26</span> Rememorigu al Mi, kaj ni faru jugxon
inter ni; rakontu vi, por ke vi vin pravigu.

<span id="an_43:27">43:27</span> Via prapatro pekis, kaj viaj profetoj
defalis de Mi.

<span id="an_43:28">43:28</span> Tial Mi sensanktigis la estrojn de la
sanktejo, kaj Mi elmetis Jakobon al anatemo kaj Izraelon al malhonoro.

<span id="an_44:1">44:1</span> Sed nun auxskultu, ho Jakob, Mia
servanto, kaj Izrael, kiun Mi elektis.

<span id="an_44:2">44:2</span> Tiele diras la Eternulo, kiun vin kreis
kaj formis kaj helpas vin de post via naskigxo:Ne timu, ho Jakob, Mia
servanto, kaj vi, ho Jesxurun, kiun Mi elektis.

<span id="an_44:3">44:3</span> CXar Mi versxos akvon sur la soifantajxon
kaj torentojn sur la sekan teron; Mi versxos Mian spiriton sur vian
idaron kaj Mian benon sur viajn devenontojn,

<span id="an_44:4">44:4</span> por ke ili kresku inter herbo, kiel
salikoj super torentoj da akvo.

<span id="an_44:5">44:5</span> Unu diros:Mi apartenas al la Eternulo;
alia nomos sin per la nomo de Jakob; alia skribe konsekros sin al la
Eternulo kaj prenos al si la alnomon Izrael.

<span id="an_44:6">44:6</span> Tiele diras la Eternulo, la Regxo de
Izrael, kaj lia Liberiganto, la Eternulo Cebaot:Mi estas la unua, kaj Mi
estas la lasta, kaj ne ekzistas Dio krom Mi.

<span id="an_44:7">44:7</span> Kaj kiu estas simila al Mi? li diru kaj
anoncu, kaj elmetu antaux Mi cxion, kio estis de post la tempo, kiam Mi
kreis la popolon eternan; ili anoncu tion, kio estos kaj kio venos.

<span id="an_44:8">44:8</span> Ne timu kaj ne maltrankviligxu; Mi
auxdigis ja al vi kaj antauxdiris antauxlonge; kaj vi estas Miaj
atestantoj. CXu ekzistas Dio krom Mi? ne ekzistas Roko, Mi iun ne konas.

<span id="an_44:9">44:9</span> CXiuj, kiuj faras idolojn, estas
vantajxo, kaj iliaj amatajxoj estas senutilaj, kaj ili mem estas
atestantoj; ili ne vidas kaj ne komprenas, tial ili estos hontigataj.

<span id="an_44:10">44:10</span> Kiu faris dion, kaj fandis idolon, kiu
nenion utilas?

<span id="an_44:11">44:11</span> CXiuj partoprenintoj estos hontigataj,
cxar la majstroj estas ja el homoj; ili cxiuj kolektigxu kaj starigxu,
ili ektimos, kaj cxiuj kune estos hontigataj.

<span id="an_44:12">44:12</span> Unu trancxas la feron per cxizilo,
laboras per karboj, formas gxin per marteloj, kaj prilaboras gxin per la
forto de sia brako; li ecx malsatas kaj perdas la fortojn, ne trinkas
akvon kaj lacigxas.

<span id="an_44:13">44:13</span> Alia hakas lignon, mezuras gxin per
sxnuro, faras konturojn per grifelo, rabotas per rabotilo,
cxirkauxsignas per cirkelo, kaj faras el gxi bildon de homo, de bela
homo, por ke gxi logxu en la domo.

<span id="an_44:14">44:14</span> Li hakas por si cedrojn, prenas ilekson
kaj kverkon, preparas al si provizon de arbaraj arboj, plantas pinon,
kiun la pluvo kreskigas.

<span id="an_44:15">44:15</span> Kaj tio servas al la homo kiel hejtilo;
li prenas el tio kaj varmigas sin, li ankaux faras fajron kaj bakas
panon; el tio sama li faras dion kaj adorklinigxas antaux gxi, li faras
el gxi idolon kaj adoras gxin.

<span id="an_44:16">44:16</span> Parton el gxi li forbruligas en fajro,
super parto li mangxas viandon, rostas rostajxon, kaj satigxas; li
ankaux varmigas sin, kaj diras:Ha, ha, farigxis al mi varme, mi eksentis
fajron!

<span id="an_44:17">44:17</span> Kaj gxian restajxon li faris dio, li
faris el gxi sian idolon; li adoras gxin, adorklinigxas kaj pregxas al
gxi, kaj diras:Savu min, cxar vi estas mia dio.

<span id="an_44:18">44:18</span> Ili ne scias kaj ne komprenas, cxar
gluitaj estas iliaj okuloj, por ke ili ne vidu, por ke ilia koro ne
komprenu.

<span id="an_44:19">44:19</span> Kaj li ne primeditas en sia koro, ne
havas scion nek komprenon, por diri:Duonon de gxi mi forbruligis en
fajro, mi ankaux bakis sur gxiaj karboj panon, mi rostis viandon kaj
mangxis; cxu do el la restajxo mi faros abomenindajxon? cxu sxtipon da
ligno mi adoros?

<span id="an_44:20">44:20</span> Li postkuras polvon, la trompita koro
lin erarigas, kaj li ne savas sian animon, kaj ne diras:CXu ne
malverajxon mi havas en mia dekstra mano?

<span id="an_44:21">44:21</span> Memoru tion, ho Jakob, kaj Izrael, cxar
vi estas Mia servanto; Mi kreis vin Mia servanto; vi, ho Izrael, ne
estos forgesita de Mi.

<span id="an_44:22">44:22</span> Mi forvisxis viajn kulpojn kiel nubon,
kaj viajn pekojn kiel nebulon; revenu al Mi, cxar Mi savis vin.

<span id="an_44:23">44:23</span> GXojkriu, ho cxielo, cxar la Eternulo
tion faris; voku, profundo de la tero; sonigu kanton, ho montoj, arbaro
kaj cxiuj arboj en gxi; cxar la Eternulo liberigis Jakobon, kaj faris
Sin glora per Izrael.

<span id="an_44:24">44:24</span> Tiele diras la Eternulo, via
Liberiginto, kiu formis vin de la momento de via naskigxo:Mi estas la
Eternulo, kiu cxion faras, kiu sola etendis la cxielon, per Sia propra
potenco disvastigis la teron;

<span id="an_44:25">44:25</span> kiu neniigas la signojn de divenistoj
kaj ridindigas la sorcxistojn, repusxas la sagxulojn malantauxen kaj
malsagxigas ilian scion;

<span id="an_44:26">44:26</span> kiu konfirmas la vorton de Sia servanto
kaj plenumas la decidojn de Siaj senditoj; kiu diras pri Jerusalem:GXi
havos multe da logxantoj; kaj pri la urboj de Judujo:Ili estos
rekonstruitaj, kaj iliajn ruinojn Mi restarigos;

<span id="an_44:27">44:27</span> kiu diras al la maro:Estu seka, kaj Mi
sekigos viajn riverojn;

<span id="an_44:28">44:28</span> kiu diras pri Ciro:Li estas Mia
pasxtisto, kaj li plenumos cxiujn Miajn dezirojn, dirante al
Jerusalem:Estu rekonstruata, kaj la templo estu refondata.

<span id="an_45:1">45:1</span> Tiele diras la Eternulo pri Sia
sanktoleito Ciro:Mi prenis lin je lia dekstra mano, por faligi antaux li
popolojn, kaj la lumbojn de regxoj Mi senzonigos, por malfermi antaux li
la pordojn, kaj por ke la pordegoj ne estu sxlositaj.

<span id="an_45:2">45:2</span> Mi iros antaux vi kaj ebenigos altajxojn;
kuprajn pordojn Mi disbatos, kaj ferajn riglilojn Mi rompos.

<span id="an_45:3">45:3</span> Kaj Mi transdonos al vi trezorojn
sekretajn kaj ricxajxojn kasxitajn, por ke vi eksciu, ke Mi, la
Eternulo, vokis vin laux via nomo, Mi, Dio de Izrael.

<span id="an_45:4">45:4</span> Pro Mia servanto Jakob kaj pro Mia
elektito Izrael Mi vokis vin laux via nomo, Mi altigis vin, kvankam vi
Min ne konis.

<span id="an_45:5">45:5</span> Mi estas la Eternulo, kaj ne ekzistas
alia; ne ekzistas Dio krom Mi; Mi zonis vin, kvankam vi Min ne konis;

<span id="an_45:6">45:6</span> por ke oni eksciu oriente kaj okcidente,
ke ne ekzistas krom Mi; Mi estas la Eternulo, kaj ne ekzistas alia,

<span id="an_45:7">45:7</span> kiu faras lumon kaj kreas mallumon, faras
pacon kaj estigas malbonon; Mi, la Eternulo, faras cxion cxi tion.

<span id="an_45:8">45:8</span> Gutigu, ho cxielo, de supre, kaj la nuboj
versxu virton; malfermigxu la tero kaj produktu savon, kaj virto kune
elkresku. Mi, la Eternulo, tion kreis.

<span id="an_45:9">45:9</span> Ve al tiu, kiu malpacas kun sia Kreinto!
potpeco el la potpecoj de la tero! CXu diras argilo al sia
potfaristo:Kion vi faras? via faritajxo estas malforta?

<span id="an_45:10">45:10</span> Ve al tiu, kiu diras al la patro:Por
kio vi naskigas? kaj al la patrino:Por kio vi turmentas vin per naskado?

<span id="an_45:11">45:11</span> Tiele diras la Eternulo, la Sanktulo de
Izrael kaj lia Kreinto:Pri la estonteco demandu Min; la zorgon pri Miaj
filoj kaj pri la faritajxo de Miaj manoj lasu al Mi.

<span id="an_45:12">45:12</span> Mi faris la teron kaj kreis la homon
sur gxi; Mi per Miaj manoj etendis la cxielon kaj arangxis cxiujn gxiajn
apartenajxojn.

<span id="an_45:13">45:13</span> Mi starigis lin por justeco, kaj cxiujn
liajn vojojn Mi ebenigos; li rekonstruos Mian urbon kaj forliberigos
Miajn ekzilitojn, ne pro elacxeto nek pro donacoj, diras la Eternulo
Cebaot.

<span id="an_45:14">45:14</span> Tiele diras la Eternulo:La laborakiro
de Egiptujo kaj la komercajxo de Etiopujo kaj de Seba, de tiuj
altkreskaj viroj, transiros al vi kaj estos viaj; ili iros post vi, en
katenoj ili preteriros, kaj ili klinigxos antaux vi, kaj pregxos al
vi:Nur cxe vi estas Dio, kaj ne ekzistas alia Dio.

<span id="an_45:15">45:15</span> Vere Vi estas Dio Sin kasxanta, Dio de
Izrael, Savanto.

<span id="an_45:16">45:16</span> Hontigataj kaj malhonorataj ili cxiuj
estas; kune kun ili iros en honto la farantoj de idoloj.

<span id="an_45:17">45:17</span> Sed Izrael estas savita de la Eternulo
per savo eterna; vi ne estos hontigataj nek malhonorataj gxis eterneco.

<span id="an_45:18">45:18</span> CXar tiele diras la Eternulo; la
kreinto de la cxielo, Li estas Dio; la farinto kaj estiginto de la tero,
Li gxin arangxis; Li kreis gxin, ne por ke gxi estu malplena; Li faris
gxin, por ke gxi estu logxata:Mi estas la Eternulo, kaj ne ekzistas
alia.

<span id="an_45:19">45:19</span> Ne sekrete Mi parolis, sur malluma loko
de la tero; Mi ne diris al la idaro de Jakob:Vane vi Min sercxas. Mi
estas la Eternulo, kiu parolas justajxon kaj anoncas verajxon.

<span id="an_45:20">45:20</span> Kolektigxu kaj venu, alproksimigxu
kune, cxiuj savitoj el la nacioj. Senprudentaj estas tiuj, kiuj portas
siajn lignajn idolojn, kaj pregxas al dio, kiu ne povas helpi.

<span id="an_45:21">45:21</span> Diru, ecx interproksimigxu kaj
interkonsiligxu:kiu anoncis tion en la antikva tempo, kaj diris tion
antauxlonge? cxu ne Mi, la Eternulo? kaj ne ekzistas alia Dio krom Mi,
la Dio vera kaj la helpanto; ekzistas neniu krom Mi.

<span id="an_45:22">45:22</span> Turnu vin al Mi, cxiuj finoj de la
tero, kaj estu savitaj; cxar Mi estas Dio, kaj ne ekzistas alia.

<span id="an_45:23">45:23</span> Mi jxuris per Mi, el Mia busxo eliris
vero, vorto ne retirota, ke antaux Mi klinigxos cxiu genuo, jxuros cxiu
lango.

<span id="an_45:24">45:24</span> Nur la Eternulo, oni diros pri Mi,
havas veron kaj potencon; al Li venos kaj hontos cxiuj, kiuj koleris
kontraux Li.

<span id="an_45:25">45:25</span> Per la Eternulo pravigxos kaj glorigxos
la tuta idaro de Izrael.

<span id="an_46:1">46:1</span> Klinigxis Bel, falis Nebo; iliaj idoloj
estas transdonitaj al bestoj kaj brutoj; tio, kion vi portadis, farigxis
sxargxo por lacaj bestoj.

<span id="an_46:2">46:2</span> Ili klinigxis kaj falis kune, ne povis
savi sian sxargxon, kaj mem iris en malliberecon.

<span id="an_46:3">46:3</span> Auxskultu Min, domo de Jakob kaj la tuta
restajxo de la domo de Izrael, kiuj estas sxargxitaj sur Mi de post via
naskigxo, kiuj estas portataj de Mi de post via eliro el la ventro.

<span id="an_46:4">46:4</span> Ankaux gxis via maljuneco Mi estos la
sama, kaj gxis via grizigxo Mi vin portos; Mi vin kreis kaj Mi portos,
Mi sxargxos sur Min kaj Mi savos.

<span id="an_46:5">46:5</span> Al kiu vi Min egaligos kaj komparos kaj
similigos Min, ke ni estu similaj?

<span id="an_46:6">46:6</span> Tiuj, kiuj sxutas oron el la saketo kaj
pesas argxenton sur pesilo, dungas orajxiston, ke li faru el tio dion,
antaux kiu ili klinigxas kaj jxetas sin teren,

<span id="an_46:7">46:7</span> levas lin sur la sxultron, portas kaj
starigas lin sur lia loko; kaj li staras, ne movigxas de sia loko; ecx
se oni krias al li, li ne respondas kaj neniun savas el lia malfelicxo.

<span id="an_46:8">46:8</span> Memoru tion kaj estu viroj, prenu tion al
via koro, ho pekantoj.

<span id="an_46:9">46:9</span> Memoru tion, kio estis en la komenco de
la tempo; cxar Mi estas Dio, kaj ne ekzistas alia; Mi estas Dio, kaj ne
ekzistas simila al Mi.

<span id="an_46:10">46:10</span> Mi anoncas antauxe la estontajxon, kaj
antauxlonge tion, kio ankoraux ne okazis; kiam Mi diras, Mia decido
plenumigxas, kaj cxion, kion Mi deziras, Mi faras.

<span id="an_46:11">46:11</span> Mi vokas de oriento aglon, el lando
malproksima viron de Mia destino. Kion Mi diris, tion Mi venigos; kion
Mi pripensis, tion Mi plenumos.

<span id="an_46:12">46:12</span> Auxskultu Min, vi, kiuj havas
malhumilan koron, kiuj estas malproksimaj de la vero:

<span id="an_46:13">46:13</span> Mi alproksimigis Mian veron, por ke gxi
ne estu malproksima, kaj Mia savo ne prokrastigxos; kaj Mi donos al Cion
savon, al Izrael Mian gloron.

<span id="an_47:1">47:1</span> Iru malsupren kaj sidigxu sur polvo, ho
virgulino filino de Babel; sidigxu sur la tero, sentronigita filino de
la HXaldeoj; cxar oni ne plu nomos vin delikata kaj dorlotata.

<span id="an_47:2">47:2</span> Prenu manan muelilon kaj muelu farunon;
forigu vian vualon, levu vian vestrandon, malkovru vian kruron, transiru
riverojn.

<span id="an_47:3">47:3</span> Malkovrigxos via nudajxo, kaj montrigxos
via honto. Mi faros vengxon, kaj Mi neniun indulgos.

<span id="an_47:4">47:4</span> Nia Liberiganto-Lia nomo estas Eternulo
Cebaot, Sanktulo de Izrael.

<span id="an_47:5">47:5</span> Sidu silente kaj iru en mallumon, ho
filino de la HXaldeoj, cxar oni ne plu nomos vin estrino de regnoj.

<span id="an_47:6">47:6</span> Kiam Mi koleris Mian popolon, malhonoris
Mian heredajxon, kaj transdonis ilin en viajn manojn, vi ne montris al
ili kompaton, sur maljunulon vi metis tre peze vian jugon;

<span id="an_47:7">47:7</span> vi diris:Eterne mi estos estrino; vi ne
prenis tion al via koro, ne pensis pri la sekvoj.

<span id="an_47:8">47:8</span> Auxskultu do nun, ho voluptulino, kiu
sidas senzorge, kiu diras en sia koro:Mi estas, kaj ne ekzistas alia
krom mi; mi ne farigxos vidvino, kaj mi ne konos perdon de infanoj.

<span id="an_47:9">47:9</span> Venos do sur vin tiuj du aferoj subite,
en unu tago; seninfaneco kaj vidvineco en plena mezuro trafos vin,
malgraux viaj multaj sorcxoj, malgraux la granda forto de viaj
magiajxoj.

<span id="an_47:10">47:10</span> Vi sentis vin sendangxera en via
malboneco; vi diris:Neniu min vidas; via sagxeco kaj via scio estis viaj
delogantoj; kaj vi diris en via koro:Mi estas, kaj ne ekzistas alia krom
mi.

<span id="an_47:11">47:11</span> Tial venos sur vin malbono, kies
komencon vi ne scios, kaj falos sur vin malfelicxo, el kiu vi ne povos
vin elacxeti, kaj surprizos vin pereo, kiun vi ne antauxvidis.

<span id="an_47:12">47:12</span> Restu do cxe viaj magiajxoj, kaj cxe
viaj multaj sorcxoj, super kiuj vi laboris de via juneco; eble vi povos
profiti, eble vi fortigxos.

<span id="an_47:13">47:13</span> Vi lacigxis de la multo de viaj
konsiligxoj; nun ili starigxu, la mezurantoj de la cxielo, la
esplorantoj de la steloj, la antauxdiristoj laux la luno, kaj ili savu
vin kontraux tio, kio trafos vin.

<span id="an_47:14">47:14</span> Jen, ili farigxos kiel pajlo; la fajro
forbruligos ilin; ili ne savos sian animon el la forto de la flamo; ne
estos ia karbo, cxe kiu sin varmigi, nek fajro, antaux kiu sidi.

<span id="an_47:15">47:15</span> Tiaj farigxis por vi tiuj, kun kiuj vi
multe penis, kun kiuj vi interrilatis de via juneco; cxiu forvagis
siaflanken, neniu vin savos.

<span id="an_48:1">48:1</span> Auxskultu tion, ho domo de Jakob, vi,
kiuj estas nomataj per la nomo de Izrael, kiuj devenis el la fonto de
Jehuda, kiuj jxuras per la nomo de la Eternulo kaj citas la Dion de
Izrael, ne en vero kaj ne en justeco.

<span id="an_48:2">48:2</span> Laux la sankta urbo ili sin nomas, kaj je
la Dio de Izrael ili sin apogas; Eternulo Cebaot estas Lia nomo.

<span id="an_48:3">48:3</span> La estintajn okazintajxojn Mi anoncis
antauxlonge, el Mia busxo tio eliris, kaj Mi gxin auxdigis; Mi agis
subite, kaj cxio plenumigxis.

<span id="an_48:4">48:4</span> CXar Mi sciis, ke vi estas obstina kaj
via kolo estas fera tendeno kaj via frunto estas kupra,

<span id="an_48:5">48:5</span> tial Mi anoncis al vi antauxlonge, Mi
auxdigis al vi, antaux ol tio plenumigxis, por ke vi ne diru:Mia idolo
tion faris, mia statuo kaj mia fanditajxo tion ordonis.

<span id="an_48:6">48:6</span> Vi auxdis; rigardo do cxion; cxu vi ne
devas mem tion konfesi? Mi auxdigis al vi nun aferojn novajn kaj
kasxitajn, kiujn vi ne sciis.

<span id="an_48:7">48:7</span> Nun ili estas kreitaj, ne antauxlonge;
ecx unu tagon antauxe vi ne auxdis pri tio, por ke vi ne diru:Jen, mi
sciis pri ili.

<span id="an_48:8">48:8</span> Vi ne auxdis, vi ne sciis, kaj via orelo
antauxe ne estis malfermita; cxar Mi sciis, ke vi perfidos, de la
momento de via naskigxo oni ja nomas vin nefidindulo.

<span id="an_48:9">48:9</span> Pro Mia nomo Mi prokrastas Mian koleron,
kaj pro Mia gloro Mi detenas Min, ke Mi ne ekstermu vin.

<span id="an_48:10">48:10</span> Jen Mi vin refandis, sed ne rezultis
argxento; Mi elprovis vin en la forno de mizero.

<span id="an_48:11">48:11</span> Por Mi, por Mi Mi tion faras; cxar kial
oni blasfemu? Mian gloron Mi ne donos al iu alia.

<span id="an_48:12">48:12</span> Auxskultu Min, ho Jakob kaj Mia
alvokito Izrael:tio estas Mi; Mi estas la unua, kaj Mi estas la lasta.

<span id="an_48:13">48:13</span> Nur Mia mano fondis la teron, kaj Mia
dekstra mano etendis la cxielon; se Mi vokos ilin, ili starigxos kune.

<span id="an_48:14">48:14</span> Kolektigxu vi cxiuj kaj auxskultu:kiu
inter ili anoncis tion? tiu, kiun la Eternulo ekamis, plenumos Lian
volon en Babel kaj aperigos Lian potencon super la HXaldeoj.

<span id="an_48:15">48:15</span> Mi, Mi tion diris, Mi lin alvokis,
venigis, kaj sukcesigis lian vojon.

<span id="an_48:16">48:16</span> Alproksimigxu al Mi, auxskultu tion; de
la komenco Mi ne parolis sekrete; de la momento, kiam la afero
komencigxis, Mi tie estis. Kaj ankaux nun sendis min la Sinjoro, la
Eternulo, kaj Lia spirito.

<span id="an_48:17">48:17</span> Tiele diras la Eternulo, via
Liberiganto, la Sanktulo de Izrael:Mi estas la Eternulo, via Dio, kiu
instruas vin por via utilo, kiu kondukas vin laux la vojo, kiun vi devas
iri.

<span id="an_48:18">48:18</span> Ho, se vi atentus Miajn ordonojn! tiam
via paco estus kiel rivero, kaj via justeco kiel la ondoj de la maro;

<span id="an_48:19">48:19</span> kaj via idaro estus kiel sablo, kaj
viaj devenantoj kiel gxiaj grajnetoj; lia nomo ne estus ekstermita nek
pereigita antaux Mi.

<span id="an_48:20">48:20</span> Eliru el Babel, kuru el HXaldeujo,
anoncu kun vocxo gxojkria, auxdigu tion, disportu gxin gxis la fino de
la tero, diru:La Eternulo liberigis Sian servanton Jakob.

<span id="an_48:21">48:21</span> Kaj ili ne soifis en la dezertoj, tra
kiuj Li kondukis ilin; Li elfluigis por ili akvon el roko, Li disfendis
rokon, kaj ekfluis akvo.

<span id="an_48:22">48:22</span> Sed por la malpiuloj, diras la
Eternulo, ne ekzistas paco.

<span id="an_49:1">49:1</span> Auxskultu min, ho insuloj, kaj atentu, ho
malproksimaj gentoj:la Eternulo min alvokis el la ventro, el la interno
de mia patrino Li vokis mian nomon.

<span id="an_49:2">49:2</span> Kaj Li faris mian busxon simila al akra
glavo, kovris min per la ombro de Sia mano, kaj faris min polurita sago,
kasxis min en Sia sagujo.

<span id="an_49:3">49:3</span> Kaj Li diris al mi:Vi estas Mia servanto,
ho Izrael, per kiu Mi glorigxos.

<span id="an_49:4">49:4</span> Mi opiniis, ke vane mi penis, ke sencele
kaj vane mi konsumis mian forton; sed vere mia rajto estas cxe la
Eternulo, kaj mia rekompenco cxe mia Dio.

<span id="an_49:5">49:5</span> Kaj nun diris la Eternulo, kiu el la
patrina ventro kreis min Lia servanto, por ke mi revenigu al Li Jakobon
kaj por ke Izrael kolektigxu cxe Li (cxar mi estas honorata antaux la
okuloj de la Eternulo, kaj mia Dio estas mia forto) -

<span id="an_49:6">49:6</span> Li diris:Ne suficxas, ke vi estas Mia
servanto, por restarigi la tribojn de Jakob kaj revenigi la konservitojn
de Izrael; sed Mi faros vin lumo por la nacioj, por ke Mia savo
etendigxu gxis la fino de la tero.

<span id="an_49:7">49:7</span> Tiele diras la Eternulo, la Liberiganto
de Izrael, lia Sanktulo, al la malestimata animo, al la abomenato de la
popoloj, al la sklavo de la regantoj:Regxoj ekvidos kaj levigxos;
princoj, kaj ili adorklinigxos; pro la Eternulo, kiu estas fidinda, pro
la Sanktulo de Izrael, kiu vin elektis.

<span id="an_49:8">49:8</span> Tiele diras la Eternulo:En la tempo de
favoro Mi auxskultos vin, kaj en la tago de savo Mi helpos vin, kaj Mi
konservos vin kaj faros vin interligo por la popoloj, por restarigi la
teron, por ekposedi dezertigitajn posedajxojn,

<span id="an_49:9">49:9</span> por diri al la malliberigitoj:Eliru! al
la trovigxantoj en mallumo:Montrigxu! CXe la vojoj ili pasxtigxos, kaj
sur cxiuj nudaj montetoj estos ilia pasxtejo.

<span id="an_49:10">49:10</span> Ili ne malsatos nek soifos, ne frapos
ilin siroko nek la suno; cxar ilia Kompatanto ilin kondukos, kaj al
fontoj de akvo Li ilin gvidos.

<span id="an_49:11">49:11</span> Kaj Mi faros cxiujn Miajn montojn vojo,
kaj Miaj vojetoj estos ebene altigitaj.

<span id="an_49:12">49:12</span> Jen tiuj venos de malproksime, kaj
aliaj de nordo kaj de okcidento, kaj aliaj el la lando Sinim.

<span id="an_49:13">49:13</span> GXojkriu, ho cxielo, kaj gxoju, ho
tero, sonigu kanton, ho montoj; cxar la Eternulo konsolis Sian popolon
kaj kompatis Siajn mizerulojn.

<span id="an_49:14">49:14</span> Sed Cion diris:La Eternulo min
forlasis, kaj mia Sinjoro min forgesis.

<span id="an_49:15">49:15</span> CXu povas virino forgesi sian infaneton
kaj ne kompati la idon de sia ventro? ecx se ili forgesos, Mi vin ne
forgesos.

<span id="an_49:16">49:16</span> Jen sur Miaj manoj Mi vin gravuris;
viaj muroj estas cxiam antaux Mi.

<span id="an_49:17">49:17</span> Rapidos viaj konstruantoj; viaj
detruantoj kaj viaj ekstermantoj eliros for de vi.

<span id="an_49:18">49:18</span> Levu cxirkauxen viajn okulojn, kaj
rigardu:cxiuj kolektigxis, venas al vi. Kiel Mi vivas, diras la
Eternulo, vi cxiujn metos sur vin kiel ornamon, kaj vi cxirkauxligos vin
per ili kiel fiancxino.

<span id="an_49:19">49:19</span> CXar viaj dezertigitaj kaj senhomigitaj
lokoj kaj via ruinigita lando estas tro malvastaj por la logxantoj, kaj
viaj ekstermantoj estos malproksimigitaj.

<span id="an_49:20">49:20</span> Viaj malaperintaj infanoj ankoraux
diros en viajn orelojn:Tro malvasta estas por mi la loko; cedu al mi, ke
mi povu logxi.

<span id="an_49:21">49:21</span> Tiam vi diros en via koro:Kiu naskis al
mi cxi tiujn? mi estis ja seninfana kaj soleca, elpelita kaj forpusxita;
kiu do edukis ilin? mi restis ja sola; kie do estis cxi tiuj?

<span id="an_49:22">49:22</span> Tiele diras la Sinjoro, la Eternulo:Jen
Mi levos Mian manon al la nacioj, kaj antaux la gentoj Mi elmetos Mian
standardon; kaj ili venigos viajn filojn en la baskoj, kaj viajn
filinojn ili portos sur la sxultroj.

<span id="an_49:23">49:23</span> Kaj regxoj estos viaj vartistoj, kaj
iliaj princinoj estos viaj nutristinoj; vizagxaltere ili klinigxos
antaux vi, kaj la polvon de viaj piedoj ili lekos; kaj tiam vi ekscios,
ke Mi estas la Eternulo, ke Miaj fidantoj ne hontos.

<span id="an_49:24">49:24</span> CXu de fortulo oni povas forpreni la
akiritajxon? aux cxu oni povas liberigi la kaptitojn de venkinto?

<span id="an_49:25">49:25</span> Sed tiele diras la Eternulo:Ecx la
kaptitoj estos forprenitaj for de la fortulo, kaj la akiritajxo de la
potenculo formalaperos; kaj kontraux viaj kverelantoj Mi kverelos, kaj
viajn filojn Mi savos.

<span id="an_49:26">49:26</span> Kaj al viaj premantoj Mi mangxigos
ilian propran karnon, kaj kiel de mosto ili ebriigxos de sia propra
sango; kaj ekscios cxiu karno, ke Mi, la Eternulo, estas via Savanto kaj
via Liberiganto, la Potenculo de Jakob.

<span id="an_50:1">50:1</span> Tiele diras la Eternulo:Kie estas la
eksedziga letero de via patrino, per kiu Mi sxin forpusxis? aux al kiu
el Miaj kreditoroj Mi vendis vin? Jen pro viaj pekoj vi estas venditaj,
kaj pro viaj krimoj estas forpusxita via patrino.

<span id="an_50:2">50:2</span> Kial neniu estis, kiam Mi venis? kial
neniu respondis, kiam Mi vokis? CXu Mia mano farigxis tro mallonga, por
liberigi? kaj cxu ne ekzistas en Mi forto, por savi? Jen per Mia severa
vorto Mi sekigas maron, Mi faras el riveroj dezerton; iliaj fisxoj
putras pro senakveco kaj mortas de soifo.

<span id="an_50:3">50:3</span> Mi vestas la cxielon per mallumo, kaj
sakajxon Mi faras gxia kovrilo.

<span id="an_50:4">50:4</span> La Sinjoro, la Eternulo, donis al mi
langon instruitan, por ke mi povosciu vigligi per vorto senfortigiton;
Li vekas, cxiumatene vekas mian orelon, por ke mi auxskultu kiel
instruatoj.

<span id="an_50:5">50:5</span> La Sinjoro, la Eternulo, malfermis mian
orelon, kaj mi ne kontrauxstaris, mi ne turnis min malantauxen.

<span id="an_50:6">50:6</span> Mian dorson mi elmetis al la batantoj kaj
miajn vangojn al la harsxirantoj; mian vizagxon mi ne kovris kontraux
insultoj kaj kracxado.

<span id="an_50:7">50:7</span> Sed la Sinjoro, la Eternulo, helpas al
mi, tial mi ne estas hontigata; tial mi faris mian vizagxon kiel siliko,
kaj mi scias, ke mi ne estos senhonorigata.

<span id="an_50:8">50:8</span> Proksima estas mia praviganto; kiu
procesos kontraux mi? ni starigxu kune; kiu postulas jugxon kontraux mi,
li alproksimigxu al mi.

<span id="an_50:9">50:9</span> Jen la Sinjoro, la Eternulo, helpas al
mi; kiu do malpravigos min? jen ili cxiuj elfrotigxos kiel vesto, tineoj
ilin tramangxos.

<span id="an_50:10">50:10</span> Kiu inter vi timas la Eternulon,
auxskultas la vocxon de Lia servanto? Kvankam li iras en mallumo kaj
nenio brilas al li, tamen li fidu la nomon de la Eternulo kaj apogu sin
sur sia Dio.

<span id="an_50:11">50:11</span> Jen vi cxiuj, kiuj ekbruligas fajron,
cxirkauxas sin per flamoj, iru en la lumon de via fajro, kaj en la
flamojn, kiujn vi ekbruligis. Per Mia mano tio farigxos al vi; en doloro
vi kusxos.

<span id="an_51:1">51:1</span> Auxskultu Min, vi, kiuj postkuras la
veron, kiuj sercxas la Eternulon:rigardu la rokon, el kiu vi estas
elhakitaj, kaj en la profundon de la kavo, el kiu vi estas elfositaj.

<span id="an_51:2">51:2</span> Rigardu Abrahamon, vian patron, kaj
Saran, vian naskintinon; cxar Mi alvokis lin, kiam li estis sola, kaj Mi
benis lin kaj multigis lin.

<span id="an_51:3">51:3</span> CXar la Eternulo konsolos Cionon,
konsolos cxiujn gxiajn ruinojn, kaj gxian dezerton Li faros kiel Eden,
kaj gxian stepon kiel la gxardeno de la Eternulo; gxojo kaj gajeco
trovigxos en gxi, dankado kaj lauxta kantado.

<span id="an_51:4">51:4</span> Atentu Min, ho Mia popolo, kaj vi, Mia
gento, auxskultu Min; cxar instruo eliros el Mi, kaj Mian legxon Mi
starigos kiel lumon por la popoloj.

<span id="an_51:5">51:5</span> Proksima estas Mia vero, eliris Mia
helpo, kaj Miaj brakoj jugxos popolojn; al Mi esperas insuloj kaj
atendas Mian brakon.

<span id="an_51:6">51:6</span> Levu al la cxielo viajn okulojn, kaj
rigardu la teron malsupre; cxar la cxielo disneniigxos kiel fumo, kaj la
tero elfrotigxos kiel vesto, kaj gxiaj logxantoj mortos kiel kuloj; sed
Mia savo restos eterne, kaj Mia vero ne difektigxos.

<span id="an_51:7">51:7</span> Auxskultu Min, vi, kiuj konas la veron,
popolo, havanta Mian instruon en sia koro:ne timu ofendon de homoj, kaj
de iliaj insultoj ne senkuragxigxu.

<span id="an_51:8">51:8</span> CXar kiel veston tramangxos ilin tineoj,
kaj kiel lanajxon tramangxos ilin vermoj; sed Mia vero restos eterne,
kaj Mia savo por cxiuj generacioj.

<span id="an_51:9">51:9</span> Levigxu, levigxu, vestu vin per forto, ho
brako de la Eternulo; levigxu, kiel en la tempo antikva, en la
generacioj de antauxlonge. CXu ne vi dishakis Rahabon, trapikis la
drakon?

<span id="an_51:10">51:10</span> CXu ne vi elsekigis la maron, la akvon
de grandega abismo, faris la maran profundon vojo por transiro de la
liberigitoj?

<span id="an_51:11">51:11</span> Kaj la elacxetitoj de la Eternulo
revenos kaj iros sur Cionon kun kantado, kaj gxojo eterna estos super
ilia kapo; gxojon kaj gajecon ili atingos, kaj forflugos afliktoj kaj
gxemado.

<span id="an_51:12">51:12</span> Mi, Mi mem estas via konsolanto. Kiu vi
estas, ke vi timas homon morteman, kaj homidon, kiu estas egala al
herbo;

<span id="an_51:13">51:13</span> kaj vi forgesis la Eternulon, vian
Kreinton, kiu etendis la cxielon kaj fondis la teron; kaj konstante,
cxiutage, vi timas la furiozon de la premanto, kiu celas ekstermi? Sed
kie estas la furiozo de la premanto?

<span id="an_51:14">51:14</span> Baldaux la kaptito estos liberigita, ke
li ne mortu en la kavo kaj ne manku al li pano.

<span id="an_51:15">51:15</span> Mi estas la Eternulo, via Dio, kiu
kvietigas la maron, kiam bruas gxiaj ondoj, kaj kies nomo estas Eternulo
Cebaot.

<span id="an_51:16">51:16</span> Mi metis Miajn vortojn en vian busxon
kaj kovris vin per la ombro de Mia mano, por arangxi la cxielon kaj doni
fundamenton al la tero, kaj por diri al Cion:Vi estas Mia popolo.

<span id="an_51:17">51:17</span> Vekigxu, vekigxu, levigxu, ho
Jerusalem, vi, kiu trinkis el la mano de la Eternulo la kalikon de Lia
kolero; la sxauxmantan ebriigantan kalikon vi eltrinkis gxis la fundo.

<span id="an_51:18">51:18</span> El cxiuj filoj, kiujn sxi naskis, neniu
sxin gvidis; el cxiuj filoj, kiujn sxi edukis, neniu tenis sxin je la
mano.

<span id="an_51:19">51:19</span> Tio ambaux vin trafis; kiu kompatis
vin? ruinado kaj malfelicxo, malsato kaj glavo; per kiu mi povus konsoli
vin?

<span id="an_51:20">51:20</span> Viaj filoj senfortigxis, kusxis cxe la
komenco de cxiuj stratoj kiel cervo en reto, plenaj de la kolero de la
Eternulo, de la indigno de via Dio.

<span id="an_51:21">51:21</span> Tial auxskultu cxi tion, vi, mizerulino
kaj ebriulino, sed ne de vino:

<span id="an_51:22">51:22</span> tiele diras via Sinjoro, la Eternulo,
kaj via Dio, kiu defendas Sian popolon:Jen Mi prenis el via mano la
ebriigan kalikon, la sxauxmantan kalikon de Mia kolero; vi ne plu
trinkos gxin;

<span id="an_51:23">51:23</span> kaj Mi transdonos gxin en la manon de
viaj turmentantoj, kiuj diris al via animo:Klinu vin, por ke ni
transiru; kaj vi faris el via dorso kvazaux teron, kvazaux straton por
pasantoj.

<span id="an_52:1">52:1</span> Vekigxu, vekigxu, vestu vin per via
forto, ho Cion; surmetu sur vin la vestojn de via majesto, ho Jerusalem,
sankta urbo; cxar ne plu eniros en vin necirkumcidito kaj malpurulo.

<span id="an_52:2">52:2</span> Forskuu de vi la polvon, levigxu,
sidigxu, ho Jerusalem; disigu la ligilojn de via kolo, ho kaptita filino
de Cion.

<span id="an_52:3">52:3</span> CXar tiele diras la Eternulo:Senpage vi
estis vendita, kaj ne per argxento vi estos elacxetita.

<span id="an_52:4">52:4</span> CXar tiele diras la Sinjoro, la
Eternulo:En Egiptujon iam iris Mia popolo, por logxi tie kelktempe, kaj
la Asiriano pro nenio gxin premis;

<span id="an_52:5">52:5</span> kion do Mi nun cxi tie devas fari, diras
la Eternulo, kiam Mia popolo estas prenita pro nenio? gxiaj regantoj
triumfe krias, diras la Eternulo, kaj konstante, cxiutage, Mia nomo
estas insultata.

<span id="an_52:6">52:6</span> Tial Mia popolo ekkonos Mian nomon; tial
gxi ekscios en tiu tago, ke Mi estas Tiu sama, kiu diras:Jen Mi estas.

<span id="an_52:7">52:7</span> Kiel cxarmaj estas sur la montoj la
piedoj de anoncanto, kiu proklamas pacon, anoncas bonon, sciigas pri
helpo, diras al Cion:Regxas via Dio!

<span id="an_52:8">52:8</span> Jen eksonis la vocxo de viaj
gardostarantoj; ili levas la vocxon kaj kune gxojkrias, cxar per siaj
propraj okuloj ili vidas, kiel la Eternulo revenas al Cion.

<span id="an_52:9">52:9</span> Triumfu, gxojkriu kune, ho ruinoj de
Jerusalem; cxar la Eternulo konsolis Sian popolon, liberigis
Jerusalemon.

<span id="an_52:10">52:10</span> La Eternulo malkovris Sian sanktan
brakon antaux la okuloj de cxiuj nacioj; kaj cxiuj finoj de la tero
vidas la helpon de nia Dio.

<span id="an_52:11">52:11</span> Foriru, foriru, eliru el tie, ne tusxu
malpurajxon; eliru el gxia mezo; purigu vin, ho portantoj de la vazoj de
la Eternulo.

<span id="an_52:12">52:12</span> Tamen ne rapidante vi eliros, kaj ne
forkurante vi iros; cxar iros antaux vi la Eternulo, kaj gardos vin
malantauxe la Dio de Izrael.

<span id="an_52:13">52:13</span> Jen Mia servanto havos sukceson, li
altigxos kaj glorigxos kaj staros tre alte.

<span id="an_52:14">52:14</span> Kiel multaj estis teruritaj, rigardante
vin (tiele lia aspekto estis malbeligita pli ol cxe cxiu alia kaj lia
eksterajxo pli ol cxe iu ajn homo),

<span id="an_52:15">52:15</span> tiel li saltigos pri si multe da
popoloj; regxoj fermos antaux li sian busxon, cxar ili vidos ion, kio ne
estis dirita al ili, kaj ili rimarkos ion, pri kio ili ne auxdis.

<span id="an_53:1">53:1</span> Kiu kredus al tio, kion ni auxdis? kaj
super kiu malkasxigxis la brako de la Eternulo?

<span id="an_53:2">53:2</span> CXar li elkreskis antaux Li kiel juna
brancxo kaj kiel radiko el tero senakva; li ne havis staturon nek
belecon; ni rigardis lin, sed li ne havis aspekton, per kiu li placxus
al ni.

<span id="an_53:3">53:3</span> Li estis malestimata kaj evitata de
homoj, viro suferanta kaj malsana; kaj kiel iganta deturni de li la
vizagxon, li estis malestimata, kaj li havis por ni nenian valoron.

<span id="an_53:4">53:4</span> Vere, niajn malsanojn li portis sur si,
kaj per niaj suferoj li sin sxargxis; sed ni opiniis lin plagita,
frapita de Dio, kaj humiligita.

<span id="an_53:5">53:5</span> Tamen li estis vundita pro niaj pekoj,
dispremita pro niaj krimoj; puno por nia bono estis sur li, kaj per lia
vundo ni sanigxis.

<span id="an_53:6">53:6</span> Ni cxiuj erarvagis kiel sxafoj, cxiu iris
sian vojon; kaj la Eternulo jxetis sur lin la kulpon de ni cxiuj.

<span id="an_53:7">53:7</span> Li estis turmentata, tamen li humiligxis
kaj ne malfermis sian busxon; kiel sxafido kondukata al bucxo kaj kiel
sxafo muta antaux siaj tondantoj, li ne malfermis sian busxon.

<span id="an_53:8">53:8</span> De malliberigo kaj de jugxo li estas
prenita; kaj pri lia generacio kiu rakontos? De sur la tero de vivantoj
li estas fortrancxita, pro la kulpo de mia popolo li estas frapita.

<span id="an_53:9">53:9</span> Inter malbonaguloj oni donis al li
tombon, inter ricxuloj post lia morto, kvankam li ne faris maljustajxon
kaj trompo ne estis en lia busxo.

<span id="an_53:10">53:10</span> Sed la Eternulo volis tiel lin
turmenti. Kiam lia animo estos preninta sur sin elacxetan punon, li
vidos idaron, li longe vivos, kaj la intenco de la Eternulo sukcesos per
lia mano.

<span id="an_53:11">53:11</span> La laborfrukton de sia animo li vidos,
kaj satigxos. Per konigo de li Mia virtulo-servanto virtigos multajn;
kaj iliajn pekojn li portos sur si.

<span id="an_53:12">53:12</span> Tial Mi donos al li multajn kiel lian
parton, kaj la potenculojn li dividos kiel akiron; pro tio, ke li
elmetis sian animon al la morto kaj estis alkalkulita al krimuloj, dum
li portis sur si la pekon de multaj kaj petis por la krimuloj.

<span id="an_54:1">54:1</span> GXoju, ho senfruktulino, kiu ne naskis;
sonigu kanton kaj gxojkriu, ho vi, kiu ne suferis doloron; cxar la
forlasitino havos pli da infanoj, ol la havanta edzon, diras la
Eternulo.

<span id="an_54:2">54:2</span> Vastigu la spacon de via tendo, disetendu
la tapisxojn de viaj logxejoj, ne retenu; etendu pli longe viajn
sxnurojn, kaj viajn palisojn fortikigu.

<span id="an_54:3">54:3</span> CXar dekstren kaj maldekstren vi
disvastigxos, kaj via idaro ekposedos naciojn kaj eklogxos en urboj
dezertigitaj.

<span id="an_54:4">54:4</span> Ne timu, cxar vi ne estos malhonorata; ne
kasxu vin honte, cxar vi ne estos hontigata, kaj cxar la honton de via
juneco vi forgesos kaj la malhonoron de via vidvineco vi ne plu
rememoros.

<span id="an_54:5">54:5</span> CXar via Kreinto estas via edzo, Eternulo
Cebaot estas Lia nomo; kaj via Liberiginto estas la Sanktulo de Izrael,
kiun oni nomas Dio de la tuta tero.

<span id="an_54:6">54:6</span> CXar kiel virinon forlasitan kaj
afliktitan en la spirito la Eternulo vin alvokis; kaj kiel edzinon de la
juneco, kvankam forpusxitan, diras via Dio.

<span id="an_54:7">54:7</span> Por malgranda momento Mi vin forlasis,
kaj kun granda kompato Mi vin reprenos al Mi.

<span id="an_54:8">54:8</span> En eksplodo de kolero Mi forturnis de vi
Mian vizagxon por momento, sed per eterna favorkoreco Mi vin kompatis,
diras via Liberiginto, la Eternulo.

<span id="an_54:9">54:9</span> CXar tio estas por Mi kiel la akvo de
Noa; kiel Mi jxuris, ke Mi ne plu venigos la akvon de Noa sur la teron,
tiel Mi jxuris, ke Mi ne koleros vin nek insultos vin.

<span id="an_54:10">54:10</span> CXar montoj forsxovigxos kaj altajxoj
sxanceligxos; sed Mia favorkoreco ne forigxos de vi, kaj la interligo de
Mia paco ne sxanceligxos, diras la Eternulo, via Kompatanto.

<span id="an_54:11">54:11</span> Ho mizera, suferanta de ventego,
senkonsola! jen Mi donos brilon al viaj sxtonoj, kaj vian fundamenton Mi
faros el safiroj.

<span id="an_54:12">54:12</span> Kaj Mi faros viajn murdentojn el
rubenoj kaj viajn pordegojn el kristaloj kaj cxiujn viajn limojn el
multekostaj sxtonoj.

<span id="an_54:13">54:13</span> Kaj cxiuj viaj infanoj estos instruitaj
de la Eternulo, kaj granda estos la bonstato de viaj filoj.

<span id="an_54:14">54:14</span> Per vero vi fortikigxos; estu
malproksima de premiteco, cxar vi ne bezonas timi, kaj de teruro, cxar
gxi ne alproksimigxos al vi.

<span id="an_54:15">54:15</span> Certe, oni sin armos kontraux vi, sed
tio ne estos de Mi; kiu sin armos kontraux vi, tiu falos antaux vi.

<span id="an_54:16">54:16</span> Jen Mi kreis la forgxiston, kiu blovas
fajron sur karboj kaj ellaboras ilojn por siaj faroj; kaj Mi ankaux
kreis ekstermanton por detruado.

<span id="an_54:17">54:17</span> Nenia ilo, kreita kontraux vi, havos
sukceson; kaj cxiun langon, kiu batalos kontraux vi en la jugxo, vi
malpravigos. Tio estas la heredajxo de la servantoj de la Eternulo, kaj
ilia praveco antaux Mi, diras la Eternulo.

<span id="an_55:1">55:1</span> Ho vi, cxiuj soifantoj, iru al la akvo,
kaj vi, kiuj ne havas monon; iru, acxetu, kaj mangxu; iru, acxetu sen
mono kaj sen pago vinon kaj lakton.

<span id="an_55:2">55:2</span> Kial vi donas monon por tio, kio ne estas
pano? kaj vian laboron por tio, kio ne satigas? auxskultu do Min, kaj
mangxu bonajxon, kaj via animo gxuu grasajxon.

<span id="an_55:3">55:3</span> Klinu vian orelon, kaj venu al Mi;
auxskultu, por ke vivu via animo; kaj Mi faros kun vi interligon eternan
pri la fidindaj korfavoroj, promesitaj al David.

<span id="an_55:4">55:4</span> Jen Mi starigis lin kiel atestanton por
la nacioj, kiel princon kaj ordonanton por la gentoj.

<span id="an_55:5">55:5</span> Jen vi vokos popolon, kiun vi ne konas;
kaj popolo, kiu vin ne konas, alkuros al vi, pro la Eternulo, via Dio,
kaj pro la Sanktulo de Izrael, cxar Li faris vin glora.

<span id="an_55:6">55:6</span> Sercxu la Eternulon, dum Li estas
trovebla; voku Lin, dum Li estas proksime.

<span id="an_55:7">55:7</span> Malpiulo forlasu sian vojon, kaj krimulo
siajn intencojn, kaj li returnu sin al la Eternulo, kaj cxi Tiu lin
kompatos, kaj al nia Dio, cxar Li multe pardonas.

<span id="an_55:8">55:8</span> CXar Miaj pensoj ne estas viaj pensoj,
kaj viaj vojoj ne estas Miaj vojoj, diras la Eternulo.

<span id="an_55:9">55:9</span> Kiom la cxielo estas pli alte ol la tero,
tiom Miaj vojoj estas pli alte ol viaj vojoj, kaj Miaj pensoj ol viaj
pensoj.

<span id="an_55:10">55:10</span> CXar kiel la pluvo kaj la negxo falas
de la cxielo kaj ne revenas tien, sed malsoifigas la teron kaj naskigas
kaj produktigas gxin kaj donas semon al la semanto kaj panon al la
mangxanto:

<span id="an_55:11">55:11</span> tiel estos Mia vorto, kiu eliras el Mia
busxo; gxi ne revenos al Mi vane, sed plenumos Mian volon, kaj sukcesos
en tio, por kio Mi gxin sendis.

<span id="an_55:12">55:12</span> Kun gxojo vi eliros, kaj kun paco vi
estos kondukataj; la montoj kaj montetoj sonigos antaux vi kanton, kaj
cxiuj arboj de la kampo plauxdos per la manoj.

<span id="an_55:13">55:13</span> Anstataux pikarbetajxo elkreskos
cipreso, anstataux urtiko elkreskos mirto; kaj tio estos gloro por la
Eternulo, eterna signo, kiu ne ekstermigxos.

<span id="an_56:1">56:1</span> Tiele diras la Eternulo:Gardu justecon
kaj faru bonon; cxar baldaux venos Mia savo kaj malkasxigxos Mia vero.

<span id="an_56:2">56:2</span> Felicxa estas la homo, kiu tion faras,
kaj la homido, kiu sin tenas je tio, kaj observas sabaton, por ne
malsanktigi gxin, kaj gardas sian manon, por fari nenian malbonon.

<span id="an_56:3">56:3</span> La fremdulo, kiu aligxis al la Eternulo,
ne diru:La Eternulo elapartigos min de Sia popolo; kaj la euxnuko ne
diru:Jen mi estas arbo velkinta.

<span id="an_56:4">56:4</span> CXar tiele diras la Eternulo pri la
euxnukoj, kiuj observas Miajn sabatojn, elektas tion, kio placxas al Mi,
kaj tenas sin je Mia interligo:

<span id="an_56:5">56:5</span> Al ili Mi donos en Mia domo kaj inter
Miaj muroj lokon kaj nomon pli bonan ol al filoj kaj filinoj; Mi donos
al ili nomon eternan, kiu ne ekstermigxos.

<span id="an_56:6">56:6</span> Kaj la fremdulojn, kiuj aligxis al la
Eternulo, por servi al Li kaj ami la nomon de la Eternulo, por estis
Liaj sklavoj, cxiujn, kiuj observas sabaton, por ne malsanktigi gxin,
kaj kiuj tenas sin je Mia interligo,

<span id="an_56:7">56:7</span> Mi venigos sur Mian sanktan monton kaj
gxojigos en Mia pregxejo; iliaj bruloferoj kaj bucxoferoj estos favore
akceptataj sur Mia altaro; cxar Mia domo estos nomata pregxejo por cxiuj
popoloj.

<span id="an_56:8">56:8</span> La Sinjoro, la Eternulo, kiu kolektas la
dispelitojn de Izrael, diras:Al liaj kolektitoj Mi kolektos ankoraux
pli.

<span id="an_56:9">56:9</span> Venu por mangxi, ho cxiuj bestoj kampaj,
cxiuj bestoj arbaraj.

<span id="an_56:10">56:10</span> Liaj gardistoj cxiuj estas blindaj,
senkomprenaj; ili cxiuj estas hundoj mutaj, kiuj ne povas boji,
dormemaj, kusxemaj, amantaj dormeti.

<span id="an_56:11">56:11</span> Tamen ili estas hundoj avidaj, kiuj ne
povas satigxi; kaj ili estas pasxtistoj, kiuj nenion komprenas; cxiu
iras sian vojon, cxiu siaflanke sercxas sian profiton, dirante:

<span id="an_56:12">56:12</span> Venu, mi prenos vinon, kaj ni trinku
ebriigajxon; kaj kiel estas hodiaux, tiel estos morgaux, multe kaj
ankoraux multe pli.

<span id="an_57:1">57:1</span> La virtulo pereis, kaj neniu prenis tion
al sia koro; kaj piaj homoj estas forkaptataj, kaj neniu komprenas, ke
for de malbono estas forkaptita la virtulo.

<span id="an_57:2">57:2</span> Kiu iras gxustan vojon, tiu venas al
paco, ripozas sur sia kusxejo.

<span id="an_57:3">57:3</span> Sed venu cxi tien vi, ho filoj de
sorcxistino, idoj de adultulo kaj malcxastulino!

<span id="an_57:4">57:4</span> Kiun vi mokegas? kontraux kiu vi
malfermegas la busxon kaj elsxovas la langon? cxu vi ne estas infanoj de
krimo, idoj de mensogo,

<span id="an_57:5">57:5</span> kiuj varmigxas en la arbaretoj, sub cxiu
verdbrancxa arbo; kiuj bucxas la infanojn en la valoj, sub la
elstarantaj rokoj?

<span id="an_57:6">57:6</span> Inter la glatajxoj de la valo estas via
parto; ili, ili estas via loto; al ili vi versxis versxoferojn, alportis
farunoferojn; cxu Mi povas esti kontenta pri tio?

<span id="an_57:7">57:7</span> Sur monto alta kaj levita vi starigis
vian kusxejon, vi tien supreniris, por bucxi oferojn.

<span id="an_57:8">57:8</span> Kaj malantaux la pordo kaj la fostoj vi
starigis vian simbolon; cxar vi forturnis vin de Mi kaj supreniris,
largxigis vian kusxejon, kaj ligis vin kun ili; vi ekamis ilian
kusxejon, elrigardis por vi oportunan lokon.

<span id="an_57:9">57:9</span> Oleita vi pilgrimis al la regxo, uzis
multe da aromajxoj, kaj vi sendis malproksimen viajn senditojn, kaj
malaltigxis gxis SXeol.

<span id="an_57:10">57:10</span> Pro la multeco de viaj vojoj vi
lacigxis, tamen vi ne diris:Mi perdis la esperon; vi trovis ankoraux
vivon en via mano, kaj pro tio vi ne lacigxis.

<span id="an_57:11">57:11</span> Sed kiu kauxzis al vi zorgojn, kaj kiun
vi timis, ke vi ekmensogis kaj Min ne memoris kaj ne prenis al via koro?
cxu pro tio, ke Mi silentas tre longe, vi Min ne timas?

<span id="an_57:12">57:12</span> Se Mi montros vian pravecon kaj viajn
farojn, ili ne helpos vin.

<span id="an_57:13">57:13</span> Kiam vi krios, viaj idolamasoj vin
savu; sed ilin cxiujn disportos la vento, forpelos la blovo; kaj kiu
fidas Min, tiu ekposedos la teron kaj heredos Mian sanktan monton.

<span id="an_57:14">57:14</span> Kaj Li diras:Faru vojon, faru vojon,
ebenigu irejon, forigu malhelpojn de la vojo de Mia popolo.

<span id="an_57:15">57:15</span> CXar tiele diras la Plejalta kaj
Plejsupra, kiu restas eterne kaj kies nomo estas Sanktulo:Alte kaj en
sankta loko Mi logxas, sed ankaux apud afliktito kaj humilulo, por
revigligi la spiriton de humiluloj kaj revivigi la koron de afliktitoj.

<span id="an_57:16">57:16</span> CXar ne eterne Mi malpacas kaj ne
senfine Mi koleras; alie tute senfortigxus antaux Mi la spirito kaj la
animoj, kiujn Mi kreis.

<span id="an_57:17">57:17</span> Pro la peko de lia avideco Mi koleris
kaj frapis lin, Mi deturnis Min kaj koleris; sed li iris perfide, iris
laux la vojo de sia koro.

<span id="an_57:18">57:18</span> Mi vidis liajn vojojn, kaj Mi lin
sanigos; Mi kondukos lin kaj redonos konsolon al li kaj al liaj
plorantoj.

<span id="an_57:19">57:19</span> Mi kreos diron de la busxo:Paco, paco
al malproksimaj kaj al proksimaj, diras la Eternulo; kaj Mi sanigos lin.

<span id="an_57:20">57:20</span> Sed la malpiuloj estas kiel malkvieta
maro, kiu ne povas trankviligxi kaj kies akvo eljxetas sxlimon kaj
koton.

<span id="an_57:21">57:21</span> Ne ekzistas paco por la malpiuloj,
diras mia Dio.

<span id="an_58:1">58:1</span> Kriu per la tuta gorgxo, ne detenu vin,
lauxtigu vian vocxon simile al fanfaro, kaj eldiru al Mia popolo gxian
krimon kaj al la domo de Jakob gxiajn pekojn.

<span id="an_58:2">58:2</span> Min ili cxiutage sercxas, kaj ili deziras
ekkoni Miajn vojojn; kiel popolo, kiu faras bonon kaj ne forlasis la
legxon de sia Dio, ili postulas de Mi justan jugxon, deziras proksimecon
de Dio:

<span id="an_58:3">58:3</span> Kial ni fastas, kaj Vi ne vidas?
turmentas nian animon, kaj Vi ne scias? Sed jen en la tago de via
fastado vi plenumas viajn dezirojn, kaj cxiujn viajn laborantojn vi
premas per postuloj.

<span id="an_58:4">58:4</span> Jen vi fastas por kverelo kaj malpaco,
kaj por bati per malpia pugno; kiel nun, vi ne fastas tiel, ke en la
alteco estu auxdata via vocxo.

<span id="an_58:5">58:5</span> CXu tia estas fasto, kiu placxas al Mi,
kiam homo turmentas sian animon, klinas sian kapon kiel kanon, kaj
sternas sub si sakajxon kaj cindron? cxu tion vi nomas fasto kaj tago
placxanta al la Eternulo?

<span id="an_58:6">58:6</span> Ja nur tio estas fasto, kiu placxas al
Mi, se vi dissxiros la ligilojn de malpieco, disbatos la katenojn de
sklaveco, liberigos la prematojn, disbatos cxian jugon;

<span id="an_58:7">58:7</span> se vi derompos vian panon por malsatulo
kaj senhejmajn malricxulojn enkondukos en vian domon; se, vidante
nudulon, vi lin vestos, kaj antaux viaj samkarnuloj vi vin ne kasxos.

<span id="an_58:8">58:8</span> Tiam via lumo ekbrilos kiel matenrugxo,
kaj via sanigxo rapide progresos; via virto iros antaux vi; la gloro de
la Eternulo gardos vin malantauxe.

<span id="an_58:9">58:9</span> Tiam vi vokos, kaj la Eternulo respondos;
vi krios, kaj Li diros:Jen Mi estas! Se vi forigos el inter vi premadon,
montradon per fingro, kaj paroladon malbonan,

<span id="an_58:10">58:10</span> kaj malfermos antaux malsatulo vian
koron, kaj satigos suferantan animon, tiam via lumo brilos en mallumo
kaj via krepusko estos kiel tagmezo;

<span id="an_58:11">58:11</span> kaj la Eternulo kondukos vin cxiam kaj
satigos vian animon en tempo de senpluveco, kaj Li fortikigos viajn
ostojn; kaj vi estas kiel gxardeno akvumata, kaj kiel akva fonto, kies
akvo ne mankas.

<span id="an_58:12">58:12</span> Kaj oni rekonstruos cxe vi la antikvajn
ruinojn; la fundamentojn de antaux multaj generacioj vi restarigos; kaj
oni nomos vin riparanto de brecxoj, reboniganto de vojoj por logxado.

<span id="an_58:13">58:13</span> Se vi retenos vian piedon en sabato,
por ke vi ne plenumu viajn dezirojn en Mia sankta tago; kaj vi nomos
sabaton plezuro, la sanktigitan tagon de la Eternulo vi nomos honorata;
kaj vi honoros gxin per nefarado de viaj ordinaraj aferoj, per
neplenumado de viaj deziroj, kaj per neparolado de vantajxoj:

<span id="an_58:14">58:14</span> tiam vi gxuos per la Eternulo, kaj Mi
sidigos vin sur la altajxoj de la tero, kaj Mi nutros vin per la
heredajxo de via patro Jakob; cxar tion diras la busxo de la Eternulo.

<span id="an_59:1">59:1</span> Vidu, ne mallongigxis la mano de la
Eternulo, por ke gxi ne povu helpi; kaj ne malakrigxis Lia orelo, por ke
Li ne auxdu.

<span id="an_59:2">59:2</span> Nur viaj krimoj estis disigilo inter vi
kaj via Dio, kaj viaj pekoj kovris antaux vi Lian vizagxon, por ke Li ne
auxdu.

<span id="an_59:3">59:3</span> CXar viaj manoj estas makulitaj per
sango, kaj viaj fingroj per krimo; via busxo parolas malveron, via lango
esprimas maljustajxon.

<span id="an_59:4">59:4</span> Neniu procesas honeste, kaj neniu jugxas
juste; oni fidas vantajxon kaj parolas malveron, gravedigxas per
malhonestajxo kaj naskas krimon.

<span id="an_59:5">59:5</span> Oni kovas ovojn de vipuro, kaj oni teksas
araneajxon. Kiu mangxas iom el tiuj ovoj, tiu mortas; kiam oni ilin
disrompas, elaperas vipuro.

<span id="an_59:6">59:6</span> Ilia teksajxo ne tauxgos por vesto, kaj
ili ne kovros sin per sia faritajxo; iliaj faroj estas faroj pekaj, kaj
agoj de rabo estas en iliaj manoj.

<span id="an_59:7">59:7</span> Iliaj piedoj kuras al malbono, kaj ili
rapidas, por versxi senkulpan sangon; iliaj pensoj estas pensoj pekaj;
ruinigo kaj pereigo estas sur ilia vojo.

<span id="an_59:8">59:8</span> Vojon de paco ili ne konas, kaj sur iliaj
irejoj ne trovigxas justeco; siajn vojetojn ili kurbigis al si; cxiu,
kiu iras sur ili, ne konas pacon.

<span id="an_59:9">59:9</span> Tial malproksimigxis de ni justeco, kaj
vero ne atingis nin; ni atendas lumon, sed jen estas mallumo; brilon,
sed ni iras en mallumo.

<span id="an_59:10">59:10</span> Ni palpas la muron kiel blinduloj, kaj
ni palpas kiel senokululoj; en tagmezo ni faletas kiel en krepusko, en
mallumo kiel mortintoj.

<span id="an_59:11">59:11</span> Ni cxiuj blekegas kiel ursoj, kaj ni
gxemas kiel kolomboj; ni atendas justecon, sed gxi forestas; savon, sed
gxi estas malproksime de ni.

<span id="an_59:12">59:12</span> CXar multigxis niaj krimoj antaux Vi,
kaj niaj pekoj atestas kontraux ni; cxar niaj krimoj estas kun ni, kaj
niajn pekojn ni konas.

<span id="an_59:13">59:13</span> Ni krimis kaj mensogis kontraux la
Eternulo, kaj ni forturnis nin de nia Dio; ni parolis pri rabado kaj
malbonagado, ni preparis kaj eligis el la koro vortojn mensogajn.

<span id="an_59:14">59:14</span> Kaj forturnigxis malantauxen la
justeco, kaj la virto staras malproksime; cxar la vero faletis sur la
strato, kaj la gxusteco ne povas veni.

<span id="an_59:15">59:15</span> Kaj la vero estas forigita; kaj
prirabata estas tiu, kiu detenas sin de malbono. Kaj la Eternulo vidis,
kaj Li indignis, ke forestas justeco.

<span id="an_59:16">59:16</span> Kaj Li vidis, ke ne trovigxas viro, kaj
Li miris, ke ne trovigxas defendanto; kaj helpis Lin Lia brako, kaj Lia
justeco Lin subtenis.

<span id="an_59:17">59:17</span> Kaj Li surmetis sur Sin la veron kiel
kirason, kaj la kaskon de savo sur Sian kapon; kaj Li metis sur Sin
veston de vengxo, kaj envolvis Sin en severecon kiel en mantelon.

<span id="an_59:18">59:18</span> Laux la faroj Li repagos:koleron al
Siaj malamikoj, honton al Siaj malamantoj; al la insuloj Li repagos,
kion ili meritas.

<span id="an_59:19">59:19</span> Kaj oni timos en la okcidento la nomon
de la Eternulo kaj en la oriento Lian majeston; cxar la malamiko venos
kiel rivero, pelata de la spirado de la Eternulo.

<span id="an_59:20">59:20</span> Kaj venos Liberiganto por Cion, kaj por
tiuj el Jakob, kiuj retirigxis de malbonagoj, diras la Eternulo.

<span id="an_59:21">59:21</span> Kaj Mi faras kun ili jenan interligon,
diras la Eternulo:Mia spirito, kiu estas sur vi, kaj Miaj vortoj, kiujn
Mi metis en vian busxon, ne forigxos de via busxo nek de la busxo de
viaj infanoj nek de la busxo de via plua idaro, de nun gxis eterne,
diras la Eternulo.

<span id="an_60:1">60:1</span> Levigxu, lumigxu; cxar venas via lumo,
kaj la majesto de la Eternulo ekbrilas super vi.

<span id="an_60:2">60:2</span> CXar jen mallumo kovros la teron, kaj
krepusko la popolojn; sed super vi brilos la Eternulo, kaj Lia majesto
aperos super vi.

<span id="an_60:3">60:3</span> Kaj popoloj iros al via lumo, kaj regxoj
al la brilo de viaj radioj.

<span id="an_60:4">60:4</span> Levu cxirkauxen viajn okulojn, kaj
rigardu:cxiuj ili kolektigxas kaj iras al vi; viaj filoj venas de
malproksime, kaj viaj filinoj estas portataj sur la brako.

<span id="an_60:5">60:5</span> Tiam vi vidos kaj estos ravita, ektremos
kaj vastigxos via koro; cxar turnigxos al vi la abundajxo de la maro, la
ricxajxoj de la popoloj venos al vi.

<span id="an_60:6">60:6</span> Multo da kameloj kovros vin, junaj
kameloj el Midjan kaj Efa; cxiuj ili venos el SXeba, portos oron kaj
olibanon, kaj proklamos lauxdon al la Eternulo.

<span id="an_60:7">60:7</span> CXiuj sxafoj de Kedar kolektigxos cxe vi;
la virsxafoj de Nebajot servos al vi; favore akceptotaj ili iros sur
Mian altaron, kaj la domon de Mia gloro Mi majestigos.

<span id="an_60:8">60:8</span> Kiuj ili estas, kiuj flugas kiel nuboj,
kaj kiel kolomboj al siaj kolombujoj?

<span id="an_60:9">60:9</span> Al Mi celas la insuloj, kaj la sxipoj de
Tarsxisx estas antauxe, por venigi viajn filojn de malproksime, ilian
argxenton kaj oron kune kun ili, pro la nomo de la Eternulo, via Dio,
kaj de la Sanktulo de Izrael, cxar Li faris vin glora.

<span id="an_60:10">60:10</span> Kaj fremduloj konstruos viajn murojn,
kaj iliaj regxoj servos al vi; cxar en Mia kolero Mi vin frapis, sed en
Mia favoro Mi vin kompatas.

<span id="an_60:11">60:11</span> Kaj cxiam nefermitaj estos viaj
pordegoj, nek tage nek nokte ili estos sxlosataj; por ke oni venigu al
vi la potencon de la popoloj kaj konduku iliajn regxojn.

<span id="an_60:12">60:12</span> CXar popolo aux regno, kiu ne servos al
vi, pereos, kaj tiaj popoloj estas tute ekstermotaj.

<span id="an_60:13">60:13</span> La majesto de Lebanon venos al vi;
cipreso, abio, kaj bukso kunigxos, por ornami la lokon de Mia sanktejo;
kaj la lokon de Miaj piedoj Mi faros honorata.

<span id="an_60:14">60:14</span> Kaj humile venos al vi la filoj de viaj
premantoj, kaj jxetos sin antaux viajn piedojn cxiuj, kiuj vin
malestimis; kaj oni nomos vin urbo de la Eternulo, Cion de la Sanktulo
de Izrael.

<span id="an_60:15">60:15</span> Anstataux tio, ke vi estis forlasita
kaj malamata kaj neniu volis preterpasi vin, Mi faros vin fierindajxo de
la mondo, gxojo de cxiuj generacioj.

<span id="an_60:16">60:16</span> Kaj vi nutros vin per la lakto de la
popoloj kaj per la abundajxo de la regxoj; kaj vi ekscios, ke Mi, la
Eternulo, estas via Savanto kaj via Liberiganto, la Potenculo de Jakob.

<span id="an_60:17">60:17</span> Anstataux kupro Mi alportos oron, kaj
anstataux fero Mi alportos argxenton, anstataux ligno kupron, kaj
anstataux sxtonoj feron; kaj Mi faros via estraro la pacon kaj viaj
administrantoj la justecon.

<span id="an_60:18">60:18</span> Oni ne plu auxdos pri perforto en via
lando, pri malfelicxo kaj pereigo inter viaj limoj; kaj viajn murojn vi
nomos savo kaj viajn pordegojn lauxda kanto.

<span id="an_60:19">60:19</span> La suno ne plu estos por vi lumo de la
tago, kaj la brilo de la luno ne lumos al vi; sed la Eternulo estos por
vi lumo eterna, kaj via Dio estos via gloro.

<span id="an_60:20">60:20</span> Via suno ne plu subiros, kaj via luno
ne kasxigxos; cxar la Eternulo estos por vi lumo eterna, kaj la tagoj de
via funebro finigxos.

<span id="an_60:21">60:21</span> Kaj via popolo tuta estos justuloj, por
eterne ili ekposedos la teron; tio estas markoto de Mia plantado, faro
de Miaj manoj, per kiu Mi Min gloros.

<span id="an_60:22">60:22</span> El la plej malgranda farigxos milo, kaj
el la plej sensignifa farigxos potenca popolo; Mi, la Eternulo, rapide
faros tion en gxia tempo.

<span id="an_61:1">61:1</span> La spirito de la Sinjoro, la Eternulo,
estas sur mi, cxar la Eternulo min sanktoleis, por bonanonci al
mizeruloj; Li sendis min, por bandagxi tiujn, kies koro estas vundita,
por anonci liberecon al kaptitoj kaj malsxloson al malliberigitoj,

<span id="an_61:2">61:2</span> por proklami favorjaron de la Eternulo
kaj vengxotagon de nia Dio, por konsoli cxiujn malgxojulojn,

<span id="an_61:3">61:3</span> por fari al la afliktitoj de Cion, ke oni
donu al ili ornamon anstataux cindro, oleon de gxojo anstataux funebro,
veston de gloro anstataux spirito afliktita, kaj ke oni nomu ilin
kverkoj de justeco, plantajxo de la Eternulo por Lia gloro.

<span id="an_61:4">61:4</span> Kaj ili rekonstruos la antikvajn ruinojn,
restarigos la detruitajxojn de la antauxa tempo, kaj renovigos la
ruinigitajn urbojn, dezertigitajn antaux multe da generacioj.

<span id="an_61:5">61:5</span> Starigxos fremduloj kaj pasxtos viajn
sxafojn, kaj aligentuloj estos viaj plugistoj kaj vinberistoj.

<span id="an_61:6">61:6</span> Kaj vi estos nomataj pastroj de la
Eternulo, servantoj de nia Dio oni nomos vin; la ricxajxon de popoloj vi
mangxos, kaj per ilia gloro vi glorigxos.

<span id="an_61:7">61:7</span> Pro via honto vi ricevos duoble, pro la
malhonoro ili gxojkantos sur siaj partoj; duoblajxon ili ekposedos en
sia lando; gxojo eterna estos cxe ili.

<span id="an_61:8">61:8</span> CXar Mi, la Eternulo, amas justecon,
malamas rabadon kaj maljustecon; kaj Mi fidele donos al ili ilian
rekompencon, kaj interligon eternan Mi faros kun ili.

<span id="an_61:9">61:9</span> Kaj ilia idaro estos fama inter la
popoloj, kaj iliaj posteuloj inter la nacioj; cxiuj, kiuj ilin vidos,
konos ilin, ke ili estas semo benita de la Eternulo.

<span id="an_61:10">61:10</span> Mi forte gxojas pri la Eternulo, mia
animo gxojas pri mia Dio; cxar Li vestis min per vestoj de savo, per
mantelo de justeco Li min kovris, kiel fiancxon, kiu sin ornamas per
belajxo, kaj kiel fiancxinon, kiu metas sur sin siajn ornamajxojn.

<span id="an_61:11">61:11</span> CXar kiel la tero elirigas siajn
kreskajxojn kaj kiel gxardeno elkreskigas siajn semojn, tiel la Sinjoro,
la Eternulo, elkreskigos justecon kaj gloron antaux cxiuj popoloj.

<span id="an_62:1">62:1</span> Pro Cion mi ne silentos, kaj pro
Jerusalem mi ne haltos, gxis gxia praveco eligxos kiel brilo kaj gxia
savo kiel brulanta torcxo.

<span id="an_62:2">62:2</span> Kaj la popoloj vidos vian felicxon, kaj
cxiuj regxoj vian honoron; kaj oni nomos vin per nomo nova, kiun eldiros
la busxo de la Eternulo.

<span id="an_62:3">62:3</span> Kaj vi estos belega krono en la mano de
la Eternulo, kaj regxa kapornamo en la manplato de via Dio.

<span id="an_62:4">62:4</span> Oni ne plu nomos vin forlasita, kaj pri
via lando oni ne plu diros, ke gxi estas dezerta; sed oni nomos vin Mia
Favorata kaj vian landon Edzinigitino; cxar la Eternulo vin favoras kaj
via lando havos edzon.

<span id="an_62:5">62:5</span> Kiel junulo prenas por kunvivado
junulinon, tiel kunvivos kun vi viaj filoj; kaj kiel fiancxo gxojas pri
la fiancxino, tiel gxojos pri vi via Dio.

<span id="an_62:6">62:6</span> Sur viaj muregoj, ho Jerusalem, Mi
starigis gardistojn, por ke la tutan tagon kaj la tutan nokton ili ne
eksilentu; vi, kiuj memorigas pri la Eternulo, ne faru al vi ripozon,

<span id="an_62:7">62:7</span> kaj al Li ne donu ripozon, gxis Li
arangxos kaj faros Jerusalemon gloro sur la tero.

<span id="an_62:8">62:8</span> La Eternulo jxuris per Sia dekstra mano
kaj per Sia potenca brako:Mi ne plu donos vian grenon kiel mangxajxon al
viaj malamikoj, kaj fremduloj ne trinkos vian moston, por kiu vi
laboris;

<span id="an_62:9">62:9</span> sed gxiaj rikoltantoj gxin mangxos, kaj
lauxdos la Eternulon; kaj gxiaj kolektantoj gxin trinkos en la korto de
Mia sanktejo.

<span id="an_62:10">62:10</span> Pasu, pasu tra la pordegoj, pretigu
vojon por la popolo; ebenigu, ebenigu la vojon, liberigu gxin de
sxtonoj; levu standardon super la popoloj.

<span id="an_62:11">62:11</span> Jen la Eternulo auxdigas gxis la fino
de la tero:Diru al la filino de Cion:Jen venas via Savanto; jen Lia
rekompenco estas kun Li, kaj Lia repago antaux Li.

<span id="an_62:12">62:12</span> Kaj oni nomos ilin la sankta popolo, la
liberigitoj de la Eternulo; kaj vin oni nomos urbo multevizitata kaj ne
forlasata.

<span id="an_63:1">63:1</span> Kiu estas tiu, kiu venas el Edom, en
rugxaj vestoj el Bocra? tiu majesta en siaj vestoj, klinanta sin sub la
grandeco de sia forto? Tio estas Mi, anoncanta la veron, potenca por
helpi.

<span id="an_63:2">63:2</span> Kial Via drapirajxo estas rugxa, kaj Viaj
vestoj kiel cxe tretanto en vinpremejo?

<span id="an_63:3">63:3</span> La premilon Mi sola tretis, kaj el la
popoloj neniu estis kun Mi; Mi tretis ilin en Mia kolero kaj piedpremis
ilin en Mia furiozo; kaj sxprucis ilia sango sur Mian veston, kaj Mian
tutan drapirajxon Mi malpurigis.

<span id="an_63:4">63:4</span> CXar la tago de vengxo estas en Mia koro,
kaj la jaro de Miaj liberigotoj venis.

<span id="an_63:5">63:5</span> Mi rigardis, sed Mi ne trovis helpanton;
Mi miris, sed Mi ne trovis subtenanton; tiam helpis Min Mia brako, kaj
Mia furiozo Min subtenis.

<span id="an_63:6">63:6</span> Kaj Mi dispremis popolojn en Mia kolero
kaj ebriigis ilin per Mia furiozo, kaj Mi elversxis sur la teron ilian
sangon.

<span id="an_63:7">63:7</span> Mi proklamos la favorkorecon de la
Eternulo, la lauxdon al la Eternulo, pro cxio, kion la Eternulo faris
por ni, kaj pro la multe da bono, kiun Li faris al la domo de Izrael
konforme al Sia kompatemeco kaj granda favorkoreco.

<span id="an_63:8">63:8</span> Kaj Li diris:Ili estas ja Mia popolo,
filoj, kiuj ne perfidas; kaj Li farigxis ilia Savanto.

<span id="an_63:9">63:9</span> En cxiuj iliaj suferoj Li ankaux suferis,
kaj angxelo de cxe Li helpis ilin; en Sia amo kaj en Sia kompato Li
liberigis ilin; Li prenis ilin sur Sin kaj portis ilin en cxiuj tempoj
de la antikveco.

<span id="an_63:10">63:10</span> Sed ili ribelis, kaj indignigis Lian
sanktan spiriton; tial Li farigxis ilia malamiko kaj mem batalis
kontraux ili.

<span id="an_63:11">63:11</span> Kaj Lia popolo rememoris la tempon
antikvan de Moseo, dirante:Kie estas Tiu, kiu elkondukis ilin el la maro
kune kun la pasxtanto de Liaj sxafoj? kie estas Tiu, kiu metis internen
de ili Sian sanktan spiriton?

<span id="an_63:12">63:12</span> Tiu, kiu gvidis per Sia majesta brako
la dekstran manon de Moseo? Tiu, kiu disfendis antaux ili la akvon, por
fari al Si nomon eternan?

<span id="an_63:13">63:13</span> Tiu, kiu kondukis ilin tra la abismoj
kiel cxevalon tra la dezerto, kaj ili ne falpusxigxis?

<span id="an_63:14">63:14</span> Kiel brutaro malsupreniras en la valon
kaj la spirito de la Eternulo donas al gxi ripozon, tiel Vi kondukis
Vian popolon, por fari al Vi gloran nomon.

<span id="an_63:15">63:15</span> Rigardu el la cxielo kaj vidu el Via
sankta kaj majesta logxejo:kie estas Via fervoro kaj potenco? Via granda
interno kaj Via kompato fortirigxis de mi.

<span id="an_63:16">63:16</span> Vi estas ja nia patro; Abraham ja ne
scias pri ni, kaj Izrael nin ne rekonas; Vi, ho Eternulo, estas nia
patro; nia Liberiganto-tia estas de eterne Via nomo.

<span id="an_63:17">63:17</span> Kial, ho Eternulo, Vi permesis al ni
forvagi de Viaj vojoj, obstinigis nian koron, ke ni Vin ne respektu?
Returnu Vin pro Viaj servantoj, pro Viaj heredaj triboj.

<span id="an_63:18">63:18</span> Ne longe posedis Via sankta popolo;
niaj malamikoj dispremis per la piedoj Vian sanktejon.

<span id="an_63:19">63:19</span> Ni farigxis kiel tiuj, kiujn Vi neniam
regis, kiuj neniam estis nomataj per Via nomo.

<span id="an_64:1">64:1</span> Ho, se Vi disfendus la cxielon kaj
malsuprenirus, antaux Vi ektremus la montoj;

<span id="an_64:2">64:2</span> aperu kiel fajro, kiu bruligas lignerojn,
kiel akvo, kiu bolas de fajro, por konigi Vian nomon al Viaj malamikoj;
antaux Via vizagxo ektremu la popoloj!

<span id="an_64:3">64:3</span> Kiam Vi faris miraklojn, kiujn ni ne
atendis, kiam Vi malsupreniris, antaux Vi ektremis la montoj.

<span id="an_64:4">64:4</span> Neniam oni tion auxdis, ne eksciis per la
orelo, nek okulo tion vidis, ke iu dio krom Vi tion faras por tiuj, kiuj
esperas je li.

<span id="an_64:5">64:5</span> Vi renkontis tiujn, kiuj gxoje faris
justajxon kaj memoris Vin sur Viaj vojoj; kvankam Vi koleris, kiam ni
pekis, tamen per ili ni cxiam estis savataj.

<span id="an_64:6">64:6</span> Ni cxiuj farigxis kiel malpuruloj, kaj
nia tuta virto estas kiel makulita vesto; ni cxiuj velkas kiel folio,
kaj niaj pekoj portas nin kiel vento.

<span id="an_64:7">64:7</span> Kaj neniu vokas Vian nomon, nek vekigxas,
por forte sin teni je Vi; cxar Vi kovris Vian vizagxon antaux ni kaj
lasas nin perei per niaj pekoj.

<span id="an_64:8">64:8</span> Sed nun, ho Eternulo, Vi estas nia Patro;
ni estas la argilo, kaj Vi estas nia formanto, kaj ni cxiuj estas la
produkto de Via mano.

<span id="an_64:9">64:9</span> Ne koleru, ho Eternulo, tro forte, kaj ne
eterne memoru la kulpon; ho, rigardu, ni cxiuj estas Via popolo.

<span id="an_64:10">64:10</span> Viaj sanktaj urboj farigxis dezerto,
Cion farigxis dezerto, Jerusalem ruino.

<span id="an_64:11">64:11</span> Nia sankta kaj belega domo, en kiu niaj
patroj Vin lauxdadis, estas forbruligita per fajro, kaj cxiuj niaj
dezirindajxoj farigxis ruinoj.

<span id="an_64:12">64:12</span> CXu malgraux cxio cxi tio Vi retenos
Vin, ho Eternulo? cxu Vi silentos kaj tiel forte nin premos?

<span id="an_65:1">65:1</span> Mi estis preta respondi al tiuj, kiuj
tion ne petis; Mi estis trovebla por tiuj, kiuj Min ne sercxis; al
popolo, kiu ne vokis Mian nomon, Mi diris:Jen Mi estas, jen Mi estas.

<span id="an_65:2">65:2</span> CXiutage Mi etendis Miajn manojn al
popolo obstina, al tiuj, kiuj iras vojon malbonan, laux siaj intencoj;

<span id="an_65:3">65:3</span> al popolo, kiu konstante indignigas Min
antaux Mia vizagxo; al homoj, kiuj bucxas oferojn en gxardenoj kaj
incensas sur brikoj;

<span id="an_65:4">65:4</span> al homoj, kiuj sidas inter la tomboj kaj
noktas en kavernoj, mangxas viandon de porko, kaj havas abomenindan
supon en siaj vazoj;

<span id="an_65:5">65:5</span> kiuj diras:Iru for, ne alproksimigxu al
mi, cxar mi estas pli sankta ol vi. Tiuj estas fumo por Mia nazo, fajro
brulanta la tutan tagon.

<span id="an_65:6">65:6</span> Tio estas enskribita antaux Mi:Mi ne
eksilentos, gxis Mi repagos; kaj Mi repagos sur ilian bruston

<span id="an_65:7">65:7</span> viajn kulpojn kaj kune ankaux la kulpojn
de viaj patroj, diras la Eternulo, kiuj incensis sur la montoj kaj
ofendis Min sur la montetoj; kaj Mi remezuros al ili iliajn antauxajn
farojn sur ilian bruston.

<span id="an_65:8">65:8</span> Tiele diras la Eternulo:Kiel se en
vinberaro trovigxas mosto, oni diras:Ne difektu gxin, cxar en gxi estas
beno, tiel Mi agos pro Miaj servantoj, ke Mi ne pereigu cxiujn.

<span id="an_65:9">65:9</span> Kaj Mi elirigos el Jakob semon kaj el
Jehuda heredanton de Miaj montoj, kaj heredos ilin Miaj elektitoj, kaj
Miaj servantoj tie logxos.

<span id="an_65:10">65:10</span> Kaj SXaron estos pasxtejo de sxafoj,
kaj la valo Ahxor kusxejo de bovoj por Mia popolo, kiu sercxas Min.

<span id="an_65:11">65:11</span> Sed vin, kiuj forlasis la Eternulon,
forgesis Mian sanktan monton, arangxas tablon por la Felicxo, kaj faras
versxon por la Destino-

<span id="an_65:12">65:12</span> vin Mi destinos por la glavo, kaj cxiuj
vi genuos por la bucxo, pro tio, ke Mi vokis kaj vi ne respondis, Mi
parolis kaj vi ne auxskultis, kaj vi faris malbonon antaux Miaj okuloj,
kaj elektis tion, kio ne placxis al Mi.

<span id="an_65:13">65:13</span> Tial tiele diras la Sinjoro, la
Eternulo:Jen Miaj servantoj mangxos, kaj vi malsatos; Miaj servantoj
trinkos, kaj vi soifos; Miaj servantoj gxojos, kaj vi hontos;

<span id="an_65:14">65:14</span> Miaj servantoj kantos pro kora gajeco,
kaj vi krios pro kora doloro kaj ploros pro aflikto de spirito.

<span id="an_65:15">65:15</span> Kaj vi donos vian nomon al Miaj
elektitoj por malbeno, kaj la Sinjoro, la Eternulo, vin mortigos; sed
Siajn servantojn Li nomos per alia nomo.

<span id="an_65:16">65:16</span> Kiu sin benos sur la tero, tiu benos
sin per la Dio vera; kaj kiu jxuros sur la tero, tiu jxuros per la Dio
vera; cxar forgesitaj estos la antauxaj suferoj kaj forkasxigxos antaux
Miaj okuloj.

<span id="an_65:17">65:17</span> CXar jen Mi kreos novan cxielon kaj
novan teron; kaj la antauxajxo ne estos rememorigata, kaj oni ne pensos
pri gxi.

<span id="an_65:18">65:18</span> Kaj vi nur gxojos kaj estos gajaj cxiam
pri tio, kion Mi kreos; cxar jen Mi kreos Jerusalemon por gxojo kaj
gxian popolon por gajeco.

<span id="an_65:19">65:19</span> Kaj Mi gxojos pri Jerusalem, kaj Mi
estos gaja pri Mia popolo; kaj oni ne plu auxdos en gxi vocxon de ploro,
nek vocxon de plendo.

<span id="an_65:20">65:20</span> Ne plu estos tie infano aux maljunulo,
kiu ne atingus la plenecon de siaj tagoj; cxar junulo mortos en la agxo
de cent jaroj, kaj pekulo estos malbenata per agxo centjara.

<span id="an_65:21">65:21</span> Ili konstruos domojn kaj logxos en ili;
ili plantos vinbergxardenojn kaj mangxos iliajn fruktojn.

<span id="an_65:22">65:22</span> Ili ne konstruos, ke alia logxu; ili ne
plantos, ke alia mangxu; cxar kiel la tagoj de arbo estas la tagoj de
Mia popolo, kaj Miaj elektitoj eluzos la produktojn de siaj manoj gxis
plena malnovigxo.

<span id="an_65:23">65:23</span> Ili ne laboros vane kaj ne naskos por
pereo; cxar ili estos semo de benitoj de la Eternulo, kaj iliaj
posteuloj kun ili.

<span id="an_65:24">65:24</span> Kaj estos tiel, ke antaux ol ili vokos,
Mi respondos; ili estos ankoraux parolantaj, kaj Mi jam auxdos.

<span id="an_65:25">65:25</span> Lupo kaj sxafido pasxtigxos kune, leono
simile al bovo mangxos pajlon, kaj mangxajxo de serpento estos polvo.
Ili ne faros malbonon nek difekton sur Mia tuta sankta monto, diras la
Eternulo.

<span id="an_66:1">66:1</span> Tiele diras la Eternulo:La cxielo estas
Mia trono, kaj la tero estas Mia piedbenketo; kie do estos la domo, kiun
vi konstruos por Mi? kaj kie estos la loko por Mia ripozo?

<span id="an_66:2">66:2</span> CXion tion faris ja Mia mano, kaj tiel
cxio farigxis, diras la Eternulo. Nur tion Mi rigardas:humilulon kaj
spirite-afliktiton, kiu respektegas Mian vorton.

<span id="an_66:3">66:3</span> Unu bucxas bovon, alia mortigas homon;
unu bucxoferas sxafidon, alia rompas la kolon al hundo; unu alportas
farunoferon, alia sangon de porko; unu incensas olibanon, alia pregxas
al idolo. Sed kiel ili elektis al si siajn vojojn kaj ilia animo gxuas
ilian abomenindajxon,

<span id="an_66:4">66:4</span> tiel ankaux Mi elektos por ili
petolantojn kaj venigos sur ilin tion, kion ili timis; cxar Mi vokis,
kaj neniu respondis; Mi parolis, kaj ili ne auxskultis; sed ili faris
malbonon antaux Miaj okuloj, kaj elektis tion, kio ne placxis al Mi.

<span id="an_66:5">66:5</span> Auxskultu la parolon de la Eternulo, vi,
kiuj respektegas Lian parolon:Viaj fratoj, kiuj vin malamas kaj
forpusxas pro Mia nomo, diras:La Eternulo montru Sian gloron, por ke ni
vidu vian gxojon! Sed ili estos hontigitaj.

<span id="an_66:6">66:6</span> Auxdigxas brua vocxo el la urbo, vocxo el
la templo, vocxo de la Eternulo, kiu repagas merititajxon al Siaj
malamikoj.

<span id="an_66:7">66:7</span> Antaux ol sxi eksentis dolorojn, sxi
naskis; antaux ol venis al sxi la akusxigxaj suferoj, sxi elfaligis
filon.

<span id="an_66:8">66:8</span> Kiu auxdis ion similan? kiu vidis ion
similan? cxu la tero naskas en unu tago? cxu naskigxas popolo per unu
fojo, kiel, apenaux eksentinte naskajn dolorojn, tuj naskis Cion siajn
filojn?

<span id="an_66:9">66:9</span> CXu Mi, malfermante la uteron, ne lasus
naski? diras la Eternulo. CXu Mi, kiu pretigis la naskon, mem gxin
haltigus? diras via Dio.

<span id="an_66:10">66:10</span> GXoju kun Jerusalem kaj estu gajaj pri
gxi cxiuj gxiaj amantoj; forte gxoju pri gxi cxiuj, kiuj ploris pri gxi.

<span id="an_66:11">66:11</span> Sucxu kaj satigxu el la brusto de gxiaj
konsoloj; sucxu kaj gxuu la abundon de gxia gloro.

<span id="an_66:12">66:12</span> CXar tiele diras la Eternulo:Jen Mi
fluigos sur gxin pacon kiel riveron, kaj la ricxajxon de la popoloj kiel
disversxigxintan torenton, por ke vi sucxu; sur la brakoj vi estos
portataj, kaj sur la genuoj vi estos dorlotataj.

<span id="an_66:13">66:13</span> Kiel homon, kiun konsolas lia patrino,
tiel Mi vin konsolos; kaj en Jerusalem vi estos konsolataj.

<span id="an_66:14">66:14</span> Kaj vi vidos, kaj gxojos via koro, kaj
viaj ostoj vigligxos kiel fresxa verdajxo; kaj la mano de la Eternulo
farigxos konata al Liaj servantoj, kaj Lia kolero al Liaj malamikoj.

<span id="an_66:15">66:15</span> CXar jen la Eternulo venos en fajro,
kaj Lia cxaro estos kiel ventego, por elversxi en ardo Sian koleron kaj
en flama fajro Sian indignon.

<span id="an_66:16">66:16</span> CXar per fajro kaj glavo la Eternulo
faros jugxon super cxiu karno; kaj multaj estos la frapitoj de la
Eternulo.

<span id="an_66:17">66:17</span> Tiuj, kiuj sanktigas kaj purigas sin
por la gxardenoj, starante post unu en la mezo, kiuj mangxas viandon de
porko kaj abomenindajxon kaj musojn, cxiuj kune estos ekstermitaj, diras
la Eternulo.

<span id="an_66:18">66:18</span> Kaj por Mi, pro iliaj faroj kaj
intencoj, venis la tempo kolekti cxiujn popolojn kaj gentojn, por ke ili
venu kaj vidu Mian gloron.

<span id="an_66:19">66:19</span> Kaj Mi faros sur ili signon, kaj la
savigxintojn el ili Mi sendos al la popoloj Tarsxisx, Pul, kaj Lud, al
la strecxantoj de pafarkoj, al Tubal kaj Javan, sur la malproksimajn
insulojn, kiuj ne auxdis la famon pri Mi kaj ne vidis Mian gloron; kaj
ili proklamos Mian gloron inter la popoloj.

<span id="an_66:20">66:20</span> Kaj ili venigos cxiujn viajn fratojn el
inter cxiuj popoloj kiel donacon al la Eternulo, sur cxevaloj kaj
cxaroj, en veturiloj, kaj sur muloj kaj kameloj, sur Mian sanktan monton
en Jerusalemon, diras la Eternulo, simile al tio, kiel la Izraelidoj
alportadis la donacojn en la domon de la Eternulo en pura vazo.

<span id="an_66:21">66:21</span> Kaj el ili Mi prenos al Mi pastrojn kaj
Levidojn, diras la Eternulo.

<span id="an_66:22">66:22</span> CXar kiel la nova cxielo kaj la nova
tero, kiujn Mi kreos, staros antaux Mi, diras la Eternulo, tiel staros
via idaro kaj via nomo.

<span id="an_66:23">66:23</span> Kaj regule en cxiu monatkomenco kaj en
cxiu sabato venos cxiu karno, por adorklinigxi antaux Mi, diras la
Eternulo.

<span id="an_66:24">66:24</span> Kaj ili eliros kaj vidos la kadavrojn
de la homoj, kiuj malbonagis kontraux Mi; cxar ilia vermo ne mortos kaj
ilia fajro ne estingigxos, kaj ili estos abomenindajxo por cxiu karno.

------------------------------------------------------------------------

[Next: Jeremiah](jer)
