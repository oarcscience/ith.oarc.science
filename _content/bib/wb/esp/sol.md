[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ecc)  [Next](isa) 

------------------------------------------------------------------------

### Esperanto Bible: Song of Solomon

<span id="an_1:1">1:1</span> Alta kanto de Salomono.

<span id="an_1:2">1:2</span> Ho, li kisu min per kisoj de sia busxo!
CXar via amo estas pli bona, ol vino.

<span id="an_1:3">1:3</span> Ho, kiel bonodoras viaj aromajxoj! Via nomo
similas al elversxita oleo; Tial la frauxlinoj amas vin.

<span id="an_1:4">1:4</span> Altiru min; ni postkuros vin. La regxo
envenigu min en siajn cxambrojn; Ho, ni gxojos kaj gajigxos kun vi; Ni
memoros vian amon pli, ol vinon; Sincere oni amas vin.

<span id="an_1:5">1:5</span> Mi estas nigra, tamen beleta, Ho filinoj de
Jerusalem, Kiel la tendoj de Kedar, Kiel la tapetoj de Salomono.

<span id="an_1:6">1:6</span> Ne rigardu min, ke mi estas nigreta: La
suno min brulkolorigis. La filoj de mia patrino koleris kontraux mi; Ili
faris min gardistino de la vinbergxardenoj; Mian propran vinbergxardenon
mi ne gardis.

<span id="an_1:7">1:7</span> Diru al mi, ho vi, kiun mia animo amas, Kie
vi pasxtas, kie vi ripozigas vian brutaron tagmeze: Kial mi similu al
vagistino CXe la brutaroj de viaj kamaradoj?

<span id="an_1:8">1:8</span> Se vi ne scias tion, ho belulino inter
virinoj, Sekvu la pasxojn de la sxafaro, Kaj pasxtu viajn kapridojn cxe
la tendoj de la pasxtistoj.

<span id="an_1:9">1:9</span> Al la cxevalino en la cxaroj de Faraono Mi
komparas vin, ho mia amatino.

<span id="an_1:10">1:10</span> Belaj estas viaj vangoj sub la
orelringoj, Via kolo sub la lacxoj de perloj.

<span id="an_1:11">1:11</span> Orajn orelringojn ni faros al vi, Kun
argxentaj enkrustajxoj.

<span id="an_1:12">1:12</span> Dum la regxo sidas cxe la festotablo, Mia
nardo bonodoras.

<span id="an_1:13">1:13</span> Kiel fasko de mirho, restanta inter miaj
mamoj, Estas al mi mia amato.

<span id="an_1:14">1:14</span> Kiel floraro de kofero estas por mi mia
amato, En la vinbergxardenoj de En-Gedi.

<span id="an_1:15">1:15</span> Ho, vi estas bela, mia amatino; ho, vi
estas ja bela; Viaj okuloj estas kiel cxe kolomboj.

<span id="an_1:16">1:16</span> Ho, vi estas bela, mia amato, kaj cxarma;
Nia lito estas kiel fresxaj herboj;

<span id="an_1:17">1:17</span> La traboj de nia domo estas cedraj, Niaj
cxevronoj estas abiaj.

<span id="an_2:1">2:1</span> Mi estas la lilio de SXaron, La rozo de la
valoj.

<span id="an_2:2">2:2</span> Kiel rozo inter la dornoj, Tiel estas mia
amatino inter la knabinoj.

<span id="an_2:3">2:3</span> Kiel pomarbo inter arboj nefruktaj, Tiel
estas mia amato inter la junuloj. Mi sopiris al lia ombro, jen mi
sidigxis; Kaj liaj fruktoj estas bongustaj al mia palato.

<span id="an_2:4">2:4</span> Li enkonduku min en vindomon, Kaj lia
standardo super mi estu la amo.

<span id="an_2:5">2:5</span> Plifortigu min per vinberkuko, Refresxigu
min per pomsuko; CXar mi estas malsana de amo.

<span id="an_2:6">2:6</span> Lia maldekstra mano estu sub mia kapo, Lia
dekstra cxirkauxprenu min.

<span id="an_2:7">2:7</span> Mi jxurligas vin, ho filinoj de Jerusalem,
Je la gazeloj aux la cervoj de la kampo: Ne veku nek sendormigu la
amatinon, GXis sxi mem volos.

<span id="an_2:8">2:8</span> Ho, jen estas la vocxo de mia amato! Ho,
jen li venas, Rapidante sur la montoj, saltante sur la altajxoj.

<span id="an_2:9">2:9</span> Mia amato similas al gazelo aux al cervo.
Ho, jen li staras post nia muro, Rigardante tra la fenestro, Sin
montrante cxe la krado.

<span id="an_2:10">2:10</span> Mia amato vokas, li parolas al mi:
Levigxu, mia amatino, mia belulino, ho venu;

<span id="an_2:11">2:11</span> CXar la vintro jam forpasis, La pluvo
pasis kaj malaperis;

<span id="an_2:12">2:12</span> La floroj jam estas sur la tero; La
kantosezono jam alvenis, Kaj la vocxo de la turto jam auxdigxas en nia
lando;

<span id="an_2:13">2:13</span> La figarbo jam maturigas siajn
fruktetojn, La vinbertrunkoj siajn vinberetojn, Kiuj jam bonodoras.
Levigxu, mia amatino, mia belulino, kaj venu.

<span id="an_2:14">2:14</span> Ho mia kolombino, en la krevajxoj de la
roko, en la kasxejo de la rokkrutajxo, Montru al mi vian aspekton,
auxdigu al mi vian vocxon; CXar via vocxo estas dolcxa, kaj via aspekto
estas bela.

<span id="an_2:15">2:15</span> Kaptu al ni la sxakalojn, la malgrandajn
sxakalojn, La detruantojn de la vinbergxardenoj, Kiam niaj
vinbergxardenoj burgxonas.

<span id="an_2:16">2:16</span> Mia amato apartenas al mi, Kaj mi
apartenas al li, Kiu pasxtas inter la rozoj.

<span id="an_2:17">2:17</span> GXis la tago malvarmetigxos kaj la ombroj
forkuros, Turnu vin, ho amato, similigxu al gazelo aux al cervo Sur la
montoj de aromajxoj.

<span id="an_3:1">3:1</span> Sur mia kusxejo dum la nokto mi sercxis
tiun, kiun mia animo amas; Mi sercxis lin, sed mi lin ne trovis.

<span id="an_3:2">3:2</span> Mi levigxos, kaj irados tra la urbo; Sur la
stratoj kaj placoj mi sercxos tiun, kiun mia animo amas; Mi sercxis lin,
sed mi lin ne trovis.

<span id="an_3:3">3:3</span> La gardistoj, kiuj iradas tra la urbo,
renkontis min, Al ili mi demandis:CXu vi vidis tiun, kiun mia animo
amas?

<span id="an_3:4">3:4</span> Kiam mi nur ekforiris de ili, Mi renkontis
tiun, kiun mia animo amas; Mi tenis lin, kaj ne delasis lin, GXis mi
enkondukis lin en la domon de mia patrino, Kaj en la cxambron de sxi,
kiu naskis min.

<span id="an_3:5">3:5</span> Mi jxurligas vin, ho filinoj de Jerusalem,
Je la gazeloj aux cervoj de la kampo: Ne veku nek sendormigu la
amatinon, GXis sxi mem volos.

<span id="an_3:6">3:6</span> Kiu estas sxi, kiu venas el la dezerto,
kiel kolono de fumo Parfumita per mirho kaj olibano, Per cxiaj pudroj de
la parfumisto?

<span id="an_3:7">3:7</span> Jen estas la lito de Salomono! Sesdek
fortuloj cxirkauxas gxin El la fortuloj de Izrael,

<span id="an_3:8">3:8</span> CXiuj tenantaj glavojn, kompetentaj
batalantoj; CXiu portas sian glavon cxe sia femuro, Pro la teruro de la
nokto.

<span id="an_3:9">3:9</span> Edzigxan liton el la ligno de Lebanon
Konstruis al si la regxo Salomono.

<span id="an_3:10">3:10</span> GXiajn kolonojn li konstruis el argxento,
La cxarpentajxon el oro, la tegajxon el purpuro; La interno estas
pavimita per la amo de la filinoj de Jerusalem.

<span id="an_3:11">3:11</span> Iru tien, ho filinoj de Cion, kaj vidu la
regxon Salomono, Vestitan per la krono, per kiu lia patrino kronis lin
en la tago de lia edzigxofesto, En la tago de la gxojo de lia koro.

<span id="an_4:1">4:1</span> Vi estas bela, mia amatino, vi estas bela;
Viaj okuloj estas kolombaj, malantaux via vualo. Viaj haroj estas kiel
aro da kaprinoj, Deirantaj sur la deklivo de la monto Gilead.

<span id="an_4:2">4:2</span> Viaj dentoj estas kiel tondotaj sxafinoj,
Kiuj elvenas el la lavejo; CXiuj estas en paroj, Kaj ne mankas ecx unu
el ili.

<span id="an_4:3">4:3</span> Viaj lipoj estas kiel rugxa fadeno, Kaj via
elparolado estas bela; Kiel peco de granato, viaj vangoj aspektas
Malantaux via vualo.

<span id="an_4:4">4:4</span> Via kolo estas kiel la turo de David, kiu
estas konstruita kiel armiltenejo; Mil sxildoj pendas sur gxi, CXiuj
sxildoj de la potenculoj.

<span id="an_4:5">4:5</span> Viaj du mamoj estas kiel du cervidoj,
gxemeloj de gazelino, Kiuj sin pasxtas inter la rozoj.

<span id="an_4:6">4:6</span> GXis la tago malvarmetigxos kaj la ombroj
forkuros, Mi foriros al la monto de mirho kaj al la altajxo de olibano.

<span id="an_4:7">4:7</span> Via tutajxo estas bela, mia amatino; Vi ne
havas difekton.

<span id="an_4:8">4:8</span> Kun mi el Lebanon venu, ho mia fiancxino,
Kun mi el Lebanon; Rigardu malsupren de la pinto de Amana, De la pinto
de Senir kaj HXermon, El la kavernoj de la leonoj, De la montoj de la
leopardoj.

<span id="an_4:9">4:9</span> Vi kortusxis min, mia fratino, mia
fiancxino; Vi kortusxis min per unu ekrigardo de viaj okuloj, Per unu
cxeno de sur via kolo.

<span id="an_4:10">4:10</span> Kiel bela estas via amo, mia fratino, mia
fiancxino! Ho, kiom pli bona estas via amo, ol vino! Kaj la bonodoro de
viaj parfumajxoj estas pli bona, ol cxiaj aromajxoj!

<span id="an_4:11">4:11</span> Mielo gutadas el viaj lipoj, ho mia
fiancxino; Mielo kaj lakto kusxas sub via lango; Kaj la bonodoro de viaj
vestoj estas kiel la bonodoro de Lebanon.

<span id="an_4:12">4:12</span> Vi estas gxardeno sxlosita, ho mia
fratino, mia fiancxino; Vi estas fonto sxlosita, puto sigelita.

<span id="an_4:13">4:13</span> Viaj kreskajxoj estas paradizo de
granatoj kun multevaloraj fruktoj, Plena de koferoj kaj nardoj;

<span id="an_4:14">4:14</span> Nardo kaj safrano; Kano kaj cinamo, kun
cxiuspecaj olibanarboj; Mirho kaj aloo kaj la plej delikataj aromajxoj;

<span id="an_4:15">4:15</span> GXardenfonto, puto de vivanta akvo, Kaj
riveretoj elfluantaj el Lebanon.

<span id="an_4:16">4:16</span> Vekigxu, ho norda vento, venu, ho suda
vento; Trablovu mian gxardenon, ke gxiaj aromajxoj elfluu. Venu mia
amato en sian gxardenon Kaj mangxu gxiajn multevalorajn fruktojn.

<span id="an_5:1">5:1</span> Mi venis en mian gxardenon, mia fratino,
mia fiancxino; Mi desxiris mian mirhon kaj miajn aromajxojn; Mi mangxis
mian mielcxelaron, kiel ankaux mian mielon; Mi trinkis mian vinon, kiel
ankaux mian lakton. Mangxu, ho miaj kamaradoj; Drinku kaj ebriigxu, ho
miaj amikoj.

<span id="an_5:2">5:2</span> Mi dormis, sed mia koro estis maldorma; Jen
estas la vocxo de mia amato, jen li ekfrapas: Malfermu al mi, ho mia
fratino, mia amatino, mia kolombino, mia virtulino; CXar mia kapo estas
plena de roso, Miaj harbukloj de la gutoj de la nokto.

<span id="an_5:3">5:3</span> Mi jam demetis mian hxitonon; kial mi gxin
denove surmetu? Mi jam lavis miajn piedojn; kial mi ilin malpurigu?

<span id="an_5:4">5:4</span> Mia amato etendis sian manon tra la truo,
Kaj mia interno kompatis lin.

<span id="an_5:5">5:5</span> Mi levigxis, por malfermi al mia amato; Kaj
de miaj manoj gutis mirho, Kaj miaj fingroj estis malsekaj de mirha
fluidajxo, Sur la riglilo de la seruro.

<span id="an_5:6">5:6</span> Mi malfermis al mia amato; Sed mia amato
forturnigxis kaj malaperis. Mia animo tremis, dum li parolis; Mi lin
sercxis, sed mi lin ne trovis; Mi vokis lin, sed li ne respondis al mi.

<span id="an_5:7">5:7</span> La gardistoj, kiuj cxirkauxas la urbon,
renkontis min, Ili batis kaj vundis min; La gardistoj de la muroj
deprenis de mi la kovrotukon.

<span id="an_5:8">5:8</span> Mi jxurligas vin, ho filinoj de Jerusalem,
se vi renkontos mian amaton, Ho, kion vi diros al li? ke mi estas
malsana de amo.

<span id="an_5:9">5:9</span> Per kio diferencas via amato de aliaj
amatoj, Ho belulino inter virinoj? Per kio diferencas via amato de aliaj
amatoj, Ke vi tiele jxurligas nin?

<span id="an_5:10">5:10</span> Mia amato estas blanka kaj rugxa,
Distinginda inter dekmilo.

<span id="an_5:11">5:11</span> Lia kapo estas pura oro; Liaj haroj estas
buklitaj, nigraj kiel korvo;

<span id="an_5:12">5:12</span> Liaj okuloj estas kiel kolomboj cxe la
akvotorentoj; Lavitaj per lakto, orname enkadrigitaj;

<span id="an_5:13">5:13</span> Liaj vangoj estas kiel bedoj de
aromajxoj, kiel kesto de sxmirajxisto; Liaj lipoj estas kiel rozoj, ili
gutadas fluidan mirhon;

<span id="an_5:14">5:14</span> Liaj manoj estas kiel oraj ringoj,
kadritaj per topazoj; Lia korpo estas ebura, enkrustita per safiroj;

<span id="an_5:15">5:15</span> Liaj kruroj estas kiel marmoraj kolonoj,
enfiksitaj en bazoj el pura oro; Lia aspekto estas kiel Lebanon, majesta
kiel cedroj;

<span id="an_5:16">5:16</span> Lia palato estas dolcxajxoj; lia tutajxo
estas tre aminda. Tia estas mia amato, kaj tia estas mia kamarado, Ho
filinoj de Jerusalem.

<span id="an_6:1">6:1</span> Kien foriris via amato, Ho belulino inter
virinoj? Kien forturnigxis via amato, Por ke ni lin sercxu kun vi?

<span id="an_6:2">6:2</span> Mia amato iris en sian gxardenon, al la
bedoj de aromajxoj, Por pasxti en la gxardenoj kaj kolekti rozojn.

<span id="an_6:3">6:3</span> Mi apartenas al mia amato, kaj mia amato
apartenas al mi; Tiu, kiu pasxtas inter la rozoj.

<span id="an_6:4">6:4</span> Ho, mia amatino, vi estas bela kiel Tirca,
Agrabla kiel Jerusalem, Terura kiel batalantaj tacxmentoj.

<span id="an_6:5">6:5</span> Forturnu la okulojn for de mi, CXar ili
venkas min. Viaj haroj estas kiel aro da kaprinoj, Deirantaj sur la
deklivo de la monto Gilead.

<span id="an_6:6">6:6</span> Viaj dentoj estas kiel aro da sxafinoj,
Kiuj elvenas el la lavejo; CXiuj estas en paroj, Kaj ne mankas ecx unu
el ili.

<span id="an_6:7">6:7</span> Kiel peco de granato, viaj vangoj aspektas
Malantaux via vualo.

<span id="an_6:8">6:8</span> Da regxinoj ekzistas sesdek, kaj okdeko da
kromvirinoj, Kaj la junulinoj estas sennombraj.

<span id="an_6:9">6:9</span> Sed unu sola estas mia kolombino, mia
virtulino; SXi estas la sola cxe sia patrino, La elektita de sia
naskintino; La filinoj vidis sxin, kaj nomas sxin felicxulino; La
regxinoj kaj la kromvirinoj lauxdas sxin, dirante:

<span id="an_6:10">6:10</span> Kiu estas sxi, kiu aspektas kiel la
matenrugxo, Bela kiel la luno, Hela kiel la suno, Terura kiel batalantaj
tacxmentoj?

<span id="an_6:11">6:11</span> Mi iris en la nuksarban gxardenon, Por
trarigardi la verdajn kreskajxojn de la valo, Por vidi, cxu la
vinbertrunko burgxonas, cxu la granatarboj floras.

<span id="an_6:12">6:12</span> Tiam mi ankoraux ne sciis, Ke mia animo
elektos min por la cxaroj de la nobeloj de mia popolo.

<span id="an_6:13">6:13</span> Turnigxu, turnigxu, ho SXulamit;
Turnigxu, turnigxu, ke ni rigardu vin. Kial vi volas rigardi SXulamiton
tiel, Kiel oni rigardas la dancadon de la tacxmentoj?

<span id="an_7:1">7:1</span> Kiel belaj estas viaj pasxoj en sandaloj,
ho filino de princo! La svingado de viaj femuroj estas kiel cxenringoj,
Majstre ellaboritaj.

<span id="an_7:2">7:2</span> Via umbiliko estas kiel ronda pokalo, Al
kiu trinkajxo ne mankas; Via ventro estas kiel amaso da tritiko
cxirkauxita de rozoj;

<span id="an_7:3">7:3</span> Viaj du mamoj estas kiel du cervidoj,
GXemeloj de gazelino;

<span id="an_7:4">7:4</span> Via kolo estas kiel turo el eburo; Viaj
okuloj kiel la lagetoj en HXesxbon, cxe la pordego de Bat-Rabim; Via
nazo estas kiel la turo de Lebanon rigardanta Damaskon;

<span id="an_7:5">7:5</span> Via kapo sur vi estas kiel Karmel, Kaj la
harbukloj de via kapo kiel la purpura robo de la regxo, falde kunligita.

<span id="an_7:6">7:6</span> Kiel bela kaj kiel cxarma estas mia amatino
inter la plezuroj!

<span id="an_7:7">7:7</span> Via staturo similas la palmotrunkon, Kaj
viaj mamoj la vinberarojn.

<span id="an_7:8">7:8</span> Mi diris:Mi suprengrimpos la palmotrunkon
kaj tenigxos je gxiaj brancxoj; Kaj viaj mamoj estu kiel la penikoj de
la vinbertrunko, Kaj la bonodoro de via nazo kiel la bonodoro de
citronoj;

<span id="an_7:9">7:9</span> Kaj via palato kiel vino bongusta, Kiu
englitigxas cxarmege kaj glate, Kiu paroligas la lipojn de la dormantoj.

<span id="an_7:10">7:10</span> Mi apartenas al mia amato, Kaj li sin
tiras al mi.

<span id="an_7:11">7:11</span> Venu, mia amato, ni eliru sur la
kamparon; Ni enlogxigxu en la vilagxoj.

<span id="an_7:12">7:12</span> Frumatene ni iru al la vinbergxardenoj;
Ni rigardu, cxu la vinbertrunko jam burgxonis, CXu gxiaj floroj jam
malfermigxis, CXu la granatarboj jam floras; Tie mi donos al vi mian
amon.

<span id="an_7:13">7:13</span> La mandragoroj jam bonodoras, Kaj apud
nia enirejo trovigxas delikataj fruktoj cxiuspecaj, fruaj kaj malfruaj,
Kiujn mi provizis por vi, ho mia amato!

<span id="an_8:1">8:1</span> Ho, se vi estus al mi kiel frato, Kiu
sucxis la mamojn de mia patrino! Se mi renkontus vin ekstere, mi kisus
vin; Kaj tamen neniu malestimus min.

<span id="an_8:2">8:2</span> Mi gvidus vin, mi enkondukus vin en la
domon de mia patrino; Vi instruus min, Kaj mi trinkigus al vi la
spicitan vinon kaj la granatsukon.

<span id="an_8:3">8:3</span> Lia maldekstra mano estu sub mia kapo, Kaj
lia dekstra cxirkauxprenu min!

<span id="an_8:4">8:4</span> Mi jxurligas vin, ho filinoj de Jerusalem,
Ne veku nek sendormigu la amatinon, GXis sxi mem volos.

<span id="an_8:5">8:5</span> Kiu estas sxi, kiu venas el la dezerto, Sin
apogante sur sia amato? Sub la pomarbo mi vekis vin; Tie, kie via
patrino vin naskis, Kie vin naskis via naskintino.

<span id="an_8:6">8:6</span> Konservu min kiel sigelon en via koro, kiel
sigelon sur via brako; CXar la amo estas forta kiel la morto; La jxaluzo
estas nefleksebla kiel SXeol; GXiaj brulajxoj estas brulajxoj de fajro,
La flamo de la Eternulo.

<span id="an_8:7">8:7</span> Granda akvo ne povas estingi la amon, Kaj
riveroj ne povas superakvi gxin; Se homo proponus doni la tutan havajxon
de sia domo por la amo, Oni malestime lin forpusxus.

<span id="an_8:8">8:8</span> Nia fratino ankoraux estas malgranda, Kaj
mamojn sxi ankoraux ne havas; Kion ni faros al nia fratino, Kiam oni
svatos sxin?

<span id="an_8:9">8:9</span> Se sxi estos muro, ni konstruos sur sxi
argxentan palacon; Kaj se sxi estos pordo, ni cxirkauxbaros sxin per
traboj el cedro.

<span id="an_8:10">8:10</span> Mi estas muro, kaj miaj mamoj kiel turoj;
Mi jam estis al li kiel iu, kiu trovis favoron.

<span id="an_8:11">8:11</span> Salomono posedis vinbergxardenon en
Baal-Hamon; Li luigis la vinbergxardenon al gardistoj; CXiu devas
alporti milon da argxentaj moneroj pro gxiaj fruktoj.

<span id="an_8:12">8:12</span> Mia propra vinbergxardeno estas antaux
mi. La milon al vi, ho Salomono, Kaj ducent al la gardistoj de gxiaj
fruktoj.

<span id="an_8:13">8:13</span> Ho vi, logxantino de la gxardenoj, La
kamaradoj volas auxskulti vian vocxon; Al mi gxin auxdigu.

<span id="an_8:14">8:14</span> Forkuru, ho mia amato, Kaj similigxu al
gazelo aux al cervo Sur la montoj de aromajxoj.

------------------------------------------------------------------------

[Next: Isaiah](isa)
