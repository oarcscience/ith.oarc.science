[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti1)  [Next](tit) 

------------------------------------------------------------------------

### Esperanto Bible: 2 Timothy

<span id="an_1:1">1:1</span> Pauxlo, apostolo de Kristo Jesuo, per la
volo de Dio, laux la promeso de vivo, kiu estas en Kristo Jesuo,

<span id="an_1:2">1:2</span> al Timoteo, mia amata filo:Graco, kompato,
kaj paco de Dio, la Patro, kaj de Kristo Jesuo, nia Sinjoro.

<span id="an_1:3">1:3</span> Mi dankas Dion, kiun mi adoras de post miaj
praavoj kun pura konscienco, ke konstantan memoron mi havas pri vi en
miaj pregxoj, nokte kaj tage

<span id="an_1:4">1:4</span> sopirante vidi vin, memorante viajn
larmojn, por ke mi plenigxu de gxojo;

<span id="an_1:5">1:5</span> ricevinte rememoron pri la sincera fido,
kiu estas en vi, kaj kiu logxis unue en via avino Lois kaj en via
patrino Euxnike, kaj, mi konvinkigxis, en vi ankaux.

<span id="an_1:6">1:6</span> Pro tio mi memorigas vin, ke vi reekbruligu
la donacon de Dio, kiu estas en vi per la surmetado de miaj manoj.

<span id="an_1:7">1:7</span> CXar Dio donis al ni spiriton ne de
malkuragxeco, sed de potenco kaj amo kaj sinregado.

<span id="an_1:8">1:8</span> Ne hontu do pri la atesto de nia Sinjoro,
nek pri mi, lia malliberulo; sed kunelportu suferojn kun la evangelio
laux la potenco de Dio,

<span id="an_1:9">1:9</span> kiu nin savis kaj vokis per sankta voko, ne
laux niaj faroj, sed laux Sia propra antauxintenco kaj laux la graco
donita al ni en Kristo Jesuo antaux tempoj eternaj,

<span id="an_1:10">1:10</span> sed nun malkasxita per la apero de nia
Savanto Jesuo Kristo, kiu neniigis la morton kaj enlumigis la vivon kaj
la senmortecon per la evangelio,

<span id="an_1:11">1:11</span> al kiu mi estas nomita predikisto kaj
apostolo kaj instruisto.

<span id="an_1:12">1:12</span> Pro tio mi ankaux suferas tiel; tamen mi
ne hontas; cxar mi konas tiun, al kiu mi kredis, kaj mi konvinkigxis, ke
li havas la povon gardi mian konfiditajxon gxis tiu tago.

<span id="an_1:13">1:13</span> Konservu la modelon de sanaj vortoj,
kiujn vi auxdis de mi, en fido kaj amo, kiuj estas en Kristo Jesuo.

<span id="an_1:14">1:14</span> La bonan konfiditajxon gardu per la
Sankta Spirito, kiu logxas en ni.

<span id="an_1:15">1:15</span> Vi scias, ke forturnigxis de mi cxiuj en
Azio, el kiuj estas Figelo kaj Hermogenes.

<span id="an_1:16">1:16</span> La Sinjoro donu kompaton al la domo de
Onesiforo; cxar li ofte min refresxigis, kaj li ne hontis pri mia
kateno,

<span id="an_1:17">1:17</span> sed kiam li estis en Romo, li elsercxis
min tre diligente kaj min trovis

<span id="an_1:18">1:18</span> (la Sinjoro donu al li, ke li trovu
kompaton cxe la Sinjoro en tiu tago), kaj vi scias tre bone, kiom da
servoj li faris en Efeso.

<span id="an_2:1">2:1</span> Vi do, mia filo, fortikigxu en la graco,
kiu estas en Kristo Jesuo.

<span id="an_2:2">2:2</span> Kaj kion vi de mi auxdis inter multaj
atestantoj, tion transdonu al fidelaj homoj, kompetentaj instrui ankaux
aliajn.

<span id="an_2:3">2:3</span> Vi do elportu suferojn, kiel bona militisto
de Jesuo Kristo.

<span id="an_2:4">2:4</span> Neniu militanto sin implikas en la aferojn
de cxi tiu vivo; por ke li placxu al sia varbinto.

<span id="an_2:5">2:5</span> Kaj se iu konkuras kiel atleto, li ne estas
kronata, se li ne lauxregule konkuris.

<span id="an_2:6">2:6</span> La laboranta terkultivisto devas la unua
partopreni en la fruktoj.

<span id="an_2:7">2:7</span> Konsideru tion, kion mi diras; cxar la
Sinjoro donos al vi komprenon pri cxio.

<span id="an_2:8">2:8</span> Memoru Jesuon Kriston, levitan el la
mortintoj, el la idaro de David, laux mia evangelio;

<span id="an_2:9">2:9</span> en gxi mi elportas suferadon gxis ligiloj,
kiel krimulo, sed la vorto de Dio ne estas ligita.

<span id="an_2:10">2:10</span> Tial mi suferas cxion pro la elektitoj,
por ke ili ankaux atingu la en Kristo Jesuo savon kun gloro eterna.

<span id="an_2:11">2:11</span> Fidinda estas la diro:CXar se ni mortis
kun li, ni ankaux vivos kun li;

<span id="an_2:12">2:12</span> se ni suferas, ni ankaux regxos kun li;
se ni malkonfesos lin, li ankaux nin malkonfesos;

<span id="an_2:13">2:13</span> se ni malfidas, li restas fidela; cxar li
ne povas malkonfesi sin mem.

<span id="an_2:14">2:14</span> Memorigu ilin pri tio, admonante ilin
antaux la Sinjoro, ke ili ne vortobatalu, kio estas neniel utila, kun
risko de sxancelo por la auxdantoj.

<span id="an_2:15">2:15</span> Klopodu prezenti vin cxe Dio kiel
aprobita, laboranto senriprocxa, gxuste pritaksante la vorton de la
vero.

<span id="an_2:16">2:16</span> Sed evitu profanajn babiladojn; cxar ili
iros antauxen al pli multe da malpieco,

<span id="an_2:17">2:17</span> kaj ilia parolo dismordos kiel gangreno;
el kiuj estas Himeneo kaj Fileto,

<span id="an_2:18">2:18</span> kiuj pri la vero eraris, dirante, ke la
relevigxo estas jam pasinta; kaj ili renversas la fidon de kelkaj.

<span id="an_2:19">2:19</span> Tamen la firma fundamento de Dio staras,
havante la jenan sigelon:La Sinjoro konas tiujn, kiuj estas liaj,
kaj:Foriru de maljusteco cxiu, kiu nomas la nomon de la Sinjoro.

<span id="an_2:20">2:20</span> Sed en granda domo estas vazoj ne nur
oraj kaj argxentaj, sed ankaux lignaj kaj argilaj, kaj unuj por honoro
kaj aliaj por malhonoro.

<span id="an_2:21">2:21</span> Se do iu purigos sin de cxi tiuj, li
estos vazo por honoro, sanktigita, tauxga por la mastro, pretigita por
cxiu bona laboro.

<span id="an_2:22">2:22</span> Sed forkuru de junulaj voluptoj, kaj
sekvu justecon, fidon, amon, pacon, kune kun tiuj, kiuj vokas la
Sinjoron el pura koro.

<span id="an_2:23">2:23</span> Sed malsagxajn kaj neklerajn demandojn
evitu, sciante, ke ili naskas malpacojn.

<span id="an_2:24">2:24</span> Kaj la servisto de la Sinjoro devas ne
malpaci, sed esti afabla al cxiuj, instruema, tolerema,

<span id="an_2:25">2:25</span> en humileco instruante tiujn, kiuj
kontrauxstaras; eble Dio donos al ili penton, por ke ili venu al scio de
la vero,

<span id="an_2:26">2:26</span> kaj por ke ili sobraj eligxu el la
kaptilo de la diablo, kaptite de li, por plenumi lian volon.

<span id="an_3:1">3:1</span> Sed sciu, ke en la lastaj tagoj venos
dangxeraj tempoj.

<span id="an_3:2">3:2</span> CXar homoj estos sinamantaj, monamantaj,
fanfaronemaj, arogantaj, insultemaj, malobeemaj al gepatroj, sendankaj,
nesanktaj,

<span id="an_3:3">3:3</span> neparencamaj, nepacigeblaj, kalumniemaj,
nesinregantaj, malmildaj, ne bonamantaj,

<span id="an_3:4">3:4</span> perfidemaj, pasiemaj, ventoplenaj, plezuron
amantaj pli ol Dion;

<span id="an_3:5">3:5</span> havante sxajnon de pieco, sed neinte gxian
potencon; de cxi tiuj ankaux vin forturnu.

<span id="an_3:6">3:6</span> CXar el cxi tiuj estas tiuj, kiuj rampas en
domojn, kaj forkaptas malsagxajn virinojn, sxargxitajn de pekoj,
forkondukatajn per diversaj voluptoj,

<span id="an_3:7">3:7</span> cxiam lernantajn, kaj neniam kapablajn veni
al la scio de la vero.

<span id="an_3:8">3:8</span> Kaj kiel Janes kaj Jambres kontrauxstaris
al Moseo, tiel same cxi tiuj ankaux kontrauxstaras al la vero, homoj kun
malnobligita spirito, por la fido senvaloraj.

<span id="an_3:9">3:9</span> Sed ili ne plu iros antauxen; cxar ilia
malsagxeco evidentigxos al cxiuj, kiel ankaux farigxis cxe tiuj.

<span id="an_3:10">3:10</span> Sed vi sekvis mian instruon, konduton,
celon, fidon, toleremecon, amon, paciencon,

<span id="an_3:11">3:11</span> persekutojn, suferojn, kiaj okazis al mi
en Antiohxia, en Ikonio, en Listra; kiajn persekutojn mi suferis; kaj el
cxio tio la Sinjoro min savis.

<span id="an_3:12">3:12</span> Jes, kaj cxiuj, kiuj volas vivi pie en
Kristo Jesuo, estos persekutataj.

<span id="an_3:13">3:13</span> Sed malbonaj homoj kaj ruzuloj cxiam iros
antauxen al pli granda malbono, trompantaj kaj trompataj.

<span id="an_3:14">3:14</span> Sed restu vi en tio, kion vi lernis kaj
pri kio vi certigxis, sciante, de kiu vi gxin lernis,

<span id="an_3:15">3:15</span> kaj ke jam de frua infaneco vi konas la
sanktajn skribojn, kiuj povas fari vin sagxa por savo per la fido, kiu
estas en Kristo Jesuo.

<span id="an_3:16">3:16</span> CXiu skribajxo inspirita de Dio estas
ankaux utila por instruo, por admono, por korekto, por disciplino en
justeco;

<span id="an_3:17">3:17</span> por ke la homo de Dio estu perfekta,
plene provizita por cxiu bona laboro.

<span id="an_4:1">4:1</span> Mi ordonas al vi antaux Dio, kaj antaux
Kristo Jesuo, kiu jugxos la vivantojn kaj la mortintojn, kaj pro lia
apero kaj lia regno;

<span id="an_4:2">4:2</span> prediku la vorton; insistu gxustatempe,
malgxustatempe; konvinku, admonu, konsilu, en cxia pacienco kaj
instruado.

<span id="an_4:3">4:3</span> CXar venos tempo, kiam oni ne toleros la
sanan instruon; sed havante jukantajn orelojn, amasigos al si
instruantojn, laux siaj deziroj;

<span id="an_4:4">4:4</span> kaj ili deturnos de la vero sian orelon,
kaj turnos sin flanken al fabeloj.

<span id="an_4:5">4:5</span> Sed vi estu sobra en cxio, elportu
suferojn, faru la laboron de evangeliisto, plenumu vian servadon.

<span id="an_4:6">4:6</span> CXar mi jam estas elversxata kvazaux
versxofero, kaj venis la horo de mia foriro.

<span id="an_4:7">4:7</span> Mi batalis la bonan batalon, mi finis la
kuradon, mi gardis la fidon;

<span id="an_4:8">4:8</span> de nun estas konservita por mi la krono de
justeco, kiun la Sinjoro, la justa jugxisto, donos al mi en tiu tago;
kaj ne nur al mi, sed ankaux al cxiuj, kiuj amis lian aperon.

<span id="an_4:9">4:9</span> Klopodu veni baldaux al mi;

<span id="an_4:10">4:10</span> cxar Demas min forlasis, amante la nunan
mondon, kaj iris al Tesaloniko; Kreskens al Galatujo, Tito al Dalmatujo.

<span id="an_4:11">4:11</span> Nur Luko estas kun mi. Prenu Markon kaj
alkonduku lin kun vi, cxar li utilas al mi por la servado.

<span id="an_4:12">4:12</span> Sed Tihxikon mi sendis al Efeso.

<span id="an_4:13">4:13</span> La mantelon, kiun mi lasis en Troas cxe
Karpo, alportu, kiam vi venos, kaj la librojn, precipe la pergamenojn.

<span id="an_4:14">4:14</span> Aleksandro, la kupristo, faris al mi
multe da malbono; la Sinjoro redonos al li laux liaj faroj;

<span id="an_4:15">4:15</span> kontraux li vi ankaux vin gardu, cxar li
multege kontrauxstaris al niaj vortoj.

<span id="an_4:16">4:16</span> CXe mia unua pledo, neniu staris kun mi,
sed cxiuj min forlasis; tio ne estu kalkulita kontraux ili.

<span id="an_4:17">4:17</span> Sed la Sinjoro staris apud mi, kaj min
fortigis, por ke per mi la anonco estu plene publikigita, kaj ke cxiuj
nacianoj auxdu; kaj mi forsavigxis el la busxo de la leono.

<span id="an_4:18">4:18</span> La Sinjoro min savos de cxiu malbona
faro, kaj min savkondukos en sian cxielan regnon; al li la gloro por
cxiam kaj eterne. Amen.

<span id="an_4:19">4:19</span> Salutu Priskilan kaj Akvilan kaj la domon
de Onesiforo.

<span id="an_4:20">4:20</span> Erasto restis en Korinto; sed Trofimon mi
lasis malsanan en Mileto.

<span id="an_4:21">4:21</span> Klopodu veni antaux la vintro. Salutas
vin Euxbulo kaj Pudens kaj Lino kaj Klauxdia kaj cxiuj fratoj.

<span id="an_4:22">4:22</span> La Sinjoro estu kun via spirito. Graco
estu kun vi.

------------------------------------------------------------------------

[Next: Titus](tit)
