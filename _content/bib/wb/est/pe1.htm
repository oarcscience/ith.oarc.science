<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Estonian Bible (partial), full text etext at Intangible Textual Heritage">
<TITLE>Estonian Bible (partial): 1 Peter</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jam">Previous</A>&nbsp;
<A HREF="pe2">Next</A>&nbsp;
</CENTER>
<HR>
</p> <h3 align="center" align="center">Estonian Bible: 1 Peter</h3> 
<p><A NAME="an_1:1">1:1</A>&nbsp;Peetrus, Jeesuse Kristuse Apostel, Pontoses, Galaatias, Kapadookias, Aasias ja Bit&#252;&#252;nias hajuvil asuvaile valitud majalistele,</p> 
<p><A NAME="an_1:2">1:2</A>&nbsp;Jumala Isa etteteadmist m&#246;&#246;da Vaimu p&#252;hitsemise kaudu s&#245;nakuulmiseks ja piserdamiseks Jeesuse Kristuse Verega! Arm ja rahu rohkenegu teile!</p> 
<p><A NAME="an_1:3">1:3</A>&nbsp;Kiidetud olgu Jumal ja meie Issanda Jeesuse Kristuse Isa, Kes Oma suurt halastust m&#246;&#246;da meid on uuesti s&#252;nnitanud elavaks lootuseks Jeesuse Kristuse &#252;lest&#245;usmise l&#228;bi surnuist</p> 
<p><A NAME="an_1:4">1:4</A>&nbsp;kadumatu ja r&#252;vetamatu ja n&#228;rtsimatu p&#228;randi saamiseks, mis taevas on tallel teie jaoks,</p> 
<p><A NAME="an_1:5">1:5</A>&nbsp;mida Jumala v&#228;ega valvatakse usu l&#228;bi &#245;ndsuse jaoks, mis on valmis ilmsiks tulema viimsel ajal!</p> 
<p><A NAME="an_1:6">1:6</A>&nbsp;Sellest te v&#228;ga r&#245;&#245;mutsete, kuigi te n&#252;&#252;d vajaduse korral pisut kurvastute m&#245;nesugustes kiusatustes,</p> 
<p><A NAME="an_1:7">1:7</A>&nbsp;et teie usk, kui see on l&#228;bi katsutud, leitaks kallihinnalisem olevat kullast, mis kaob ja siiski tules l&#228;bi katsutakse, ja oleks teile kiituseks ja hiilguseks ja auks Jeesuse Kristuse ilmumisel,</p> 
<p><A NAME="an_1:8">1:8</A>&nbsp;Keda te k&#252;ll ei ole n&#228;inud, ja siiski armastate, Kellesse te n&#252;&#252;d usute, kuigi te Teda ei n&#228;e, ja r&#245;&#245;mutsete &#252;tlematu ning v&#228;ga kalli r&#245;&#245;muga,</p> 
<p><A NAME="an_1:9">1:9</A>&nbsp;kes saavutate usu eesm&#228;rgi, hingede &#245;ndsuse.</p> 
<p><A NAME="an_1:10">1:10</A>&nbsp;Seda &#245;ndsust on uurinud ja juurelnud prohvetid, kes on ennustanud teile m&#228;&#228;ratud armust,</p> 
<p><A NAME="an_1:11">1:11</A>&nbsp;juureldes seda, mis ja millise aja kohta teateid andis Kristuse Vaim nende sees, kui Ta ette ilmutas Kristust tabavaid kannatusi ja neile j&#228;rgnevaid austusi.</p> 
<p><A NAME="an_1:12">1:12</A>&nbsp;Neile ilmutati, et mitte neile endile, vaid teile oli kasuks see, mis n&#252;&#252;d on kuulutatud teile nende kaudu, Kes teile taevast l&#228;kitatud P&#252;ha Vaimu l&#228;bi on toonud Evangeeliumi; ja sellesse igatsevad Inglidki vaadata.</p> 
<p><A NAME="an_1:13">1:13</A>&nbsp;Sellep&#228;rast v&#246;&#246;tage oma meele niuded ja olge kained; ja lootke t&#228;iesti armu peale, mida teile pakutakse Jeesuse Kristuse ilmumises.</p> 
<p><A NAME="an_1:14">1:14</A>&nbsp;Kui s&#245;nakuulelikkuse lapsed &#228;rge anduge endistele himudele, nagu siis kui teil puudus &#245;ige teadmine;</p> 
<p><A NAME="an_1:15">1:15</A>&nbsp;vaid n&#245;nda nagu See, Kes teid on kutsunud, on p&#252;ha, saage ka ise p&#252;haks k&#245;igis eluviisides;</p> 
<p><A NAME="an_1:16">1:16</A>&nbsp;sest on kirjutatud: &#8222;Olge p&#252;had, sest Mina olen p&#252;ha!&#8221;</p> 
<p><A NAME="an_1:17">1:17</A>&nbsp;Ja et te appi h&#252;&#252;ate teda kui Isa, Kes isikule vaatamata m&#245;istab kohut iga&#252;he tegu m&#246;&#246;da, siis veetke kartuses oma majaliseks olemise aeg,</p> 
<p><A NAME="an_1:18">1:18</A>&nbsp;teades, et teid ei ole kaduvaga, h&#245;beda v&#245;i kullaga lunastatud teie t&#252;hiseist esivanemailt p&#228;ritud eluviisidest,</p> 
<p><A NAME="an_1:19">1:19</A>&nbsp;vaid Kristuse kui veatu ja laitmatu talle kalli Verega,</p> 
<p><A NAME="an_1:20">1:20</A>&nbsp;Kes k&#252;ll oli ette m&#228;&#228;ratud enne maailma rajamist, aga aegade l&#245;pul on saanud ilmsiks teie p&#228;rast,</p> 
<p><A NAME="an_1:21">1:21</A>&nbsp;kes Tema kaudu olete usklikud Jumalasse, kes Tema surnuist &#252;les &#228;ratas ja Temale andis au, nii et teie usk on ka lootus Jumala peale.</p> 
<p><A NAME="an_1:22">1:22</A>&nbsp;Et te olete oma hinged puhastanud t&#245;e s&#245;nakuulmises teesklematuks vennalikuks armastuseks, siis armastage &#252;ksteist innukalt ja s&#252;damest,</p> 
<p><A NAME="an_1:23">1:23</A>&nbsp;sest et olete uuesti s&#252;nnitatud mitte kaduvast, vaid kadumatust seemnest, Jumala elava ning p&#252;siva s&#245;na l&#228;bi.</p> 
<p><A NAME="an_1:24">1:24</A>&nbsp;Sest &#8222;k&#245;ik liha on nagu rohi ja k&#245;ik tema hiilgus nagu rohu &#245;ieke; rohi kuivab &#228;ra ja &#245;ieke variseb maha,</p> 
<p><A NAME="an_1:25">1:25</A>&nbsp;aga Issanda s&#245;na p&#252;sib igavesti!&#8221; Ja see on see s&#245;na, mis teile r&#245;&#245;mus&#245;numina on kuulutatud.</p> 
<p><A NAME="an_2:1">2:1</A>&nbsp;Siis pange n&#252;&#252;d maha k&#245;ik kurjus ja k&#245;ik kavalus ja silmakirjatsus ja kadedus ja k&#245;ik keelekandmine</p> 
<p><A NAME="an_2:2">2:2</A>&nbsp;ning himustage otsekui vasts&#252;ndinud lapsed vaimset t&#228;ispiima, et te selle l&#228;bi v&#245;iksite kasvada &#245;ndsuseks,</p> 
<p><A NAME="an_2:3">2:3</A>&nbsp;kui te olete maitsnud, et Issand on helde, tulles Tema juurde</p> 
<p><A NAME="an_2:4">2:4</A>&nbsp;kui elava kivi juurde, mis k&#252;ll inimeste poolt on p&#245;latud, aga Jumala juures on &#228;ra valitud ja v&#228;ga kallis,</p> 
<p><A NAME="an_2:5">2:5</A>&nbsp;ja teiegi ehituge &#252;les kui elavad kivid vaimulikuks kojaks ja p&#252;haks preesterkonnaks ohverdama vaimulikke ohvreid, mis on Jumalale meelep&#228;rased Jeesuse Kristuse kaudu.</p> 
<p><A NAME="an_2:6">2:6</A>&nbsp;Sellep&#228;rast ongi lugeda Kirjas: &#8222;Vaata, Mina panen Siionisse valitud kalli nurgakivi, ja kes Temasse usub, see ei satu h&#228;bisse!&#8221;</p> 
<p><A NAME="an_2:7">2:7</A>&nbsp;Teile n&#252;&#252;d, kes usute, on Ta kallihinnaline; aga uskmatuile on Ta &#8222;kivi, mille hooneehitajad p&#245;lgasid, kuid mis sai nurgakiviks&#8221;,</p> 
<p><A NAME="an_2:8">2:8</A>&nbsp;ja &#8222;komistuskiviks ja pahanduskaljuks&#8221;. Nemad &#8222;t&#245;ukavad Tema vastu&#8221;, sest nad ei kuule s&#245;na, ja selleks on need ka pandud.</p> 
<p><A NAME="an_2:9">2:9</A>&nbsp;Teie aga olete &#8222;valitud sugu, kuninglik preesterkond, p&#252;ha rahvas, omandrahvas, et te kuulutaksite Tema aulisi tegusid&#8221;, Kes teid on kutsunud pimedusest Oma imelise valguse juurde,</p> 
<p><A NAME="an_2:10">2:10</A>&nbsp;teie, kes muiste olite &#8222;mitterahvas&#8221;, aga n&#252;&#252;d olete Jumala rahvas; kes &#8222;ei olnud armu saanud&#8221;, aga n&#252;&#252;d olete armu saanud!</p> 
<p><A NAME="an_2:11">2:11</A>&nbsp;Armsad, ma manitsen teid kui &#8222;v&#245;&#245;raid ja majalisi&#8221; hoiduda lihalikest himudest, mis s&#245;divad hinge vastu,</p> 
<p><A NAME="an_2:12">2:12</A>&nbsp;ja elada vooruslikku elu paganate keskel, et nad selles, mille p&#228;rast nad teist kui kurjategijaist paha r&#228;&#228;givad, teie h&#228;id tegusid n&#228;hes annaksid Jumalale austust &#8222;katsumisp&#228;eval&#8221;!</p> 
<p><A NAME="an_2:13">2:13</A>&nbsp;Alistuge k&#245;igele inimeste seatud korrale Issanda p&#228;rast, olgu kuningale kui &#252;lemale valitsejale,</p> 
<p><A NAME="an_2:14">2:14</A>&nbsp;v&#245;i pealikuile kui neile, keda tema on l&#228;kitanud kurjategijaile nuhtluseks, aga heategijaile kiituseks.</p> 
<p><A NAME="an_2:15">2:15</A>&nbsp;Sest n&#245;nda on Jumala tahtmine, et teie, tehes head, t&#245;kestaksite m&#245;istmatute inimeste rumalust &#8212;</p> 
<p><A NAME="an_2:16">2:16</A>&nbsp;kui vabad ja mitte kui need, kellele vabadus on kurjuse katteks, vaid kui Jumala sulased.</p> 
<p><A NAME="an_2:17">2:17</A>&nbsp;Austage k&#245;iki, armastage vendi, kartke Jumalat, austage kuningat!</p> 
<p><A NAME="an_2:18">2:18</A>&nbsp;Sulased, olge k&#245;ige kartusega allaheitlikud oma isandaile, mitte ainult headele ja leplikele, vaid ka tigedaile.</p> 
<p><A NAME="an_2:19">2:19</A>&nbsp;Sest see on arm, kui keegi s&#252;dametunnistuse p&#228;rast Jumala ees talub viletsusi, kannatades s&#252;&#252;tult.</p> 
<p><A NAME="an_2:20">2:20</A>&nbsp;Sest mis kiitus see on, kui teid pekstakse patu p&#228;rast ning te j&#228;&#228;te kannatlikuks? Aga kui te head tehes ja kurja kannatades p&#252;site kannatlikena, siis on see arm Jumala juures.</p> 
<p><A NAME="an_2:21">2:21</A>&nbsp;Selleks te ju olete kutsutud, sest et Kristuski kannatas teie eest ja j&#228;ttis teile eeskuju, et te k&#228;iksite Tema j&#228;lgedes,</p> 
<p><A NAME="an_2:22">2:22</A>&nbsp;&#8222;kes ei teinud pattu ja Kelle suust ei leitud pettust&#8221;,</p> 
<p><A NAME="an_2:23">2:23</A>&nbsp;Kes ei s&#245;imanud vastu, kui Teda s&#245;imati, Kes ei &#228;hvardanud, kui Ta kannatas, vaid j&#228;ttis selle hooleks, Kes m&#245;istab kohut &#245;igesti,</p> 
<p><A NAME="an_2:24">2:24</A>&nbsp;Kes meie patud ise kandis &#252;les ristipuule Oma ihus, et meie pattudele &#228;ra sureksime ja elaksime &#245;igusele, Kelle vermete t&#245;ttu te olete terveks saanud.</p> 
<p><A NAME="an_2:25">2:25</A>&nbsp;Sest te olite &#8222;nagu eksijad lambad&#8221;, aga n&#252;&#252;d te olete p&#246;&#246;rdunud oma hingede Karjase ja Hooldaja poole.</p> 
<p><A NAME="an_3:1">3:1</A>&nbsp;Samuti teie, naised, olge allaheitlikud oma meestele, et ka need, kes ei ole s&#245;nakuulelikud s&#245;nale, naiste eluviiside l&#228;bi v&#245;idetaks ilma s&#245;nata usule,</p> 
<p><A NAME="an_3:2">3:2</A>&nbsp;kui nad vaatavad, kuidas te elate jumalakartuses puhast elu.</p> 
<p><A NAME="an_3:3">3:3</A>&nbsp;Teie ehteks &#228;rgu olgu v&#228;lispidine juuste palmitsemine, kulla &#252;mberriputamine ega toredate riietega riietumine,</p> 
<p><A NAME="an_3:4">3:4</A>&nbsp;vaid varjul olev s&#252;dame inimene, tasase ja vaikse vaimu kadumatuses, mis on kallis Jumala ees.</p> 
<p><A NAME="an_3:5">3:5</A>&nbsp;Sest n&#245;nda on ka ennevanasti p&#252;had naised, kes lootsid Jumala peale, endid ehtinud ja olnud allaheitlikud oma meestele,</p> 
<p><A NAME="an_3:6">3:6</A>&nbsp;n&#245;nda nagu Saara oli s&#245;nakuulelik Aabrahamile ja &#8222;h&#252;&#252;dis teda isandaks&#8221;, ja tema lasteks te olete saanud, kui te teete head ega karda &#252;htki hirmutust.</p> 
<p><A NAME="an_3:7">3:7</A>&nbsp;Samuti teie, mehed, elage naisega targasti kui n&#245;rgema astjaga ja osutage neile austust, sest nad on elu armuanni kaasp&#228;rijad nagu teiegi, et teie palved poleks tagaj&#228;rjeta.</p> 
<p><A NAME="an_3:8">3:8</A>&nbsp;Aga viimaks, olge k&#245;ik &#252;ksmeelsed, kaastundlikud, vennaarmastajad, halastajad, alandlikud!</p> 
<p><A NAME="an_3:9">3:9</A>&nbsp;&#196;rge tasuge kurja kurjaga ega s&#245;imu s&#245;imuga, vaid vastupidi, &#245;nnistage, sest te teate, et olete kutsutud p&#228;rima &#245;nnistust!</p> 
<p><A NAME="an_3:10">3:10</A>&nbsp;Sest &#8222;kes armastab elu ja n&#228;ha h&#228;id p&#228;evi, see hoidku oma keelt kurja eest ja oma huuli pettust r&#228;&#228;kimast;</p> 
<p><A NAME="an_3:11">3:11</A>&nbsp;ta p&#246;&#246;rdugu &#228;ra kurjast ning tehku head; ta otsigu rahu ja n&#245;udku seda taga.</p> 
<p><A NAME="an_3:12">3:12</A>&nbsp;Sest Issanda silmad on &#245;igete poole ja tema k&#245;rvad nende palvetamise poole; aga Issanda pale on pahategijate vastu!&#8221;</p> 
<p><A NAME="an_3:13">3:13</A>&nbsp;Ja kes peaks teile kurja tegema, kui te heategemises olete agarad?</p> 
<p><A NAME="an_3:14">3:14</A>&nbsp;Aga kuigi te kannataksite &#245;iguse p&#228;rast, siis olete ometi &#245;ndsad. &#8222;&#196;rge kartke nende hirmutamist ja &#228;rge kohkuge&#8221;,</p> 
<p><A NAME="an_3:15">3:15</A>&nbsp;vaid p&#252;hitsege Issandat Kristust oma s&#252;dameis, olles alati valmis andma vastust iga&#252;hele, kes teilt n&#245;uab seletust lootuse kohta, mis teis on.</p> 
<p><A NAME="an_3:16">3:16</A>&nbsp;Aga vastake tasaduse ja kartusega, ja teil olgu hea s&#252;dametunnistus, et j&#228;&#228;ksid h&#228;bisse selles, mida teist paha r&#228;&#228;givad need, kes teotavad teie head eluviisi Kristuses.</p> 
<p><A NAME="an_3:17">3:17</A>&nbsp;Sest parem on, kui n&#245;nda on Jumala tahtmine, head tehes kannatada kui paha tehes.</p> 
<p><A NAME="an_3:18">3:18</A>&nbsp;On ju ka Kristus kord surnud pattude p&#228;rast, &#245;ige &#252;lekohtuste eest, et Ta meid juhiks Jumala juurde, kui Ta k&#252;ll surmati liha poolest, kuid elavaks tehti vaimu poolest,</p> 
<p><A NAME="an_3:19">3:19</A>&nbsp;kelles Ta ka l&#228;ks &#228;ra ja kuulutas vangis olevaile vaimudele,</p> 
<p><A NAME="an_3:20">3:20</A>&nbsp;kes muiste ei kuulanud s&#245;na, kui Jumala pikk meel ootas Noa p&#228;evil, kui ehitati laeva, millel m&#245;ned &#252;ksikud, see on kaheksa hinge, p&#228;&#228;steti l&#228;bi vee.</p> 
<p><A NAME="an_3:21">3:21</A>&nbsp;Sellele v&#245;rdluskujule vastavalt p&#228;&#228;stab teidki n&#252;&#252;d vesi ristimisena, mitte kui liha r&#252;veduse k&#245;rvaldamine, vaid kui hea s&#252;dametunnistuse n&#245;udmine Jumala ees Jeesuse Kristuse &#252;lest&#245;usmise kaudu,</p> 
<p><A NAME="an_3:22">3:22</A>&nbsp;Kes on l&#228;inud taevasse ja on Jumala paremal k&#228;el ja Kellele on alistatud Inglid ja v&#245;imud ja v&#228;ed.</p> 
<p><A NAME="an_4:1">4:1</A>&nbsp;Et n&#252;&#252;d Kristus on kannatanud lihas, siis relvastuge teiegi sama meelega; sest kes lihas on kannatanud, see on lakanud pattu tegemast,</p> 
<p><A NAME="an_4:2">4:2</A>&nbsp;n&#245;nda et ta aega, mis tal veel on elada lihas, enam ei ela inimeste himude j&#228;rgi, vaid Jumala tahtmise j&#228;rgi.</p> 
<p><A NAME="an_4:3">4:3</A>&nbsp;Sest sellest on k&#252;llalt, et teil m&#246;&#246;dunud aeg kulus &#228;ra paganate tahte t&#228;itmiseks, kui te elasite lodevuses, himudes, viinajoomises, &#246;istes olenguis, jootudes ja j&#245;ledais ebajumalateenistustes.</p> 
<p><A NAME="an_4:4">4:4</A>&nbsp;Nemad v&#245;&#245;rastavad seda, et teie nendega &#252;hes ei jookse samas lodeva elu voolus, ning pilkavad teid.</p> 
<p><A NAME="an_4:5">4:5</A>&nbsp;Nad peavad aru andma Sellele, Kes on valmis kohut m&#245;istma elavate ja surnute &#252;le.</p> 
<p><A NAME="an_4:6">4:6</A>&nbsp;Sest selleks on surnuile kuulutatud Evangeelium, et kohus nende &#252;le oleks m&#245;istetud nagu inimeste &#252;le lihas ja nad elaksid nagu Jumal vaimus.</p> 
<p><A NAME="an_4:7">4:7</A>&nbsp;Aga k&#245;igi asjade l&#245;pp on l&#228;hedal! Olge siis m&#245;istlikud ja kained palveiks!</p> 
<p><A NAME="an_4:8">4:8</A>&nbsp;K&#245;igepealt olgu teie armastus s&#252;damlik &#252;ksteise vastu, sest &#8222;armastus katab pattude hulga&#8221;.</p> 
<p><A NAME="an_4:9">4:9</A>&nbsp;Olge k&#252;lalislahked &#252;ksteise vastu ilma nurisemata.</p> 
<p><A NAME="an_4:10">4:10</A>&nbsp;Teenigu iga&#252;ks teist selle andega, mille ta on saanud, kui Jumala m&#245;nesuguse armu head majapidajad.</p> 
<p><A NAME="an_4:11">4:11</A>&nbsp;Kui keegi r&#228;&#228;gib, siis ta r&#228;&#228;kigu kui Jumala s&#245;nu; kui keegi teenib, siis ta teenigu kui j&#245;ust, mida Jumal annab, et k&#245;iges austataks Jumalat Jeesuse Kristuse l&#228;bi, Kelle on au ja v&#228;gi ajastute ajastuteni! Aamen.</p> 
<p><A NAME="an_4:12">4:12</A>&nbsp;Armsad, &#228;rge pidage v&#245;&#245;raks tulekuumust enestes, mis teile on saanud katsumiseks, otsekui s&#252;nniks teile midagi v&#245;&#245;rast,</p> 
<p><A NAME="an_4:13">4:13</A>&nbsp;vaid sedam&#246;&#246;da nagu teil on osa Kristuse kannatamistest, olge r&#245;&#245;msad, et v&#245;iksite r&#245;&#245;mustuda ning h&#245;isata Tema au ilmumisel.</p> 
<p><A NAME="an_4:14">4:14</A>&nbsp;Kui teid solvatakse Kristuse nime p&#228;rast, siis te olete &#245;ndsad, sest au ja Jumala Vaim hingab teie peal.</p> 
<p><A NAME="an_4:15">4:15</A>&nbsp;&#196;rgu siis keegi teist kannatagu m&#245;rtsukana v&#245;i vargana v&#245;i kurjategijana v&#245;i salakaebajana.</p> 
<p><A NAME="an_4:16">4:16</A>&nbsp;Aga kui keegi kannatab ristiinimesena, siis ta &#228;rgu h&#228;benegu, vaid andku Jumalale austust selle nimega.</p> 
<p><A NAME="an_4:17">4:17</A>&nbsp;Sest aeg on kohtul alata Jumala kojast; kui see aga algab k&#245;igepealt meist, missugune ots ootab neid, kes ei ole s&#245;nakuulelikud Jumala Evangeeliumile?</p> 
<p><A NAME="an_4:18">4:18</A>&nbsp;Ja kui &#245;ige vaevalt p&#228;&#228;seb, kuhu siis saab &#245;el ja patune?</p> 
<p><A NAME="an_4:19">4:19</A>&nbsp;Seep&#228;rast usaldagu need, kes Jumala tahtmise j&#228;rgi kannatavad, oma hinged ustava Looja hooleks, tehes head.</p> 
<p><A NAME="an_5:1">5:1</A>&nbsp;Kogudusevanemaid teie seas ma n&#252;&#252;d manitsen kui kaasvanem ja Kristuse kannatuste tunnistaja, kes ka olen tulevase au osaline, mis peab ilmuma:</p> 
<p><A NAME="an_5:2">5:2</A>&nbsp;hoidke teile hoida antud Jumala karja mitte sundusest, vaid vabast tahtest Jumala meele j&#228;rgi, mitte alatu kasu t&#245;ttu, vaid innust,</p> 
<p><A NAME="an_5:3">5:3</A>&nbsp;mitte isandaina valitsedes kogudusi kui liisuosi, vaid olles karjale eeskujuks;</p> 
<p><A NAME="an_5:4">5:4</A>&nbsp;siis te saate, kui &#220;limkarjane ilmub, n&#228;rtsimatu aup&#228;rja!</p> 
<p><A NAME="an_5:5">5:5</A>&nbsp;Samuti teie, nooremad, alistuge vanemaile ja riietuge k&#245;ik alandlikkusega &#252;ksteise vastu; sest &#8222;Jumal paneb suurelistele vastu, aga alandlikele Ta annab armu!&#8221;</p> 
<p><A NAME="an_5:6">5:6</A>&nbsp;Siis alanduge Jumala v&#228;geva k&#228;e alla, et Ta teid &#252;lendaks omal ajal!</p> 
<p><A NAME="an_5:7">5:7</A>&nbsp;Heitke k&#245;ik oma mure Tema peale, sest Tema peab hoolt teie eest!</p> 
<p><A NAME="an_5:8">5:8</A>&nbsp;Olge kained, valvake, sest teie vastane, kurat, k&#228;ib &#252;mber nagu m&#246;irgaja l&#245;ukoer otsides, keda neelata!</p> 
<p><A NAME="an_5:9">5:9</A>&nbsp;Tema vastu seiske kindlad usus ning teadke, et teie vendadel maailmas tuleb neidsamu kannatusi t&#228;ielikult kanda.</p> 
<p><A NAME="an_5:10">5:10</A>&nbsp;Aga k&#245;ige armu Jumal Ise, Kes meid on kutsunud Oma igavesse ausse Kristuses, v&#245;tku teid, kui te pisut olete kannatanud, valmistada, kinnitada, teha tugevaks ja rajada!</p> 
<p><A NAME="an_5:11">5:11</A>&nbsp;Tema p&#228;ralt on v&#245;imus ajastute ajastuteni! Aamen.</p> 
<p><A NAME="an_5:12">5:12</A>&nbsp;Silvaanuse, minu arvates ustava venna kaudu olen teile l&#252;hidalt kirjutanud, manitsedes ja tunnistades, et see on t&#245;eline Jumala arm, milles te olete.</p> 
<p><A NAME="an_5:13">5:13</A>&nbsp;Teid tervitab kaasvalitud kogudus Baab&#252;lonis ja Markus, mu poeg.</p> 
<p><A NAME="an_5:14">5:14</A>&nbsp;Tervitage &#252;ksteist armastuse suudlusega! Rahu teile k&#245;ikidele, kes olete Kristuses!</p> 
<p><HR>
<CENTER>
<A HREF="pe2">Next: 2 Peter</A></CENTER>
</BODY>
</HTML>
