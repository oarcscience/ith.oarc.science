<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Estonian Bible (partial), full text etext at Intangible Textual Heritage">
<TITLE>Estonian Bible (partial): Galatians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="co2.htm">Previous</A>&nbsp;
<A HREF="eph.htm">Next</A>&nbsp;
</CENTER>
<HR>
</p> <h3 align="center" align="center">Estonian Bible: Galatians</h3> 
<p><A NAME="an_1:1">1:1</A>&nbsp;Paulus, Apostel, mitte inimeste poolt valitud ega &#252;hegi inimese kaudu, vaid Jeesuse Kristuse ja Jumala Isa l&#228;bi, Kes Tema on surnuist &#252;les &#228;ratanud,</p> 
<p><A NAME="an_1:2">1:2</A>&nbsp;ja k&#245;ik vennad, kes on minu juures, Galaatia kogudustele:</p> 
<p><A NAME="an_1:3">1:3</A>&nbsp;Armu teile ja rahu Jumalalt, meie Isalt, ja Issandalt Jeesuselt Kristuselt,</p> 
<p><A NAME="an_1:4">1:4</A>&nbsp;Kes Enese andis meie pattude eest, et Ta meid viiks v&#228;lja praegusest kurjast ajastust Jumala ja meie Isa tahte j&#228;rgi,</p> 
<p><A NAME="an_1:5">1:5</A>&nbsp;Kellele olgu austus ajastute ajastuteni! Aamen.</p> 
<p><A NAME="an_1:6">1:6</A>&nbsp;Ma panen imeks, et te Kristusest, Kes teid on armus kutsunud, nii ruttu &#228;ra p&#246;&#246;rdute teistsuguse Evangeeliumi juurde,</p> 
<p><A NAME="an_1:7">1:7</A>&nbsp;mis ei olegi teine Evangeelium; on vaid m&#245;ningaid, kes teid segavad ja tahavad Kristuse Evangeeliumi p&#246;&#246;rata teiseks.</p> 
<p><A NAME="an_1:8">1:8</A>&nbsp;Aga kui me ise, v&#245;i isegi m&#245;ni Ingel taevast, peaks teile kuulutama Evangeeliumi peale selle, mida meie teile oleme kuulutanud &#8212; ta olgu neetud!</p> 
<p><A NAME="an_1:9">1:9</A>&nbsp;Nagu me ennegi oleme &#246;elnud, n&#245;nda &#252;tlen mina ka n&#252;&#252;d j&#228;lle: kui keegi teile kuulutab Evangeeliumi peale selle, mis te olete saanud, siis ta olgu neetud!</p> 
<p><A NAME="an_1:10">1:10</A>&nbsp;Kas ma n&#252;&#252;d p&#252;&#252;an inimeste v&#245;i Jumala heakskiitmist? V&#245;i p&#252;&#252;an ma olla inimestele meelep&#228;rane? Sest kui ma veel tahaksin olla inimestele meelep&#228;rane, siis ma ei oleks Kristuse sulane!</p> 
<p><A NAME="an_1:11">1:11</A>&nbsp;Sest ma annan teile teada, vennad, et Evangeelium, mida mina olen kuulutanud, ei ole inimestelt.</p> 
<p><A NAME="an_1:12">1:12</A>&nbsp;Sest ma pole seda saanud ega &#245;ppinud inimestelt, vaid Jeesuse Kristuse ilmutuse kaudu.</p> 
<p><A NAME="an_1:13">1:13</A>&nbsp;Sest te olete kuulnud minu endisest elust juudi &#245;petuses, et ma &#252;liv&#228;ga taga kiusasin Jumala kogudust ja h&#228;vitasin seda,</p> 
<p><A NAME="an_1:14">1:14</A>&nbsp;ja et ma juudi &#245;petuses ette j&#245;udsin mitmest samaealisest oma h&#245;imus, olles palju innukam harrastama oma esiisade p&#228;rimusi.</p> 
<p><A NAME="an_1:15">1:15</A>&nbsp;Aga kui oli sellele meelep&#228;rane, Kes mind mu ema ihust valis ja Oma armu l&#228;bi kutsus,</p> 
<p><A NAME="an_1:16">1:16</A>&nbsp;ilmutada minus Oma Poega, et ma kuulutaksin Teda paganate seas, siis ma ei hakanud kohe n&#245;u pidama liha ja verega</p> 
<p><A NAME="an_1:17">1:17</A>&nbsp;ega l&#228;inud ka Jeruusalemma nende juurde, kes enne mind olid Apostlid, vaid ma l&#228;ksin Araabiasse ja tulin j&#228;lle tagasi Damaskusesse.</p> 
<p><A NAME="an_1:18">1:18</A>&nbsp;Hiljemini alles, kolme aasta p&#228;rast, ma l&#228;ksin Jeruusalemma tegema tutvust Keefasega ja j&#228;in tema juurde viieteistk&#252;mneks p&#228;evaks.</p> 
<p><A NAME="an_1:19">1:19</A>&nbsp;Kedagi muud Apostlitest ma ei n&#228;inud kui vaid Jakoobust, Issanda venda.</p> 
<p><A NAME="an_1:20">1:20</A>&nbsp;Ja mida ma teile kirjutan, vaata, ma kinnitan Jumala ees, et ma ei valeta!</p> 
<p><A NAME="an_1:21">1:21</A>&nbsp;P&#228;rast ma tulin S&#252;&#252;ria ja Kiliikia maakohtadesse.</p> 
<p><A NAME="an_1:22">1:22</A>&nbsp;Aga ma olin n&#228;o poolest tundmatu Judea kogudustele, kes on Kristuses.</p> 
<p><A NAME="an_1:23">1:23</A>&nbsp;Nad olid ainult kuulnud, et see, kes meid enne taga kiusas, n&#252;&#252;d jutlustab seda usku, mida ta enne h&#228;vitas.</p> 
<p><A NAME="an_1:24">1:24</A>&nbsp;Ja nad andsid Jumalale austust minu p&#228;rast.</p> 
<p><A NAME="an_2:1">2:1</A>&nbsp;Siis, neljateistk&#252;mne aasta p&#228;rast, ma l&#228;ksin j&#228;lle &#252;les Jeruusalemma &#252;hes Barnabasega ja v&#245;tsin ka Tiituse kaasa.</p> 
<p><A NAME="an_2:2">2:2</A>&nbsp;Ent ma l&#228;ksin sinna ilmutuse tagaj&#228;rjel ja esitasin neile Evangeeliumi, mida ma kuulutasin paganate seas, eriti neile t&#228;htsamaile, et ma kuidagi t&#252;hja ei jookseks ega oleks jooksnud.</p> 
<p><A NAME="an_2:3">2:3</A>&nbsp;Aga Tiitustki, mu kaaslast, ehk ta k&#252;ll on kreeklane, ei sunnitud end laskma &#252;mber l&#245;igata.</p> 
<p><A NAME="an_2:4">2:4</A>&nbsp;Ent sissepugenud valevendade p&#228;rast, kes olid hiilinud varitsema meie vabadust, mis meil on Kristuses Jeesuses, et meid orjastada,</p> 
<p><A NAME="an_2:5">2:5</A>&nbsp;ei andnud me silmapilkugi j&#228;rele ega alistunud neile, et Evangeeliumi t&#245;de j&#228;&#228;ks teie juurde.</p> 
<p><A NAME="an_2:6">2:6</A>&nbsp;Ja need, kes n&#228;isid midagi olevat &#8212; olgu missugused nad iganes olid, mulle on see &#252;ksk&#245;ik, Jumal ei pea ju &#252;hest inimesest rohkem lugu kui teisest &#8212; need, kes olid t&#228;htsamad, ei lisanud mulle midagi juurde,</p> 
<p><A NAME="an_2:7">2:7</A>&nbsp;vaid vastupidi, kui nad n&#228;gid, et minu hooleks on usaldatud Evangeeliumi kuulutamine &#252;mberl&#245;ikamatuile, n&#245;nda nagu Peetruse hooleks &#252;mberl&#245;igatuile &#8212;</p> 
<p><A NAME="an_2:8">2:8</A>&nbsp;sest See, Kes tegev oli Peetruses Apostliametiks &#252;mberl&#245;igatute seas, oli ka minus tegev paganate heaks &#8212;</p> 
<p><A NAME="an_2:9">2:9</A>&nbsp;ja kui Jakoobus ja Keefas ja Johannes, keda peeti sambaiks, tundsid &#228;ra armu, mis mulle oli antud, andsid nad mulle ja Barnabasele k&#228;tt osaduse t&#228;heks, et meie paganate seas ja nemad &#252;mberl&#245;igatute seas, kuulutaksime armu&#245;petust,</p> 
<p><A NAME="an_2:10">2:10</A>&nbsp;ainult et me ka m&#245;tleksime vaestele, ja just seda ma olen olnud usin tegema.</p> 
<p><A NAME="an_2:11">2:11</A>&nbsp;Aga kui Keefas tuli Antiookiasse, astusin ma isiklikult ta vastu, sest teda oli tarvis noomida.</p> 
<p><A NAME="an_2:12">2:12</A>&nbsp;Sest enne kui Jakoobuse juurest oli tulnud m&#245;ningaid, s&#245;i ta &#252;hes paganatega; aga kui need tulid, t&#245;mbus ta tagasi ja l&#228;ks k&#245;rvale, kartes &#252;mberl&#245;igatuid.</p> 
<p><A NAME="an_2:13">2:13</A>&nbsp;Ja &#252;hes temaga hakkasid ka teised juudid silmakirjatsema, n&#245;nda et ka Barnabas kaasa t&#245;mmati nende silmakirjatsemisse.</p> 
<p><A NAME="an_2:14">2:14</A>&nbsp;Aga kui ma n&#228;gin, et nad &#245;igesti ei k&#228;inud Evangeeliumi t&#245;e j&#228;rgi, &#252;tlesin ma k&#245;ikide ees Keefale: &#8222;Kui sina, olles juut, elad paganate ja mitte juutide kommete j&#228;rgi, miks sa siis sunnid paganaid elama juudi kommete j&#228;rgi?</p> 
<p><A NAME="an_2:15">2:15</A>&nbsp;Meie oleme s&#252;nnilt juudid ja mitte patused paganate seast,</p> 
<p><A NAME="an_2:16">2:16</A>&nbsp;aga teades, et inimene ei saa &#245;igeks k&#228;su tegudest, vaid &#252;ksnes Kristuse Jeesuse usu kaudu, oleme ka meie uskunud Kristusesse Jeesusesse, et me saaksime &#245;igeks Kristuse usust ja mitte k&#228;su tegudest, sest k&#228;su tegudest ei saa &#245;igeks &#252;kski liha.</p> 
<p><A NAME="an_2:17">2:17</A>&nbsp;Aga kui otsides &#245;igekssaamist Kristuses, meiegi osutume patusteks, kas on siis Kristus patu teenija? Ei sugugi mitte!</p> 
<p><A NAME="an_2:18">2:18</A>&nbsp;Sest kui ma j&#228;lle ehitan &#252;les selle, mille ma olen maha kiskunud, siis ma teen enese &#252;leastujaks.</p> 
<p><A NAME="an_2:19">2:19</A>&nbsp;Sest mina olen k&#228;su l&#228;bi k&#228;sule surnud, et ma elaksin Jumalale; ma olen &#252;hes Kristusega risti l&#246;&#246;dud!</p> 
<p><A NAME="an_2:20">2:20</A>&nbsp;Ent n&#252;&#252;d ei ela enam mina, vaid Kristus elab minu sees! Ja mida ma n&#252;&#252;d elan lihas, seda ma elan usus Jumala Pojasse, Kes mind on armastanud ja on Iseenese andnud minu eest.</p> 
<p><A NAME="an_2:21">2:21</A>&nbsp;Ma ei tee Jumala armu t&#252;hjaks. Sest kui k&#228;su kaudu tuleks &#245;igus, siis oleks Kristus ilmaasjata surnud!</p> 
<p><A NAME="an_3:1">3:1</A>&nbsp;Oh te m&#245;istmatud galaatlased, kes teid on v&#245;lunud? Teid, kelle silmade ette Jeesus Kristus oli joonistatud ristil&#246;&#246;duna?</p> 
<p><A NAME="an_3:2">3:2</A>&nbsp;Seda &#252;ksnes ma tahan teilt teada, kas te saite Vaimu k&#228;su tegudest v&#245;i usu kuulutamisest?</p> 
<p><A NAME="an_3:3">3:3</A>&nbsp;Kas te olete nii m&#245;istmatud? Te algasite Vaimus; kas tahate n&#252;&#252;d lihas l&#245;petada?</p> 
<p><A NAME="an_3:4">3:4</A>&nbsp;Kas te nii suurt olete kannatanud ilmaasjata? Teisiti see olekski ilmaasjata!</p> 
<p><A NAME="an_3:5">3:5</A>&nbsp;Tema, kes siis annab teile Vaimu ja teeb v&#228;gevaid tegusid teie sees, kas Ta teeb seda k&#228;su tegudest v&#245;i usu kuulutamisest,</p> 
<p><A NAME="an_3:6">3:6</A>&nbsp;n&#245;nda nagu &#8222;Aabraham uskus Jumalat, ja see arvati temale &#245;iguseks!&#8221;?</p> 
<p><A NAME="an_3:7">3:7</A>&nbsp;Te ju teate, et need, kes on usust, on Aabrahami lapsed.</p> 
<p><A NAME="an_3:8">3:8</A>&nbsp;Aga et Kiri n&#228;gi ette &#228;ra, et Jumal teeb paganad usust &#245;igeks, kuulutas see Aabrahamile selle hea s&#245;numi: &#8222;Sinus &#245;nnistatakse k&#245;ik rahvad!&#8221;</p> 
<p><A NAME="an_3:9">3:9</A>&nbsp;Sellep&#228;rast &#245;nnistatakse neid, kes on usust, &#252;hes uskliku Aabrahamiga.</p> 
<p><A NAME="an_3:10">3:10</A>&nbsp;Sest k&#245;ik, kes endid rajavad k&#228;sutegudele, on needuse all; sest on kirjutatud: &#8222;Neetud on iga&#252;ks, kes ei p&#252;si k&#245;iges, mis on kirja pandud k&#228;suraamatus, nii et ta seda teeks!&#8221;</p> 
<p><A NAME="an_3:11">3:11</A>&nbsp;Et n&#252;&#252;d k&#228;su kaudu &#252;kski ei saa &#245;igeks Jumala ees, on ilmne, sest &#245;ige peab usust elama.</p> 
<p><A NAME="an_3:12">3:12</A>&nbsp;K&#228;sk aga ei ole usust, vaid &#8222;kes teeb nende j&#228;rgi, see elab nende varal!&#8221;</p> 
<p><A NAME="an_3:13">3:13</A>&nbsp;Kristus on meid lahti ostnud k&#228;su needusest, kui ta sai needuseks meie eest &#8212; sest on kirjutatud: &#8222;Neetud on iga&#252;ks, kes puu k&#252;ljes ripub&#8221; &#8212;</p> 
<p><A NAME="an_3:14">3:14</A>&nbsp;et Aabrahami &#245;nnistus saaks paganaile osaks Jeesuses Kristuses ja me usu kaudu saaksime Vaimu t&#245;otuse.</p> 
<p><A NAME="an_3:15">3:15</A>&nbsp;Vennad, mina r&#228;&#228;gin inimese viisil! Inimesegi viimset tahet, kui see on nimetatud, ei tee &#252;kski t&#252;hjaks ega lisa sellele midagi juurde.</p> 
<p><A NAME="an_3:16">3:16</A>&nbsp;Aga n&#252;&#252;d on t&#245;otused antud Aabrahamile ja tema soole. Ei ole mitte &#246;eldud: &#8222;Ja sinu sugudele&#8221;, otsekui paljude kohta, vaid nagu &#252;he kohta: &#8222;Ja sinu soole,&#8221; kes on Kristus.</p> 
<p><A NAME="an_3:17">3:17</A>&nbsp;Aga ma &#252;tlen seda: lepingut, mille Jumal on enne kinnitanud, ei tee nelisada kolmk&#252;mmend aastat hiljemini tekkinud k&#228;sk mitte t&#252;hjaks, nii et see h&#228;vitaks t&#245;otuse.</p> 
<p><A NAME="an_3:18">3:18</A>&nbsp;Sest kui p&#228;rand tuleks k&#228;sust, ei oleks see enam t&#245;otusest. Ent Jumal on selle kinkinud Aabrahamile t&#245;otuse kaudu.</p> 
<p><A NAME="an_3:19">3:19</A>&nbsp;Milleks on siis k&#228;sk? See on &#252;leastumiste p&#228;rast juurde lisatud seniks, kui tuleb sugu, kellele oli antud t&#245;otus; ja k&#228;sk seati inglite kaudu vahemehe k&#228;e l&#228;bi.</p> 
<p><A NAME="an_3:20">3:20</A>&nbsp;Kuid vahemeest ei vajata &#252;he jaoks; ent Jumal on &#252;ks.</p> 
<p><A NAME="an_3:21">3:21</A>&nbsp;Kas siis k&#228;sk on Jumala t&#245;otuste vastu? Ei sugugi. Sest kui oleks antud k&#228;sk, mis v&#245;iks teha elavaks, siis tuleks &#245;igus t&#245;esti k&#228;sust.</p> 
<p><A NAME="an_3:22">3:22</A>&nbsp;Aga Kiri on k&#245;ik pannud kinni patu alla, et t&#245;otus antaks Jeesuse Kristuse usust neile, kes usuvad.</p> 
<p><A NAME="an_3:23">3:23</A>&nbsp;Aga enne kui tuli usk, olime k&#228;su valve all, kinni pandud tulevase usu ilmumise jaoks.</p> 
<p><A NAME="an_3:24">3:24</A>&nbsp;N&#245;nda on k&#228;sk saanud meie kasvatajaks Kristuse poole, et me saaksime &#245;igeks usust.</p> 
<p><A NAME="an_3:25">3:25</A>&nbsp;Aga et usk on tulnud, ei ole me mitte enam kasvataja all.</p> 
<p><A NAME="an_3:26">3:26</A>&nbsp;Sest te olete k&#245;ik usu kaudu Jumala lapsed Kristuses Jeesuses.</p> 
<p><A NAME="an_3:27">3:27</A>&nbsp;Sest nii paljud kui teid on Kristusesse ristitud, olete Kristusega riietatud!</p> 
<p><A NAME="an_3:28">3:28</A>&nbsp;Ei ole siin juuti ega kreeklast, ei ole siin orja ega vaba, ei ole siin meest ega naist, sest te k&#245;ik olete &#252;ks Kristuses Jeesuses.</p> 
<p><A NAME="an_3:29">3:29</A>&nbsp;Aga kui te olete Kristuse Omad, siis olete ka Aabrahami sugu ja p&#228;rijad t&#245;otuse j&#228;rgi.</p> 
<p><A NAME="an_4:1">4:1</A>&nbsp;Aga ma &#252;tlen: niikaua kui p&#228;rija on alaealine, ei ole mingit vahet orja ja tema vahel, ehk ta k&#252;ll on k&#245;ige isand;</p> 
<p><A NAME="an_4:2">4:2</A>&nbsp;vaid ta on eestkostjate ja valitsejate all kuni isa poolt m&#228;&#228;ratud ajani.</p> 
<p><A NAME="an_4:3">4:3</A>&nbsp;N&#245;nda ka meie: kui olime alaealised, siis olime orjastatud maailma algj&#245;udude alla.</p> 
<p><A NAME="an_4:4">4:4</A>&nbsp;Aga kui aeg t&#228;is sai, l&#228;kitas Jumal Oma Poja, Kes s&#252;ndis naisest ja sai k&#228;su alla,</p> 
<p><A NAME="an_4:5">4:5</A>&nbsp;lahti ostma k&#228;sualuseid, et me saaksime lapse seisuse.</p> 
<p><A NAME="an_4:6">4:6</A>&nbsp;Aga et te n&#252;&#252;d olete lapsed, on Jumal l&#228;kitanud teie s&#252;damesse Oma Poja Vaimu, Kes h&#252;&#252;ab: &#8222;Abba, Isa!&#8221;</p> 
<p><A NAME="an_4:7">4:7</A>&nbsp;N&#245;nda ei ole sa enam ori, vaid laps; aga kui sa oled laps, siis oled ka p&#228;rija Jumala kaudu.</p> 
<p><A NAME="an_4:8">4:8</A>&nbsp;Aga siis, kui te ei tundnud Jumalat, te orjasite neid, kes olemise poolest ei olegi jumalad.</p> 
<p><A NAME="an_4:9">4:9</A>&nbsp;Ent n&#252;&#252;d, kus te olete Jumala &#228;ra tundnud, v&#245;i &#245;igemini, Jumal on teid &#228;ra tundnud, kuidas te p&#246;&#246;rdute j&#228;lle n&#245;rkade ja viletsate algj&#245;udude poole, mida te j&#228;lle tahate uuesti orjata?</p> 
<p><A NAME="an_4:10">4:10</A>&nbsp;Te arvestate p&#228;evi ja kuid ja aegu ja aastaid.</p> 
<p><A NAME="an_4:11">4:11</A>&nbsp;Ma kardan teie p&#228;rast, et ma teie kallal ehk asjata olen vaeva n&#228;inud.</p> 
<p><A NAME="an_4:12">4:12</A>&nbsp;Saage minusuguseiks, sest minagi olen saanud teiesuguseks, vennad, ma palun teid! Te ei ole mind millegagi solvanud.</p> 
<p><A NAME="an_4:13">4:13</A>&nbsp;Te ju teate, et ma liha n&#245;truses teile kuulutasin Evangeeliumi esimesel korral,</p> 
<p><A NAME="an_4:14">4:14</A>&nbsp;ja te ei pannud kiusatust, mis teil oli minu kehalisest seisukorrast, mitte halvaks ega v&#245;&#245;rastanud mind, vaid v&#245;tsite mind vastu kui Jumala Ingli, kui Kristuse Jeesuse.</p> 
<p><A NAME="an_4:15">4:15</A>&nbsp;Kus on n&#252;&#252;d teie &#245;ndsuse kiitlus? Sest ma tunnistan teile, et teie, kui see oleks olnud v&#245;imalik, oleksite oma silmad kiskunud v&#228;lja ja andnud minule.</p> 
<p><A NAME="an_4:16">4:16</A>&nbsp;Kas ma n&#252;&#252;d olen saanud teie vaenlaseks, et ma olen teile t&#245;tt &#246;elnud?</p> 
<p><A NAME="an_4:17">4:17</A>&nbsp;Nad on &#245;hinal teie &#252;mber, kuid mitte kaunil viisil, vaid nad tahavad teid v&#228;lja j&#228;tta, et te innukad oleksite nende kasuks.</p> 
<p><A NAME="an_4:18">4:18</A>&nbsp;Hea on olla innukas hea suhtes alatasa ja mitte ainult siis, kui mina teie juures olen.</p> 
<p><A NAME="an_4:19">4:19</A>&nbsp;Mu lapsukesed, kelle p&#228;rast ma n&#252;&#252;d j&#228;lle olen lapsevaevas, kuni Kristus teie sees saab kuju!</p> 
<p><A NAME="an_4:20">4:20</A>&nbsp;K&#252;ll ma tahaksin n&#252;&#252;d olla teie juures ja oma h&#228;&#228;ltki muuta, sest ma olen p&#228;ris n&#245;utu teie p&#228;rast!</p> 
<p><A NAME="an_4:21">4:21</A>&nbsp;&#214;elge mulle, kes tahate olla k&#228;su all, kas te ei kuule k&#228;su&#245;petust?</p> 
<p><A NAME="an_4:22">4:22</A>&nbsp;Sest on kirjutatud, et Aabrahamil oli kaks poega, &#252;ks &#252;mmardajast ja teine vabast naisest.</p> 
<p><A NAME="an_4:23">4:23</A>&nbsp;Aga &#252;mmardaja poeg oli s&#252;ndinud liha j&#228;rgi, vaba naise poeg aga t&#245;otuse kaudu.</p> 
<p><A NAME="an_4:24">4:24</A>&nbsp;Need on v&#245;rdluskujud. Sest need naised on kaks lepingut; &#252;ks Siinai m&#228;elt, mis s&#252;nnitab orjap&#245;lveks, see on Haagar.</p> 
<p><A NAME="an_4:25">4:25</A>&nbsp;Sest Haagar t&#228;hendab Siinai m&#228;ge Araabias ja vastab praegusele Jeruusalemmale, sest see orjab &#252;hes oma lastega.</p> 
<p><A NAME="an_4:26">4:26</A>&nbsp;Aga see Jeruusalemm, mis on &#252;lal, on vaba naine, ja see on meie k&#245;ikide ema.</p> 
<p><A NAME="an_4:27">4:27</A>&nbsp;Sest on kirjutatud: &#8222;R&#245;&#245;mutse, sigimatu, kes pole s&#252;nnitanud; t&#245;sta h&#228;&#228;lt ja h&#252;&#252;a valjusti, kes pole olnud lapsevaevas, sest vallalisel saab olema rohkem lapsi kui sellel, kellel on mees!&#8221;</p> 
<p><A NAME="an_4:28">4:28</A>&nbsp;Ent teie, vennad, olete n&#245;nda nagu Iisak, t&#245;otuse lapsed!</p> 
<p><A NAME="an_4:29">4:29</A>&nbsp;Aga n&#245;nda nagu tol ajal see, kes oli s&#252;nnitatud liha j&#228;rgi, taga kiusas seda, kes oli s&#252;ndinud Vaimu j&#228;rgi, n&#245;nda on ka n&#252;&#252;d.</p> 
<p><A NAME="an_4:30">4:30</A>&nbsp;Aga mida &#252;tleb Kiri? &#8222;Kihuta minema &#252;mmardaja ja tema poeg, sest &#252;mmardaja poeg ei v&#245;i p&#228;rida &#252;hes vaba naise pojaga!&#8221;</p> 
<p><A NAME="an_4:31">4:31</A>&nbsp;Niisiis, vennad, ei ole me &#252;mmardaja, vaid oleme vaba naise lapsed!</p> 
<p><A NAME="an_5:1">5:1</A>&nbsp;Vabaduseks on Kristus meid vabastanud. P&#252;sige siis selles ja &#228;rge laske endid j&#228;lle panna orjaikkesse.</p> 
<p><A NAME="an_5:2">5:2</A>&nbsp;Vaata, mina, Paulus, &#252;tlen teile: kui te lasete endid &#252;mber l&#245;igata, siis ei ole teil Kristusest mingit kasu.</p> 
<p><A NAME="an_5:3">5:3</A>&nbsp;Aga ma tunnistan j&#228;lle igale inimesele, kes laseb ennast &#252;mber l&#245;igata, et ta kohus on t&#228;ita k&#245;ike k&#228;sku.</p> 
<p><A NAME="an_5:4">5:4</A>&nbsp;Te olete j&#228;&#228;nud ilma Kristusest, kes tahate saada &#245;igeks k&#228;su kaudu; te olete langenud &#228;ra armust.</p> 
<p><A NAME="an_5:5">5:5</A>&nbsp;Sest me ootame usust &#245;iguse lootust Vaimu kaudu.</p> 
<p><A NAME="an_5:6">5:6</A>&nbsp;Sest Kristuses Jeesuses ei kehti &#252;mberl&#245;ikamine ega &#252;mberl&#245;ikamatus, vaid usk, mis on tegev armastuse kaudu.</p> 
<p><A NAME="an_5:7">5:7</A>&nbsp;Te jooksite h&#228;sti; kes on teid takistanud olemast t&#245;ele s&#245;nakuulelikud?</p> 
<p><A NAME="an_5:8">5:8</A>&nbsp;Veenmine selleks ei tulnud mitte Temalt, Kes teid kutsub.</p> 
<p><A NAME="an_5:9">5:9</A>&nbsp;Pisut haputaignat teeb kogu taigna hapuks.</p> 
<p><A NAME="an_5:10">5:10</A>&nbsp;Mina loodan teist Issandas, et te ei hakka teisiti m&#245;tlema; aga kes teid teeb segaseks, peab kandma oma nuhtlust, olgu see kes tahes.</p> 
<p><A NAME="an_5:11">5:11</A>&nbsp;Aga mind, vennad, kui ma veel jutlustan &#252;mberl&#245;ikamist, miks mind veel taga kiusatakse? Siis ju oleks pahandus ristist k&#245;rvaldatud.</p> 
<p><A NAME="an_5:12">5:12</A>&nbsp;Oh et need, kes teid t&#252;litavad, endid &#228;ra l&#245;ikaksid!</p> 
<p><A NAME="an_5:13">5:13</A>&nbsp;Sest teie, vennad, olete kutsutud vabaduseks; aga mitte lihale ajet andvaks vabaduseks, vaid teenige &#252;ksteist armastuses.</p> 
<p><A NAME="an_5:14">5:14</A>&nbsp;Sest k&#245;ik k&#228;sk on t&#228;idetud &#252;hes s&#245;nas, nimelt selles: &#8222;Armasta oma ligimest nagu iseennast!&#8221;</p> 
<p><A NAME="an_5:15">5:15</A>&nbsp;Aga kui te isekeskis purelete ja &#252;ksteist s&#246;&#246;te, siis katsuge, et te &#252;ksteist &#228;ra ei neela.</p> 
<p><A NAME="an_5:16">5:16</A>&nbsp;Aga ma &#252;tlen: k&#228;ige Vaimus, siis te ei t&#228;ida mitte liha himusid.</p> 
<p><A NAME="an_5:17">5:17</A>&nbsp;Sest liha himustab Vaimu vastu ja Vaim liha vastu; need on &#252;ksteise vastu, et te ei teeks seda, mida te tahate.</p> 
<p><A NAME="an_5:18">5:18</A>&nbsp;Aga kui te olete Vaimu juhitavad, siis te ei ole k&#228;su all.</p> 
<p><A NAME="an_5:19">5:19</A>&nbsp;Aga liha teod on ilmsed, need on: hoorus, r&#252;vedus, kiimalus,</p> 
<p><A NAME="an_5:20">5:20</A>&nbsp;ebajumalateenistus, n&#245;idus, vaen, riid, kade meel, vihastumised, jonn, kildkonnad, lahk&#245;petused,</p> 
<p><A NAME="an_5:21">5:21</A>&nbsp;tapmised, joomised, pidutsemised ja muud sellesarnast, millest ma teile ette &#252;tlen, nagu ma ka juba enne olen &#246;elnud, et need, kes teevad seesugust, ei p&#228;ri Jumala Riiki.</p> 
<p><A NAME="an_5:22">5:22</A>&nbsp;Aga Vaimu vili on armastus, r&#245;&#245;m, rahu, pikk meel, lahkus, heatahtlikkus, ustavus,</p> 
<p><A NAME="an_5:23">5:23</A>&nbsp;tasadus, kasinus; selliste vastu ei ole k&#228;sk.</p> 
<p><A NAME="an_5:24">5:24</A>&nbsp;Aga kes on Kristuse Jeesuse p&#228;ralt, need on oma liha risti l&#246;&#246;nud &#252;hes tema ihalduste ja himudega.</p> 
<p><A NAME="an_5:25">5:25</A>&nbsp;Kui me elame Vaimus, siis k&#228;igem ka Vaimus.</p> 
<p><A NAME="an_5:26">5:26</A>&nbsp;&#196;rgem olgem ahned t&#252;hjale aule, &#252;ksteist &#228;rritades, &#252;ksteist kadestades.</p> 
<p><A NAME="an_6:1">6:1</A>&nbsp;Vennad, kui inimene ka satuks mingisse eksitusse, siis teie, vaimulikud, parandage niisugust j&#228;lle tasase vaimuga; ja valva sa iseennastki, et ka sind ei kiusataks.</p> 
<p><A NAME="an_6:2">6:2</A>&nbsp;Kandke &#252;ksteise koormat, ja n&#245;nda te t&#228;idate Kristuse k&#228;sku.</p> 
<p><A NAME="an_6:3">6:3</A>&nbsp;Sest kui keegi m&#245;tleb enese midagi olevat, ilma midagi olemata, see petab iseennast.</p> 
<p><A NAME="an_6:4">6:4</A>&nbsp;Ent iga&#252;ks katsugu l&#228;bi oma t&#246;&#246;, ja siis on tal &#252;ksi eneses kiitlemist, mitte teisele;</p> 
<p><A NAME="an_6:5">6:5</A>&nbsp;sest iga&#252;ks kandku oma koormat.</p> 
<p><A NAME="an_6:6">6:6</A>&nbsp;Aga keda &#245;petatakse s&#245;naga, see jagagu k&#245;ike head sellele, kes teda &#245;petab.</p> 
<p><A NAME="an_6:7">6:7</A>&nbsp;&#196;rge eksige, Jumal ei anna Ennast pilgata, sest mis inimene k&#252;lvab, seda ta ka l&#245;ikab!</p> 
<p><A NAME="an_6:8">6:8</A>&nbsp;Sest kes k&#252;lvab oma lihale, see l&#245;ikab lihast kadu; aga kes k&#252;lvab Vaimule, see l&#245;ikab Vaimust igavest elu.</p> 
<p><A NAME="an_6:9">6:9</A>&nbsp;Ja kui me teeme head, siis &#228;rgem t&#252;digem, sest me saame omal ajal l&#245;igata, kui me ei v&#228;si.</p> 
<p><A NAME="an_6:10">6:10</A>&nbsp;Seep&#228;rast n&#252;&#252;d, et meil veel on aega, tehkem head k&#245;ikidele, aga k&#245;ige enam usukaaslastele!</p> 
<p><A NAME="an_6:11">6:11</A>&nbsp;Vaadake, kui suurte t&#228;htedega ma oma k&#228;ega teile olen kirjutanud!</p> 
<p><A NAME="an_6:12">6:12</A>&nbsp;K&#245;ik, kes p&#252;&#252;avad meeldida liha poolest, need sunnivad teid &#252;mberl&#245;ikamisele ainult sellep&#228;rast, et neid taga ei kiusataks Kristuse risti t&#245;ttu.</p> 
<p><A NAME="an_6:13">6:13</A>&nbsp;Sest needki ise, kes lasevad endid &#252;mber l&#245;igata, ei pea k&#228;sku, vaid tahavad, et teid &#252;mber l&#245;igataks ja nad teie lihast v&#245;iksid kiidelda.</p> 
<p><A NAME="an_6:14">6:14</A>&nbsp;Aga mulle &#228;rgu juhtugu seda, et ma kiitleksin muust kui meie Issanda Jeesuse Kristuse ristist, Kelle l&#228;bi maailm on minule risti l&#246;&#246;dud ja mina maailmale.</p> 
<p><A NAME="an_6:15">6:15</A>&nbsp;Sest &#252;mberl&#245;ikamine ei t&#228;henda midagi ega &#252;mberl&#245;ikamatus, vaid uus loodu.</p> 
<p><A NAME="an_6:16">6:16</A>&nbsp;Ja k&#245;igile, kes k&#228;ivad seda juhtn&#246;&#246;ri m&#246;&#246;da, neile olgu rahu ja halastus, ja ka Jumala Iisraelile!</p> 
<p><A NAME="an_6:17">6:17</A>&nbsp;Viimaks &#228;rgu tehku mulle keegi vaeva, sest mina kannan Jeesuse arme oma ihul.</p> 
<p><A NAME="an_6:18">6:18</A>&nbsp;Meie Issanda Jeesuse Kristuse arm olgu teie vaimuga, vennad! Aamen.</p> 
<p><HR>
<CENTER>
<A HREF="eph.htm">Next: Ephesians</A></CENTER>
</BODY>
</HTML>
