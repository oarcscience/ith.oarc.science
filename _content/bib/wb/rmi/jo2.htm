<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Romani Bible (NT), full text etext at Intangible Textual Heritage">
<TITLE>Romani Bible (NT): 2 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo1">Previous</A>&nbsp;
<A HREF="jo3">Next</A>&nbsp;
</CENTER>
<HR>
</p> <h3 align="center" align="center">Romani Bible: 2 John</h3> 
<p><A NAME="an_1:1">1:1</A>&nbsp;Katar o mai phuro kai kerel buchi ande khangeri ramol kai zhuvlia kai sas alome katar O Del ai ka lake shave, kai si mange defial drago. Chi san ferdi mange drago, numa sa kodolenge kai zhanen o chachimos. </p> 
<p><A NAME="an_1:2">1:2</A>&nbsp;Ke o chachimos traiil ande amende, ai avela amensa sa data.</p> 
<p><A NAME="an_1:3">1:3</A>&nbsp;O Del O Dat ai le Devles O Jesus Kristo, O Shav le Dadesko, te den ame o mishtimos, e mila, ai e pacha, saxke te avel ame kadala podarki ando chachimos ai ande dragostia.</p> 
<p><A NAME="an_1:4">1:4</A>&nbsp;Me simas defial raduime ke arakhlem unen anda che shave ke traiinas ando chachimos, sar manglia amendar O Dat. </p> 
<p><A NAME="an_1:5">1:5</A>&nbsp;Ai akana, zhuvlio, mangav tutar te avas drazhi iek kavreske. Nai kado iek nevo zakono kai ramov tuke, kado si o zakono kai sas ame dino de anda gor. </p> 
<p><A NAME="an_1:6">1:6</A>&nbsp;Ai e dragostia si te traiisaras ando zakono le Devlesko. Kado si o zakono, ke wo phendia amenge te avas drazhi iek kavreske de anda gor.</p> 
<p><A NAME="an_1:7">1:7</A>&nbsp;Ke but manush kai xoxaven avile ande lumia, ai chi mangen te preznain ke O Jesus Kristo avilo pe phuv andek stato manushesko. Kodo kai chi preznail ke O Kristo avilo ando stato si o xoxamo ai o duzhmano le Kristosko (xoxamlo kristo). </p> 
<p><A NAME="an_1:8">1:8</A>&nbsp;Tume arakhen tume, saxke te na xasaren so nirisardiam ande amari buchi, numa te avel ame dini iek bari pochin palai buchi kai kerdiam. </p> 
<p><A NAME="an_1:9">1:9</A>&nbsp;Kon godi zhal mai dur ai chi beshel ando zakono le Kristosko, ai les O Del. Numa kodo kai beshel ando zakono le Kristosko, si les O Dat ai vi O Shav. </p> 
<p><A NAME="an_1:10">1:10</A>&nbsp;Te avela vari kon tumende, ai te na anela tumenge o zakono le Kristosko, na premin les tumende, ai na den les chi dies lasho. </p> 
<p><A NAME="an_1:11">1:11</A>&nbsp;Ke kodo kai del les dies lasho vi wo lesa lo ando nasulimos kai kerel.</p> 
<p><A NAME="an_1:12">1:12</A>&nbsp;Si ma but dieli te ramov tumenge, numa mai drago mange te na phenav le tumenge pe iek rhertia la chernilasa; numa gindiv ke si te avav tumende, me te mothav tumenge, saxke te avas defial raduime.</p> 
<p><A NAME="an_1:13">1:13</A>&nbsp;Le shave cha pheiake kai sas alome katar O Del traden tuke but bax, zor ai sastimos. Amen.</p> 
<p><HR>
<CENTER>
<A HREF="jo3">Next: 3 John</A></CENTER>
</BODY>
</HTML>
