<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Romani Bible (NT), full text etext at Intangible Textual Heritage">
<TITLE>Romani Bible (NT): 2 Timothy</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti1.htm">Previous</A>&nbsp;
<A HREF="tit.htm">Next</A>&nbsp;
</CENTER>
<HR>
</p> <h3 align="center" align="center">Romani Bible: 2 Timothy</h3> 
<p><A NAME="an_1:1">1:1</A>&nbsp;Katar o Pavlo, ek apostle le Jesus Kristosko katar e voia le Devleski, thodino te mothol pa traio o shinado kai si ame le Jesus Kristosa.</p> 
<p><A NAME="an_1:2">1:2</A>&nbsp;Ka Timote, murho kuchi shavo O Del O Dat ai O Jesus Kristo amaro Devles te del tu o lashimos, e mila, ai e pacha.</p> 
<p><A NAME="an_1:3">1:3</A>&nbsp;Naisiv le Devleske, kai podaiv les vuzhe gindosa, sar murhe dada kerde. Naisiv leske sagda e diese ai e riate, dama goji tute ande murho rhugimos. </p> 
<p><A NAME="an_1:4">1:4</A>&nbsp;Dama goji ka che asua, ai sa murhe ilesa mangav te dikhav tu, saxke te avav defial raduime. </p> 
<p><A NAME="an_1:5">1:5</A>&nbsp;Serav ma mishto o pachamos o chacho kai si tu, kodo pachamos kai chi mami e Lois, ai chi dei e Eunice sas le tusa; ai zhanav ke vi tu te si. </p> 
<p><A NAME="an_1:6">1:6</A>&nbsp;Anda kodia mai mothav tuke, inker zhuvindi e podarka kai O Del dia tu kana thodem le vas pe tute, ai rhugisardem tuke. </p> 
<p><A NAME="an_1:7">1:7</A>&nbsp;Ke O Del chi dia ame o duxo la darako; numa lesko Swunto Duxo dia ame leski putiera, leski dragostia, ai leski goji.</p> 
<p><A NAME="an_1:8">1:8</A>&nbsp;Te na avel tuke lazhav pala le vorbi le Kristoske, ai te na avel tuke chi lazhav anda mande kai sim lesko rhobara. Numa te avel tuke mishto andel vutuimata palai lashi viasta, ai e zor kai O Del del tu. </p> 
<p><A NAME="an_1:9">1:9</A>&nbsp;Ke Wo si kai skepisardia ame, ai akhardia ame te keras leski buchi, na ke pala so kerdiam, numa pala pesko gindo ai pesko lashimos wo dia ame kado lashimos ando Jesus Kristo mai anglal sar te avel e lumia. </p> 
<p><A NAME="an_1:10">1:10</A>&nbsp;Numa akana sikadia amenge kai andia amare skepitores O Jesus Kristo. Ke O Jesus Kristo aterdiardia e putiera kai sas la martia, ai la lashia viastasa sikadia o traio kai chi merel. </p> 
<p><A NAME="an_1:11">1:11</A>&nbsp;O Del alosardia ma te mothav kadia lashi viasta (pasturi sim), sar ek sluga (apostle sim), ai manush kai sicharel e lashi viasta. </p> 
<p><A NAME="an_1:12">1:12</A>&nbsp;Ai anda kodia sim vutuime, numa ando pachamos beshav, ke zhanav ande kaste thodem murho pachamos, ai zhanav ke si les e putiera te garavel zhi ka kodo dies so dia ma. </p> 
<p><A NAME="an_1:13">1:13</A>&nbsp;Le sama pel vorbi le chache kai phendem tuke, ai inkerdiol ando pachamos, ai ande dragostia kai si ame andek than le Jesus Kristosa. </p> 
<p><A NAME="an_1:14">1:14</A>&nbsp;Garav le lashe dieli kai sas tu dine katar o zhutimos kai avilo katar O Swunto Duxo kai traiil ande amende.</p> 
<p><A NAME="an_1:15">1:15</A>&nbsp;Sar zhanes, sa kodola kai si avrial ande Asia mekle ma, ai vi o Phigelus ai o Hermogenes. </p> 
<p><A NAME="an_1:16">1:16</A>&nbsp;O Jesus Kristo te sikavel pesko lashimos le Onesiphoroski familiake, ke butivar kado manush raduisardia ma, leske nas lazhav anda mande kai sim ande temnitsa; </p> 
<p><A NAME="an_1:17">1:17</A>&nbsp;numa kana areslo ande Rome, rodia ma sa peske ilesa zhi kai arakhlia ma. </p> 
<p><A NAME="an_1:18">1:18</A>&nbsp;O Kristo te del les te lel zhutimos katar o Kristo ande kado dies! Ai tu zhanes mishto sa o mishtimos kai kerdia mange ando Ephesus.</p> 
<p><A NAME="an_2:1">2:1</A>&nbsp;No tu, murho shav, le zor katar o lashimos kai si ame le Jesus Kristosa. </p> 
<p><A NAME="an_2:2">2:2</A>&nbsp;So ashundian mande ke phendem angla but marturia, de kal manush kai si tu pachamos ande lende, ai kai won zhanena te sicharen vi le kolavren.</p> 
<p><A NAME="an_2:3">2:3</A>&nbsp;Te avel tuke mishto andel vutuimata sar ek ketana le Jesus Kristosko kai chi mekel peski buchi. </p> 
<p><A NAME="an_2:4">2:4</A>&nbsp;Nai ketana kai marelpe ando marimos sai kerel buchi te traiil. Trobul te plachal kodoles kai thodia les ketana. </p> 
<p><A NAME="an_2:5">2:5</A>&nbsp;Iek manush kai nashel, ai te nashela nashtil te niril de ferdi te lelape pala zakono. </p> 
<p><A NAME="an_2:6">2:6</A>&nbsp;Ai koko kai bariarel kai kerdia e buchi e phari trobul te avel o pervo te lel so si lesko kana avel e vriama te chidel. </p> 
<p><A NAME="an_2:7">2:7</A>&nbsp;De tu mishto goji so phenav, ke O Kristo dela tu e goji te haliares swako fielo. </p> 
<p><A NAME="an_2:8">2:8</A>&nbsp;De tu goji ka Jesus Kristo kai sas andino katar e martia kai traio, ai kai sas andai vitsa le Davidoski, sar mothol e lashi viasta ai ke me phenav le kolavrenge. </p> 
<p><A NAME="an_2:9">2:9</A>&nbsp;Ai ke phenav pa kadia lashi viasta chinuime sim, ai vi phanglo sim le lantsonsa sar iek manush kai kerel nasulimos. Numa E Vorba le Devleski nai phangli andel lantsuria, </p> 
<p><A NAME="an_2:10">2:10</A>&nbsp;anda kodia rhevdiv swako fielo po mishtimos kodolenge kai O Del alosardia, saxke vi won te sai avel le o skepimos kai si ando Jesus Kristo ai vi o luvudimos ande swako vriama.</p> 
<p><A NAME="an_2:11">2:11</A>&nbsp;Kadala vorbi kai si te mothav chache le: "Te mulian le Kristosa, vi traiisaras lesa. </p> 
<p><A NAME="an_2:12">2:12</A>&nbsp;Ai te inkerasa lesa zhando gor, iame poronchisarasa lesa. </p> 
<p><A NAME="an_2:13">2:13</A>&nbsp;Numa te shudasa les, vi wo shudela amen. Ame te na pachasa so mothol O Kristo kerel so mothol, ke wo nashtil te xoxavel pe pes."</p> 
<p><A NAME="an_2:14">2:14</A>&nbsp;Phen kado divano savorhenge, ai mang lendar sakonestar angla Del te na xanpe andal vorbi, ke kodia chi mol kanchi, de ferdi xasarela kodolen kai ashunen. </p> 
<p><A NAME="an_2:15">2:15</A>&nbsp;Ker mishto buchi saxke te mothol tuke O Del "Ke mishto kerdia," sar iek manush kai chi trobul te avel leske lazhav anda peski buchi, kai mothol vorta e Vorba le chachimaski. </p> 
<p><A NAME="an_2:16">2:16</A>&nbsp;Durion katar le divanuria le intaino ai bi malade, ke kodola kai keren kadala dieli duriona mai but ai mai but katar O Del. </p> 
<p><A NAME="an_2:17">2:17</A>&nbsp;Ke so won sicharen avela sar iek dukh kai si infeksion/pugnia ai kai xal e morchi, ai mashkar kodo narodo si o Himenaeus ai o Philetus. </p> 
<p><A NAME="an_2:18">2:18</A>&nbsp;Won durile katar o chachimos, ai rimon bute manushen katar o pachamos, ke mothona ke O Kristo vunzhe avilo.</p> 
<p><A NAME="an_2:19">2:19</A>&nbsp;Numa le zurale fundani kai thodia O Del inkeren, ai eta le vorbi kai si ramome, "O Kristo zhanel peske manushen." ai "So godi manush kai mothol ke wo si le Kristosko trobul te duriol katar o nasulimos."</p> 
<p><A NAME="an_2:20">2:20</A>&nbsp;Andek baro kher nai ferdi vasuria sumnakune ai rupune, si vi kashtune ai chikake; le pervo vasuria garade le le bare pachivenge, ai le kolaver pel prosto dies. </p> 
<p><A NAME="an_2:21">2:21</A>&nbsp;Te vuzharelape vari kon anda sa o nasulimos kai ma phenav, kodo manush avela sar ek tiari kerdia anda sumnakai. Wo avela respektime, ai o gazda le kheresko thol les te kerel lashe dieli.</p> 
<p><A NAME="an_2:22">2:22</A>&nbsp;Durios katar le dieli le nasul kai si andel ginduria le ternenge, ai rode o chachimos, o pachamos, e dragostia, ai e pacha, kodolensa kai ieke vuzhe ilesa mangenpe katar O Kristo. </p> 
<p><A NAME="an_2:23">2:23</A>&nbsp;Numa shude le divanuria le dzile ai le bi malade; ke zhanes ke kodia angerel kai chingar. </p> 
<p><A NAME="an_2:24">2:24</A>&nbsp;Ai e sluga le Devleske kai del duma pa Del chi trobul te xalpe. Numa trobul te avel lasho savorhensa, ai eta zhanel te sicharel, ai te avel manush kai si les rhavda, </p> 
<p><A NAME="an_2:25">2:25</A>&nbsp;trobul te sicharel lashimasa kodolen kai nai vorta lesa; ke O Del dela le ambroim te sai parhudion ande pengo traio ai te aresen te zhanen o chachimos. </p> 
<p><A NAME="an_2:26">2:26</A>&nbsp;Ai antunchi avena pe pengo gindo o lasho, ai anklena avri andal atsaimos le bengeske, kai astardia le ai kai kerelas le te keren leski voia.</p> 
<p><A NAME="an_3:1">3:1</A>&nbsp;Zhanes tu mishto, ke mai anglal sar te avel O Kristo avela trutno vriama. </p> 
<p><A NAME="an_3:2">3:2</A>&nbsp;Ke le manush rodena swako pengo mishtimos, avela lenge drago lenge, ai avela lenge drago le love, bariarenape, ai barimatange avena, ai dena duma nasul pa Del, ai chi mai pachana o mui penge niamongo, ai chi naisina anda kancheste, ai chi respektina le dieli kai si swunto, </p> 
<p><A NAME="an_3:3">3:3</A>&nbsp;nas le drago iek kavreske, ai bi milako, ai xoxavena sagda, ai kerena chingara, ai chi avela lenge drago o lashimos, </p> 
<p><A NAME="an_3:4">3:4</A>&nbsp;ai avena defial nasul ai mangen te maren ai dukhaven kodola manushen kai si lashe, ai avena nasul penge vortachensa, ai xoliavona sigo, ai avena bare barimatange, ai avela lenge drago mai but e lumia ke sar O Del. </p> 
<p><A NAME="an_3:5">3:5</A>&nbsp;Zhana ande khangeri numa chi pachanape so ashunena. Ashun, durion katar kasavendar manush. </p> 
<p><A NAME="an_3:6">3:6</A>&nbsp;Ai uni anda lende den andel khera, ai thon zor pel zhuvlia le kovlia le bezexalia kai si le andel ginduria dieli bi malade,  </p> 
<p><A NAME="an_3:7">3:7</A>&nbsp;zhuvlia kai roden sagda te sichon, numa kai shoxar chi aresle te zhanen o chachimos. </p> 
<p><A NAME="an_3:8">3:8</A>&nbsp;Sa sar o Jannes ai o Jambres kai chi lenaspe pala Moses. Sakadia kadala manush chi lenpe pala chachimos: won si manush kai lenge goji nai lashi, ai lengo pachamos chi mol kanchi. </p> 
<p><A NAME="an_3:9">3:9</A>&nbsp;Numa chi zhana dur: ke sa e lumia dela po gor ke dzile le, sar kerdilia le Janneske ai le Jambreske. </p> 
<p><A NAME="an_3:10">3:10</A>&nbsp;Numa tu lian tu pala murho sicharimos, ai sar traiivas, ai so sas murhe ginduria, murho pachamos,ai murhi rhavda, murhi dragostia, ai sar inkeravas le Devlesa, ai zhanes murhe vutuimata, ai murhe chinuria. </p> 
<p><A NAME="an_3:11">3:11</A>&nbsp;Tu zhanes so godi kerdilia pe mansa ando Antioch, ando Iconium, ai ando Listra; ai savendar vutuimata sas ma! Numa O Kristo skepisardia ma anda swako fielo.</p> 
<p><A NAME="an_3:12">3:12</A>&nbsp;Ke kon godi mangel te traiil iek traio vorta le Devlesa ando Jesus Kristo avena chinuime. </p> 
<p><A NAME="an_3:13">3:13</A>&nbsp;Numa le manush kai si nasul ai xoxamle zhana sagda mai dur ando nasulimos, ai rimona le kolavren, ai vi won rimonape. </p> 
<p><A NAME="an_3:14">3:14</A>&nbsp;Numa tu inker so sichilian ai so sas tu dino sa che ilesa. Tu zhanes katar savo gazda sichilian. </p> 
<p><A NAME="an_3:15">3:15</A>&nbsp;Ke de sar sanas glata tu zhanes e Swunto Vorba le Devleski, kai sai del tu e goji kai ingerel ka skepimos katar o pachamos ando Jesus Kristo. </p> 
<p><A NAME="an_3:16">3:16</A>&nbsp;Sa e Swunto Vorba le Devleski avel katar O Del ai traiil pala leste ai trobul te sicharel o chachimos, te sikavel so nai vorta, ai te lasharel le dosha, ai e Vorba sikavel leske sar te traiil vorta, </p> 
<p><A NAME="an_3:17">3:17</A>&nbsp;saxke o manush le Devlesko te avel vorta gata, ai te avel les swako fielo te kerel so godi si mishtimos.</p> 
<p><A NAME="an_4:1">4:1</A>&nbsp;Kadala vorbi si katar murho ilo tumenge, phenav le vorbi angla Del ai angla Jesus Kristo. Wo kai dela pe kris le zhuvindin ai vi le mulen, phenela kon si doshalo, vai nai doshalo kana O Jesus Kristo avela te anel leska swunto amperetsiako. </p> 
<p><A NAME="an_4:2">4:2</A>&nbsp;De duma pai Vorba le Devleski, phen pa late sagda kana maladiol ai vi kana chi maladiol; parhu le ginduria le manushenge, ai phen kodolenge kai chi keren vorta, ai sichar te bariol o pachamos le manushengo ai te avel tu bari rhavda. </p> 
<p><A NAME="an_4:3">4:3</A>&nbsp;Ke avela e vriama kai le manush chi mai mangena te ashunen e chachi Vorba le Devleski, numa lenape pala penge ginduria, ai chidena pasha pende bute manushen kai sicharen, ai kai mothona lenge so mangen won te ashunen. </p> 
<p><A NAME="an_4:4">4:4</A>&nbsp;Chi mai ashunena ka chachimos, duriona te ashunen paramicha kai nai chache. </p> 
<p><A NAME="an_4:5">4:5</A>&nbsp;Numa tu les sama tutar ande soste godi; rhevdisar le vutuimata, ai ker chi buchi sar iek manush kai ingerel e lashi viasta, ai ker mishto sa chi buchi sar iek sluga le Devleski.</p> 
<p><A NAME="an_4:6">4:6</A>&nbsp;Numa me, o chaso avilo kai si te avav dino sar iek sakrifis; e vriama avili mange te merav. </p> 
<p><A NAME="an_4:7">4:7</A>&nbsp;Me marde ma o lasho marimos, me gelem zhando gor, ai garadem o pachamos. </p> 
<p><A NAME="an_4:8">4:8</A>&nbsp;Ai akana e podarka kai nirisardem azhukerel ma, kodia si e konona le chachimaski ,kai O Kristo, kai kerel e kris vorta, dela ma kodo dies: numa chi dela ferdi man kodia konona, numa sa kodolen kai azhukeren le dragostimasa e vriama kana avela O Kristo.</p> 
<p><A NAME="an_4:9">4:9</A>&nbsp;Zumav ta aidi mande sar mai sigo. </p> 
<p><A NAME="an_4:10">4:10</A>&nbsp;Ke o Demas meklia ma, ke pra drago leske kadia lumia, wo gelotar ande Thesalonika; ai o Crescenes gelotar ande Galatia, ai o Titus ande Dalmatia. </p> 
<p><A NAME="an_4:11">4:11</A>&nbsp;Ferdi o Luk mansalo. Le le Markos, ai an les tusa; ke sai zhutila ma ande murhi buchi. </p> 
<p><A NAME="an_4:12">4:12</A>&nbsp;Tradem o Tichicus ando Ephesus. </p> 
<p><A NAME="an_4:13">4:13</A>&nbsp;Kana avesa, an mange e raxami kai meklem ando Troas ka Carpur; ai an mange vi le klishki, ai mai but an o ramomos pe morchi le bakrengo kai si phangle.</p> 
<p><A NAME="an_4:14">4:14</A>&nbsp;O Alexander o kakaviari kerdia mange but nasulimos; numa O Kristo pochinela leske anda so kerdia. </p> 
<p><A NAME="an_4:15">4:15</A>&nbsp;Arakh tu lestar vi tu, ke phendia ke mangel te aterdiarel so godi mangas te keras.</p> 
<p><A NAME="an_4:16">4:16</A>&nbsp;Khonik chi thodia mange partia e pervo data kana phendem ke chi sim doshalo; savorhe mekle ma. Numa te na lel sama lenge O Del! </p> 
<p><A NAME="an_4:17">4:17</A>&nbsp;Numa O Kristo pasha mande sas, ai delas ma zor, ai sai davas duma vorta pai Vorba le Devleski, ai te ashunen sa kodola kai Nai Zhiduvuria; ai simas lino avri anda mui le lionosko. </p> 
<p><A NAME="an_4:18">4:18</A>&nbsp;O Kristo ankalavela ma anda swako nasulimos, ai arakhela ma ai garavela ma vuzho te zhav ande lesko rhaio le cheresko. Leske te avel o luvudimos sa data, ande swako vriama. Amen.</p> 
<p><A NAME="an_4:19">4:19</A>&nbsp;Trade but bax, zor ai sastimos ka Priscilla, ai ka Aquila, ai vi ka familia le Onesiphoroski. </p> 
<p><A NAME="an_4:20">4:20</A>&nbsp;O Erastus beshlo ande Corinth, ai meklem le Trophimus ande Miletus ke naswalo sas. </p> 
<p><A NAME="an_4:21">4:21</A>&nbsp;Zumav ta aidi mai anglal sar o ivend. O Eubulus, o Pudens, o Linus, e Claudia ai sa le kolaver phral traden tuke but bax, zor ai sastimos. </p> 
<p><A NAME="an_4:22">4:22</A>&nbsp;O Jesus Kristo te avel tusa ai o lashimos le Devlesko te avel tumensa. Amen.</p> 
<p><HR>
<CENTER>
<A HREF="tit.htm">Next: Titus</A></CENTER>
</BODY>
</HTML>
