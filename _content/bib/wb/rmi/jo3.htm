<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Romani Bible (NT), full text etext at Intangible Textual Heritage">
<TITLE>Romani Bible (NT): 3 John</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Bible</A>&nbsp;
<A HREF="../index">World Bible</A>&nbsp;
<A HREF="index">Index</A>&nbsp;
<A HREF="jo2">Previous</A>&nbsp;
<A HREF="jde">Next</A>&nbsp;
</CENTER>
<HR>
</p> <h3 align="center" align="center">Romani Bible: 3 John</h3> 
<p><A NAME="an_1:1">1:1</A>&nbsp;Katar o mai phuro kai kerel buchi ande khangeri ramol ka le Gaius, kai si mange chaches drago.</p> 
<p><A NAME="an_1:2">1:2</A>&nbsp;Murho kuchi vortako, mangav ai rhugiv ma te avel tuke mishto ande soste godi, ai te aves sasto ande sa cho stato sar si cho duxo le Devlesa. </p> 
<p><A NAME="an_1:3">1:3</A>&nbsp;Defial raduime simas, kana avile phral kai pachanpe ando Del ai phende mange pa chachimos kai si ande tute, ai sar phires ando chachimos. </p> 
<p><A NAME="an_1:4">1:4</A>&nbsp;Nai ma mai baro raduimos de sar te zhanav ke murhe shave traiin ando chachimos.</p> 
<p><A NAME="an_1:5">1:5</A>&nbsp;Murho kuchi vortako, tu sagda keres mishto le phralensa ai vi kodolensa kai si streinuria. </p> 
<p><A NAME="an_1:6">1:6</A>&nbsp;Won phende pa che dragostia la khangeriake, de le so trobul le, mangav ma tutar te zhan mai angle pengo drom, ker mishto te avel drago le Devleske.</p> 
<p><A NAME="an_1:7">1:7</A>&nbsp;Ke won thodepe po drom te keren buchi ando anav le Kristosko bi te len chi iek zhutimos katar le manush kai chi pachanpe ando Del. </p> 
<p><A NAME="an_1:8">1:8</A>&nbsp;Trobul ame kai pachas ame ando Del te zhutisaras kasavendar manushen, saxke te avas iame ande buchi kai keren te zhal o chachimos angle.</p> 
<p><A NAME="an_1:9">1:9</A>&nbsp;Tradem andek lil xantsi divano kai khangeri, numa o Diotrephes, kai si leske drago te avel wo o mai baro mashkar lende chi mangel te premil ame. </p> 
<p><A NAME="an_1:10">1:10</A>&nbsp;Anda kodia, kana avava, phenava sa o nasulimos kai kerel, le vorbi le bi lashe kai mothol ai kai xoxavel pe amende! Numa kodia nai leske dosta, chi mangel te premil le phralen kai aven, ai kodola kai mangen te premin le, wo aterdiarel le, ai del le avri andai khangeri. </p> 
<p><A NAME="an_1:11">1:11</A>&nbsp;Murho kuchi vortako, na ker o nasulimos, numa o lashimos, ke kodo kai kerel o lashimos wo si le Devlesko; ai kodo kai kerel o nasulimos chi dikhlia le Devles.</p> 
<p><A NAME="an_1:12">1:12</A>&nbsp;Savorhe mothon o lashimos pa Demetrius, ai vi o lashimos. Mothol lashimos pa leste, ai iame mothas lashimos pa leste, ai zhanes ke o chachimos phenas.</p> 
<p><A NAME="an_1:13">1:13</A>&nbsp;Si ma but dieli te mothav tuke, numa chi mangav te phenav le tuke andek lil ramome la chernialasa. </p> 
<p><A NAME="an_1:14">1:14</A>&nbsp;Numa mangav te dikhav tu sigo vriama, ai antunchi sai dasa duma iek kavresa. E pacha te avel tusa. Che vortacha traden tuke but bax, zor ai sastimos. Ai iame tradas but bax, zor ai sastimos sa amare vortachenge kai si kotse.</p> 
<p><HR>
<CENTER>
<A HREF="jde">Next: Jude</A></CENTER>
</BODY>
</HTML>
