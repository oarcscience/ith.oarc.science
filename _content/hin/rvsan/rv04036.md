[Intangible Textual Heritage](../../index)  [Hinduism](../index) 
[Index](index)   
[English](../rigveda/rv04036)   
[Rig Veda Book 4 Index](rvi04)  [Previous](rv04035)  [Next](rv04037) 

------------------------------------------------------------------------

### Rig Veda Book 4 Hymn 36

अनश्वो जातो अनभीशुर उक्थ्यो रथस तरिचक्रः परि वर्तते रजः \|  
महत तद वो देव्यस्य परवाचनं दयाम रभवः पर्थिवीं यच च पुष्यथ \|\|  
रथं ये चक्रुः सुव्र्तं सुचेतसो ऽविह्वरन्तम मनसस परि धयया \|  
तां ऊ नव अस्य सवनस्य पीतय आ वो वाजा रभवो वेदयामसि \|\|  
तद वो वाजा रभवः सुप्रवाचनं देवेषु विभ्वो अभवन महित्वनम \|  
जिव्री यत सन्ता पितरा सनाजुरा पुनर युवाना चरथाय तक्षथ \|\|  
एकं वि चक्र चमसं चतुर्वयं निश चर्मणो गाम अरिणीत धीतिभिः \|  
अथा देवेष्व अम्र्तत्वम आनश शरुष्टी वाजा रभवस तद व उक्थ्यम \|\|  
रभुतो रयिः परथमश्रवस्तमो वाजश्रुतासो यम अजीजनन नरः \|  
विभ्वतष्टो विदथेषु परवाच्यो यं देवासो ऽवथा स विचर्षणिः \|\|  
स वाज्य अर्वा स रषिर वचस्यया स शूरो अस्ता पर्तनासु दुष्टरः \|  
स रायस पोषं स सुवीर्यं दधे यं वाजो विभ्वां रभवो यम आविषुः \|\|  
शरेष्ठं वः पेशो अधि धायि दर्शतं सतोमो वाजा रभवस तं जुजुष्टन \|  
धीरासो हि षठा कवयो विपश्चितस तान व एना बरह्मणा वेदयामसि \|\|  
यूयम अस्मभ्यं धिषणाभ्यस परि विद्वांसो विश्वा नर्याणि भोजना \|  
दयुमन्तं वाजं वर्षशुष्मम उत्तमम आ नो रयिम रभवस तक्षता वयः \|\|  
इह परजाम इह रयिं रराणा इह शरवो वीरवत तक्षता नः \|  
येन वयं चितयेमात्य अन्यान तं वाजं चित्रम रभवो ददा नः \|\|  

anaśvo jāto anabhīśur ukthyo rathas tricakraḥ pari vartate rajaḥ \|  
mahat tad vo devyasya pravācanaṃ dyām ṛbhavaḥ pṛthivīṃ yac ca puṣyatha
\|\|  
rathaṃ ye cakruḥ suvṛtaṃ sucetaso 'vihvarantam manasas pari dhyayā \|  
tāṃ ū nv asya savanasya pītaya ā vo vājā ṛbhavo vedayāmasi \|\|  
tad vo vājā ṛbhavaḥ supravācanaṃ deveṣu vibhvo abhavan mahitvanam \|  
jivrī yat santā pitarā sanājurā punar yuvānā carathāya takṣatha \|\|  
ekaṃ vi cakra camasaṃ caturvayaṃ niś carmaṇo ghām ariṇīta dhītibhiḥ \|  
athā deveṣv amṛtatvam ānaśa śruṣṭī vājā ṛbhavas tad va ukthyam \|\|  
ṛbhuto rayiḥ prathamaśravastamo vājaśrutāso yam ajījanan naraḥ \|  
vibhvataṣṭo vidatheṣu pravācyo yaṃ devāso 'vathā sa vicarṣaṇiḥ \|\|  
sa vājy arvā sa ṛṣir vacasyayā sa śūro astā pṛtanāsu duṣṭaraḥ \|  
sa rāyas poṣaṃ sa suvīryaṃ dadhe yaṃ vājo vibhvāṃ ṛbhavo yam āviṣuḥ
\|\|  
śreṣṭhaṃ vaḥ peśo adhi dhāyi darśataṃ stomo vājā ṛbhavas taṃ jujuṣṭana
\|  
dhīrāso hi ṣṭhā kavayo vipaścitas tān va enā brahmaṇā vedayāmasi \|\|  
yūyam asmabhyaṃ dhiṣaṇābhyas pari vidvāṃso viśvā naryāṇi bhojanā \|  
dyumantaṃ vājaṃ vṛṣaśuṣmam uttamam ā no rayim ṛbhavas takṣatā vayaḥ
\|\|  
iha prajām iha rayiṃ rarāṇā iha śravo vīravat takṣatā naḥ \|  
yena vayaṃ citayemāty anyān taṃ vājaṃ citram ṛbhavo dadā naḥ \|\|  

------------------------------------------------------------------------

[Next: Hymn 37](rv04037)
