<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 6: Hymn 69</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv06069">English</A>&nbsp;

<BR>
<A HREF="rvi06">Rig Veda Book 6 Index</A>&nbsp;
<A HREF="rv06068">Previous</A>&nbsp;
<A HREF="rv06070">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 6 Hymn 69</H3>
सं वां कर्मणा समिषा हिनोमीन्द्राविष्णू अपसस परेस्य | <BR>
जुषेथां यज्ञं दरविणं च धत्तमरिष्टैर्नः पथिभिः पारयन्ता || <BR>
या विश्वासां जनितरा मतीनामिन्द्राविष्णू कलशा सोमधाना | <BR>
पर वां गिरः शस्यमाना अवन्तु पर सतोमासो गीयमानासो अर्कैः || <BR>
इन्द्राविष्णू मदपती मदानामा सोमं यातं दरविणो दधाना | <BR>
सं वामञ्जन्त्वक्तुभिर्मतीनां सं सतोमासः शस्यमानास उक्थैः || <BR>
आ वामश्वासो अभिमातिषाह इन्द्राविष्णू सधमादो वहन्तु | <BR>
जुषेथां विश्वा हवना मतीनामुप बरह्माणि शर्णुतं गिरो मे || <BR>
इन्द्राविष्णू तत पनयाय्यं वां सोमस्य मद उरु चक्रमाथे | <BR>
अक्र्णुतमन्तरिक्षं वरीयो.अप्रथतं जीवसे नो रजांसि || <BR>
इन्द्राविष्णू हविषा वाव्र्धानाग्राद्वाना नमसा रातहव्या | <BR>
घर्तासुती दरविणं धत्तमस्मे समुद्रः सथः कलशः सोमधानः || <BR>
इन्द्राविष्णू पिबतं मध्वो अस्य सोमस्य दस्रा जठरं पर्णेथाम | <BR>
आ वामन्धांसि मदिराण्यग्मन्नुप बरह्माणि शर्णुतं हवं मे || <BR>
उभा जिग्यथुर्न परा जयेथे न परा जिग्ये कतरश्चनैनोः | <BR>
इन्द्रश्च विष्णो यदपस्प्र्धेथां तरेधा सहस्रं वि तदैरयेथाम || <BR>
<P></P>
saṃ vāṃ karmaṇā samiṣā hinomīndrāviṣṇū apasas pareasya | <BR>
juṣethāṃ yajñaṃ draviṇaṃ ca dhattamariṣṭairnaḥ pathibhiḥ pārayantā || <BR>
yā viśvāsāṃ janitarā matīnāmindrāviṣṇū kalaśā somadhānā | <BR>
pra vāṃ ghiraḥ śasyamānā avantu pra stomāso ghīyamānāso arkaiḥ || <BR>
indrāviṣṇū madapatī madānāmā somaṃ yātaṃ draviṇo dadhānā | <BR>
saṃ vāmañjantvaktubhirmatīnāṃ saṃ stomāsaḥ śasyamānāsa ukthaiḥ || <BR>
ā vāmaśvāso abhimātiṣāha indrāviṣṇū sadhamādo vahantu | <BR>
juṣethāṃ viśvā havanā matīnāmupa brahmāṇi śṛṇutaṃ ghiro me || <BR>
indrāviṣṇū tat panayāyyaṃ vāṃ somasya mada uru cakramāthe | <BR>
akṛṇutamantarikṣaṃ varīyo.aprathataṃ jīvase no rajāṃsi || <BR>
indrāviṣṇū haviṣā vāvṛdhānāghrādvānā namasā rātahavyā | <BR>
ghṛtāsutī draviṇaṃ dhattamasme samudraḥ sthaḥ kalaśaḥ somadhānaḥ || <BR>
indrāviṣṇū pibataṃ madhvo asya somasya dasrā jaṭharaṃ pṛṇethām | <BR>
ā vāmandhāṃsi madirāṇyaghmannupa brahmāṇi śṛṇutaṃ havaṃ me || <BR>
ubhā jighyathurna parā jayethe na parā jighye kataraścanainoḥ | <BR>
indraśca viṣṇo yadapaspṛdhethāṃ tredhā sahasraṃ vi tadairayethām || <BR>
<P><HR>
<CENTER>
<A HREF="rv06070">Next: Hymn 70</A></CENTER>
</BODY>
</HTML>
