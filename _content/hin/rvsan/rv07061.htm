<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 7: Hymn 61</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv07061.htm">English</A>&nbsp;

<BR>
<A HREF="rvi07.htm">Rig Veda Book 7 Index</A>&nbsp;
<A HREF="rv07060.htm">Previous</A>&nbsp;
<A HREF="rv07062.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 7 Hymn 61</H3>
उद वां चक्षुर्वरुण सुप्रतीकं देवयोरेति सूर्यस्ततन्वान | <BR>
अभि यो विश्वा भुवनानि चष्टे स मन्युं मर्त्येष्वा चिकेत || <BR>
पर वां स मित्रावरुणाव रतावा विप्रो मन्मानि दीर्घश्रुदियर्ति | <BR>
यस्य बरह्माणि सुक्रतू अवाथ आ यत करत्वा न शरदः पर्णैथे || <BR>
परोरोर्मित्रावरुणा पर्थिव्याः पर दिव रष्वाद बर्हतः सुदानू | <BR>
सपशो दधाथे ओषधीषु विक्ष्व रधग यतो अनिमिषंरक्षमाणा || <BR>
शंसा मित्रस्य वरुणस्य धाम शुष्मो रोदसी बद्बधे महित्वा | <BR>
अयन मासा अयज्वनामवीराः पर यज्ञमन्मा वर्जनं तिराते || <BR>
अमूरा विश्वा वर्षणाविमा वां न यासु चित्रं दद्र्शेन यक्षम | <BR>
दरुहः सचन्ते अन्र्ता जनानां न वां निण्यान्यचिते अभूवन || <BR>
समु वां यज्ञं महयं नमोभिर्हुवे वां मित्रावरुणा सबाधः | <BR>
पर वां मन्मान्य रचसे नवानि कर्तानि बरह्म जुजुषन्निमानि || <BR>
इयं देव पुरोहितिर... || <BR>
<P></P>
ud vāṃ cakṣurvaruṇa supratīkaṃ devayoreti sūryastatanvān | <BR>
abhi yo viśvā bhuvanāni caṣṭe sa manyuṃ martyeṣvā ciketa || <BR>
pra vāṃ sa mitrāvaruṇāv ṛtāvā vipro manmāni dīrghaśrudiyarti | <BR>
yasya brahmāṇi sukratū avātha ā yat kratvā na śaradaḥ pṛṇaithe || <BR>
prorormitrāvaruṇā pṛthivyāḥ pra diva ṛṣvād bṛhataḥ sudānū | <BR>
spaśo dadhāthe oṣadhīṣu vikṣv ṛdhagh yato animiṣaṃrakṣamāṇā || <BR>
śaṃsā mitrasya varuṇasya dhāma śuṣmo rodasī badbadhe mahitvā | <BR>
ayan māsā ayajvanāmavīrāḥ pra yajñamanmā vṛjanaṃ tirāte || <BR>
amūrā viśvā vṛṣaṇāvimā vāṃ na yāsu citraṃ dadṛśena yakṣam | <BR>
druhaḥ sacante anṛtā janānāṃ na vāṃ niṇyānyacite abhūvan || <BR>
samu vāṃ yajñaṃ mahayaṃ namobhirhuve vāṃ mitrāvaruṇā sabādhaḥ | <BR>
pra vāṃ manmāny ṛcase navāni kṛtāni brahma jujuṣannimāni || <BR>
iyaṃ deva purohitir... || <BR>
<P><HR>
<CENTER>
<A HREF="rv07062.htm">Next: Hymn 62</A></CENTER>
</BODY>
</HTML>
