<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 8: Hymn 7</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv08007">English</A>&nbsp;

<BR>
<A HREF="rvi08">Rig Veda Book 8 Index</A>&nbsp;
<A HREF="rv08006">Previous</A>&nbsp;
<A HREF="rv08008">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 8 Hymn 7</H3>
पर यद वस्त्रिष्टुभमिषं मरुतो विप्रो अक्षरत | <BR>
वि पर्वतेषु राजथ || <BR>
यदङग तविषीयवो यामं शुभ्रा अचिध्वम | <BR>
नि पर्वता अहासत || <BR>
उदीरयन्त वायुभिर्वाश्रासः पर्श्निमातरः | <BR>
धुक्षन्तपिप्युशीमिषम || <BR>
वपन्ति मरुतो मिहं पर वेपयन्ति पर्वतान | <BR>
यद यामं यान्ति वायुभिः || <BR>
नि यद यामाय वो गिरिर्नि सिन्धवो विधर्मणे | <BR>
महे शुष्माय येमिरे || <BR>
युष्मानु नक्तमूतये युष्मान दिवा हवामहे | <BR>
युष्मान परयत्यध्वरे || <BR>
उदु तये अरुणप्सवश्चित्रा यामेभिरीरते | <BR>
वाश्रा अधिष्णुना दिवः || <BR>
सर्जन्ति रश्मिमोजसा पन्थां सूर्याय यातवे | <BR>
ते भानुभिर्वि तस्थिरे || <BR>
इमां मे मरुतो गिरमिमं सतोमं रभुक्षणः | <BR>
इमं मे वनता हवम || <BR>
तरीणि सरांसि पर्श्नयो दुदुह्रे वज्रिणे मधु | <BR>
उत्सं कवन्धमुद्रिणम || <BR>
मरुतो यद ध वो दिवः सुम्नायन्तो हवामहे | <BR>
आ तू न उपगन्तन || <BR>
यूयं हि षठा सुदानवो रुद्रा रभुक्षणो दमे | <BR>
उत परचेतसो मदे || <BR>
आ नो रयिं मदच्युतं पुरुक्षुं विश्वधायसम | <BR>
इयर्ता मरुतो दिवः || <BR>
अधीव यद गिरीणां यामं शुभ्रा अचिध्वम | <BR>
सुवानैर्मन्दध्व इन्दुभिः || <BR>
एतावतश्चिदेषां सुम्नं भिक्षेत मर्त्यः | <BR>
अदाभ्यस्य मन्मभिः || <BR>
ये दरप्सा इव रोदसी धमन्त्यनु वर्ष्टिभिः | <BR>
उत्सं दुहन्तो अक्षितम || <BR>
उदु सवानेभिरीरत उद रथैरुदु वायुभिः | <BR>
उत सतोमैः पर्श्निमातरः || <BR>
येनाव तुर्वशं यदुं येन कण्वं धनस्प्र्तम | <BR>
राये सु तस्य धीमहि || <BR>
इमा उ वः सुदानवो घर्तं न पिप्युषीरिषः | <BR>
वर्धान काण्वस्य मन्मभिः || <BR>
कव नूनं सुदानवो मदथा वर्क्तबर्हिषः | <BR>
बरह्मा को वःसपर्यति || <BR>
नहि षम यद ध वः पुरा सतोमेभिर्व्र्क्तबर्हिषः | <BR>
शर्धान रतस्य जिन्वथ || <BR>
समु तये महतीरपः सं कषोणी समु सूर्यम | <BR>
सं वज्रं पर्वशो दधुः || <BR>
वि वर्त्रं पर्वशो ययुर्वि पर्वतानराजिनः | <BR>
चक्राणा वर्ष्णि पौंस्यम || <BR>
अनु तरितस्य युध्यतः शुष्ममावन्नुत करतुम | <BR>
अन्विन्द्रं वर्त्रतूर्ये || <BR>
विद्युद्धस्ता अभिद्यवः शिप्राः शीर्षन हिरण्ययीः | <BR>
शुभ्रा वयञ्जत शरिये || <BR>
उशना यत परावत उक्ष्णो रन्ध्रमयातन | <BR>
दयौर्न चक्रदद भिया || <BR>
आ नो मखस्य दावने.अश्वैर्हिरण्यपाणिभिः | <BR>
देवास उप गन्तन || <BR>
यदेषां पर्षती रथे परष्टिर्वहति रोहितः | <BR>
यान्ति शुभ्रा रिणन्नपः || <BR>
सुषोमे शर्यणावत्यार्जीके पस्त्यावति | <BR>
ययुर्निचक्रया नरः || <BR>
कदा गछाथ मरुत इत्था विप्रं हवमानम | <BR>
मार्डीकेभिर्नाधमानम || <BR>
कद ध नूनं कधप्रियो यदिन्द्रमजहातन | <BR>
को वः सखित्व ओहते || <BR>
सहो षु णो वज्रहस्तैः कण्वासो अग्निं मरुद्भिः | <BR>
सतुषेहिरण्यवाशीभिः || <BR>
ओ षु वर्ष्णः परयज्यूना नव्यसे सुविताय | <BR>
वव्र्त्यां चित्रवाजान || <BR>
गिरयश्चिन नि जिहते पर्शानासो मन्यमानाः | <BR>
पर्वताश्चिन नि येमिरे || <BR>
आक्ष्णयावानो वहन्त्यन्तरिक्षेण पततः | <BR>
धातारः सतुवते वयः || <BR>
अग्निर्हि जानि पूर्व्यश्छन्दो न सूरो अर्चिषा | <BR>
ते भानुभिर्वि तस्थिरे || <BR>
<P></P>
pra yad vastriṣṭubhamiṣaṃ maruto vipro akṣarat | <BR>
vi parvateṣu rājatha || <BR>
yadaṅgha taviṣīyavo yāmaṃ śubhrā acidhvam | <BR>
ni parvatā ahāsata || <BR>
udīrayanta vāyubhirvāśrāsaḥ pṛśnimātaraḥ | <BR>
dhukṣantapipyuśīmiṣam || <BR>
vapanti maruto mihaṃ pra vepayanti parvatān | <BR>
yad yāmaṃ yānti vāyubhiḥ || <BR>
ni yad yāmāya vo ghirirni sindhavo vidharmaṇe | <BR>
mahe śuṣmāya yemire || <BR>
yuṣmānu naktamūtaye yuṣmān divā havāmahe | <BR>
yuṣmān prayatyadhvare || <BR>
udu tye aruṇapsavaścitrā yāmebhirīrate | <BR>
vāśrā adhiṣṇunā divaḥ || <BR>
sṛjanti raśmimojasā panthāṃ sūryāya yātave | <BR>
te bhānubhirvi tasthire || <BR>
imāṃ me maruto ghiramimaṃ stomaṃ ṛbhukṣaṇaḥ | <BR>
imaṃ me vanatā havam || <BR>
trīṇi sarāṃsi pṛśnayo duduhre vajriṇe madhu | <BR>
utsaṃ kavandhamudriṇam || <BR>
maruto yad dha vo divaḥ sumnāyanto havāmahe | <BR>
ā tū na upaghantana || <BR>
yūyaṃ hi ṣṭhā sudānavo rudrā ṛbhukṣaṇo dame | <BR>
uta pracetaso made || <BR>
ā no rayiṃ madacyutaṃ purukṣuṃ viśvadhāyasam | <BR>
iyartā maruto divaḥ || <BR>
adhīva yad ghirīṇāṃ yāmaṃ śubhrā acidhvam | <BR>
suvānairmandadhva indubhiḥ || <BR>
etāvataścideṣāṃ sumnaṃ bhikṣeta martyaḥ | <BR>
adābhyasya manmabhiḥ || <BR>
ye drapsā iva rodasī dhamantyanu vṛṣṭibhiḥ | <BR>
utsaṃ duhanto akṣitam || <BR>
udu svānebhirīrata ud rathairudu vāyubhiḥ | <BR>
ut stomaiḥ pṛśnimātaraḥ || <BR>
yenāva turvaśaṃ yaduṃ yena kaṇvaṃ dhanaspṛtam | <BR>
rāye su tasya dhīmahi || <BR>
imā u vaḥ sudānavo ghṛtaṃ na pipyuṣīriṣaḥ | <BR>
vardhān kāṇvasya manmabhiḥ || <BR>
kva nūnaṃ sudānavo madathā vṛktabarhiṣaḥ | <BR>
brahmā ko vaḥsaparyati || <BR>
nahi ṣma yad dha vaḥ purā stomebhirvṛktabarhiṣaḥ | <BR>
śardhān ṛtasya jinvatha || <BR>
samu tye mahatīrapaḥ saṃ kṣoṇī samu sūryam | <BR>
saṃ vajraṃ parvaśo dadhuḥ || <BR>
vi vṛtraṃ parvaśo yayurvi parvatānarājinaḥ | <BR>
cakrāṇā vṛṣṇi pauṃsyam || <BR>
anu tritasya yudhyataḥ śuṣmamāvannuta kratum | <BR>
anvindraṃ vṛtratūrye || <BR>
vidyuddhastā abhidyavaḥ śiprāḥ śīrṣan hiraṇyayīḥ | <BR>
śubhrā vyañjata śriye || <BR>
uśanā yat parāvata ukṣṇo randhramayātana | <BR>
dyaurna cakradad bhiyā || <BR>
ā no makhasya dāvane.aśvairhiraṇyapāṇibhiḥ | <BR>
devāsa upa ghantana || <BR>
yadeṣāṃ pṛṣatī rathe praṣṭirvahati rohitaḥ | <BR>
yānti śubhrā riṇannapaḥ || <BR>
suṣome śaryaṇāvatyārjīke pastyāvati | <BR>
yayurnicakrayā naraḥ || <BR>
kadā ghachātha maruta itthā vipraṃ havamānam | <BR>
mārḍīkebhirnādhamānam || <BR>
kad dha nūnaṃ kadhapriyo yadindramajahātana | <BR>
ko vaḥ sakhitva ohate || <BR>
saho ṣu ṇo vajrahastaiḥ kaṇvāso aghniṃ marudbhiḥ | <BR>
stuṣehiraṇyavāśībhiḥ || <BR>
o ṣu vṛṣṇaḥ prayajyūnā navyase suvitāya | <BR>
vavṛtyāṃ citravājān || <BR>
ghirayaścin ni jihate parśānāso manyamānāḥ | <BR>
parvatāścin ni yemire || <BR>
ākṣṇayāvāno vahantyantarikṣeṇa patataḥ | <BR>
dhātāraḥ stuvate vayaḥ || <BR>
aghnirhi jāni pūrvyaśchando na sūro arciṣā | <BR>
te bhānubhirvi tasthire || <BR>
<P><HR>
<CENTER>
<A HREF="rv08008">Next: Hymn 8</A></CENTER>
</BODY>
</HTML>
