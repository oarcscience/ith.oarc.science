[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09092)   
[Rig Veda Book 9 Index](rvi09)  [Previous](rv09091)  [Next](rv09093) 

------------------------------------------------------------------------

### Rig Veda Book 9 Hymn 92

परि सुवानो हरिरंशुः पवित्रे रथो न सर्जि सनये हियानः \|  
आपच्छ्लोकमिन्द्रियं पूयमानः परति देवानजुषत परयोभिः \|\|  
अछा नर्चक्षा असरत पवित्रे नाम दधानः कविरस्य योनौ \|  
सीदन होतेव सदने चमूषूपेमग्मन्न्र्षयः सप्त विप्राः \|\|  
पर सुमेधा गातुविद विश्वदेवः सोमः पुनानः सद एति नित्यम \|  
भुवद विश्वेषु काव्येषु रन्तानु जनान यतते पञ्च धीरः \|\|  
तव तये सोम पवमान निण्ये विश्वे देवास्त्रय एकादशासः \|  
दश सवधाभिरधि सानो अव्ये मर्जन्ति तवा नद्यः सप्त यह्वीः \|\|  
तन नु सत्यं पवमानस्यास्तु यत्र विश्वे कारवः संनसन्त \|  
जयोतिर्यदह्ने अक्र्णोदु लोकं परावन मनुं दस्यवे करभीकम \|\|  
परि सद्मेव पशुमान्ति होता राजा न सत्यः समितीरियानः \|  
सोमः पुनानः कलशानयासीत सीदन मर्गो न महिषो वनेषु \|\|  

pari suvāno hariraṃśuḥ pavitre ratho na sarji sanaye hiyānaḥ \|  
āpacchlokamindriyaṃ pūyamānaḥ prati devānajuṣata prayobhiḥ \|\|  
achā nṛcakṣā asarat pavitre nāma dadhānaḥ kavirasya yonau \|  
sīdan hoteva sadane camūṣūpemaghmannṛṣayaḥ sapta viprāḥ \|\|  
pra sumedhā ghātuvid viśvadevaḥ somaḥ punānaḥ sada eti nityam \|  
bhuvad viśveṣu kāvyeṣu rantānu janān yatate pañca dhīraḥ \|\|  
tava tye soma pavamāna niṇye viśve devāstraya ekādaśāsaḥ \|  
daśa svadhābhiradhi sāno avye mṛjanti tvā nadyaḥ sapta yahvīḥ \|\|  
tan nu satyaṃ pavamānasyāstu yatra viśve kāravaḥ saṃnasanta \|  
jyotiryadahne akṛṇodu lokaṃ prāvan manuṃ dasyave karabhīkam \|\|  
pari sadmeva paśumānti hotā rājā na satyaḥ samitīriyānaḥ \|  
somaḥ punānaḥ kalaśānayāsīt sīdan mṛgho na mahiṣo vaneṣu \|\|  

------------------------------------------------------------------------

[Next: Hymn 93](rv09093)
