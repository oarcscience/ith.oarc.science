<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 104</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv09104">English</A>&nbsp;

<BR>
<A HREF="rvi09">Rig Veda Book 9 Index</A>&nbsp;
<A HREF="rv09103">Previous</A>&nbsp;
<A HREF="rv09105">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 104</H3>
सखाय आ नि शीदत पुनानाय पर गायत | <BR>
शिशुं न यज्ञैः परि भूषत शरिये || <BR>
समी वत्सं न मात्र्भिः सर्जता गयसाधनम | <BR>
देवाव्यम्मदमभि दविशवसम || <BR>
पुनाता दक्षसाधनं यथा शर्धाय वीतये | <BR>
यथा मित्राय वरुणाय शन्तमः || <BR>
अस्मभ्यं तवा वसुविदमभि वाणीरनूषत | <BR>
गोभिष टे वर्णमभि वासयामसि || <BR>
स नो मदानां पत इन्दो देवप्सरा असि | <BR>
सखेव सख्ये गातुवित्तमो भव || <BR>
सनेमि कर्ध्यस्मदा रक्षसं कं चिदत्रिणम | <BR>
अपादेवं दवयुमंहो युयोधि नः || <BR>
<P></P>
sakhāya ā ni śīdata punānāya pra ghāyata | <BR>
śiśuṃ na yajñaiḥ pari bhūṣata śriye || <BR>
samī vatsaṃ na mātṛbhiḥ sṛjatā ghayasādhanam | <BR>
devāvyammadamabhi dviśavasam || <BR>
punātā dakṣasādhanaṃ yathā śardhāya vītaye | <BR>
yathā mitrāya varuṇāya śantamaḥ || <BR>
asmabhyaṃ tvā vasuvidamabhi vāṇīranūṣata | <BR>
ghobhiṣ ṭe varṇamabhi vāsayāmasi || <BR>
sa no madānāṃ pata indo devapsarā asi | <BR>
sakheva sakhye ghātuvittamo bhava || <BR>
sanemi kṛdhyasmadā rakṣasaṃ kaṃ cidatriṇam | <BR>
apādevaṃ dvayumaṃho yuyodhi naḥ || <BR>
<P><HR>
<CENTER>
<A HREF="rv09105">Next: Hymn 105</A></CENTER>
</BODY>
</HTML>
