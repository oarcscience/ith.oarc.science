[Intangible Textual Heritage](../../index)  [Hinduism](../index) 
[Index](index)   
[English](../rigveda/rv10145)   
[Rig Veda Book 10 Index](rvi10)  [Previous](rv10144)  [Next](rv10146) 

------------------------------------------------------------------------

### Rig Veda Book 10 Hymn 145

इमां खनाम्योषधिं वीरुधं बलवत्तमाम \|  
ययासपत्नीं बाधते यया संविन्दते पतिम \|\|  
उत्तानपर्णे सुभगे देवजूते सहस्वति \|  
सपत्नीं मे पराधम पतिं मे केवलं कुरु \|\|  
उत्तराहमुत्तर उत्तरेदुत्तराभ्यः \|  
अथा सपत्नी याममाधरा साधराभ्यः \|\|  
नह्यस्या नाम गर्भ्णामि नो अस्मिन रमते जने \|  
परामेवपरावतं सपत्नीं गमयामसि \|\|  
अहमस्मि सहमानाथ तवमसि सासहिः \|  
उभे सहस्वतीभूत्वी सपत्नीं मे सहावहै \|\|  
उप ते.अधां सहमानामभि तवाधां सहीयसा \|  
मामनुप्र ते मनो वत्सं गौरिव धावतु पथा वारिव धावतु \|\|  

imāṃ khanāmyoṣadhiṃ vīrudhaṃ balavattamām \|  
yayāsapatnīṃ bādhate yayā saṃvindate patim \|\|  
uttānaparṇe subhaghe devajūte sahasvati \|  
sapatnīṃ me parādhama patiṃ me kevalaṃ kuru \|\|  
uttarāhamuttara uttareduttarābhyaḥ \|  
athā sapatnī yāmamādharā sādharābhyaḥ \|\|  
nahyasyā nāma ghṛbhṇāmi no asmin ramate jane \|  
parāmevaparāvataṃ sapatnīṃ ghamayāmasi \|\|  
ahamasmi sahamānātha tvamasi sāsahiḥ \|  
ubhe sahasvatībhūtvī sapatnīṃ me sahāvahai \|\|  
upa te.adhāṃ sahamānāmabhi tvādhāṃ sahīyasā \|  
māmanupra te mano vatsaṃ ghauriva dhāvatu pathā vāriva dhāvatu \|\|  

------------------------------------------------------------------------

[Next: Hymn 146](rv10146)
