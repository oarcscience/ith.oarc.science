<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 3: Hymn 3</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv03003.htm">English</A>&nbsp;

<BR>
<A HREF="rvi03.htm">Rig Veda Book 3 Index</A>&nbsp;
<A HREF="rv03002.htm">Previous</A>&nbsp;
<A HREF="rv03004.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 3 Hymn 3</H3>
वैश्वानराय पर्थुपाजसे विपो रत्ना विधन्त धरुणेषु गातवे | <BR>
अग्निर्हि देवानम्र्तो दुवस्यत्यथा धर्माणि सनता न दूदुषत || <BR>
अन्तर्दूतो रोदसी दस्म ईयते होता निषत्तो मनुषः पुरोहितः | <BR>
कषयं बर्हन्तं परि भूषति दयुभिर्देवेभिरग्निरिषितो धियावसुः || <BR>
केतुं यज्ञानां विदथस्य सा धनं विप्रासो अग्निं महयन्त चित्तिभिः | <BR>
अपांसि यस्मिन्नधि सन्दधुर्गिरस्तस्मिन सुम्नानि यजमान आ चके || <BR>
पिता यज्ञानामसुरो विपश्चितां विमानमग्निर्वयुनं च वाघताम | <BR>
आ विवेश रोदसी भूरिवर्पसा पुरुप्रियो भन्दते धामभिः कविः || <BR>
चन्द्रमग्निं चन्द्ररथं हरिव्रतं वैश्वानरमप्सुषदं सवर्विदम | <BR>
विगाहं तूर्णिं तविषीभिराव्र्तं भूर्णिं देवास इह सुश्रियं दधुः || <BR>
अग्निर्देवेभिर्मनुषश्च जन्तुभिस्तन्वानो यज्ञं पुरुपेशसं धिया | <BR>
रथीरन्तरीयते साधदिष्टिभिर्जीरो दमूना अभिशस्तिचातनः || <BR>
अग्ने जरस्व सवपत्य आयुन्यूर्जा पिन्वस्व समिषो दिदीहि नः | <BR>
वयांसि जिन्व बर्हतश्च जाग्र्व उशिग देवानामसि सुक्रतुर्विपाम || <BR>
विश्पतिं यह्वमतिथिं नरः सदा यन्तारं धीनामुशिजं च वाघताम | <BR>
अध्वराणां चेतनं जातवेदसं पर शंसन्ति नमसा जूतिभिर्व्र्धे || <BR>
विभावा देवः सुरणः परि कषितीरग्निर्बभूव शवसासुमद्रथः | <BR>
तस्य वरतानि भूरिपोषिणो वयमुप भूषेमदम आ सुव्र्क्तिभिः || <BR>
वैश्वानर तव धामान्या चके येभिः सवर्विदभवो विचक्षण | <BR>
जात आप्र्णो भुवनानि रोदसी अग्ने ता विस्वा परिभूरसि तमना || <BR>
वैश्वानरस्य दंसनाभ्यो बर्हदरिणादेकः सवपस्यया कविः | <BR>
उभा पितरा महयन्नजायताग्निर्द्यावाप्र्थिवी भूरिरेतसा ||<BR>
<P></P>
vaiśvānarāya pṛthupājase vipo ratnā vidhanta dharuṇeṣu ghātave | <BR>
aghnirhi devānamṛto duvasyatyathā dharmāṇi sanatā na dūduṣat || <BR>
antardūto rodasī dasma īyate hotā niṣatto manuṣaḥ purohitaḥ | <BR>
kṣayaṃ bṛhantaṃ pari bhūṣati dyubhirdevebhiraghniriṣito dhiyāvasuḥ || <BR>
ketuṃ yajñānāṃ vidathasya sā dhanaṃ viprāso aghniṃ mahayanta cittibhiḥ | <BR>
apāṃsi yasminnadhi sandadhurghirastasmin sumnāni yajamāna ā cake || <BR>
pitā yajñānāmasuro vipaścitāṃ vimānamaghnirvayunaṃ ca vāghatām | <BR>
ā viveśa rodasī bhūrivarpasā purupriyo bhandate dhāmabhiḥ kaviḥ || <BR>
candramaghniṃ candrarathaṃ harivrataṃ vaiśvānaramapsuṣadaṃ svarvidam | <BR>
vighāhaṃ tūrṇiṃ taviṣībhirāvṛtaṃ bhūrṇiṃ devāsa iha suśriyaṃ dadhuḥ || <BR>
aghnirdevebhirmanuṣaśca jantubhistanvāno yajñaṃ purupeśasaṃ dhiyā | <BR>
rathīrantarīyate sādhadiṣṭibhirjīro damūnā abhiśasticātanaḥ || <BR>
aghne jarasva svapatya āyunyūrjā pinvasva samiṣo didīhi naḥ | <BR>
vayāṃsi jinva bṛhataśca jāghṛva uśigh devānāmasi sukraturvipām || <BR>
viśpatiṃ yahvamatithiṃ naraḥ sadā yantāraṃ dhīnāmuśijaṃ ca vāghatām | <BR>
adhvarāṇāṃ cetanaṃ jātavedasaṃ pra śaṃsanti namasā jūtibhirvṛdhe || <BR>
vibhāvā devaḥ suraṇaḥ pari kṣitīraghnirbabhūva śavasāsumadrathaḥ | <BR>
tasya vratāni bhūripoṣiṇo vayamupa bhūṣemadama ā suvṛktibhiḥ || <BR>
vaiśvānara tava dhāmānyā cake yebhiḥ svarvidabhavo vicakṣaṇa | <BR>
jāta āpṛṇo bhuvanāni rodasī aghne tā visvā paribhūrasi tmanā || <BR>
vaiśvānarasya daṃsanābhyo bṛhadariṇādekaḥ svapasyayā kaviḥ | <BR>
ubhā pitarā mahayannajāyatāghnirdyāvāpṛthivī bhūriretasā ||<BR>
<P><HR>
<CENTER>
<A HREF="rv03004.htm">Next: Hymn 4</A></CENTER>
</BODY>
</HTML>
