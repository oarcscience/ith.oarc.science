[Intangible Textual Heritage](../../index)  [Hinduism](../index) 
[Index](index)   
[English](../rigveda/rv04045)   
[Rig Veda Book 4 Index](rvi04)  [Previous](rv04044)  [Next](rv04046) 

------------------------------------------------------------------------

### Rig Veda Book 4 Hymn 45

एष सय भानुर उद इयर्ति युज्यते रथः परिज्मा दिवो अस्य सानवि \|  
पर्क्षासो अस्मिन मिथुना अधि तरयो दर्तिस तुरीयो मधुनो वि रप्शते \|\|  
उद वाम पर्क्षासो मधुमन्त ईरते रथा अश्वास उषसो वयुष्टिषु \|  
अपोर्णुवन्तस तम आ परीव्र्तं सवर ण शुक्रं तन्वन्त आ रजः \|\|  
मध्वः पिबतम मधुपेभिर आसभिर उत परियम मधुने युञ्जाथां रथम \|  
आ वर्तनिम मधुना जिन्वथस पथो दर्तिं वहेथे मधुमन्तम अश्विना \|\|  
हंसासो ये वाम मधुमन्तो अस्रिधो हिरण्यपर्णा उहुव उषर्बुधः \|  
उदप्रुतो मन्दिनो मन्दिनिस्प्र्शो मध्वो न मक्षः सवनानि गछथः \|\|  
सवध्वरासो मधुमन्तो अग्नय उस्रा जरन्ते परति वस्तोर अश्विना \|  
यन निक्तहस्तस तरणिर विचक्षणः सोमं सुषाव मधुमन्तम अद्रिभिः \|\|  
आकेनिपासो अहभिर दविध्वतः सवर ण शुक्रं तन्वन्त आ रजः \|  
सूरश चिद अश्वान युयुजान ईयते विश्वां अनु सवधया चेतथस पथः \|\|  
पर वाम अवोचम अश्विना धियंधा रथः सवश्वो अजरो यो अस्ति \|  
येन सद्यः परि रजांसि याथो हविष्मन्तं तरणिम भोजम अछ \|\|  

eṣa sya bhānur ud iyarti yujyate rathaḥ parijmā divo asya sānavi \|  
pṛkṣāso asmin mithunā adhi trayo dṛtis turīyo madhuno vi rapśate \|\|  
ud vām pṛkṣāso madhumanta īrate rathā aśvāsa uṣaso vyuṣṭiṣu \|  
aporṇuvantas tama ā parīvṛtaṃ svar ṇa śukraṃ tanvanta ā rajaḥ \|\|  
madhvaḥ pibatam madhupebhir āsabhir uta priyam madhune yuñjāthāṃ ratham
\|  
ā vartanim madhunā jinvathas patho dṛtiṃ vahethe madhumantam aśvinā
\|\|  
haṃsāso ye vām madhumanto asridho hiraṇyaparṇā uhuva uṣarbudhaḥ \|  
udapruto mandino mandinispṛśo madhvo na makṣaḥ savanāni ghachathaḥ
\|\|  
svadhvarāso madhumanto aghnaya usrā jarante prati vastor aśvinā \|  
yan niktahastas taraṇir vicakṣaṇaḥ somaṃ suṣāva madhumantam adribhiḥ
\|\|  
ākenipāso ahabhir davidhvataḥ svar ṇa śukraṃ tanvanta ā rajaḥ \|  
sūraś cid aśvān yuyujāna īyate viśvāṃ anu svadhayā cetathas pathaḥ
\|\|  
pra vām avocam aśvinā dhiyaṃdhā rathaḥ svaśvo ajaro yo asti \|  
yena sadyaḥ pari rajāṃsi yātho haviṣmantaṃ taraṇim bhojam acha \|\|  

------------------------------------------------------------------------

[Next: Hymn 46](rv04046)
