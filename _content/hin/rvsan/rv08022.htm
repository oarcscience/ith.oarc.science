<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 8: Hymn 22</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv08022">English</A>&nbsp;

<BR>
<A HREF="rvi08">Rig Veda Book 8 Index</A>&nbsp;
<A HREF="rv08021">Previous</A>&nbsp;
<A HREF="rv08023">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 8 Hymn 22</H3>
ओ तयमह्व आ रथमद्या दंसिष्ठमूतये | <BR>
यमश्विना सुहवा रुद्रवर्तनी आ सूर्यायै तस्थथुः || <BR>
पूर्वायुषं सुहवं पुरुस्प्र्हं भुज्युं वाजेषु पूर्व्यम | <BR>
सचनावन्तं सुमतिभिः सोभरे विद्वेषसमनेहसम || <BR>
इह तया पुरुभूतमा देवा नमोभिरश्विना | <BR>
अर्वाचीना सववसे करामहे गन्तारा दशुषो गर्हम || <BR>
युवो रथस्य परि चक्रमीयत ईर्मान्यद वामिषण्यति | <BR>
अस्मानछा सुमतिर्वां शुभस पती आ धेनुरिव धावतु || <BR>
रथो यो वां तरिवन्धुरो हिरण्यभीशुरश्विना | <BR>
परि दयावाप्र्थिवी भूषति शरुतस्तेन नासत्या गतम || <BR>
दशस्यन्ता मनवे पूर्व्यं दिवि यवं वर्केण कर्षथः | <BR>
ता वामद्य सुमतिभिः शुभस पती अश्विना पर सतुवीमहि || <BR>
उप नो वजिनीवसू यातं रतस्य पथिभिः | <BR>
येभिस्त्र्क्षिं वर्षणा तरसदस्यवं महे कषत्राय जिन्वथः || <BR>
अयं वामद्रिभिः सुतः सोमो नर वर्षण्वसु | <BR>
आ यातं सोमपीतये पिबतं दाशुषो गर्हे || <BR>
आ हि रुहतमश्विना रथे कोशे हिरण्यये वर्षण्वसू | <BR>
युञ्जाथां पीवरीरिषः || <BR>
याभिः पक्थमवथो याभिरध्रिगुं याभिर्बभ्रुं विजोषसम | <BR>
ताभिर्नो मक्षू तूयमश्विना गतं भिषज्यतंयदातुरम || <BR>
यदध्रिगावो अध्रिगू इदा चिदह्नो अश्विना हवामहे | <BR>
वयं गीर्भिर्विपन्यवः || <BR>
ताभिरा यातं वर्षणोप मे हवं विश्वप्सुं विश्ववार्यम | <BR>
इषा मंहिष्ठा पुरुभूतमा नरा याभिः करिविं वव्र्धुस्ताभिरा गतम || <BR>
ताविदा चिदहानां तावश्विना वन्दमान उप बरुवे | <BR>
ता उ नमोभिरीमहे || <BR>
ताविद दोषा ता उषसि शुभस पती ता यामन रुद्रवर्तनी | <BR>
मा नो मर्ताय रिपवे वाजिनीवसू परो रुद्रावति खयतम || <BR>
आ सुग्म्याय सुग्म्यं पराता रथेनाश्विना वा सक्षणी | <BR>
हुवे पितेव सोभरी || <BR>
मनोजवसा वर्षणा मदच्युता मक्षुंगमाभिरुतिभिः | <BR>
आरात्ताच्चिद भूतमस्मे अवसे पुर्वीभिः पुरुभोजसा || <BR>
आ नो अश्वावदश्विना वर्तिर्यासिष्टं मधुपातमा नरा | <BR>
गोमद दस्रा हिरण्यवत || <BR>
सुप्रावर्गं सुवीर्यं सुष्ठु वार्यमनाध्र्ष्टं रक्षस्विना | <BR>
अस्मिन्ना वामायाने वाजिनीवसू विश्वा वामानि धीमहि || <BR>
<P></P>
o tyamahva ā rathamadyā daṃsiṣṭhamūtaye | <BR>
yamaśvinā suhavā rudravartanī ā sūryāyai tasthathuḥ || <BR>
pūrvāyuṣaṃ suhavaṃ puruspṛhaṃ bhujyuṃ vājeṣu pūrvyam | <BR>
sacanāvantaṃ sumatibhiḥ sobhare vidveṣasamanehasam || <BR>
iha tyā purubhūtamā devā namobhiraśvinā | <BR>
arvācīnā svavase karāmahe ghantārā daśuṣo ghṛham || <BR>
yuvo rathasya pari cakramīyata īrmānyad vāmiṣaṇyati | <BR>
asmānachā sumatirvāṃ śubhas patī ā dhenuriva dhāvatu || <BR>
ratho yo vāṃ trivandhuro hiraṇyabhīśuraśvinā | <BR>
pari dyāvāpṛthivī bhūṣati śrutastena nāsatyā ghatam || <BR>
daśasyantā manave pūrvyaṃ divi yavaṃ vṛkeṇa karṣathaḥ | <BR>
tā vāmadya sumatibhiḥ śubhas patī aśvinā pra stuvīmahi || <BR>
upa no vajinīvasū yātaṃ ṛtasya pathibhiḥ | <BR>
yebhistṛkṣiṃ vṛṣaṇā trasadasyavaṃ mahe kṣatrāya jinvathaḥ || <BR>
ayaṃ vāmadribhiḥ sutaḥ somo nara vṛṣaṇvasu | <BR>
ā yātaṃ somapītaye pibataṃ dāśuṣo ghṛhe || <BR>
ā hi ruhatamaśvinā rathe kośe hiraṇyaye vṛṣaṇvasū | <BR>
yuñjāthāṃ pīvarīriṣaḥ || <BR>
yābhiḥ pakthamavatho yābhiradhrighuṃ yābhirbabhruṃ vijoṣasam | <BR>
tābhirno makṣū tūyamaśvinā ghataṃ bhiṣajyataṃyadāturam || <BR>
yadadhrighāvo adhrighū idā cidahno aśvinā havāmahe | <BR>
vayaṃ ghīrbhirvipanyavaḥ || <BR>
tābhirā yātaṃ vṛṣaṇopa me havaṃ viśvapsuṃ viśvavāryam | <BR>
iṣā maṃhiṣṭhā purubhūtamā narā yābhiḥ kriviṃ vavṛdhustābhirā ghatam || <BR>
tāvidā cidahānāṃ tāvaśvinā vandamāna upa bruve | <BR>
tā u namobhirīmahe || <BR>
tāvid doṣā tā uṣasi śubhas patī tā yāman rudravartanī | <BR>
mā no martāya ripave vājinīvasū paro rudrāvati khyatam || <BR>
ā sughmyāya sughmyaṃ prātā rathenāśvinā vā sakṣaṇī | <BR>
huve piteva sobharī || <BR>
manojavasā vṛṣaṇā madacyutā makṣuṃghamābhirutibhiḥ | <BR>
ārāttāccid bhūtamasme avase purvībhiḥ purubhojasā || <BR>
ā no aśvāvadaśvinā vartiryāsiṣṭaṃ madhupātamā narā | <BR>
ghomad dasrā hiraṇyavat || <BR>
suprāvarghaṃ suvīryaṃ suṣṭhu vāryamanādhṛṣṭaṃ rakṣasvinā | <BR>
asminnā vāmāyāne vājinīvasū viśvā vāmāni dhīmahi || <BR>
<P><HR>
<CENTER>
<A HREF="rv08023">Next: Hymn 23</A></CENTER>
</BODY>
</HTML>
