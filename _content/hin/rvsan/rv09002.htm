<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 2</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv09002">English</A>&nbsp;

<BR>
<A HREF="rvi09">Rig Veda Book 9 Index</A>&nbsp;
<A HREF="rv09001">Previous</A>&nbsp;
<A HREF="rv09003">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 2</H3>
पवस्व देववीरति पवित्रं सोम रंह्या | <BR>
इन्द्रमिन्दो वर्षा विश || <BR>
आ वच्यस्व महि पसरो वर्षेन्दो दयुम्नवत्तमः | <BR>
आ योनिं धर्णसिः सदः || <BR>
अधुक्षत परियं मधु धारा सुतस्य वेधसः | <BR>
अपो वसिष्ट सुक्रतुः || <BR>
महान्तं तवा महीरन्वापो अर्षन्ति सिन्धवः | <BR>
यद गोभिर्वासयिष्यसे || <BR>
समुद्रो अप्सु माम्र्जे विष्टम्भो धरुणो दिवः | <BR>
सोमः पवित्रे अस्मयुः || <BR>
अचिक्रदद वर्षा हरिर्महान मित्रो न दर्शतः | <BR>
सं सूर्येण रोचते || <BR>
गिरस्त इन्द ओजसा मर्म्र्ज्यन्ते अपस्युवः | <BR>
याभिर्मदाय शुम्भसे || <BR>
तं तवा मदाय घर्ष्वय उ लोकक्र्त्नुमीमहे | <BR>
तव परशस्तयो महीः || <BR>
अस्मभ्यमिन्दविन्द्रयुर्मध्वः पवस्व धारया | <BR>
पर्जन्यो वर्ष्टिमानिव || <BR>
गोषा इन्दो नर्षा अस्यश्वसा वाजसा उत | <BR>
आत्मा यज्ञस्य पूर्व्यः || <BR>
<P></P>
pavasva devavīrati pavitraṃ soma raṃhyā | <BR>
indramindo vṛṣā viśa || <BR>
ā vacyasva mahi psaro vṛṣendo dyumnavattamaḥ | <BR>
ā yoniṃ dharṇasiḥ sadaḥ || <BR>
adhukṣata priyaṃ madhu dhārā sutasya vedhasaḥ | <BR>
apo vasiṣṭa sukratuḥ || <BR>
mahāntaṃ tvā mahīranvāpo arṣanti sindhavaḥ | <BR>
yad ghobhirvāsayiṣyase || <BR>
samudro apsu māmṛje viṣṭambho dharuṇo divaḥ | <BR>
somaḥ pavitre asmayuḥ || <BR>
acikradad vṛṣā harirmahān mitro na darśataḥ | <BR>
saṃ sūryeṇa rocate || <BR>
ghirasta inda ojasā marmṛjyante apasyuvaḥ | <BR>
yābhirmadāya śumbhase || <BR>
taṃ tvā madāya ghṛṣvaya u lokakṛtnumīmahe | <BR>
tava praśastayo mahīḥ || <BR>
asmabhyamindavindrayurmadhvaḥ pavasva dhārayā | <BR>
parjanyo vṛṣṭimāniva || <BR>
ghoṣā indo nṛṣā asyaśvasā vājasā uta | <BR>
ātmā yajñasya pūrvyaḥ || <BR>
<P><HR>
<CENTER>
<A HREF="rv09003">Next: Hymn 3</A></CENTER>
</BODY>
</HTML>
