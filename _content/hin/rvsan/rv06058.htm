<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 6: Hymn 58</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv06058.htm">English</A>&nbsp;

<BR>
<A HREF="rvi06.htm">Rig Veda Book 6 Index</A>&nbsp;
<A HREF="rv06057.htm">Previous</A>&nbsp;
<A HREF="rv06059.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 6 Hymn 58</H3>
शुक्रं ते अन्यद यजतं ते अन्यद विषुरूपे अहनी दयौरिवासि | <BR>
विश्वा हि माया अवसि सवधावो भद्रा ते पूषन्निहरातिरस्तु || <BR>
अजाश्वः पशुपा वाजपस्त्यो धियंजिन्वो भुवने विश्वे अर्पितः | <BR>
अष्ट्रां पूषा शिथिरामुद्वरीव्र्जत संचक्षाणोभुवना देव ईयते || <BR>
यास्ते पूषन नावो अन्तः समुद्रे हिरण्ययीरन्तरिक्षे चरन्ति | <BR>
ताभिर्यासि दूत्यां सूर्यस्य कामेन कर्त शरव इछमानः || <BR>
पूषा सुबन्धुर्दिव आ पर्थिव्या इळस पतिर्मघवा दस्मवर्चाः | <BR>
यं देवासो अददुः सूर्यायै कामेन कर्तं तवसं सवञ्चम || <BR>
<P></P>
śukraṃ te anyad yajataṃ te anyad viṣurūpe ahanī dyaurivāsi | <BR>
viśvā hi māyā avasi svadhāvo bhadrā te pūṣanniharātirastu || <BR>
ajāśvaḥ paśupā vājapastyo dhiyaṃjinvo bhuvane viśve arpitaḥ | <BR>
aṣṭrāṃ pūṣā śithirāmudvarīvṛjat saṃcakṣāṇobhuvanā deva īyate || <BR>
yāste pūṣan nāvo antaḥ samudre hiraṇyayīrantarikṣe caranti | <BR>
tābhiryāsi dūtyāṃ sūryasya kāmena kṛta śrava ichamānaḥ || <BR>
pūṣā subandhurdiva ā pṛthivyā iḷas patirmaghavā dasmavarcāḥ | <BR>
yaṃ devāso adaduḥ sūryāyai kāmena kṛtaṃ tavasaṃ svañcam || <BR>
<P><HR>
<CENTER>
<A HREF="rv06059.htm">Next: Hymn 59</A></CENTER>
</BODY>
</HTML>
