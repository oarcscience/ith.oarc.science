<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 27</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv04027">English</A>&nbsp;

<BR>
<A HREF="rvi04">Rig Veda Book 4 Index</A>&nbsp;
<A HREF="rv04026">Previous</A>&nbsp;
<A HREF="rv04028">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 27</H3>
गर्भे नु सन्न अन्व एषाम अवेदम अहं देवानां जनिमानि विश्वा | <BR>
शतम मा पुर आयसीर अरक्षन्न अध शयेनो जवसा निर अदीयम || <BR>
न घा स माम अप जोषं जभाराभीम आस तवक्षसा वीर्येण | <BR>
ईर्मा पुरंधिर अजहाद अरातीर उत वातां अतरच छूशुवानः || <BR>
अव यच छयेनो अस्वनीद अध दयोर वि यद यदि वात ऊहुः पुरंधिम | <BR>
सर्जद यद अस्मा अव ह कषिपज जयां कर्शानुर अस्ता मनसा भुरण्यन || <BR>
रजिप्य ईम इन्द्रावतो न भुज्युं शयेनो जभार बर्हतो अधि षणोः | <BR>
अन्तः पतत पतत्र्य अस्य पर्णम अध यामनि परसितस्य तद वेः || <BR>
अध शवेतं कलशं गोभिर अक्तम आपिप्यानम मघवा शुक्रम अन्धः | <BR>
अध्वर्युभिः परयतम मध्वो अग्रम इन्द्रो मदाय परति धत पिबध्यै शूरो मदाय परति धत पिबध्यै ||<BR>
<P></P>
gharbhe nu sann anv eṣām avedam ahaṃ devānāṃ janimāni viśvā | <BR>
śatam mā pura āyasīr arakṣann adha śyeno javasā nir adīyam || <BR>
na ghā sa mām apa joṣaṃ jabhārābhīm āsa tvakṣasā vīryeṇa | <BR>
īrmā puraṃdhir ajahād arātīr uta vātāṃ atarac chūśuvānaḥ || <BR>
ava yac chyeno asvanīd adha dyor vi yad yadi vāta ūhuḥ puraṃdhim | <BR>
sṛjad yad asmā ava ha kṣipaj jyāṃ kṛśānur astā manasā bhuraṇyan || <BR>
ṛjipya īm indrāvato na bhujyuṃ śyeno jabhāra bṛhato adhi ṣṇoḥ | <BR>
antaḥ patat patatry asya parṇam adha yāmani prasitasya tad veḥ || <BR>
adha śvetaṃ kalaśaṃ ghobhir aktam āpipyānam maghavā śukram andhaḥ | <BR>
adhvaryubhiḥ prayatam madhvo aghram indro madāya prati dhat pibadhyai śūro madāya prati dhat pibadhyai ||<BR>
<P><HR>
<CENTER>
<A HREF="rv04028">Next: Hymn 28</A></CENTER>
</BODY>
</HTML>
