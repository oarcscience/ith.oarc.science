[Intangible Textual Heritage](../../index)  [Hinduism](../index) 
[Index](index)   
[English](../rigveda/rv03028)   
[Rig Veda Book 3 Index](rvi03)  [Previous](rv03027)  [Next](rv03029) 

------------------------------------------------------------------------

### Rig Veda Book 3 Hymn 28

अग्ने जुषस्व नो हविः पुरोळाशं जातवेदः \|  
परातःसावेधियावसो \|\|  
पुरोळा अग्ने पचतस्तुभ्यं वा घा परिष्क्र्तः \|  
तं जुषस्व यविष्ठ्य \|\|  
अग्ने वीहि पुरोळाषमाहुतं तिरोह्न्यम \|  
सहसः सूनुरस्यध्वरे हितः \|\|  
माध्यन्दिने सवने जातवेदः पुरोळाशमिह कवे जुषस्व \|  
अग्ने यह्वस्य तव भागधेयं न पर मिनन्ति विदथेषु धीराः \|\|  
अग्ने तर्तीये सवने हि कानिषः पुरोळाशं सहसः सूनवाहुतम \|  
अथा देवेष्वध्वरं विपन्यया धा रत्नवन्तमम्र्तेषु जाग्र्विम \|\|  
अग्ने वर्धान आहुतिं पुरोळाशं जातवेदः \|  
जुषस्व तिरोह्न्यम \|\|  

aghne juṣasva no haviḥ puroḷāśaṃ jātavedaḥ \|  
prātaḥsāvedhiyāvaso \|\|  
puroḷā aghne pacatastubhyaṃ vā ghā pariṣkṛtaḥ \|  
taṃ juṣasva yaviṣṭhya \|\|  
aghne vīhi puroḷāṣamāhutaṃ tiroahnyam \|  
sahasaḥ sūnurasyadhvare hitaḥ \|\|  
mādhyandine savane jātavedaḥ puroḷāśamiha kave juṣasva \|  
aghne yahvasya tava bhāghadheyaṃ na pra minanti vidatheṣu dhīrāḥ \|\|  
aghne tṛtīye savane hi kāniṣaḥ puroḷāśaṃ sahasaḥ sūnavāhutam \|  
athā deveṣvadhvaraṃ vipanyayā dhā ratnavantamamṛteṣu jāghṛvim \|\|  
aghne vṛdhāna āhutiṃ puroḷāśaṃ jātavedaḥ \|  
juṣasva tiroahnyam \|\|  

------------------------------------------------------------------------

[Next: Hymn 29](rv03029)
