[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08068)   
[Rig Veda Book 8 Index](rvi08)  [Previous](rv08067)  [Next](rv08069) 

------------------------------------------------------------------------

### Rig Veda Book 8 Hymn 68

आ तवा रथं यथोतये सुम्नाय वर्तयामसि \|  
तुविकूर्मिम रतीषहम इन्द्र शविष्ठ सत्पते \|\|  
तुविशुष्म तुविक्रतो शचीवो विश्वया मते \|  
आ पप्राथ महित्वना \|\|  
यस्य ते महिना महः परि जमायन्तम ईयतुः \|  
हस्ता वज्रं हिरण्ययम \|\|  
विश्वानरस्य वस पतिम अनानतस्य शवसः \|  
एवैश च चर्षणीनाम ऊती हुवे रथानाम \|\|  
अभिष्टये सदाव्र्धं सवर्मीळ्हेषु यं नरः \|  
नाना हवन्त ऊतये \|\|  
परोमात्रम रचीषमम इन्द्रम उग्रं सुराधसम \|  
ईशानं चिद वसूनाम \|\|  
तं-तम इद राधसे मह इन्द्रं चोदामि पीतये \|  
यः पूर्व्याम अनुष्टुतिम ईशे कर्ष्टीनां नर्तुः \|\|  
न यस्य ते शवसान सख्यम आनंश मर्त्यः \|  
नकिः शवांसि ते नशत \|\|  
तवोतासस तवा युजाप्सु सूर्ये महद धनम \|  
जयेम पर्त्सु वज्रिवः \|\|  
तं तवा यज्ञेभिर ईमहे तं गीर्भिर गिर्वणस्तम \|  
इन्द्र यथा चिद आविथ वाजेषु पुरुमाय्यम \|\|  
यस्य ते सवादु सख्यं सवाद्वी परणीतिर अद्रिवः \|  
यज्ञो वितन्तसाय्यः \|\|  
उरु णस तन्वे तन उरु कषयाय नस कर्धि \|  
उरु णो यन्धि जीवसे \|\|  
उरुं नर्भ्य उरुं गव उरुं रथाय पन्थाम \|  
देववीतिम मनामहे \|\|  
उप मा षड दवा-दवा नरः सोमस्य हर्ष्या \|  
तिष्ठन्ति सवादुरातयः \|\|  
रज्राव इन्द्रोत आ ददे हरी रक्षस्य सूनवि \|  
आश्वमेधस्य रोहिता \|\|  
सुरथां आतिथिग्वे सवभीशूंर आर्क्षे \|  
आश्वमेधे सुपेशसः \|\|  
षळ अश्वां आतिथिग्व इन्द्रोते वधूमतः \|  
सचा पूतक्रतौ सनम \|\|  
ऐषु चेतद वर्षण्वत्य अन्तर रज्रेष्व अरुषी \|  
सवभीशुः कशावती \|\|  
न युष्मे वाजबन्धवो निनित्सुश चन मर्त्यः \|  
अवद्यम अधि दीधरत \|\|  

ā tvā rathaṃ yathotaye sumnāya vartayāmasi \|  
tuvikūrmim ṛtīṣaham indra śaviṣṭha satpate \|\|  
tuviśuṣma tuvikrato śacīvo viśvayā mate \|  
ā paprātha mahitvanā \|\|  
yasya te mahinā mahaḥ pari jmāyantam īyatuḥ \|  
hastā vajraṃ hiraṇyayam \|\|  
viśvānarasya vas patim anānatasya śavasaḥ \|  
evaiś ca carṣaṇīnām ūtī huve rathānām \|\|  
abhiṣṭaye sadāvṛdhaṃ svarmīḷheṣu yaṃ naraḥ \|  
nānā havanta ūtaye \|\|  
paromātram ṛcīṣamam indram ughraṃ surādhasam \|  
īśānaṃ cid vasūnām \|\|  
taṃ-tam id rādhase maha indraṃ codāmi pītaye \|  
yaḥ pūrvyām anuṣṭutim īśe kṛṣṭīnāṃ nṛtuḥ \|\|  
na yasya te śavasāna sakhyam ānaṃśa martyaḥ \|  
nakiḥ śavāṃsi te naśat \|\|  
tvotāsas tvā yujāpsu sūrye mahad dhanam \|  
jayema pṛtsu vajrivaḥ \|\|  
taṃ tvā yajñebhir īmahe taṃ ghīrbhir ghirvaṇastama \|  
indra yathā cid āvitha vājeṣu purumāyyam \|\|  
yasya te svādu sakhyaṃ svādvī praṇītir adrivaḥ \|  
yajño vitantasāyyaḥ \|\|  
uru ṇas tanve tana uru kṣayāya nas kṛdhi \|  
uru ṇo yandhi jīvase \|\|  
uruṃ nṛbhya uruṃ ghava uruṃ rathāya panthām \|  
devavītim manāmahe \|\|  
upa mā ṣaḍ dvā-dvā naraḥ somasya harṣyā \|  
tiṣṭhanti svādurātayaḥ \|\|  
ṛjrāv indrota ā dade harī ṛkṣasya sūnavi \|  
āśvamedhasya rohitā \|\|  
surathāṃ ātithighve svabhīśūṃr ārkṣe \|  
āśvamedhe supeśasaḥ \|\|  
ṣaḷ aśvāṃ ātithighva indrote vadhūmataḥ \|  
sacā pūtakratau sanam \|\|  
aiṣu cetad vṛṣaṇvaty antar ṛjreṣv aruṣī \|  
svabhīśuḥ kaśāvatī \|\|  
na yuṣme vājabandhavo ninitsuś cana martyaḥ \|  
avadyam adhi dīdharat \|\|  

------------------------------------------------------------------------

[Next: Hymn 69](rv08069)
