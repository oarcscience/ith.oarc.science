<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 166</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv01166">English</A>&nbsp;

<BR>
<A HREF="rvi01">Rig Veda Book 1 Index</A>&nbsp;
<A HREF="rv01165">Previous</A>&nbsp;
<A HREF="rv01167">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 166</H3>
तन नु वोचाम रभसाय जन्मने पूर्वं महित्वं वर्षभस्यकेतवे | <BR>
ऐधेव यामन मरुतस्तुविष्वणो युधेव शक्रास्तविषाणि कर्तन || <BR>
नित्यं न सूनुं मधु बिभ्रत उप करीळन्ति करीळा विदथेषु घर्ष्वयः | <BR>
नक्षन्ति रुद्रा अवसा नमस्विनं न मर्धन्ति सवतवसो हविष्क्र्तम || <BR>
यस्मा ऊमासो अम्र्ता अरासत रायस पोषं च हविषा ददाशुषे | <BR>
उक्षन्त्यस्मै मरुतो हिता इव पुरू रजांसि पयसा मयोभुवः || <BR>
आ ये रजांसि तविषीभिरव्यत पर व एवासः सवयतासोध्रजन | <BR>
भयन्ते विश्वा भुवनानि हर्म्या चित्रो वो यामःप्रयतास्व रष्टिषु || <BR>
यत तवेषयामा नदयन्त पर्वतान दिवो वा पर्ष्ठं नर्याचुच्यवुः | <BR>
विश्वो वो अज्मन भयते वनस्पती रथीयन्तीवप्र जिहीत ओषधिः || <BR>
यूयं न उग्रा मरुतः सुचेतुनारिष्टग्रामाः सुमतिं पिपर्तन | <BR>
यत्रा वो दिद्युद रदति करिविर्दती रिणाति पश्वः सुधितेव बर्हणा || <BR>
पर सकम्भदेष्णा अनवभ्रराधसो.अलात्र्णासो विदथेषु सुष्टुताः | <BR>
अर्चन्त्यर्कं मदिरस्य पीतये विदुर्वीरस्य परथमानि पौंस्या || <BR>
शतभुजिभिस्तमभिह्रुतेरघात पूर्भी रक्षता मरुतो यमावत | <BR>
जनं यमुग्रास्तवसो विरप्शिनः पाथना शंसात तनयस्य पुष्टिषु || <BR>
विश्वानि भद्रा मरुतो रथेषु वो मिथस्प्र्ध्येव तविषाण्याहिता | <BR>
अंसेष्वा वः परपथेषु खादयो.अक्षो वश्चक्रा समया वि वाव्र्ते || <BR>
भूरीणि भद्रा नर्येषु बाहुषु वक्षस्सु रुक्मा रभसासो अञ्जयः | <BR>
अंसेष्वेताः पविषु कषुरा अधि वयो न पक्षान वयनु शरियो धिरे || <BR>
महान्तो मह्ना विभ्वो विभूतयो दूरेद्र्शो ये दिव्या इव सत्र्भिः | <BR>
मन्द्राः सुजिह्वाः सवरितार आसभिः सम्मिश्ला इन्द्रे मरुतः परिष्टुभः || <BR>
तद वः सुजाता मरुतो महित्वनं दीर्घं वो दात्रमदितेरिव वरतम | <BR>
इन्द्रश्चन तयजसा वि हरुणाति तज्जनाय यस्मै सुक्र्ते अराध्वम || <BR>
तद वो जामित्वं मरुतः परे युगे पुरू यच्छंसमम्र्तासावत | <BR>
अया धिया मनवे शरुष्टिमाव्या साकं नरो दंसनैरा चिकित्रिरे || <BR>
येन दीर्घं मरुतः शूशवाम युष्माकेन परीणसा तुरासः | <BR>
आ यत ततनन वर्जने जनास एभिर्यज्ञेभिस्तदभीष्टिमश्याम || <BR>
एष व सतोमो ... ||<BR>
<P></P>
tan nu vocāma rabhasāya janmane pūrvaṃ mahitvaṃ vṛṣabhasyaketave | <BR>
aidheva yāman marutastuviṣvaṇo yudheva śakrāstaviṣāṇi kartana || <BR>
nityaṃ na sūnuṃ madhu bibhrata upa krīḷanti krīḷā vidatheṣu ghṛṣvayaḥ | <BR>
nakṣanti rudrā avasā namasvinaṃ na mardhanti svatavaso haviṣkṛtam || <BR>
yasmā ūmāso amṛtā arāsata rāyas poṣaṃ ca haviṣā dadāśuṣe | <BR>
ukṣantyasmai maruto hitā iva purū rajāṃsi payasā mayobhuvaḥ || <BR>
ā ye rajāṃsi taviṣībhiravyata pra va evāsaḥ svayatāsoadhrajan | <BR>
bhayante viśvā bhuvanāni harmyā citro vo yāmaḥprayatāsv ṛṣṭiṣu || <BR>
yat tveṣayāmā nadayanta parvatān divo vā pṛṣṭhaṃ naryāacucyavuḥ | <BR>
viśvo vo ajman bhayate vanaspatī rathīyantīvapra jihīta oṣadhiḥ || <BR>
yūyaṃ na ughrā marutaḥ sucetunāriṣṭaghrāmāḥ sumatiṃ pipartana | <BR>
yatrā vo didyud radati krivirdatī riṇāti paśvaḥ sudhiteva barhaṇā || <BR>
pra skambhadeṣṇā anavabhrarādhaso.alātṛṇāso vidatheṣu suṣṭutāḥ | <BR>
arcantyarkaṃ madirasya pītaye vidurvīrasya prathamāni pauṃsyā || <BR>
śatabhujibhistamabhihruteraghāt pūrbhī rakṣatā maruto yamāvata | <BR>
janaṃ yamughrāstavaso virapśinaḥ pāthanā śaṃsāt tanayasya puṣṭiṣu || <BR>
viśvāni bhadrā maruto ratheṣu vo mithaspṛdhyeva taviṣāṇyāhitā | <BR>
aṃseṣvā vaḥ prapatheṣu khādayo.akṣo vaścakrā samayā vi vāvṛte || <BR>
bhūrīṇi bhadrā naryeṣu bāhuṣu vakṣassu rukmā rabhasāso añjayaḥ | <BR>
aṃseṣvetāḥ paviṣu kṣurā adhi vayo na pakṣān vyanu śriyo dhire || <BR>
mahānto mahnā vibhvo vibhūtayo dūredṛśo ye divyā iva stṛbhiḥ | <BR>
mandrāḥ sujihvāḥ svaritāra āsabhiḥ sammiślā indre marutaḥ pariṣṭubhaḥ || <BR>
tad vaḥ sujātā maruto mahitvanaṃ dīrghaṃ vo dātramaditeriva vratam | <BR>
indraścana tyajasā vi hruṇāti tajjanāya yasmai sukṛte arādhvam || <BR>
tad vo jāmitvaṃ marutaḥ pare yughe purū yacchaṃsamamṛtāsaāvata | <BR>
ayā dhiyā manave śruṣṭimāvyā sākaṃ naro daṃsanairā cikitrire || <BR>
yena dīrghaṃ marutaḥ śūśavāma yuṣmākena parīṇasā turāsaḥ | <BR>
ā yat tatanan vṛjane janāsa ebhiryajñebhistadabhīṣṭimaśyām || <BR>
eṣa va stomo ... ||<BR>
<P><HR>
<CENTER>
<A HREF="rv01167">Next: Hymn 167</A></CENTER>
</BODY>
</HTML>
