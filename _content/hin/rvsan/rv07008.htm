<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 7: Hymn 8</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv07008">English</A>&nbsp;

<BR>
<A HREF="rvi07">Rig Veda Book 7 Index</A>&nbsp;
<A HREF="rv07007">Previous</A>&nbsp;
<A HREF="rv07009">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 7 Hymn 8</H3>
इन्धे राजा समर्यो नमोभिर्यस्य परतीकमाहुतं घर्तेन | <BR>
नरो हव्येभिरीळते सबाध आग्निरग्र उषसामशोचि || <BR>
अयमु षय सुमहानवेदि होता मन्द्रो मनुषो यज्वो अग्निः | <BR>
वि भा अकः सस्र्जानः पर्थिव्यां कर्ष्णपविरोषधीभिर्ववक्षे || <BR>
कया नो अग्ने वि वसः सुव्र्क्तिं कामु सवधां रणवः शस्यमानः | <BR>
कदा भवेम पतयह सुदत्र रायो वन्तारो दुष्टरस्य साधोः || <BR>
पर-परायमग्निर्भरतस्य शर्ण्वे वि यत सूर्यो न रोचतेब्र्हद भाः | <BR>
अभि यः पूरुं पर्तनासु तस्थौ दयुतानो दैव्यो अतिथिः शुशोच || <BR>
असन्नित तवे आहवनानि भूरि भुवो विश्वेभिः सुमना अनीकैः | <BR>
सतुतश्चिदग्ने शर्ण्विषे गर्णानः सवयं वर्धस्व तन्वं सुजात || <BR>
इदं वचः शतसाः संसहस्रमुदग्नये जनिषीष्ट दविबर्हाः | <BR>
शं यत सतोत्र्भ्य आपये भवाति दयुमदमीवचातनं रक्षोहा || <BR>
नू तवामग्न ईमहे ... || <BR>
<P></P>
indhe rājā samaryo namobhiryasya pratīkamāhutaṃ ghṛtena | <BR>
naro havyebhirīḷate sabādha āghniraghra uṣasāmaśoci || <BR>
ayamu ṣya sumahānavedi hotā mandro manuṣo yajvo aghniḥ | <BR>
vi bhā akaḥ sasṛjānaḥ pṛthivyāṃ kṛṣṇapaviroṣadhībhirvavakṣe || <BR>
kayā no aghne vi vasaḥ suvṛktiṃ kāmu svadhāṃ ṛṇavaḥ śasyamānaḥ | <BR>
kadā bhavema patayah sudatra rāyo vantāro duṣṭarasya sādhoḥ || <BR>
pra-prāyamaghnirbharatasya śṛṇve vi yat sūryo na rocatebṛhad bhāḥ | <BR>
abhi yaḥ pūruṃ pṛtanāsu tasthau dyutāno daivyo atithiḥ śuśoca || <BR>
asannit tve āhavanāni bhūri bhuvo viśvebhiḥ sumanā anīkaiḥ | <BR>
stutaścidaghne śṛṇviṣe ghṛṇānaḥ svayaṃ vardhasva tanvaṃ sujāta || <BR>
idaṃ vacaḥ śatasāḥ saṃsahasramudaghnaye janiṣīṣṭa dvibarhāḥ | <BR>
śaṃ yat stotṛbhya āpaye bhavāti dyumadamīvacātanaṃ rakṣohā || <BR>
nū tvāmaghna īmahe ... || <BR>
<P><HR>
<CENTER>
<A HREF="rv07009">Next: Hymn 9</A></CENTER>
</BODY>
</HTML>
