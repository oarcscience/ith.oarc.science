[Intangible Textual Heritage](../../index)  [Hinduism](../index) 
[Index](index)   
[English](../rigveda/rv06014)   
[Rig Veda Book 6 Index](rvi06)  [Previous](rv06013)  [Next](rv06015) 

------------------------------------------------------------------------

### Rig Veda Book 6 Hymn 14

अग्ना यो मर्त्यो दुवो धियं जुजोष धीतिभिः \|  
भसन नुष पर पूर्व्य इषं वुरीतावसे \|\|  
अग्निरिद धि परचेता अग्निर्वेधस्तम रषिः \|  
अग्निं होतारमीळते यज्ञेषु मनुषो विशः \|\|  
नाना हयग्ने.अवसे सपर्धन्ते रायो अर्यः \|  
तूर्वन्तो दस्युमायवो वरतैः सीक्षन्तो अव्रतम \|\|  
अग्निरप्सां रतीषहं वीरं ददाति सत्पतिम \|  
यस्य तरसन्ति शवसः संचक्षि शत्रवो भिया \|\|  
अग्निर्हि विद्मना निदो देवो मर्तमुरुष्यति \|  
सहावा यस्याव्र्तो रयिर्वाजेष्वव्र्तः \|\|  
अछा नो मित्रमहो ... \|\|  

aghnā yo martyo duvo dhiyaṃ jujoṣa dhītibhiḥ \|  
bhasan nuṣa pra pūrvya iṣaṃ vurītāvase \|\|  
aghnirid dhi pracetā aghnirvedhastama ṛṣiḥ \|  
aghniṃ hotāramīḷate yajñeṣu manuṣo viśaḥ \|\|  
nānā hyaghne.avase spardhante rāyo aryaḥ \|  
tūrvanto dasyumāyavo vrataiḥ sīkṣanto avratam \|\|  
aghnirapsāṃ ṛtīṣahaṃ vīraṃ dadāti satpatim \|  
yasya trasanti śavasaḥ saṃcakṣi śatravo bhiyā \|\|  
aghnirhi vidmanā nido devo martamuruṣyati \|  
sahāvā yasyāvṛto rayirvājeṣvavṛtaḥ \|\|  
achā no mitramaho ... \|\|  

------------------------------------------------------------------------

[Next: Hymn 15](rv06015)
