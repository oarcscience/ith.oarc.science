<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 36</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09036.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09035.htm">Previous</A>&nbsp;
<A HREF="rv09037.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 36</H3>
असर्जि रथ्यो यथा पवित्रे चम्वोः सुतः | <BR>
कार्ष्मन वाजीन्यक्रमीत || <BR>
स वह्निः सोम जाग्र्विः पवस्व देववीरति | <BR>
अभि कोशं मधुश्चुतम || <BR>
स नो जयोतींषि पूर्व्य पवमान वि रोचय | <BR>
करत्वे दक्षायनो हिनु || <BR>
शुम्भमानो रतायुभिर्म्र्ज्यमानो गभस्त्योः | <BR>
पवते वारे अव्यये || <BR>
स विश्वा दाशुषे वसु सोमो दिव्यानि पार्थिवा | <BR>
पवतामान्तरिक्ष्या || <BR>
आ दिवस पर्ष्ठमश्वयुर्गव्ययुः सोम रोहसि | <BR>
वीरयुः शवसस पते || <BR>
<P></P>
asarji rathyo yathā pavitre camvoḥ sutaḥ | <BR>
kārṣman vājīnyakramīt || <BR>
sa vahniḥ soma jāghṛviḥ pavasva devavīrati | <BR>
abhi kośaṃ madhuścutam || <BR>
sa no jyotīṃṣi pūrvya pavamāna vi rocaya | <BR>
kratve dakṣāyano hinu || <BR>
śumbhamāno ṛtāyubhirmṛjyamāno ghabhastyoḥ | <BR>
pavate vāre avyaye || <BR>
sa viśvā dāśuṣe vasu somo divyāni pārthivā | <BR>
pavatāmāntarikṣyā || <BR>
ā divas pṛṣṭhamaśvayurghavyayuḥ soma rohasi | <BR>
vīrayuḥ śavasas pate || <BR>
<P><HR>
<CENTER>
<A HREF="rv09037.htm">Next: Hymn 37</A></CENTER>
</BODY>
</HTML>
