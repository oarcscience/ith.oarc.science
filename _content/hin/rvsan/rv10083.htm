<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 10: Hymn 83</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv10083">English</A>&nbsp;

<BR>
<A HREF="rvi10">Rig Veda Book 10 Index</A>&nbsp;
<A HREF="rv10082">Previous</A>&nbsp;
<A HREF="rv10084">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 10 Hymn 83</H3>
यस्ते मन्यो.अविधद वज्र सायक सह ओजः पुष्यति विश्वमानुषक | <BR>
साह्याम दासमार्यं तवया युजा सहस्क्र्तेनसहसा सहस्वता || <BR>
मन्युरिन्द्रो मन्युरेवास देवो मन्युर्होता वरुणोजातवेदाः | <BR>
मन्युं विश ईळते मानुषीर्याः पाहि नोमन्यो तपसा सजोषाः || <BR>
अभीहि मन्यो तवसस्तवीयान तपसा युजा वि जहि शत्रून | <BR>
अमित्रहा वर्त्रहा दस्युहा च विश्वा वसून्या भरात्वं नः || <BR>
तवं हि मन्यो अभिभूत्योजाः सवयम्भूर्भामोभिमातिषाहः | <BR>
विश्वचर्षणिः सहुरिः सहावानस्मास्वोजः पर्तनासु धेहि || <BR>
अभागः सन्नप परेतो अस्मि तव करत्वा तविषस्यप्रचेतः | <BR>
तं तवा मन्यो अक्रतुर्जिहीळाहं सवा तनूर्बलदेयाय मेहि || <BR>
अयं ते अस्म्युप मेह्यर्वां परतीचीनः सहुरे विश्वधायः | <BR>
मन्यो वज्रिन्नभि मामा वव्र्त्स्व हनाव दस्यून्रुतबोध्यापेः || <BR>
अभि परेहि दक्षिणतो भवा मे.अधा वर्त्राणि जङघनावभूरि | <BR>
जुहोमि ते धरुणं मध्वो अग्रमुभा उपांशुप्रथमा पिबाव || <BR>
<P></P>
yaste manyo.avidhad vajra sāyaka saha ojaḥ puṣyati viśvamānuṣak | <BR>
sāhyāma dāsamāryaṃ tvayā yujā sahaskṛtenasahasā sahasvatā || <BR>
manyurindro manyurevāsa devo manyurhotā varuṇojātavedāḥ | <BR>
manyuṃ viśa īḷate mānuṣīryāḥ pāhi nomanyo tapasā sajoṣāḥ || <BR>
abhīhi manyo tavasastavīyān tapasā yujā vi jahi śatrūn | <BR>
amitrahā vṛtrahā dasyuhā ca viśvā vasūnyā bharātvaṃ naḥ || <BR>
tvaṃ hi manyo abhibhūtyojāḥ svayambhūrbhāmoabhimātiṣāhaḥ | <BR>
viśvacarṣaṇiḥ sahuriḥ sahāvānasmāsvojaḥ pṛtanāsu dhehi || <BR>
abhāghaḥ sannapa pareto asmi tava kratvā taviṣasyapracetaḥ | <BR>
taṃ tvā manyo akraturjihīḷāhaṃ svā tanūrbaladeyāya mehi || <BR>
ayaṃ te asmyupa mehyarvāṃ pratīcīnaḥ sahure viśvadhāyaḥ | <BR>
manyo vajrinnabhi māmā vavṛtsva hanāva dasyūnrutabodhyāpeḥ || <BR>
abhi prehi dakṣiṇato bhavā me.adhā vṛtrāṇi jaṅghanāvabhūri | <BR>
juhomi te dharuṇaṃ madhvo aghramubhā upāṃśuprathamā pibāva || <BR>
<P><HR>
<CENTER>
<A HREF="rv10084">Next: Hymn 84</A></CENTER>
</BODY>
</HTML>
