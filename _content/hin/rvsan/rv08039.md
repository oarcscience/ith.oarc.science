[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08039)   
[Rig Veda Book 8 Index](rvi08)  [Previous](rv08038)  [Next](rv08040) 

------------------------------------------------------------------------

### Rig Veda Book 8 Hymn 39

अग्निमस्तोष्य रग्मियमग्निमीळा यजध्यै \|  
अग्निर्देवाननक्तु न उभे हि विदथे कविरन्तश्चरति दूत्यं नभन्तामन्यके समे
\|\|  
नयग्ने नव्यसा वचस्तनूषु शंसमेषाम \|  
नयराती रराव्णां विश्वा अर्यो अरातीरितो युछन्त्वामुरो नभन्तामन्यके समे
\|\|  
अग्ने मन्मानि तुभ्यं कं घर्तं न जुह्व आसनि \|  
स देवेषु पर चिकिद्धि तवं हयसि पूर्व्यः शिवो दूतो विवस्वतो नभन्तामन्यके
समे \|\|  
तत-तदग्निर्वयो दधे यथा-यथा कर्पण्यति \|  
ऊर्जाहुतिर्वसूनां शं च योश्च मयो दधे विश्वस्यै देवहूत्यै नभन्तामन्यके
समे \|\|  
स चिकेत सहीयसाग्निश्चित्रेण कर्मणा \|  
स होता शश्वतीनां दक्षिणाभिरभीव्र्त इनोति च परतीव्यं नभन्तामन्यके समे
\|\|  
अग्निर्जाता देवानामग्निर्वेद मर्तानामपीच्यम \|  
अग्निःस दरविणोदा अग्निर्द्वारा वयूर्णुते सवाहुतो नवीयसा नभन्तामन्यके समे
\|\|  
अग्निर्देवेषु संवसुः स विक्षु यज्ञियास्वा \|  
स मुदा काव्या पुरु विश्वं भूमेव पुष्यति देवो देवेषु यज्ञियो नभन्तामन्यके
समे \|\|  
यो अग्निः सप्तमानुषः शरितो विश्वेषु सिन्धुषु \|  
तमागन्म तरिपस्त्यं मन्धातुर्दस्युहन्तममग्निं यज्ञेषु पूर्व्यं नभन्तां
अन्यके समे \|\|  
अग्निस्त्रीणि तरिधातून्या कषेति विदथा कविः स तरीन्रेकादशानिह यक्षच्च
पिप्रयच्च नो विप्रो दूतः परिष्क्र्तो नभन्तामन्यके समे \|\|  
तवं नो अग्न आयुषु तवं देवेषु पूर्व्य वस्व एक इरज्यसि \|  
तवामापः परिस्रुतः परि यन्ति सवसेतवो नभन्तामन्यके समे \|\|  

aghnimastoṣy ṛghmiyamaghnimīḷā yajadhyai \|  
aghnirdevānanaktu na ubhe hi vidathe kavirantaścarati dūtyaṃ
nabhantāmanyake same \|\|  
nyaghne navyasā vacastanūṣu śaṃsameṣām \|  
nyarātī rarāvṇāṃ viśvā aryo arātīrito yuchantvāmuro nabhantāmanyake same
\|\|  
aghne manmāni tubhyaṃ kaṃ ghṛtaṃ na juhva āsani \|  
sa deveṣu pra cikiddhi tvaṃ hyasi pūrvyaḥ śivo dūto vivasvato
nabhantāmanyake same \|\|  
tat-tadaghnirvayo dadhe yathā-yathā kṛpaṇyati \|  
ūrjāhutirvasūnāṃ śaṃ ca yośca mayo dadhe viśvasyai devahūtyai
nabhantāmanyake same \|\|  
sa ciketa sahīyasāghniścitreṇa karmaṇā \|  
sa hotā śaśvatīnāṃ dakṣiṇābhirabhīvṛta inoti ca pratīvyaṃ
nabhantāmanyake same \|\|  
aghnirjātā devānāmaghnirveda martānāmapīcyam \|  
aghniḥsa draviṇodā aghnirdvārā vyūrṇute svāhuto navīyasā nabhantāmanyake
same \|\|  
aghnirdeveṣu saṃvasuḥ sa vikṣu yajñiyāsvā \|  
sa mudā kāvyā puru viśvaṃ bhūmeva puṣyati devo deveṣu yajñiyo
nabhantāmanyake same \|\|  
yo aghniḥ saptamānuṣaḥ śrito viśveṣu sindhuṣu \|  
tamāghanma tripastyaṃ mandhāturdasyuhantamamaghniṃ yajñeṣu pūrvyaṃ
nabhantāṃ anyake same \|\|  
aghnistrīṇi tridhātūnyā kṣeti vidathā kaviḥ sa trīnrekādaśāniha yakṣacca
piprayacca no vipro dūtaḥ pariṣkṛto nabhantāmanyake same \|\|  
tvaṃ no aghna āyuṣu tvaṃ deveṣu pūrvya vasva eka irajyasi \|  
tvāmāpaḥ parisrutaḥ pari yanti svasetavo nabhantāmanyake same \|\|  

------------------------------------------------------------------------

[Next: Hymn 40](rv08040)
