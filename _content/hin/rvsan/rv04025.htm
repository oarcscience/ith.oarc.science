<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 25</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv04025.htm">English</A>&nbsp;

<BR>
<A HREF="rvi04.htm">Rig Veda Book 4 Index</A>&nbsp;
<A HREF="rv04024.htm">Previous</A>&nbsp;
<A HREF="rv04026.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 25</H3>
को अद्य नर्यो देवकाम उशन्न इन्द्रस्य सख्यं जुजोष | <BR>
को वा महे ऽवसे पार्याय समिद्धे अग्नौ सुतसोम ईट्टे || <BR>
को नानाम वचसा सोम्याय मनायुर वा भवति वस्त उस्राः | <BR>
क इन्द्रस्य युज्यं कः सखित्वं को भरात्रं वष्टि कवये क ऊती || <BR>
को देवानाम अवो अद्या वर्णीते क आदित्यां अदितिं जयोतिर ईट्टे | <BR>
कस्याश्विनाव इन्द्रो अग्निः सुतस्यांशोः पिबन्ति मनसाविवेनम || <BR>
तस्मा अग्निर भारतः शर्म यंसज जयोक पश्यात सूर्यम उच्चरन्तम | <BR>
य इन्द्राय सुनवामेत्य आह नरे नर्याय नर्तमाय नर्णाम || <BR>
न तं जिनन्ति बहवो न दभ्रा उर्व अस्मा अदितिः शर्म यंसत | <BR>
परियः सुक्र्त परिय इन्द्रे मनायुः परियः सुप्रावीः परियो अस्य सोमी || <BR>
सुप्राव्यः पराशुषाळ एष वीरः सुष्वेः पक्तिं कर्णुते केवलेन्द्रः | <BR>
नासुष्वेर आपिर न सखा न जामिर दुष्प्राव्यो ऽवहन्तेद अवाचः || <BR>
न रेवता पणिना सख्यम इन्द्रो ऽसुन्वता सुतपाः सं गर्णीते | <BR>
आस्य वेदः खिदति हन्ति नग्नं वि सुष्वये पक्तये केवलो भूत || <BR>
इन्द्रम परे ऽवरे मध्यमास इन्द्रं यान्तो ऽवसितास इन्द्रम | <BR>
इन्द्रं कषियन्त उत युध्यमाना इन्द्रं नरो वाजयन्तो हवन्ते ||<BR>
<P></P>
ko adya naryo devakāma uśann indrasya sakhyaṃ jujoṣa | <BR>
ko vā mahe 'vase pāryāya samiddhe aghnau sutasoma īṭṭe || <BR>
ko nānāma vacasā somyāya manāyur vā bhavati vasta usrāḥ | <BR>
ka indrasya yujyaṃ kaḥ sakhitvaṃ ko bhrātraṃ vaṣṭi kavaye ka ūtī || <BR>
ko devānām avo adyā vṛṇīte ka ādityāṃ aditiṃ jyotir īṭṭe | <BR>
kasyāśvināv indro aghniḥ sutasyāṃśoḥ pibanti manasāvivenam || <BR>
tasmā aghnir bhārataḥ śarma yaṃsaj jyok paśyāt sūryam uccarantam | <BR>
ya indrāya sunavāmety āha nare naryāya nṛtamāya nṛṇām || <BR>
na taṃ jinanti bahavo na dabhrā urv asmā aditiḥ śarma yaṃsat | <BR>
priyaḥ sukṛt priya indre manāyuḥ priyaḥ suprāvīḥ priyo asya somī || <BR>
suprāvyaḥ prāśuṣāḷ eṣa vīraḥ suṣveḥ paktiṃ kṛṇute kevalendraḥ | <BR>
nāsuṣver āpir na sakhā na jāmir duṣprāvyo 'vahanted avācaḥ || <BR>
na revatā paṇinā sakhyam indro 'sunvatā sutapāḥ saṃ ghṛṇīte | <BR>
āsya vedaḥ khidati hanti naghnaṃ vi suṣvaye paktaye kevalo bhūt || <BR>
indram pare 'vare madhyamāsa indraṃ yānto 'vasitāsa indram | <BR>
indraṃ kṣiyanta uta yudhyamānā indraṃ naro vājayanto havante ||<BR>
<P><HR>
<CENTER>
<A HREF="rv04026.htm">Next: Hymn 26</A></CENTER>
</BODY>
</HTML>
