<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 92</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09092.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09091.htm">Previous</A>&nbsp;
<A HREF="rv09093.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 92</H3>
परि सुवानो हरिरंशुः पवित्रे रथो न सर्जि सनये हियानः | <BR>
आपच्छ्लोकमिन्द्रियं पूयमानः परति देवानजुषत परयोभिः || <BR>
अछा नर्चक्षा असरत पवित्रे नाम दधानः कविरस्य योनौ | <BR>
सीदन होतेव सदने चमूषूपेमग्मन्न्र्षयः सप्त विप्राः || <BR>
पर सुमेधा गातुविद विश्वदेवः सोमः पुनानः सद एति नित्यम | <BR>
भुवद विश्वेषु काव्येषु रन्तानु जनान यतते पञ्च धीरः || <BR>
तव तये सोम पवमान निण्ये विश्वे देवास्त्रय एकादशासः | <BR>
दश सवधाभिरधि सानो अव्ये मर्जन्ति तवा नद्यः सप्त यह्वीः || <BR>
तन नु सत्यं पवमानस्यास्तु यत्र विश्वे कारवः संनसन्त | <BR>
जयोतिर्यदह्ने अक्र्णोदु लोकं परावन मनुं दस्यवे करभीकम || <BR>
परि सद्मेव पशुमान्ति होता राजा न सत्यः समितीरियानः | <BR>
सोमः पुनानः कलशानयासीत सीदन मर्गो न महिषो वनेषु || <BR>
<P></P>
pari suvāno hariraṃśuḥ pavitre ratho na sarji sanaye hiyānaḥ | <BR>
āpacchlokamindriyaṃ pūyamānaḥ prati devānajuṣata prayobhiḥ || <BR>
achā nṛcakṣā asarat pavitre nāma dadhānaḥ kavirasya yonau | <BR>
sīdan hoteva sadane camūṣūpemaghmannṛṣayaḥ sapta viprāḥ || <BR>
pra sumedhā ghātuvid viśvadevaḥ somaḥ punānaḥ sada eti nityam | <BR>
bhuvad viśveṣu kāvyeṣu rantānu janān yatate pañca dhīraḥ || <BR>
tava tye soma pavamāna niṇye viśve devāstraya ekādaśāsaḥ | <BR>
daśa svadhābhiradhi sāno avye mṛjanti tvā nadyaḥ sapta yahvīḥ || <BR>
tan nu satyaṃ pavamānasyāstu yatra viśve kāravaḥ saṃnasanta | <BR>
jyotiryadahne akṛṇodu lokaṃ prāvan manuṃ dasyave karabhīkam || <BR>
pari sadmeva paśumānti hotā rājā na satyaḥ samitīriyānaḥ | <BR>
somaḥ punānaḥ kalaśānayāsīt sīdan mṛgho na mahiṣo vaneṣu || <BR>
<P><HR>
<CENTER>
<A HREF="rv09093.htm">Next: Hymn 93</A></CENTER>
</BODY>
</HTML>
