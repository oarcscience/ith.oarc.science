[Intangible Textual Heritage](../../index)  [Hinduism](../index) 
[Index](index)   
[English](../rigveda/rv07083)   
[Rig Veda Book 7 Index](rvi07)  [Previous](rv07082)  [Next](rv07084) 

------------------------------------------------------------------------

### Rig Veda Book 7 Hymn 83

युवां नरा पश्यमानास आप्यं पराचा गव्यन्तः पर्थुपर्शवो ययुः \|  
दासा च वर्त्रा हतमार्याणि च सुदासमिन्द्रावरुणावसावतम \|\|  
यत्रा नरः समयन्ते कर्तध्वजो यस्मिन्नाजा भवति किंचन परियम \|  
यत्रा भयन्ते भुवना सवर्द्र्शस्तत्रा न इन्द्रावरुणाधि वोचतम \|\|  
सं भूम्या अन्ता धवसिरा अद्र्क्षतेन्द्रावरुणा दिवि घोषारुहत \|  
अस्थुर्जनानामुप मामरातयो.अर्वागवसा हवनश्रुता गतम \|\|  
इन्द्रावरुणा वधनाभिरप्रति भेदं वन्वन्ता पर सुदासमावतम \|  
बरह्माण्येषां शर्णुतं हवीमनि सत्या तर्त्सूनामभवत पुरोहितिः \|\|  
इन्द्रावरुणावभ्या तपन्ति माघान्यर्यो वनुषामरातयः \|  
युवं हि वस्व उभयस्य राजथो.अध समा नो.अवतं पार्ये दिवि \|\|  
युवां हवन्त उभयास आजिष्विन्द्रं च वस्वो वरुणं चसातये \|  
यत्र राजभिर्दशभिर्निबाधितं पर सुदासमावतं तर्त्सुभिः सह \|\|  
दश राजानः समिता अयज्यवः सुदासमिन्द्रावरुणा न युयुधुः \|  
सत्या नर्णामद्मसदामुपस्तुतिर्देवा एषामभवन देवहूतिषु \|\|  
दाशराज्ञे परियत्ताय विश्वतः सुदास इन्द्रावरुणावशिक्षतम \|  
शवित्यञ्चो यत्र नमसा कपर्दिनो धिया धीवन्तो असपन्त तर्त्सवः \|\|  
वर्त्राण्यन्यः समिथेषु जिघ्नते वरतान्यन्यो अभि रक्षते सदा \|  
हवामहे वां वर्षणा सुव्र्क्तिभिरस्मे इन्द्रावरुणा शर्म यछतम \|\|  
अस्मे इन्द्रो वरुणो मित्रो ... \|\|  

yuvāṃ narā paśyamānāsa āpyaṃ prācā ghavyantaḥ pṛthuparśavo yayuḥ \|  
dāsā ca vṛtrā hatamāryāṇi ca sudāsamindrāvaruṇāvasāvatam \|\|  
yatrā naraḥ samayante kṛtadhvajo yasminnājā bhavati kiṃcana priyam \|  
yatrā bhayante bhuvanā svardṛśastatrā na indrāvaruṇādhi vocatam \|\|  
saṃ bhūmyā antā dhvasirā adṛkṣatendrāvaruṇā divi ghoṣaāruhat \|  
asthurjanānāmupa māmarātayo.arvāghavasā havanaśrutā ghatam \|\|  
indrāvaruṇā vadhanābhiraprati bhedaṃ vanvantā pra sudāsamāvatam \|  
brahmāṇyeṣāṃ śṛṇutaṃ havīmani satyā tṛtsūnāmabhavat purohitiḥ \|\|  
indrāvaruṇāvabhyā tapanti māghānyaryo vanuṣāmarātayaḥ \|  
yuvaṃ hi vasva ubhayasya rājatho.adha smā no.avataṃ pārye divi \|\|  
yuvāṃ havanta ubhayāsa ājiṣvindraṃ ca vasvo varuṇaṃ casātaye \|  
yatra rājabhirdaśabhirnibādhitaṃ pra sudāsamāvataṃ tṛtsubhiḥ saha \|\|  
daśa rājānaḥ samitā ayajyavaḥ sudāsamindrāvaruṇā na yuyudhuḥ \|  
satyā nṛṇāmadmasadāmupastutirdevā eṣāmabhavan devahūtiṣu \|\|  
dāśarājñe pariyattāya viśvataḥ sudāsa indrāvaruṇāvaśikṣatam \|  
śvityañco yatra namasā kapardino dhiyā dhīvanto asapanta tṛtsavaḥ \|\|  
vṛtrāṇyanyaḥ samitheṣu jighnate vratānyanyo abhi rakṣate sadā \|  
havāmahe vāṃ vṛṣaṇā suvṛktibhirasme indrāvaruṇaā śarma yachatam \|\|  
asme indro varuṇo mitro ... \|\|  

------------------------------------------------------------------------

[Next: Hymn 84](rv07084)
