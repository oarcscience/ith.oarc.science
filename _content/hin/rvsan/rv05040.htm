<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 5: Hymn 40</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv05040">English</A>&nbsp;

<BR>
<A HREF="rvi05">Rig Veda Book 5 Index</A>&nbsp;
<A HREF="rv05039">Previous</A>&nbsp;
<A HREF="rv05041">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 5 Hymn 40</H3>
आ याह्य अद्रिभिः सुतं सोमं सोमपते पिब | <BR>
वर्षन्न इन्द्र वर्षभिर वर्त्रहन्तम || <BR>
वर्षा गरावा वर्षा मदो वर्षा सोमो अयं सुतः | <BR>
वर्षन्न इन्द्र वर्षभिर वर्त्रहन्तम || <BR>
वर्षा तवा वर्षणं हुवे वज्रिञ चित्राभिर ऊतिभिः | <BR>
वर्षन्न इन्द्र वर्षभिर वर्त्रहन्तम || <BR>
रजीषी वज्री वर्षभस तुराषाट छुष्मी राजा वर्त्रहा सोमपावा | <BR>
युक्त्वा हरिभ्याम उप यासद अर्वाङ माध्यंदिने सवने मत्सद इन्द्रः || <BR>
यत तवा सूर्य सवर्भानुस तमसाविध्यद आसुरः | <BR>
अक्षेत्रविद यथा मुग्धो भुवनान्य अदीधयुः || <BR>
सवर्भानोर अध यद इन्द्र माया अवो दिवो वर्तमाना अवाहन | <BR>
गूळ्हं सूर्यं तमसापव्रतेन तुरीयेण बरह्मणाविन्दद अत्रिः || <BR>
मा माम इमं तव सन्तम अत्र इरस्या दरुग्धो भियसा नि गारीत | <BR>
तवम मित्रो असि सत्यराधास तौ मेहावतं वरुणश च राजा || <BR>
गराव्णो बरह्मा युयुजानः सपर्यन कीरिणा देवान नमसोपशिक्षन | <BR>
अत्रिः सूर्यस्य दिवि चक्षुर आधात सवर्भानोर अप माया अघुक्षत || <BR>
यं वै सूर्यं सवर्भानुस तमसाविध्यद आसुरः | <BR>
अत्रयस तम अन्व अविन्दन नह्य अन्ये अशक्नुवन ||<BR>
<P></P>
ā yāhy adribhiḥ sutaṃ somaṃ somapate piba | <BR>
vṛṣann indra vṛṣabhir vṛtrahantama || <BR>
vṛṣā ghrāvā vṛṣā mado vṛṣā somo ayaṃ sutaḥ | <BR>
vṛṣann indra vṛṣabhir vṛtrahantama || <BR>
vṛṣā tvā vṛṣaṇaṃ huve vajriñ citrābhir ūtibhiḥ | <BR>
vṛṣann indra vṛṣabhir vṛtrahantama || <BR>
ṛjīṣī vajrī vṛṣabhas turāṣāṭ chuṣmī rājā vṛtrahā somapāvā | <BR>
yuktvā haribhyām upa yāsad arvāṅ mādhyaṃdine savane matsad indraḥ || <BR>
yat tvā sūrya svarbhānus tamasāvidhyad āsuraḥ | <BR>
akṣetravid yathā mughdho bhuvanāny adīdhayuḥ || <BR>
svarbhānor adha yad indra māyā avo divo vartamānā avāhan | <BR>
ghūḷhaṃ sūryaṃ tamasāpavratena turīyeṇa brahmaṇāvindad atriḥ || <BR>
mā mām imaṃ tava santam atra irasyā drughdho bhiyasā ni ghārīt | <BR>
tvam mitro asi satyarādhās tau mehāvataṃ varuṇaś ca rājā || <BR>
ghrāvṇo brahmā yuyujānaḥ saparyan kīriṇā devān namasopaśikṣan | <BR>
atriḥ sūryasya divi cakṣur ādhāt svarbhānor apa māyā aghukṣat || <BR>
yaṃ vai sūryaṃ svarbhānus tamasāvidhyad āsuraḥ | <BR>
atrayas tam anv avindan nahy anye aśaknuvan ||<BR>
<P><HR>
<CENTER>
<A HREF="rv05041">Next: Hymn 41</A></CENTER>
</BODY>
</HTML>
