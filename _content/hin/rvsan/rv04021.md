[Intangible Textual Heritage](../../index)  [Hinduism](../index) 
[Index](index)   
[English](../rigveda/rv04021)   
[Rig Veda Book 4 Index](rvi04)  [Previous](rv04020)  [Next](rv04022) 

------------------------------------------------------------------------

### Rig Veda Book 4 Hymn 21

आ यात्व इन्द्रो ऽवस उप न इह सतुतः सधमाद अस्तु शूरः \|  
वाव्र्धानस तविषीर यस्य पूर्वीर दयौर न कषत्रम अभिभूति पुष्यात \|\|  
तस्येद इह सतवथ वर्ष्ण्यानि तुविद्युम्नस्य तुविराधसो नॄन \|  
यस्य करतुर विदथ्यो न सम्राट साह्वान तरुत्रो अभ्य अस्ति कर्ष्टीः \|\|  
आ यात्व इन्द्रो दिव आ पर्थिव्या मक्षू समुद्राद उत वा पुरीषात \|  
सवर्णराद अवसे नो मरुत्वान परावतो वा सदनाद रतस्य \|\|  
सथूरस्य रायो बर्हतो य ईशे तम उ षटवाम विदथेष्व इन्द्रम \|  
यो वायुना जयति गोमतीषु पर धर्ष्णुया नयति वस्यो अछ \|\|  
उप यो नमो नमसि सतभायन्न इयर्ति वाचं जनयन यजध्यै \|  
रञ्जसानः पुरुवार उक्थैर एन्द्रं कर्ण्वीत सदनेषु होता \|\|  
धिषा यदि धिषण्यन्तः सरण्यान सदन्तो अद्रिम औशिजस्य गोहे \|  
आ दुरोषाः पास्त्यस्य होता यो नो महान संवरणेषु वह्निः \|\|  
सत्रा यद ईम भार्वरस्य वर्ष्णः सिषक्ति शुष्म सतुवते भराय \|  
गुहा यद ईम औशिजस्य गोहे पर यद धिये परायसे मदाय \|\|  
वि यद वरांसि पर्वतस्य वर्ण्वे पयोभिर जिन्वे अपां जवांसि \|  
विदद गौरस्य गवयस्य गोहे यदी वाजाय सुध्यो वहन्ति \|\|  
भद्रा ते हस्ता सुक्र्तोत पाणी परयन्तारा सतुवते राध इन्द्र \|  
का ते निषत्तिः किम उ नो ममत्सि किं नोद-उद उ हर्षसे दातवा उ \|\|  
एवा वस्व इन्द्रः सत्यः सम्राड ढन्ता वर्त्रं वरिवः पूरवे कः \|  
पुरुष्टुत करत्वा नः शग्धि रायो भक्षीय ते ऽवसो दैव्यस्य \|\|  
नू षटुत इन्द्र नू गर्णान इषं जरित्रे नद्यो न पीपेः \|  
अकारि ते हरिवो बरह्म नव्यं धिया सयाम रथ्यः सदासाः \|\|  

ā yātv indro 'vasa upa na iha stutaḥ sadhamād astu śūraḥ \|  
vāvṛdhānas taviṣīr yasya pūrvīr dyaur na kṣatram abhibhūti puṣyāt \|\|  
tasyed iha stavatha vṛṣṇyāni tuvidyumnasya tuvirādhaso nṝn \|  
yasya kratur vidathyo na samrāṭ sāhvān tarutro abhy asti kṛṣṭīḥ \|\|  
ā yātv indro diva ā pṛthivyā makṣū samudrād uta vā purīṣāt \|  
svarṇarād avase no marutvān parāvato vā sadanād ṛtasya \|\|  
sthūrasya rāyo bṛhato ya īśe tam u ṣṭavāma vidatheṣv indram \|  
yo vāyunā jayati ghomatīṣu pra dhṛṣṇuyā nayati vasyo acha \|\|  
upa yo namo namasi stabhāyann iyarti vācaṃ janayan yajadhyai \|  
ṛñjasānaḥ puruvāra ukthair endraṃ kṛṇvīta sadaneṣu hotā \|\|  
dhiṣā yadi dhiṣaṇyantaḥ saraṇyān sadanto adrim auśijasya ghohe \|  
ā duroṣāḥ pāstyasya hotā yo no mahān saṃvaraṇeṣu vahniḥ \|\|  
satrā yad īm bhārvarasya vṛṣṇaḥ siṣakti śuṣma stuvate bharāya \|  
ghuhā yad īm auśijasya ghohe pra yad dhiye prāyase madāya \|\|  
vi yad varāṃsi parvatasya vṛṇve payobhir jinve apāṃ javāṃsi \|  
vidad ghaurasya ghavayasya ghohe yadī vājāya sudhyo vahanti \|\|  
bhadrā te hastā sukṛtota pāṇī prayantārā stuvate rādha indra \|  
kā te niṣattiḥ kim u no mamatsi kiṃ nod-ud u harṣase dātavā u \|\|  
evā vasva indraḥ satyaḥ samrāḍ ḍhantā vṛtraṃ varivaḥ pūrave kaḥ \|  
puruṣṭuta kratvā naḥ śaghdhi rāyo bhakṣīya te 'vaso daivyasya \|\|  
nū ṣṭuta indra nū ghṛṇāna iṣaṃ jaritre nadyo na pīpeḥ \|  
akāri te harivo brahma navyaṃ dhiyā syāma rathyaḥ sadāsāḥ \|\|  

------------------------------------------------------------------------

[Next: Hymn 22](rv04022)
