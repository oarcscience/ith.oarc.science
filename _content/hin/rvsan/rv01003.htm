<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 3</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv01003">English</A>&nbsp;

<BR>
<A HREF="rvi01">Rig Veda Book 1 Index</A>&nbsp;
<A HREF="rv01002">Previous</A>&nbsp;
<A HREF="rv01004">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 3</H3>
अश्विना यज्वरीरिषो दरवत्पाणी शुभस पती | <BR>
पुरुभुजाचनस्यतम || <BR>
अश्विना पुरुदंससा नरा शवीरया धिया | <BR>
धिष्ण्या वनतं गिरः || <BR>
दस्रा युवाकवः सुता नासत्या वर्क्तबर्हिषः | <BR>
आ यातंरुद्रवर्तनी || <BR>
इन्द्रा याहि चित्रभानो सुता इमे तवायवः | <BR>
अण्वीभिस्तना पूतासः || <BR>
इन्द्रा याहि धियेषितो विप्रजूतः सुतावतः | <BR>
उप बरह्माणि वाघतः || <BR>
इन्द्रा याहि तूतुजान उप बरह्माणि हरिवः | <BR>
सुते दधिष्वनश्चनः || <BR>
ओमासश्चर्षणीध्र्तो विश्वे देवास आ गत | <BR>
दाश्वांसो दाशुषः सुतम || <BR>
विश्वे देवासो अप्तुरः सुतमा गन्त तूर्णयः | <BR>
उस्रा इवस्वसराणि || <BR>
विश्वे देवासो अस्रिध एहिमायासो अद्रुहः | <BR>
मेधं जुषन्त वह्नयः || <BR>
पावका नः सरस्वती वाजेभिर्वाजिनीवती | <BR>
यज्ञं वष्टु धियावसुः || <BR>
चोदयित्री सून्र्तानां चेतन्ती सुमतीनाम | <BR>
यज्ञं दधे सरस्वती || <BR>
महो अर्णः सरस्वती पर चेतयति केतुना | <BR>
धियो विश्वा वि राजति ||<BR>
<P></P>
aśvinā yajvarīriṣo dravatpāṇī śubhas patī | <BR>
purubhujācanasyatam || <BR>
aśvinā purudaṃsasā narā śavīrayā dhiyā | <BR>
dhiṣṇyā vanataṃ ghiraḥ || <BR>
dasrā yuvākavaḥ sutā nāsatyā vṛktabarhiṣaḥ | <BR>
ā yātaṃrudravartanī || <BR>
indrā yāhi citrabhāno sutā ime tvāyavaḥ | <BR>
aṇvībhistanā pūtāsaḥ || <BR>
indrā yāhi dhiyeṣito viprajūtaḥ sutāvataḥ | <BR>
upa brahmāṇi vāghataḥ || <BR>
indrā yāhi tūtujāna upa brahmāṇi harivaḥ | <BR>
sute dadhiṣvanaścanaḥ || <BR>
omāsaścarṣaṇīdhṛto viśve devāsa ā ghata | <BR>
dāśvāṃso dāśuṣaḥ sutam || <BR>
viśve devāso apturaḥ sutamā ghanta tūrṇayaḥ | <BR>
usrā ivasvasarāṇi || <BR>
viśve devāso asridha ehimāyāso adruhaḥ | <BR>
medhaṃ juṣanta vahnayaḥ || <BR>
pāvakā naḥ sarasvatī vājebhirvājinīvatī | <BR>
yajñaṃ vaṣṭu dhiyāvasuḥ || <BR>
codayitrī sūnṛtānāṃ cetantī sumatīnām | <BR>
yajñaṃ dadhe sarasvatī || <BR>
maho arṇaḥ sarasvatī pra cetayati ketunā | <BR>
dhiyo viśvā vi rājati ||<BR>
<P><HR>
<CENTER>
<A HREF="rv01004">Next: Hymn 4</A></CENTER>
</BODY>
</HTML>
