<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 5: Hymn 63</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv05063">English</A>&nbsp;

<BR>
<A HREF="rvi05">Rig Veda Book 5 Index</A>&nbsp;
<A HREF="rv05062">Previous</A>&nbsp;
<A HREF="rv05064">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 5 Hymn 63</H3>
रतस्य गोपाव अधि तिष्ठथो रथं सत्यधर्माणा परमे वयोमनि | <BR>
यम अत्र मित्रावरुणावथो युवं तस्मै वर्ष्टिर मधुमत पिन्वते दिवः || <BR>
सम्राजाव अस्य भुवनस्य राजथो मित्रावरुणा विदथे सवर्द्र्शा | <BR>
वर्ष्टिं वां राधो अम्र्तत्वम ईमहे दयावाप्र्थिवी वि चरन्ति तन्यवः || <BR>
सम्राजा उग्रा वर्षभा दिवस पती पर्थिव्या मित्रावरुणा विचर्षणी | <BR>
चित्रेभिर अभ्रैर उप तिष्ठथो रवं दयां वर्षयथो असुरस्य मायया || <BR>
माया वाम मित्रावरुणा दिवि शरिता सूर्यो जयोतिश चरति चित्रम आयुधम | <BR>
तम अभ्रेण वर्ष्ट्या गूहथो दिवि पर्जन्य दरप्सा मधुमन्त ईरते || <BR>
रथं युञ्जते मरुतः शुभे सुखं शूरो न मित्रावरुणा गविष्टिषु | <BR>
रजांसि चित्रा वि चरन्ति तन्यवो दिवः सम्राजा पयसा न उक्षतम || <BR>
वाचं सु मित्रावरुणाव इरावतीम पर्जन्यश चित्रां वदति तविषीमतीम | <BR>
अभ्रा वसत मरुतः सु मायया दयां वर्षयतम अरुणाम अरेपसम || <BR>
धर्मणा मित्रावरुणा विपश्चिता वरता रक्षेथे असुरस्य मायया | <BR>
रतेन विश्वम भुवनं वि राजथः सूर्यम आ धत्थो दिवि चित्र्यं रथम ||<BR>
<P></P>
ṛtasya ghopāv adhi tiṣṭhatho rathaṃ satyadharmāṇā parame vyomani | <BR>
yam atra mitrāvaruṇāvatho yuvaṃ tasmai vṛṣṭir madhumat pinvate divaḥ || <BR>
samrājāv asya bhuvanasya rājatho mitrāvaruṇā vidathe svardṛśā | <BR>
vṛṣṭiṃ vāṃ rādho amṛtatvam īmahe dyāvāpṛthivī vi caranti tanyavaḥ || <BR>
samrājā ughrā vṛṣabhā divas patī pṛthivyā mitrāvaruṇā vicarṣaṇī | <BR>
citrebhir abhrair upa tiṣṭhatho ravaṃ dyāṃ varṣayatho asurasya māyayā || <BR>
māyā vām mitrāvaruṇā divi śritā sūryo jyotiś carati citram āyudham | <BR>
tam abhreṇa vṛṣṭyā ghūhatho divi parjanya drapsā madhumanta īrate || <BR>
rathaṃ yuñjate marutaḥ śubhe sukhaṃ śūro na mitrāvaruṇā ghaviṣṭiṣu | <BR>
rajāṃsi citrā vi caranti tanyavo divaḥ samrājā payasā na ukṣatam || <BR>
vācaṃ su mitrāvaruṇāv irāvatīm parjanyaś citrāṃ vadati tviṣīmatīm | <BR>
abhrā vasata marutaḥ su māyayā dyāṃ varṣayatam aruṇām arepasam || <BR>
dharmaṇā mitrāvaruṇā vipaścitā vratā rakṣethe asurasya māyayā | <BR>
ṛtena viśvam bhuvanaṃ vi rājathaḥ sūryam ā dhattho divi citryaṃ ratham ||<BR>
<P><HR>
<CENTER>
<A HREF="rv05064">Next: Hymn 64</A></CENTER>
</BODY>
</HTML>
