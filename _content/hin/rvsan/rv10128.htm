<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 10: Hymn 128</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv10128">English</A>&nbsp;

<BR>
<A HREF="rvi10">Rig Veda Book 10 Index</A>&nbsp;
<A HREF="rv10127">Previous</A>&nbsp;
<A HREF="rv10129">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 10 Hymn 128</H3>
ममाग्ने वर्चो विहवेष्वस्तु वयं तवेन्धानास्तन्वम्पुषेम | <BR>
मह्यं नमन्तां परदिशश्चतस्रस्त्वयाध्यक्षेणप्र्तना जयेम || <BR>
मम देवा विहवे सन्तु सर्व इन्द्रवन्तो मरुतो विष्णुरग्निः | <BR>
ममान्तरिक्षमुरुलोकमस्तु मह्यं वातः पवतांकामे अस्मिन || <BR>
मयि देवा दरविणमा यजन्तां मय्याशीरस्तु मयिदेवहूतिः | <BR>
दैव्या होतारो वनुषन्त पूर्वे.अरिष्टाःस्याम तन्वा सुवीराः || <BR>
मह्यं यजन्तु मम यानि हव्याकूतिः सत्या मनसो मे अस्तु | <BR>
एनो मा नि गां कतमच्चनाहं विश्वे देवासो अधिवोचता नः || <BR>
देवीः षळ उर्वीरुरु नः कर्णोत विश्वे देवास इहवीरयध्वम | <BR>
मा हास्महि परजया मा तनूभिर्मा रधामद्विषते सोम राजन || <BR>
अग्ने मन्युं परतिनुदन परेषामदब्धो गोपाः परि पाहि नस्त्वम | <BR>
परत्यञ्चो यन्तु निगुतः पुनस्ते.अमैषां चित्तम्प्रबुधां वि नेशत || <BR>
धाता धातॄणां भुवनस्य यस पतिर्देवं तरातारमभिमातिषाहम | <BR>
इमं यज्ञमश्विनोभा बर्हस्पतिर्देवाः पान्तु यजमानं नयर्थात || <BR>
उरुव्यचा नो महिषः शर्म यंसदस्मिन हवे पुरुहूतःपुरुक्षुः | <BR>
स नः परजायै हर्यश्व मर्ळयेन्द्र मा नोरीरिषो मा परा दाः || <BR>
ये नः सपत्ना अप ते भवन्त्विन्द्राग्निभ्यामव बाधामहेतान | <BR>
वसवो रुद्रा आदित्या उपरिस्प्र्शं मोग्रं चेत्तारमधिराजमक्रन || <BR>
<P></P>
mamāghne varco vihaveṣvastu vayaṃ tvendhānāstanvampuṣema | <BR>
mahyaṃ namantāṃ pradiśaścatasrastvayādhyakṣeṇapṛtanā jayema || <BR>
mama devā vihave santu sarva indravanto maruto viṣṇuraghniḥ | <BR>
mamāntarikṣamurulokamastu mahyaṃ vātaḥ pavatāṃkāme asmin || <BR>
mayi devā draviṇamā yajantāṃ mayyāśīrastu mayidevahūtiḥ | <BR>
daivyā hotāro vanuṣanta pūrve.ariṣṭāḥsyāma tanvā suvīrāḥ || <BR>
mahyaṃ yajantu mama yāni havyākūtiḥ satyā manaso me astu | <BR>
eno mā ni ghāṃ katamaccanāhaṃ viśve devāso adhivocatā naḥ || <BR>
devīḥ ṣaḷ urvīruru naḥ kṛṇota viśve devāsa ihavīrayadhvam | <BR>
mā hāsmahi prajayā mā tanūbhirmā radhāmadviṣate soma rājan || <BR>
aghne manyuṃ pratinudan pareṣāmadabdho ghopāḥ pari pāhi nastvam | <BR>
pratyañco yantu nighutaḥ punaste.amaiṣāṃ cittamprabudhāṃ vi neśat || <BR>
dhātā dhātṝṇāṃ bhuvanasya yas patirdevaṃ trātāramabhimātiṣāham | <BR>
imaṃ yajñamaśvinobhā bṛhaspatirdevāḥ pāntu yajamānaṃ nyarthāt || <BR>
uruvyacā no mahiṣaḥ śarma yaṃsadasmin have puruhūtaḥpurukṣuḥ | <BR>
sa naḥ prajāyai haryaśva mṛḷayendra mā norīriṣo mā parā dāḥ || <BR>
ye naḥ sapatnā apa te bhavantvindrāghnibhyāmava bādhāmahetān | <BR>
vasavo rudrā ādityā uparispṛśaṃ moghraṃ cettāramadhirājamakran || <BR>
<P><HR>
<CENTER>
<A HREF="rv10129">Next: Hymn 129</A></CENTER>
</BODY>
</HTML>
