<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 51</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09051.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09050.htm">Previous</A>&nbsp;
<A HREF="rv09052.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 51</H3>
अध्वर्यो अद्रिभिः सुतं सोमं पवित्र आ सर्ज | <BR>
पुनीहीन्द्राय पातवे || <BR>
दिवः पीयूषमुत्तमं सोममिन्द्राय वज्रिणे | <BR>
सुनोता मधुमत्तमम || <BR>
तव तय इन्दो अन्धसो देवा मधोर्व्यश्नते | <BR>
पवमानस्य मरुतः || <BR>
तवं हि सोम वर्धयन सुतो मदाय भूर्णये | <BR>
वर्षन सतोतारमूतये || <BR>
अभ्यर्ष विचक्षण पवित्रं धारया सुतः | <BR>
अभि वाजमुत शरवः || <BR>
<P></P>
adhvaryo adribhiḥ sutaṃ somaṃ pavitra ā sṛja | <BR>
punīhīndrāya pātave || <BR>
divaḥ pīyūṣamuttamaṃ somamindrāya vajriṇe | <BR>
sunotā madhumattamam || <BR>
tava tya indo andhaso devā madhorvyaśnate | <BR>
pavamānasya marutaḥ || <BR>
tvaṃ hi soma vardhayan suto madāya bhūrṇaye | <BR>
vṛṣan stotāramūtaye || <BR>
abhyarṣa vicakṣaṇa pavitraṃ dhārayā sutaḥ | <BR>
abhi vājamuta śravaḥ || <BR>
<P><HR>
<CENTER>
<A HREF="rv09052.htm">Next: Hymn 52</A></CENTER>
</BODY>
</HTML>
