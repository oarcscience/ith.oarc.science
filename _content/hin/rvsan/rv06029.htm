<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 6: Hymn 29</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv06029.htm">English</A>&nbsp;

<BR>
<A HREF="rvi06.htm">Rig Veda Book 6 Index</A>&nbsp;
<A HREF="rv06028.htm">Previous</A>&nbsp;
<A HREF="rv06030.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 6 Hymn 29</H3>
इन्द्रं वो नरः सख्याय सेपुर्महो यन्तः सुमतये चकानाः | <BR>
महो हि दाता वज्रहस्तो अस्ति महामु रण्वमवसे यजध्वम || <BR>
आ यस्मिन हस्ते नर्या मिमिक्षुरा रथे हिरण्यये रथेष्ठाः | <BR>
आ रश्मयो गभस्त्यो सथूरयोराध्वन्नश्वासो वर्षणो युजानाः || <BR>
शरिये ते पादा दुव आ मिमिक्षुर्ध्र्ष्णुर्वज्री शवसा दक्षिणावान | <BR>
वसानो अत्कं सुरभिं दर्शे कं सवर्ण नर्तविषिरो बभूथ || <BR>
स सोम आमिश्लतमः सुतो भूद यस्मिन पक्तिः पच्यते सन्तिधानाः | <BR>
इन्द्रं नर सतुवन्तो बरह्मकारा उक्था शंसन्तो देववाततमाः || <BR>
न ते अन्तः शवसो धाय्यस्य वि तु बाबधे रोदसी महित्वा | <BR>
आ ता सूरिः पर्णति तूतुजानो यूथेवाप्सु समीजमान ऊती || <BR>
एवेदिन्द्रः सुहव रष्वो अस्तूती अनूती हिरिशिप्रः सत्वा | <BR>
एवा हि जातो असमात्योजाः पुरू च वर्त्रा हनति नि दस्यून ||<BR>
<P></P>
indraṃ vo naraḥ sakhyāya sepurmaho yantaḥ sumataye cakānāḥ | <BR>
maho hi dātā vajrahasto asti mahāmu raṇvamavase yajadhvam || <BR>
ā yasmin haste naryā mimikṣurā rathe hiraṇyaye ratheṣṭhāḥ | <BR>
ā raśmayo ghabhastyo sthūrayorādhvannaśvāso vṛṣaṇo yujānāḥ || <BR>
śriye te pādā duva ā mimikṣurdhṛṣṇurvajrī śavasā dakṣiṇāvān | <BR>
vasāno atkaṃ surabhiṃ dṛśe kaṃ svarṇa nṛtaviṣiro babhūtha || <BR>
sa soma āmiślatamaḥ suto bhūd yasmin paktiḥ pacyate santidhānāḥ | <BR>
indraṃ nara stuvanto brahmakārā ukthā śaṃsanto devavātatamāḥ || <BR>
na te antaḥ śavaso dhāyyasya vi tu bābadhe rodasī mahitvā | <BR>
ā tā sūriḥ pṛṇati tūtujāno yūthevāpsu samījamāna ūtī || <BR>
evedindraḥ suhava ṛṣvo astūtī anūtī hiriśipraḥ satvā | <BR>
evā hi jāto asamātyojāḥ purū ca vṛtrā hanati ni dasyūn ||<BR>
<P><HR>
<CENTER>
<A HREF="rv06030.htm">Next: Hymn 30</A></CENTER>
</BODY>
</HTML>
