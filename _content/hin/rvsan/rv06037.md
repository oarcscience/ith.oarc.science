[Intangible Textual Heritage](../../index)  [Hinduism](../index) 
[Index](index)   
[English](../rigveda/rv06037)   
[Rig Veda Book 6 Index](rvi06)  [Previous](rv06036)  [Next](rv06038) 

------------------------------------------------------------------------

### Rig Veda Book 6 Hymn 37

अर्वाग रथं विश्ववारं त उग्रेन्द्र युक्तासो हरयो वहन्तु \|  
कीरिश्चिद धि तवा हवते सवर्वान रधीमहि सधमादस्तेद्य \|\|  
परो दरोणे हरयः कर्माग्मन पुनानास रज्यन्तो अभूवन \|  
इन्द्रो नो अस्य पूर्व्यः पपीयाद दयुक्षो मदस्य सोम्यस्य राजा \|\|  
आसस्राणासः शवसानमछेन्द्रं सुचक्रे रथ्यासो अश्वाः \|  
अभि शरव रज्यन्तो वहेयुर्नू चिन नु वायोरम्र्तं विदस्येत \|\|  
वरिष्ठो अस्य दक्षिणामियर्तीन्द्रो मघोनां तुविकूर्मितमः \|  
यया वज्रिवः परियास्यंहो मघा च धर्ष्णो दयसे वि सूरीन \|\|  
इन्द्रो वाजस्य सथविरस्य दातेन्द्रो गीर्भिर्वर्धतां वर्द्धमहाः \|  
इन्द्रो वर्त्रं हनिष्ठो अस्तु सत्वा ता सूरिः पर्णति तूतुजानः \|\|  

arvāgh rathaṃ viśvavāraṃ ta ughrendra yuktāso harayo vahantu \|  
kīriścid dhi tvā havate svarvān ṛdhīmahi sadhamādasteadya \|\|  
pro droṇe harayaḥ karmāghman punānāsa ṛjyanto abhūvan \|  
indro no asya pūrvyaḥ papīyād dyukṣo madasya somyasya rājā \|\|  
āsasrāṇāsaḥ śavasānamachendraṃ sucakre rathyāso aśvāḥ \|  
abhi śrava ṛjyanto vaheyurnū cin nu vāyoramṛtaṃ vidasyet \|\|  
variṣṭho asya dakṣiṇāmiyartīndro maghonāṃ tuvikūrmitamaḥ \|  
yayā vajrivaḥ pariyāsyaṃho maghā ca dhṛṣṇo dayase vi sūrīn \|\|  
indro vājasya sthavirasya dātendro ghīrbhirvardhatāṃ vṛddhamahāḥ \|  
indro vṛtraṃ haniṣṭho astu satvā tā sūriḥ pṛṇati tūtujānaḥ \|\|  

------------------------------------------------------------------------

[Next: Hymn 38](rv06038)
