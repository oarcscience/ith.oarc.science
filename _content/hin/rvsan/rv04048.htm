<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 48</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv04048">English</A>&nbsp;

<BR>
<A HREF="rvi04">Rig Veda Book 4 Index</A>&nbsp;
<A HREF="rv04047">Previous</A>&nbsp;
<A HREF="rv04049">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 48</H3>
विहि होत्रा अवीता विपो न रायो अर्यः | <BR>
वायव आ चन्द्रेण रथेन याहि सुतस्य पीतये || <BR>
निर्युवाणो अशस्तीर नियुत्वां इन्द्रसारथिः | <BR>
वायव आ चन्द्रेण रथेन याहि सुतस्य पीतये || <BR>
अनु कर्ष्णे वसुधिती येमाते विश्वपेशसा | <BR>
वायव आ चन्द्रेण रथेन याहि सुतस्य पीतये || <BR>
वहन्तु तवा मनोयुजो युक्तासो नवतिर नव | <BR>
वायव आ चन्द्रेण रथेन याहि सुतस्य पीतये || <BR>
वायो शतं हरीणां युवस्व पोष्याणाम | <BR>
उत वा ते सहस्रिणो रथ आ यातु पाजसा ||<BR>
<P></P>
vihi hotrā avītā vipo na rāyo aryaḥ | <BR>
vāyav ā candreṇa rathena yāhi sutasya pītaye || <BR>
niryuvāṇo aśastīr niyutvāṃ indrasārathiḥ | <BR>
vāyav ā candreṇa rathena yāhi sutasya pītaye || <BR>
anu kṛṣṇe vasudhitī yemāte viśvapeśasā | <BR>
vāyav ā candreṇa rathena yāhi sutasya pītaye || <BR>
vahantu tvā manoyujo yuktāso navatir nava | <BR>
vāyav ā candreṇa rathena yāhi sutasya pītaye || <BR>
vāyo śataṃ harīṇāṃ yuvasva poṣyāṇām | <BR>
uta vā te sahasriṇo ratha ā yātu pājasā ||<BR>
<P><HR>
<CENTER>
<A HREF="rv04049">Next: Hymn 49</A></CENTER>
</BODY>
</HTML>
