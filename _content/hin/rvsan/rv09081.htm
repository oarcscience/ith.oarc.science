<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 81</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09081.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09080.htm">Previous</A>&nbsp;
<A HREF="rv09082.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 81</H3>
पर सोमस्य पवमानस्योर्मय इन्द्रस्य यन्ति जठरं सुपेशसः | <BR>
दध्ना यदीमुन्नीता यशसा गवां दानाय शूरमुदमन्दिषुः सुताः || <BR>
अछा हि सोमः कलशानसिष्यददत्यो न वोळ्हा रघुवर्तनिर्व्र्षा | <BR>
अथा देवानामुभयस्य जन्मनो विद्वानश्नोत्यमुत इतश्च यत || <BR>
आ नः सोम पवमानः किरा वस्विन्दो भव मघवा राधसो महः | <BR>
शिक्षा वयोधो वसवे सु चेतुना मा नो गयमारे अस्मत परा सिचः || <BR>
आ नः पूषा पवमानः सुरातयो मित्रो गछन्तु वरुणः सजोषसः | <BR>
बर्हस्पतिर्मरुतो वायुरश्विना तवष्टा सविता सुयमा सरस्वती || <BR>
उभे दयावाप्र्थिवी विश्वमिन्वे अर्यमा देवो अदितिर्विधाता | <BR>
भगो नर्शंस उर्वन्तरिक्षं विश्वे देवाः पवमानंजुषन्त || <BR>
<P></P>
pra somasya pavamānasyormaya indrasya yanti jaṭharaṃ supeśasaḥ | <BR>
dadhnā yadīmunnītā yaśasā ghavāṃ dānāya śūramudamandiṣuḥ sutāḥ || <BR>
achā hi somaḥ kalaśānasiṣyadadatyo na voḷhā raghuvartanirvṛṣā | <BR>
athā devānāmubhayasya janmano vidvānaśnotyamuta itaśca yat || <BR>
ā naḥ soma pavamānaḥ kirā vasvindo bhava maghavā rādhaso mahaḥ | <BR>
śikṣā vayodho vasave su cetunā mā no ghayamāre asmat parā sicaḥ || <BR>
ā naḥ pūṣā pavamānaḥ surātayo mitro ghachantu varuṇaḥ sajoṣasaḥ | <BR>
bṛhaspatirmaruto vāyuraśvinā tvaṣṭā savitā suyamā sarasvatī || <BR>
ubhe dyāvāpṛthivī viśvaminve aryamā devo aditirvidhātā | <BR>
bhagho nṛśaṃsa urvantarikṣaṃ viśve devāḥ pavamānaṃjuṣanta || <BR>
<P><HR>
<CENTER>
<A HREF="rv09082.htm">Next: Hymn 82</A></CENTER>
</BODY>
</HTML>
