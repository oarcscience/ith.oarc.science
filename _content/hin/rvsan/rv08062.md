[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08062)   
[Rig Veda Book 8 Index](rvi08)  [Previous](rv08061)  [Next](rv08063) 

------------------------------------------------------------------------

### Rig Veda Book 8 Hymn 62

परो अस्मा उपस्तुतिं भरता यज्जुजोषति \|  
उक्थैरिन्द्रस्य माहिनं वयो वर्धन्ति सोमिनो भद्रा इन्द्रस्य रातयः \|\|  
अयुजो असमो नर्भिरेकः कर्ष्टीरयास्यः \|  
पूर्वीरति पर वाव्र्धे विश्वा जातान्योजसा भद्रा इन्द्रस्य रातयः \|\|  
अहितेन चिदर्वता जीरदानुः सिषासति \|  
परवाच्यमिन्द्र तत तव वीर्याणि करिष्यतो भद्रा इन्द्रस्य रातयः \|\|  
आ याहि कर्णवाम त इन्द्र बरह्माणि वर्धना \|  
येभिः शविष्ठ चाकनो भद्रमिह शरवस्यते भद्रा इन्द्रस्य रातयः \|\|  
धर्षतश्चिद धर्षन मनः कर्णोषीन्द्र यत तवम \|  
तीव्रैः सोमैः सपर्यतो नमोभिः परतिभूषतो भद्रा इन्द्रस्य रातयः \|\|  
अव चष्ट रचीषमो.अवतानिव मानुषः \|  
जुष्ट्वी दक्षस्य सोमिनः सखायं कर्णुते युजं भद्रा इन्द्रस्य रातयः \|\|  
विश्वे त इन्द्र वीर्यं देवा अनु करतुं ददुः \|  
भुवो विश्वस्य गोपतिः पुरुष्टुत भद्रा इन्द्रस्य रातयः \|\|  
गर्णे तदिन्द्र ते शव उपमं देवतातये \|  
यद धंसि वर्त्रमोजसा शचीपते भद्रा इन्द्रस्य रातयः \|\|  
समनेव वपुष्यतः कर्णवन मानुषा युगा \|  
विदे तदिन्द्रश्चेतनमध शरुतो भद्रा इन्द्रस्य रातयः \|\|  
उज्जातमिन्द्र ते शव उत तवामुत तव करतुम \|  
भूरिगो भूरि वाव्र्धुर्मघवन तव शर्मणि भद्रा इन्द्रस्य रातयः \|\|  
अहं च तवं च वर्त्रहन सं युज्याव सनिभ्य आ \|  
अरातीवा चिदद्रिवो.अनु नौ शूर मंसते भद्रा इन्द्रस्य रातयः \|\|  
सत्यमिद वा उ तं वयमिन्द्रं सतवाम नान्र्तम \|  
महानसुन्वतो वधो भूरि जयोतींषि सुन्वतो भद्रा इन्द्रस्य रातयः \|\|  

pro asmā upastutiṃ bharatā yajjujoṣati \|  
ukthairindrasya māhinaṃ vayo vardhanti somino bhadrā indrasya rātayaḥ
\|\|  
ayujo asamo nṛbhirekaḥ kṛṣṭīrayāsyaḥ \|  
pūrvīrati pra vāvṛdhe viśvā jātānyojasā bhadrā indrasya rātayaḥ \|\|  
ahitena cidarvatā jīradānuḥ siṣāsati \|  
pravācyamindra tat tava vīryāṇi kariṣyato bhadrā indrasya rātayaḥ \|\|  
ā yāhi kṛṇavāma ta indra brahmāṇi vardhanā \|  
yebhiḥ śaviṣṭha cākano bhadramiha śravasyate bhadrā indrasya rātayaḥ
\|\|  
dhṛṣataścid dhṛṣan manaḥ kṛṇoṣīndra yat tvam \|  
tīvraiḥ somaiḥ saparyato namobhiḥ pratibhūṣato bhadrā indrasya rātayaḥ
\|\|  
ava caṣṭa ṛcīṣamo.avatāniva mānuṣaḥ \|  
juṣṭvī dakṣasya sominaḥ sakhāyaṃ kṛṇute yujaṃ bhadrā indrasya rātayaḥ
\|\|  
viśve ta indra vīryaṃ devā anu kratuṃ daduḥ \|  
bhuvo viśvasya ghopatiḥ puruṣṭuta bhadrā indrasya rātayaḥ \|\|  
ghṛṇe tadindra te śava upamaṃ devatātaye \|  
yad dhaṃsi vṛtramojasā śacīpate bhadrā indrasya rātayaḥ \|\|  
samaneva vapuṣyataḥ kṛṇavan mānuṣā yughā \|  
vide tadindraścetanamadha śruto bhadrā indrasya rātayaḥ \|\|  
ujjātamindra te śava ut tvāmut tava kratum \|  
bhūrigho bhūri vāvṛdhurmaghavan tava śarmaṇi bhadrā indrasya rātayaḥ
\|\|  
ahaṃ ca tvaṃ ca vṛtrahan saṃ yujyāva sanibhya ā \|  
arātīvā cidadrivo.anu nau śūra maṃsate bhadrā indrasya rātayaḥ \|\|  
satyamid vā u taṃ vayamindraṃ stavāma nānṛtam \|  
mahānasunvato vadho bhūri jyotīṃṣi sunvato bhadrā indrasya rātayaḥ
\|\|  

------------------------------------------------------------------------

[Next: Hymn 63](rv08063)
