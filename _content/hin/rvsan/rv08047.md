[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08047)   
[Rig Veda Book 8 Index](rvi08)  [Previous](rv08046)  [Next](rv08048) 

------------------------------------------------------------------------

### Rig Veda Book 8 Hymn 47

महि वो महतामवो वरुण मित्र दाशुषे \|  
यमादित्या अभि दरुहो रक्षथा नेमघं नशदनेहसो व ऊतयः सुूतयो व ऊतयः \|\|  
विदा देवा अघानामादित्यासो अपाक्र्तिम \|  
पक्षा वयो यथोपरि वयस्मे शर्म यछतानेहसो व ऊतयः सुूतयो व ऊतयः \|\|  
वयस्मे अधि शर्म तत पक्षा वयो न यन्तन \|  
विश्वानि विश्ववेदसो वरूथ्या मनामहे.अनेहसो व ऊतयः सुूतयो व ऊतयः \|\|  
यस्मा अरासत कषयं जीवातुं च परचेतसः \|  
मनोर्विश्वस्य घेदिम आदित्या राय ईशते.अनेहसो व ऊतयः सुूतयो व ऊतयः \|\|  
परि णो वर्णजन्नघा दुर्गाणि रथ्यो यथा \|  
सयामेदिन्द्रस्य शर्मण्यादित्यानामुतावस्यनेहसो व ऊतयः सुूतयो व ऊतयः
\|\|  
परिह्व्र्तेदना जनो युष्मादत्तस्य वायति \|  
देवा अदभ्रमाश वो यमादित्या अहेतनानेहसो व ऊतयः सुूतयो व ऊतयः \|\|  
न तं तिग्मं चन तयजो न दरासदभि तं गुरु \|  
यस्मा उ शर्म सप्रथ आदित्यासो अराध्वमनेहसो व ऊतयः सुूतयो व ऊतयः \|\|  
युष्मे देवा अपि षमसि युध्यन्त इव वर्मसु \|  
यूयं महो न एनसो यूयमर्भादुरुष्यतानेहसो व ऊतयः सुूतयो व ऊतयः \|\|  
अदितिर्न उरुष्यत्वदितिः शर्म यछतु \|  
माता मित्रस्य रेवतो.अर्यम्णो वरुणस्य चानेहसो व ऊतयः सुूतयो व ऊतयः \|\|  
यद देवाः शर्म शरणं यद भद्रं यदनातुरम \|  
तरिधातु यद वरूथ्यं तदस्मासु वि यन्तनानेहसो व उतयःसुूतयो व ऊतयः \|\|  
आदित्या अव हि खयताधि कूलादिव सपशः \|  
सुतीर्थमर्वतो यथानु नो नेषथा सुगमनेहसो व ऊतयः सुूतयो व ऊतयः \|\|  
नेह भद्रं रक्षस्विने नावयै नोपया उत \|  
गवे च भद्रं धेनवे वीराय च शरवस्यते.अनेहसो न ऊतयः सुूतयो व ऊतयः \|\|  
यदाविर्यदपीच्यं देवासो अस्ति दुष्क्र्तम \|  
तरिते तद विश्वमाप्त्य आरे अस्मद दधातनानेहसो व ऊतयः सुूतयोव ऊतयः \|\|  
यच्च गोषु दुष्वप्न्यं यच्चास्मे दुहितर्दिवः \|  
तरिताय तद विभावर्याप्त्याय परा वहानेहसो व ऊतयः सुूतयो व ऊतयः \|\|  
निष्कं वा घा कर्णवते सरजं वा दुहितर्दिवः \|  
तरिते दुष्वप्न्यं सर्वमाप्त्ये परि दद्मस्यनेहसो व ऊतयः सुूतयो व ऊतयः
\|\|  
तदन्नाय तदपसे तं भागमुपसेदुषे \|  
तरिताय च दविताय चोषो दुष्वप्न्यं वहानेहसो व ऊतयः सुूतयो व ऊतयः \|\|  
यथा कलां यथा शफं यथ रणं संनयामसि \|  
एवा दुष्वप्न्यं सर्वमाप्त्ये सं नयामस्यनेहसो व ऊतयःसुूतयो व ऊतयः \|\|  
अजैष्माद्यासनाम चाभूमानागसो वयम \|  
उषो यस्माद दुष्वप्न्यादभैष्माप तदुछत्वनेहसो व ऊतयः सुूतयोव ऊतयः \|\|  

mahi vo mahatāmavo varuṇa mitra dāśuṣe \|  
yamādityā abhi druho rakṣathā nemaghaṃ naśadanehaso va ūtayaḥ suūtayo va
ūtayaḥ \|\|  
vidā devā aghānāmādityāso apākṛtim \|  
pakṣā vayo yathopari vyasme śarma yachatānehaso va ūtayaḥ suūtayo va
ūtayaḥ \|\|  
vyasme adhi śarma tat pakṣā vayo na yantana \|  
viśvāni viśvavedaso varūthyā manāmahe.anehaso va ūtayaḥ suūtayo va
ūtayaḥ \|\|  
yasmā arāsata kṣayaṃ jīvātuṃ ca pracetasaḥ \|  
manorviśvasya ghedima ādityā rāya īśate.anehaso va ūtayaḥ suūtayo va
ūtayaḥ \|\|  
pari ṇo vṛṇajannaghā durghāṇi rathyo yathā \|  
syāmedindrasya śarmaṇyādityānāmutāvasyanehaso va ūtayaḥ suūtayo va
ūtayaḥ \|\|  
parihvṛtedanā jano yuṣmādattasya vāyati \|  
devā adabhramāśa vo yamādityā ahetanānehaso va ūtayaḥ suūtayo va ūtayaḥ
\|\|  
na taṃ tighmaṃ cana tyajo na drāsadabhi taṃ ghuru \|  
yasmā u śarma sapratha ādityāso arādhvamanehaso va ūtayaḥ suūtayo va
ūtayaḥ \|\|  
yuṣme devā api ṣmasi yudhyanta iva varmasu \|  
yūyaṃ maho na enaso yūyamarbhāduruṣyatānehaso va ūtayaḥ suūtayo va
ūtayaḥ \|\|  
aditirna uruṣyatvaditiḥ śarma yachatu \|  
mātā mitrasya revato.aryamṇo varuṇasya cānehaso va ūtayaḥ suūtayo va
ūtayaḥ \|\|  
yad devāḥ śarma śaraṇaṃ yad bhadraṃ yadanāturam \|  
tridhātu yad varūthyaṃ tadasmāsu vi yantanānehaso va utayaḥsuūtayo va
ūtayaḥ \|\|  
ādityā ava hi khyatādhi kūlādiva spaśaḥ \|  
sutīrthamarvato yathānu no neṣathā sughamanehaso va ūtayaḥ suūtayo va
ūtayaḥ \|\|  
neha bhadraṃ rakṣasvine nāvayai nopayā uta \|  
ghave ca bhadraṃ dhenave vīrāya ca śravasyate.anehaso na ūtayaḥ suūtayo
va ūtayaḥ \|\|  
yadāviryadapīcyaṃ devāso asti duṣkṛtam \|  
trite tad viśvamāptya āre asmad dadhātanānehaso va ūtayaḥ suūtayova
ūtayaḥ \|\|  
yacca ghoṣu duṣvapnyaṃ yaccāsme duhitardivaḥ \|  
tritāya tad vibhāvaryāptyāya parā vahānehaso va ūtayaḥ suūtayo va ūtayaḥ
\|\|  
niṣkaṃ vā ghā kṛṇavate srajaṃ vā duhitardivaḥ \|  
trite duṣvapnyaṃ sarvamāptye pari dadmasyanehaso va ūtayaḥ suūtayo va
ūtayaḥ \|\|  
tadannāya tadapase taṃ bhāghamupaseduṣe \|  
tritāya ca dvitāya coṣo duṣvapnyaṃ vahānehaso va ūtayaḥ suūtayo va
ūtayaḥ \|\|  
yathā kalāṃ yathā śaphaṃ yatha ṛṇaṃ saṃnayāmasi \|  
evā duṣvapnyaṃ sarvamāptye saṃ nayāmasyanehaso va ūtayaḥsuūtayo va
ūtayaḥ \|\|  
ajaiṣmādyāsanāma cābhūmānāghaso vayam \|  
uṣo yasmād duṣvapnyādabhaiṣmāpa taduchatvanehaso va ūtayaḥ suūtayova
ūtayaḥ \|\|  

------------------------------------------------------------------------

[Next: Hymn 48](rv08048)
