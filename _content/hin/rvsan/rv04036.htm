<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 36</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv04036.htm">English</A>&nbsp;

<BR>
<A HREF="rvi04.htm">Rig Veda Book 4 Index</A>&nbsp;
<A HREF="rv04035.htm">Previous</A>&nbsp;
<A HREF="rv04037.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 36</H3>
अनश्वो जातो अनभीशुर उक्थ्यो रथस तरिचक्रः परि वर्तते रजः | <BR>
महत तद वो देव्यस्य परवाचनं दयाम रभवः पर्थिवीं यच च पुष्यथ || <BR>
रथं ये चक्रुः सुव्र्तं सुचेतसो ऽविह्वरन्तम मनसस परि धयया | <BR>
तां ऊ नव अस्य सवनस्य पीतय आ वो वाजा रभवो वेदयामसि || <BR>
तद वो वाजा रभवः सुप्रवाचनं देवेषु विभ्वो अभवन महित्वनम | <BR>
जिव्री यत सन्ता पितरा सनाजुरा पुनर युवाना चरथाय तक्षथ || <BR>
एकं वि चक्र चमसं चतुर्वयं निश चर्मणो गाम अरिणीत धीतिभिः | <BR>
अथा देवेष्व अम्र्तत्वम आनश शरुष्टी वाजा रभवस तद व उक्थ्यम || <BR>
रभुतो रयिः परथमश्रवस्तमो वाजश्रुतासो यम अजीजनन नरः | <BR>
विभ्वतष्टो विदथेषु परवाच्यो यं देवासो ऽवथा स विचर्षणिः || <BR>
स वाज्य अर्वा स रषिर वचस्यया स शूरो अस्ता पर्तनासु दुष्टरः | <BR>
स रायस पोषं स सुवीर्यं दधे यं वाजो विभ्वां रभवो यम आविषुः || <BR>
शरेष्ठं वः पेशो अधि धायि दर्शतं सतोमो वाजा रभवस तं जुजुष्टन | <BR>
धीरासो हि षठा कवयो विपश्चितस तान व एना बरह्मणा वेदयामसि || <BR>
यूयम अस्मभ्यं धिषणाभ्यस परि विद्वांसो विश्वा नर्याणि भोजना | <BR>
दयुमन्तं वाजं वर्षशुष्मम उत्तमम आ नो रयिम रभवस तक्षता वयः || <BR>
इह परजाम इह रयिं रराणा इह शरवो वीरवत तक्षता नः | <BR>
येन वयं चितयेमात्य अन्यान तं वाजं चित्रम रभवो ददा नः ||<BR>
<P></P>
anaśvo jāto anabhīśur ukthyo rathas tricakraḥ pari vartate rajaḥ | <BR>
mahat tad vo devyasya pravācanaṃ dyām ṛbhavaḥ pṛthivīṃ yac ca puṣyatha || <BR>
rathaṃ ye cakruḥ suvṛtaṃ sucetaso 'vihvarantam manasas pari dhyayā | <BR>
tāṃ ū nv asya savanasya pītaya ā vo vājā ṛbhavo vedayāmasi || <BR>
tad vo vājā ṛbhavaḥ supravācanaṃ deveṣu vibhvo abhavan mahitvanam | <BR>
jivrī yat santā pitarā sanājurā punar yuvānā carathāya takṣatha || <BR>
ekaṃ vi cakra camasaṃ caturvayaṃ niś carmaṇo ghām ariṇīta dhītibhiḥ | <BR>
athā deveṣv amṛtatvam ānaśa śruṣṭī vājā ṛbhavas tad va ukthyam || <BR>
ṛbhuto rayiḥ prathamaśravastamo vājaśrutāso yam ajījanan naraḥ | <BR>
vibhvataṣṭo vidatheṣu pravācyo yaṃ devāso 'vathā sa vicarṣaṇiḥ || <BR>
sa vājy arvā sa ṛṣir vacasyayā sa śūro astā pṛtanāsu duṣṭaraḥ | <BR>
sa rāyas poṣaṃ sa suvīryaṃ dadhe yaṃ vājo vibhvāṃ ṛbhavo yam āviṣuḥ || <BR>
śreṣṭhaṃ vaḥ peśo adhi dhāyi darśataṃ stomo vājā ṛbhavas taṃ jujuṣṭana | <BR>
dhīrāso hi ṣṭhā kavayo vipaścitas tān va enā brahmaṇā vedayāmasi || <BR>
yūyam asmabhyaṃ dhiṣaṇābhyas pari vidvāṃso viśvā naryāṇi bhojanā | <BR>
dyumantaṃ vājaṃ vṛṣaśuṣmam uttamam ā no rayim ṛbhavas takṣatā vayaḥ || <BR>
iha prajām iha rayiṃ rarāṇā iha śravo vīravat takṣatā naḥ | <BR>
yena vayaṃ citayemāty anyān taṃ vājaṃ citram ṛbhavo dadā naḥ ||<BR>
<P><HR>
<CENTER>
<A HREF="rv04037.htm">Next: Hymn 37</A></CENTER>
</BODY>
</HTML>
