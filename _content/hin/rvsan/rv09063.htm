<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 63</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09063.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09062.htm">Previous</A>&nbsp;
<A HREF="rv09064.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 63</H3>
आ पवस्व सहस्रिणं रयिं सोम सुवीर्यम | <BR>
अस्मे शरवांसिधारय || <BR>
इषमूर्जं च पिन्वस इन्द्राय मत्सरिन्तमः | <BR>
चमूष्वा नि षीदसि || <BR>
सुत इन्द्राय विष्णवे सोमः कलशे अक्षरत | <BR>
मधुमानस्तुवायवे || <BR>
एते अस्र्ग्रमाशवो.अति हवरांसि बभ्रवः | <BR>
सोमा रतस्य धारया || <BR>
इन्द्रं वर्धन्तो अप्तुरः कर्ण्वन्तो विश्वमार्यम | <BR>
अपघ्नन्तो अराव्णः || <BR>
सुता अनु सवमा रजो.अभ्यर्षन्ति बभ्रवः | <BR>
इन्द्रं गछन्त इन्दवः || <BR>
अया पवस्व धारया यया सूर्यमरोचयः | <BR>
हिन्वानो मानुषीरपः || <BR>
अयुक्त सूर एतशं पवमानो मनावधि | <BR>
अन्तरिक्षेण यातवे || <BR>
उत तया हरितो दश सूरो अयुक्त यातवे | <BR>
इन्दुरिन्द्र इतिब्रुवन || <BR>
परीतो वायवे सुतं गिर इन्द्राय मत्सरम | <BR>
अव्यो वारेषुसिञ्चत || <BR>
पवमान विदा रयिमस्मभ्यं सोम दुष्टरम | <BR>
यो दूणाशो वनुष्यता || <BR>
अभ्यर्ष सहस्रिणं रयिं गोमन्तमश्विनम | <BR>
अभि वाजमुत शरवः || <BR>
सोमो देवो न सूर्यो.अद्रिभिः पवते सुतः | <BR>
दधानः कलशे रसम || <BR>
एते धामान्यार्या शुक्रा रतस्य धारया | <BR>
वाजं गोमन्तमक्षरन || <BR>
सुता इन्द्राय वज्रिणे सोमासो दध्याशिरः | <BR>
पवित्रमत्यक्षरन || <BR>
पर सोम मधुमत्तमो राये अर्ष पवित्र आ | <BR>
मदो यो देववीतमः || <BR>
तमी मर्जन्त्यायवो हरिं नदीषु वाजिनम | <BR>
इन्दुमिन्द्रायमत्सरम || <BR>
आ पवस्व हिरण्यवदश्वावत सोम वीरवत | <BR>
वाजं गोमन्तमा भर || <BR>
परि वाजे न वाजयुमव्यो वारेषु सिञ्चत | <BR>
इन्द्राय मधुमत्तमम || <BR>
कविं मर्जन्ति मर्ज्यं धीभिर्विप्रा अवस्यवः | <BR>
वर्षा कनिक्रदर्षति || <BR>
वर्षणं धीभिरप्तुरं सोमं रतस्य धारया | <BR>
मती विप्राः समस्वरन || <BR>
पवस्व देवायुषगिन्द्रं गछतु ते मदः | <BR>
वायुमा रोह धर्मणा || <BR>
पवमान नि तोशसे रयिं सोम शरवाय्यम | <BR>
परियः समुद्रमा विश || <BR>
अपघ्नन पवसे मर्धः करतुवित सोम मत्सरः | <BR>
नुदस्वादेवयुं जनम || <BR>
पवमाना अस्र्क्षत सोमाः शुक्रास इन्दवः | <BR>
अभि विश्वानिकाव्या || <BR>
पवमानास आशवः शुभ्रा अस्र्ग्रमिन्दवः | <BR>
घनन्तो विश्वा अप दविषः || <BR>
पवमना दिवस पर्यन्तरिक्षादस्र्क्षत | <BR>
पर्थिव्या अधि सानवि || <BR>
पुनानः सोम धारयेन्दो विश्वा अप सरिधः | <BR>
जहि रक्षांसि सुक्रतो || <BR>
अपघ्नन सोम रक्षसो.अभ्यर्ष कनिक्रदत | <BR>
दयुमन्तं शुष्ममुत्तमम || <BR>
अस्मे वसूनि धारय सोम दिव्यानि पार्थिवा | <BR>
इन्दो विश्वानिवार्या ||  <BR>
<P></P>
ā pavasva sahasriṇaṃ rayiṃ soma suvīryam | <BR>
asme śravāṃsidhāraya || <BR>
iṣamūrjaṃ ca pinvasa indrāya matsarintamaḥ | <BR>
camūṣvā ni ṣīdasi || <BR>
suta indrāya viṣṇave somaḥ kalaśe akṣarat | <BR>
madhumānastuvāyave || <BR>
ete asṛghramāśavo.ati hvarāṃsi babhravaḥ | <BR>
somā ṛtasya dhārayā || <BR>
indraṃ vardhanto apturaḥ kṛṇvanto viśvamāryam | <BR>
apaghnanto arāvṇaḥ || <BR>
sutā anu svamā rajo.abhyarṣanti babhravaḥ | <BR>
indraṃ ghachanta indavaḥ || <BR>
ayā pavasva dhārayā yayā sūryamarocayaḥ | <BR>
hinvāno mānuṣīrapaḥ || <BR>
ayukta sūra etaśaṃ pavamāno manāvadhi | <BR>
antarikṣeṇa yātave || <BR>
uta tyā harito daśa sūro ayukta yātave | <BR>
indurindra itibruvan || <BR>
parīto vāyave sutaṃ ghira indrāya matsaram | <BR>
avyo vāreṣusiñcata || <BR>
pavamāna vidā rayimasmabhyaṃ soma duṣṭaram | <BR>
yo dūṇāśo vanuṣyatā || <BR>
abhyarṣa sahasriṇaṃ rayiṃ ghomantamaśvinam | <BR>
abhi vājamuta śravaḥ || <BR>
somo devo na sūryo.adribhiḥ pavate sutaḥ | <BR>
dadhānaḥ kalaśe rasam || <BR>
ete dhāmānyāryā śukrā ṛtasya dhārayā | <BR>
vājaṃ ghomantamakṣaran || <BR>
sutā indrāya vajriṇe somāso dadhyāśiraḥ | <BR>
pavitramatyakṣaran || <BR>
pra soma madhumattamo rāye arṣa pavitra ā | <BR>
mado yo devavītamaḥ || <BR>
tamī mṛjantyāyavo hariṃ nadīṣu vājinam | <BR>
indumindrāyamatsaram || <BR>
ā pavasva hiraṇyavadaśvāvat soma vīravat | <BR>
vājaṃ ghomantamā bhara || <BR>
pari vāje na vājayumavyo vāreṣu siñcata | <BR>
indrāya madhumattamam || <BR>
kaviṃ mṛjanti marjyaṃ dhībhirviprā avasyavaḥ | <BR>
vṛṣā kanikradarṣati || <BR>
vṛṣaṇaṃ dhībhirapturaṃ somaṃ ṛtasya dhārayā | <BR>
matī viprāḥ samasvaran || <BR>
pavasva devāyuṣaghindraṃ ghachatu te madaḥ | <BR>
vāyumā roha dharmaṇā || <BR>
pavamāna ni tośase rayiṃ soma śravāyyam | <BR>
priyaḥ samudramā viśa || <BR>
apaghnan pavase mṛdhaḥ kratuvit soma matsaraḥ | <BR>
nudasvādevayuṃ janam || <BR>
pavamānā asṛkṣata somāḥ śukrāsa indavaḥ | <BR>
abhi viśvānikāvyā || <BR>
pavamānāsa āśavaḥ śubhrā asṛghramindavaḥ | <BR>
ghnanto viśvā apa dviṣaḥ || <BR>
pavamanā divas paryantarikṣādasṛkṣata | <BR>
pṛthivyā adhi sānavi || <BR>
punānaḥ soma dhārayendo viśvā apa sridhaḥ | <BR>
jahi rakṣāṃsi sukrato || <BR>
apaghnan soma rakṣaso.abhyarṣa kanikradat | <BR>
dyumantaṃ śuṣmamuttamam || <BR>
asme vasūni dhāraya soma divyāni pārthivā | <BR>
indo viśvānivāryā ||  <BR>
<P><HR>
<CENTER>
<A HREF="rv09064.htm">Next: Hymn 64</A></CENTER>
</BODY>
</HTML>
