[Intangible Textual Heritage](../../index)  [Hinduism](../index) 
[Index](index)   
[English](../rigveda/rv10137)   
[Rig Veda Book 10 Index](rvi10)  [Previous](rv10136)  [Next](rv10138) 

------------------------------------------------------------------------

### Rig Veda Book 10 Hymn 137

उत देवा अवहितं देवा उन नयथा पुनः \|  
उतागश्चक्रुषं देवा देवा जीवयथा पुनः \|\|  
दवाविमौ वातौ वात आ सिन्धोरा परावतः \|  
दक्षन्ते अन्य आ वातु परान्यो वातु यद रपः \|\|  
आ वात वाहि भेषजं वि वात वाहि यद रपः \|  
तवं हिविश्वभेषजो देवानां दूत ईयसे \|\|  
आ तवागमं शन्तातिभिरथो अरिष्टतातिभिः \|  
दक्षन्ते भद्रमाभार्षं परा यक्ष्मं सुवामि ते \|\|  
तरायन्तामिह देवास्त्रायतां मरुतां गणः \|  
तरायन्तां विश्वा भूतानि यथायमरपा असत \|\|  
आप इद वा उ भेषजीरापो अमीवचातनीः \|  
आपःसर्वस्य भेषजीस्तास्ते कर्ण्वन्तु भेषजम \|\|  
हस्ताभ्यां दशशाखा भयां जिह्वा वाचः पुरोगवी \|  
अनामयित्नुभ्यां तवा तभ्यां तवोप सप्र्शामसि \|\|  

uta devā avahitaṃ devā un nayathā punaḥ \|  
utāghaścakruṣaṃ devā devā jīvayathā punaḥ \|\|  
dvāvimau vātau vāta ā sindhorā parāvataḥ \|  
dakṣante anya ā vātu parānyo vātu yad rapaḥ \|\|  
ā vāta vāhi bheṣajaṃ vi vāta vāhi yad rapaḥ \|  
tvaṃ hiviśvabheṣajo devānāṃ dūta īyase \|\|  
ā tvāghamaṃ śantātibhiratho ariṣṭatātibhiḥ \|  
dakṣante bhadramābhārṣaṃ parā yakṣmaṃ suvāmi te \|\|  
trāyantāmiha devāstrāyatāṃ marutāṃ ghaṇaḥ \|  
trāyantāṃ viśvā bhūtāni yathāyamarapā asat \|\|  
āpa id vā u bheṣajīrāpo amīvacātanīḥ \|  
āpaḥsarvasya bheṣajīstāste kṛṇvantu bheṣajam \|\|  
hastābhyāṃ daśaśākhā bhyāṃ jihvā vācaḥ puroghavī \|  
anāmayitnubhyāṃ tvā tabhyāṃ tvopa spṛśāmasi \|\|  

------------------------------------------------------------------------

[Next: Hymn 138](rv10138)
