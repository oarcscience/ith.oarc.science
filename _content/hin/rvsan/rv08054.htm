<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 8: Hymn 54</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv08054">English</A>&nbsp;

<BR>
<A HREF="rvi08">Rig Veda Book 8 Index</A>&nbsp;
<A HREF="rv08053">Previous</A>&nbsp;
<A HREF="rv08055">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 8 Hymn 54</H3>
एतत त इन्द्र वीर्यं गीर्भिर्ग्र्णन्ति कारवः | <BR>
ते सतोभन्त ऊर्जमावन घर्तश्चुतं पौरासो नक्षन धीतिभिः || <BR>
नक्षन्त इन्द्रमवसे सुक्र्त्यया येषां सुतेषु मन्दसे | <BR>
यथा संवर्ते अमदो यथा कर्श एवास्मे इन्द्र मत्स्व || <BR>
आ नो विश्वे सजोषसो देवासो गन्तनोप नः | <BR>
वसवो रुद्रावसे न आ गमञ्छ्र्ण्वन्तु मरुतो हवम || <BR>
पूषा विष्णुर्हवनं मे सरस्वत्यवन्तु सप्त सिन्धवः | <BR>
आपो वातः पर्वतासो वनस्पतिः शर्णोतु पर्थिवी हवम || <BR>
यदिन्द्र राधो अस्ति ते माघोनं मघवत्तम | <BR>
तेन नो बोधि सधमाद्यो वर्धे भगो दानाय वर्त्रहन || <BR>
आजिपते नर्पते तवमिद धि नो वाज आ वक्षि सुक्रतो | <BR>
वीतीहोत्राभिरुत देववीतिभिः ससवांसो वि शर्ण्विरे || <BR>
सन्ति हयर्य आशिष इन्द्र आयुर्जनानाम | <BR>
अस्मान नक्षस्वमघवन्नुपावसे धुक्षस्व पिप्युषीमिषम || <BR>
वयं त इन्द्र सतोमेभिर्विधेम तवमस्माकं शतक्रतो | <BR>
महि सथूरं शशयं राधो अह्रयं परस्कण्वाय नि तोशय || <BR>
<P></P>
etat ta indra vīryaṃ ghīrbhirghṛṇanti kāravaḥ | <BR>
te stobhanta ūrjamāvan ghṛtaścutaṃ paurāso nakṣan dhītibhiḥ || <BR>
nakṣanta indramavase sukṛtyayā yeṣāṃ suteṣu mandase | <BR>
yathā saṃvarte amado yathā kṛśa evāsme indra matsva || <BR>
ā no viśve sajoṣaso devāso ghantanopa naḥ | <BR>
vasavo rudrāavase na ā ghamañchṛṇvantu maruto havam || <BR>
pūṣā viṣṇurhavanaṃ me sarasvatyavantu sapta sindhavaḥ | <BR>
āpo vātaḥ parvatāso vanaspatiḥ śṛṇotu pṛthivī havam || <BR>
yadindra rādho asti te māghonaṃ maghavattama | <BR>
tena no bodhi sadhamādyo vṛdhe bhagho dānāya vṛtrahan || <BR>
ājipate nṛpate tvamid dhi no vāja ā vakṣi sukrato | <BR>
vītīhotrābhiruta devavītibhiḥ sasavāṃso vi śṛṇvire || <BR>
santi hyarya āśiṣa indra āyurjanānām | <BR>
asmān nakṣasvamaghavannupāvase dhukṣasva pipyuṣīmiṣam || <BR>
vayaṃ ta indra stomebhirvidhema tvamasmākaṃ śatakrato | <BR>
mahi sthūraṃ śaśayaṃ rādho ahrayaṃ praskaṇvāya ni tośaya || <BR>
<P><HR>
<CENTER>
<A HREF="rv08055">Next: Hymn 55</A></CENTER>
</BODY>
</HTML>
