[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01161)   
[Rig Veda Book 1 Index](rvi01)  [Previous](rv01160)  [Next](rv01162) 

------------------------------------------------------------------------

### Rig Veda Book 1 Hymn 161

किमु शरेष्ठः किं यविष्ठो न आजगन किमीयते दूत्यं कद यदूचिम \|  
न निन्दिम चमसं यो महाकुलो.अग्ने भरातर्द्रुण इद भूतिमूदिम \|\|  
एकं चमसं चतुरः कर्णोतन तद वो देवा अब्रुवन तद व आगमम \|  
सौधन्वना यद्येवा करिष्यथ साकं देवैर्यज्ञियासो भविष्यथ \|\|  
अग्निं दूतं परति यदब्रवीतनाश्वः कर्त्वो रथ उतेह कर्त्वः \|  
धेनुः कर्त्वा युवशा कर्त्वा दवा तानि भरातरनु वः कर्त्व्येमसि \|\|  
चक्र्वांस रभवस्तदप्र्छत कवेदभूद यः सय दूतो न आजगन \|  
यदावाख्यच्चमसाञ्चतुरः कर्तानादित तवष्टा गनास्वन्तर्न्यानजे \|\|  
हनामैनानिति तवष्टा यदब्रवीच्चमसं ये देवपानमनिन्दिषुः \|  
अन्या नामानि कर्ण्वते सुते सचानन्यैरेनान्कन्या नामभि सपरत \|\|  
इन्द्रो हरी युयुजे अश्विना रथं बर्हस्पतिर्विश्वरूपामुपाजत \|  
रभुर्विभ्वा वाजो देवानगछत सवपसो यज्ञियम्भागमैतन \|\|  
निश्चर्मणो गामरिणीत धीतिभिर्या जरन्ता युवशा ताक्र्णोतन \|  
सौधन्वना अश्वादश्वमतक्षत युक्त्वा रथमुप देवानयातन \|\|  
इदमुदकं पिबतेत्यब्रवीतनेदं वा घा पिबता मुञ्जनेजनम \|  
सौधन्वना यदि तन नेव हर्यथ तर्तीये घ सवने मादयाध्वै \|\|  
आपो भूयिष्ठा इत्येको अब्रवीदग्निर्भूयिष्ठ इत्यन्यो अब्रवीत \|  
वधर्यन्तीं बहुभ्यः परैको अब्रवीद रता वदन्तश्चमसानपिंशत \|\|  
शरोणामेक उदकं गामवजति मांसमेकः पिंशति सूनयाभ्र्तम \|  
आ निम्रुचः शक्र्देको अपभरत किं सवित पुत्रेभ्यः पितरा उपावतुः \|\|  
उद्वत्स्वस्मा अक्र्णोतन तर्णं निवत्स्वपः सवपस्यय नरः \|  
अगोह्यस्य यदसस्तना गर्हे तदद्येदं रभवो नानु गछथ \|\|  
सम्मील्य यद भुवना पर्यसर्पत कव सवित तात्या पितर वासतुः \|  
अशपत यः करस्नं व अददे यः पराब्रवीत परोतस्म अब्रवीतन \|\|  
सुषुप्वांस रभवस्तदप्र्छतागोह्य क इदं नो अबूबुधत \|  
शवानं बस्तो बोधयितारमब्रवीत सम्वत्सर इदमद्या वयख्यत \|\|  
दिवा यन्ति मरुतो भूम्याग्निरयं वातो अन्तरिक्षेण यति \|  
अद्भिर्यति वरुणः समुद्रैर्युष्मानिछन्तः शवसो नपातः \|\|  

kimu śreṣṭhaḥ kiṃ yaviṣṭho na ājaghan kimīyate dūtyaṃ kad yadūcima \|  
na nindima camasaṃ yo mahākulo.aghne bhrātardruṇa id bhūtimūdima \|\|  
ekaṃ camasaṃ caturaḥ kṛṇotana tad vo devā abruvan tad va āghamam \|  
saudhanvanā yadyevā kariṣyatha sākaṃ devairyajñiyāso bhaviṣyatha \|\|  
aghniṃ dūtaṃ prati yadabravītanāśvaḥ kartvo ratha uteha kartvaḥ \|  
dhenuḥ kartvā yuvaśā kartvā dvā tāni bhrātaranu vaḥ kṛtvyemasi \|\|  
cakṛvāṃsa ṛbhavastadapṛchata kvedabhūd yaḥ sya dūto na ājaghan \|  
yadāvākhyaccamasāñcaturaḥ kṛtānādit tvaṣṭā ghnāsvantarnyānaje \|\|  
hanāmaināniti tvaṣṭā yadabravīccamasaṃ ye devapānamanindiṣuḥ \|  
anyā nāmāni kṛṇvate sute sacānanyairenānkanyā nāmabhi sparat \|\|  
indro harī yuyuje aśvinā rathaṃ bṛhaspatirviśvarūpāmupājata \|  
ṛbhurvibhvā vājo devānaghachata svapaso yajñiyambhāghamaitana \|\|  
niścarmaṇo ghāmariṇīta dhītibhiryā jarantā yuvaśā tākṛṇotana \|  
saudhanvanā aśvādaśvamatakṣata yuktvā rathamupa devānayātana \|\|  
idamudakaṃ pibatetyabravītanedaṃ vā ghā pibatā muñjanejanam \|  
saudhanvanā yadi tan neva haryatha tṛtīye gha savane mādayādhvai \|\|  
āpo bhūyiṣṭhā ityeko abravīdaghnirbhūyiṣṭha ityanyo abravīt \|  
vadharyantīṃ bahubhyaḥ praiko abravīd ṛtā vadantaścamasānapiṃśata \|\|  
śroṇāmeka udakaṃ ghāmavajati māṃsamekaḥ piṃśati sūnayābhṛtam \|  
ā nimrucaḥ śakṛdeko apabharat kiṃ svit putrebhyaḥ pitarā upāvatuḥ \|\|  
udvatsvasmā akṛṇotana tṛṇaṃ nivatsvapaḥ svapasyaya naraḥ \|  
aghohyasya yadasastanā ghṛhe tadadyedaṃ ṛbhavo nānu ghachatha \|\|  
sammīlya yad bhuvanā paryasarpata kva svit tātyā pitara vāsatuḥ \|  
aśapata yaḥ karasnaṃ va adade yaḥ prābravīt protasma abravītana \|\|  
suṣupvāṃsa ṛbhavastadapṛchatāghohya ka idaṃ no abūbudhat \|  
śvānaṃ basto bodhayitāramabravīt samvatsara idamadyā vyakhyata \|\|  
divā yanti maruto bhūmyāghnirayaṃ vāto antarikṣeṇa yati \|  
adbhiryati varuṇaḥ samudrairyuṣmānichantaḥ śavaso napātaḥ \|\|  

------------------------------------------------------------------------

[Next: Hymn 162](rv01162)
