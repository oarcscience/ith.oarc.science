[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01173)   
[Rig Veda Book 1 Index](rvi01)  [Previous](rv01172)  [Next](rv01174) 

------------------------------------------------------------------------

### Rig Veda Book 1 Hymn 173

गायत साम नभन्यं यथा वेरर्चाम तद वाव्र्धानं सवर्वत \|  
गावो धेनवो बर्हिष्यदब्धा आ यत सद्मानं दिव्यं विवासान \|\|  
अर्चद वर्षा वर्षभिः सवेदुहव्यैर्म्र्गो नाश्नो अति यज्जुगुर्यात \|  
पर मन्दयुर्मनां गूर्त होता भरते मर्यो मिथुना यजत्रः \|\|  
नक्षद धोता परि सद्म मिता यन भरद गर्भमा शरदः पर्थिव्याः \|  
करन्ददश्वो नयमानो रुवद गौरन्तर्दूतो न रोदसी चरद वाक \|\|  
ता कर्माषतरास्मै पर चयौत्नानि देवयन्तो भरन्ते \|  
जुजोषदिन्द्रो दस्मवर्चा नासत्येव सुग्म्यो रथेष्ठाः \|\|  
तमु षटुहीन्द्रं यो ह सत्वा यः शूरो मघवा यो रथेष्ठाः \|  
परतीचश्चिद योधीयान वर्षण्वान ववव्रुषश्चित तमसो विहन्ता \|\|  
पर यदित्था महिना नर्भ्यो अस्त्यरं रोदसी कक्ष्ये नास्मै \|  
सं विव्य इन्द्रो वर्जनं न भूमा भर्ति सवधावानोपशमिव दयाम \|\|  
समत्सु तवा शूर सतामुराणं परपथिन्तमं परितंसयध्यै \|  
सजोषस इन्द्रं मदे कषोणीः सूरिं चिद ये अनुमदन्ति वाजैः \|\|  
एवा हि ते शं सवना समुद्र आपो यत त आसु मदन्ति देवीः \|  
विश्वा ते अनु जोष्या भूद गौः सूरींश्चिद यदि धिषा वेषि जनान \|\|  
असाम यथा सुषखाय एन सवभिष्टयो नरां न शंसैः \|  
असद यथा न इन्द्रो वन्दनेष्ठास्तुरो न कर्म नयमान उक्था \|\|  
विष्पर्धसो नरां न शंसैरस्माकासदिन्द्रो वज्रहस्तः \|  
मित्रायुवो न पूर्पतिं सुशिष्टौ मध्यायुव उप शिक्षन्ति यज्ञैः \|\|  
यज्ञो हि षमेन्द्रं कश्चिद रन्धञ जुहुराणश्चिन मनसापरियन \|  
तीर्थे नाछा तात्र्षाणमोको दीर्घो न सिध्रमा कर्णोत्यध्वा \|\|  
मो षू ण इन्द्रात्र पर्त्सु देवैरस्ति हि षमा ते शुष्मिन्नवयाः \|  
महश्चिद यस्य मीळ्हुषो यव्या हविष्मतो मरुतोवन्दते गीः \|\|  
एष सतोम इन्द्र तुभ्यमस्मे एतेन गातुं हरिवो विदो नः \|  
आ नो वव्र्त्याः सुविताय देव विद्यामेषं व. ज. \|\|  

ghāyat sāma nabhanyaṃ yathā verarcāma tad vāvṛdhānaṃ svarvat \|  
ghāvo dhenavo barhiṣyadabdhā ā yat sadmānaṃ divyaṃ vivāsān \|\|  
arcad vṛṣā vṛṣabhiḥ sveduhavyairmṛgho nāśno ati yajjughuryāt \|  
pra mandayurmanāṃ ghūrta hotā bharate maryo mithunā yajatraḥ \|\|  
nakṣad dhotā pari sadma mitā yan bharad gharbhamā śaradaḥ pṛthivyāḥ \|  
krandadaśvo nayamāno ruvad ghaurantardūto na rodasī carad vāk \|\|  
tā karmāṣatarāsmai pra cyautnāni devayanto bharante \|  
jujoṣadindro dasmavarcā nāsatyeva sughmyo ratheṣṭhāḥ \|\|  
tamu ṣṭuhīndraṃ yo ha satvā yaḥ śūro maghavā yo ratheṣṭhāḥ \|  
pratīcaścid yodhīyān vṛṣaṇvān vavavruṣaścit tamaso vihantā \|\|  
pra yaditthā mahinā nṛbhyo astyaraṃ rodasī kakṣye nāsmai \|  
saṃ vivya indro vṛjanaṃ na bhūmā bharti svadhāvānopaśamiva dyām \|\|  
samatsu tvā śūra satāmurāṇaṃ prapathintamaṃ paritaṃsayadhyai \|  
sajoṣasa indraṃ made kṣoṇīḥ sūriṃ cid ye anumadanti vājaiḥ \|\|  
evā hi te śaṃ savanā samudra āpo yat ta āsu madanti devīḥ \|  
viśvā te anu joṣyā bhūd ghauḥ sūrīṃścid yadi dhiṣā veṣi janān \|\|  
asāma yathā suṣakhāya ena svabhiṣṭayo narāṃ na śaṃsaiḥ \|  
asad yathā na indro vandaneṣṭhāsturo na karma nayamāna ukthā \|\|  
viṣpardhaso narāṃ na śaṃsairasmākāsadindro vajrahastaḥ \|  
mitrāyuvo na pūrpatiṃ suśiṣṭau madhyāyuva upa śikṣanti yajñaiḥ \|\|  
yajño hi ṣmendraṃ kaścid ṛndhañ juhurāṇaścin manasāpariyan \|  
tīrthe nāchā tātṛṣāṇamoko dīrgho na sidhramā kṛṇotyadhvā \|\|  
mo ṣū ṇa indrātra pṛtsu devairasti hi ṣmā te śuṣminnavayāḥ \|  
mahaścid yasya mīḷhuṣo yavyā haviṣmato marutovandate ghīḥ \|\|  
eṣa stoma indra tubhyamasme etena ghātuṃ harivo vido naḥ \|  
ā no vavṛtyāḥ suvitāya deva vidyāmeṣaṃ v. j. \|\|  

------------------------------------------------------------------------

[Next: Hymn 174](rv01174)
