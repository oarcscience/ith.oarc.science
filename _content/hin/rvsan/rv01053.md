[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01053)   
[Rig Veda Book 1 Index](rvi01)  [Previous](rv01052)  [Next](rv01054) 

------------------------------------------------------------------------

### Rig Veda Book 1 Hymn 53

नयू षु वाचं पर महे भरामहे गिर इन्द्राय सदने विवस्वतः \|  
नू चिद धि रत्नं ससतामिवाविदन न दुष्टुतिर्द्रविणोदेषु शस्यते \|\|  
दुरो अश्वस्य दुर इन्द्र गोरसि दुरो यवस्य वसुन इनस पतिः \|  
शिक्षानरः परदिवो अकामकर्शनः सखा सखिभ्यस्तमिदं गर्णीमसि \|\|  
शचीव इन्द्र पुरुक्र्द दयुमत्तम तवेदिदमभितश्चेकिते वसु \|  
अतः संग्र्भ्याभिभूत आ भर मा तवायतो जरितुः काममूनयीः \|\|  
एभिर्द्युभिः सुमना एभिरिन्दुभिर्निरुन्धानो अमतिं गोभिरश्विना \|  
इन्द्रेण दस्युं दरयन्त इन्दुभिर्युतद्वेषसःसमिषा रभेमहि \|\|  
समिन्द्र राया समिषा रभेमहि सं वाजेभिः पुरुश्चन्द्रैरभिद्युभिः \|  
सं देव्या परमत्या वीरशुष्मया गोग्रयाश्वावत्या रभेमहि \|\|  
ते तवा मदा अमदन तानि वर्ष्ण्या ते सोमासो वर्त्रहत्येषु सत्पते \|  
यत कारवे दश वर्त्राण्यप्रति बर्हिष्मते नि सहस्राणि बर्हयः \|\|  
युधा युधमुप घेदेषि धर्ष्णुया पुरा पुरं समिदं हंस्योजसा \|  
नम्या यदिन्द्र सख्या परावति निबर्हयो नमुचिं नाम मायिनम \|\|  
तवं करञ्जमुत पर्णयं वधीस्तेजिष्ठयातिथिग्वस्यवर्तनी \|  
तवं शता वङगर्दस्याभिनत पुरो.अनानुदः परिषूता रजिश्वना \|\|  
तवमेताञ जनराज्ञो दविर्दशाबन्धुना सुश्रवसोपजग्मुषः \|  
षष्टिं सहस्रा नवतिं नव शरुतो नि चक्रेण रथ्या दुष्पदाव्र्णक \|\|  
तवमाविथ सुश्रवसं तवोतिभिस्तव तरामभिरिन्द्र तूर्वयाणम \|  
तवमस्मै कुत्समतिथिग्वमायुं महे राज्ञे यूने अरन्धनायः \|\|  
य उद्र्चीन्द्र देवगोपाः सखायस्ते शिवतमा असाम \|  
तवां सतोषाम तवया सुवीरा दराघीय आयुः परतरं दधानाः \|\|  

nyū ṣu vācaṃ pra mahe bharāmahe ghira indrāya sadane vivasvataḥ \|  
nū cid dhi ratnaṃ sasatāmivāvidan na duṣṭutirdraviṇodeṣu śasyate \|\|  
duro aśvasya dura indra ghorasi duro yavasya vasuna inas patiḥ \|  
śikṣānaraḥ pradivo akāmakarśanaḥ sakhā sakhibhyastamidaṃ ghṛṇīmasi
\|\|  
śacīva indra purukṛd dyumattama tavedidamabhitaścekite vasu \|  
ataḥ saṃghṛbhyābhibhūta ā bhara mā tvāyato jarituḥ kāmamūnayīḥ \|\|  
ebhirdyubhiḥ sumanā ebhirindubhirnirundhāno amatiṃ ghobhiraśvinā \|  
indreṇa dasyuṃ darayanta indubhiryutadveṣasaḥsamiṣā rabhemahi \|\|  
samindra rāyā samiṣā rabhemahi saṃ vājebhiḥ puruścandrairabhidyubhiḥ
\|  
saṃ devyā pramatyā vīraśuṣmayā ghoaghrayāśvāvatyā rabhemahi \|\|  
te tvā madā amadan tāni vṛṣṇyā te somāso vṛtrahatyeṣu satpate \|  
yat kārave daśa vṛtrāṇyaprati barhiṣmate ni sahasrāṇi barhayaḥ \|\|  
yudhā yudhamupa ghedeṣi dhṛṣṇuyā purā puraṃ samidaṃ haṃsyojasā \|  
namyā yadindra sakhyā parāvati nibarhayo namuciṃ nāma māyinam \|\|  
tvaṃ karañjamuta parṇayaṃ vadhīstejiṣṭhayātithighvasyavartanī \|  
tvaṃ śatā vaṅghṛdasyābhinat puro.anānudaḥ pariṣūtā ṛjiśvanā \|\|  
tvametāñ janarājño dvirdaśābandhunā suśravasopajaghmuṣaḥ \|  
ṣaṣṭiṃ sahasrā navatiṃ nava śruto ni cakreṇa rathyā duṣpadāvṛṇak \|\|  
tvamāvitha suśravasaṃ tavotibhistava trāmabhirindra tūrvayāṇam \|  
tvamasmai kutsamatithighvamāyuṃ mahe rājñe yūne arandhanāyaḥ \|\|  
ya udṛcīndra devaghopāḥ sakhāyaste śivatamā asāma \|  
tvāṃ stoṣāma tvayā suvīrā drāghīya āyuḥ prataraṃ dadhānāḥ \|\|  

------------------------------------------------------------------------

[Next: Hymn 54](rv01054)
