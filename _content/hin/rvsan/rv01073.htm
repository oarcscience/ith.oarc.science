<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 73</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv01073">English</A>&nbsp;

<BR>
<A HREF="rvi01">Rig Veda Book 1 Index</A>&nbsp;
<A HREF="rv01072">Previous</A>&nbsp;
<A HREF="rv01074">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 73</H3>
रयिर्न यः पित्र्वित्तो वयोधाः सुप्रणीतिश्चिकितुषो नशासुः | <BR>
सयोनाशीरतिथिर्न परीणानो होतेव सद्म विधतो वि तारीत || <BR>
देवो न यः सविता सत्यमन्मा करत्वा निपाति वर्जनानि विश्वा | <BR>
पुरुप्रशस्तो अमतिर्न सत्य आत्मेव शेवो दिधिषाय्यो भूत || <BR>
देवो न यः पर्थिवीं विश्वधाया उपक्षेति हितमित्रो न राजा | <BR>
पुरःसदः शर्मसदो न वीरा अनवद्या पतिजुष्टेव नारी || <BR>
तं तवा नरो दम आ नित्यमिद्धमग्ने सचन्त कषितिषु धरुवासु | <BR>
अधि दयुम्नं नि दधुर्भूर्यस्मिन भवा विश्वायुर्धरुणो रयीणाम || <BR>
वि पर्क्षो अग्ने मघवानो अश्युर्वि सूरयो ददतो विश्वमायुः | <BR>
सनेम वाजं समिथेष्वर्यो भागं देवेषु शरवसेदधानाः || <BR>
रतस्य हि धेनवो वावशानाः समदूध्नीः पीपयन्त दयुभक्ताः | <BR>
परावतः सुमतिं भिक्षमाणा वि सिन्धवः समया सस्रुरद्रिम || <BR>
तवे अग्ने सुमतिं भिक्षमाणा दिवि शरवो दधिरे यज्ञियासः | <BR>
नक्ता च चक्रुरुषसा विरूपे कर्ष्णं च वर्णमरुणं च सं धुः || <BR>
यान राये मर्तान सुषूदो अग्ने ते सयाम मघवानो वयं च | <BR>
छायेव विश्वं भुवनं सिसक्ष्यापप्रिवान रोदसी अन्तरिक्षम || <BR>
अर्वद्भिरग्ने अर्वतो नर्भिर्नॄन वीरैर्वीरान वनुयामा तवोताः | <BR>
ईशानासः पित्र्वित्तस्य रायो वि सूरयः शतहिमा नो अश्युः || <BR>
एता ते अग्न उचथानि वेधो जुष्टानि सन्तु मनसे हर्दे च | <BR>
शकेम रायः सुधुरो यमं ते.अधि शरवो देवभक्तं दधानाः ||<BR>
<P></P>
rayirna yaḥ pitṛvitto vayodhāḥ supraṇītiścikituṣo naśāsuḥ | <BR>
syonāśīratithirna prīṇāno hoteva sadma vidhato vi tārīt || <BR>
devo na yaḥ savitā satyamanmā kratvā nipāti vṛjanāni viśvā | <BR>
purupraśasto amatirna satya ātmeva śevo didhiṣāyyo bhūt || <BR>
devo na yaḥ pṛthivīṃ viśvadhāyā upakṣeti hitamitro na rājā | <BR>
puraḥsadaḥ śarmasado na vīrā anavadyā patijuṣṭeva nārī || <BR>
taṃ tvā naro dama ā nityamiddhamaghne sacanta kṣitiṣu dhruvāsu | <BR>
adhi dyumnaṃ ni dadhurbhūryasmin bhavā viśvāyurdharuṇo rayīṇām || <BR>
vi pṛkṣo aghne maghavāno aśyurvi sūrayo dadato viśvamāyuḥ | <BR>
sanema vājaṃ samitheṣvaryo bhāghaṃ deveṣu śravasedadhānāḥ || <BR>
ṛtasya hi dhenavo vāvaśānāḥ smadūdhnīḥ pīpayanta dyubhaktāḥ | <BR>
parāvataḥ sumatiṃ bhikṣamāṇā vi sindhavaḥ samayā sasruradrim || <BR>
tve aghne sumatiṃ bhikṣamāṇā divi śravo dadhire yajñiyāsaḥ | <BR>
naktā ca cakruruṣasā virūpe kṛṣṇaṃ ca varṇamaruṇaṃ ca saṃ dhuḥ || <BR>
yān rāye martān suṣūdo aghne te syāma maghavāno vayaṃ ca | <BR>
chāyeva viśvaṃ bhuvanaṃ sisakṣyāpaprivān rodasī antarikṣam || <BR>
arvadbhiraghne arvato nṛbhirnṝn vīrairvīrān vanuyāmā tvotāḥ | <BR>
īśānāsaḥ pitṛvittasya rāyo vi sūrayaḥ śatahimā no aśyuḥ || <BR>
etā te aghna ucathāni vedho juṣṭāni santu manase hṛde ca | <BR>
śakema rāyaḥ sudhuro yamaṃ te.adhi śravo devabhaktaṃ dadhānāḥ ||<BR>
<P><HR>
<CENTER>
<A HREF="rv01074">Next: Hymn 74</A></CENTER>
</BODY>
</HTML>
