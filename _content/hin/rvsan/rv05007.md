[Intangible Textual Heritage](../../index)  [Hinduism](../index) 
[Index](index)   
[English](../rigveda/rv05007)   
[Rig Veda Book 5 Index](rvi05)  [Previous](rv05006)  [Next](rv05008) 

------------------------------------------------------------------------

### Rig Veda Book 5 Hymn 7

सखायः सं वः सम्यञ्चम इषं सतोमं चाग्नये \|  
वर्षिष्ठाय कषितीनाम ऊर्जो नप्त्रे सहस्वते \|\|  
कुत्रा चिद यस्य सम्र्तौ रण्वा नरो नर्षदने \|  
अर्हन्तश चिद यम इन्धते संजनयन्ति जन्तवः \|\|  
सं यद इषो वनामहे सं हव्या मानुषाणाम \|  
उत दयुम्नस्य शवस रतस्य रश्मिम आ ददे \|\|  
स समा कर्णोति केतुम आ नक्तं चिद दूर आ सते \|  
पावको यद वनस्पतीन पर समा मिनात्य अजरः \|\|  
अव सम यस्य वेषणे सवेदम पथिषु जुह्वति \|  
अभीम अह सवजेन्यम भूमा पर्ष्ठेव रुरुहुः \|\|  
यम मर्त्यः पुरुस्प्र्हं विदद विश्वस्य धायसे \|  
पर सवादनम पितूनाम अस्ततातिं चिद आयवे \|\|  
स हि षमा धन्वाक्षितं दाता न दात्य आ पशुः \|  
हिरिश्मश्रुः शुचिदन्न रभुर अनिभ्र्ष्टतविषिः \|\|  
शुचिः षमा यस्मा अत्रिवत पर सवधितीव रीयते \|  
सुषूर असूत माता कराणा यद आनशे भगम \|\|  
आ यस ते सर्पिरासुते ऽगने शम अस्ति धायसे \|  
ऐषु दयुम्नम उत शरव आ चित्तम मर्त्येषु धाः \|\|  
इति चिन मन्युम अध्रिजस तवादातम आ पशुं ददे \|  
आद अग्ने अप्र्णतो ऽतरिः सासह्याद दस्यून इषः सासह्यान नॄन \|\|  

sakhāyaḥ saṃ vaḥ samyañcam iṣaṃ stomaṃ cāghnaye \|  
varṣiṣṭhāya kṣitīnām ūrjo naptre sahasvate \|\|  
kutrā cid yasya samṛtau raṇvā naro nṛṣadane \|  
arhantaś cid yam indhate saṃjanayanti jantavaḥ \|\|  
saṃ yad iṣo vanāmahe saṃ havyā mānuṣāṇām \|  
uta dyumnasya śavasa ṛtasya raśmim ā dade \|\|  
sa smā kṛṇoti ketum ā naktaṃ cid dūra ā sate \|  
pāvako yad vanaspatīn pra smā mināty ajaraḥ \|\|  
ava sma yasya veṣaṇe svedam pathiṣu juhvati \|  
abhīm aha svajenyam bhūmā pṛṣṭheva ruruhuḥ \|\|  
yam martyaḥ puruspṛhaṃ vidad viśvasya dhāyase \|  
pra svādanam pitūnām astatātiṃ cid āyave \|\|  
sa hi ṣmā dhanvākṣitaṃ dātā na dāty ā paśuḥ \|  
hiriśmaśruḥ śucidann ṛbhur anibhṛṣṭataviṣiḥ \|\|  
śuciḥ ṣmā yasmā atrivat pra svadhitīva rīyate \|  
suṣūr asūta mātā krāṇā yad ānaśe bhagham \|\|  
ā yas te sarpirāsute 'ghne śam asti dhāyase \|  
aiṣu dyumnam uta śrava ā cittam martyeṣu dhāḥ \|\|  
iti cin manyum adhrijas tvādātam ā paśuṃ dade \|  
ād aghne apṛṇato 'triḥ sāsahyād dasyūn iṣaḥ sāsahyān nṝn \|\|  

------------------------------------------------------------------------

[Next: Hymn 8](rv05008)
