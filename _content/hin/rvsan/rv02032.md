[Intangible Textual Heritage](../../index)  [Hinduism](../index) 
[Index](index)   
[English](../rigveda/rv02032)   
[Rig Veda Book 2 Index](rvi02)  [Previous](rv02031)  [Next](rv02033) 

------------------------------------------------------------------------

### Rig Veda Book 2 Hymn 32

अस्य मे दयावाप्र्थिवी रतायतो भूतमवित्री वचसः सिषासतः \|  
ययोरायः परतरं ते इदं पुर उपस्तुते वसूयुर्वां महो दधे \|\|  
मा नो गुह्या रिप आयोरहन दभन मा न आभ्यो रीरधो दुछुनाभ्यः \|  
मा नो वि यौः सख्या विद्धि तस्य नः सुम्नायता मनसा तत तवेमहे \|\|  
अहेळता मनसा शरुष्टिमा वह दुहानां धेनुं पिप्युषीमसश्चतम \|  
पद्याभिराशुं वचसा च वाजिनं तवां हिनोमि पुरुहूत विश्वहा \|\|  
राकामहं सुहवां सुष्टुती हुवे शर्णोतु नः सुभगा बोधतु तमना \|  
सीव्यत्वपः सूच्याछिद्यमानया ददातु वीरं सतदायमुक्थ्यम \|\|  
यास्ते राके सुमतयः सुपेशसो याभिर्ददासि दाशुषे वसूनि \|  
ताभिर्नो अद्य सुमना उपागहि सहस्रपोषं सुभगे रराणा \|\|  
सिनीवालि पर्थुष्टुके या देवानामसि सवसा \|  
जुषस्व हव्यमाहुतं परजां देवि दिदिड्ढि नः \|\|  
या सुबाहुः सवङगुरिः सुषूमा बहुसूवरी \|  
तस्यै विश्पत्न्यै हविः सिनीवाल्यै जुहोतन \|\|  
या गुङगूर्या सिनीवाली या राका या सरस्वती \|  
इन्द्राणीमह्व ऊतये वरुणानीं सवस्तये \|\|  

asya me dyāvāpṛthivī ṛtāyato bhūtamavitrī vacasaḥ siṣāsataḥ \|  
yayorāyaḥ prataraṃ te idaṃ pura upastute vasūyurvāṃ maho dadhe \|\|  
mā no ghuhyā ripa āyorahan dabhan mā na ābhyo rīradho duchunābhyaḥ \|  
mā no vi yauḥ sakhyā viddhi tasya naḥ sumnāyatā manasā tat tvemahe
\|\|  
aheḷatā manasā śruṣṭimā vaha duhānāṃ dhenuṃ pipyuṣīmasaścatam \|  
padyābhirāśuṃ vacasā ca vājinaṃ tvāṃ hinomi puruhūta viśvahā \|\|  
rākāmahaṃ suhavāṃ suṣṭutī huve śṛṇotu naḥ subhaghā bodhatu tmanā \|  
sīvyatvapaḥ sūcyāchidyamānayā dadātu vīraṃ satadāyamukthyam \|\|  
yāste rāke sumatayaḥ supeśaso yābhirdadāsi dāśuṣe vasūni \|  
tābhirno adya sumanā upāghahi sahasrapoṣaṃ subhaghe rarāṇā \|\|  
sinīvāli pṛthuṣṭuke yā devānāmasi svasā \|  
juṣasva havyamāhutaṃ prajāṃ devi didiḍḍhi naḥ \|\|  
yā subāhuḥ svaṅghuriḥ suṣūmā bahusūvarī \|  
tasyai viśpatnyai haviḥ sinīvālyai juhotana \|\|  
yā ghuṅghūryā sinīvālī yā rākā yā sarasvatī \|  
indrāṇīmahva ūtaye varuṇānīṃ svastaye \|\|  

------------------------------------------------------------------------

[Next: Hymn 33](rv02033)
