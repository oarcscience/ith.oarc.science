<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 40</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv09040">English</A>&nbsp;

<BR>
<A HREF="rvi09">Rig Veda Book 9 Index</A>&nbsp;
<A HREF="rv09039">Previous</A>&nbsp;
<A HREF="rv09041">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 40</H3>
पुनानो अक्रमीदभि विश्वा मर्धो विचर्षणिः | <BR>
शुम्भन्ति विप्रं धीतिभिः || <BR>
आ योनिमरुणो रुहद गमदिन्द्रं वर्षा सुतः | <BR>
धरुवे सदसि सीदति || <BR>
नू नो रयिं महामिन्दो.अस्मभ्यं सोम विश्वतः | <BR>
आ पवस्वसहस्रिणम || <BR>
विश्वा सोम पवमान दयुम्नानीन्दवा भर | <BR>
विदाः सहस्रिणीरिषः || <BR>
स नः पुनान आ भर रयिं सतोत्रे सुवीर्यम | <BR>
जरितुर्वर्धया गिरः || <BR>
पुनान इन्दवा भर सोम दविबर्हसं रयिम | <BR>
वर्षन्निन्दो नौक्थ्यम || <BR>
<P></P>
punāno akramīdabhi viśvā mṛdho vicarṣaṇiḥ | <BR>
śumbhanti vipraṃ dhītibhiḥ || <BR>
ā yonimaruṇo ruhad ghamadindraṃ vṛṣā sutaḥ | <BR>
dhruve sadasi sīdati || <BR>
nū no rayiṃ mahāmindo.asmabhyaṃ soma viśvataḥ | <BR>
ā pavasvasahasriṇam || <BR>
viśvā soma pavamāna dyumnānīndavā bhara | <BR>
vidāḥ sahasriṇīriṣaḥ || <BR>
sa naḥ punāna ā bhara rayiṃ stotre suvīryam | <BR>
jariturvardhayā ghiraḥ || <BR>
punāna indavā bhara soma dvibarhasaṃ rayim | <BR>
vṛṣannindo naukthyam || <BR>
<P><HR>
<CENTER>
<A HREF="rv09041">Next: Hymn 41</A></CENTER>
</BODY>
</HTML>
