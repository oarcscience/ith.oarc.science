<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 24</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv01024">English</A>&nbsp;

<BR>
<A HREF="rvi01">Rig Veda Book 1 Index</A>&nbsp;
<A HREF="rv01023">Previous</A>&nbsp;
<A HREF="rv01025">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 24</H3>
कस्य नूनं कतमस्याम्र्तानां मनामहे चारु देवस्य नाम | <BR>
को नो मह्या अदितये पुनर्दात पितरं च दर्शेयं मातरं च || <BR>
अग्नेर्वयं परथमस्याम्र्तानां मनामहे चारु देवस्य नाम | <BR>
स नो मह्या अदितये पुनर्दात पितरं च दर्शेयं मातरं च || <BR>
अभि तवा देव सवितरीशानं वार्याणाम | <BR>
सदावन भागमीमहे || <BR>
यश्चिद धि त इत्था भगः शशमानः पुरा निदः | <BR>
अद्वेषो हस्तयोर्दधे || <BR>
भगभक्तस्य ते वयमुदशेम तवावसा | <BR>
मूर्धानं राय आरभे || <BR>
नहि ते कषत्रं न सहो न मन्युं वयश्चनामी पतयन्त आपुः | <BR>
नेमा आपो अनिमिषं चरन्तीर्न ये वातस्य परमिनन्त्यभ्वम || <BR>
अबुध्ने राजा वरुणो वनस्योर्ध्वं सतूपं ददते पूतदक्षः | <BR>
नीचीना सथुरुपरि बुध्न एषामस्मे अन्तर्निहिताःकेतवः सयुः || <BR>
उरुं हि राजा वरुणश्चकार सूर्याय पन्थामन्वेतवा उ | <BR>
अपदे पादा परतिधातवे.अकरुतापवक्ता हर्दयाविधश्चित || <BR>
शतं ते राजन भिषजः सहस्रमुर्वी गभीरा सुमतिष टे अस्तु | <BR>
बाधस्व दूरे निरतिं पराचैः कर्तं चिदेनः पर मुमुग्ध्यस्मत || <BR>
अमी य रक्षा निहितास उच्चा नक्तं दद्र्श्रे कुह चिद दिवेयुः | <BR>
अदब्धानि वरुणस्य वरतानि विचाकशच्चन्द्रमा नक्तमेति || <BR>
तत तवा यामि बरह्मणा वन्दमानस्तदा शास्ते यजमानो हविर्भिः | <BR>
अहेळमानो वरुणेह बोध्युरुशंस मा न आयुःप्र मोषीः || <BR>
तदिन नक्तं तद दिवा मह्यमाहुस्तदयं केतो हर्द आ वि चष्टे | <BR>
शुनःशेपो यमह्वद गर्भीतः सो अस्मान राजा वरुणो मुमोक्तु || <BR>
शुनःशेपो हयह्वद गर्भीतस्त्रिष्वादित्यं दरुपदेषु बद्धः | <BR>
अवैनं राजा वरुणः सस्र्ज्याद विद्वानदब्धो वि मुमोक्तु पाशान || <BR>
अव ते हेळो वरुण नमोभिरव यज्ञेभिरीमहे हविर्भिः | <BR>
कषयन्नस्मभ्यमसुर परचेता राजन्नेनांसि शिश्रथः कर्तानि || <BR>
उदुत्तमं वरुण पाशमस्मदवाधमं वि मध्यमं शरथाय | <BR>
अथा वयमादित्य वरते तवानागसो अदितये सयाम ||<BR>
<P></P>
kasya nūnaṃ katamasyāmṛtānāṃ manāmahe cāru devasya nāma | <BR>
ko no mahyā aditaye punardāt pitaraṃ ca dṛśeyaṃ mātaraṃ ca || <BR>
aghnervayaṃ prathamasyāmṛtānāṃ manāmahe cāru devasya nāma | <BR>
sa no mahyā aditaye punardāt pitaraṃ ca dṛśeyaṃ mātaraṃ ca || <BR>
abhi tvā deva savitarīśānaṃ vāryāṇām | <BR>
sadāvan bhāghamīmahe || <BR>
yaścid dhi ta itthā bhaghaḥ śaśamānaḥ purā nidaḥ | <BR>
adveṣo hastayordadhe || <BR>
bhaghabhaktasya te vayamudaśema tavāvasā | <BR>
mūrdhānaṃ rāya ārabhe || <BR>
nahi te kṣatraṃ na saho na manyuṃ vayaścanāmī patayanta āpuḥ | <BR>
nemā āpo animiṣaṃ carantīrna ye vātasya praminantyabhvam || <BR>
abudhne rājā varuṇo vanasyordhvaṃ stūpaṃ dadate pūtadakṣaḥ | <BR>
nīcīnā sthurupari budhna eṣāmasme antarnihitāḥketavaḥ syuḥ || <BR>
uruṃ hi rājā varuṇaścakāra sūryāya panthāmanvetavā u | <BR>
apade pādā pratidhātave.akarutāpavaktā hṛdayāvidhaścit || <BR>
śataṃ te rājan bhiṣajaḥ sahasramurvī ghabhīrā sumatiṣ ṭe astu | <BR>
bādhasva dūre nirtiṃ parācaiḥ kṛtaṃ cidenaḥ pra mumughdhyasmat || <BR>
amī ya ṛkṣā nihitāsa uccā naktaṃ dadṛśre kuha cid diveyuḥ | <BR>
adabdhāni varuṇasya vratāni vicākaśaccandramā naktameti || <BR>
tat tvā yāmi brahmaṇā vandamānastadā śāste yajamāno havirbhiḥ | <BR>
aheḷamāno varuṇeha bodhyuruśaṃsa mā na āyuḥpra moṣīḥ || <BR>
tadin naktaṃ tad divā mahyamāhustadayaṃ keto hṛda ā vi caṣṭe | <BR>
śunaḥśepo yamahvad ghṛbhītaḥ so asmān rājā varuṇo mumoktu || <BR>
śunaḥśepo hyahvad ghṛbhītastriṣvādityaṃ drupadeṣu baddhaḥ | <BR>
avainaṃ rājā varuṇaḥ sasṛjyād vidvānadabdho vi mumoktu pāśān || <BR>
ava te heḷo varuṇa namobhirava yajñebhirīmahe havirbhiḥ | <BR>
kṣayannasmabhyamasura pracetā rājannenāṃsi śiśrathaḥ kṛtāni || <BR>
uduttamaṃ varuṇa pāśamasmadavādhamaṃ vi madhyamaṃ śrathāya | <BR>
athā vayamāditya vrate tavānāghaso aditaye syāma ||<BR>
<P><HR>
<CENTER>
<A HREF="rv01025">Next: Hymn 25</A></CENTER>
</BODY>
</HTML>
