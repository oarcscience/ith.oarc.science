<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 7: Hymn 77</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv07077">English</A>&nbsp;

<BR>
<A HREF="rvi07">Rig Veda Book 7 Index</A>&nbsp;
<A HREF="rv07076">Previous</A>&nbsp;
<A HREF="rv07078">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 7 Hymn 77</H3>
उपो रुरुचे युवतिर्न योषा विश्वं जीवं परसुवन्ती चरायै | <BR>
अभूदग्निः समिधे मानुषाणामकर्ज्योतिर्बाधमाना तमांसि || <BR>
विश्वं परतीची सप्रथा उदस्थाद रुशद वासो बिभ्रतीशुक्रमश्वैत | <BR>
हिरण्यवर्णा सुद्र्शीकसन्द्र्ग गवां मातानेत्र्यह्नामरोचि || <BR>
देवानां चक्षुः सुभगा वहन्ती शवेतं नयन्ती सुद्र्शीकमश्वम | <BR>
उषा अदर्शि रश्मिभिर्व्यक्ता चित्रामघा विश्वमनु परभूता || <BR>
अन्तिवामा दूरे अमित्रमुछोर्वीं गव्यूतिमभयं कर्धी नः | <BR>
यावय दवेष आ भरा वसूनि चोदय राधो गर्णते मघोनि || <BR>
अस्मे शरेष्ठेभिर्भानुभिर्वि भाह्युषो देवि परतिरन्ती न आयुः | <BR>
इषं च नो दधती विश्ववारे गोमदश्वावद रथवच्च राधः || <BR>
यां तवा दिवो दुहितर्वर्धयन्त्युषः सुजाते मतिभिर्वसिष्ठाः | <BR>
सास्मासु धा रयिं रष्वं बर्हन्तं यूयं पात .. . || <BR>
<P></P>
upo ruruce yuvatirna yoṣā viśvaṃ jīvaṃ prasuvantī carāyai | <BR>
abhūdaghniḥ samidhe mānuṣāṇāmakarjyotirbādhamānā tamāṃsi || <BR>
viśvaṃ pratīcī saprathā udasthād ruśad vāso bibhratīśukramaśvait | <BR>
hiraṇyavarṇā sudṛśīkasandṛgh ghavāṃ mātānetryahnāmaroci || <BR>
devānāṃ cakṣuḥ subhaghā vahantī śvetaṃ nayantī sudṛśīkamaśvam | <BR>
uṣā adarśi raśmibhirvyaktā citrāmaghā viśvamanu prabhūtā || <BR>
antivāmā dūre amitramuchorvīṃ ghavyūtimabhayaṃ kṛdhī naḥ | <BR>
yāvaya dveṣa ā bharā vasūni codaya rādho ghṛṇate maghoni || <BR>
asme śreṣṭhebhirbhānubhirvi bhāhyuṣo devi pratirantī na āyuḥ | <BR>
iṣaṃ ca no dadhatī viśvavāre ghomadaśvāvad rathavacca rādhaḥ || <BR>
yāṃ tvā divo duhitarvardhayantyuṣaḥ sujāte matibhirvasiṣṭhāḥ | <BR>
sāsmāsu dhā rayiṃ ṛṣvaṃ bṛhantaṃ yūyaṃ pāta .. . || <BR>
<P><HR>
<CENTER>
<A HREF="rv07078">Next: Hymn 78</A></CENTER>
</BODY>
</HTML>
