<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 2: Hymn 18</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv02018.htm">English</A>&nbsp;

<BR>
<A HREF="rvi02.htm">Rig Veda Book 2 Index</A>&nbsp;
<A HREF="rv02017.htm">Previous</A>&nbsp;
<A HREF="rv02019.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 2 Hymn 18</H3>
पराता रथो नवो योजि सस्निश्चतुर्युगस्त्रिकशः सप्तरश्मिः | <BR>
दशारित्रो मनुष्यः सवर्षाः स इष्टिभिर्मतिभीरंह्यो भूत || <BR>
सास्मा अरं परथमं स दवितीयमुतो तर्तीयं मनुषः स होता | <BR>
अन्यस्या गर्भमन्य ऊ जनन्त सो अन्येभिः सचते जेन्यो वर्षा || <BR>
हरी नु कं रथ इन्द्रस्य योजमायै सूक्तेन वचसा नवेन | <BR>
मो षु तवामत्र बहवो हि विप्रा नि रीरमन यजमानासो अन्ये || <BR>
आ दवाभ्यां हरिभ्यामिन्द्र याह्या चतुर्भिरा षड्भिर्हूयमानः | <BR>
आष्टाभिर्दशभिः सोमपेयमयं सुतःसुमख मा मर्धस कः || <BR>
आ विंशत्या तरिंशता याह्यर्वां आ चत्वारिंशता हरिभिर्यजानः | <BR>
आ पञ्चाशता सुरथेभिरिन्द्रा षष्ट्या सप्तत्या सोमपेयम || <BR>
आशीत्या नवत्या याह्यर्वां आ शतेन हरिभिरुह्यमानः | <BR>
अयं हि ते शुनहोत्रेषु सोम इन्द्र तवाया परिषिक्तो मदाय || <BR>
मम बरह्मेन्द्र याह्यछा विश्वा हरी धुरि धिष्वा रथस्य | <BR>
पुरुत्रा हि विहव्यो बभूथास्मिञ्छूर सवने मादयस्व || <BR>
न म इन्द्रेण सख्यं वि योषदस्मभ्यमस्य दक्षिणा दुहीत | <BR>
उप जयेष्ठे वरूथे गभस्तौ पराये-पराये जिगीवांसः सयाम || <BR>
नूनं सा ... ||<BR>
<P></P>
prātā ratho navo yoji sasniścaturyughastrikaśaḥ saptaraśmiḥ | <BR>
daśāritro manuṣyaḥ svarṣāḥ sa iṣṭibhirmatibhīraṃhyo bhūt || <BR>
sāsmā araṃ prathamaṃ sa dvitīyamuto tṛtīyaṃ manuṣaḥ sa hotā | <BR>
anyasyā gharbhamanya ū jananta so anyebhiḥ sacate jenyo vṛṣā || <BR>
harī nu kaṃ ratha indrasya yojamāyai sūktena vacasā navena | <BR>
mo ṣu tvāmatra bahavo hi viprā ni rīraman yajamānāso anye || <BR>
ā dvābhyāṃ haribhyāmindra yāhyā caturbhirā ṣaḍbhirhūyamānaḥ | <BR>
āṣṭābhirdaśabhiḥ somapeyamayaṃ sutaḥsumakha mā mṛdhas kaḥ || <BR>
ā viṃśatyā triṃśatā yāhyarvāṃ ā catvāriṃśatā haribhiryajānaḥ | <BR>
ā pañcāśatā surathebhirindrā ṣaṣṭyā saptatyā somapeyam || <BR>
āśītyā navatyā yāhyarvāṃ ā śatena haribhiruhyamānaḥ | <BR>
ayaṃ hi te śunahotreṣu soma indra tvāyā pariṣikto madāya || <BR>
mama brahmendra yāhyachā viśvā harī dhuri dhiṣvā rathasya | <BR>
purutrā hi vihavyo babhūthāsmiñchūra savane mādayasva || <BR>
na ma indreṇa sakhyaṃ vi yoṣadasmabhyamasya dakṣiṇā duhīta | <BR>
upa jyeṣṭhe varūthe ghabhastau prāye-prāye jighīvāṃsaḥ syāma || <BR>
nūnaṃ sā ... ||<BR>
<P><HR>
<CENTER>
<A HREF="rv02019.htm">Next: Hymn 19</A></CENTER>
</BODY>
</HTML>
