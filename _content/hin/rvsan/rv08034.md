[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08034)   
[Rig Veda Book 8 Index](rvi08)  [Previous](rv08033)  [Next](rv08035) 

------------------------------------------------------------------------

### Rig Veda Book 8 Hymn 34

एन्द्र याहि हरिभिरुप कण्वस्य सुष्टुतिम \|  
दिवो अमुष्य शासतो दिवं यय दिवावसो \|\|  
आ तवा गरावा वदन्निह सोमी घोषेण यछतु \|  
दिवो अमुष्य ... \|\|  
अत्रा वि नेमिरेषामुरां न धूनुते वर्कः \|  
दिवो अमुष्य... \|\|  
आ तवा कण्वा इहावसे हवन्ते वाजसातये \|  
दिवो अमुष्य .. . \|\|  
दधामि ते सुतानां वर्ष्णे न पूर्वपाय्यम \|  
दिवो अमुष्य... \|\|  
समत्पुरन्धिर्न आ गहि विश्वतोधीर्न ऊतये \|  
दिवो अमुष्य... \|\|  
आ नो याहि महेमते सहस्रोते शतामघ \|  
दिवो अमुष्य ... \|\|  
आ तवा होता मनुर्हितो देवत्रा वक्षदीड्यः \|  
दिवो अमुष्य ... \|\|  
आ तवा मदच्युता हरी शयेनं पक्षेव वक्षतः \|  
दिवो अमुष्य ... \|\|  
आ याह्यर्य आ परि सवाहा सोमस्य पीतये \|  
दिवो अमुष्य... \|\|  
आ नो याह्युपश्रुत्युक्थेषु रणया इह \|  
दिवो अमुष्य ... \|\|  
सरूपैरा सु नो गहि सम्भ्र्तैः सम्भ्र्ताश्वः \|  
दिवो अमुष्य ... \|\|  
आ याहि पर्वतेभ्यः समुद्रस्याधि विष्टपः \|  
दिवो अमुष्य ... \|\|  
आ नो गव्यान्यश्व्या सहस्रा शूर दर्द्र्हि \|  
दिवो अमुष्य .. . \|\|  
आ नः सहस्रशो भरायुतानि शतानि च \|  
दिवो अमुष्य ... \|\|  
आ यदिन्द्रश्च दद्वहे सहस्रं वसुरोचिषः \|  
ओजिष्ठमश्व्यं पशुम \|\|  
य रज्रा वातरंहसो.अरुषासो रघुष्यदः \|  
भराजन्ते सूर्या इव \|\|  
पारावतस्य रातिषु दरवच्चक्रेष्वाशुषु \|  
तिष्ठं वनस्य मध्य आ \|\|  

endra yāhi haribhirupa kaṇvasya suṣṭutim \|  
divo amuṣya śāsato divaṃ yaya divāvaso \|\|  
ā tvā ghrāvā vadanniha somī ghoṣeṇa yachatu \|  
divo amuṣya ... \|\|  
atrā vi nemireṣāmurāṃ na dhūnute vṛkaḥ \|  
divo amuṣya... \|\|  
ā tvā kaṇvā ihāvase havante vājasātaye \|  
divo amuṣya .. . \|\|  
dadhāmi te sutānāṃ vṛṣṇe na pūrvapāyyam \|  
divo amuṣya... \|\|  
smatpurandhirna ā ghahi viśvatodhīrna ūtaye \|  
divo amuṣya... \|\|  
ā no yāhi mahemate sahasrote śatāmagha \|  
divo amuṣya ... \|\|  
ā tvā hotā manurhito devatrā vakṣadīḍyaḥ \|  
divo amuṣya ... \|\|  
ā tvā madacyutā harī śyenaṃ pakṣeva vakṣataḥ \|  
divo amuṣya ... \|\|  
ā yāhyarya ā pari svāhā somasya pītaye \|  
divo amuṣya... \|\|  
ā no yāhyupaśrutyuktheṣu raṇayā iha \|  
divo amuṣya ... \|\|  
sarūpairā su no ghahi sambhṛtaiḥ sambhṛtāśvaḥ \|  
divo amuṣya ... \|\|  
ā yāhi parvatebhyaḥ samudrasyādhi viṣṭapaḥ \|  
divo amuṣya ... \|\|  
ā no ghavyānyaśvyā sahasrā śūra dardṛhi \|  
divo amuṣya .. . \|\|  
ā naḥ sahasraśo bharāyutāni śatāni ca \|  
divo amuṣya ... \|\|  
ā yadindraśca dadvahe sahasraṃ vasurociṣaḥ \|  
ojiṣṭhamaśvyaṃ paśum \|\|  
ya ṛjrā vātaraṃhaso.aruṣāso raghuṣyadaḥ \|  
bhrājante sūryā iva \|\|  
pārāvatasya rātiṣu dravaccakreṣvāśuṣu \|  
tiṣṭhaṃ vanasya madhya ā \|\|  

------------------------------------------------------------------------

[Next: Hymn 35](rv08035)
