[Intangible Textual Heritage](../../index)  [Hinduism](../index) 
[Index](index)   
[English](../rigveda/rv03060)   
[Rig Veda Book 3 Index](rvi03)  [Previous](rv03059)  [Next](rv03061) 

------------------------------------------------------------------------

### Rig Veda Book 3 Hymn 60

इहेह वो मनसा बन्धुता नर उशिजो जग्मुरभि तानि वेदसा \|  
याभिर्मायाभिः परतिजूतिवर्पसः सौधन्वना यज्ञियं भागमानश \|\|  
याभिः शचीभिश्चमसानपिंशत यया धिया गामरिणीत चर्मणः \|  
येन हरी मनसा निरतक्षत तेन देवत्वं रभवः समानश \|\|  
इन्द्रस्य सख्यं रभवः समानशुर्मनोर्नपातो अपसो दधन्विरे \|  
सौधन्वनासो अम्र्तत्वमेरिरे विष्ट्वी शमीभिः सुक्र्तः सुक्र्त्यया \|\|  
इन्द्रेण याथ सरथं सुते सचानथो वशानां भवथासह शरिया \|  
न वः परतिमै सुक्र्तानि वाघतः सौधन्वना रभवो वीर्याणि च \|\|  
इन्द्र रभुभिर्वाजवद्भिः समुक्षितं सुतं सोममा वर्षस्वा गभस्त्योः \|  
धियेषितो मघवन दाशुषो गर्हे सौधन्वनेभिः सह मत्स्वा नर्भिः \|\|  
इन्द्र रभुमान वाजवान मत्स्वेह नो.अस्मिन सवने शच्या पुरुष्टुत \|  
इमानि तुभ्यं सवसराणि येमिरे वरता देवानां मनुषश्च धर्मभिः \|\|  
इन्द्र रभुभिर्वाजिभिर्वाजयन्निह सतोमं जरितुरुप याहि यज्ञियम \|  
शतं केतेभिरिषिरेभिरायवे सहस्रणीथोध्वरस्य होमनि \|\|  

iheha vo manasā bandhutā nara uśijo jaghmurabhi tāni vedasā \|  
yābhirmāyābhiḥ pratijūtivarpasaḥ saudhanvanā yajñiyaṃ bhāghamānaśa
\|\|  
yābhiḥ śacībhiścamasānapiṃśata yayā dhiyā ghāmariṇīta carmaṇaḥ \|  
yena harī manasā niratakṣata tena devatvaṃ ṛbhavaḥ samānaśa \|\|  
indrasya sakhyaṃ ṛbhavaḥ samānaśurmanornapāto apaso dadhanvire \|  
saudhanvanāso amṛtatvamerire viṣṭvī śamībhiḥ sukṛtaḥ sukṛtyayā \|\|  
indreṇa yātha sarathaṃ sute sacānatho vaśānāṃ bhavathāsaha śriyā \|  
na vaḥ pratimai sukṛtāni vāghataḥ saudhanvanā ṛbhavo vīryāṇi ca \|\|  
indra ṛbhubhirvājavadbhiḥ samukṣitaṃ sutaṃ somamā vṛṣasvā ghabhastyoḥ
\|  
dhiyeṣito maghavan dāśuṣo ghṛhe saudhanvanebhiḥ saha matsvā nṛbhiḥ
\|\|  
indra ṛbhumān vājavān matsveha no.asmin savane śacyā puruṣṭuta \|  
imāni tubhyaṃ svasarāṇi yemire vratā devānāṃ manuṣaśca dharmabhiḥ \|\|  
indra ṛbhubhirvājibhirvājayanniha stomaṃ jariturupa yāhi yajñiyam \|  
śataṃ ketebhiriṣirebhirāyave sahasraṇīthoadhvarasya homani \|\|  

------------------------------------------------------------------------

[Next: Hymn 61](rv03061)
