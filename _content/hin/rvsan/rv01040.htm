<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 40</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01040.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01039.htm">Previous</A>&nbsp;
<A HREF="rv01041.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 40</H3>
उत तिष्ठ बरह्मणस पते देवयन्तस्त्वेमहे | <BR>
उप पर यन्तु मरुतः सुदानव इन्द्र पराशूर्भवा सचा || <BR>
तवामिद धि सहसस पुत्र मर्त्य उपब्रूते धने हिते | <BR>
सुवीर्यं मरुत आ सवश्व्यं दधीत यो व आचके || <BR>
परैतु बरह्मणस पतिः पर देव्येतु सून्र्ता | <BR>
अछा वीरंनर्यं पङकतिराधसं देवा यज्ञं नयन्तु नः || <BR>
यो वाघते ददाति सूनरं वसु स धत्ते अक्षिति शरवः | <BR>
तस्मा इळां सुवीरामा यजामहे सुप्रतूर्तिमनेहसम || <BR>
पर नूनं बरह्मणस पतिर्मन्त्रं वदत्युक्थ्यम | <BR>
यस्मिन्निन्द्रो वरुणो मित्रो अर्यमा देवा ओकांसि चक्रिरे || <BR>
तमिद वोचेमा विदथेषु शम्भुवं मन्त्रं देवा अनेहसम | <BR>
इमां च वाचं परतिहर्यथा नरो विश्वेद वामा वो अश्नवत || <BR>
को देवयन्तमश्नवज्जनं को वर्क्तबर्हिषम | <BR>
पर-पर दाश्वान पस्त्याभिरस्थितान्तर्वावत कषयं दधे || <BR>
उप कष्स्त्रं पर्ञ्चीत हन्ति राजभिर्भये चित सुक्षितिं दधे | <BR>
नास्य वर्ता न तरुता महाधने नार्भे अस्ति वज्रिणः ||<BR>
<P></P>
ut tiṣṭha brahmaṇas pate devayantastvemahe | <BR>
upa pra yantu marutaḥ sudānava indra prāśūrbhavā sacā || <BR>
tvāmid dhi sahasas putra martya upabrūte dhane hite | <BR>
suvīryaṃ maruta ā svaśvyaṃ dadhīta yo va ācake || <BR>
praitu brahmaṇas patiḥ pra devyetu sūnṛtā | <BR>
achā vīraṃnaryaṃ paṅktirādhasaṃ devā yajñaṃ nayantu naḥ || <BR>
yo vāghate dadāti sūnaraṃ vasu sa dhatte akṣiti śravaḥ | <BR>
tasmā iḷāṃ suvīrāmā yajāmahe supratūrtimanehasam || <BR>
pra nūnaṃ brahmaṇas patirmantraṃ vadatyukthyam | <BR>
yasminnindro varuṇo mitro aryamā devā okāṃsi cakrire || <BR>
tamid vocemā vidatheṣu śambhuvaṃ mantraṃ devā anehasam | <BR>
imāṃ ca vācaṃ pratiharyathā naro viśved vāmā vo aśnavat || <BR>
ko devayantamaśnavajjanaṃ ko vṛktabarhiṣam | <BR>
pra-pra dāśvān pastyābhirasthitāntarvāvat kṣayaṃ dadhe || <BR>
upa kṣstraṃ pṛñcīta hanti rājabhirbhaye cit sukṣitiṃ dadhe | <BR>
nāsya vartā na tarutā mahādhane nārbhe asti vajriṇaḥ ||<BR>
<P><HR>
<CENTER>
<A HREF="rv01041.htm">Next: Hymn 41</A></CENTER>
</BODY>
</HTML>
