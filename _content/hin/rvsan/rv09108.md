[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09108)   
[Rig Veda Book 9 Index](rvi09)  [Previous](rv09107)  [Next](rv09109) 

------------------------------------------------------------------------

### Rig Veda Book 9 Hymn 108

पवस्व मधुमत्तम इन्द्राय सोम करतुवित्तमो मदः \|  
महि दयुक्षतमो मदः \|\|  
यस्य ते पीत्वा वर्षभो वर्षायते.अस्य पीता सवर्विदः \|  
स सुप्रकेतो अभ्यक्रमीदिशो.अछा वाजं नैतशः \|\|  
तवं हयन्ग दैव्या पवमान जनिमानि दयुमत्तमः \|  
अम्र्तत्वाय घोषयः \|\|  
येना नवग्वो दध्यन्नपोर्णुते येन विप्रास आपिरे \|  
देवानां सुम्ने अम्र्तस्य चारुणो येन शरवांस्यानशुः \|\|  
एष सय धारया सुतो.अव्यो वारेभिः पवते मदिन्तमः \|  
करीळन्नूर्मिरपामिव \|\|  
य उस्रिया अप्या अन्तरश्मनो निर्गा अक्र्न्तदोजसा \|  
अभिव्रजं तत्निषे गव्यमश्व्यं वर्मीव धर्ष्णवा रुज \|\|  
आ सोता परि षिञ्चताश्वं न सतोममप्तुरं रजस्तुरम \|  
वनर्क्षमुदप्रुतम \|\|  
सहस्रधारं वर्षभं पयोव्र्धं परियं देवाय जन्मने \|  
रतेन य रतजातो विवाव्र्धे राजा देव रतं बर्हत \|\|  
अभि दयुम्नं बर्हद यश इषस पते दिदीहि देव देवयुः \|  
विकोशं मध्यमं युव \|\|  
आ वच्यस्व सुदक्ष चम्वोः सुतो विशां वह्निर्न विश्पतिः \|  
वर्ष्टिं दिवः पवस्व रीतिमपां जिन्वा गविष्टये धियः \|\|  
एतमु तयं मदच्युतं सहस्रधारं वर्षभं दिवो दुहुः \|  
विश्वा वसूनि बिभ्रतम \|\|  
वर्षा वि जज्ञे जनयन्नमर्त्यः परतपञ जयोतिषा तमः \|  
स सुष्टुतः कविभिर्निर्णिजं दधे तरिधात्वस्य दंससा \|\|  
स सुन्वे यो वसूनां यो रायामानेता य इळानाम \|  
सोमोयः सुक्षितीनाम \|\|  
यस्य न इन्द्रः पिबाद यस्य मरुतो यस्य वार्यमणा भगः \|  
आ येन मित्रावरुणा करामह एन्द्रमवसे महे \|\|  
इन्द्राय सोम पातवे नर्भिर्यतः सवायुधो मदिन्तमः \|  
पवस्व मधुमत्तमः \|\|  
इन्द्रस्य हार्दि सोमधानमा विश समुद्रमिव सिन्धवः \|  
जुष्टो मित्राय वरुणाय वायवे दिवो विष्टम्भ उत्तमः \|\|  

pavasva madhumattama indrāya soma kratuvittamo madaḥ \|  
mahi dyukṣatamo madaḥ \|\|  
yasya te pītvā vṛṣabho vṛṣāyate.asya pītā svarvidaḥ \|  
sa supraketo abhyakramīdiśo.achā vājaṃ naitaśaḥ \|\|  
tvaṃ hyangha daivyā pavamāna janimāni dyumattamaḥ \|  
amṛtatvāya ghoṣayaḥ \|\|  
yenā navaghvo dadhyannaporṇute yena viprāsa āpire \|  
devānāṃ sumne amṛtasya cāruṇo yena śravāṃsyānaśuḥ \|\|  
eṣa sya dhārayā suto.avyo vārebhiḥ pavate madintamaḥ \|  
krīḷannūrmirapāmiva \|\|  
ya usriyā apyā antaraśmano nirghā akṛntadojasā \|  
abhivrajaṃ tatniṣe ghavyamaśvyaṃ varmīva dhṛṣṇavā ruja \|\|  
ā sotā pari ṣiñcatāśvaṃ na stomamapturaṃ rajasturam \|  
vanaṛkṣamudaprutam \|\|  
sahasradhāraṃ vṛṣabhaṃ payovṛdhaṃ priyaṃ devāya janmane \|  
ṛtena ya ṛtajāto vivāvṛdhe rājā deva ṛtaṃ bṛhat \|\|  
abhi dyumnaṃ bṛhad yaśa iṣas pate didīhi deva devayuḥ \|  
vikośaṃ madhyamaṃ yuva \|\|  
ā vacyasva sudakṣa camvoḥ suto viśāṃ vahnirna viśpatiḥ \|  
vṛṣṭiṃ divaḥ pavasva rītimapāṃ jinvā ghaviṣṭaye dhiyaḥ \|\|  
etamu tyaṃ madacyutaṃ sahasradhāraṃ vṛṣabhaṃ divo duhuḥ \|  
viśvā vasūni bibhratam \|\|  
vṛṣā vi jajñe janayannamartyaḥ pratapañ jyotiṣā tamaḥ \|  
sa suṣṭutaḥ kavibhirnirṇijaṃ dadhe tridhātvasya daṃsasā \|\|  
sa sunve yo vasūnāṃ yo rāyāmānetā ya iḷānām \|  
somoyaḥ sukṣitīnām \|\|  
yasya na indraḥ pibād yasya maruto yasya vāryamaṇā bhaghaḥ \|  
ā yena mitrāvaruṇā karāmaha endramavase mahe \|\|  
indrāya soma pātave nṛbhiryataḥ svāyudho madintamaḥ \|  
pavasva madhumattamaḥ \|\|  
indrasya hārdi somadhānamā viśa samudramiva sindhavaḥ \|  
juṣṭo mitrāya varuṇāya vāyave divo viṣṭambha uttamaḥ \|\|  

------------------------------------------------------------------------

[Next: Hymn 109](rv09109)
