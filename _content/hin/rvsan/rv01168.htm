<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 168</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv01168">English</A>&nbsp;

<BR>
<A HREF="rvi01">Rig Veda Book 1 Index</A>&nbsp;
<A HREF="rv01167">Previous</A>&nbsp;
<A HREF="rv01169">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 168</H3>
यज्ञा-यज्ञा वः समना तुतुर्वणिर्धियं-धियं वो देवया उ दधिध्वे | <BR>
आ वो.अर्वाचः सुविताय रोदस्योर्महे वव्र्त्यामवसे सुव्र्क्तिभिः || <BR>
वव्रासो न ये सवजाः सवतवस इषं सवरभिजायन्त धूतयः | <BR>
सहस्रियासो अपां नोर्मय आसा गावो वन्द्यासो नोक्षणः || <BR>
सोमासो न ये सुतास्त्र्प्तांशवो हर्त्सु पीतासो दुवसो नासते | <BR>
ऐषामंसेषु रम्भिणीव रारभे हस्तेषु खादिश्चक्र्तिश्च सं दधे || <BR>
अव सवयुक्ता दिव आ वर्था ययुरमर्त्याः कशया चोदत तमना | <BR>
अरेणवस्तुविजाता अचुच्यवुर्द्र्ळ्हानि चिन मरुतो भराजद्र्ष्टयः || <BR>
को वो.अन्तर्मरुत रष्टिविद्युतो रेजति तमना हन्वेव जिह्वया | <BR>
धन्वच्युत इषां न यामनि पुरुप्रैषा अहन्यो नैतशः || <BR>
कव सविदस्य रजसो महस परं कवावरं मरुतो यस्मिन्नायय | <BR>
यच्च्यावयथ विथुरेव संहितं वयद्रिणा पतथ तवेषमर्णवम || <BR>
सातिर्न वो.अमवती सवर्वती तवेषा विपाका मरुतः पिपिष्वती | <BR>
भद्रा वो रातिः पर्णतो न दक्षिणा पर्थुज्रयी असुर्येव जञ्जती || <BR>
परति षटोभन्ति सिन्धवः पविभ्यो यदभ्रियां वाचमुदीरयन्ति | <BR>
अव समयन्त विद्युतः पर्थिव्यां यदी घर्तं मरुतः परुष्णुवन्ति || <BR>
असूत पर्श्निर्महते रणाय तवेषमयासां मरुतामनीकम | <BR>
ते सप्सरासो.अजनयन्ताभ्वमादित सवधामिषिरां पर्यपश्यन || <BR>
एष व सतोमो ... ||<BR>
<P></P>
yajñā-yajñā vaḥ samanā tuturvaṇirdhiyaṃ-dhiyaṃ vo devayā u dadhidhve | <BR>
ā vo.arvācaḥ suvitāya rodasyormahe vavṛtyāmavase suvṛktibhiḥ || <BR>
vavrāso na ye svajāḥ svatavasa iṣaṃ svarabhijāyanta dhūtayaḥ | <BR>
sahasriyāso apāṃ normaya āsā ghāvo vandyāso nokṣaṇaḥ || <BR>
somāso na ye sutāstṛptāṃśavo hṛtsu pītāso duvaso nāsate | <BR>
aiṣāmaṃseṣu rambhiṇīva rārabhe hasteṣu khādiścakṛtiśca saṃ dadhe || <BR>
ava svayuktā diva ā vṛthā yayuramartyāḥ kaśayā codata tmanā | <BR>
areṇavastuvijātā acucyavurdṛḷhāni cin maruto bhrājadṛṣṭayaḥ || <BR>
ko vo.antarmaruta ṛṣṭividyuto rejati tmanā hanveva jihvayā | <BR>
dhanvacyuta iṣāṃ na yāmani purupraiṣā ahanyo naitaśaḥ || <BR>
kva svidasya rajaso mahas paraṃ kvāvaraṃ maruto yasminnāyaya | <BR>
yaccyāvayatha vithureva saṃhitaṃ vyadriṇā patatha tveṣamarṇavam || <BR>
sātirna vo.amavatī svarvatī tveṣā vipākā marutaḥ pipiṣvatī | <BR>
bhadrā vo rātiḥ pṛṇato na dakṣiṇā pṛthujrayī asuryeva jañjatī || <BR>
prati ṣṭobhanti sindhavaḥ pavibhyo yadabhriyāṃ vācamudīrayanti | <BR>
ava smayanta vidyutaḥ pṛthivyāṃ yadī ghṛtaṃ marutaḥ pruṣṇuvanti || <BR>
asūta pṛśnirmahate raṇāya tveṣamayāsāṃ marutāmanīkam | <BR>
te sapsarāso.ajanayantābhvamādit svadhāmiṣirāṃ paryapaśyan || <BR>
eṣa va stomo ... ||<BR>
<P><HR>
<CENTER>
<A HREF="rv01169">Next: Hymn 169</A></CENTER>
</BODY>
</HTML>
