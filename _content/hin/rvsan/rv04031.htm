<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 31</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv04031">English</A>&nbsp;

<BR>
<A HREF="rvi04">Rig Veda Book 4 Index</A>&nbsp;
<A HREF="rv04030">Previous</A>&nbsp;
<A HREF="rv04032">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 31</H3>
कया नश चित्र आ भुवद ऊती सदाव्र्धः सखा | <BR>
कया शचिष्ठया वर्ता || <BR>
कस तवा सत्यो मदानाम मंहिष्ठो मत्सद अन्धसः | <BR>
दर्ळ्हा चिद आरुजे वसु || <BR>
अभी षु णः सखीनाम अविता जरित्णाम | <BR>
शतम भवास्य ऊतिभिः || <BR>
अभी न आ वव्र्त्स्व चक्रं न वर्त्तम अर्वतः | <BR>
नियुद्भिश चर्षणीनाम || <BR>
परवता हि करतूनाम आ हा पदेव गछसि | <BR>
अभक्षि सूर्ये सचा || <BR>
सं यत त इन्द्र मन्यवः सं चक्राणि दधन्विरे | <BR>
अध तवे अध सूर्ये || <BR>
उत समा हि तवाम आहुर इन मघवानं शचीपते | <BR>
दातारम अविदीधयुम || <BR>
उत समा सद्य इत परि शशमानाय सुन्वते | <BR>
पुरू चिन मंहसे वसु || <BR>
नहि षमा ते शतं चन राधो वरन्त आमुरः | <BR>
न चयौत्नानि करिष्यतः || <BR>
अस्मां अवन्तु ते शतम अस्मान सहस्रम ऊतयः | <BR>
अस्मान विश्वा अभिष्टयः || <BR>
अस्मां इहा वर्णीष्व सख्याय सवस्तये | <BR>
महो राये दिवित्मते || <BR>
अस्मां अविड्ढि विश्वहेन्द्र राया परीणसा | <BR>
अस्मान विश्वाभिर ऊतिभिः || <BR>
अस्मभ्यं तां अपा वर्धि वरजां अस्तेव गोमतः | <BR>
नवाभिर इन्द्रोतिभिः || <BR>
अस्माकं धर्ष्णुया रथो दयुमां इन्द्रानपच्युतः | <BR>
गव्युर अश्वयुर ईयते || <BR>
अस्माकम उत्तमं कर्धि शरवो देवेषु सूर्य | <BR>
वर्षिष्ठं दयाम इवोपरि ||<BR>
<P></P>
kayā naś citra ā bhuvad ūtī sadāvṛdhaḥ sakhā | <BR>
kayā śaciṣṭhayā vṛtā || <BR>
kas tvā satyo madānām maṃhiṣṭho matsad andhasaḥ | <BR>
dṛḷhā cid āruje vasu || <BR>
abhī ṣu ṇaḥ sakhīnām avitā jaritṇām | <BR>
śatam bhavāsy ūtibhiḥ || <BR>
abhī na ā vavṛtsva cakraṃ na vṛttam arvataḥ | <BR>
niyudbhiś carṣaṇīnām || <BR>
pravatā hi kratūnām ā hā padeva ghachasi | <BR>
abhakṣi sūrye sacā || <BR>
saṃ yat ta indra manyavaḥ saṃ cakrāṇi dadhanvire | <BR>
adha tve adha sūrye || <BR>
uta smā hi tvām āhur in maghavānaṃ śacīpate | <BR>
dātāram avidīdhayum || <BR>
uta smā sadya it pari śaśamānāya sunvate | <BR>
purū cin maṃhase vasu || <BR>
nahi ṣmā te śataṃ cana rādho varanta āmuraḥ | <BR>
na cyautnāni kariṣyataḥ || <BR>
asmāṃ avantu te śatam asmān sahasram ūtayaḥ | <BR>
asmān viśvā abhiṣṭayaḥ || <BR>
asmāṃ ihā vṛṇīṣva sakhyāya svastaye | <BR>
maho rāye divitmate || <BR>
asmāṃ aviḍḍhi viśvahendra rāyā parīṇasā | <BR>
asmān viśvābhir ūtibhiḥ || <BR>
asmabhyaṃ tāṃ apā vṛdhi vrajāṃ asteva ghomataḥ | <BR>
navābhir indrotibhiḥ || <BR>
asmākaṃ dhṛṣṇuyā ratho dyumāṃ indrānapacyutaḥ | <BR>
ghavyur aśvayur īyate || <BR>
asmākam uttamaṃ kṛdhi śravo deveṣu sūrya | <BR>
varṣiṣṭhaṃ dyām ivopari ||<BR>
<P><HR>
<CENTER>
<A HREF="rv04032">Next: Hymn 32</A></CENTER>
</BODY>
</HTML>
