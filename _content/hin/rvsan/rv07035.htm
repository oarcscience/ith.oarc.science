<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 7: Hymn 35</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv07035">English</A>&nbsp;

<BR>
<A HREF="rvi07">Rig Veda Book 7 Index</A>&nbsp;
<A HREF="rv07034">Previous</A>&nbsp;
<A HREF="rv07036">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 7 Hymn 35</H3>
शं न इन्द्राग्नी भवतामवोभिः शं न इन्द्रावरुणा रातहव्या | <BR>
शमिन्द्रासोमा सुविताय शं योः शं न इन्द्रापूषणा वाजसातौ || <BR>
शं नो भगः शमु नः शंसो अस्तु शं नः पुरन्धिःशमु सन्तु रायः | <BR>
शं नः सत्यस्य सुयमस्य शंसःशं नो अर्यमा पुरुजातो अस्तु || <BR>
शं नो धाता शमु धर्ता नो अस्तु शं न उरूची भवतुस्वधाभिः | <BR>
शं रोदसी बर्हती शं नो अद्रिः शं नोदेवानां सुहवानि सन्तु || <BR>
शं नो अग्निर्ज्योतिरनीको अस्तु शं नो मित्रावरुणावश्विना शम | <BR>
शं नः सुक्र्तां सुक्र्तानि सन्तु शं न इषिरोभि वातु वातः || <BR>
शं नो दयावाप्र्थिवी पूर्वहूतौ शमन्तरिक्षं दर्शयेनो अस्तु | <BR>
शं न ओषधीर्वनिनो भवन्तु शं नो रजसस पतिरस्तु जिष्णुः || <BR>
शं न इन्द्रो वसुभिर्देवो अस्तु शमादित्येभिर्वरुणः सुशंसः | <BR>
शं नो रुद्रो रुद्रेभिर्जलाषः शं नस्त्वष्टा गनाभिरिह शर्णोतु || <BR>
शं नः सोमो भवतु बरह्म शं नः शं नो गरावाणःशमु सन्तु यज्ञाः | <BR>
शं नः सवरूणां मितयो भवन्तु शं नः परस्वः शं वस्तु वेदिः || <BR>
शं नः सूर्य उरुचक्षा उदेतु शं नश्चतस्रः परदिशो भवन्तु | <BR>
शं नः पर्वता धरुवयो भवन्तु शं नः सिन्धवः शमु सन्त्वापः || <BR>
शं नो अदितिर्भवतु वरतेभिः शं नो भवन्तु मरुतः सवर्काः | <BR>
शं नो विष्णुः शं उ पूषा नो अस्तु शं नो भवित्रं शं वस्तु वायुः || <BR>
शं नो देवः सविता तरायमाणः शं नो भवन्तूषसो विभातीः | <BR>
शं नः पर्जन्यो भवतु परजाभ्यः शं नःक्षेत्रस्य पतिरस्तु शम्भुः || <BR>
शं नो देवा विश्वदेवा भवन्तु शं सरस्वती सह धीभिरस्तु | <BR>
शमभिषाचः शमु रातिषाचः शं नो दिव्याः पार्थिवाः शं नो अप्याः || <BR>
शं नः सत्यस्य पतयो भवन्तु शं नो अर्वन्तः शमु सन्तु गावः | <BR>
शं न रभवः सुक्र्तः सुहस्ताः शं नो भवन्तु पितरो हवेषु || <BR>
शं नो अज एकपाद देवो अस्तु शं नो.अहिर्बुध्न्यः शं समुद्रः | <BR>
शं नो अपां नपात पेरुरस्तु शं नः पर्श्निर्भवतु देवगोपा || <BR>
आदित्या रुद्रा वसवो जुषन्तेदं बरह्म करियमाणं नवीयः | <BR>
शर्ण्वन्तु नि दिव्याः पार्थिवासो गोजाता उत ये यज्ञियासः || <BR>
ये देवानां यज्ञिया यज्ञियानां मनोर्यजत्रा अम्र्ता रतज्ञाः | <BR>
ते नो रासन्तामुरुगायमद्य यूयं पात ... || <BR>
<P></P>
śaṃ na indrāghnī bhavatāmavobhiḥ śaṃ na indrāvaruṇā rātahavyā | <BR>
śamindrāsomā suvitāya śaṃ yoḥ śaṃ na indrāpūṣaṇā vājasātau || <BR>
śaṃ no bhaghaḥ śamu naḥ śaṃso astu śaṃ naḥ purandhiḥśamu santu rāyaḥ | <BR>
śaṃ naḥ satyasya suyamasya śaṃsaḥśaṃ no aryamā purujāto astu || <BR>
śaṃ no dhātā śamu dhartā no astu śaṃ na urūcī bhavatusvadhābhiḥ | <BR>
śaṃ rodasī bṛhatī śaṃ no adriḥ śaṃ nodevānāṃ suhavāni santu || <BR>
śaṃ no aghnirjyotiranīko astu śaṃ no mitrāvaruṇāvaśvinā śam | <BR>
śaṃ naḥ sukṛtāṃ sukṛtāni santu śaṃ na iṣiroabhi vātu vātaḥ || <BR>
śaṃ no dyāvāpṛthivī pūrvahūtau śamantarikṣaṃ dṛśayeno astu | <BR>
śaṃ na oṣadhīrvanino bhavantu śaṃ no rajasas patirastu jiṣṇuḥ || <BR>
śaṃ na indro vasubhirdevo astu śamādityebhirvaruṇaḥ suśaṃsaḥ | <BR>
śaṃ no rudro rudrebhirjalāṣaḥ śaṃ nastvaṣṭā ghnābhiriha śṛṇotu || <BR>
śaṃ naḥ somo bhavatu brahma śaṃ naḥ śaṃ no ghrāvāṇaḥśamu santu yajñāḥ | <BR>
śaṃ naḥ svarūṇāṃ mitayo bhavantu śaṃ naḥ prasvaḥ śaṃ vastu vediḥ || <BR>
śaṃ naḥ sūrya urucakṣā udetu śaṃ naścatasraḥ pradiśo bhavantu | <BR>
śaṃ naḥ parvatā dhruvayo bhavantu śaṃ naḥ sindhavaḥ śamu santvāpaḥ || <BR>
śaṃ no aditirbhavatu vratebhiḥ śaṃ no bhavantu marutaḥ svarkāḥ | <BR>
śaṃ no viṣṇuḥ śaṃ u pūṣā no astu śaṃ no bhavitraṃ śaṃ vastu vāyuḥ || <BR>
śaṃ no devaḥ savitā trāyamāṇaḥ śaṃ no bhavantūṣaso vibhātīḥ | <BR>
śaṃ naḥ parjanyo bhavatu prajābhyaḥ śaṃ naḥkṣetrasya patirastu śambhuḥ || <BR>
śaṃ no devā viśvadevā bhavantu śaṃ sarasvatī saha dhībhirastu | <BR>
śamabhiṣācaḥ śamu rātiṣācaḥ śaṃ no divyāḥ pārthivāḥ śaṃ no apyāḥ || <BR>
śaṃ naḥ satyasya patayo bhavantu śaṃ no arvantaḥ śamu santu ghāvaḥ | <BR>
śaṃ na ṛbhavaḥ sukṛtaḥ suhastāḥ śaṃ no bhavantu pitaro haveṣu || <BR>
śaṃ no aja ekapād devo astu śaṃ no.ahirbudhnyaḥ śaṃ samudraḥ | <BR>
śaṃ no apāṃ napāt perurastu śaṃ naḥ pṛśnirbhavatu devaghopā || <BR>
ādityā rudrā vasavo juṣantedaṃ brahma kriyamāṇaṃ navīyaḥ | <BR>
śṛṇvantu ni divyāḥ pārthivāso ghojātā uta ye yajñiyāsaḥ || <BR>
ye devānāṃ yajñiyā yajñiyānāṃ manoryajatrā amṛtā ṛtajñāḥ | <BR>
te no rāsantāmurughāyamadya yūyaṃ pāta ... || <BR>
<P><HR>
<CENTER>
<A HREF="rv07036">Next: Hymn 36</A></CENTER>
</BODY>
</HTML>
