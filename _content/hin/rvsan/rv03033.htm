<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 3: Hymn 33</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv03033.htm">English</A>&nbsp;

<BR>
<A HREF="rvi03.htm">Rig Veda Book 3 Index</A>&nbsp;
<A HREF="rv03032.htm">Previous</A>&nbsp;
<A HREF="rv03034.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 3 Hymn 33</H3>
पर पर्वतानामुशती उपस्थादश्वे इव विषिते हासमाने | <BR>
गावेव शुभ्रे मातरा रिहाणे विपाट छुतुद्री पयसाजवेते || <BR>
इन्द्रेषिते परसवं भिक्षमाणे अछा समुद्रं रथ्येव याथः | <BR>
समाराणे ऊर्मिभिः पिन्वमाने अन्या वामन्यामप्येति शुभ्रे || <BR>
अछा सिन्धुं मात्र्तमामयासं विपाशमुर्वीं सुभगामगन्म | <BR>
वत्समिव मातरा संरिहाणे समानं योनिमनु संचरन्ती || <BR>
एन वयं पयसा पिन्वमाना अनु योनिं देवक्र्तं चरन्तीः | <BR>
न वर्तवे परसवः सर्गतक्तः किंयुर्विप्रो नद्यो जोहवीति || <BR>
रमध्वं मे वचसे सोम्याय रतावरीरुप मुहूर्तमेवैः | <BR>
पर सिन्धुमछा बर्हती मनीषावस्युरह्वे कुशिकस्य सूनुः || <BR>
इन्द्रो अस्मानरदद वज्रबाहुरपाहन वर्त्रं परिधिं नदीनाम | <BR>
देवो.अनयत सवित सुपाणिस्तस्य वयं परसवे याम उर्वीः || <BR>
परवाच्यं शश्वधा वीर्यं तदिन्द्रस्य कर्म यदहिंविव्र्श्चत | <BR>
वि वज्रेण परिषदो जघानायन्नापो.अयनमिछमानाः || <BR>
एतद वचो जरितर्मापि मर्ष्ठा आ यत ते घोषानुत्तरा युगानि | <BR>
उक्थेषु कारो परति नो जुषस्व मा नो नि कः पुरुषत्रा नमस्ते || <BR>
ओ षु सवसारः कारवे शर्णोत ययौ वो दूरादनसा रथेन | <BR>
नि षू नमध्वं भवता सुपारा अधोक्षाः सिन्धवःस्रोत्याभिः || <BR>
आ ते कारो शर्णवामा वचांसि ययाथ दूरादनसा रथेन | <BR>
नि ते नंसै पीप्यानेव योषा मर्यायेव कन्या शश्वचै ते || <BR>
यदङग तवा भरताः सन्तरेयुर्गव्यन गराम इषित इन्द्रजूतः | <BR>
अर्षादह परसवः सर्गतक्त आ वो वर्णे सुमतिं यज्ञियानाम || <BR>
अतारिषुर्भरता गव्यवः समभक्त विप्रः सुमतिं नदीनाम | <BR>
पर पिन्वध्वमिषयन्तीः सुराधा आ वक्षणाः पर्णध्वं यात शीभम || <BR>
उद व ऊर्मिः शम्या हन्त्वापो योक्त्राणि मुञ्चत | <BR>
मादुष्क्र्तौ वयेनसाघ्न्यौ शूनमारताम ||<BR>
<P></P>
pra parvatānāmuśatī upasthādaśve iva viṣite hāsamāne | <BR>
ghāveva śubhre mātarā rihāṇe vipāṭ chutudrī payasājavete || <BR>
indreṣite prasavaṃ bhikṣamāṇe achā samudraṃ rathyeva yāthaḥ | <BR>
samārāṇe ūrmibhiḥ pinvamāne anyā vāmanyāmapyeti śubhre || <BR>
achā sindhuṃ mātṛtamāmayāsaṃ vipāśamurvīṃ subhaghāmaghanma | <BR>
vatsamiva mātarā saṃrihāṇe samānaṃ yonimanu saṃcarantī || <BR>
ena vayaṃ payasā pinvamānā anu yoniṃ devakṛtaṃ carantīḥ | <BR>
na vartave prasavaḥ sarghataktaḥ kiṃyurvipro nadyo johavīti || <BR>
ramadhvaṃ me vacase somyāya ṛtāvarīrupa muhūrtamevaiḥ | <BR>
pra sindhumachā bṛhatī manīṣāvasyurahve kuśikasya sūnuḥ || <BR>
indro asmānaradad vajrabāhurapāhan vṛtraṃ paridhiṃ nadīnām | <BR>
devo.anayat savita supāṇistasya vayaṃ prasave yāma urvīḥ || <BR>
pravācyaṃ śaśvadhā vīryaṃ tadindrasya karma yadahiṃvivṛścat | <BR>
vi vajreṇa pariṣado jaghānāyannāpo.ayanamichamānāḥ || <BR>
etad vaco jaritarmāpi mṛṣṭhā ā yat te ghoṣānuttarā yughāni | <BR>
uktheṣu kāro prati no juṣasva mā no ni kaḥ puruṣatrā namaste || <BR>
o ṣu svasāraḥ kārave śṛṇota yayau vo dūrādanasā rathena | <BR>
ni ṣū namadhvaṃ bhavatā supārā adhoakṣāḥ sindhavaḥsrotyābhiḥ || <BR>
ā te kāro śṛṇavāmā vacāṃsi yayātha dūrādanasā rathena | <BR>
ni te naṃsai pīpyāneva yoṣā maryāyeva kanyā śaśvacai te || <BR>
yadaṅgha tvā bharatāḥ santareyurghavyan ghrāma iṣita indrajūtaḥ | <BR>
arṣādaha prasavaḥ sarghatakta ā vo vṛṇe sumatiṃ yajñiyānām || <BR>
atāriṣurbharatā ghavyavaḥ samabhakta vipraḥ sumatiṃ nadīnām | <BR>
pra pinvadhvamiṣayantīḥ surādhā ā vakṣaṇāḥ pṛṇadhvaṃ yāta śībham || <BR>
ud va ūrmiḥ śamyā hantvāpo yoktrāṇi muñcata | <BR>
māduṣkṛtau vyenasāghnyau śūnamāratām ||<BR>
<P><HR>
<CENTER>
<A HREF="rv03034.htm">Next: Hymn 34</A></CENTER>
</BODY>
</HTML>
