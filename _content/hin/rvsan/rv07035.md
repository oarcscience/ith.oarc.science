[Intangible Textual Heritage](../../index)  [Hinduism](../index) 
[Index](index)   
[English](../rigveda/rv07035)   
[Rig Veda Book 7 Index](rvi07)  [Previous](rv07034)  [Next](rv07036) 

------------------------------------------------------------------------

### Rig Veda Book 7 Hymn 35

शं न इन्द्राग्नी भवतामवोभिः शं न इन्द्रावरुणा रातहव्या \|  
शमिन्द्रासोमा सुविताय शं योः शं न इन्द्रापूषणा वाजसातौ \|\|  
शं नो भगः शमु नः शंसो अस्तु शं नः पुरन्धिःशमु सन्तु रायः \|  
शं नः सत्यस्य सुयमस्य शंसःशं नो अर्यमा पुरुजातो अस्तु \|\|  
शं नो धाता शमु धर्ता नो अस्तु शं न उरूची भवतुस्वधाभिः \|  
शं रोदसी बर्हती शं नो अद्रिः शं नोदेवानां सुहवानि सन्तु \|\|  
शं नो अग्निर्ज्योतिरनीको अस्तु शं नो मित्रावरुणावश्विना शम \|  
शं नः सुक्र्तां सुक्र्तानि सन्तु शं न इषिरोभि वातु वातः \|\|  
शं नो दयावाप्र्थिवी पूर्वहूतौ शमन्तरिक्षं दर्शयेनो अस्तु \|  
शं न ओषधीर्वनिनो भवन्तु शं नो रजसस पतिरस्तु जिष्णुः \|\|  
शं न इन्द्रो वसुभिर्देवो अस्तु शमादित्येभिर्वरुणः सुशंसः \|  
शं नो रुद्रो रुद्रेभिर्जलाषः शं नस्त्वष्टा गनाभिरिह शर्णोतु \|\|  
शं नः सोमो भवतु बरह्म शं नः शं नो गरावाणःशमु सन्तु यज्ञाः \|  
शं नः सवरूणां मितयो भवन्तु शं नः परस्वः शं वस्तु वेदिः \|\|  
शं नः सूर्य उरुचक्षा उदेतु शं नश्चतस्रः परदिशो भवन्तु \|  
शं नः पर्वता धरुवयो भवन्तु शं नः सिन्धवः शमु सन्त्वापः \|\|  
शं नो अदितिर्भवतु वरतेभिः शं नो भवन्तु मरुतः सवर्काः \|  
शं नो विष्णुः शं उ पूषा नो अस्तु शं नो भवित्रं शं वस्तु वायुः \|\|  
शं नो देवः सविता तरायमाणः शं नो भवन्तूषसो विभातीः \|  
शं नः पर्जन्यो भवतु परजाभ्यः शं नःक्षेत्रस्य पतिरस्तु शम्भुः \|\|  
शं नो देवा विश्वदेवा भवन्तु शं सरस्वती सह धीभिरस्तु \|  
शमभिषाचः शमु रातिषाचः शं नो दिव्याः पार्थिवाः शं नो अप्याः \|\|  
शं नः सत्यस्य पतयो भवन्तु शं नो अर्वन्तः शमु सन्तु गावः \|  
शं न रभवः सुक्र्तः सुहस्ताः शं नो भवन्तु पितरो हवेषु \|\|  
शं नो अज एकपाद देवो अस्तु शं नो.अहिर्बुध्न्यः शं समुद्रः \|  
शं नो अपां नपात पेरुरस्तु शं नः पर्श्निर्भवतु देवगोपा \|\|  
आदित्या रुद्रा वसवो जुषन्तेदं बरह्म करियमाणं नवीयः \|  
शर्ण्वन्तु नि दिव्याः पार्थिवासो गोजाता उत ये यज्ञियासः \|\|  
ये देवानां यज्ञिया यज्ञियानां मनोर्यजत्रा अम्र्ता रतज्ञाः \|  
ते नो रासन्तामुरुगायमद्य यूयं पात ... \|\|  

śaṃ na indrāghnī bhavatāmavobhiḥ śaṃ na indrāvaruṇā rātahavyā \|  
śamindrāsomā suvitāya śaṃ yoḥ śaṃ na indrāpūṣaṇā vājasātau \|\|  
śaṃ no bhaghaḥ śamu naḥ śaṃso astu śaṃ naḥ purandhiḥśamu santu rāyaḥ
\|  
śaṃ naḥ satyasya suyamasya śaṃsaḥśaṃ no aryamā purujāto astu \|\|  
śaṃ no dhātā śamu dhartā no astu śaṃ na urūcī bhavatusvadhābhiḥ \|  
śaṃ rodasī bṛhatī śaṃ no adriḥ śaṃ nodevānāṃ suhavāni santu \|\|  
śaṃ no aghnirjyotiranīko astu śaṃ no mitrāvaruṇāvaśvinā śam \|  
śaṃ naḥ sukṛtāṃ sukṛtāni santu śaṃ na iṣiroabhi vātu vātaḥ \|\|  
śaṃ no dyāvāpṛthivī pūrvahūtau śamantarikṣaṃ dṛśayeno astu \|  
śaṃ na oṣadhīrvanino bhavantu śaṃ no rajasas patirastu jiṣṇuḥ \|\|  
śaṃ na indro vasubhirdevo astu śamādityebhirvaruṇaḥ suśaṃsaḥ \|  
śaṃ no rudro rudrebhirjalāṣaḥ śaṃ nastvaṣṭā ghnābhiriha śṛṇotu \|\|  
śaṃ naḥ somo bhavatu brahma śaṃ naḥ śaṃ no ghrāvāṇaḥśamu santu yajñāḥ
\|  
śaṃ naḥ svarūṇāṃ mitayo bhavantu śaṃ naḥ prasvaḥ śaṃ vastu vediḥ \|\|  
śaṃ naḥ sūrya urucakṣā udetu śaṃ naścatasraḥ pradiśo bhavantu \|  
śaṃ naḥ parvatā dhruvayo bhavantu śaṃ naḥ sindhavaḥ śamu santvāpaḥ
\|\|  
śaṃ no aditirbhavatu vratebhiḥ śaṃ no bhavantu marutaḥ svarkāḥ \|  
śaṃ no viṣṇuḥ śaṃ u pūṣā no astu śaṃ no bhavitraṃ śaṃ vastu vāyuḥ \|\|  
śaṃ no devaḥ savitā trāyamāṇaḥ śaṃ no bhavantūṣaso vibhātīḥ \|  
śaṃ naḥ parjanyo bhavatu prajābhyaḥ śaṃ naḥkṣetrasya patirastu śambhuḥ
\|\|  
śaṃ no devā viśvadevā bhavantu śaṃ sarasvatī saha dhībhirastu \|  
śamabhiṣācaḥ śamu rātiṣācaḥ śaṃ no divyāḥ pārthivāḥ śaṃ no apyāḥ \|\|  
śaṃ naḥ satyasya patayo bhavantu śaṃ no arvantaḥ śamu santu ghāvaḥ \|  
śaṃ na ṛbhavaḥ sukṛtaḥ suhastāḥ śaṃ no bhavantu pitaro haveṣu \|\|  
śaṃ no aja ekapād devo astu śaṃ no.ahirbudhnyaḥ śaṃ samudraḥ \|  
śaṃ no apāṃ napāt perurastu śaṃ naḥ pṛśnirbhavatu devaghopā \|\|  
ādityā rudrā vasavo juṣantedaṃ brahma kriyamāṇaṃ navīyaḥ \|  
śṛṇvantu ni divyāḥ pārthivāso ghojātā uta ye yajñiyāsaḥ \|\|  
ye devānāṃ yajñiyā yajñiyānāṃ manoryajatrā amṛtā ṛtajñāḥ \|  
te no rāsantāmurughāyamadya yūyaṃ pāta ... \|\|  

------------------------------------------------------------------------

[Next: Hymn 36](rv07036)
