[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09001)   
[Rig Veda Book 9 Index](rvi09)  [Previous](rv08103)  [Next](rv09002) 

------------------------------------------------------------------------

### Rig Veda Book 9 Hymn 1

सवादिष्ठया मदिष्ठया पवस्व सोम धारया \|  
इन्द्राय पातवे सुतः \|\|  
रक्षोहा विश्वचर्षनिरभि योनिमयोहतम \|  
दरुणा सधस्थमासदत \|\|  
वरिवोधातमो भव मंहिष्ठो वर्त्रहन्तमः \|  
पर्षि राधोमघोनाम \|\|  
अभ्यर्ष महानां देवानां वीतिमन्धसा \|  
अभि वाजमुत शरवः \|\|  
तवामछा चरामसि तदिदर्थं दिवे-दिवे \|  
इन्दो तवे न आशसः \|\|  
पुनाति ते परिस्रुतं सोमं सूर्यस्य दुहिता \|  
वारेण शश्वता तना \|\|  
तमीमण्वीः समर्य आ गर्भ्णन्ति योषणो दश \|  
सवसारः पार्ये दिवि \|\|  
तमीं हिन्वन्त्यग्रुवो धमन्ति बाकुरं दर्तिम \|  
तरिधातु वारणं मधु \|\|  
अभीममघ्न्या उत शरीणन्ति धेनवः शिशुम \|  
सोममिन्द्राय पातवे \|\|  
अस्येदिन्द्रो मदेष्वा विश्वा वर्त्राणि जिघ्नते \|  
शूरो मघा च मंहते \|\|  

svādiṣṭhayā madiṣṭhayā pavasva soma dhārayā \|  
indrāya pātave sutaḥ \|\|  
rakṣohā viśvacarṣanirabhi yonimayohatam \|  
druṇā sadhasthamāsadat \|\|  
varivodhātamo bhava maṃhiṣṭho vṛtrahantamaḥ \|  
parṣi rādhomaghonām \|\|  
abhyarṣa mahānāṃ devānāṃ vītimandhasā \|  
abhi vājamuta śravaḥ \|\|  
tvāmachā carāmasi tadidarthaṃ dive-dive \|  
indo tve na āśasaḥ \|\|  
punāti te parisrutaṃ somaṃ sūryasya duhitā \|  
vāreṇa śaśvatā tanā \|\|  
tamīmaṇvīḥ samarya ā ghṛbhṇanti yoṣaṇo daśa \|  
svasāraḥ pārye divi \|\|  
tamīṃ hinvantyaghruvo dhamanti bākuraṃ dṛtim \|  
tridhātu vāraṇaṃ madhu \|\|  
abhīmamaghnyā uta śrīṇanti dhenavaḥ śiśum \|  
somamindrāya pātave \|\|  
asyedindro madeṣvā viśvā vṛtrāṇi jighnate \|  
śūro maghā ca maṃhate \|\|  

------------------------------------------------------------------------

[Next: Hymn 2](rv09002)
