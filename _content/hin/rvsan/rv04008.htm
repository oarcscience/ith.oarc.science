<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 4: Hymn 8</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv04008.htm">English</A>&nbsp;

<BR>
<A HREF="rvi04.htm">Rig Veda Book 4 Index</A>&nbsp;
<A HREF="rv04007.htm">Previous</A>&nbsp;
<A HREF="rv04009.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 4 Hymn 8</H3>
दूतं वो विश्ववेदसं हव्यवाहम अमर्त्यम | <BR>
यजिष्ठम रञ्जसे गिरा || <BR>
स हि वेदा वसुधितिम महां आरोधनं दिवः | <BR>
स देवां एह वक्षति || <BR>
स वेद देव आनमं देवां रतायते दमे | <BR>
दाति परियाणि चिद वसु || <BR>
स होता सेद उ दूत्यं चिकित्वां अन्तर ईयते | <BR>
विद्वां आरोधनं दिवः || <BR>
ते सयाम ये अग्नये ददाशुर हव्यदातिभिः | <BR>
य ईम पुष्यन्त इन्धते || <BR>
ते राया ते सुवीर्यैः ससवांसो वि शर्ण्विरे | <BR>
ये अग्ना दधिरे दुवः || <BR>
अस्मे रायो दिवे-दिवे सं चरन्तु पुरुस्प्र्हः | <BR>
अस्मे वाजास ईरताम || <BR>
स विप्रश चर्षणीनां शवसा मानुषाणाम | <BR>
अति कषिप्रेव विध्यति ||<BR>
<P></P>
dūtaṃ vo viśvavedasaṃ havyavāham amartyam | <BR>
yajiṣṭham ṛñjase ghirā || <BR>
sa hi vedā vasudhitim mahāṃ ārodhanaṃ divaḥ | <BR>
sa devāṃ eha vakṣati || <BR>
sa veda deva ānamaṃ devāṃ ṛtāyate dame | <BR>
dāti priyāṇi cid vasu || <BR>
sa hotā sed u dūtyaṃ cikitvāṃ antar īyate | <BR>
vidvāṃ ārodhanaṃ divaḥ || <BR>
te syāma ye aghnaye dadāśur havyadātibhiḥ | <BR>
ya īm puṣyanta indhate || <BR>
te rāyā te suvīryaiḥ sasavāṃso vi śṛṇvire | <BR>
ye aghnā dadhire duvaḥ || <BR>
asme rāyo dive-dive saṃ carantu puruspṛhaḥ | <BR>
asme vājāsa īratām || <BR>
sa vipraś carṣaṇīnāṃ śavasā mānuṣāṇām | <BR>
ati kṣipreva vidhyati ||<BR>
<P><HR>
<CENTER>
<A HREF="rv04009.htm">Next: Hymn 9</A></CENTER>
</BODY>
</HTML>
