<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 138</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01138.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01137.htm">Previous</A>&nbsp;
<A HREF="rv01139.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 138</H3>
पर-पर पूष्णस तुविजातस्य शस्यते महित्वम अस्य तवसो न तन्दते सतोत्रम अस्य न तन्दते | <BR>
अर्चामि सुम्नयन्न अहम अन्त्यूतिम मयोभुवम | <BR>
विश्वस्य यो मन आयुयुवे मखो देव आयुयुवे मखः || <BR>
पर हि तवा पूषन्न अजिरं न यामनि सतोमेभिः कर्ण्व रणवो यथा मर्ध उष्ट्रो न पीपरो मर्धः | <BR>
हुवे यत तवा मयोभुवं देवं सख्याय मर्त्यः | <BR>
अस्माकम आङगूषान दयुम्निनस कर्धि वाजेषु दयुम्निनस कर्धि || <BR>
यस्य ते पूषन सख्ये विपन्यवः करत्वा चित सन्तो ऽवसा बुभुज्रिर इति करत्वा बुभुज्रिरे | <BR>
ताम अनु तवा नवीयसीं नियुतं राय ईमहे | <BR>
अहेळमान उरुशंस सरी भव वाजे-वाजे सरी भव || <BR>
अस्या ऊ षु ण उप सातये भुवो ऽहेळमानो ररिवां अजाश्व शरवस्यताम अजाश्व | <BR>
ओ षु तवा वव्र्तीमहि सतोमेभिर दस्म साधुभिः | <BR>
नहि तवा पूषन्न अतिमन्य आघ्र्णे न ते सख्यम अपह्नुवे ||<BR>
<P></P>
pra-pra pūṣṇas tuvijātasya śasyate mahitvam asya tavaso na tandate stotram asya na tandate | <BR>
arcāmi sumnayann aham antyūtim mayobhuvam | <BR>
viśvasya yo mana āyuyuve makho deva āyuyuve makhaḥ || <BR>
pra hi tvā pūṣann ajiraṃ na yāmani stomebhiḥ kṛṇva ṛṇavo yathā mṛdha uṣṭro na pīparo mṛdhaḥ | <BR>
huve yat tvā mayobhuvaṃ devaṃ sakhyāya martyaḥ | <BR>
asmākam āṅghūṣān dyumninas kṛdhi vājeṣu dyumninas kṛdhi || <BR>
yasya te pūṣan sakhye vipanyavaḥ kratvā cit santo 'vasā bubhujrira iti kratvā bubhujrire | <BR>
tām anu tvā navīyasīṃ niyutaṃ rāya īmahe | <BR>
aheḷamāna uruśaṃsa sarī bhava vāje-vāje sarī bhava || <BR>
asyā ū ṣu ṇa upa sātaye bhuvo 'heḷamāno rarivāṃ ajāśva śravasyatām ajāśva | <BR>
o ṣu tvā vavṛtīmahi stomebhir dasma sādhubhiḥ | <BR>
nahi tvā pūṣann atimanya āghṛṇe na te sakhyam apahnuve ||<BR>
<P><HR>
<CENTER>
<A HREF="rv01139.htm">Next: Hymn 139</A></CENTER>
</BODY>
</HTML>
