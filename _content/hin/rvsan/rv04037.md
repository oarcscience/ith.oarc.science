[Intangible Textual Heritage](../../index)  [Hinduism](../index) 
[Index](index)   
[English](../rigveda/rv04037)   
[Rig Veda Book 4 Index](rvi04)  [Previous](rv04036)  [Next](rv04038) 

------------------------------------------------------------------------

### Rig Veda Book 4 Hymn 37

उप नो वाजा अध्वरम रभुक्षा देवा यात पथिभिर देवयानैः \|  
यथा यज्ञम मनुषो विक्ष्व आसु दधिध्वे रण्वाः सुदिनेष्व अह्नाम \|\|  
ते वो हर्दे मनसे सन्तु यज्ञा जुष्टासो अद्य घर्तनिर्णिजो गुः \|  
पर वः सुतासो हरयन्त पूर्णाः करत्वे दक्षाय हर्षयन्त पीताः \|\|  
तर्युदायं देवहितं यथा व सतोमो वाजा रभुक्षणो ददे वः \|  
जुह्वे मनुष्वद उपरासु विक्षु युष्मे सचा बर्हद्दिवेषु सोमम \|\|  
पीवोश्वाः शुचद्रथा हि भूतायःशिप्रा वाजिनः सुनिष्काः \|  
इन्द्रस्य सूनो शवसो नपातो ऽनु वश चेत्य अग्रियम मदाय \|\|  
रभुम रभुक्षणो रयिं वाजे वाजिन्तमं युजम \|  
इन्द्रस्वन्तं हवामहे सदासातमम अश्विनम \|\|  
सेद रभवो यम अवथ यूयम इन्द्रश च मर्त्यम \|  
स धीभिर अस्तु सनिता मेधसाता सो अर्वता \|\|  
वि नो वाजा रभुक्षणः पथश चितन यष्टवे \|  
अस्मभ्यं सूरय सतुता विश्वा आशास तरीषणि \|\|  
तं नो वाजा रभुक्षण इन्द्र नासत्या रयिम \|  
सम अश्वं चर्षणिभ्य आ पुरु शस्त मघत्तये \|\|  

upa no vājā adhvaram ṛbhukṣā devā yāta pathibhir devayānaiḥ \|  
yathā yajñam manuṣo vikṣv āsu dadhidhve raṇvāḥ sudineṣv ahnām \|\|  
te vo hṛde manase santu yajñā juṣṭāso adya ghṛtanirṇijo ghuḥ \|  
pra vaḥ sutāso harayanta pūrṇāḥ kratve dakṣāya harṣayanta pītāḥ \|\|  
tryudāyaṃ devahitaṃ yathā va stomo vājā ṛbhukṣaṇo dade vaḥ \|  
juhve manuṣvad uparāsu vikṣu yuṣme sacā bṛhaddiveṣu somam \|\|  
pīvoaśvāḥ śucadrathā hi bhūtāyaḥśiprā vājinaḥ suniṣkāḥ \|  
indrasya sūno śavaso napāto 'nu vaś cety aghriyam madāya \|\|  
ṛbhum ṛbhukṣaṇo rayiṃ vāje vājintamaṃ yujam \|  
indrasvantaṃ havāmahe sadāsātamam aśvinam \|\|  
sed ṛbhavo yam avatha yūyam indraś ca martyam \|  
sa dhībhir astu sanitā medhasātā so arvatā \|\|  
vi no vājā ṛbhukṣaṇaḥ pathaś citana yaṣṭave \|  
asmabhyaṃ sūraya stutā viśvā āśās tarīṣaṇi \|\|  
taṃ no vājā ṛbhukṣaṇa indra nāsatyā rayim \|  
sam aśvaṃ carṣaṇibhya ā puru śasta maghattaye \|\|  

------------------------------------------------------------------------

[Next: Hymn 38](rv04038)
