<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 8: Hymn 62</TITLE>
</HEAD>
<BODY>
<CENTER>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;

<BR>
<A HREF="../rigveda/rv08062">English</A>&nbsp;

<BR>
<A HREF="rvi08">Rig Veda Book 8 Index</A>&nbsp;
<A HREF="rv08061">Previous</A>&nbsp;
<A HREF="rv08063">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 8 Hymn 62</H3>
परो अस्मा उपस्तुतिं भरता यज्जुजोषति | <BR>
उक्थैरिन्द्रस्य माहिनं वयो वर्धन्ति सोमिनो भद्रा इन्द्रस्य रातयः || <BR>
अयुजो असमो नर्भिरेकः कर्ष्टीरयास्यः | <BR>
पूर्वीरति पर वाव्र्धे विश्वा जातान्योजसा भद्रा इन्द्रस्य रातयः || <BR>
अहितेन चिदर्वता जीरदानुः सिषासति | <BR>
परवाच्यमिन्द्र तत तव वीर्याणि करिष्यतो भद्रा इन्द्रस्य रातयः || <BR>
आ याहि कर्णवाम त इन्द्र बरह्माणि वर्धना | <BR>
येभिः शविष्ठ चाकनो भद्रमिह शरवस्यते भद्रा इन्द्रस्य रातयः || <BR>
धर्षतश्चिद धर्षन मनः कर्णोषीन्द्र यत तवम | <BR>
तीव्रैः सोमैः सपर्यतो नमोभिः परतिभूषतो भद्रा इन्द्रस्य रातयः || <BR>
अव चष्ट रचीषमो.अवतानिव मानुषः | <BR>
जुष्ट्वी दक्षस्य सोमिनः सखायं कर्णुते युजं भद्रा इन्द्रस्य रातयः || <BR>
विश्वे त इन्द्र वीर्यं देवा अनु करतुं ददुः | <BR>
भुवो विश्वस्य गोपतिः पुरुष्टुत भद्रा इन्द्रस्य रातयः || <BR>
गर्णे तदिन्द्र ते शव उपमं देवतातये | <BR>
यद धंसि वर्त्रमोजसा शचीपते भद्रा इन्द्रस्य रातयः || <BR>
समनेव वपुष्यतः कर्णवन मानुषा युगा | <BR>
विदे तदिन्द्रश्चेतनमध शरुतो भद्रा इन्द्रस्य रातयः || <BR>
उज्जातमिन्द्र ते शव उत तवामुत तव करतुम | <BR>
भूरिगो भूरि वाव्र्धुर्मघवन तव शर्मणि भद्रा इन्द्रस्य रातयः || <BR>
अहं च तवं च वर्त्रहन सं युज्याव सनिभ्य आ | <BR>
अरातीवा चिदद्रिवो.अनु नौ शूर मंसते भद्रा इन्द्रस्य रातयः || <BR>
सत्यमिद वा उ तं वयमिन्द्रं सतवाम नान्र्तम | <BR>
महानसुन्वतो वधो भूरि जयोतींषि सुन्वतो भद्रा इन्द्रस्य रातयः || <BR>
<P></P>
pro asmā upastutiṃ bharatā yajjujoṣati | <BR>
ukthairindrasya māhinaṃ vayo vardhanti somino bhadrā indrasya rātayaḥ || <BR>
ayujo asamo nṛbhirekaḥ kṛṣṭīrayāsyaḥ | <BR>
pūrvīrati pra vāvṛdhe viśvā jātānyojasā bhadrā indrasya rātayaḥ || <BR>
ahitena cidarvatā jīradānuḥ siṣāsati | <BR>
pravācyamindra tat tava vīryāṇi kariṣyato bhadrā indrasya rātayaḥ || <BR>
ā yāhi kṛṇavāma ta indra brahmāṇi vardhanā | <BR>
yebhiḥ śaviṣṭha cākano bhadramiha śravasyate bhadrā indrasya rātayaḥ || <BR>
dhṛṣataścid dhṛṣan manaḥ kṛṇoṣīndra yat tvam | <BR>
tīvraiḥ somaiḥ saparyato namobhiḥ pratibhūṣato bhadrā indrasya rātayaḥ || <BR>
ava caṣṭa ṛcīṣamo.avatāniva mānuṣaḥ | <BR>
juṣṭvī dakṣasya sominaḥ sakhāyaṃ kṛṇute yujaṃ bhadrā indrasya rātayaḥ || <BR>
viśve ta indra vīryaṃ devā anu kratuṃ daduḥ | <BR>
bhuvo viśvasya ghopatiḥ puruṣṭuta bhadrā indrasya rātayaḥ || <BR>
ghṛṇe tadindra te śava upamaṃ devatātaye | <BR>
yad dhaṃsi vṛtramojasā śacīpate bhadrā indrasya rātayaḥ || <BR>
samaneva vapuṣyataḥ kṛṇavan mānuṣā yughā | <BR>
vide tadindraścetanamadha śruto bhadrā indrasya rātayaḥ || <BR>
ujjātamindra te śava ut tvāmut tava kratum | <BR>
bhūrigho bhūri vāvṛdhurmaghavan tava śarmaṇi bhadrā indrasya rātayaḥ || <BR>
ahaṃ ca tvaṃ ca vṛtrahan saṃ yujyāva sanibhya ā | <BR>
arātīvā cidadrivo.anu nau śūra maṃsate bhadrā indrasya rātayaḥ || <BR>
satyamid vā u taṃ vayamindraṃ stavāma nānṛtam | <BR>
mahānasunvato vadho bhūri jyotīṃṣi sunvato bhadrā indrasya rātayaḥ || <BR>
<P><HR>
<CENTER>
<A HREF="rv08063">Next: Hymn 63</A></CENTER>
</BODY>
</HTML>
