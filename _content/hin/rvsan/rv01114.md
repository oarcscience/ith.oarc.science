[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01114)   
[Rig Veda Book 1 Index](rvi01)  [Previous](rv01113)  [Next](rv01115) 

------------------------------------------------------------------------

### Rig Veda Book 1 Hymn 114

इमा रुद्राय तवसे कपर्दिने कषयद्वीराय पर भरामहे मतीः \|  
यथा शमसद दविपदे चतुष्पदे विश्वं पुष्टंग्रामे अस्मिन्ननातुरम \|\|  
मर्ळा नो रुद्रोत नो मयस कर्धि कषयद्वीराय नमसा विधेमते \|  
यच्छं च योश्च मनुरायेजे पिता तदश्याम तवरुद्र परणीतिषु \|\|  
अश्याम ते सुमतिं देवयज्यया कषयद्वीरस्य तव रुद्र मीढ्वः \|  
सुम्नायन्निद विशो अस्माकमा चरारिष्टवीरा जुहवाम ते हविः \|\|  
तवेषं वयं रुद्रं यज्ञसाधं वङकुं कविमवसे निह्वयामहे \|  
आरे अस्मद दैव्यं हेळो अस्यतु सुमतिमिद वयमस्या वर्णीमहे \|\|  
दिवो वराहमरुषं कपर्दिनं तवेषं रूपं नमसा निह्वयामहे \|  
हस्ते बिभ्रद भेषजा वार्याणि शर्म वर्म छर्दिरस्मभ्यं यंसत \|\|  
इदं पित्रे मरुतामुच्यते वचः सवादोः सवादीयो रुद्राय वर्धनम \|  
रास्वा च नो अम्र्त मर्तभोजनं तमने तोकाय तनयाय मर्ळ \|\|  
मा नो महान्तमुत मा नो अर्भकं मा न उक्षन्तमुत मान उक्षितम \|  
मा नो वधीः पितरं मोत मातरं मा नः परियास्तन्वो रुद्र रीरिषः \|\|  
मा नस्तोके तनये मा न आयौ मा नो गोषु मा नो अश्वेषुरीरिषः \|  
वीरान मा नो रुद्र भामितो वधीर्हविष्मन्तःसदमित तवा हवामहे \|\|  
उप ते सतोमान पशुपा इवाकरं रास्वा पितर्मरुतां सुम्नमस्मे \|  
भद्रा हि ते सुमतिर्म्र्ळयत्तमाथा वयमव इत्ते वर्णीमहे \|\|  
आरे ते गोघ्नमुत पूरुषघ्नं कषयद्वीर सुम्नमस्मे तेस्तु \|  
मर्ळा च नो अधि च बरूहि देवाधा च नः शर्म यछद्विबर्हाः \|\|  
अवोचाम नमो अस्मा अवस्यवः शर्णोतु नो हवं रुद्रो मरुत्वान \|  
तन नो ... \|\|  

imā rudrāya tavase kapardine kṣayadvīrāya pra bharāmahe matīḥ \|  
yathā śamasad dvipade catuṣpade viśvaṃ puṣṭaṃghrāme asminnanāturam
\|\|  
mṛḷā no rudrota no mayas kṛdhi kṣayadvīrāya namasā vidhemate \|  
yacchaṃ ca yośca manurāyeje pitā tadaśyāma tavarudra praṇītiṣu \|\|  
aśyāma te sumatiṃ devayajyayā kṣayadvīrasya tava rudra mīḍhvaḥ \|  
sumnāyannid viśo asmākamā carāriṣṭavīrā juhavāma te haviḥ \|\|  
tveṣaṃ vayaṃ rudraṃ yajñasādhaṃ vaṅkuṃ kavimavase nihvayāmahe \|  
āre asmad daivyaṃ heḷo asyatu sumatimid vayamasyā vṛṇīmahe \|\|  
divo varāhamaruṣaṃ kapardinaṃ tveṣaṃ rūpaṃ namasā nihvayāmahe \|  
haste bibhrad bheṣajā vāryāṇi śarma varma chardirasmabhyaṃ yaṃsat \|\|  
idaṃ pitre marutāmucyate vacaḥ svādoḥ svādīyo rudrāya vardhanam \|  
rāsvā ca no amṛta martabhojanaṃ tmane tokāya tanayāya mṛḷa \|\|  
mā no mahāntamuta mā no arbhakaṃ mā na ukṣantamuta māna ukṣitam \|  
mā no vadhīḥ pitaraṃ mota mātaraṃ mā naḥ priyāstanvo rudra rīriṣaḥ
\|\|  
mā nastoke tanaye mā na āyau mā no ghoṣu mā no aśveṣurīriṣaḥ \|  
vīrān mā no rudra bhāmito vadhīrhaviṣmantaḥsadamit tvā havāmahe \|\|  
upa te stomān paśupā ivākaraṃ rāsvā pitarmarutāṃ sumnamasme \|  
bhadrā hi te sumatirmṛḷayattamāthā vayamava itte vṛṇīmahe \|\|  
āre te ghoghnamuta pūruṣaghnaṃ kṣayadvīra sumnamasme teastu \|  
mṛḷā ca no adhi ca brūhi devādhā ca naḥ śarma yachadvibarhāḥ \|\|  
avocāma namo asmā avasyavaḥ śṛṇotu no havaṃ rudro marutvān \|  
tan no ... \|\|  

------------------------------------------------------------------------

[Next: Hymn 115](rv01115)
