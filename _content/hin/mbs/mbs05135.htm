<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 135</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi05">Book 5 Index</A>&nbsp;
<A HREF="mbs05134">Previous</A>&nbsp;
<A HREF="mbs05136">Next</A>&nbsp;
</CENTER>
<HR>
</P>
<CENTER>
<A HREF="../m05/index">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 135
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [क]<BR>
&nbsp;&nbsp;&nbsp;&nbsp;&nbsp; अर्जुनं केशव बरूयास तवयि जाते सम सूतके<BR>
&nbsp;&nbsp;&nbsp;&nbsp;&nbsp; उपॊपविष्टा नारीभिर आश्रमे परिवारिता<BR>
&nbsp;&nbsp;<FONT COLOR="GREEN" SIZE="-1">2</FONT>
 अथान्तरिक्षे वाग आसीद दिव्यरूपा मनॊरमा<BR>
&nbsp;&nbsp;&nbsp;&nbsp;&nbsp; सहस्राक्षसमः कुन्ति भविष्यत्य एष ते सुतः<BR>
&nbsp;&nbsp;<FONT COLOR="GREEN" SIZE="-1">3</FONT>
 एष जेष्यति संग्रामे कुरून सर्वान समागतान<BR>
&nbsp;&nbsp;&nbsp;&nbsp;&nbsp; भीमसेनद्वितीयश च लॊकम उद्वर्तयिष्यति<BR>
&nbsp;&nbsp;<FONT COLOR="GREEN" SIZE="-1">4</FONT>
 पुत्रस ते पृथिवीं जेता यशश चास्य दिवस्पृशम<BR>
&nbsp;&nbsp;&nbsp;&nbsp;&nbsp; हत्वा कुरून गरामजन्ये वासुदेवसहायवान<BR>
&nbsp;&nbsp;<FONT COLOR="GREEN" SIZE="-1">5</FONT>
 पित्र्यम अंशं परनष्टं च पुनर अप्य उद्धरिष्यति<BR>
&nbsp;&nbsp;&nbsp;&nbsp;&nbsp; भरातृभिः सहितः शरीमांस तरीन मेधान आहरिष्यति<BR>
&nbsp;&nbsp;<FONT COLOR="GREEN" SIZE="-1">6</FONT>
 तं सत्यसंधं बीभत्सुं सव्यसाचिनम अच्युत<BR>
&nbsp;&nbsp;&nbsp;&nbsp;&nbsp; यथाहम एवं जानामि बलवन्तं दुरासदम<BR>
&nbsp;&nbsp;&nbsp;&nbsp;&nbsp; तथा तद अस्तु दाशार्ह यथा वाग अभ्यभाषत<BR>
&nbsp;&nbsp;<FONT COLOR="GREEN" SIZE="-1">7</FONT>
 धर्मश चेद अस्ति वार्ष्णेय तथा सत्यं भविष्यति<BR>
&nbsp;&nbsp;&nbsp;&nbsp;&nbsp; तवं चापि तत तथा कृष्ण सर्वं संपादयिष्यसि<BR>
&nbsp;&nbsp;<FONT COLOR="GREEN" SIZE="-1">8</FONT>
 नाहं तद अभ्यसूयामि यथा वाग अभ्यभाषत<BR>
&nbsp;&nbsp;&nbsp;&nbsp;&nbsp; नमॊ धर्माय महते धर्मॊ धारयति परजाः<BR>
&nbsp;&nbsp;<FONT COLOR="GREEN" SIZE="-1">9</FONT>
 एतद धनंजयॊ वाच्यॊ नित्यॊद्युक्तॊ वृकॊदरः<BR>
&nbsp;&nbsp;&nbsp;&nbsp;&nbsp; यदर्थं कषत्रिया सूते तस्य कालॊ ऽयम आगतः<BR>
&nbsp;&nbsp;&nbsp;&nbsp;&nbsp; न हि वैरं समासाद्य सीदन्ति पुरुषर्षभाः<BR>
&nbsp;&nbsp;<FONT COLOR="GREEN" SIZE="-1">10</FONT>
 विदिता ते सदा बुद्धिर भीमस्य न स शाम्यति<BR>
&nbsp;&nbsp;&nbsp;&nbsp; यावदन्तं न कुरुते शत्रूणां शत्रुकर्शणः<BR>
&nbsp;<FONT COLOR="GREEN" SIZE="-1">11</FONT>
 सर्वधर्मविशेषज्ञां सनुषां पाण्डॊर महात्मनः<BR>
&nbsp;&nbsp;&nbsp;&nbsp; बरूया माधव कल्याणीं कृष्णां कृष्ण यशस्विनीम<BR>
&nbsp;<FONT COLOR="GREEN" SIZE="-1">12</FONT>
 युक्तम एतन महाभागे कुले जाते यशस्विनि<BR>
&nbsp;&nbsp;&nbsp;&nbsp; यन मे पुत्रेषु सर्वेषु यथावत तवम अवर्तिथाः<BR>
&nbsp;<FONT COLOR="GREEN" SIZE="-1">13</FONT>
 माद्रीपुत्रौ च वक्तव्यौ कषत्रधर्मरताव उभौ<BR>
&nbsp;&nbsp;&nbsp;&nbsp; विक्रमेणार्जितान भॊगान वृणीतं जीविताद अपि<BR>
&nbsp;<FONT COLOR="GREEN" SIZE="-1">14</FONT>
 विक्रमाधिगता हय अर्थाः कषत्रधर्मेण जीवतः<BR>
&nbsp;&nbsp;&nbsp;&nbsp; मनॊ मनुष्यस्य सदा परीणन्ति पुरुषॊत्तम<BR>
&nbsp;<FONT COLOR="GREEN" SIZE="-1">15</FONT>
 यच च वः परेक्षमाणानां सर्वधर्मॊपचायिनी<BR>
&nbsp;&nbsp;&nbsp;&nbsp; पाञ्चाली परुषाण्य उक्ता कॊ नुतत कषन्तुम अर्हति<BR>
&nbsp;<FONT COLOR="GREEN" SIZE="-1">16</FONT>
 न राज्यहरणं दुःखं दयूते चापि पराजयः<BR>
&nbsp;&nbsp;&nbsp;&nbsp; परव्राजनं सुतानां वा न मे तद्दुःखकारणम<BR>
&nbsp;<FONT COLOR="GREEN" SIZE="-1">17</FONT>
 यत तु सा बृहती शयामा सभायां रुदती तदा<BR>
&nbsp;&nbsp;&nbsp;&nbsp; अश्रौषीत परुषा वाचस तन मे दुःखतरं मतम<BR>
&nbsp;<FONT COLOR="GREEN" SIZE="-1">18</FONT>
 सत्री धर्मिणी वरारॊहा कषत्रधर्मरता सदा<BR>
&nbsp;&nbsp;&nbsp;&nbsp; नाध्यगच्छत तदा नाथं कृष्णा नाथवती सती<BR>
&nbsp;<FONT COLOR="GREEN" SIZE="-1">19</FONT>
 तं वै बरूहि महाबाहॊ सर्वशस्त्रभृतां वरम<BR>
&nbsp;&nbsp;&nbsp;&nbsp; अर्जुनं पुरुषव्याघ्रं दरौपद्याः पदवीं चर<BR>
&nbsp;<FONT COLOR="GREEN" SIZE="-1">20</FONT>
 विदितौ हि तवात्यन्तं करुद्धाव इव यमान्तकौ<BR>
&nbsp;&nbsp;&nbsp;&nbsp; भीमार्जुनौ नयेतां हि देवान अपि परां गतिम<BR>
&nbsp;<FONT COLOR="GREEN" SIZE="-1">21</FONT>
 तयॊश चैतद अवज्ञानं यत सा कृष्णा सभा गता<BR>
&nbsp;&nbsp;&nbsp;&nbsp; दुःशासनश च यद भीमं कटुकान्य अभ्यभाषत<BR>
&nbsp;&nbsp;&nbsp;&nbsp; पश्यतां कुरुवीराणां तच च संस्मारयेः पुनः<BR>
&nbsp;<FONT COLOR="GREEN" SIZE="-1">22</FONT>
 पाण्डवान कुशलं पृच्छेः सपुत्रान कृष्णया सह<BR>
&nbsp;&nbsp;&nbsp;&nbsp; मां च कुशलिनीं बरूयास तेषु भूयॊ जनार्दन<BR>
&nbsp;&nbsp;&nbsp;&nbsp; अरिष्टं गच्छ पन्थानं पुत्रान मे परिपालय<BR>
&nbsp;<FONT COLOR="GREEN" SIZE="-1">23</FONT>
 अभिवाद्याथ तां कृष्णः कृत्वा चाभिप्रदक्षिणम<BR>
&nbsp;&nbsp;&nbsp;&nbsp; निश्चक्राम महाबाहुः सिंहखेल गतिस ततः<BR>
&nbsp;<FONT COLOR="GREEN" SIZE="-1">24</FONT>
 ततॊ विसर्जयाम आस भीष्मादीन कुरुपुंगवान<BR>
&nbsp;&nbsp;&nbsp;&nbsp; आरॊप्य च रथे कर्णं परायात सात्यकिना सह<BR>
&nbsp;<FONT COLOR="GREEN" SIZE="-1">25</FONT>
 ततः परयाते दाशार्हे कुरवः संगता मिथः<BR>
&nbsp;&nbsp;&nbsp;&nbsp; जजल्पुर महद आश्चर्यं केशवे परमाद्भुतम<BR>
&nbsp;<FONT COLOR="GREEN" SIZE="-1">26</FONT>
 परमूढा पृथिवी सर्वा मृत्युपाशसिता कृता<BR>
&nbsp;&nbsp;&nbsp;&nbsp; दुर्यॊधनस्य बालिश्यान नैतद अस्तीति चाब्रुवन<BR>
&nbsp;<FONT COLOR="GREEN" SIZE="-1">27</FONT>
 ततॊ निर्याय नगरात परययौ पुरुषॊत्तमः<BR>
&nbsp;&nbsp;&nbsp;&nbsp; मन्त्रयाम आस च तदा कर्णेन सुचिरं सह<BR>
&nbsp;<FONT COLOR="GREEN" SIZE="-1">28</FONT>
 विसर्जयित्वा राधेयं सर्वयादवनन्दनः<BR>
&nbsp;&nbsp;&nbsp;&nbsp; ततॊ जवेन महता तूर्णम अश्वान अचॊदयत<BR>
&nbsp;<FONT COLOR="GREEN" SIZE="-1">29</FONT>
 ते पिबन्त इवाकाशं दारुकेण परचॊदिताः<BR>
&nbsp;&nbsp;&nbsp;&nbsp; हया जग्मुर महावेगा मनॊमारुतरंहसः<BR>
&nbsp;<FONT COLOR="GREEN" SIZE="-1">30</FONT>
 ते वयतीत्य तम अध्वानं कषिप्रं शयेना इवाशुगाः<BR>
&nbsp;&nbsp;&nbsp;&nbsp; उच्चैः सूर्यम उपप्लव्यं शार्ङ्गधन्वानम आवहन<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [k]<BR>
&nbsp;&nbsp;&nbsp;&nbsp;&nbsp; arjunaṃ keśava brūyās tvayi jāte sma sūtake<BR>
&nbsp;&nbsp;&nbsp;&nbsp;&nbsp; upopaviṣṭā nārībhir āśrame parivāritā<BR>
&nbsp;&nbsp;<FONT COLOR="GREEN" SIZE="-1">2</FONT>
 athāntarikṣe vāg āsīd divyarūpā manoramā<BR>
&nbsp;&nbsp;&nbsp;&nbsp;&nbsp; sahasrākṣasamaḥ kunti bhaviṣyaty eṣa te sutaḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 eṣa jeṣyati saṃgrāme kurūn sarvān samāgatān<BR>
&nbsp;&nbsp;&nbsp;&nbsp;&nbsp; bhīmasenadvitīyaś ca lokam udvartayiṣyati<BR>
&nbsp;&nbsp;<FONT COLOR="GREEN" SIZE="-1">4</FONT>
 putras te pṛthivīṃ jetā yaśaś cāsya divaspṛśam<BR>
&nbsp;&nbsp;&nbsp;&nbsp;&nbsp; hatvā kurūn grāmajanye vāsudevasahāyavān<BR>
&nbsp;&nbsp;<FONT COLOR="GREEN" SIZE="-1">5</FONT>
 pitryam aṃśaṃ pranaṣṭaṃ ca punar apy uddhariṣyati<BR>
&nbsp;&nbsp;&nbsp;&nbsp;&nbsp; bhrātṛbhiḥ sahitaḥ śrīmāṃs trīn medhān āhariṣyati<BR>
&nbsp;&nbsp;<FONT COLOR="GREEN" SIZE="-1">6</FONT>
 taṃ satyasaṃdhaṃ bībhatsuṃ savyasācinam acyuta<BR>
&nbsp;&nbsp;&nbsp;&nbsp;&nbsp; yathāham evaṃ jānāmi balavantaṃ durāsadam<BR>
&nbsp;&nbsp;&nbsp;&nbsp;&nbsp; tathā tad astu dāśārha yathā vāg abhyabhāṣata<BR>
&nbsp;&nbsp;<FONT COLOR="GREEN" SIZE="-1">7</FONT>
 dharmaś ced asti vārṣṇeya tathā satyaṃ bhaviṣyati<BR>
&nbsp;&nbsp;&nbsp;&nbsp;&nbsp; tvaṃ cāpi tat tathā kṛṣṇa sarvaṃ saṃpādayiṣyasi<BR>
&nbsp;&nbsp;<FONT COLOR="GREEN" SIZE="-1">8</FONT>
 nāhaṃ tad abhyasūyāmi yathā vāg abhyabhāṣata<BR>
&nbsp;&nbsp;&nbsp;&nbsp;&nbsp; namo dharmāya mahate dharmo dhārayati prajāḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 etad dhanaṃjayo vācyo nityodyukto vṛkodaraḥ<BR>
&nbsp;&nbsp;&nbsp;&nbsp;&nbsp; yadarthaṃ kṣatriyā sūte tasya kālo 'yam āgataḥ<BR>
&nbsp;&nbsp;&nbsp;&nbsp;&nbsp; na hi vairaṃ samāsādya sīdanti puruṣarṣabhāḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 viditā te sadā buddhir bhīmasya na sa śāmyati<BR>
&nbsp;&nbsp;&nbsp;&nbsp; yāvadantaṃ na kurute śatrūṇāṃ śatrukarśaṇaḥ<BR>
&nbsp;<FONT COLOR="GREEN" SIZE="-1">11</FONT>
 sarvadharmaviśeṣajñāṃ snuṣāṃ pāṇḍor mahātmanaḥ<BR>
&nbsp;&nbsp;&nbsp;&nbsp; brūyā mādhava kalyāṇīṃ kṛṣṇāṃ kṛṣṇa yaśasvinīm<BR>
&nbsp;<FONT COLOR="GREEN" SIZE="-1">12</FONT>
 yuktam etan mahābhāge kule jāte yaśasvini<BR>
&nbsp;&nbsp;&nbsp;&nbsp; yan me putreṣu sarveṣu yathāvat tvam avartithāḥ<BR>
&nbsp;<FONT COLOR="GREEN" SIZE="-1">13</FONT>
 mādrīputrau ca vaktavyau kṣatradharmaratāv ubhau<BR>
&nbsp;&nbsp;&nbsp;&nbsp; vikrameṇārjitān bhogān vṛṇītaṃ jīvitād api<BR>
&nbsp;<FONT COLOR="GREEN" SIZE="-1">14</FONT>
 vikramādhigatā hy arthāḥ kṣatradharmeṇa jīvataḥ<BR>
&nbsp;&nbsp;&nbsp;&nbsp; mano manuṣyasya sadā prīṇanti puruṣottama<BR>
&nbsp;<FONT COLOR="GREEN" SIZE="-1">15</FONT>
 yac ca vaḥ prekṣamāṇānāṃ sarvadharmopacāyinī<BR>
&nbsp;&nbsp;&nbsp;&nbsp; pāñcālī paruṣāṇy uktā ko nutat kṣantum arhati<BR>
&nbsp;<FONT COLOR="GREEN" SIZE="-1">16</FONT>
 na rājyaharaṇaṃ duḥkhaṃ dyūte cāpi parājayaḥ<BR>
&nbsp;&nbsp;&nbsp;&nbsp; pravrājanaṃ sutānāṃ vā na me tadduḥkhakāraṇam<BR>
&nbsp;<FONT COLOR="GREEN" SIZE="-1">17</FONT>
 yat tu sā bṛhatī śyāmā sabhāyāṃ rudatī tadā<BR>
&nbsp;&nbsp;&nbsp;&nbsp; aśrauṣīt paruṣā vācas tan me duḥkhataraṃ matam<BR>
&nbsp;<FONT COLOR="GREEN" SIZE="-1">18</FONT>
 strī dharmiṇī varārohā kṣatradharmaratā sadā<BR>
&nbsp;&nbsp;&nbsp;&nbsp; nādhyagacchat tadā nāthaṃ kṛṣṇā nāthavatī satī<BR>
&nbsp;<FONT COLOR="GREEN" SIZE="-1">19</FONT>
 taṃ vai brūhi mahābāho sarvaśastrabhṛtāṃ varam<BR>
&nbsp;&nbsp;&nbsp;&nbsp; arjunaṃ puruṣavyāghraṃ draupadyāḥ padavīṃ cara<BR>
&nbsp;<FONT COLOR="GREEN" SIZE="-1">20</FONT>
 viditau hi tavātyantaṃ kruddhāv iva yamāntakau<BR>
&nbsp;&nbsp;&nbsp;&nbsp; bhīmārjunau nayetāṃ hi devān api parāṃ gatim<BR>
&nbsp;<FONT COLOR="GREEN" SIZE="-1">21</FONT>
 tayoś caitad avajñānaṃ yat sā kṛṣṇā sabhā gatā<BR>
&nbsp;&nbsp;&nbsp;&nbsp; duḥśāsanaś ca yad bhīmaṃ kaṭukāny abhyabhāṣata<BR>
&nbsp;&nbsp;&nbsp;&nbsp; paśyatāṃ kuruvīrāṇāṃ tac ca saṃsmārayeḥ punaḥ<BR>
&nbsp;<FONT COLOR="GREEN" SIZE="-1">22</FONT>
 pāṇḍavān kuśalaṃ pṛccheḥ saputrān kṛṣṇayā saha<BR>
&nbsp;&nbsp;&nbsp;&nbsp; māṃ ca kuśalinīṃ brūyās teṣu bhūyo janārdana<BR>
&nbsp;&nbsp;&nbsp;&nbsp; ariṣṭaṃ gaccha panthānaṃ putrān me paripālaya<BR>
&nbsp;<FONT COLOR="GREEN" SIZE="-1">23</FONT>
 abhivādyātha tāṃ kṛṣṇaḥ kṛtvā cābhipradakṣiṇam<BR>
&nbsp;&nbsp;&nbsp;&nbsp; niścakrāma mahābāhuḥ siṃhakhela gatis tataḥ<BR>
&nbsp;<FONT COLOR="GREEN" SIZE="-1">24</FONT>
 tato visarjayām āsa bhīṣmādīn kurupuṃgavān<BR>
&nbsp;&nbsp;&nbsp;&nbsp; āropya ca rathe karṇaṃ prāyāt sātyakinā saha<BR>
&nbsp;<FONT COLOR="GREEN" SIZE="-1">25</FONT>
 tataḥ prayāte dāśārhe kuravaḥ saṃgatā mithaḥ<BR>
&nbsp;&nbsp;&nbsp;&nbsp; jajalpur mahad āścaryaṃ keśave paramādbhutam<BR>
&nbsp;<FONT COLOR="GREEN" SIZE="-1">26</FONT>
 pramūḍhā pṛthivī sarvā mṛtyupāśasitā kṛtā<BR>
&nbsp;&nbsp;&nbsp;&nbsp; duryodhanasya bāliśyān naitad astīti cābruvan<BR>
&nbsp;<FONT COLOR="GREEN" SIZE="-1">27</FONT>
 tato niryāya nagarāt prayayau puruṣottamaḥ<BR>
&nbsp;&nbsp;&nbsp;&nbsp; mantrayām āsa ca tadā karṇena suciraṃ saha<BR>
&nbsp;<FONT COLOR="GREEN" SIZE="-1">28</FONT>
 visarjayitvā rādheyaṃ sarvayādavanandanaḥ<BR>
&nbsp;&nbsp;&nbsp;&nbsp; tato javena mahatā tūrṇam aśvān acodayat<BR>
&nbsp;<FONT COLOR="GREEN" SIZE="-1">29</FONT>
 te pibanta ivākāśaṃ dārukeṇa pracoditāḥ<BR>
&nbsp;&nbsp;&nbsp;&nbsp; hayā jagmur mahāvegā manomārutaraṃhasaḥ<BR>
&nbsp;<FONT COLOR="GREEN" SIZE="-1">30</FONT>
 te vyatītya tam adhvānaṃ kṣipraṃ śyenā ivāśugāḥ<BR>
&nbsp;&nbsp;&nbsp;&nbsp; uccaiḥ sūryam upaplavyaṃ śārṅgadhanvānam āvahan<BR>
</TD>
</TR>
</TABLE>
<P><HR>
<CENTER>
<A HREF="mbs05136">Next: Chapter 136</A></CENTER>
</BODY>
</HTML>
