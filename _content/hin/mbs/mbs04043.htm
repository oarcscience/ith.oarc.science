<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 4: Chapter 43</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi04">Book 4 Index</A>&nbsp;
<A HREF="mbs04042">Previous</A>&nbsp;
<A HREF="mbs04044">Next</A>&nbsp;
</CENTER>
<HR>
</P>
<CENTER>
<A HREF="../m04/index">Book 4 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 4<BR>Chapter 43
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [कर्ण]<BR>
&nbsp;&nbsp;&nbsp;&nbsp;&nbsp; सर्वान आयुष्मतॊ भीतान संत्रस्तान इव लक्षये<BR>
&nbsp;&nbsp;&nbsp;&nbsp;&nbsp; अयुद्धमनसश चैव सर्वांश चैवानवस्थितान<BR>
&nbsp;&nbsp;<FONT COLOR="GREEN" SIZE="-1">2</FONT>
 यद्य एष राजा मत्स्यानां यदि बीभत्सुर आगतः<BR>
&nbsp;&nbsp;&nbsp;&nbsp;&nbsp; अहम आवारयिष्यामि वेलेव मकरालयम<BR>
&nbsp;&nbsp;<FONT COLOR="GREEN" SIZE="-1">3</FONT>
 मम चापप्रमुक्तानां शराणां नतपर्वणाम<BR>
&nbsp;&nbsp;&nbsp;&nbsp;&nbsp; नावृत्तिर गच्छताम अस्ति सर्पाणाम इव सर्पताम<BR>
&nbsp;&nbsp;<FONT COLOR="GREEN" SIZE="-1">4</FONT>
 रुक्मपुङ्खाः सुतीक्ष्णाग्रा मुक्ता हस्तवता मया<BR>
&nbsp;&nbsp;&nbsp;&nbsp;&nbsp; छादयन्तु शराः पार्थं शलभा इव पादपम<BR>
&nbsp;&nbsp;<FONT COLOR="GREEN" SIZE="-1">5</FONT>
 शराणां पुङ्खसक्तानां मौर्व्याभिहतया दृढम<BR>
&nbsp;&nbsp;&nbsp;&nbsp;&nbsp; शरूयतां तलयॊः शब्दॊ भेर्यॊर आहतयॊर इव<BR>
&nbsp;&nbsp;<FONT COLOR="GREEN" SIZE="-1">6</FONT>
 समाहितॊ हि बीभत्सुर वर्षाण्य अष्टौ च पञ्च च<BR>
&nbsp;&nbsp;&nbsp;&nbsp;&nbsp; जातस्नेहश च युद्धस्य मयि संप्रहरिष्यति<BR>
&nbsp;&nbsp;<FONT COLOR="GREEN" SIZE="-1">7</FONT>
 पात्री भूतश च कौन्तेयॊ बराह्मणॊ गुणवान इव<BR>
&nbsp;&nbsp;&nbsp;&nbsp;&nbsp; शरौघान परतिगृह्णातु मया मुक्तान सहस्रशः<BR>
&nbsp;&nbsp;<FONT COLOR="GREEN" SIZE="-1">8</FONT>
 एष चैव महेष्वासस तरिषु लॊकेषु विश्रुतः<BR>
&nbsp;&nbsp;&nbsp;&nbsp;&nbsp; अहं चापि कुरुश्रेष्ठा अर्जुनान नावरः कव चित<BR>
&nbsp;&nbsp;<FONT COLOR="GREEN" SIZE="-1">9</FONT>
 इतश चेतश च निर्मुक्तैः काञ्चनैर गार्ध्रवाजितैः<BR>
&nbsp;&nbsp;&nbsp;&nbsp;&nbsp; दृश्यताम अद्य वै वयॊम खद्यॊतैर इव संवृतम<BR>
&nbsp;&nbsp;<FONT COLOR="GREEN" SIZE="-1">10</FONT>
 अद्याहम ऋणम अक्षय्यं पुरा वाचा परतिश्रुतम<BR>
&nbsp;&nbsp;&nbsp;&nbsp; धार्तराष्ट्रस्य दास्यामि निहत्य समरे ऽरजुनम<BR>
&nbsp;<FONT COLOR="GREEN" SIZE="-1">11</FONT>
 अन्तरा छिद्यमानानां पुङ्खानां वयतिशीर्यताम<BR>
&nbsp;&nbsp;&nbsp;&nbsp; शलभानाम इवाकाशे परचारः संप्रदृश्यताम<BR>
&nbsp;<FONT COLOR="GREEN" SIZE="-1">12</FONT>
 इन्द्राशनिसमस्पर्शं महेन्द्रसमतेजसम<BR>
&nbsp;&nbsp;&nbsp;&nbsp; अर्दयिष्याम्य अहं पार्थम उल्काभिर इव कुञ्जरम<BR>
&nbsp;<FONT COLOR="GREEN" SIZE="-1">13</FONT>
 तम अग्निम इव दुर्धर्षम असि शक्तिशरेन्धनम<BR>
&nbsp;&nbsp;&nbsp;&nbsp; पाण्डवाग्निम अहं दीप्तं परदहन्तम इवाहितान<BR>
&nbsp;<FONT COLOR="GREEN" SIZE="-1">14</FONT>
 अव वेगपुरॊ वातॊ रथौघस्तनयित्नुमान<BR>
&nbsp;&nbsp;&nbsp;&nbsp; शरधारॊ महामेघः शमयिष्यामि पाण्डवम<BR>
&nbsp;<FONT COLOR="GREEN" SIZE="-1">15</FONT>
 मत्कार्मुकविनिर्मुक्ताः पार्थम आशीविषॊपमाः<BR>
&nbsp;&nbsp;&nbsp;&nbsp; शराः समभिसर्पन्तु वल्मीकम इव पन्नगाः<BR>
&nbsp;<FONT COLOR="GREEN" SIZE="-1">16</FONT>
 जामदग्न्यान मया हय अस्त्रं यत पराप्तम ऋषिसत्तमात<BR>
&nbsp;&nbsp;&nbsp;&nbsp; तद उपाश्रित्य वीर्यं च युध्येयम अपि वासवम<BR>
&nbsp;<FONT COLOR="GREEN" SIZE="-1">17</FONT>
 धवजाग्रे वानरस तिष्ठन भल्लेन निहतॊ मया<BR>
&nbsp;&nbsp;&nbsp;&nbsp; अद्यैव पततां भूमौ विनदन भैरवान रवान<BR>
&nbsp;<FONT COLOR="GREEN" SIZE="-1">18</FONT>
 शत्रॊर मयाभिपन्नानां भूतानां धवजवासिनाम<BR>
&nbsp;&nbsp;&nbsp;&nbsp; दिशः परतिष्ठमानानाम अस्तु शब्दॊ दिवं गतः<BR>
&nbsp;<FONT COLOR="GREEN" SIZE="-1">19</FONT>
 अद्य दुर्यॊधनस्याहं शल्यं हृदि चिरस्थितम<BR>
&nbsp;&nbsp;&nbsp;&nbsp; स मूलम उद्धरिष्यामि बीभत्सुं पातयन रथात<BR>
&nbsp;<FONT COLOR="GREEN" SIZE="-1">20</FONT>
 हताश्वं विरथं पार्थं पौरुषे पर्यवस्थितम<BR>
&nbsp;&nbsp;&nbsp;&nbsp; निःश्वसन्तं यथा नागम अद्य पश्यन्तु कौरवाः<BR>
&nbsp;<FONT COLOR="GREEN" SIZE="-1">21</FONT>
 कामं गच्छन्तु कुरवॊ धनम आदाय केवलम<BR>
&nbsp;&nbsp;&nbsp;&nbsp; रथेषु वापि तिष्ठन्तॊ युद्धं पश्यन्तु मामकम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [karṇa]<BR>
&nbsp;&nbsp;&nbsp;&nbsp;&nbsp; sarvān āyuṣmato bhītān saṃtrastān iva lakṣaye<BR>
&nbsp;&nbsp;&nbsp;&nbsp;&nbsp; ayuddhamanasaś caiva sarvāṃś caivānavasthitān<BR>
&nbsp;&nbsp;<FONT COLOR="GREEN" SIZE="-1">2</FONT>
 yady eṣa rājā matsyānāṃ yadi bībhatsur āgataḥ<BR>
&nbsp;&nbsp;&nbsp;&nbsp;&nbsp; aham āvārayiṣyāmi veleva makarālayam<BR>
&nbsp;&nbsp;<FONT COLOR="GREEN" SIZE="-1">3</FONT>
 mama cāpapramuktānāṃ śarāṇāṃ nataparvaṇām<BR>
&nbsp;&nbsp;&nbsp;&nbsp;&nbsp; nāvṛttir gacchatām asti sarpāṇām iva sarpatām<BR>
&nbsp;&nbsp;<FONT COLOR="GREEN" SIZE="-1">4</FONT>
 rukmapuṅkhāḥ sutīkṣṇāgrā muktā hastavatā mayā<BR>
&nbsp;&nbsp;&nbsp;&nbsp;&nbsp; chādayantu śarāḥ pārthaṃ śalabhā iva pādapam<BR>
&nbsp;&nbsp;<FONT COLOR="GREEN" SIZE="-1">5</FONT>
 śarāṇāṃ puṅkhasaktānāṃ maurvyābhihatayā dṛḍham<BR>
&nbsp;&nbsp;&nbsp;&nbsp;&nbsp; śrūyatāṃ talayoḥ śabdo bheryor āhatayor iva<BR>
&nbsp;&nbsp;<FONT COLOR="GREEN" SIZE="-1">6</FONT>
 samāhito hi bībhatsur varṣāṇy aṣṭau ca pañca ca<BR>
&nbsp;&nbsp;&nbsp;&nbsp;&nbsp; jātasnehaś ca yuddhasya mayi saṃprahariṣyati<BR>
&nbsp;&nbsp;<FONT COLOR="GREEN" SIZE="-1">7</FONT>
 pātrī bhūtaś ca kaunteyo brāhmaṇo guṇavān iva<BR>
&nbsp;&nbsp;&nbsp;&nbsp;&nbsp; śaraughān pratigṛhṇātu mayā muktān sahasraśaḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 eṣa caiva maheṣvāsas triṣu lokeṣu viśrutaḥ<BR>
&nbsp;&nbsp;&nbsp;&nbsp;&nbsp; ahaṃ cāpi kuruśreṣṭhā arjunān nāvaraḥ kva cit<BR>
&nbsp;&nbsp;<FONT COLOR="GREEN" SIZE="-1">9</FONT>
 itaś cetaś ca nirmuktaiḥ kāñcanair gārdhravājitaiḥ<BR>
&nbsp;&nbsp;&nbsp;&nbsp;&nbsp; dṛśyatām adya vai vyoma khadyotair iva saṃvṛtam<BR>
&nbsp;&nbsp;<FONT COLOR="GREEN" SIZE="-1">10</FONT>
 adyāham ṛṇam akṣayyaṃ purā vācā pratiśrutam<BR>
&nbsp;&nbsp;&nbsp;&nbsp; dhārtarāṣṭrasya dāsyāmi nihatya samare 'rjunam<BR>
&nbsp;<FONT COLOR="GREEN" SIZE="-1">11</FONT>
 antarā chidyamānānāṃ puṅkhānāṃ vyatiśīryatām<BR>
&nbsp;&nbsp;&nbsp;&nbsp; śalabhānām ivākāśe pracāraḥ saṃpradṛśyatām<BR>
&nbsp;<FONT COLOR="GREEN" SIZE="-1">12</FONT>
 indrāśanisamasparśaṃ mahendrasamatejasam<BR>
&nbsp;&nbsp;&nbsp;&nbsp; ardayiṣyāmy ahaṃ pārtham ulkābhir iva kuñjaram<BR>
&nbsp;<FONT COLOR="GREEN" SIZE="-1">13</FONT>
 tam agnim iva durdharṣam asi śaktiśarendhanam<BR>
&nbsp;&nbsp;&nbsp;&nbsp; pāṇḍavāgnim ahaṃ dīptaṃ pradahantam ivāhitān<BR>
&nbsp;<FONT COLOR="GREEN" SIZE="-1">14</FONT>
 ava vegapuro vāto rathaughastanayitnumān<BR>
&nbsp;&nbsp;&nbsp;&nbsp; śaradhāro mahāmeghaḥ śamayiṣyāmi pāṇḍavam<BR>
&nbsp;<FONT COLOR="GREEN" SIZE="-1">15</FONT>
 matkārmukavinirmuktāḥ pārtham āśīviṣopamāḥ<BR>
&nbsp;&nbsp;&nbsp;&nbsp; śarāḥ samabhisarpantu valmīkam iva pannagāḥ<BR>
&nbsp;<FONT COLOR="GREEN" SIZE="-1">16</FONT>
 jāmadagnyān mayā hy astraṃ yat prāptam ṛṣisattamāt<BR>
&nbsp;&nbsp;&nbsp;&nbsp; tad upāśritya vīryaṃ ca yudhyeyam api vāsavam<BR>
&nbsp;<FONT COLOR="GREEN" SIZE="-1">17</FONT>
 dhvajāgre vānaras tiṣṭhan bhallena nihato mayā<BR>
&nbsp;&nbsp;&nbsp;&nbsp; adyaiva patatāṃ bhūmau vinadan bhairavān ravān<BR>
&nbsp;<FONT COLOR="GREEN" SIZE="-1">18</FONT>
 śatror mayābhipannānāṃ bhūtānāṃ dhvajavāsinām<BR>
&nbsp;&nbsp;&nbsp;&nbsp; diśaḥ pratiṣṭhamānānām astu śabdo divaṃ gataḥ<BR>
&nbsp;<FONT COLOR="GREEN" SIZE="-1">19</FONT>
 adya duryodhanasyāhaṃ śalyaṃ hṛdi cirasthitam<BR>
&nbsp;&nbsp;&nbsp;&nbsp; sa mūlam uddhariṣyāmi bībhatsuṃ pātayan rathāt<BR>
&nbsp;<FONT COLOR="GREEN" SIZE="-1">20</FONT>
 hatāśvaṃ virathaṃ pārthaṃ pauruṣe paryavasthitam<BR>
&nbsp;&nbsp;&nbsp;&nbsp; niḥśvasantaṃ yathā nāgam adya paśyantu kauravāḥ<BR>
&nbsp;<FONT COLOR="GREEN" SIZE="-1">21</FONT>
 kāmaṃ gacchantu kuravo dhanam ādāya kevalam<BR>
&nbsp;&nbsp;&nbsp;&nbsp; ratheṣu vāpi tiṣṭhanto yuddhaṃ paśyantu māmakam<BR>
</TD>
</TR>
</TABLE>
<P><HR>
<CENTER>
<A HREF="mbs04044">Next: Chapter 44</A></CENTER>
</BODY>
</HTML>
