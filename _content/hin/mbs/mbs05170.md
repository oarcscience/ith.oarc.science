[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 5 Index](mbsi05) 
[Previous](mbs05169)  [Next](mbs05171) 

------------------------------------------------------------------------

[Book 5 in English](../m05/index)

------------------------------------------------------------------------

# The Mahabharata in Sanskrit

### Book 5 Chapter 170

  1 दुर्यॊधन उवाच  
      किमर्थं भरतश्रेष्ठ न हन्यास तवं शिखण्डिनम  
      उद्यतेषुम अथॊ दृष्ट्वा समरेष्व आततायिनम  
  2 पूर्वम उक्त्वा महाबाहॊ पाण्डवान सह सॊमकैः  
      वधिष्यामीति गाङ्गेय तन मे बरूहि पितामह  
  3 भीष्म उवाच  
      शृणु दुर्यॊधन कथां सहैभिर वसुधाधिपैः  
      यदर्थं युधि संप्रेक्ष्य नाहं हन्यां शिखण्डिनम  
  4 महाराजॊ मम पिता शंतनुर भरतर्षभः  
      दिष्टान्तं पराप धर्मात्मा समये पुरुषर्षभ  
  5 ततॊ ऽहं भरतश्रेष्ठ परतिज्ञां परिपालयन  
      चित्राङ्गदं भरातरं वै महाराज्ये ऽभयषेचयम  
  6 तस्मिंश च निधनं पराप्ते सत्यवत्या मते सथितः  
      विचित्रवीर्यं राजानम अभ्यषिञ्चं यथाविधि  
  7 मयाभिषिक्तॊ राजेन्द्र यवीयान अपि धर्मतः  
      विचित्रवीर्यॊ धर्मात्मा माम एव समुदैक्षत  
  8 तस्य दारक्रियां तात चिकीर्षुर अहम अप्य उत  
      अनुरूपाद इव कुलाद इति चिन्त्य मनॊ दधे  
  9 तथाश्रौषं महाबाहॊ तिस्रः कन्याः सवयंवरे  
      रूपेणाप्रतिमाः सर्वाः काशिराजसुतास तदा  
      अम्बा चैवाम्बिका चैव तथैवाम्बालिकापरा  
  10 राजानश च समाहूताः पृथिव्यां भरतर्षभ  
     अम्बा जयेष्ठाभवत तासाम अम्बिका तव अथ मध्यमा  
     अम्बालिका च राजेन्द्र राजकन्या यवीयसी  
 11 सॊ ऽहम एकरथेनैव गतः काशिपतेः पुरीम  
     अपश्यं ता महाबाहॊ तिस्रः कन्याः सवलंकृताः  
     राज्ञश चैव समावृत्तान पार्थिवान पृथिवीपते  
 12 ततॊ ऽहं तान नृपान सर्वान आहूय समरे सथितान  
     रथम आरॊपयां चक्रे कन्यास ता भरतर्षभ  
 13 वीर्यशुल्काश च ता जञात्वा समारॊप्य रथं तदा  
     अवॊचं पार्थिवान सर्वान अहं तत्र समागतान  
     भीष्मः शांतनवः कन्या हरतीति पुनः पुनः  
 14 ते यतध्वं परं शक्त्या सर्वे मॊक्षाय पार्थिवाः  
     परसह्य हि नयाम्य एष मिषतां वॊ नराधिपाः  
 15 ततस ते पृथिवीपालाः समुत्पेतुर उदायुधाः  
     यॊगॊ यॊग इति करुद्धाः सारथींश चाप्य अचॊदयन  
 16 ते रथैर मेघसंकाशैर गजैश च गजयॊधिनः  
     पृष्ठ्यैश चाश्वैर महीपालाः समुत्पेतुर उदायुधाः  
 17 ततस ते मां महीपालाः सर्व एव विशां पते  
     रथव्रातेन महता सर्वतः पर्यवारयन  
 18 तान अहं शरवर्षेण महता परत्यवारयम  
     सर्वान नृपांश चाप्य अजयं देवराड इव दानवान  
 19 तेषाम आतपतां चित्रान धवजान हेमपरिष्कृतान  
     एकैकेन हि बाणेन भूमौ पातितवान अहम  
 20 हयांश चैषां गजांश चैव सारथींश चाप्य अहं रणे  
     अपातयं शरैर दीप्तैः परहसन पुरुषर्षभ  
 21 ते निवृत्ताश च भग्नाश च दृष्ट्वा तल लाघवं मम  
     अथाहं हास्तिनपुरम आयां जित्वा महीक्षितः  
 22 अतॊ ऽहं ताश च कन्या वै भरातुर अर्थाय भारत  
     तच च कर्म महाबाहॊ सत्यवत्यै नयवेदयम  

  1 duryodhana uvāca  
      kimarthaṃ bharataśreṣṭha na hanyās tvaṃ śikhaṇḍinam  
      udyateṣum atho dṛṣṭvā samareṣv ātatāyinam  
  2 pūrvam uktvā mahābāho pāṇḍavān saha somakaiḥ  
      vadhiṣyāmīti gāṅgeya tan me brūhi pitāmaha  
  3 bhīṣma uvāca  
      śṛṇu duryodhana kathāṃ sahaibhir vasudhādhipaiḥ  
      yadarthaṃ yudhi saṃprekṣya nāhaṃ hanyāṃ śikhaṇḍinam  
  4 mahārājo mama pitā śaṃtanur bharatarṣabhaḥ  
      diṣṭāntaṃ prāpa dharmātmā samaye puruṣarṣabha  
  5 tato 'haṃ bharataśreṣṭha pratijñāṃ paripālayan  
      citrāṅgadaṃ bhrātaraṃ vai mahārājye 'bhyaṣecayam  
  6 tasmiṃś ca nidhanaṃ prāpte satyavatyā mate sthitaḥ  
      vicitravīryaṃ rājānam abhyaṣiñcaṃ yathāvidhi  
  7 mayābhiṣikto rājendra yavīyān api dharmataḥ  
      vicitravīryo dharmātmā mām eva samudaikṣata  
  8 tasya dārakriyāṃ tāta cikīrṣur aham apy uta  
      anurūpād iva kulād iti cintya mano dadhe  
  9 tathāśrauṣaṃ mahābāho tisraḥ kanyāḥ svayaṃvare  
      rūpeṇāpratimāḥ sarvāḥ kāśirājasutās tadā  
      ambā caivāmbikā caiva tathaivāmbālikāparā  
  10 rājānaś ca samāhūtāḥ pṛthivyāṃ bharatarṣabha  
     ambā jyeṣṭhābhavat tāsām ambikā tv atha madhyamā  
     ambālikā ca rājendra rājakanyā yavīyasī  
 11 so 'ham ekarathenaiva gataḥ kāśipateḥ purīm  
     apaśyaṃ tā mahābāho tisraḥ kanyāḥ svalaṃkṛtāḥ  
     rājñaś caiva samāvṛttān pārthivān pṛthivīpate  
 12 tato 'haṃ tān nṛpān sarvān āhūya samare sthitān  
     ratham āropayāṃ cakre kanyās tā bharatarṣabha  
 13 vīryaśulkāś ca tā jñātvā samāropya rathaṃ tadā  
     avocaṃ pārthivān sarvān ahaṃ tatra samāgatān  
     bhīṣmaḥ śāṃtanavaḥ kanyā haratīti punaḥ punaḥ  
 14 te yatadhvaṃ paraṃ śaktyā sarve mokṣāya pārthivāḥ  
     prasahya hi nayāmy eṣa miṣatāṃ vo narādhipāḥ  
 15 tatas te pṛthivīpālāḥ samutpetur udāyudhāḥ  
     yogo yoga iti kruddhāḥ sārathīṃś cāpy acodayan  
 16 te rathair meghasaṃkāśair gajaiś ca gajayodhinaḥ  
     pṛṣṭhyaiś cāśvair mahīpālāḥ samutpetur udāyudhāḥ  
 17 tatas te māṃ mahīpālāḥ sarva eva viśāṃ pate  
     rathavrātena mahatā sarvataḥ paryavārayan  
 18 tān ahaṃ śaravarṣeṇa mahatā pratyavārayam  
     sarvān nṛpāṃś cāpy ajayaṃ devarāḍ iva dānavān  
 19 teṣām ātapatāṃ citrān dhvajān hemapariṣkṛtān  
     ekaikena hi bāṇena bhūmau pātitavān aham  
 20 hayāṃś caiṣāṃ gajāṃś caiva sārathīṃś cāpy ahaṃ raṇe  
     apātayaṃ śarair dīptaiḥ prahasan puruṣarṣabha  
 21 te nivṛttāś ca bhagnāś ca dṛṣṭvā tal lāghavaṃ mama  
     athāhaṃ hāstinapuram āyāṃ jitvā mahīkṣitaḥ  
 22 ato 'haṃ tāś ca kanyā vai bhrātur arthāya bhārata  
     tac ca karma mahābāho satyavatyai nyavedayam  

------------------------------------------------------------------------

[Next: Chapter 171](mbs05171)
