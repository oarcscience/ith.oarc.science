[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 6 Index](mbsi06) 
[Previous](mbs06049)  [Next](mbs06051) 

------------------------------------------------------------------------

[Book 6 in English](../m06/index)

------------------------------------------------------------------------

# The Mahabharata in Sanskrit

### Book 6 Chapter 50

  1 \[धृ\]  
      तथा परतिसमादिष्टः कलिङ्गॊ वाहिनीपतिः  
      कथम अद्भुतकर्माणं भीमसेनं महाबलम  
  2 चरन्तं गदया वीरं दण्डपाणिम इवान्तकम  
      यॊधयाम आस समरे कलिङ्गः सह सेनया  
  3 \[स\]  
      पुत्रेण तव राजेन्द्र स तथॊक्तॊ महाबलः  
      महत्या सेनया गुप्तः परायाद भीम रथं परति  
  4 ताम आपतन्तीं सहसा कलिङ्गानां महाचमूम  
      रथनागाश्वकलिलां परगृहीतमहायुधाम  
  5 भीमसेनः कलिङ्गानाम आर्छद भारत वाहिनीम  
      केतुमन्तं च नैषादिम आयान्तं सह चेदिभिः  
  6 ततः शरुतायुः संक्रुद्धॊ राज्ञा केतुमता सह  
      आससाद रणे भीमं वयूढानीकेषु चेदिषु  
  7 रथैर अनेकसाहस्रैः कलिङ्गानां जनाधिपः  
      अयुतेन गजानां च निषादैः सह केतुमान  
      भीमसेनं रणे राजन समन्तात पर्यवारयत  
  8 चेदिमत्स्य करूषाश च भीमसेनपुरॊगमाः  
      अभ्यवर्तन्त सहसा निषादान सह राजभिः  
  9 ततः परववृते युद्धं घॊररूपं भयानकम  
      परजानन न च यॊधान सवान परस्परजिघांसया  
  10 घॊरम आसीत ततॊ युद्धं भीमस्य सहसा परैः  
     यथेन्द्रस्य महाराज महत्या दैत्य सेनया  
 11 तस्य सैन्यस्य संग्रामे युध्यमानस्य भारत  
     बभूव सुमहाञ शब्दः सागरस्येव गर्जतः  
 12 अन्यॊन्यस्य तदा यॊधा निकृन्तन्तॊ विशां पते  
     महीं चक्रुश चितां सर्वां शशशॊणितसंनिभाम  
 13 यॊधांश च सवा परान वापि नाभ्यजानज जिघांसया  
     सवान अप्य आददते सवाश च शूराः समरदुर्जयाः  
 14 विमर्दः सुमहान आसीद अल्पानां बहुभिः सह  
     कलिङ्गैः सह चेदीनां निषादैश च विशां पते  
 15 कृत्वा पुरुषकारं तु यथाशक्ति महाबलाः  
     भीमसेनं परित्यज्य संन्यवर्तन्त चेदयः  
 16 सर्वैः कलिङ्गैर आसन्नः संनिवृत्तेषु चेदिषु  
     सवबाहुबलम आस्थाय न नयवर्तत पाण्डवः  
 17 न चचाल रथॊपस्थाद भीमसेनॊ महाबलः  
     शितैर अवाकिरन बाणैः कलिङ्गानां वरूथिनीम  
 18 कलिङ्गस तु महेष्वासः पुत्रश चास्य महारथः  
     शक्रदेव इति खयातॊ जघ्नतुः पाण्डवं शरैः  
 19 ततॊ भीमॊ महाबाहुर विधुन्वन रुचिरं धनुः  
     यॊधयाम आस कालिङ्गान सवबाहुबलम आश्रितः  
 20 शक्रदेवस तु समरे विसृजन सायकान बहून  
     अश्वाञ जघान समरे भीमसेनस्य सायकैः  
     ववर्ष शरवर्षाणि तपान्ते जलदॊ यथा  
 21 हताश्वे तु रथे तिष्ठन भीमसेनॊ महाबलः  
     शक्रदेवाय चिक्षेप सर्वशैक्यायसीं गदाम  
 22 स तया निहतॊ राजन कलिङ्गस्य सुतॊ रथात  
     स धवजः सह सूतेन जगाम धरणीतलम  
 23 हतम आत्मसुतं दृष्ट्वा कलिङ्गानां जनाधिपः  
     रथैर अनेकसाहस्रैर भिमस्यावारयद दिशः  
 24 ततॊ भीमॊ महाबाहुर गुर्वीं तयक्त्वा महागदाम  
     उद्बबर्हाथ निस्त्रिंशं चिकीर्षुः कर्म दारुणम  
 25 चर्म चाप्रतिमं राजन्न आर्षभं पुरुषर्षभ  
     नक्षतैर अर्धचन्द्रैश च शातकुम्भमयैश चितम  
 26 कलिङ्गस तु ततः करुद्धॊ धनुर्ज्याम अवमृज्य ह  
     परगृह्य च शरं घॊरम एकं सर्पविषॊपमम  
     पराहिणॊद भीमसेनाय वधाकाङ्क्षी जनेश्वरः  
 27 तम आपतन्तं वेगेन परेरितं निशितं शरम  
     भीमसेनॊ दविधा राजंश चिच्छेद विपुलासिना  
     उदक्रॊशच च संहृष्टस तरासयानॊ वरूथिनीम  
 28 कलिङ्गस तु ततः करुद्धॊ भीमसेनाय संयुगे  
     तॊमरान पराहिणॊच छीघ्रं चतुर्दश शिलाशितान  
 29 तान अप्राप्तान महाबाहुः खगतान एव पाण्डवः  
     चिच्छेद सहसा राजन्न असंभ्रान्तॊ वरासिना  
 30 निकृत्य तु रणे भीमस तॊमरान वै चतुर्दश  
     भानुमन्तम अभिप्रेक्ष्य पराद्रवत पुरुषर्षभः  
 31 भानुमांस तु ततॊ भीमं शरवर्षेण छादयन  
     ननाद बलवन नादं नादयानॊ नभस्तलम  
 32 न तं स ममृषे भीमः सिंहनादं महारणे  
     ततः सवरेण महता विननाद महास्वनम  
 33 तेन शब्देन वित्रस्ता कलिङ्गानां वरूथिनी  
     न भीमं समरे मेने मानुषं भरतर्षभ  
 34 ततॊ भीमॊ महाराज नदित्वा विपुलं सवनम  
     सासिर वेगाद अवप्लुत्य दन्ताभ्यां वारणॊत्तमम  
 35 आरुरॊह ततॊ मध्यं नागराजस्य मारिष  
     खड्गेन पृथुना मध्ये भानुमन्तम अतॊ ऽचछिनत  
 36 सॊ ऽनतरायुधिनं हत्वा राजपुत्रम अरिंदमः  
     गुरुभारसह सकन्धे नागस्यासिम अपातयत  
 37 छिन्नस्कन्धः स विनदन पपात गजयूथपः  
     आरुग्णः सिन्धुवेगेन सानुमान इव पर्वतः  
 38 ततस तस्माद अवप्लुत्य गजाद भारत भारतः  
     खड्गपाणिर अदीनात्मा अतिष्ठद भुवि दंशितः  
 39 स चचार बहून मार्गान अभीतः पातयन गजान  
     अग्निचक्रम इवाविद्धं सर्वतः परत्यदृश्यत  
 40 अश्ववृन्देषु नागेषु रथानीकेषु चाभिभूः  
     पदातीनां च संघेषु विनिघ्नञ शॊणितॊक्षितः  
     शयेनवद वयचरद भीमॊ रणे रिपुबलॊत्कटः  
 41 छिन्दंस तेषां शरीराणि शिरांसि च महाजवः  
     खड्गेन शितधारेण संयुगे गय यॊधिनाम  
 42 पदातिर एकः संक्रुद्धः शत्रूणां भयवर्धनः  
     मॊहयाम आस च तदा कालान्त क यमॊपमः  
 43 मूढाश च ते तम एवाजौ विनदन्तः समाद्रवन  
     सासिम उत्तमवेगेन विचरन्तं महारणे  
 44 निकृत्य रथिनाम आजौ रथेशाश च युगानि च  
     जघान रथिनश चापि बलवान अरिमर्दनः  
 45 भीमसेनश चरन मार्गान सुबहून परत्यदृश्यत  
     भरान्तम उद्भ्रान्तम आविद्धम आप्लुतं परसृतं सृतम  
     संपातं समुदीर्यं च दर्शयाम आस पाण्डवः  
 46 के चिद अग्रासिना छिन्नाः पाण्डवेन महात्मना  
     विनेदुर भिन्नमर्माणॊ निपेतुश च गतासवः  
 47 छिन्नदन्ता गरहस ताश च भिन्नकुम्भास तथापरे  
     वियॊधाः सवान्य अनीकानि जघ्नुर भारत वारणाः  
     निपेतुर उर्व्यां च तथा विनदन्तॊ महारवान  
 48 छिन्नांश च तॊमरांश चापान महामात्रशिरांसि च  
     परिस्तॊमानि चित्राणि कक्ष्याश च कनकॊज्ज्वलाः  
 49 गरैवेयाण्य अथ शक्तीश च पताकाः कणपांस तथा  
     तूणीराण्य अथ यन्त्राणि विचित्राणि धनूंषि च  
 50 अग्निकुण्डानि शुभ्राणि तॊत्त्रांश चैवाङ्कुशैः सह  
     घण्टाश च विविधा राजन हेमगर्भांस तसरून अपि  
     पततः पतितांश चैव पश्यामः सह सादिभिः  
 51 छिन्नगात्रावर करैर निहतैश चापि वारणैः  
     आसीत तस्मिन समास्तीर्णा पतितैर भूनगैर इव  
 52 विमृद्यैवं महानागान ममर्दाश्वान नरर्षभः  
     अश्वारॊहवरांश चापि पातयाम आस भारत  
     तद घॊरम अभवद युद्धं तस्य तेषां च भारत  
 53 खलीनान्य अथ यॊक्त्राणि कशाश च कनकॊज्ज्वलाः  
     परिस्तॊमाश च परासाश च ऋष्टयश च महाधनाः  
 54 कवचान्य अथ चर्माणि चित्राण्य आस्तरणानि च  
     तत्र तत्रापविद्धानि वयदृश्यन्त महाहवे  
 55 परॊथ यन्त्रैर विचित्रैश च शस्त्रैश च विमलैस तथा  
     सचक्रे वसुधां कीर्णां शबलैः कुसुमैर इव  
 56 आप्लुत्य रथिनः कांश चित परामृश्य महाबलः  
     पातयाम आस खड्गेन स धवजान अपि पाण्डवः  
 57 मुहुर उत्पततॊ दिक्षु धावतश च यशस्विनः  
     मार्गांश च चरतश चित्रान वयस्मयन्त रणे जनाः  
 58 निजघान पदा कांश चिद आक्षिप्यान्यान अपॊथयत  
     खड्गेनान्यांश च चिच्छेद नादेनान्यांश च भीषयन  
 59 ऊरुवेगेन चाप्य अन्यान पातयाम आस भूतले  
     अपरे चैनम आलॊक्य भयात पञ्चत्वम आगताः  
 60 एवं सा बहुला सेना कलिङ्गानां तरस्विनाम  
     परिवार्य रणे भीष्मं भीमसेनम उपाद्रवत  
 61 ततः कलिङ्ग सैन्यानां परमुखे भरतर्षभ  
     शरुतायुषम अभिप्रेक्ष्य भीमसेनः समभ्ययात  
 62 तम आयान्तम अभिप्रेक्ष्य कलिङ्गॊ नवभिः शरैः  
     भीमसेनम अमेयात्मा परत्यविध्यत सतनान्तरे  
 63 कलिङ्ग बाणाभिहतस तॊत्त्रार्दित इव दविषः  
     भीमसेनः परजज्वाल करॊधेनाग्निर इवेन्धनैः  
 64 अथाशॊकः समादाय रथं हेमपरिष्कृतम  
     भीमं संपादयाम आस रथेन रथसारथिः  
 65 तम आरुह्य रथं तूर्णं कौन्तेयः शत्रुसूदनः  
     कलिङ्गम अभिदुद्राव तिष्ठ तिष्ठेति चाब्रवीत  
 66 ततः शरुतायुर बलवान भीमाय निशिताञ शरान  
     परेषयाम आस संक्रुद्धॊ दर्शयन पाणिलाघवम  
 67 स कार्मुकवरॊत्सृष्टैर नवभिर निशितैः शरैः  
     समाहतॊ भृशं राजन कलिङ्गेन महायशाः  
     संचुक्रुधे भृशं भीमॊ दण्डाहत इवॊरगः  
 68 करुद्धश च चापम आयम्य बलवद बलिनां वरः  
     कलिङ्गम अवधीत पार्थॊ भीमः सप्तभिर आयसैः  
 69 कषुराभ्यां चक्ररक्षौ च कलिङ्गस्य महाबलौ  
     सत्यदेवं च सत्यं च पराहिणॊद यमसादनम  
 70 ततः पुनर अमेयात्मा नाराचैर निशितैस तरिभिः  
     केतुमन्तं रणे भीमॊ ऽगमयद यमसादनम  
 71 ततः कलिङ्गाः संक्रुद्धा भीमसेनम अमर्षणम  
     अनीकैर बहुसाहस्रैः कषत्रियाः समवारयन  
 72 ततः शक्तिगदा खड्गतॊमरर्ष्टि परश्वधैः  
     कलिङ्गाश च ततॊ राजन भीमसेनम अवाकिरन  
 73 संनिवार्य स तां घॊरां शरवृष्टिं समुत्थिताम  
     गदाम आदाय तरसा परिप्लुत्य महाबलः  
     भीमः सप्तशतान वीरान अनयद यमसादनम  
 74 पुनश चैव दविसाहस्रान कलिङ्गान अरिमर्दनः  
     पराहिणॊन मृत्युलॊकाय तद अद्भुतम इवाभवत  
 75 एवं स तान्य अनीकानि कलिङ्गानां पुनः पुनः  
     बिभेद समरे वीरः परेक्ष्य भीष्मं महाव्रतम  
 76 हतारॊहाश च मातङ्गाः पाण्डवेन महात्मना  
     विप्रजग्मुर अनीकेषु मेघा वातहता इव  
     मृदन्तः सवान्य अनीकानि विनदन्तः शरातुराः  
 77 ततॊ भीमॊ महाबाहुः शङ्खं पराध्मापयद बली  
     सर्वकालिङ्गसैन्यानां मनांसि समकम्पयत  
 78 मॊहश चापि कलिङ्गानाम आविवेश परंतप  
     पराकम्पन्त च सैन्यानि वाहनानि च सर्वशः  
 79 भीमेन समरे राजन गजेन्द्रेणेव सर्वतः  
     मार्गान बहून विचरता धावता च ततस ततः  
     मुहुर उत्पतता चैव संमॊहः समजायत  
 80 भीमसेन भयत्रस्तं सैन्यं च समकम्पत  
     कषॊभ्यमाणम असंबाधं पराहेणेव महत सरः  
 81 तरासितेषु च वीरेषु भीमेनाद्भुत कर्मणा  
     पुनरावर्तमानेषु विद्रवत्सु च संघशः  
 82 सर्वकालिङ्गयॊधेषु पाण्डूनां धवजिनीपतिः  
     अब्रवीत सवान्य अनीकानि युध्यध्वम इति पार्षतः  
 83 सेनापतिवचः शरुत्वा शिखण्डिप्रमुखा गणाः  
     भीमम एवाभ्यवर्तन्त रथानीकैः परहारिभिः  
 84 धर्मराजश च तान सर्वान उपजग्राह पाण्डवः  
     महता मेघवर्णेन नागानीकेन पृष्ठतः  
 85 एवं संचॊद्य सर्वाणि सवान्य अनीकानि पार्षतः  
     भीमसेनस्य जग्राह पार्ष्णिं सत्पुरुषॊचिताम  
 86 न हि पाञ्चालराजस्य लॊके कश चन विद्यते  
     भीम सात्यकयॊर अन्यः पराणेभ्यः परियकृत्तमः  
 87 सॊ ऽपश्यत तं कलिङ्गेषु चरन्तम अरिसूदनम  
     भीमसेनं महाबाहुं पार्षतः परवीरहा  
 88 ननर्द बहुधा राजन हृष्टश चासीत परंतपः  
     शङ्खं दध्मौ च समरे सिंहनादं ननाद च  
 89 स च पारावताश्वस्य रथे हेमपरिष्कृते  
     कॊविदारध्वजं दृष्ट्वा भीमसेनः समाश्वसत  
 90 धृष्टद्युम्नस तु तं दृष्ट्वा कलिङ्गैः समभिद्रुतम  
     भीमसेनम अमेयात्मा तराणायाजौ समभ्ययात  
 91 तौ दूरात सात्यकिर दृष्ट्वा धृष्टद्युम्नवृकॊदरौ  
     कलिङ्गान समरे वीरौ यॊधयन्तौ मनस्विनौ  
 92 स तत्र गत्वा शैनेयॊ जवेन जयतां वरः  
     पार्थ पार्षतयॊः पार्ष्णिं जग्राह पुरुषर्षभः  
 93 स कृत्वा कदनं तत्र परगृहीतशरासनः  
     आस्थितॊ रौद्रम आत्मानं जघान समरे परान  
 94 कलिङ्ग परभवां चैव मांसशॊणितकर्दमाम  
     रुधिरस्यन्दिनीं तत्र भीमः परावर्तयन नदीम  
 95 अन्तरेण कलिङ्गानां पाण्डवानां च वाहिनीम  
     संततार सुदुस्तारां भीमसेनॊ महाबलः  
 96 भीमसेनं तथा दृष्ट्वा पराक्रॊशंस तावका नृप  
     कालॊ ऽयं भीमरूपेण कलिङ्गैः सह युध्यते  
 97 ततः शांतनवॊ भीष्मः शरुत्वा तं निनदं रणे  
     अभ्ययात तवरितॊ भीमं वयूढानीकः समन्ततः  
 98 तं सात्यकिर भीमसेनॊ धृष्टद्युम्नश च पार्षतः  
     अभ्यद्रवन्त भीष्मस्य रथं हेमपरिष्कृतम  
 99 परिवार्य च ते सर्वे गाङ्गेयं रभसं रणे  
     तरिभिस तरिभिः शरैर घॊरैर भीष्मम आनर्छुर अञ्जसा  
 100 परत्यविध्यत तान सर्वान पिता देवव्रतस तव  
    यतमानान महेष्वासांस तरिभिस तरिभिर अजिह्मगैः  
101 ततः शरसहस्रेण संनिवार्य महारथान  
    हयान काञ्चनसंनाहान भीमस्य नयहनच छरैः  
102 हताश्वे तु रथे तिष्ठन भीमसेनः परतापवान  
    शक्तिं चिक्षेप तरसा गाङ्गेयस्य रथं परति  
103 अप्राप्ताम एव तां शक्तिं पिता देवव्रतस तव  
    तरिधा चिच्छेद समरे सा पृथिव्याम अशीर्यत  
104 ततः शैक्यायसीं गुर्वीं परगृह्य बलवद गदाम  
    भीमसेनॊ रथा तूर्णं पुप्लुवे मनुजर्षभ  
105 सात्यकॊ ऽपि ततस तूर्णं भीमस्य परियकाम्यया  
    सारथिं कुरुवृद्धस्य पातयाम आस सायकैः  
106 भीष्मस तु निहते तस्मिन सारथौ रथिनां वरः  
    वातायमानैस तैर अश्वैर अपनीतॊ रणाजिरात  
107 भीमसेनस ततॊ राजन्न अपनीते महाव्रते  
    परजज्वाल यथा वह्निर दहन कक्षम इवैधितः  
108 स हत्वा सर्वकालिङ्गान सेना मध्ये वयतिष्ठत  
    नैनम अभ्युत्सहन के चित तावका भरतर्षभ  
109 धृष्टद्युम्नस तम आरॊप्य सवरथे रथिनां वरः  
    पश्यतां सर्वसैन्यानाम अपॊवाह यशस्विनम  
110 संपूज्यमानः पाञ्चाल्यैर मत्स्यैश च भरतर्षभ  
    धृष्टद्युम्नं परिष्वज्य समेयाद अथ सात्यकिम  
111 अथाब्रवीद भीमसेनं सात्यकिः सत्यविक्रमः  
    परहर्षयन यदुव्याघ्रॊ धृष्टद्युम्नस्य पश्यतः  
112 दिष्ट्या कलिङ्ग राजश च राजपुत्रश च केतुमान  
    शक्रदेवश च कालिङ्गः कलिङ्गाश च मृधे हताः  
113 सवबाहुबलवीर्येण नागाश्वरथसंकुलः  
    महाव्यूहः कलिङ्गानाम एकेन मृदितस तवया  
114 एवम उक्त्वा शिनेर नप्ता दीर्घबाहुर अरिंदमः  
    रथाद रथम अभिद्रुत्य पर्यष्वजत पाण्डवम  
115 ततः सवरथम आरुह्य पुनर एव महारथः  
    तावकान अवधीत करुद्धॊ भीमस्य बलम आदधत  

  1 \[dhṛ\]  
      tathā pratisamādiṣṭaḥ kaliṅgo vāhinīpatiḥ  
      katham adbhutakarmāṇaṃ bhīmasenaṃ mahābalam  
  2 carantaṃ gadayā vīraṃ daṇḍapāṇim ivāntakam  
      yodhayām āsa samare kaliṅgaḥ saha senayā  
  3 \[s\]  
      putreṇa tava rājendra sa tathokto mahābalaḥ  
      mahatyā senayā guptaḥ prāyād bhīma rathaṃ prati  
  4 tām āpatantīṃ sahasā kaliṅgānāṃ mahācamūm  
      rathanāgāśvakalilāṃ pragṛhītamahāyudhām  
  5 bhīmasenaḥ kaliṅgānām ārchad bhārata vāhinīm  
      ketumantaṃ ca naiṣādim āyāntaṃ saha cedibhiḥ  
  6 tataḥ śrutāyuḥ saṃkruddho rājñā ketumatā saha  
      āsasāda raṇe bhīmaṃ vyūḍhānīkeṣu cediṣu  
  7 rathair anekasāhasraiḥ kaliṅgānāṃ janādhipaḥ  
      ayutena gajānāṃ ca niṣādaiḥ saha ketumān  
      bhīmasenaṃ raṇe rājan samantāt paryavārayat  
  8 cedimatsya karūṣāś ca bhīmasenapurogamāḥ  
      abhyavartanta sahasā niṣādān saha rājabhiḥ  
  9 tataḥ pravavṛte yuddhaṃ ghorarūpaṃ bhayānakam  
      prajānan na ca yodhān svān parasparajighāṃsayā  
  10 ghoram āsīt tato yuddhaṃ bhīmasya sahasā paraiḥ  
     yathendrasya mahārāja mahatyā daitya senayā  
 11 tasya sainyasya saṃgrāme yudhyamānasya bhārata  
     babhūva sumahāñ śabdaḥ sāgarasyeva garjataḥ  
 12 anyonyasya tadā yodhā nikṛntanto viśāṃ pate  
     mahīṃ cakruś citāṃ sarvāṃ śaśaśoṇitasaṃnibhām  
 13 yodhāṃś ca svā parān vāpi nābhyajānaj jighāṃsayā  
     svān apy ādadate svāś ca śūrāḥ samaradurjayāḥ  
 14 vimardaḥ sumahān āsīd alpānāṃ bahubhiḥ saha  
     kaliṅgaiḥ saha cedīnāṃ niṣādaiś ca viśāṃ pate  
 15 kṛtvā puruṣakāraṃ tu yathāśakti mahābalāḥ  
     bhīmasenaṃ parityajya saṃnyavartanta cedayaḥ  
 16 sarvaiḥ kaliṅgair āsannaḥ saṃnivṛtteṣu cediṣu  
     svabāhubalam āsthāya na nyavartata pāṇḍavaḥ  
 17 na cacāla rathopasthād bhīmaseno mahābalaḥ  
     śitair avākiran bāṇaiḥ kaliṅgānāṃ varūthinīm  
 18 kaliṅgas tu maheṣvāsaḥ putraś cāsya mahārathaḥ  
     śakradeva iti khyāto jaghnatuḥ pāṇḍavaṃ śaraiḥ  
 19 tato bhīmo mahābāhur vidhunvan ruciraṃ dhanuḥ  
     yodhayām āsa kāliṅgān svabāhubalam āśritaḥ  
 20 śakradevas tu samare visṛjan sāyakān bahūn  
     aśvāñ jaghāna samare bhīmasenasya sāyakaiḥ  
     vavarṣa śaravarṣāṇi tapānte jalado yathā  
 21 hatāśve tu rathe tiṣṭhan bhīmaseno mahābalaḥ  
     śakradevāya cikṣepa sarvaśaikyāyasīṃ gadām  
 22 sa tayā nihato rājan kaliṅgasya suto rathāt  
     sa dhvajaḥ saha sūtena jagāma dharaṇītalam  
 23 hatam ātmasutaṃ dṛṣṭvā kaliṅgānāṃ janādhipaḥ  
     rathair anekasāhasrair bhimasyāvārayad diśaḥ  
 24 tato bhīmo mahābāhur gurvīṃ tyaktvā mahāgadām  
     udbabarhātha nistriṃśaṃ cikīrṣuḥ karma dāruṇam  
 25 carma cāpratimaṃ rājann ārṣabhaṃ puruṣarṣabha  
     nakṣatair ardhacandraiś ca śātakumbhamayaiś citam  
 26 kaliṅgas tu tataḥ kruddho dhanurjyām avamṛjya ha  
     pragṛhya ca śaraṃ ghoram ekaṃ sarpaviṣopamam  
     prāhiṇod bhīmasenāya vadhākāṅkṣī janeśvaraḥ  
 27 tam āpatantaṃ vegena preritaṃ niśitaṃ śaram  
     bhīmaseno dvidhā rājaṃś ciccheda vipulāsinā  
     udakrośac ca saṃhṛṣṭas trāsayāno varūthinīm  
 28 kaliṅgas tu tataḥ kruddho bhīmasenāya saṃyuge  
     tomarān prāhiṇoc chīghraṃ caturdaśa śilāśitān  
 29 tān aprāptān mahābāhuḥ khagatān eva pāṇḍavaḥ  
     ciccheda sahasā rājann asaṃbhrānto varāsinā  
 30 nikṛtya tu raṇe bhīmas tomarān vai caturdaśa  
     bhānumantam abhiprekṣya prādravat puruṣarṣabhaḥ  
 31 bhānumāṃs tu tato bhīmaṃ śaravarṣeṇa chādayan  
     nanāda balavan nādaṃ nādayāno nabhastalam  
 32 na taṃ sa mamṛṣe bhīmaḥ siṃhanādaṃ mahāraṇe  
     tataḥ svareṇa mahatā vinanāda mahāsvanam  
 33 tena śabdena vitrastā kaliṅgānāṃ varūthinī  
     na bhīmaṃ samare mene mānuṣaṃ bharatarṣabha  
 34 tato bhīmo mahārāja naditvā vipulaṃ svanam  
     sāsir vegād avaplutya dantābhyāṃ vāraṇottamam  
 35 āruroha tato madhyaṃ nāgarājasya māriṣa  
     khaḍgena pṛthunā madhye bhānumantam ato 'cchinat  
 36 so 'ntarāyudhinaṃ hatvā rājaputram ariṃdamaḥ  
     gurubhārasaha skandhe nāgasyāsim apātayat  
 37 chinnaskandhaḥ sa vinadan papāta gajayūthapaḥ  
     ārugṇaḥ sindhuvegena sānumān iva parvataḥ  
 38 tatas tasmād avaplutya gajād bhārata bhārataḥ  
     khaḍgapāṇir adīnātmā atiṣṭhad bhuvi daṃśitaḥ  
 39 sa cacāra bahūn mārgān abhītaḥ pātayan gajān  
     agnicakram ivāviddhaṃ sarvataḥ pratyadṛśyata  
 40 aśvavṛndeṣu nāgeṣu rathānīkeṣu cābhibhūḥ  
     padātīnāṃ ca saṃgheṣu vinighnañ śoṇitokṣitaḥ  
     śyenavad vyacarad bhīmo raṇe ripubalotkaṭaḥ  
 41 chindaṃs teṣāṃ śarīrāṇi śirāṃsi ca mahājavaḥ  
     khaḍgena śitadhāreṇa saṃyuge gaya yodhinām  
 42 padātir ekaḥ saṃkruddhaḥ śatrūṇāṃ bhayavardhanaḥ  
     mohayām āsa ca tadā kālānta ka yamopamaḥ  
 43 mūḍhāś ca te tam evājau vinadantaḥ samādravan  
     sāsim uttamavegena vicarantaṃ mahāraṇe  
 44 nikṛtya rathinām ājau ratheśāś ca yugāni ca  
     jaghāna rathinaś cāpi balavān arimardanaḥ  
 45 bhīmasenaś caran mārgān subahūn pratyadṛśyata  
     bhrāntam udbhrāntam āviddham āplutaṃ prasṛtaṃ sṛtam  
     saṃpātaṃ samudīryaṃ ca darśayām āsa pāṇḍavaḥ  
 46 ke cid agrāsinā chinnāḥ pāṇḍavena mahātmanā  
     vinedur bhinnamarmāṇo nipetuś ca gatāsavaḥ  
 47 chinnadantā grahas tāś ca bhinnakumbhās tathāpare  
     viyodhāḥ svāny anīkāni jaghnur bhārata vāraṇāḥ  
     nipetur urvyāṃ ca tathā vinadanto mahāravān  
 48 chinnāṃś ca tomarāṃś cāpān mahāmātraśirāṃsi ca  
     paristomāni citrāṇi kakṣyāś ca kanakojjvalāḥ  
 49 graiveyāṇy atha śaktīś ca patākāḥ kaṇapāṃs tathā  
     tūṇīrāṇy atha yantrāṇi vicitrāṇi dhanūṃṣi ca  
 50 agnikuṇḍāni śubhrāṇi tottrāṃś caivāṅkuśaiḥ saha  
     ghaṇṭāś ca vividhā rājan hemagarbhāṃs tsarūn api  
     patataḥ patitāṃś caiva paśyāmaḥ saha sādibhiḥ  
 51 chinnagātrāvara karair nihataiś cāpi vāraṇaiḥ  
     āsīt tasmin samāstīrṇā patitair bhūnagair iva  
 52 vimṛdyaivaṃ mahānāgān mamardāśvān nararṣabhaḥ  
     aśvārohavarāṃś cāpi pātayām āsa bhārata  
     tad ghoram abhavad yuddhaṃ tasya teṣāṃ ca bhārata  
 53 khalīnāny atha yoktrāṇi kaśāś ca kanakojjvalāḥ  
     paristomāś ca prāsāś ca ṛṣṭayaś ca mahādhanāḥ  
 54 kavacāny atha carmāṇi citrāṇy āstaraṇāni ca  
     tatra tatrāpaviddhāni vyadṛśyanta mahāhave  
 55 protha yantrair vicitraiś ca śastraiś ca vimalais tathā  
     sacakre vasudhāṃ kīrṇāṃ śabalaiḥ kusumair iva  
 56 āplutya rathinaḥ kāṃś cit parāmṛśya mahābalaḥ  
     pātayām āsa khaḍgena sa dhvajān api pāṇḍavaḥ  
 57 muhur utpatato dikṣu dhāvataś ca yaśasvinaḥ  
     mārgāṃś ca carataś citrān vyasmayanta raṇe janāḥ  
 58 nijaghāna padā kāṃś cid ākṣipyānyān apothayat  
     khaḍgenānyāṃś ca ciccheda nādenānyāṃś ca bhīṣayan  
 59 ūruvegena cāpy anyān pātayām āsa bhūtale  
     apare cainam ālokya bhayāt pañcatvam āgatāḥ  
 60 evaṃ sā bahulā senā kaliṅgānāṃ tarasvinām  
     parivārya raṇe bhīṣmaṃ bhīmasenam upādravat  
 61 tataḥ kaliṅga sainyānāṃ pramukhe bharatarṣabha  
     śrutāyuṣam abhiprekṣya bhīmasenaḥ samabhyayāt  
 62 tam āyāntam abhiprekṣya kaliṅgo navabhiḥ śaraiḥ  
     bhīmasenam ameyātmā pratyavidhyat stanāntare  
 63 kaliṅga bāṇābhihatas tottrārdita iva dviṣaḥ  
     bhīmasenaḥ prajajvāla krodhenāgnir ivendhanaiḥ  
 64 athāśokaḥ samādāya rathaṃ hemapariṣkṛtam  
     bhīmaṃ saṃpādayām āsa rathena rathasārathiḥ  
 65 tam āruhya rathaṃ tūrṇaṃ kaunteyaḥ śatrusūdanaḥ  
     kaliṅgam abhidudrāva tiṣṭha tiṣṭheti cābravīt  
 66 tataḥ śrutāyur balavān bhīmāya niśitāñ śarān  
     preṣayām āsa saṃkruddho darśayan pāṇilāghavam  
 67 sa kārmukavarotsṛṣṭair navabhir niśitaiḥ śaraiḥ  
     samāhato bhṛśaṃ rājan kaliṅgena mahāyaśāḥ  
     saṃcukrudhe bhṛśaṃ bhīmo daṇḍāhata ivoragaḥ  
 68 kruddhaś ca cāpam āyamya balavad balināṃ varaḥ  
     kaliṅgam avadhīt pārtho bhīmaḥ saptabhir āyasaiḥ  
 69 kṣurābhyāṃ cakrarakṣau ca kaliṅgasya mahābalau  
     satyadevaṃ ca satyaṃ ca prāhiṇod yamasādanam  
 70 tataḥ punar ameyātmā nārācair niśitais tribhiḥ  
     ketumantaṃ raṇe bhīmo 'gamayad yamasādanam  
 71 tataḥ kaliṅgāḥ saṃkruddhā bhīmasenam amarṣaṇam  
     anīkair bahusāhasraiḥ kṣatriyāḥ samavārayan  
 72 tataḥ śaktigadā khaḍgatomararṣṭi paraśvadhaiḥ  
     kaliṅgāś ca tato rājan bhīmasenam avākiran  
 73 saṃnivārya sa tāṃ ghorāṃ śaravṛṣṭiṃ samutthitām  
     gadām ādāya tarasā pariplutya mahābalaḥ  
     bhīmaḥ saptaśatān vīrān anayad yamasādanam  
 74 punaś caiva dvisāhasrān kaliṅgān arimardanaḥ  
     prāhiṇon mṛtyulokāya tad adbhutam ivābhavat  
 75 evaṃ sa tāny anīkāni kaliṅgānāṃ punaḥ punaḥ  
     bibheda samare vīraḥ prekṣya bhīṣmaṃ mahāvratam  
 76 hatārohāś ca mātaṅgāḥ pāṇḍavena mahātmanā  
     viprajagmur anīkeṣu meghā vātahatā iva  
     mṛdantaḥ svāny anīkāni vinadantaḥ śarāturāḥ  
 77 tato bhīmo mahābāhuḥ śaṅkhaṃ prādhmāpayad balī  
     sarvakāliṅgasainyānāṃ manāṃsi samakampayat  
 78 mohaś cāpi kaliṅgānām āviveśa paraṃtapa  
     prākampanta ca sainyāni vāhanāni ca sarvaśaḥ  
 79 bhīmena samare rājan gajendreṇeva sarvataḥ  
     mārgān bahūn vicaratā dhāvatā ca tatas tataḥ  
     muhur utpatatā caiva saṃmohaḥ samajāyata  
 80 bhīmasena bhayatrastaṃ sainyaṃ ca samakampata  
     kṣobhyamāṇam asaṃbādhaṃ prāheṇeva mahat saraḥ  
 81 trāsiteṣu ca vīreṣu bhīmenādbhuta karmaṇā  
     punarāvartamāneṣu vidravatsu ca saṃghaśaḥ  
 82 sarvakāliṅgayodheṣu pāṇḍūnāṃ dhvajinīpatiḥ  
     abravīt svāny anīkāni yudhyadhvam iti pārṣataḥ  
 83 senāpativacaḥ śrutvā śikhaṇḍipramukhā gaṇāḥ  
     bhīmam evābhyavartanta rathānīkaiḥ prahāribhiḥ  
 84 dharmarājaś ca tān sarvān upajagrāha pāṇḍavaḥ  
     mahatā meghavarṇena nāgānīkena pṛṣṭhataḥ  
 85 evaṃ saṃcodya sarvāṇi svāny anīkāni pārṣataḥ  
     bhīmasenasya jagrāha pārṣṇiṃ satpuruṣocitām  
 86 na hi pāñcālarājasya loke kaś cana vidyate  
     bhīma sātyakayor anyaḥ prāṇebhyaḥ priyakṛttamaḥ  
 87 so 'paśyat taṃ kaliṅgeṣu carantam arisūdanam  
     bhīmasenaṃ mahābāhuṃ pārṣataḥ paravīrahā  
 88 nanarda bahudhā rājan hṛṣṭaś cāsīt paraṃtapaḥ  
     śaṅkhaṃ dadhmau ca samare siṃhanādaṃ nanāda ca  
 89 sa ca pārāvatāśvasya rathe hemapariṣkṛte  
     kovidāradhvajaṃ dṛṣṭvā bhīmasenaḥ samāśvasat  
 90 dhṛṣṭadyumnas tu taṃ dṛṣṭvā kaliṅgaiḥ samabhidrutam  
     bhīmasenam ameyātmā trāṇāyājau samabhyayāt  
 91 tau dūrāt sātyakir dṛṣṭvā dhṛṣṭadyumnavṛkodarau  
     kaliṅgān samare vīrau yodhayantau manasvinau  
 92 sa tatra gatvā śaineyo javena jayatāṃ varaḥ  
     pārtha pārṣatayoḥ pārṣṇiṃ jagrāha puruṣarṣabhaḥ  
 93 sa kṛtvā kadanaṃ tatra pragṛhītaśarāsanaḥ  
     āsthito raudram ātmānaṃ jaghāna samare parān  
 94 kaliṅga prabhavāṃ caiva māṃsaśoṇitakardamām  
     rudhirasyandinīṃ tatra bhīmaḥ prāvartayan nadīm  
 95 antareṇa kaliṅgānāṃ pāṇḍavānāṃ ca vāhinīm  
     saṃtatāra sudustārāṃ bhīmaseno mahābalaḥ  
 96 bhīmasenaṃ tathā dṛṣṭvā prākrośaṃs tāvakā nṛpa  
     kālo 'yaṃ bhīmarūpeṇa kaliṅgaiḥ saha yudhyate  
 97 tataḥ śāṃtanavo bhīṣmaḥ śrutvā taṃ ninadaṃ raṇe  
     abhyayāt tvarito bhīmaṃ vyūḍhānīkaḥ samantataḥ  
 98 taṃ sātyakir bhīmaseno dhṛṣṭadyumnaś ca pārṣataḥ  
     abhyadravanta bhīṣmasya rathaṃ hemapariṣkṛtam  
 99 parivārya ca te sarve gāṅgeyaṃ rabhasaṃ raṇe  
     tribhis tribhiḥ śarair ghorair bhīṣmam ānarchur añjasā  
 100 pratyavidhyata tān sarvān pitā devavratas tava  
    yatamānān maheṣvāsāṃs tribhis tribhir ajihmagaiḥ  
101 tataḥ śarasahasreṇa saṃnivārya mahārathān  
    hayān kāñcanasaṃnāhān bhīmasya nyahanac charaiḥ  
102 hatāśve tu rathe tiṣṭhan bhīmasenaḥ pratāpavān  
    śaktiṃ cikṣepa tarasā gāṅgeyasya rathaṃ prati  
103 aprāptām eva tāṃ śaktiṃ pitā devavratas tava  
    tridhā ciccheda samare sā pṛthivyām aśīryata  
104 tataḥ śaikyāyasīṃ gurvīṃ pragṛhya balavad gadām  
    bhīmaseno rathā tūrṇaṃ pupluve manujarṣabha  
105 sātyako 'pi tatas tūrṇaṃ bhīmasya priyakāmyayā  
    sārathiṃ kuruvṛddhasya pātayām āsa sāyakaiḥ  
106 bhīṣmas tu nihate tasmin sārathau rathināṃ varaḥ  
    vātāyamānais tair aśvair apanīto raṇājirāt  
107 bhīmasenas tato rājann apanīte mahāvrate  
    prajajvāla yathā vahnir dahan kakṣam ivaidhitaḥ  
108 sa hatvā sarvakāliṅgān senā madhye vyatiṣṭhata  
    nainam abhyutsahan ke cit tāvakā bharatarṣabha  
109 dhṛṣṭadyumnas tam āropya svarathe rathināṃ varaḥ  
    paśyatāṃ sarvasainyānām apovāha yaśasvinam  
110 saṃpūjyamānaḥ pāñcālyair matsyaiś ca bharatarṣabha  
    dhṛṣṭadyumnaṃ pariṣvajya sameyād atha sātyakim  
111 athābravīd bhīmasenaṃ sātyakiḥ satyavikramaḥ  
    praharṣayan yaduvyāghro dhṛṣṭadyumnasya paśyataḥ  
112 diṣṭyā kaliṅga rājaś ca rājaputraś ca ketumān  
    śakradevaś ca kāliṅgaḥ kaliṅgāś ca mṛdhe hatāḥ  
113 svabāhubalavīryeṇa nāgāśvarathasaṃkulaḥ  
    mahāvyūhaḥ kaliṅgānām ekena mṛditas tvayā  
114 evam uktvā śiner naptā dīrghabāhur ariṃdamaḥ  
    rathād ratham abhidrutya paryaṣvajata pāṇḍavam  
115 tataḥ svaratham āruhya punar eva mahārathaḥ  
    tāvakān avadhīt kruddho bhīmasya balam ādadhat  

------------------------------------------------------------------------

[Next: Chapter 51](mbs06051)
