<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 15: Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi15">Book 15 Index</A>&nbsp;
<A HREF="mbs15031">Previous</A>&nbsp;
<A HREF="mbs15033">Next</A>&nbsp;
</CENTER>
<HR>
</P>
<CENTER>
<A HREF="../m15/index">Book 15 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 15<BR>Chapter 32
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वै]<BR>
&nbsp;&nbsp;&nbsp;&nbsp;&nbsp; स तैः सह नरव्याघ्रैर भरातृभिर भरतर्षभ<BR>
&nbsp;&nbsp;&nbsp;&nbsp;&nbsp; राजा रुचिरपद्माक्षैर आसां चक्रे तदाश्रमे<BR>
&nbsp;&nbsp;<FONT COLOR="GREEN" SIZE="-1">2</FONT>
 तापसैश च महाभागैर नानादेशसमागतैः<BR>
&nbsp;&nbsp;&nbsp;&nbsp;&nbsp; दरष्टुं कुरुपतेः पुत्रान पाण्डवान पृथुवक्षसः<BR>
&nbsp;&nbsp;<FONT COLOR="GREEN" SIZE="-1">3</FONT>
 ते ऽबरुवञ जञातुम इच्छामः कतमॊ ऽतर युधिष्ठिरः<BR>
&nbsp;&nbsp;&nbsp;&nbsp;&nbsp; भिमार्जुन यमाश चैव दरौपदी च यशस्विनी<BR>
&nbsp;&nbsp;<FONT COLOR="GREEN" SIZE="-1">4</FONT>
 तान आचख्यौ तदा सूतः सर्वान नामाभिनामतः<BR>
&nbsp;&nbsp;&nbsp;&nbsp;&nbsp; संजयॊ दरौपदीं चैव सर्वाश चान्याः कुरु सत्रियः<BR>
&nbsp;&nbsp;<FONT COLOR="GREEN" SIZE="-1">5</FONT>
 य एष जाम्बूनदशुद्ध गौर; तनुर महासिंह इव परवृद्धः<BR>
&nbsp;&nbsp;&nbsp;&nbsp;&nbsp; परचण्ड घॊणः पृथु दीर्घनेत्रस; ताम्रायतास्यः कुरुराज एषः<BR>
&nbsp;&nbsp;<FONT COLOR="GREEN" SIZE="-1">6</FONT>
 अयं पुनर मत्तगजेन्द्र गामी; परतप्तचामीकरशुद्धगौरः<BR>
&nbsp;&nbsp;&nbsp;&nbsp;&nbsp; पृथ्व आयतांसः पृथु दीर्घबाहुर; वृकॊदरः पश्यत पश्यतैनम<BR>
&nbsp;&nbsp;<FONT COLOR="GREEN" SIZE="-1">7</FONT>
 यस तव एष पार्श्वे ऽसय महाधनुष्माञ; शयामॊ युवा वारणयूथपाभः<BR>
&nbsp;&nbsp;&nbsp;&nbsp;&nbsp; सिंहॊन्नतांसॊ गजखेल गामी; पद्मायताक्षॊ ऽरजुन एष वीरः<BR>
&nbsp;&nbsp;<FONT COLOR="GREEN" SIZE="-1">8</FONT>
 कुन्ती समीपे पुरुषॊत्तमौ तु; यमाव इमौ विष्णुमहेन्द्र कल्पौ<BR>
&nbsp;&nbsp;&nbsp;&nbsp;&nbsp; मनुष्यलॊके सकले समॊ ऽसति; ययॊर न रूपे न बले न शीले<BR>
&nbsp;&nbsp;<FONT COLOR="GREEN" SIZE="-1">9</FONT>
 इयं पुनः पद्मदलायताक्षी; मध्यं वयः किं चिद इव सपृशन्ती<BR>
&nbsp;&nbsp;&nbsp;&nbsp;&nbsp; नीलॊत्पलाभा पुरदेवतेव; कृष्णा सथिता मूर्तिमतीव लक्ष्मीः<BR>
&nbsp;&nbsp;<FONT COLOR="GREEN" SIZE="-1">10</FONT>
 अस्यास तु पार्श्वे कनकॊत्तमाभा; यैषा परभा मूर्तिमतीव गौरी<BR>
&nbsp;&nbsp;&nbsp;&nbsp; मध्ये सथितैषा भगिनी दविजाग्र्या; चक्रायुधस्याप्रतिमस्य तस्य<BR>
&nbsp;<FONT COLOR="GREEN" SIZE="-1">11</FONT>
 इयं सवसा राजचमू पतेस तु; परवृद्धनीलॊत्पल दाम वर्णा<BR>
&nbsp;&nbsp;&nbsp;&nbsp; पस्पर्ध कृष्णेन नृपः सदा यॊ; वृकॊदरस्यैष परिग्ग्रहॊ ऽगर्यः<BR>
&nbsp;<FONT COLOR="GREEN" SIZE="-1">12</FONT>
 इयं च राज्ञॊ मगधाधिपस्य; सुता जरासंध इति शरुतस्य<BR>
&nbsp;&nbsp;&nbsp;&nbsp; यवीयसॊ माद्रवतीसुतस्य; भार्या मता चम्पकदामगौरी<BR>
&nbsp;<FONT COLOR="GREEN" SIZE="-1">13</FONT>
 इन्दीवरश्याम तनुः सथिता तु; यैषापरासन्न महीतले च<BR>
&nbsp;&nbsp;&nbsp;&nbsp; भार्या मता माद्रवतीसुतस्य; जयेष्ठस्य सेयं कमलायताक्षी<BR>
&nbsp;<FONT COLOR="GREEN" SIZE="-1">14</FONT>
 इयं तु निष्टप्त सुवर्णगौरी; राज्ञॊ विराटस्य सुता सपुत्रा<BR>
&nbsp;&nbsp;&nbsp;&nbsp; भार्याभिमन्यॊर निहतॊ रणे यॊ; दरॊणादिभिस तैर विरथॊ रथस्थैः<BR>
&nbsp;<FONT COLOR="GREEN" SIZE="-1">15</FONT>
 एतास तु सीमन्त शिरॊरुहा या; शुक्लॊत्तरीया नरराज पत्न्यः<BR>
&nbsp;&nbsp;&nbsp;&nbsp; राज्ञॊ ऽसय वृद्धस्य परं शताख्याः; सनुषा विवीरा हतपुत्र नाथाः<BR>
&nbsp;<FONT COLOR="GREEN" SIZE="-1">16</FONT>
 एता यथामुख्यम उदाहृता वॊ; बराह्मण्य भावाद ऋजु बुद्धिसत्त्वाः<BR>
&nbsp;&nbsp;&nbsp;&nbsp; सर्वा भवद्भिः परिपृच्छ्यमाना; नरेन्द्रपत्न्यः सुविशुद्धसत्त्वाः<BR>
&nbsp;<FONT COLOR="GREEN" SIZE="-1">17</FONT>
 एवं स राजा कुरुवृद्ध वर्यः; समागतस तैर नरदेव पुत्रैः<BR>
&nbsp;&nbsp;&nbsp;&nbsp; पप्रच्छ सर्वान कुशलं तदानीं; गतेषु सर्वेष्व अथ तापसेषु<BR>
&nbsp;<FONT COLOR="GREEN" SIZE="-1">18</FONT>
 यॊधेषु चाप्य आश्रममण्डलं तं; मुक्त्वा निविष्टेषु विमुच्य पत्रम<BR>
&nbsp;&nbsp;&nbsp;&nbsp; सत्री वृद्धबाले च सुसंनिविष्टे; यथार्हतः कुशलं पर्यपृच्छत<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vai]<BR>
&nbsp;&nbsp;&nbsp;&nbsp;&nbsp; sa taiḥ saha naravyāghrair bhrātṛbhir bharatarṣabha<BR>
&nbsp;&nbsp;&nbsp;&nbsp;&nbsp; rājā rucirapadmākṣair āsāṃ cakre tadāśrame<BR>
&nbsp;&nbsp;<FONT COLOR="GREEN" SIZE="-1">2</FONT>
 tāpasaiś ca mahābhāgair nānādeśasamāgataiḥ<BR>
&nbsp;&nbsp;&nbsp;&nbsp;&nbsp; draṣṭuṃ kurupateḥ putrān pāṇḍavān pṛthuvakṣasaḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 te 'bruvañ jñātum icchāmaḥ katamo 'tra yudhiṣṭhiraḥ<BR>
&nbsp;&nbsp;&nbsp;&nbsp;&nbsp; bhimārjuna yamāś caiva draupadī ca yaśasvinī<BR>
&nbsp;&nbsp;<FONT COLOR="GREEN" SIZE="-1">4</FONT>
 tān ācakhyau tadā sūtaḥ sarvān nāmābhināmataḥ<BR>
&nbsp;&nbsp;&nbsp;&nbsp;&nbsp; saṃjayo draupadīṃ caiva sarvāś cānyāḥ kuru striyaḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 ya eṣa jāmbūnadaśuddha gaura; tanur mahāsiṃha iva pravṛddhaḥ<BR>
&nbsp;&nbsp;&nbsp;&nbsp;&nbsp; pracaṇḍa ghoṇaḥ pṛthu dīrghanetras; tāmrāyatāsyaḥ kururāja eṣaḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 ayaṃ punar mattagajendra gāmī; prataptacāmīkaraśuddhagauraḥ<BR>
&nbsp;&nbsp;&nbsp;&nbsp;&nbsp; pṛthv āyatāṃsaḥ pṛthu dīrghabāhur; vṛkodaraḥ paśyata paśyatainam<BR>
&nbsp;&nbsp;<FONT COLOR="GREEN" SIZE="-1">7</FONT>
 yas tv eṣa pārśve 'sya mahādhanuṣmāñ; śyāmo yuvā vāraṇayūthapābhaḥ<BR>
&nbsp;&nbsp;&nbsp;&nbsp;&nbsp; siṃhonnatāṃso gajakhela gāmī; padmāyatākṣo 'rjuna eṣa vīraḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 kuntī samīpe puruṣottamau tu; yamāv imau viṣṇumahendra kalpau<BR>
&nbsp;&nbsp;&nbsp;&nbsp;&nbsp; manuṣyaloke sakale samo 'sti; yayor na rūpe na bale na śīle<BR>
&nbsp;&nbsp;<FONT COLOR="GREEN" SIZE="-1">9</FONT>
 iyaṃ punaḥ padmadalāyatākṣī; madhyaṃ vayaḥ kiṃ cid iva spṛśantī<BR>
&nbsp;&nbsp;&nbsp;&nbsp;&nbsp; nīlotpalābhā puradevateva; kṛṣṇā sthitā mūrtimatīva lakṣmīḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 asyās tu pārśve kanakottamābhā; yaiṣā prabhā mūrtimatīva gaurī<BR>
&nbsp;&nbsp;&nbsp;&nbsp; madhye sthitaiṣā bhaginī dvijāgryā; cakrāyudhasyāpratimasya tasya<BR>
&nbsp;<FONT COLOR="GREEN" SIZE="-1">11</FONT>
 iyaṃ svasā rājacamū pates tu; pravṛddhanīlotpala dāma varṇā<BR>
&nbsp;&nbsp;&nbsp;&nbsp; paspardha kṛṣṇena nṛpaḥ sadā yo; vṛkodarasyaiṣa pariggraho 'gryaḥ<BR>
&nbsp;<FONT COLOR="GREEN" SIZE="-1">12</FONT>
 iyaṃ ca rājño magadhādhipasya; sutā jarāsaṃdha iti śrutasya<BR>
&nbsp;&nbsp;&nbsp;&nbsp; yavīyaso mādravatīsutasya; bhāryā matā campakadāmagaurī<BR>
&nbsp;<FONT COLOR="GREEN" SIZE="-1">13</FONT>
 indīvaraśyāma tanuḥ sthitā tu; yaiṣāparāsanna mahītale ca<BR>
&nbsp;&nbsp;&nbsp;&nbsp; bhāryā matā mādravatīsutasya; jyeṣṭhasya seyaṃ kamalāyatākṣī<BR>
&nbsp;<FONT COLOR="GREEN" SIZE="-1">14</FONT>
 iyaṃ tu niṣṭapta suvarṇagaurī; rājño virāṭasya sutā saputrā<BR>
&nbsp;&nbsp;&nbsp;&nbsp; bhāryābhimanyor nihato raṇe yo; droṇādibhis tair viratho rathasthaiḥ<BR>
&nbsp;<FONT COLOR="GREEN" SIZE="-1">15</FONT>
 etās tu sīmanta śiroruhā yā; śuklottarīyā nararāja patnyaḥ<BR>
&nbsp;&nbsp;&nbsp;&nbsp; rājño 'sya vṛddhasya paraṃ śatākhyāḥ; snuṣā vivīrā hataputra nāthāḥ<BR>
&nbsp;<FONT COLOR="GREEN" SIZE="-1">16</FONT>
 etā yathāmukhyam udāhṛtā vo; brāhmaṇya bhāvād ṛju buddhisattvāḥ<BR>
&nbsp;&nbsp;&nbsp;&nbsp; sarvā bhavadbhiḥ paripṛcchyamānā; narendrapatnyaḥ suviśuddhasattvāḥ<BR>
&nbsp;<FONT COLOR="GREEN" SIZE="-1">17</FONT>
 evaṃ sa rājā kuruvṛddha varyaḥ; samāgatas tair naradeva putraiḥ<BR>
&nbsp;&nbsp;&nbsp;&nbsp; papraccha sarvān kuśalaṃ tadānīṃ; gateṣu sarveṣv atha tāpaseṣu<BR>
&nbsp;<FONT COLOR="GREEN" SIZE="-1">18</FONT>
 yodheṣu cāpy āśramamaṇḍalaṃ taṃ; muktvā niviṣṭeṣu vimucya patram<BR>
&nbsp;&nbsp;&nbsp;&nbsp; strī vṛddhabāle ca susaṃniviṣṭe; yathārhataḥ kuśalaṃ paryapṛcchat<BR>
</TD>
</TR>
</TABLE>
<P><HR>
<CENTER>
<A HREF="mbs15033">Next: Chapter 33</A></CENTER>
</BODY>
</HTML>
