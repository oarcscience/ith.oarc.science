<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 14: Chapter 54</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi14">Book 14 Index</A>&nbsp;
<A HREF="mbs14053">Previous</A>&nbsp;
<A HREF="mbs14055">Next</A>&nbsp;
</CENTER>
<HR>
</P>
<CENTER>
<A HREF="../m14/index">Book 14 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 14<BR>Chapter 54
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [उ]<BR>
&nbsp;&nbsp;&nbsp;&nbsp;&nbsp; अभिजानामि जगतः कर्तारं तवां जनार्दन<BR>
&nbsp;&nbsp;&nbsp;&nbsp;&nbsp; नूनं भवत्प्रसादॊ ऽयम इति मे नास्ति संशयः<BR>
&nbsp;&nbsp;<FONT COLOR="GREEN" SIZE="-1">2</FONT>
 चित्तं च सुप्रसन्नं मे तवद भावगतम अच्युत<BR>
&nbsp;&nbsp;&nbsp;&nbsp;&nbsp; विनिवृत्तश च मे कॊप इति विद्धि परंतप<BR>
&nbsp;&nbsp;<FONT COLOR="GREEN" SIZE="-1">3</FONT>
 यदि तव अनुग्रहं कं चित तवत्तॊ ऽरहॊ ऽहं जनार्दन<BR>
&nbsp;&nbsp;&nbsp;&nbsp;&nbsp; दरष्टुम इच्छामि ते रूपम ऐश्वरं तन निदर्शय<BR>
&nbsp;&nbsp;<FONT COLOR="GREEN" SIZE="-1">4</FONT>
  [व]<BR>
&nbsp;&nbsp;&nbsp;&nbsp;&nbsp; ततः स तस्मै परीतात्मा दर्शयाम आस तद वपुः<BR>
&nbsp;&nbsp;&nbsp;&nbsp;&nbsp; शाश्वतं वैष्णवं धीमान ददृशे यद धनंजयः<BR>
&nbsp;&nbsp;<FONT COLOR="GREEN" SIZE="-1">5</FONT>
 स ददर्श महात्मानं विश्वरूपं महाभुजम<BR>
&nbsp;&nbsp;&nbsp;&nbsp;&nbsp; विस्मयं च ययौ विप्रस तद दृष्ट्वा रूपम ऐश्वरम<BR>
&nbsp;&nbsp;<FONT COLOR="GREEN" SIZE="-1">6</FONT>
  [उ]<BR>
&nbsp;&nbsp;&nbsp;&nbsp;&nbsp; विश्वकर्मन नमस ते ऽसतु यस्य ते रूपम ईदृशम<BR>
&nbsp;&nbsp;&nbsp;&nbsp;&nbsp; पद्भ्यां ते पृथिवी वयाप्ता शिरसा चावृतं नभः<BR>
&nbsp;&nbsp;<FONT COLOR="GREEN" SIZE="-1">7</FONT>
 दयावापृथिव्यॊर यन मध्यं जठरेण तद आवृतम<BR>
&nbsp;&nbsp;&nbsp;&nbsp;&nbsp; भुजाभ्याम आवृताश चाशास तवम इदं सर्वम अच्युत<BR>
&nbsp;&nbsp;<FONT COLOR="GREEN" SIZE="-1">8</FONT>
 संहरस्व पुनर देवरूपम अक्षय्यम उत्तमम<BR>
&nbsp;&nbsp;&nbsp;&nbsp;&nbsp; पुनस तवां सवेन रूपेण दरष्टुम इच्छामि शाश्वतम<BR>
&nbsp;&nbsp;<FONT COLOR="GREEN" SIZE="-1">9</FONT>
  [व]<BR>
&nbsp;&nbsp;&nbsp;&nbsp;&nbsp; तम उवाच परसन्नात्मा गॊविन्दॊ जनमेजय<BR>
&nbsp;&nbsp;&nbsp;&nbsp;&nbsp; वरं वृणीष्वेति तदा तम उत्तङ्कॊ ऽबरवीद इदम<BR>
&nbsp;&nbsp;<FONT COLOR="GREEN" SIZE="-1">10</FONT>
 पर्याप्त एष एवाद्य वरस तवत्तॊ महाद्युते<BR>
&nbsp;&nbsp;&nbsp;&nbsp; यत ते रूपम इदं कृष्ण पश्यामि परभवाप्ययम<BR>
&nbsp;<FONT COLOR="GREEN" SIZE="-1">11</FONT>
 तम अब्रवीत पुनः कृष्णॊ मा तवम अत्र विचारय<BR>
&nbsp;&nbsp;&nbsp;&nbsp; अवश्यम एतत कर्तव्यम अमॊघं दर्शनं मम<BR>
&nbsp;<FONT COLOR="GREEN" SIZE="-1">12</FONT>
  [उ]<BR>
&nbsp;&nbsp;&nbsp;&nbsp; अवश्य करणीयं वै यद्य एतन मन्यसे विभॊ<BR>
&nbsp;&nbsp;&nbsp;&nbsp; तॊयम इच्छामि यत्रेष्टं मरुष्व एतद धि दुर्लभम<BR>
&nbsp;<FONT COLOR="GREEN" SIZE="-1">13</FONT>
  [व]<BR>
&nbsp;&nbsp;&nbsp;&nbsp; ततः संहृत्य तत तेजः परॊवाचॊत्तङ्कम ईश्वरः<BR>
&nbsp;&nbsp;&nbsp;&nbsp; एष्टव्ये सति चिन्त्यॊ ऽहम इत्य उक्त्वा दवारकां ययौ<BR>
&nbsp;<FONT COLOR="GREEN" SIZE="-1">14</FONT>
 ततः कदा चिद भगवान उत्तङ्कस तॊयकाङ्क्षया<BR>
&nbsp;&nbsp;&nbsp;&nbsp; तृषितः परिचक्राम मरौ सस्मार चायुतम<BR>
&nbsp;<FONT COLOR="GREEN" SIZE="-1">15</FONT>
 ततॊ दिग्वाससं धीमान मातङ्गं मलपङ्किनम<BR>
&nbsp;&nbsp;&nbsp;&nbsp; अपश्यत मरौ तस्मिञ शवयूथपरिवारितम<BR>
&nbsp;<FONT COLOR="GREEN" SIZE="-1">16</FONT>
 भीषणं बद्धनिस्त्रिंशं बाणकार्मुकधारिणम<BR>
&nbsp;&nbsp;&nbsp;&nbsp; तस्याधः सरॊतसॊ ऽपश्यद वारि भूरि दविजॊत्तमः<BR>
&nbsp;<FONT COLOR="GREEN" SIZE="-1">17</FONT>
 समरन्न एव च तं पराह मातङ्गः परहसन्न इव<BR>
&nbsp;&nbsp;&nbsp;&nbsp; एह्य उत्तङ्क परतीच्छस्व मत्तॊ वारि भृगूद्वह<BR>
&nbsp;&nbsp;&nbsp;&nbsp; कृपा हिमे सुमहती तवां दृष्ट्वा तृट समाहतम<BR>
&nbsp;<FONT COLOR="GREEN" SIZE="-1">18</FONT>
 इत्य उक्तस तेन स मुनिस तत तॊयं नाभ्यनन्दत<BR>
&nbsp;&nbsp;&nbsp;&nbsp; चिक्षेप च स तं धीमान वाग्भिर उग्राभिर अच्युतम<BR>
&nbsp;<FONT COLOR="GREEN" SIZE="-1">19</FONT>
 पुनः पुनश च मातङ्गः पिबस्वेति तम अब्रवीत<BR>
&nbsp;&nbsp;&nbsp;&nbsp; न चापिबत स सक्रॊधः कषुभितेनान्तर आत्मना<BR>
&nbsp;<FONT COLOR="GREEN" SIZE="-1">20</FONT>
 स तथा निश्चयात तेन परत्याख्यातॊ महात्मना<BR>
&nbsp;&nbsp;&nbsp;&nbsp; शवभिः सह महाराज तत्रैवान्तरधीयत<BR>
&nbsp;<FONT COLOR="GREEN" SIZE="-1">21</FONT>
 उत्तङ्कस तं तथा दृष्ट्वा ततॊ वरीडित मानसः<BR>
&nbsp;&nbsp;&nbsp;&nbsp; मेने परलब्धम आत्मानं कृष्णेनामित्र घातिना<BR>
&nbsp;<FONT COLOR="GREEN" SIZE="-1">22</FONT>
 अथ तेनैव मार्गेण शङ्खचक्रगदाधरः<BR>
&nbsp;&nbsp;&nbsp;&nbsp; आजगाम महाबाहुर उत्तङ्कश चैनम अब्रवीत<BR>
&nbsp;<FONT COLOR="GREEN" SIZE="-1">23</FONT>
 न युक्तं तादृशं दातुं तवया पुरुषसत्तम<BR>
&nbsp;&nbsp;&nbsp;&nbsp; सलिलं विप्रमुख्येभ्यॊ मातङ्गस्रॊतसा विभॊ<BR>
&nbsp;<FONT COLOR="GREEN" SIZE="-1">24</FONT>
 इत्य उक्तवचनं धीमान महाबुद्धिर जनार्दनः<BR>
&nbsp;&nbsp;&nbsp;&nbsp; उत्तङ्कं शलक्ष्णया वाचा सान्त्वयन्न इदम अब्रवीत<BR>
&nbsp;<FONT COLOR="GREEN" SIZE="-1">25</FONT>
 यादृशेनेह रूपेण यॊग्यं दातुं वृतेन वै<BR>
&nbsp;&nbsp;&nbsp;&nbsp; तादृशं खलु मे दत्तं तवं तु तन नावबुध्यसे<BR>
&nbsp;<FONT COLOR="GREEN" SIZE="-1">26</FONT>
 मया तवदर्थमुक्तॊ हि वज्रपाणिः पुरंदरः<BR>
&nbsp;&nbsp;&nbsp;&nbsp; उत्तङ्कायामृतं देहि तॊयरूपम इति परभुः<BR>
&nbsp;<FONT COLOR="GREEN" SIZE="-1">27</FONT>
 स माम उवाच देवेन्द्रॊ न मर्त्यॊ ऽमर्त्यतां वरजेत<BR>
&nbsp;&nbsp;&nbsp;&nbsp; अन्यम अस्मै वरं देहीत्य असकृद भृगुनन्दन<BR>
&nbsp;<FONT COLOR="GREEN" SIZE="-1">28</FONT>
 अमृतं देयम इत्य एव मयॊक्तः स शचीपतिः<BR>
&nbsp;&nbsp;&nbsp;&nbsp; स मां परसाद्य देवेन्द्रः पुनर एवेदम अब्रवीत<BR>
&nbsp;<FONT COLOR="GREEN" SIZE="-1">29</FONT>
 यदि देयम अवश्यं वै मातङ्गॊ ऽहं महाद्युते<BR>
&nbsp;&nbsp;&nbsp;&nbsp; भूत्वामृतं परदास्यामि भार्गवाय महात्मने<BR>
&nbsp;<FONT COLOR="GREEN" SIZE="-1">30</FONT>
 यद्य एवं परतिगृह्णाति भार्गवॊ ऽमृतम अद्य वै<BR>
&nbsp;&nbsp;&nbsp;&nbsp; परदातुम एष गच्छामि भार्गवायामृतं परभॊ<BR>
&nbsp;&nbsp;&nbsp;&nbsp; परत्याख्यातस तव अहं तेन न दद्याम इति भार्गव<BR>
&nbsp;<FONT COLOR="GREEN" SIZE="-1">31</FONT>
 स तथा समयं कृत्वा तेन रूपेण वासवः<BR>
&nbsp;&nbsp;&nbsp;&nbsp; उपस्थितस तवया चापि परत्याख्यातॊ ऽमृतं ददत<BR>
&nbsp;&nbsp;&nbsp;&nbsp; चण्डाल रूपी भवगान सुमहांस ते वयतिक्रमः<BR>
&nbsp;<FONT COLOR="GREEN" SIZE="-1">32</FONT>
 यत तु शक्यं मया कर्तुं भूय एव तवेप्सितम<BR>
&nbsp;&nbsp;&nbsp;&nbsp; तॊयेप्सां तव दुर्धर्ष करिष्ये सफलाम अहम<BR>
&nbsp;<FONT COLOR="GREEN" SIZE="-1">33</FONT>
 येष्व अहःसु तव बरह्मन सलिलेच्छा भविष्यति<BR>
&nbsp;&nbsp;&nbsp;&nbsp; तदा मरौ भविष्यन्ति जलपूर्णाः पयॊधराः<BR>
&nbsp;<FONT COLOR="GREEN" SIZE="-1">34</FONT>
 रसवच च परदास्यन्ति ते तॊयं भृगुनन्दन<BR>
&nbsp;&nbsp;&nbsp;&nbsp; उत्तङ्क मेधा इत्य उक्ताः खयातिं यास्यन्ति चापि ते<BR>
&nbsp;<FONT COLOR="GREEN" SIZE="-1">35</FONT>
 इत्य उक्तः परीतिमान विप्रः कृष्णेन स बभूव ह<BR>
&nbsp;&nbsp;&nbsp;&nbsp; अद्याप्य उत्तङ्क मेघाश च मरौ वर्षन्ति भारत<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [u]<BR>
&nbsp;&nbsp;&nbsp;&nbsp;&nbsp; abhijānāmi jagataḥ kartāraṃ tvāṃ janārdana<BR>
&nbsp;&nbsp;&nbsp;&nbsp;&nbsp; nūnaṃ bhavatprasādo 'yam iti me nāsti saṃśayaḥ<BR>
&nbsp;&nbsp;<FONT COLOR="GREEN" SIZE="-1">2</FONT>
 cittaṃ ca suprasannaṃ me tvad bhāvagatam acyuta<BR>
&nbsp;&nbsp;&nbsp;&nbsp;&nbsp; vinivṛttaś ca me kopa iti viddhi paraṃtapa<BR>
&nbsp;&nbsp;<FONT COLOR="GREEN" SIZE="-1">3</FONT>
 yadi tv anugrahaṃ kaṃ cit tvatto 'rho 'haṃ janārdana<BR>
&nbsp;&nbsp;&nbsp;&nbsp;&nbsp; draṣṭum icchāmi te rūpam aiśvaraṃ tan nidarśaya<BR>
&nbsp;&nbsp;<FONT COLOR="GREEN" SIZE="-1">4</FONT>
  [v]<BR>
&nbsp;&nbsp;&nbsp;&nbsp;&nbsp; tataḥ sa tasmai prītātmā darśayām āsa tad vapuḥ<BR>
&nbsp;&nbsp;&nbsp;&nbsp;&nbsp; śāśvataṃ vaiṣṇavaṃ dhīmān dadṛśe yad dhanaṃjayaḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 sa dadarśa mahātmānaṃ viśvarūpaṃ mahābhujam<BR>
&nbsp;&nbsp;&nbsp;&nbsp;&nbsp; vismayaṃ ca yayau vipras tad dṛṣṭvā rūpam aiśvaram<BR>
&nbsp;&nbsp;<FONT COLOR="GREEN" SIZE="-1">6</FONT>
  [u]<BR>
&nbsp;&nbsp;&nbsp;&nbsp;&nbsp; viśvakarman namas te 'stu yasya te rūpam īdṛśam<BR>
&nbsp;&nbsp;&nbsp;&nbsp;&nbsp; padbhyāṃ te pṛthivī vyāptā śirasā cāvṛtaṃ nabhaḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 dyāvāpṛthivyor yan madhyaṃ jaṭhareṇa tad āvṛtam<BR>
&nbsp;&nbsp;&nbsp;&nbsp;&nbsp; bhujābhyām āvṛtāś cāśās tvam idaṃ sarvam acyuta<BR>
&nbsp;&nbsp;<FONT COLOR="GREEN" SIZE="-1">8</FONT>
 saṃharasva punar devarūpam akṣayyam uttamam<BR>
&nbsp;&nbsp;&nbsp;&nbsp;&nbsp; punas tvāṃ svena rūpeṇa draṣṭum icchāmi śāśvatam<BR>
&nbsp;&nbsp;<FONT COLOR="GREEN" SIZE="-1">9</FONT>
  [v]<BR>
&nbsp;&nbsp;&nbsp;&nbsp;&nbsp; tam uvāca prasannātmā govindo janamejaya<BR>
&nbsp;&nbsp;&nbsp;&nbsp;&nbsp; varaṃ vṛṇīṣveti tadā tam uttaṅko 'bravīd idam<BR>
&nbsp;&nbsp;<FONT COLOR="GREEN" SIZE="-1">10</FONT>
 paryāpta eṣa evādya varas tvatto mahādyute<BR>
&nbsp;&nbsp;&nbsp;&nbsp; yat te rūpam idaṃ kṛṣṇa paśyāmi prabhavāpyayam<BR>
&nbsp;<FONT COLOR="GREEN" SIZE="-1">11</FONT>
 tam abravīt punaḥ kṛṣṇo mā tvam atra vicāraya<BR>
&nbsp;&nbsp;&nbsp;&nbsp; avaśyam etat kartavyam amoghaṃ darśanaṃ mama<BR>
&nbsp;<FONT COLOR="GREEN" SIZE="-1">12</FONT>
  [u]<BR>
&nbsp;&nbsp;&nbsp;&nbsp; avaśya karaṇīyaṃ vai yady etan manyase vibho<BR>
&nbsp;&nbsp;&nbsp;&nbsp; toyam icchāmi yatreṣṭaṃ maruṣv etad dhi durlabham<BR>
&nbsp;<FONT COLOR="GREEN" SIZE="-1">13</FONT>
  [v]<BR>
&nbsp;&nbsp;&nbsp;&nbsp; tataḥ saṃhṛtya tat tejaḥ provācottaṅkam īśvaraḥ<BR>
&nbsp;&nbsp;&nbsp;&nbsp; eṣṭavye sati cintyo 'ham ity uktvā dvārakāṃ yayau<BR>
&nbsp;<FONT COLOR="GREEN" SIZE="-1">14</FONT>
 tataḥ kadā cid bhagavān uttaṅkas toyakāṅkṣayā<BR>
&nbsp;&nbsp;&nbsp;&nbsp; tṛṣitaḥ paricakrāma marau sasmāra cāyutam<BR>
&nbsp;<FONT COLOR="GREEN" SIZE="-1">15</FONT>
 tato digvāsasaṃ dhīmān mātaṅgaṃ malapaṅkinam<BR>
&nbsp;&nbsp;&nbsp;&nbsp; apaśyata marau tasmiñ śvayūthaparivāritam<BR>
&nbsp;<FONT COLOR="GREEN" SIZE="-1">16</FONT>
 bhīṣaṇaṃ baddhanistriṃśaṃ bāṇakārmukadhāriṇam<BR>
&nbsp;&nbsp;&nbsp;&nbsp; tasyādhaḥ srotaso 'paśyad vāri bhūri dvijottamaḥ<BR>
&nbsp;<FONT COLOR="GREEN" SIZE="-1">17</FONT>
 smarann eva ca taṃ prāha mātaṅgaḥ prahasann iva<BR>
&nbsp;&nbsp;&nbsp;&nbsp; ehy uttaṅka pratīcchasva matto vāri bhṛgūdvaha<BR>
&nbsp;&nbsp;&nbsp;&nbsp; kṛpā hime sumahatī tvāṃ dṛṣṭvā tṛṭ samāhatam<BR>
&nbsp;<FONT COLOR="GREEN" SIZE="-1">18</FONT>
 ity uktas tena sa munis tat toyaṃ nābhyanandata<BR>
&nbsp;&nbsp;&nbsp;&nbsp; cikṣepa ca sa taṃ dhīmān vāgbhir ugrābhir acyutam<BR>
&nbsp;<FONT COLOR="GREEN" SIZE="-1">19</FONT>
 punaḥ punaś ca mātaṅgaḥ pibasveti tam abravīt<BR>
&nbsp;&nbsp;&nbsp;&nbsp; na cāpibat sa sakrodhaḥ kṣubhitenāntar ātmanā<BR>
&nbsp;<FONT COLOR="GREEN" SIZE="-1">20</FONT>
 sa tathā niścayāt tena pratyākhyāto mahātmanā<BR>
&nbsp;&nbsp;&nbsp;&nbsp; śvabhiḥ saha mahārāja tatraivāntaradhīyata<BR>
&nbsp;<FONT COLOR="GREEN" SIZE="-1">21</FONT>
 uttaṅkas taṃ tathā dṛṣṭvā tato vrīḍita mānasaḥ<BR>
&nbsp;&nbsp;&nbsp;&nbsp; mene pralabdham ātmānaṃ kṛṣṇenāmitra ghātinā<BR>
&nbsp;<FONT COLOR="GREEN" SIZE="-1">22</FONT>
 atha tenaiva mārgeṇa śaṅkhacakragadādharaḥ<BR>
&nbsp;&nbsp;&nbsp;&nbsp; ājagāma mahābāhur uttaṅkaś cainam abravīt<BR>
&nbsp;<FONT COLOR="GREEN" SIZE="-1">23</FONT>
 na yuktaṃ tādṛśaṃ dātuṃ tvayā puruṣasattama<BR>
&nbsp;&nbsp;&nbsp;&nbsp; salilaṃ vipramukhyebhyo mātaṅgasrotasā vibho<BR>
&nbsp;<FONT COLOR="GREEN" SIZE="-1">24</FONT>
 ity uktavacanaṃ dhīmān mahābuddhir janārdanaḥ<BR>
&nbsp;&nbsp;&nbsp;&nbsp; uttaṅkaṃ ślakṣṇayā vācā sāntvayann idam abravīt<BR>
&nbsp;<FONT COLOR="GREEN" SIZE="-1">25</FONT>
 yādṛśeneha rūpeṇa yogyaṃ dātuṃ vṛtena vai<BR>
&nbsp;&nbsp;&nbsp;&nbsp; tādṛśaṃ khalu me dattaṃ tvaṃ tu tan nāvabudhyase<BR>
&nbsp;<FONT COLOR="GREEN" SIZE="-1">26</FONT>
 mayā tvadarthamukto hi vajrapāṇiḥ puraṃdaraḥ<BR>
&nbsp;&nbsp;&nbsp;&nbsp; uttaṅkāyāmṛtaṃ dehi toyarūpam iti prabhuḥ<BR>
&nbsp;<FONT COLOR="GREEN" SIZE="-1">27</FONT>
 sa mām uvāca devendro na martyo 'martyatāṃ vrajet<BR>
&nbsp;&nbsp;&nbsp;&nbsp; anyam asmai varaṃ dehīty asakṛd bhṛgunandana<BR>
&nbsp;<FONT COLOR="GREEN" SIZE="-1">28</FONT>
 amṛtaṃ deyam ity eva mayoktaḥ sa śacīpatiḥ<BR>
&nbsp;&nbsp;&nbsp;&nbsp; sa māṃ prasādya devendraḥ punar evedam abravīt<BR>
&nbsp;<FONT COLOR="GREEN" SIZE="-1">29</FONT>
 yadi deyam avaśyaṃ vai mātaṅgo 'haṃ mahādyute<BR>
&nbsp;&nbsp;&nbsp;&nbsp; bhūtvāmṛtaṃ pradāsyāmi bhārgavāya mahātmane<BR>
&nbsp;<FONT COLOR="GREEN" SIZE="-1">30</FONT>
 yady evaṃ pratigṛhṇāti bhārgavo 'mṛtam adya vai<BR>
&nbsp;&nbsp;&nbsp;&nbsp; pradātum eṣa gacchāmi bhārgavāyāmṛtaṃ prabho<BR>
&nbsp;&nbsp;&nbsp;&nbsp; pratyākhyātas tv ahaṃ tena na dadyām iti bhārgava<BR>
&nbsp;<FONT COLOR="GREEN" SIZE="-1">31</FONT>
 sa tathā samayaṃ kṛtvā tena rūpeṇa vāsavaḥ<BR>
&nbsp;&nbsp;&nbsp;&nbsp; upasthitas tvayā cāpi pratyākhyāto 'mṛtaṃ dadat<BR>
&nbsp;&nbsp;&nbsp;&nbsp; caṇḍāla rūpī bhavagān sumahāṃs te vyatikramaḥ<BR>
&nbsp;<FONT COLOR="GREEN" SIZE="-1">32</FONT>
 yat tu śakyaṃ mayā kartuṃ bhūya eva tavepsitam<BR>
&nbsp;&nbsp;&nbsp;&nbsp; toyepsāṃ tava durdharṣa kariṣye saphalām aham<BR>
&nbsp;<FONT COLOR="GREEN" SIZE="-1">33</FONT>
 yeṣv ahaḥsu tava brahman salilecchā bhaviṣyati<BR>
&nbsp;&nbsp;&nbsp;&nbsp; tadā marau bhaviṣyanti jalapūrṇāḥ payodharāḥ<BR>
&nbsp;<FONT COLOR="GREEN" SIZE="-1">34</FONT>
 rasavac ca pradāsyanti te toyaṃ bhṛgunandana<BR>
&nbsp;&nbsp;&nbsp;&nbsp; uttaṅka medhā ity uktāḥ khyātiṃ yāsyanti cāpi te<BR>
&nbsp;<FONT COLOR="GREEN" SIZE="-1">35</FONT>
 ity uktaḥ prītimān vipraḥ kṛṣṇena sa babhūva ha<BR>
&nbsp;&nbsp;&nbsp;&nbsp; adyāpy uttaṅka meghāś ca marau varṣanti bhārata<BR>
</TD>
</TR>
</TABLE>
<P><HR>
<CENTER>
<A HREF="mbs14055">Next: Chapter 55</A></CENTER>
</BODY>
</HTML>
