<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 13: Chapter 94</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi13">Book 13 Index</A>&nbsp;
<A HREF="mbs13093">Previous</A>&nbsp;
<A HREF="mbs13095">Next</A>&nbsp;
</CENTER>
<HR>
</P>
<CENTER>
<A HREF="../m13/index">Book 13 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 13<BR>Chapter 94
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [य]<BR>
&nbsp;&nbsp;&nbsp;&nbsp;&nbsp; बराह्मणेभ्यः परयच्छन्ति दानानि विविधानि च<BR>
&nbsp;&nbsp;&nbsp;&nbsp;&nbsp; दातृप्रतिग्रहीत्रॊर वा कॊ विशेषः पितामह<BR>
&nbsp;&nbsp;<FONT COLOR="GREEN" SIZE="-1">2</FONT>
  [भ]<BR>
&nbsp;&nbsp;&nbsp;&nbsp;&nbsp; साधॊर यः परतिगृह्णीयात तथैवासाधुतॊ दविजः<BR>
&nbsp;&nbsp;&nbsp;&nbsp;&nbsp; गुणवत्य अल्पदॊषः सयान निर्गुणे तु निमज्जति<BR>
&nbsp;&nbsp;<FONT COLOR="GREEN" SIZE="-1">3</FONT>
 अत्राप्य उदाहरन्तीमम इतिहासं पुरातनम<BR>
&nbsp;&nbsp;&nbsp;&nbsp;&nbsp; वृषादर्भेश च संवादं सप्तर्षीणां च भारत<BR>
&nbsp;&nbsp;<FONT COLOR="GREEN" SIZE="-1">4</FONT>
 कश्यपॊ ऽतरिर वसिष्ठश च भरद्वाजॊ ऽथ गौतमः<BR>
&nbsp;&nbsp;&nbsp;&nbsp;&nbsp; विश्वामित्रॊ जमदग्निः साध्वी चैवाप्य अरुन्धती<BR>
&nbsp;&nbsp;<FONT COLOR="GREEN" SIZE="-1">5</FONT>
 सर्वेषाम अथ तेषां तु गण्डाभूत कर्म कारिका<BR>
&nbsp;&nbsp;&nbsp;&nbsp;&nbsp; शूद्रः पशुसखश चैव भर्ता चास्या बभूव ह<BR>
&nbsp;&nbsp;<FONT COLOR="GREEN" SIZE="-1">6</FONT>
 ते वै सर्वे तपस्यन्तः पुरा चेरुर महीम इमाम<BR>
&nbsp;&nbsp;&nbsp;&nbsp;&nbsp; समाधिनॊपशिक्षन्तॊ बरह्मलॊकं सनातनम<BR>
&nbsp;&nbsp;<FONT COLOR="GREEN" SIZE="-1">7</FONT>
 अथाभवद अनावृष्टिर महती कुरुनन्दन<BR>
&nbsp;&nbsp;&nbsp;&nbsp;&nbsp; कृच्छ्रप्राणॊ ऽभवद यत्र लॊकॊ ऽयं वै कषुधान्वितः<BR>
&nbsp;&nbsp;<FONT COLOR="GREEN" SIZE="-1">8</FONT>
 कस्मिंश चिच च पुरा यज्ञे याज्येन शिबिसूनुना<BR>
&nbsp;&nbsp;&nbsp;&nbsp;&nbsp; दक्षिणार्थे ऽथ ऋत्विग्भ्यॊ दत्तः पुत्रॊ निजः किल<BR>
&nbsp;&nbsp;<FONT COLOR="GREEN" SIZE="-1">9</FONT>
 तस्मिन काले ऽथ सॊ ऽलपायुर दिष्टान्तम अगमत परभॊ<BR>
&nbsp;&nbsp;&nbsp;&nbsp;&nbsp; ते तं कषुधाभिसंतप्ताः परिवार्यॊपतस्थिरे<BR>
&nbsp;&nbsp;<FONT COLOR="GREEN" SIZE="-1">10</FONT>
 याज्यात्मजम अथॊ दृष्ट्वा गतासुम ऋषिसत्तमाः<BR>
&nbsp;&nbsp;&nbsp;&nbsp; अपचन्त तदा सथाल्यां कषुधार्ताः किल भारत<BR>
&nbsp;<FONT COLOR="GREEN" SIZE="-1">11</FONT>
 निराद्ये मर्त्यलॊके ऽसमिन्न आत्मानं ते परीप्सवः<BR>
&nbsp;&nbsp;&nbsp;&nbsp; कृच्छ्राम आपेदिरे वृत्तिम अन्नहेतॊस तपस्विनः<BR>
&nbsp;<FONT COLOR="GREEN" SIZE="-1">12</FONT>
 अटमानॊ ऽथ तान मार्गे पचमानान महीपतिः<BR>
&nbsp;&nbsp;&nbsp;&nbsp; राजा शैब्यॊ वृषादर्भिः किश्यमानान ददर्श ह<BR>
&nbsp;<FONT COLOR="GREEN" SIZE="-1">13</FONT>
  [वृ]<BR>
&nbsp;&nbsp;&nbsp;&nbsp; परतिग्रहस तारयति पुष्टिर वै परतिगृह्णताम<BR>
&nbsp;&nbsp;&nbsp;&nbsp; मयि यद विद्यते वित्तं तच छृणुध्वं तपॊधनाः<BR>
&nbsp;<FONT COLOR="GREEN" SIZE="-1">14</FONT>
 परियॊ हि मे बराह्मणॊ याचमानॊ; दद्याम अहं वॊ ऽशवतरी सहस्रम<BR>
&nbsp;&nbsp;&nbsp;&nbsp; एकैकशः स वृषाः संप्रसूताः; सर्वेषां वै शीघ्रगाः शवेतलॊमाः<BR>
&nbsp;<FONT COLOR="GREEN" SIZE="-1">15</FONT>
 कुलं भरान अनडुहः शतं शतान; धुर्याञ शुभान सर्वशॊ ऽहं ददानि<BR>
&nbsp;&nbsp;&nbsp;&nbsp; पृथ्वी वाहान पीवरांश चैव तावद; अग्र्या गृष्ट्यॊ धेनवः सुव्रताश च<BR>
&nbsp;<FONT COLOR="GREEN" SIZE="-1">16</FONT>
 वरान गरामान वरीहि यवं रसांश च; रत्नं चान्यद दुर्लभं किं ददानि<BR>
&nbsp;&nbsp;&nbsp;&nbsp; मा समाभक्ष्ये भावम एवं कुरुध्वं; पुष्ट्य अर्थं वै किं परयच्छाम्य अहं वः<BR>
&nbsp;<FONT COLOR="GREEN" SIZE="-1">17</FONT>
  [रसयह]<BR>
&nbsp;&nbsp;&nbsp;&nbsp; राजन परतिग्रहॊ राज्ञॊ मध्व आस्वादॊ विषॊपमः<BR>
&nbsp;&nbsp;&nbsp;&nbsp; तज जानमानः कस्मात तवं कुरुषे नः परलॊभनम<BR>
&nbsp;<FONT COLOR="GREEN" SIZE="-1">18</FONT>
 कषत्रं हि दैवतम इव बराह्मणं समुपाश्रितम<BR>
&nbsp;&nbsp;&nbsp;&nbsp; अमलॊ हय एष तपसा परीतः परीणाति देवताः<BR>
&nbsp;<FONT COLOR="GREEN" SIZE="-1">19</FONT>
 अह्नापीह तपॊ जातु बराह्मणस्यॊपजायते<BR>
&nbsp;&nbsp;&nbsp;&nbsp; तद दाव इव निर्दह्यात पराप्तॊ राजप्रतिग्रहः<BR>
&nbsp;<FONT COLOR="GREEN" SIZE="-1">20</FONT>
 कुशलं सह दानेन राजन्न अस्तु सदा तव<BR>
&nbsp;&nbsp;&nbsp;&nbsp; अर्थिभ्यॊ दीयतां सर्वम इत्य उक्त्वा ते ततॊ ययुः<BR>
&nbsp;<FONT COLOR="GREEN" SIZE="-1">21</FONT>
 अपक्वम एव तन मांसम अभूत तेषां च धीमताम<BR>
&nbsp;&nbsp;&nbsp;&nbsp; अथ हित्वा ययुः सर्वे वनम आहारकाङ्क्षिणः<BR>
&nbsp;<FONT COLOR="GREEN" SIZE="-1">22</FONT>
 ततः परचॊदिता राज्ञा वनं गत्वास्य मन्त्रिणः<BR>
&nbsp;&nbsp;&nbsp;&nbsp; परचीयॊदुम्बराणि सम दानं दातुं परचक्रमुः<BR>
&nbsp;<FONT COLOR="GREEN" SIZE="-1">23</FONT>
 उदुम्बराण्य अथान्यानि हेमगर्भाण्य उपाहरन<BR>
&nbsp;&nbsp;&nbsp;&nbsp; भृत्यास तेषां ततस तानि परग्राहितुम उपाद्रवन<BR>
&nbsp;<FONT COLOR="GREEN" SIZE="-1">24</FONT>
 गुरूणीति विदित्वाथ न गराह्याण्य अत्रिर अब्रवीत<BR>
&nbsp;&nbsp;&nbsp;&nbsp; न सम हे मूढ विज्ञाना न सम हे मन्दबुद्धयः<BR>
&nbsp;&nbsp;&nbsp;&nbsp; हैमानीमानि जानीमः परतिबुद्धाः सम जागृमः<BR>
&nbsp;<FONT COLOR="GREEN" SIZE="-1">25</FONT>
 इह हय एतद उपादत्तं परेत्य सयात कटुकॊदयम<BR>
&nbsp;&nbsp;&nbsp;&nbsp; अप्रतिग्राह्यम एवैतत परेत्य चेह सुखेप्सुना<BR>
&nbsp;<FONT COLOR="GREEN" SIZE="-1">26</FONT>
  [व]<BR>
&nbsp;&nbsp;&nbsp;&nbsp; शतेन निष्कं गणितं सहस्रेण च संमितम<BR>
&nbsp;&nbsp;&nbsp;&nbsp; यथा बहु परतीच्छन हि पापिष्ठां लभते गतिम<BR>
&nbsp;<FONT COLOR="GREEN" SIZE="-1">27</FONT>
  [कष्यप]<BR>
&nbsp;&nbsp;&nbsp;&nbsp; यत पृथिव्यां वरीहि यवं हिरण्यं पशवः सत्रियः<BR>
&nbsp;&nbsp;&nbsp;&nbsp; सर्वं तन नालम एकस्य तस्माद विद्वाञ शमं वरजेत<BR>
&nbsp;<FONT COLOR="GREEN" SIZE="-1">28</FONT>
  [भरद्वाज]<BR>
&nbsp;&nbsp;&nbsp;&nbsp; उत्पन्नस्य रुरॊः शृङ्गं वर्धमानस्य वर्धते<BR>
&nbsp;&nbsp;&nbsp;&nbsp; परार्थना पुरुषस्येव तस्य मात्रा न विद्यते<BR>
&nbsp;<FONT COLOR="GREEN" SIZE="-1">29</FONT>
  [गौतम]<BR>
&nbsp;&nbsp;&nbsp;&nbsp; न तल लॊके दरव्यम अस्ति यल लॊकं परतिपूरयेत<BR>
&nbsp;&nbsp;&nbsp;&nbsp; समुद्रकल्पः पुरुषॊ न कदा चन पूर्यते<BR>
&nbsp;<FONT COLOR="GREEN" SIZE="-1">30</FONT>
  [विष्वामित्र]<BR>
&nbsp;&nbsp;&nbsp;&nbsp; कामं कामयमानस्य यदा कामः समृध्यते<BR>
&nbsp;&nbsp;&nbsp;&nbsp; अथैनम अपरः कामस तृष्णा विध्यति बाणवत<BR>
&nbsp;<FONT COLOR="GREEN" SIZE="-1">31</FONT>
  [जमदग्नि]<BR>
&nbsp;&nbsp;&nbsp;&nbsp; परतिग्रहे संयमॊ वै तपॊ धारयते धरुवम<BR>
&nbsp;&nbsp;&nbsp;&nbsp; तद धनं बराह्मणस्येह लुभ्यमानस्य विस्रवेत<BR>
&nbsp;<FONT COLOR="GREEN" SIZE="-1">32</FONT>
  [अरुन्धती]<BR>
&nbsp;&nbsp;&nbsp;&nbsp; धर्मार्थं संचयॊ यॊ वै दरव्याणां पक्षसंमतः<BR>
&nbsp;&nbsp;&nbsp;&nbsp; तपः संचय एवेह विशिष्टॊ दरव्यसंचयात<BR>
&nbsp;<FONT COLOR="GREEN" SIZE="-1">33</FONT>
  [गण्डा]<BR>
&nbsp;&nbsp;&nbsp;&nbsp; उग्राद इतॊ भयाद यस्माद विभ्यतीमे ममेश्वराः<BR>
&nbsp;&nbsp;&nbsp;&nbsp; बलीयांसॊ दुर्बलवद बिभेम्य अहम अतः परम<BR>
&nbsp;<FONT COLOR="GREEN" SIZE="-1">34</FONT>
  [पषुसख]<BR>
&nbsp;&nbsp;&nbsp;&nbsp; यद वै धर्मे परं नास्ति बराह्मणास तद धनं विदुः<BR>
&nbsp;&nbsp;&nbsp;&nbsp; विनयार्थं सुविद्वांसम उपासेयं यथातथम<BR>
&nbsp;<FONT COLOR="GREEN" SIZE="-1">35</FONT>
  [रसयह]<BR>
&nbsp;&nbsp;&nbsp;&nbsp; कुशलं सह दानाय तस्मै यस्य परजा इमाः<BR>
&nbsp;&nbsp;&nbsp;&nbsp; फलान्य उपधि युक्तानि य एवं नः परयच्छसि<BR>
&nbsp;<FONT COLOR="GREEN" SIZE="-1">36</FONT>
  [भ]<BR>
&nbsp;&nbsp;&nbsp;&nbsp; इत्य उक्त्वा हेमगर्भाणि हित्वा तानि फलानि ते<BR>
&nbsp;&nbsp;&nbsp;&nbsp; ऋषयॊ जग्मुर अन्यत्र सर्व एव धृतव्रताः<BR>
&nbsp;<FONT COLOR="GREEN" SIZE="-1">37</FONT>
  [मन्त्रिणह]<BR>
&nbsp;&nbsp;&nbsp;&nbsp; उपधिं शङ्कमानास ते हित्वेमानि फलानि वै<BR>
&nbsp;&nbsp;&nbsp;&nbsp; ततॊ ऽनयेनैव गच्छन्ति विदितं ते ऽसतु पार्थिव<BR>
&nbsp;<FONT COLOR="GREEN" SIZE="-1">38</FONT>
 इत्य उक्तः स तु भृत्यैस तैर वृषादर्भिश चुकॊप ह<BR>
&nbsp;&nbsp;&nbsp;&nbsp; तेषां संप्रतिकर्तुं च सर्वेषाम अगमद गृहम<BR>
&nbsp;<FONT COLOR="GREEN" SIZE="-1">39</FONT>
 स गत्वाहवनीये ऽगनौ तीव्रं नियमम आस्थितः<BR>
&nbsp;&nbsp;&nbsp;&nbsp; जुहाव संस्कृतां मन्त्रैर एकैकाम आहुतिं नृपः<BR>
&nbsp;<FONT COLOR="GREEN" SIZE="-1">40</FONT>
 तस्माद अग्नेः समुत्तस्थौ कृत्या लॊकभयंकरी<BR>
&nbsp;&nbsp;&nbsp;&nbsp; तस्या नाम वृषादर्भिर यातुधानीत्य अथाकरॊत<BR>
&nbsp;<FONT COLOR="GREEN" SIZE="-1">41</FONT>
 सा कृत्या कालरात्रीव कृताञ्जलिर उपस्थिता<BR>
&nbsp;&nbsp;&nbsp;&nbsp; वृषादर्भिं नरपतिं किं करॊमीति चाब्रवीत<BR>
&nbsp;<FONT COLOR="GREEN" SIZE="-1">42</FONT>
  [वृसाधर्भि]<BR>
&nbsp;&nbsp;&nbsp;&nbsp; ऋषीणां गच्छ सप्तानाम अरुन्धत्यास तथैव च<BR>
&nbsp;&nbsp;&nbsp;&nbsp; दासी भर्तुश च दास्याश च मनसा नाम धारय<BR>
&nbsp;<FONT COLOR="GREEN" SIZE="-1">43</FONT>
 जञात्वा नामानिचैतेषां सर्वान एतान विनाशय<BR>
&nbsp;&nbsp;&nbsp;&nbsp; विनष्टेषु यथा सवैरं गच्छ यत्रेप्सितं तव<BR>
&nbsp;<FONT COLOR="GREEN" SIZE="-1">44</FONT>
 सा तथेति परतिश्रुत्य यातु दानी सवरूपिणी<BR>
&nbsp;&nbsp;&nbsp;&nbsp; जगाम तद वनं यत्र विचेरुस ते महर्षयः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [y]<BR>
&nbsp;&nbsp;&nbsp;&nbsp;&nbsp; brāhmaṇebhyaḥ prayacchanti dānāni vividhāni ca<BR>
&nbsp;&nbsp;&nbsp;&nbsp;&nbsp; dātṛpratigrahītror vā ko viśeṣaḥ pitāmaha<BR>
&nbsp;&nbsp;<FONT COLOR="GREEN" SIZE="-1">2</FONT>
  [bh]<BR>
&nbsp;&nbsp;&nbsp;&nbsp;&nbsp; sādhor yaḥ pratigṛhṇīyāt tathaivāsādhuto dvijaḥ<BR>
&nbsp;&nbsp;&nbsp;&nbsp;&nbsp; guṇavaty alpadoṣaḥ syān nirguṇe tu nimajjati<BR>
&nbsp;&nbsp;<FONT COLOR="GREEN" SIZE="-1">3</FONT>
 atrāpy udāharantīmam itihāsaṃ purātanam<BR>
&nbsp;&nbsp;&nbsp;&nbsp;&nbsp; vṛṣādarbheś ca saṃvādaṃ saptarṣīṇāṃ ca bhārata<BR>
&nbsp;&nbsp;<FONT COLOR="GREEN" SIZE="-1">4</FONT>
 kaśyapo 'trir vasiṣṭhaś ca bharadvājo 'tha gautamaḥ<BR>
&nbsp;&nbsp;&nbsp;&nbsp;&nbsp; viśvāmitro jamadagniḥ sādhvī caivāpy arundhatī<BR>
&nbsp;&nbsp;<FONT COLOR="GREEN" SIZE="-1">5</FONT>
 sarveṣām atha teṣāṃ tu gaṇḍābhūt karma kārikā<BR>
&nbsp;&nbsp;&nbsp;&nbsp;&nbsp; śūdraḥ paśusakhaś caiva bhartā cāsyā babhūva ha<BR>
&nbsp;&nbsp;<FONT COLOR="GREEN" SIZE="-1">6</FONT>
 te vai sarve tapasyantaḥ purā cerur mahīm imām<BR>
&nbsp;&nbsp;&nbsp;&nbsp;&nbsp; samādhinopaśikṣanto brahmalokaṃ sanātanam<BR>
&nbsp;&nbsp;<FONT COLOR="GREEN" SIZE="-1">7</FONT>
 athābhavad anāvṛṣṭir mahatī kurunandana<BR>
&nbsp;&nbsp;&nbsp;&nbsp;&nbsp; kṛcchraprāṇo 'bhavad yatra loko 'yaṃ vai kṣudhānvitaḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 kasmiṃś cic ca purā yajñe yājyena śibisūnunā<BR>
&nbsp;&nbsp;&nbsp;&nbsp;&nbsp; dakṣiṇārthe 'tha ṛtvigbhyo dattaḥ putro nijaḥ kila<BR>
&nbsp;&nbsp;<FONT COLOR="GREEN" SIZE="-1">9</FONT>
 tasmin kāle 'tha so 'lpāyur diṣṭāntam agamat prabho<BR>
&nbsp;&nbsp;&nbsp;&nbsp;&nbsp; te taṃ kṣudhābhisaṃtaptāḥ parivāryopatasthire<BR>
&nbsp;&nbsp;<FONT COLOR="GREEN" SIZE="-1">10</FONT>
 yājyātmajam atho dṛṣṭvā gatāsum ṛṣisattamāḥ<BR>
&nbsp;&nbsp;&nbsp;&nbsp; apacanta tadā sthālyāṃ kṣudhārtāḥ kila bhārata<BR>
&nbsp;<FONT COLOR="GREEN" SIZE="-1">11</FONT>
 nirādye martyaloke 'sminn ātmānaṃ te parīpsavaḥ<BR>
&nbsp;&nbsp;&nbsp;&nbsp; kṛcchrām āpedire vṛttim annahetos tapasvinaḥ<BR>
&nbsp;<FONT COLOR="GREEN" SIZE="-1">12</FONT>
 aṭamāno 'tha tān mārge pacamānān mahīpatiḥ<BR>
&nbsp;&nbsp;&nbsp;&nbsp; rājā śaibyo vṛṣādarbhiḥ kiśyamānān dadarśa ha<BR>
&nbsp;<FONT COLOR="GREEN" SIZE="-1">13</FONT>
  [vṛ]<BR>
&nbsp;&nbsp;&nbsp;&nbsp; pratigrahas tārayati puṣṭir vai pratigṛhṇatām<BR>
&nbsp;&nbsp;&nbsp;&nbsp; mayi yad vidyate vittaṃ tac chṛṇudhvaṃ tapodhanāḥ<BR>
&nbsp;<FONT COLOR="GREEN" SIZE="-1">14</FONT>
 priyo hi me brāhmaṇo yācamāno; dadyām ahaṃ vo 'śvatarī sahasram<BR>
&nbsp;&nbsp;&nbsp;&nbsp; ekaikaśaḥ sa vṛṣāḥ saṃprasūtāḥ; sarveṣāṃ vai śīghragāḥ śvetalomāḥ<BR>
&nbsp;<FONT COLOR="GREEN" SIZE="-1">15</FONT>
 kulaṃ bharān anaḍuhaḥ śataṃ śatān; dhuryāñ śubhān sarvaśo 'haṃ dadāni<BR>
&nbsp;&nbsp;&nbsp;&nbsp; pṛthvī vāhān pīvarāṃś caiva tāvad; agryā gṛṣṭyo dhenavaḥ suvratāś ca<BR>
&nbsp;<FONT COLOR="GREEN" SIZE="-1">16</FONT>
 varān grāmān vrīhi yavaṃ rasāṃś ca; ratnaṃ cānyad durlabhaṃ kiṃ dadāni<BR>
&nbsp;&nbsp;&nbsp;&nbsp; mā smābhakṣye bhāvam evaṃ kurudhvaṃ; puṣṭy arthaṃ vai kiṃ prayacchāmy ahaṃ vaḥ<BR>
&nbsp;<FONT COLOR="GREEN" SIZE="-1">17</FONT>
  [rsayah]<BR>
&nbsp;&nbsp;&nbsp;&nbsp; rājan pratigraho rājño madhv āsvādo viṣopamaḥ<BR>
&nbsp;&nbsp;&nbsp;&nbsp; taj jānamānaḥ kasmāt tvaṃ kuruṣe naḥ pralobhanam<BR>
&nbsp;<FONT COLOR="GREEN" SIZE="-1">18</FONT>
 kṣatraṃ hi daivatam iva brāhmaṇaṃ samupāśritam<BR>
&nbsp;&nbsp;&nbsp;&nbsp; amalo hy eṣa tapasā prītaḥ prīṇāti devatāḥ<BR>
&nbsp;<FONT COLOR="GREEN" SIZE="-1">19</FONT>
 ahnāpīha tapo jātu brāhmaṇasyopajāyate<BR>
&nbsp;&nbsp;&nbsp;&nbsp; tad dāva iva nirdahyāt prāpto rājapratigrahaḥ<BR>
&nbsp;<FONT COLOR="GREEN" SIZE="-1">20</FONT>
 kuśalaṃ saha dānena rājann astu sadā tava<BR>
&nbsp;&nbsp;&nbsp;&nbsp; arthibhyo dīyatāṃ sarvam ity uktvā te tato yayuḥ<BR>
&nbsp;<FONT COLOR="GREEN" SIZE="-1">21</FONT>
 apakvam eva tan māṃsam abhūt teṣāṃ ca dhīmatām<BR>
&nbsp;&nbsp;&nbsp;&nbsp; atha hitvā yayuḥ sarve vanam āhārakāṅkṣiṇaḥ<BR>
&nbsp;<FONT COLOR="GREEN" SIZE="-1">22</FONT>
 tataḥ pracoditā rājñā vanaṃ gatvāsya mantriṇaḥ<BR>
&nbsp;&nbsp;&nbsp;&nbsp; pracīyodumbarāṇi sma dānaṃ dātuṃ pracakramuḥ<BR>
&nbsp;<FONT COLOR="GREEN" SIZE="-1">23</FONT>
 udumbarāṇy athānyāni hemagarbhāṇy upāharan<BR>
&nbsp;&nbsp;&nbsp;&nbsp; bhṛtyās teṣāṃ tatas tāni pragrāhitum upādravan<BR>
&nbsp;<FONT COLOR="GREEN" SIZE="-1">24</FONT>
 gurūṇīti viditvātha na grāhyāṇy atrir abravīt<BR>
&nbsp;&nbsp;&nbsp;&nbsp; na sma he mūḍha vijñānā na sma he mandabuddhayaḥ<BR>
&nbsp;&nbsp;&nbsp;&nbsp; haimānīmāni jānīmaḥ pratibuddhāḥ sma jāgṛmaḥ<BR>
&nbsp;<FONT COLOR="GREEN" SIZE="-1">25</FONT>
 iha hy etad upādattaṃ pretya syāt kaṭukodayam<BR>
&nbsp;&nbsp;&nbsp;&nbsp; apratigrāhyam evaitat pretya ceha sukhepsunā<BR>
&nbsp;<FONT COLOR="GREEN" SIZE="-1">26</FONT>
  [v]<BR>
&nbsp;&nbsp;&nbsp;&nbsp; śatena niṣkaṃ gaṇitaṃ sahasreṇa ca saṃmitam<BR>
&nbsp;&nbsp;&nbsp;&nbsp; yathā bahu pratīcchan hi pāpiṣṭhāṃ labhate gatim<BR>
&nbsp;<FONT COLOR="GREEN" SIZE="-1">27</FONT>
  [kaṣyapa]<BR>
&nbsp;&nbsp;&nbsp;&nbsp; yat pṛthivyāṃ vrīhi yavaṃ hiraṇyaṃ paśavaḥ striyaḥ<BR>
&nbsp;&nbsp;&nbsp;&nbsp; sarvaṃ tan nālam ekasya tasmād vidvāñ śamaṃ vrajet<BR>
&nbsp;<FONT COLOR="GREEN" SIZE="-1">28</FONT>
  [bharadvāja]<BR>
&nbsp;&nbsp;&nbsp;&nbsp; utpannasya ruroḥ śṛṅgaṃ vardhamānasya vardhate<BR>
&nbsp;&nbsp;&nbsp;&nbsp; prārthanā puruṣasyeva tasya mātrā na vidyate<BR>
&nbsp;<FONT COLOR="GREEN" SIZE="-1">29</FONT>
  [gautama]<BR>
&nbsp;&nbsp;&nbsp;&nbsp; na tal loke dravyam asti yal lokaṃ pratipūrayet<BR>
&nbsp;&nbsp;&nbsp;&nbsp; samudrakalpaḥ puruṣo na kadā cana pūryate<BR>
&nbsp;<FONT COLOR="GREEN" SIZE="-1">30</FONT>
  [viṣvāmitra]<BR>
&nbsp;&nbsp;&nbsp;&nbsp; kāmaṃ kāmayamānasya yadā kāmaḥ samṛdhyate<BR>
&nbsp;&nbsp;&nbsp;&nbsp; athainam aparaḥ kāmas tṛṣṇā vidhyati bāṇavat<BR>
&nbsp;<FONT COLOR="GREEN" SIZE="-1">31</FONT>
  [jamadagni]<BR>
&nbsp;&nbsp;&nbsp;&nbsp; pratigrahe saṃyamo vai tapo dhārayate dhruvam<BR>
&nbsp;&nbsp;&nbsp;&nbsp; tad dhanaṃ brāhmaṇasyeha lubhyamānasya visravet<BR>
&nbsp;<FONT COLOR="GREEN" SIZE="-1">32</FONT>
  [arundhatī]<BR>
&nbsp;&nbsp;&nbsp;&nbsp; dharmārthaṃ saṃcayo yo vai dravyāṇāṃ pakṣasaṃmataḥ<BR>
&nbsp;&nbsp;&nbsp;&nbsp; tapaḥ saṃcaya eveha viśiṣṭo dravyasaṃcayāt<BR>
&nbsp;<FONT COLOR="GREEN" SIZE="-1">33</FONT>
  [gaṇḍā]<BR>
&nbsp;&nbsp;&nbsp;&nbsp; ugrād ito bhayād yasmād vibhyatīme mameśvarāḥ<BR>
&nbsp;&nbsp;&nbsp;&nbsp; balīyāṃso durbalavad bibhemy aham ataḥ param<BR>
&nbsp;<FONT COLOR="GREEN" SIZE="-1">34</FONT>
  [paṣusakha]<BR>
&nbsp;&nbsp;&nbsp;&nbsp; yad vai dharme paraṃ nāsti brāhmaṇās tad dhanaṃ viduḥ<BR>
&nbsp;&nbsp;&nbsp;&nbsp; vinayārthaṃ suvidvāṃsam upāseyaṃ yathātatham<BR>
&nbsp;<FONT COLOR="GREEN" SIZE="-1">35</FONT>
  [rsayah]<BR>
&nbsp;&nbsp;&nbsp;&nbsp; kuśalaṃ saha dānāya tasmai yasya prajā imāḥ<BR>
&nbsp;&nbsp;&nbsp;&nbsp; phalāny upadhi yuktāni ya evaṃ naḥ prayacchasi<BR>
&nbsp;<FONT COLOR="GREEN" SIZE="-1">36</FONT>
  [bh]<BR>
&nbsp;&nbsp;&nbsp;&nbsp; ity uktvā hemagarbhāṇi hitvā tāni phalāni te<BR>
&nbsp;&nbsp;&nbsp;&nbsp; ṛṣayo jagmur anyatra sarva eva dhṛtavratāḥ<BR>
&nbsp;<FONT COLOR="GREEN" SIZE="-1">37</FONT>
  [mantriṇah]<BR>
&nbsp;&nbsp;&nbsp;&nbsp; upadhiṃ śaṅkamānās te hitvemāni phalāni vai<BR>
&nbsp;&nbsp;&nbsp;&nbsp; tato 'nyenaiva gacchanti viditaṃ te 'stu pārthiva<BR>
&nbsp;<FONT COLOR="GREEN" SIZE="-1">38</FONT>
 ity uktaḥ sa tu bhṛtyais tair vṛṣādarbhiś cukopa ha<BR>
&nbsp;&nbsp;&nbsp;&nbsp; teṣāṃ saṃpratikartuṃ ca sarveṣām agamad gṛham<BR>
&nbsp;<FONT COLOR="GREEN" SIZE="-1">39</FONT>
 sa gatvāhavanīye 'gnau tīvraṃ niyamam āsthitaḥ<BR>
&nbsp;&nbsp;&nbsp;&nbsp; juhāva saṃskṛtāṃ mantrair ekaikām āhutiṃ nṛpaḥ<BR>
&nbsp;<FONT COLOR="GREEN" SIZE="-1">40</FONT>
 tasmād agneḥ samuttasthau kṛtyā lokabhayaṃkarī<BR>
&nbsp;&nbsp;&nbsp;&nbsp; tasyā nāma vṛṣādarbhir yātudhānīty athākarot<BR>
&nbsp;<FONT COLOR="GREEN" SIZE="-1">41</FONT>
 sā kṛtyā kālarātrīva kṛtāñjalir upasthitā<BR>
&nbsp;&nbsp;&nbsp;&nbsp; vṛṣādarbhiṃ narapatiṃ kiṃ karomīti cābravīt<BR>
&nbsp;<FONT COLOR="GREEN" SIZE="-1">42</FONT>
  [vṛsādharbhi]<BR>
&nbsp;&nbsp;&nbsp;&nbsp; ṛṣīṇāṃ gaccha saptānām arundhatyās tathaiva ca<BR>
&nbsp;&nbsp;&nbsp;&nbsp; dāsī bhartuś ca dāsyāś ca manasā nāma dhāraya<BR>
&nbsp;<FONT COLOR="GREEN" SIZE="-1">43</FONT>
 jñātvā nāmānicaiteṣāṃ sarvān etān vināśaya<BR>
&nbsp;&nbsp;&nbsp;&nbsp; vinaṣṭeṣu yathā svairaṃ gaccha yatrepsitaṃ tava<BR>
&nbsp;<FONT COLOR="GREEN" SIZE="-1">44</FONT>
 sā tatheti pratiśrutya yātu dānī svarūpiṇī<BR>
&nbsp;&nbsp;&nbsp;&nbsp; jagāma tad vanaṃ yatra vicerus te maharṣayaḥ<BR>
</TD>
</TR>
</TABLE>
<P><HR>
<CENTER>
<A HREF="mbs13095">Next: Chapter 95</A></CENTER>
</BODY>
</HTML>
