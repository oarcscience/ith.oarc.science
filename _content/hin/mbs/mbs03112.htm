<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 112</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi03">Book 3 Index</A>&nbsp;
<A HREF="mbs03111">Previous</A>&nbsp;
<A HREF="mbs03113">Next</A>&nbsp;
</CENTER>
<HR>
</P>
<CENTER>
<A HREF="../m03/index">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 112
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [र]<BR>
&nbsp;&nbsp;&nbsp;&nbsp;&nbsp; इहागतॊ जटिलॊ बरह्म चारी; न वै हरस्वॊ नातिदीर्घॊ मनॊ वी<BR>
&nbsp;&nbsp;&nbsp;&nbsp;&nbsp; सुवर्णवर्णः कमलायताक्षः; सुतः सुराणाम इव शॊभमानः<BR>
&nbsp;&nbsp;<FONT COLOR="GREEN" SIZE="-1">2</FONT>
 समृद्धरूपः सवितेव दीप्तः; सुशुक्लकृष्णाक्ष तरश चकॊरैः<BR>
&nbsp;&nbsp;&nbsp;&nbsp;&nbsp; नीलाः परसन्नाश च जटाः सुगन्धा; हिरण्यरज्जु गरथिताः सुदीर्घाः<BR>
&nbsp;&nbsp;<FONT COLOR="GREEN" SIZE="-1">3</FONT>
 आधार रूपा पुनर अस्य कण्ठे; विभ्राजते विद्युद इवान्तरिक्षे<BR>
&nbsp;&nbsp;&nbsp;&nbsp;&nbsp; दवौ चास्य पिण्डाव अधरेण कण्ठम; अजातरॊमौ सुमनॊहरौ च<BR>
&nbsp;&nbsp;<FONT COLOR="GREEN" SIZE="-1">4</FONT>
 विलग्नमध्यश च स नाभिदेशे; कतिश च तस्यातिकृत परमाणा<BR>
&nbsp;&nbsp;&nbsp;&nbsp;&nbsp; अथास्य चीरान्तर इता परभाति; हिरन मयी मेखला मे यथेयम<BR>
&nbsp;&nbsp;<FONT COLOR="GREEN" SIZE="-1">5</FONT>
 अन्यच च तस्याद्भुत दर्शनीयं; विकूजितं पादयॊः संप्रभाति<BR>
&nbsp;&nbsp;&nbsp;&nbsp;&nbsp; पाण्यॊश च तद्वत सवनवन निबद्धौ; कलापकाव अक्षमाला यथेयम<BR>
&nbsp;&nbsp;<FONT COLOR="GREEN" SIZE="-1">6</FONT>
 विचेष्टमानस्य च तस्य तानि; कूजन्ति हंसा सरसीव मत्ताः<BR>
&nbsp;&nbsp;&nbsp;&nbsp;&nbsp; चीराणि तस्याद्भुत दर्शनानि; नेमानि तद्वन मम रूपवन्ति<BR>
&nbsp;&nbsp;<FONT COLOR="GREEN" SIZE="-1">7</FONT>
 वक्त्रं च तस्याद्भुत दर्शनीयं; परव्याहृतं हलादयतीव चेतः<BR>
&nbsp;&nbsp;&nbsp;&nbsp;&nbsp; पुंस्कॊकिलस्येव च तस्य वाणी; तां शृण्वतॊ मे वयथितॊ ऽनतरात्मा<BR>
&nbsp;&nbsp;<FONT COLOR="GREEN" SIZE="-1">8</FONT>
 यथा वनं माधव मासि मध्ये; समीरितं शवसनेनाभिवाति<BR>
&nbsp;&nbsp;&nbsp;&nbsp;&nbsp; तथा स वात्य उत्तमपुण्यगन्धी; निषेव्यमाणः पवनेन तात<BR>
&nbsp;&nbsp;<FONT COLOR="GREEN" SIZE="-1">9</FONT>
 सुसंयताश चापि जटा विभक्ता; दवैधी कृता भान्ति समा ललाटे<BR>
&nbsp;&nbsp;&nbsp;&nbsp;&nbsp; कर्णौ च चित्रैर इव चक्रवालैः; समावृतौ तस्य सुरूपवद्भिः<BR>
&nbsp;&nbsp;<FONT COLOR="GREEN" SIZE="-1">10</FONT>
 तथा फलं वृत्तम अथॊ वि चित्रं; समाहनत पाणिना दक्षिणेन<BR>
&nbsp;&nbsp;&nbsp;&nbsp; तद भूमिम आसाद्य पुनः पुनश च; समुत्पतत्य अद्भुतरूपम उच्चैः<BR>
&nbsp;<FONT COLOR="GREEN" SIZE="-1">11</FONT>
 तच चापि हत्वा परिवर्तते ऽसौ; वातेरितॊ वृक्ष इवावघूर्णः<BR>
&nbsp;&nbsp;&nbsp;&nbsp; तं परेक्ष्य मे पुत्रम इवामराणां; परीतिः परा तात रतिश च जाता<BR>
&nbsp;<FONT COLOR="GREEN" SIZE="-1">12</FONT>
 स मे समाश्लिष्य पुनः शरीरं; जटासु गृह्याभ्यवनाम्य वक्त्रम<BR>
&nbsp;&nbsp;&nbsp;&nbsp; वक्त्रेण वक्त्रं परणिधाय शब्दं; चकार तन मे ऽजनयत परहर्षम<BR>
&nbsp;<FONT COLOR="GREEN" SIZE="-1">13</FONT>
 न चापि पाद्यं बहुमन्यते ऽसौ; फलानि चेमानि मयाहृतानि<BR>
&nbsp;&nbsp;&nbsp;&nbsp; एवं वरतॊ ऽसमीति च माम अवॊचत; फलानि चान्यानि नवान्य अदान मे<BR>
&nbsp;<FONT COLOR="GREEN" SIZE="-1">14</FONT>
 मयॊपयुक्तानि फलानि तानि; नेमानि तुल्यानि रसेन तेषाम<BR>
&nbsp;&nbsp;&nbsp;&nbsp; न चापि तेषां तवग इयं यथैषां; साराणि नैषाम इव सन्ति तेषाम<BR>
&nbsp;<FONT COLOR="GREEN" SIZE="-1">15</FONT>
 तॊयानि चैवाति रसानि मह्यं; परादात स वै पातुम उदाररूपः<BR>
&nbsp;&nbsp;&nbsp;&nbsp; पीत्वैव यान्य अभ्यधिकः परहर्षॊ; ममाभवद भूश चलितेव चासीत<BR>
&nbsp;<FONT COLOR="GREEN" SIZE="-1">16</FONT>
 इमानि चित्राणि च गन्धवन्ति; माल्यानि तस्यॊद्ग्रथितानि पट्टैः<BR>
&nbsp;&nbsp;&nbsp;&nbsp; यानि परकीर्येह गतः सवम एव; स आश्रमं तपसा दयॊतमानः<BR>
&nbsp;<FONT COLOR="GREEN" SIZE="-1">17</FONT>
 गतेन तेनास्मि कृतॊ वि चेता; गात्रं च मे संपरितप्यतीव<BR>
&nbsp;&nbsp;&nbsp;&nbsp; इच्छामि तस्यान्तिकम आशु गन्तुं; तं चेह नित्यं परिवर्तमानम<BR>
&nbsp;<FONT COLOR="GREEN" SIZE="-1">18</FONT>
 गच्छामि तस्यान्तिकम एव तात; का नाम सा वरतचर्या च तस्य<BR>
&nbsp;&nbsp;&nbsp;&nbsp; इच्छाम्य अहं चरितुं तेन सार्धं; यथा तपः स चरत्य उग्रकर्मा<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [r]<BR>
&nbsp;&nbsp;&nbsp;&nbsp;&nbsp; ihāgato jaṭilo brahma cārī; na vai hrasvo nātidīrgho mano vī<BR>
&nbsp;&nbsp;&nbsp;&nbsp;&nbsp; suvarṇavarṇaḥ kamalāyatākṣaḥ; sutaḥ surāṇām iva śobhamānaḥ<BR>
&nbsp;&nbsp;<FONT COLOR="GREEN" SIZE="-1">2</FONT>
 samṛddharūpaḥ saviteva dīptaḥ; suśuklakṛṣṇākṣa taraś cakoraiḥ<BR>
&nbsp;&nbsp;&nbsp;&nbsp;&nbsp; nīlāḥ prasannāś ca jaṭāḥ sugandhā; hiraṇyarajju grathitāḥ sudīrghāḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 ādhāra rūpā punar asya kaṇṭhe; vibhrājate vidyud ivāntarikṣe<BR>
&nbsp;&nbsp;&nbsp;&nbsp;&nbsp; dvau cāsya piṇḍāv adhareṇa kaṇṭham; ajātaromau sumanoharau ca<BR>
&nbsp;&nbsp;<FONT COLOR="GREEN" SIZE="-1">4</FONT>
 vilagnamadhyaś ca sa nābhideśe; katiś ca tasyātikṛta pramāṇā<BR>
&nbsp;&nbsp;&nbsp;&nbsp;&nbsp; athāsya cīrāntar itā prabhāti; hiran mayī mekhalā me yatheyam<BR>
&nbsp;&nbsp;<FONT COLOR="GREEN" SIZE="-1">5</FONT>
 anyac ca tasyādbhuta darśanīyaṃ; vikūjitaṃ pādayoḥ saṃprabhāti<BR>
&nbsp;&nbsp;&nbsp;&nbsp;&nbsp; pāṇyoś ca tadvat svanavan nibaddhau; kalāpakāv akṣamālā yatheyam<BR>
&nbsp;&nbsp;<FONT COLOR="GREEN" SIZE="-1">6</FONT>
 viceṣṭamānasya ca tasya tāni; kūjanti haṃsā sarasīva mattāḥ<BR>
&nbsp;&nbsp;&nbsp;&nbsp;&nbsp; cīrāṇi tasyādbhuta darśanāni; nemāni tadvan mama rūpavanti<BR>
&nbsp;&nbsp;<FONT COLOR="GREEN" SIZE="-1">7</FONT>
 vaktraṃ ca tasyādbhuta darśanīyaṃ; pravyāhṛtaṃ hlādayatīva cetaḥ<BR>
&nbsp;&nbsp;&nbsp;&nbsp;&nbsp; puṃskokilasyeva ca tasya vāṇī; tāṃ śṛṇvato me vyathito 'ntarātmā<BR>
&nbsp;&nbsp;<FONT COLOR="GREEN" SIZE="-1">8</FONT>
 yathā vanaṃ mādhava māsi madhye; samīritaṃ śvasanenābhivāti<BR>
&nbsp;&nbsp;&nbsp;&nbsp;&nbsp; tathā sa vāty uttamapuṇyagandhī; niṣevyamāṇaḥ pavanena tāta<BR>
&nbsp;&nbsp;<FONT COLOR="GREEN" SIZE="-1">9</FONT>
 susaṃyatāś cāpi jaṭā vibhaktā; dvaidhī kṛtā bhānti samā lalāṭe<BR>
&nbsp;&nbsp;&nbsp;&nbsp;&nbsp; karṇau ca citrair iva cakravālaiḥ; samāvṛtau tasya surūpavadbhiḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 tathā phalaṃ vṛttam atho vi citraṃ; samāhanat pāṇinā dakṣiṇena<BR>
&nbsp;&nbsp;&nbsp;&nbsp; tad bhūmim āsādya punaḥ punaś ca; samutpataty adbhutarūpam uccaiḥ<BR>
&nbsp;<FONT COLOR="GREEN" SIZE="-1">11</FONT>
 tac cāpi hatvā parivartate 'sau; vāterito vṛkṣa ivāvaghūrṇaḥ<BR>
&nbsp;&nbsp;&nbsp;&nbsp; taṃ prekṣya me putram ivāmarāṇāṃ; prītiḥ parā tāta ratiś ca jātā<BR>
&nbsp;<FONT COLOR="GREEN" SIZE="-1">12</FONT>
 sa me samāśliṣya punaḥ śarīraṃ; jaṭāsu gṛhyābhyavanāmya vaktram<BR>
&nbsp;&nbsp;&nbsp;&nbsp; vaktreṇa vaktraṃ praṇidhāya śabdaṃ; cakāra tan me 'janayat praharṣam<BR>
&nbsp;<FONT COLOR="GREEN" SIZE="-1">13</FONT>
 na cāpi pādyaṃ bahumanyate 'sau; phalāni cemāni mayāhṛtāni<BR>
&nbsp;&nbsp;&nbsp;&nbsp; evaṃ vrato 'smīti ca mām avocat; phalāni cānyāni navāny adān me<BR>
&nbsp;<FONT COLOR="GREEN" SIZE="-1">14</FONT>
 mayopayuktāni phalāni tāni; nemāni tulyāni rasena teṣām<BR>
&nbsp;&nbsp;&nbsp;&nbsp; na cāpi teṣāṃ tvag iyaṃ yathaiṣāṃ; sārāṇi naiṣām iva santi teṣām<BR>
&nbsp;<FONT COLOR="GREEN" SIZE="-1">15</FONT>
 toyāni caivāti rasāni mahyaṃ; prādāt sa vai pātum udārarūpaḥ<BR>
&nbsp;&nbsp;&nbsp;&nbsp; pītvaiva yāny abhyadhikaḥ praharṣo; mamābhavad bhūś caliteva cāsīt<BR>
&nbsp;<FONT COLOR="GREEN" SIZE="-1">16</FONT>
 imāni citrāṇi ca gandhavanti; mālyāni tasyodgrathitāni paṭṭaiḥ<BR>
&nbsp;&nbsp;&nbsp;&nbsp; yāni prakīryeha gataḥ svam eva; sa āśramaṃ tapasā dyotamānaḥ<BR>
&nbsp;<FONT COLOR="GREEN" SIZE="-1">17</FONT>
 gatena tenāsmi kṛto vi cetā; gātraṃ ca me saṃparitapyatīva<BR>
&nbsp;&nbsp;&nbsp;&nbsp; icchāmi tasyāntikam āśu gantuṃ; taṃ ceha nityaṃ parivartamānam<BR>
&nbsp;<FONT COLOR="GREEN" SIZE="-1">18</FONT>
 gacchāmi tasyāntikam eva tāta; kā nāma sā vratacaryā ca tasya<BR>
&nbsp;&nbsp;&nbsp;&nbsp; icchāmy ahaṃ carituṃ tena sārdhaṃ; yathā tapaḥ sa caraty ugrakarmā<BR>
</TD>
</TR>
</TABLE>
<P><HR>
<CENTER>
<A HREF="mbs03113">Next: Chapter 113</A></CENTER>
</BODY>
</HTML>
