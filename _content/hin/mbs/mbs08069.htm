<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 8: Chapter 69</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi08">Book 8 Index</A>&nbsp;
<A HREF="mbs08068">Previous</A>&nbsp;
<A HREF="mbs09001">Next</A>&nbsp;
</CENTER>
<HR>
</P>
<CENTER>
<A HREF="../m08/index">Book 8 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 8<BR>Chapter 69
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [स]<BR>
&nbsp;&nbsp;&nbsp;&nbsp;&nbsp; तथा निपातिते कर्णे तव सैन्ये च विद्रुते<BR>
&nbsp;&nbsp;&nbsp;&nbsp;&nbsp; आश्लिष्य पार्थं दाशार्हॊ हर्षाद वचनम अब्रवीत<BR>
&nbsp;&nbsp;<FONT COLOR="GREEN" SIZE="-1">2</FONT>
 हतॊ बलभिदा वृत्रस तवया कर्णॊ धनंजय<BR>
&nbsp;&nbsp;&nbsp;&nbsp;&nbsp; वधं वै कर्ण वृत्राभ्यां कथयिष्यन्ति मानवाः<BR>
&nbsp;&nbsp;<FONT COLOR="GREEN" SIZE="-1">3</FONT>
 वज्रिणा निहतॊ वृत्रः समयुगे भूरि तेजसा<BR>
&nbsp;&nbsp;&nbsp;&nbsp;&nbsp; तवया तु निहतः कर्णॊ धनुषा निशितैः शरैः<BR>
&nbsp;&nbsp;<FONT COLOR="GREEN" SIZE="-1">4</FONT>
 तम इमं विक्रमं लॊके परथितं ते यशॊ वहम<BR>
&nbsp;&nbsp;&nbsp;&nbsp;&nbsp; निवेदयावः कौन्तेय धर्मराजाय धीमते<BR>
&nbsp;&nbsp;<FONT COLOR="GREEN" SIZE="-1">5</FONT>
 वधं कर्णस्य संग्रामे दीर्घकालचिकीर्षितम<BR>
&nbsp;&nbsp;&nbsp;&nbsp;&nbsp; निवेद्य धर्मराजस्य तवम आनृण्यं गमिष्यसि<BR>
&nbsp;&nbsp;<FONT COLOR="GREEN" SIZE="-1">6</FONT>
 तथेत्य उक्ते केशवस तु पार्थेन यदुपुङ्गवः<BR>
&nbsp;&nbsp;&nbsp;&nbsp;&nbsp; पर्यवर्तयद अव्यग्रॊ रथं रथवरस्य तम<BR>
&nbsp;&nbsp;<FONT COLOR="GREEN" SIZE="-1">7</FONT>
 धृष्टद्युम्नं युधामन्युं माद्रीपुत्रौ वृकॊदरम<BR>
&nbsp;&nbsp;&nbsp;&nbsp;&nbsp; युयुधानं च गॊविन्द इदं वचनम अब्रवीत<BR>
&nbsp;&nbsp;<FONT COLOR="GREEN" SIZE="-1">8</FONT>
 परान अभिमुखा यत्तास तिष्ठध्वं भद्रम अस्तु वः<BR>
&nbsp;&nbsp;&nbsp;&nbsp;&nbsp; यावद आवेद्यते राज्ञे हतः कर्णॊ ऽरजुनेन वै<BR>
&nbsp;&nbsp;<FONT COLOR="GREEN" SIZE="-1">9</FONT>
 स तैः शूरैर अनुज्ञातॊ ययौ राजनिवेशनम<BR>
&nbsp;&nbsp;&nbsp;&nbsp;&nbsp; पार्थम आदाय गॊविन्दॊ ददर्श च युधिष्ठिरम<BR>
&nbsp;&nbsp;<FONT COLOR="GREEN" SIZE="-1">10</FONT>
 शयानं राजशार्दूलं काञ्चने शयनॊत्तमे<BR>
&nbsp;&nbsp;&nbsp;&nbsp; अगृह्णीतां च चरणौ मुदितौ पार्थिवस्य तौ<BR>
&nbsp;<FONT COLOR="GREEN" SIZE="-1">11</FONT>
 तयॊः परहर्षम आलाक्ष्य परहारांश चातिमानुषान<BR>
&nbsp;&nbsp;&nbsp;&nbsp; राधेयं निहतंमत्वा समुत्तस्थौ युधिष्ठिरः<BR>
&nbsp;<FONT COLOR="GREEN" SIZE="-1">12</FONT>
 ततॊ ऽसमै याद यथावृत्तं वासुदेवः परियंवदः<BR>
&nbsp;&nbsp;&nbsp;&nbsp; कथयाम आस कर्णस्य निधनं यदुनन्दनः<BR>
&nbsp;<FONT COLOR="GREEN" SIZE="-1">13</FONT>
 ईषद उत्स्मयमानस तु कृष्णॊ राजानम अब्रवीत<BR>
&nbsp;&nbsp;&nbsp;&nbsp; युधिष्ठिरं हतामित्रं कृताञ्जालिर अथाच्युतः<BR>
&nbsp;<FONT COLOR="GREEN" SIZE="-1">14</FONT>
 दिष्ट्या गाण्डीवधन्वा च पाण्डवश च वृकॊदरः<BR>
&nbsp;&nbsp;&nbsp;&nbsp; तवं चापि कुशली राजन माद्रीपुत्रौ च पाण्डवौ<BR>
&nbsp;<FONT COLOR="GREEN" SIZE="-1">15</FONT>
 मुक्ता वीर कषयाद अस्मात संग्रामाल लॊमहर्षणात<BR>
&nbsp;&nbsp;&nbsp;&nbsp; कषिप्रम उत्तरकालानि कुरु कार्याणि पार्थिव<BR>
&nbsp;<FONT COLOR="GREEN" SIZE="-1">16</FONT>
 हतॊ वैकार्तनः करूरः सूतपुत्रॊ महाबलः<BR>
&nbsp;&nbsp;&nbsp;&nbsp; दिष्ट्या जयसि राजेन्द्र दिष्ट्या वर्धसि पाण्डव<BR>
&nbsp;<FONT COLOR="GREEN" SIZE="-1">17</FONT>
 यः स दयूतजितां कृष्णां पराह सत्पुरुषाधमः<BR>
&nbsp;&nbsp;&nbsp;&nbsp; तस्याद्य सूतपुत्रस्य भूमिः पिबति शॊणितम<BR>
&nbsp;<FONT COLOR="GREEN" SIZE="-1">18</FONT>
 शेते ऽसौ शरदीर्णाङ्गः शत्रुस ते कुरुपुंगव<BR>
&nbsp;&nbsp;&nbsp;&nbsp; तं पाश्या पुरुषव्याघ्र विभिन्नं बहुधा शरैः<BR>
&nbsp;<FONT COLOR="GREEN" SIZE="-1">19</FONT>
 युधिष्ठिरस तु दाशार्हं परहृष्टः परत्यपूजयत<BR>
&nbsp;&nbsp;&nbsp;&nbsp; दिष्ट्या दिष्ट्येति राजेन्द्र परीत्या चेदम उवाच ह<BR>
&nbsp;<FONT COLOR="GREEN" SIZE="-1">20</FONT>
 नैतच चित्रं महाबाहॊ तवायि देवकिनन्दन<BR>
&nbsp;&nbsp;&nbsp;&nbsp; तवया सारथिना पार्थॊ यत कुर्याद अद्य पौरुषम<BR>
&nbsp;<FONT COLOR="GREEN" SIZE="-1">21</FONT>
 परगृह्य च कुरु शरेष्ठः साङ्गदं दक्षिणं भुजम<BR>
&nbsp;&nbsp;&nbsp;&nbsp; उवाच धर्मभृत पार्थ उभौ तौ केशवार्जुनौ<BR>
&nbsp;<FONT COLOR="GREEN" SIZE="-1">22</FONT>
 नरनारायणौ देवौ कथितौ नारदेन ह<BR>
&nbsp;&nbsp;&nbsp;&nbsp; धर्मसंस्थापने युक्तौ पुराणौ पुरुषॊत्तमौ<BR>
&nbsp;<FONT COLOR="GREEN" SIZE="-1">23</FONT>
 असकृच चापि मेधावी कृष्णा दवैपायनॊ मम<BR>
&nbsp;&nbsp;&nbsp;&nbsp; कथाम एतां महाबाहॊ दिव्याम अकथयत परभुः<BR>
&nbsp;<FONT COLOR="GREEN" SIZE="-1">24</FONT>
 तव कृष्ण परभावेण गाण्डीवेन धनंजयः<BR>
&nbsp;&nbsp;&nbsp;&nbsp; जयत्य अभिमुखाञ शत्रून न चासीद विमुखः कव चित<BR>
&nbsp;<FONT COLOR="GREEN" SIZE="-1">25</FONT>
 जयश चैवा धरुवॊ ऽसमाकं न तव अस्माकं पराजयः<BR>
&nbsp;&nbsp;&nbsp;&nbsp; यदा तवं युधि पार्थस्य सारथ्यमुपजग्मिवान<BR>
&nbsp;<FONT COLOR="GREEN" SIZE="-1">26</FONT>
 एवम उक्त्वा महाराज तं रथं हेमभूषितम<BR>
&nbsp;&nbsp;&nbsp;&nbsp; दन्तवर्णैर हयैर युक्तं कालवालैर महारथः<BR>
&nbsp;<FONT COLOR="GREEN" SIZE="-1">27</FONT>
 आस्थाय पुरुषव्याघ्रः सवबलेनाभिसंवृतः<BR>
&nbsp;&nbsp;&nbsp;&nbsp; कृष्णार्जुनाभ्यां वीराभ्याम अनुमन्य ततः परियम<BR>
&nbsp;<FONT COLOR="GREEN" SIZE="-1">28</FONT>
 आगतॊ बहु वृत्तान्तं दरष्टुम आयॊधनं तदा<BR>
&nbsp;&nbsp;&nbsp;&nbsp; आभाषमाणस तौ वीराव उभौ माधव फल्गुनौ<BR>
&nbsp;<FONT COLOR="GREEN" SIZE="-1">29</FONT>
 स ददर्श रणे कर्णं शयानं पुरुषर्षभम<BR>
&nbsp;&nbsp;&nbsp;&nbsp; गाण्डीवमुक्तैर विशिखैः सर्वतः शकलीकृतम<BR>
&nbsp;<FONT COLOR="GREEN" SIZE="-1">30</FONT>
 सपुत्रं निहतं दृष्ट्वा कर्णं राजा युधिष्ठिरः<BR>
&nbsp;&nbsp;&nbsp;&nbsp; परशशंस नरव्याघ्राव उभौ माधव पाण्डवौ<BR>
&nbsp;<FONT COLOR="GREEN" SIZE="-1">31</FONT>
 अद्य राजास्मि गॊविन्द पृथिव्यां भरातृभिः सह<BR>
&nbsp;&nbsp;&nbsp;&nbsp; तवया नाथेन वीरेण विदुषा परिपालितः<BR>
&nbsp;<FONT COLOR="GREEN" SIZE="-1">32</FONT>
 हतं दृष्ट्वा नरव्याघ्रं राधेयम अभिमानिनम<BR>
&nbsp;&nbsp;&nbsp;&nbsp; निराशॊ ऽदय दुरात्मासौ धार्तराष्ट्रॊ भविष्यति<BR>
&nbsp;&nbsp;&nbsp;&nbsp; जीविताच चापि राज्याच च हते कर्णे महारथे<BR>
&nbsp;<FONT COLOR="GREEN" SIZE="-1">33</FONT>
 तवत्प्रसादाद वयं चैव कृतार्थाः पुरुषर्षभ<BR>
&nbsp;&nbsp;&nbsp;&nbsp; तवं च गाण्डीवधन्वा च विजयी यदुनन्दन<BR>
&nbsp;&nbsp;&nbsp;&nbsp; दिष्ट्या जयसि गॊविन्द दिष्ट्या कर्णॊ निपातितः<BR>
&nbsp;<FONT COLOR="GREEN" SIZE="-1">34</FONT>
 एवं स बहुशॊ हृष्टः परशशंस जनार्दनम<BR>
&nbsp;&nbsp;&nbsp;&nbsp; अर्जुनं चापि राजेन्द्र धर्मराजॊ युधिष्ठिरः<BR>
&nbsp;<FONT COLOR="GREEN" SIZE="-1">35</FONT>
 ततॊ भीमप्रभृतिभिः सार्वैश च भरातृभिर वृतम<BR>
&nbsp;&nbsp;&nbsp;&nbsp; वर्धयन्ति सम राजानं हर्ष युक्ता महारथाः<BR>
&nbsp;<FONT COLOR="GREEN" SIZE="-1">36</FONT>
 नकुलः साहदेवश च पाण्डावश च वृकॊदरः<BR>
&nbsp;&nbsp;&nbsp;&nbsp; सात्यकिश च महाराज वृष्णीनां परवरॊ रथः<BR>
&nbsp;<FONT COLOR="GREEN" SIZE="-1">37</FONT>
 धृष्टद्युम्नः शिखण्डी च पाण्डुपाञ्चाल सृञ्जयाः<BR>
&nbsp;&nbsp;&nbsp;&nbsp; पूजयन्ति सम कौन्तेयं निहते सूतनन्दने<BR>
&nbsp;<FONT COLOR="GREEN" SIZE="-1">38</FONT>
 ते वर्धयित्वा नृपतिं पाण्डुपुत्रं युधिष्ठिरम<BR>
&nbsp;&nbsp;&nbsp;&nbsp; जितकाशिनॊ लब्धलक्षा युद्धशौण्डाः परहारिणः<BR>
&nbsp;<FONT COLOR="GREEN" SIZE="-1">39</FONT>
 सतुवन्तः सतवयुक्ताभिर वाग्भिः कृष्णौ परंतपौ<BR>
&nbsp;&nbsp;&nbsp;&nbsp; जग्मुः सवशिबिरायैव मुदा युक्ता महारथाः<BR>
&nbsp;<FONT COLOR="GREEN" SIZE="-1">40</FONT>
 एवम एष कषयॊ वृत्तः सुमहाँल लॊमहर्षणः<BR>
&nbsp;&nbsp;&nbsp;&nbsp; तव दुर्मन्त्रिते राजन्न अतीतं किं नु शॊचसि<BR>
&nbsp;<FONT COLOR="GREEN" SIZE="-1">41</FONT>
  [वै]<BR>
&nbsp;&nbsp;&nbsp;&nbsp; शरुत्वा तद अप्रियं राजन धृतराष्ट्रॊ महीपतिः<BR>
&nbsp;&nbsp;&nbsp;&nbsp; पपात भूमौ निश्चेष्टः कौरव्यः परमार्तिवान<BR>
&nbsp;&nbsp;&nbsp;&nbsp; तथा सत्यव्रता देवी गान्धारी धर्मदर्शिनी<BR>
&nbsp;<FONT COLOR="GREEN" SIZE="-1">42</FONT>
 तं परत्यगृह्णाद विदुरॊ नृपतिं संजयस तथा<BR>
&nbsp;&nbsp;&nbsp;&nbsp; पर्याश्वासयतश चैवं ताव उभाव एव भूमिपम<BR>
&nbsp;<FONT COLOR="GREEN" SIZE="-1">43</FONT>
 तथैवॊत्थापयाम आसुर गान्धारीं राजयॊषितः<BR>
&nbsp;&nbsp;&nbsp;&nbsp; ताभ्याम आश्वसितॊ राजा तूष्णीम आसीद विचेतनः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [s]<BR>
&nbsp;&nbsp;&nbsp;&nbsp;&nbsp; tathā nipātite karṇe tava sainye ca vidrute<BR>
&nbsp;&nbsp;&nbsp;&nbsp;&nbsp; āśliṣya pārthaṃ dāśārho harṣād vacanam abravīt<BR>
&nbsp;&nbsp;<FONT COLOR="GREEN" SIZE="-1">2</FONT>
 hato balabhidā vṛtras tvayā karṇo dhanaṃjaya<BR>
&nbsp;&nbsp;&nbsp;&nbsp;&nbsp; vadhaṃ vai karṇa vṛtrābhyāṃ kathayiṣyanti mānavāḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 vajriṇā nihato vṛtraḥ smayuge bhūri tejasā<BR>
&nbsp;&nbsp;&nbsp;&nbsp;&nbsp; tvayā tu nihataḥ karṇo dhanuṣā niśitaiḥ śaraiḥ<BR>
&nbsp;&nbsp;<FONT COLOR="GREEN" SIZE="-1">4</FONT>
 tam imaṃ vikramaṃ loke prathitaṃ te yaśo vaham<BR>
&nbsp;&nbsp;&nbsp;&nbsp;&nbsp; nivedayāvaḥ kaunteya dharmarājāya dhīmate<BR>
&nbsp;&nbsp;<FONT COLOR="GREEN" SIZE="-1">5</FONT>
 vadhaṃ karṇasya saṃgrāme dīrghakālacikīrṣitam<BR>
&nbsp;&nbsp;&nbsp;&nbsp;&nbsp; nivedya dharmarājasya tvam ānṛṇyaṃ gamiṣyasi<BR>
&nbsp;&nbsp;<FONT COLOR="GREEN" SIZE="-1">6</FONT>
 tathety ukte keśavas tu pārthena yadupuṅgavaḥ<BR>
&nbsp;&nbsp;&nbsp;&nbsp;&nbsp; paryavartayad avyagro rathaṃ rathavarasya tam<BR>
&nbsp;&nbsp;<FONT COLOR="GREEN" SIZE="-1">7</FONT>
 dhṛṣṭadyumnaṃ yudhāmanyuṃ mādrīputrau vṛkodaram<BR>
&nbsp;&nbsp;&nbsp;&nbsp;&nbsp; yuyudhānaṃ ca govinda idaṃ vacanam abravīt<BR>
&nbsp;&nbsp;<FONT COLOR="GREEN" SIZE="-1">8</FONT>
 parān abhimukhā yattās tiṣṭhadhvaṃ bhadram astu vaḥ<BR>
&nbsp;&nbsp;&nbsp;&nbsp;&nbsp; yāvad āvedyate rājñe hataḥ karṇo 'rjunena vai<BR>
&nbsp;&nbsp;<FONT COLOR="GREEN" SIZE="-1">9</FONT>
 sa taiḥ śūrair anujñāto yayau rājaniveśanam<BR>
&nbsp;&nbsp;&nbsp;&nbsp;&nbsp; pārtham ādāya govindo dadarśa ca yudhiṣṭhiram<BR>
&nbsp;&nbsp;<FONT COLOR="GREEN" SIZE="-1">10</FONT>
 śayānaṃ rājaśārdūlaṃ kāñcane śayanottame<BR>
&nbsp;&nbsp;&nbsp;&nbsp; agṛhṇītāṃ ca caraṇau muditau pārthivasya tau<BR>
&nbsp;<FONT COLOR="GREEN" SIZE="-1">11</FONT>
 tayoḥ praharṣam ālākṣya prahārāṃś cātimānuṣān<BR>
&nbsp;&nbsp;&nbsp;&nbsp; rādheyaṃ nihataṃmatvā samuttasthau yudhiṣṭhiraḥ<BR>
&nbsp;<FONT COLOR="GREEN" SIZE="-1">12</FONT>
 tato 'smai yād yathāvṛttaṃ vāsudevaḥ priyaṃvadaḥ<BR>
&nbsp;&nbsp;&nbsp;&nbsp; kathayām āsa karṇasya nidhanaṃ yadunandanaḥ<BR>
&nbsp;<FONT COLOR="GREEN" SIZE="-1">13</FONT>
 īṣad utsmayamānas tu kṛṣṇo rājānam abravīt<BR>
&nbsp;&nbsp;&nbsp;&nbsp; yudhiṣṭhiraṃ hatāmitraṃ kṛtāñjālir athācyutaḥ<BR>
&nbsp;<FONT COLOR="GREEN" SIZE="-1">14</FONT>
 diṣṭyā gāṇḍīvadhanvā ca pāṇḍavaś ca vṛkodaraḥ<BR>
&nbsp;&nbsp;&nbsp;&nbsp; tvaṃ cāpi kuśalī rājan mādrīputrau ca pāṇḍavau<BR>
&nbsp;<FONT COLOR="GREEN" SIZE="-1">15</FONT>
 muktā vīra kṣayād asmāt saṃgrāmāl lomaharṣaṇāt<BR>
&nbsp;&nbsp;&nbsp;&nbsp; kṣipram uttarakālāni kuru kāryāṇi pārthiva<BR>
&nbsp;<FONT COLOR="GREEN" SIZE="-1">16</FONT>
 hato vaikārtanaḥ krūraḥ sūtaputro mahābalaḥ<BR>
&nbsp;&nbsp;&nbsp;&nbsp; diṣṭyā jayasi rājendra diṣṭyā vardhasi pāṇḍava<BR>
&nbsp;<FONT COLOR="GREEN" SIZE="-1">17</FONT>
 yaḥ sa dyūtajitāṃ kṛṣṇāṃ prāha satpuruṣādhamaḥ<BR>
&nbsp;&nbsp;&nbsp;&nbsp; tasyādya sūtaputrasya bhūmiḥ pibati śoṇitam<BR>
&nbsp;<FONT COLOR="GREEN" SIZE="-1">18</FONT>
 śete 'sau śaradīrṇāṅgaḥ śatrus te kurupuṃgava<BR>
&nbsp;&nbsp;&nbsp;&nbsp; taṃ pāśyā puruṣavyāghra vibhinnaṃ bahudhā śaraiḥ<BR>
&nbsp;<FONT COLOR="GREEN" SIZE="-1">19</FONT>
 yudhiṣṭhiras tu dāśārhaṃ prahṛṣṭaḥ pratyapūjayat<BR>
&nbsp;&nbsp;&nbsp;&nbsp; diṣṭyā diṣṭyeti rājendra prītyā cedam uvāca ha<BR>
&nbsp;<FONT COLOR="GREEN" SIZE="-1">20</FONT>
 naitac citraṃ mahābāho tvāyi devakinandana<BR>
&nbsp;&nbsp;&nbsp;&nbsp; tvayā sārathinā pārtho yat kuryād adya pauruṣam<BR>
&nbsp;<FONT COLOR="GREEN" SIZE="-1">21</FONT>
 pragṛhya ca kuru śreṣṭhaḥ sāṅgadaṃ dakṣiṇaṃ bhujam<BR>
&nbsp;&nbsp;&nbsp;&nbsp; uvāca dharmabhṛt pārtha ubhau tau keśavārjunau<BR>
&nbsp;<FONT COLOR="GREEN" SIZE="-1">22</FONT>
 naranārāyaṇau devau kathitau nāradena ha<BR>
&nbsp;&nbsp;&nbsp;&nbsp; dharmasaṃsthāpane yuktau purāṇau puruṣottamau<BR>
&nbsp;<FONT COLOR="GREEN" SIZE="-1">23</FONT>
 asakṛc cāpi medhāvī kṛṣṇā dvaipāyano mama<BR>
&nbsp;&nbsp;&nbsp;&nbsp; kathām etāṃ mahābāho divyām akathayat prabhuḥ<BR>
&nbsp;<FONT COLOR="GREEN" SIZE="-1">24</FONT>
 tava kṛṣṇa prabhāveṇa gāṇḍīvena dhanaṃjayaḥ<BR>
&nbsp;&nbsp;&nbsp;&nbsp; jayaty abhimukhāñ śatrūn na cāsīd vimukhaḥ kva cit<BR>
&nbsp;<FONT COLOR="GREEN" SIZE="-1">25</FONT>
 jayaś caivā dhruvo 'smākaṃ na tv asmākaṃ parājayaḥ<BR>
&nbsp;&nbsp;&nbsp;&nbsp; yadā tvaṃ yudhi pārthasya sārathyamupajagmivān<BR>
&nbsp;<FONT COLOR="GREEN" SIZE="-1">26</FONT>
 evam uktvā mahārāja taṃ rathaṃ hemabhūṣitam<BR>
&nbsp;&nbsp;&nbsp;&nbsp; dantavarṇair hayair yuktaṃ kālavālair mahārathaḥ<BR>
&nbsp;<FONT COLOR="GREEN" SIZE="-1">27</FONT>
 āsthāya puruṣavyāghraḥ svabalenābhisaṃvṛtaḥ<BR>
&nbsp;&nbsp;&nbsp;&nbsp; kṛṣṇārjunābhyāṃ vīrābhyām anumanya tataḥ priyam<BR>
&nbsp;<FONT COLOR="GREEN" SIZE="-1">28</FONT>
 āgato bahu vṛttāntaṃ draṣṭum āyodhanaṃ tadā<BR>
&nbsp;&nbsp;&nbsp;&nbsp; ābhāṣamāṇas tau vīrāv ubhau mādhava phalgunau<BR>
&nbsp;<FONT COLOR="GREEN" SIZE="-1">29</FONT>
 sa dadarśa raṇe karṇaṃ śayānaṃ puruṣarṣabham<BR>
&nbsp;&nbsp;&nbsp;&nbsp; gāṇḍīvamuktair viśikhaiḥ sarvataḥ śakalīkṛtam<BR>
&nbsp;<FONT COLOR="GREEN" SIZE="-1">30</FONT>
 saputraṃ nihataṃ dṛṣṭvā karṇaṃ rājā yudhiṣṭhiraḥ<BR>
&nbsp;&nbsp;&nbsp;&nbsp; praśaśaṃsa naravyāghrāv ubhau mādhava pāṇḍavau<BR>
&nbsp;<FONT COLOR="GREEN" SIZE="-1">31</FONT>
 adya rājāsmi govinda pṛthivyāṃ bhrātṛbhiḥ saha<BR>
&nbsp;&nbsp;&nbsp;&nbsp; tvayā nāthena vīreṇa viduṣā paripālitaḥ<BR>
&nbsp;<FONT COLOR="GREEN" SIZE="-1">32</FONT>
 hataṃ dṛṣṭvā naravyāghraṃ rādheyam abhimāninam<BR>
&nbsp;&nbsp;&nbsp;&nbsp; nirāśo 'dya durātmāsau dhārtarāṣṭro bhaviṣyati<BR>
&nbsp;&nbsp;&nbsp;&nbsp; jīvitāc cāpi rājyāc ca hate karṇe mahārathe<BR>
&nbsp;<FONT COLOR="GREEN" SIZE="-1">33</FONT>
 tvatprasādād vayaṃ caiva kṛtārthāḥ puruṣarṣabha<BR>
&nbsp;&nbsp;&nbsp;&nbsp; tvaṃ ca gāṇḍīvadhanvā ca vijayī yadunandana<BR>
&nbsp;&nbsp;&nbsp;&nbsp; diṣṭyā jayasi govinda diṣṭyā karṇo nipātitaḥ<BR>
&nbsp;<FONT COLOR="GREEN" SIZE="-1">34</FONT>
 evaṃ sa bahuśo hṛṣṭaḥ praśaśaṃsa janārdanam<BR>
&nbsp;&nbsp;&nbsp;&nbsp; arjunaṃ cāpi rājendra dharmarājo yudhiṣṭhiraḥ<BR>
&nbsp;<FONT COLOR="GREEN" SIZE="-1">35</FONT>
 tato bhīmaprabhṛtibhiḥ sārvaiś ca bhrātṛbhir vṛtam<BR>
&nbsp;&nbsp;&nbsp;&nbsp; vardhayanti sma rājānaṃ harṣa yuktā mahārathāḥ<BR>
&nbsp;<FONT COLOR="GREEN" SIZE="-1">36</FONT>
 nakulaḥ sāhadevaś ca pāṇḍāvaś ca vṛkodaraḥ<BR>
&nbsp;&nbsp;&nbsp;&nbsp; sātyakiś ca mahārāja vṛṣṇīnāṃ pravaro rathaḥ<BR>
&nbsp;<FONT COLOR="GREEN" SIZE="-1">37</FONT>
 dhṛṣṭadyumnaḥ śikhaṇḍī ca pāṇḍupāñcāla sṛñjayāḥ<BR>
&nbsp;&nbsp;&nbsp;&nbsp; pūjayanti sma kaunteyaṃ nihate sūtanandane<BR>
&nbsp;<FONT COLOR="GREEN" SIZE="-1">38</FONT>
 te vardhayitvā nṛpatiṃ pāṇḍuputraṃ yudhiṣṭhiram<BR>
&nbsp;&nbsp;&nbsp;&nbsp; jitakāśino labdhalakṣā yuddhaśauṇḍāḥ prahāriṇaḥ<BR>
&nbsp;<FONT COLOR="GREEN" SIZE="-1">39</FONT>
 stuvantaḥ stavayuktābhir vāgbhiḥ kṛṣṇau paraṃtapau<BR>
&nbsp;&nbsp;&nbsp;&nbsp; jagmuḥ svaśibirāyaiva mudā yuktā mahārathāḥ<BR>
&nbsp;<FONT COLOR="GREEN" SIZE="-1">40</FONT>
 evam eṣa kṣayo vṛttaḥ sumahāṁl lomaharṣaṇaḥ<BR>
&nbsp;&nbsp;&nbsp;&nbsp; tava durmantrite rājann atītaṃ kiṃ nu śocasi<BR>
&nbsp;<FONT COLOR="GREEN" SIZE="-1">41</FONT>
  [vai]<BR>
&nbsp;&nbsp;&nbsp;&nbsp; śrutvā tad apriyaṃ rājan dhṛtarāṣṭro mahīpatiḥ<BR>
&nbsp;&nbsp;&nbsp;&nbsp; papāta bhūmau niśceṣṭaḥ kauravyaḥ paramārtivān<BR>
&nbsp;&nbsp;&nbsp;&nbsp; tathā satyavratā devī gāndhārī dharmadarśinī<BR>
&nbsp;<FONT COLOR="GREEN" SIZE="-1">42</FONT>
 taṃ pratyagṛhṇād viduro nṛpatiṃ saṃjayas tathā<BR>
&nbsp;&nbsp;&nbsp;&nbsp; paryāśvāsayataś caivaṃ tāv ubhāv eva bhūmipam<BR>
&nbsp;<FONT COLOR="GREEN" SIZE="-1">43</FONT>
 tathaivotthāpayām āsur gāndhārīṃ rājayoṣitaḥ<BR>
&nbsp;&nbsp;&nbsp;&nbsp; tābhyām āśvasito rājā tūṣṇīm āsīd vicetanaḥ<BR>
</TD>
</TR>
</TABLE>
<P><P>
<P><HR>
<CENTER>
<A HREF="mbs09001">Next: Chapter 1</A></CENTER>
</BODY>
</HTML>
