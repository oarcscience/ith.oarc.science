[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 9 Index](mbsi09) 
[Previous](mbs09023)  [Next](mbs09025) 

------------------------------------------------------------------------

[Book 9 in English](../m09/index)

------------------------------------------------------------------------

# The Mahabharata in Sanskrit

### Book 9 Chapter 24

  1 \[स\]  
      अस्यतां यतमानानां शूराणाम अनिवर्तिनाम  
      संकल्पम अकरॊन मॊघं गाण्डीवेन धनंजयः  
  2 इन्द्राशनिसमस्पर्शान अविषह्यान महौजसः  
      विसृजन दृश्यते बाणान धारा मुञ्चन्न इवाम्बुदः  
  3 तत सैन्यं भरतश्रेष्ठ वध्यमानं किरीत्टिना  
      संप्रदुद्राव संग्रामात तव पुत्रस्य पश्यतः  
  4 हतधुर्या रथाः केचिद धतसूतास तथापरे  
      भग्नाक्षयुगचक्रेषाः के चिद आसन विशां पते  
  5 अन्येषां सायकाः कषीणास तथान्ये शरपीडिताः  
      अक्षता युगपत के चित पराद्रवन भयपीडिताः  
  6 के चित पुत्रान उपादाय हतभूयिष्ठ वाहनाः  
      विचुक्रुशुः पितॄन अन्ये सहायान अपरे पुनः  
  7 बान्धवांश च नरव्याघ्र भरातॄन संबन्धिनस तथा  
      दुद्रुवुः के चिद उत्सृज्य तत्र तत्र विशां पते  
  8 बहवॊ ऽतर भृशं विद्धा मुह्यमाना महारथाः  
      निष्टनन्तः सम दृश्यन्ते पार्थ बाणहता नराः  
  9 तान अन्ये रथम आरॊप्य समाश्वास्य मुहूर्तकम  
      विश्रान्ताश च वितृष्णाश च पुनर युद्धाय जग्मिरे  
  10 तान अपास्य गताः के चित पुनर एव युयुत्सवः  
     कुर्वन्तस तव पुत्रस्य शासनं युद्धदुर्मदाः  
 11 पानीयम अपरे पीत्वा पर्याश्वास्य च वाहनम  
     वर्माणि च समारॊप्य के चिद भरतसत्तम  
 12 समाश्वास्यापरे भरातॄन निक्षिप्य शिबिरे ऽपि च  
     पुत्रान अन्ये पितॄन अन्ये पुनर युद्धम अरॊचयन  
 13 सज्जयित्वा रथान के चिद यथामुख्यं विशां पते  
     आप्लुत्य पाण्डवानीकं पुनर युद्धम अरॊचयन  
 14 ते शूराः किङ्किणीजालैः समाच्छन्ना बभासिरे  
     तरैलॊक्यविजये युक्ता यथा दैतेय दानवाः  
 15 आगम्य सहसा के चिद रथैः सवर्णविभूषितैः  
     पाण्डवानाम अनीकेषु धृष्टद्युम्नम अयॊधयन  
 16 धृष्टद्युम्नॊ ऽपि पाञ्चाल्यः शिखण्डी च महारथः  
     नाकुलिश च शतानीकॊ रथानीकम अयॊधयन  
 17 पाञ्चाल्यस तु ततः करुद्धः सैन्येन महता वृतः  
     अभ्यद्रवत सुसंरब्धस तावकान हन्तुम उद्यतः  
 18 ततस तव आपततस तस्य तव पुत्रॊ जनाधिप  
     बाणसंघान अनेकान वै परेषयाम आस भारत  
 19 धृष्टद्युम्नस ततॊ राजंस तव पुत्रेण धन्विना  
     नाराचैर बहुभिः कषिप्रं बाह्वॊर उरसि चार्पितः  
 20 सॊ ऽतिविद्धॊ महेष्वासस तॊत्त्रार्दित इव दविपः  
     तस्याश्वांश चतुरॊ बाणैः परेषयाम आस मृत्यवे  
     सारथेश चास्य भल्लेन शिरः कायाद अपाहरत  
 21 ततॊ दुर्यॊधनॊ राजा पृष्ठाम आरुध्य वाजिनः  
     अपाक्रामद धतरथॊ नातिदूरम अरिंदमः  
 22 दृष्ट्वा तु हतविक्रान्तं सवम अनीकं महाबलः  
     तव पुत्रॊ महाराज परययौ यत्र सौबलः  
 23 ततॊ रथेषु भग्नेषु तरिसाहस्रा महाद्विपाः  
     पाण्डवान रथिनः पञ्च समन्तत पर्यवारयन  
 24 ते वृताः समरे पञ्च गजानीकेन भारत  
     अशॊभन्त नरव्याघ्रा गरहा वयाप्ता घनैर इव  
 25 ततॊ ऽरजुनॊ महाराज लब्धलक्षॊ महाभुजः  
     विनिर ययौ रथेनैव शवेताश्वः कृष्णसारथिः  
 26 तैः समन्तात परिवृतः कुञ्जरैः पर्वतॊपमैः  
     नाराचैर विमलैस तीक्ष्णैर गजानीकम अपॊथयत  
 27 तत्रैकबाणनिहतान अपश्याम महागजान  
     पतितान पात्यमानांश च विभिन्नान सव्यसाच्चिना  
 28 भीमसेनस तु तान दृष्ट्वा नागान मत्तगजॊपमः  
     करेण गृह्य महतीं गदाम अभ्यपतद बली  
     अवप्लुत्य रथात तूर्णं दण्डपाणिर इवान्तकः  
 29 तम उद्यतगदं दृष्ट्वा पाण्डवानां महारथम  
     वित्रेसुस तावकाः सैन्याः शकृन मूत्रं परसुस्रुवुः  
     आविग्नं च बलं सर्वं गदाहस्ते वृकॊदरे  
 30 गदया भीमसेनेन भिन्नकुम्भान रजस्वलान  
     धावमानान अपश्याम कुन्रजान पर्वतॊपमान  
 31 परधाव्य कुञ्जरास ते तु भीमसेनगदा हताः  
     पेतुर आर्तस्वरं कृत्वा छिन्नपक्षा इवाद्रयः  
 32 तान भिन्नकुम्भान सुबहून दरवमाणान इतस ततः  
     पतमानांश च संप्रेक्ष्य वित्रेसुस तव सैनिकाः  
 33 युधिष्ठिरॊ ऽपि संक्रुद्धॊ माद्रीपुत्रौ च पाण्डवौ  
     गृध्रपक्षैः शितैर बाणैर जघ्नुर वै गजयॊधिनः  
 34 धृष्टद्युम्नस तु समरे पराजित्य नराधिपम  
     अपक्रान्ते तव सुते हयपृष्ठं समाश्रिते  
 35 दृष्ट्वा च पाण्डवान सर्वान कुञ्जरैः परिवारितान  
     धृष्टद्युम्नॊ महाराज सह सर्वैः परभद्रकैः  
     पुत्रः पाञ्चालराजस्य जिघांसुः कुञ्जरान ययौ  
 36 अदृष्ट्वा तु रथानीके दुर्यॊधनम अरिंदमम  
     अश्वत्थामा कृपश चैव कृतवर्मा च सात्वतः  
     अपृच्छन कषत्रियांस तत्र कव नु दुर्यॊधनॊ गतः  
 37 अपश्यमाना राजानं वर्तमाने जनक्षये  
     मन्वाना निहतं तत्र तव पुत्रं महारथाः  
     विषण्णवदना भूत्वा पर्यपृच्छन्त ते सुतम  
 38 आहुः केच्चिद धते सूते परयातॊ यत्र सौबलः  
     अपरे तव अब्रुवंस तत्र कषत्रिया भृशविक्षिताः  
 39 दुर्यॊधनेन किं कार्यं दरक्ष्यध्वं यदि जीवति  
     युध्यध्वां सहिताः सर्वे किं वॊ राजा करिष्यति  
 40 ते कषत्रियाः कषतैर गात्रैर हतभूयुष्ठ वाहनाः  
     शरैः संपीड्यमानाश च नातिव्यक्तम इवाब्रुवन  
 41 इदं सर्वं बलं हन्मॊ येन सम परिवारिताः  
     एते सर्वे गजान हत्वा उपयान्ति सम पाण्डवाः  
 42 शरुत्वा तु वचनं तेषाम अश्वत्थामा महाबलः  
     हित्वा पाञ्चालराजस्य तद अनीकं दुरुत्सहम  
 43 कृपश च कृतवर्मा च परययुर यत्त्र सौबलः  
     रथानीकं परित्यज्य शूराः सुदृढ धन्विनः  
 44 ततस तेषु परयातेषु धृष्टद्युम्नपुरॊगमाः  
     आययुः पाण्डवा राजन विनिघ्नान्तः सम तावकान  
 45 दृष्ट्वा तु तान आपततः संप्रहृष्टान महारथान  
     पराक्रान्तांस ततॊ वीरान निराशाञ जीविते तदा  
     विवर्णमुख भूयिष्ठम अभवत तावकं बलम  
 46 परिक्षीणायुधान दृष्ट्वा तान अहं परिवारितान  
     राजन बलेन दव्यङ्गेन तयक्त्वा जीवितम आत्मनः  
 47 आत्मना पञ्चमॊ ऽयुध्यं पाञ्चालस्य बलेन ह  
     तस्मिन देशे वयवस्थाप्य यत्र शारद्वतः सथितः  
 48 संप्रयुद्धा वयं पञ्च किरीटिशरपीडिताः  
     धृष्टाद्युम्नं महानीकं तत्र नॊ ऽभूद रणॊ महान  
     जितास तेन वयं सर्वे वयपयाम रणात ततः  
 49 अथापश्यां सत्यकिं तम उपायान्तं महारथम  
     रथैश चतुःशतैर वीरॊ मां चाभ्यद्रवद आहवे  
 50 धृष्टद्युम्नाद अहं मुक्तः कथं चिच छान्त वाहनः  
     पतितॊ माधवानीकं दुष्कृती नरकं यथा  
     तत्र युद्धम अभूद घॊरं मुहूर्तम अतिदारुणम  
 51 सात्यकिस तु महाबाहुर मम हत्वा परिच्छदम  
     जीवग्राहम अगृह्णान मां मूर्छितं पतितं भुवि  
 52 ततॊ मुहूर्ताद इव तद गजानीकम अवध्यत  
     गदया भीमसेनेन नाराचैर अर्जुनेन च  
 53 परतिपिष्टैर महानागैः समन्तात पर्वतॊपमैः  
     नातिप्रसिद्धेव गतिः पाण्डवानाम अजायत  
 54 रथमार्गांस ततश चक्रे भीमसेनॊ महाबलः  
     पाण्डवानां महाराज वयपकर्षन महागजान  
 55 अश्वत्थामा कृपश चैव कृतवर्मा च सात्वतः  
     अपश्यन्तॊ रथानीके दुर्यॊधनम अरिंदमम  
     राजानं मृगयाम आसुस तव पुत्रं महारथम  
 56 परित्यज्य च पाञ्चालं परयाता यत्र सौबलः  
     राज्ञॊ ऽदर्शन संविग्ना वर्तमाने जनक्षये  

  1 \[s\]  
      asyatāṃ yatamānānāṃ śūrāṇām anivartinām  
      saṃkalpam akaron moghaṃ gāṇḍīvena dhanaṃjayaḥ  
  2 indrāśanisamasparśān aviṣahyān mahaujasaḥ  
      visṛjan dṛśyate bāṇān dhārā muñcann ivāmbudaḥ  
  3 tat sainyaṃ bharataśreṣṭha vadhyamānaṃ kirītṭinā  
      saṃpradudrāva saṃgrāmāt tava putrasya paśyataḥ  
  4 hatadhuryā rathāḥ kecid dhatasūtās tathāpare  
      bhagnākṣayugacakreṣāḥ ke cid āsan viśāṃ pate  
  5 anyeṣāṃ sāyakāḥ kṣīṇās tathānye śarapīḍitāḥ  
      akṣatā yugapat ke cit prādravan bhayapīḍitāḥ  
  6 ke cit putrān upādāya hatabhūyiṣṭha vāhanāḥ  
      vicukruśuḥ pitṝn anye sahāyān apare punaḥ  
  7 bāndhavāṃś ca naravyāghra bhrātṝn saṃbandhinas tathā  
      dudruvuḥ ke cid utsṛjya tatra tatra viśāṃ pate  
  8 bahavo 'tra bhṛśaṃ viddhā muhyamānā mahārathāḥ  
      niṣṭanantaḥ sma dṛśyante pārtha bāṇahatā narāḥ  
  9 tān anye ratham āropya samāśvāsya muhūrtakam  
      viśrāntāś ca vitṛṣṇāś ca punar yuddhāya jagmire  
  10 tān apāsya gatāḥ ke cit punar eva yuyutsavaḥ  
     kurvantas tava putrasya śāsanaṃ yuddhadurmadāḥ  
 11 pānīyam apare pītvā paryāśvāsya ca vāhanam  
     varmāṇi ca samāropya ke cid bharatasattama  
 12 samāśvāsyāpare bhrātṝn nikṣipya śibire 'pi ca  
     putrān anye pitṝn anye punar yuddham arocayan  
 13 sajjayitvā rathān ke cid yathāmukhyaṃ viśāṃ pate  
     āplutya pāṇḍavānīkaṃ punar yuddham arocayan  
 14 te śūrāḥ kiṅkiṇījālaiḥ samācchannā babhāsire  
     trailokyavijaye yuktā yathā daiteya dānavāḥ  
 15 āgamya sahasā ke cid rathaiḥ svarṇavibhūṣitaiḥ  
     pāṇḍavānām anīkeṣu dhṛṣṭadyumnam ayodhayan  
 16 dhṛṣṭadyumno 'pi pāñcālyaḥ śikhaṇḍī ca mahārathaḥ  
     nākuliś ca śatānīko rathānīkam ayodhayan  
 17 pāñcālyas tu tataḥ kruddhaḥ sainyena mahatā vṛtaḥ  
     abhyadravat susaṃrabdhas tāvakān hantum udyataḥ  
 18 tatas tv āpatatas tasya tava putro janādhipa  
     bāṇasaṃghān anekān vai preṣayām āsa bhārata  
 19 dhṛṣṭadyumnas tato rājaṃs tava putreṇa dhanvinā  
     nārācair bahubhiḥ kṣipraṃ bāhvor urasi cārpitaḥ  
 20 so 'tividdho maheṣvāsas tottrārdita iva dvipaḥ  
     tasyāśvāṃś caturo bāṇaiḥ preṣayām āsa mṛtyave  
     sāratheś cāsya bhallena śiraḥ kāyād apāharat  
 21 tato duryodhano rājā pṛṣṭhām ārudhya vājinaḥ  
     apākrāmad dhataratho nātidūram ariṃdamaḥ  
 22 dṛṣṭvā tu hatavikrāntaṃ svam anīkaṃ mahābalaḥ  
     tava putro mahārāja prayayau yatra saubalaḥ  
 23 tato ratheṣu bhagneṣu trisāhasrā mahādvipāḥ  
     pāṇḍavān rathinaḥ pañca samantat paryavārayan  
 24 te vṛtāḥ samare pañca gajānīkena bhārata  
     aśobhanta naravyāghrā grahā vyāptā ghanair iva  
 25 tato 'rjuno mahārāja labdhalakṣo mahābhujaḥ  
     vinir yayau rathenaiva śvetāśvaḥ kṛṣṇasārathiḥ  
 26 taiḥ samantāt parivṛtaḥ kuñjaraiḥ parvatopamaiḥ  
     nārācair vimalais tīkṣṇair gajānīkam apothayat  
 27 tatraikabāṇanihatān apaśyāma mahāgajān  
     patitān pātyamānāṃś ca vibhinnān savyasāccinā  
 28 bhīmasenas tu tān dṛṣṭvā nāgān mattagajopamaḥ  
     kareṇa gṛhya mahatīṃ gadām abhyapatad balī  
     avaplutya rathāt tūrṇaṃ daṇḍapāṇir ivāntakaḥ  
 29 tam udyatagadaṃ dṛṣṭvā pāṇḍavānāṃ mahāratham  
     vitresus tāvakāḥ sainyāḥ śakṛn mūtraṃ prasusruvuḥ  
     āvignaṃ ca balaṃ sarvaṃ gadāhaste vṛkodare  
 30 gadayā bhīmasenena bhinnakumbhān rajasvalān  
     dhāvamānān apaśyāma kunrajān parvatopamān  
 31 pradhāvya kuñjarās te tu bhīmasenagadā hatāḥ  
     petur ārtasvaraṃ kṛtvā chinnapakṣā ivādrayaḥ  
 32 tān bhinnakumbhān subahūn dravamāṇān itas tataḥ  
     patamānāṃś ca saṃprekṣya vitresus tava sainikāḥ  
 33 yudhiṣṭhiro 'pi saṃkruddho mādrīputrau ca pāṇḍavau  
     gṛdhrapakṣaiḥ śitair bāṇair jaghnur vai gajayodhinaḥ  
 34 dhṛṣṭadyumnas tu samare parājitya narādhipam  
     apakrānte tava sute hayapṛṣṭhaṃ samāśrite  
 35 dṛṣṭvā ca pāṇḍavān sarvān kuñjaraiḥ parivāritān  
     dhṛṣṭadyumno mahārāja saha sarvaiḥ prabhadrakaiḥ  
     putraḥ pāñcālarājasya jighāṃsuḥ kuñjarān yayau  
 36 adṛṣṭvā tu rathānīke duryodhanam ariṃdamam  
     aśvatthāmā kṛpaś caiva kṛtavarmā ca sātvataḥ  
     apṛcchan kṣatriyāṃs tatra kva nu duryodhano gataḥ  
 37 apaśyamānā rājānaṃ vartamāne janakṣaye  
     manvānā nihataṃ tatra tava putraṃ mahārathāḥ  
     viṣaṇṇavadanā bhūtvā paryapṛcchanta te sutam  
 38 āhuḥ keccid dhate sūte prayāto yatra saubalaḥ  
     apare tv abruvaṃs tatra kṣatriyā bhṛśavikṣitāḥ  
 39 duryodhanena kiṃ kāryaṃ drakṣyadhvaṃ yadi jīvati  
     yudhyadhvāṃ sahitāḥ sarve kiṃ vo rājā kariṣyati  
 40 te kṣatriyāḥ kṣatair gātrair hatabhūyuṣṭha vāhanāḥ  
     śaraiḥ saṃpīḍyamānāś ca nātivyaktam ivābruvan  
 41 idaṃ sarvaṃ balaṃ hanmo yena sma parivāritāḥ  
     ete sarve gajān hatvā upayānti sma pāṇḍavāḥ  
 42 śrutvā tu vacanaṃ teṣām aśvatthāmā mahābalaḥ  
     hitvā pāñcālarājasya tad anīkaṃ durutsaham  
 43 kṛpaś ca kṛtavarmā ca prayayur yattra saubalaḥ  
     rathānīkaṃ parityajya śūrāḥ sudṛḍha dhanvinaḥ  
 44 tatas teṣu prayāteṣu dhṛṣṭadyumnapurogamāḥ  
     āyayuḥ pāṇḍavā rājan vinighnāntaḥ sma tāvakān  
 45 dṛṣṭvā tu tān āpatataḥ saṃprahṛṣṭān mahārathān  
     parākrāntāṃs tato vīrān nirāśāñ jīvite tadā  
     vivarṇamukha bhūyiṣṭham abhavat tāvakaṃ balam  
 46 parikṣīṇāyudhān dṛṣṭvā tān ahaṃ parivāritān  
     rājan balena dvyaṅgena tyaktvā jīvitam ātmanaḥ  
 47 ātmanā pañcamo 'yudhyaṃ pāñcālasya balena ha  
     tasmin deśe vyavasthāpya yatra śāradvataḥ sthitaḥ  
 48 saṃprayuddhā vayaṃ pañca kirīṭiśarapīḍitāḥ  
     dhṛṣṭādyumnaṃ mahānīkaṃ tatra no 'bhūd raṇo mahān  
     jitās tena vayaṃ sarve vyapayāma raṇāt tataḥ  
 49 athāpaśyāṃ satyakiṃ tam upāyāntaṃ mahāratham  
     rathaiś catuḥśatair vīro māṃ cābhyadravad āhave  
 50 dhṛṣṭadyumnād ahaṃ muktaḥ kathaṃ cic chānta vāhanaḥ  
     patito mādhavānīkaṃ duṣkṛtī narakaṃ yathā  
     tatra yuddham abhūd ghoraṃ muhūrtam atidāruṇam  
 51 sātyakis tu mahābāhur mama hatvā paricchadam  
     jīvagrāham agṛhṇān māṃ mūrchitaṃ patitaṃ bhuvi  
 52 tato muhūrtād iva tad gajānīkam avadhyata  
     gadayā bhīmasenena nārācair arjunena ca  
 53 pratipiṣṭair mahānāgaiḥ samantāt parvatopamaiḥ  
     nātiprasiddheva gatiḥ pāṇḍavānām ajāyata  
 54 rathamārgāṃs tataś cakre bhīmaseno mahābalaḥ  
     pāṇḍavānāṃ mahārāja vyapakarṣan mahāgajān  
 55 aśvatthāmā kṛpaś caiva kṛtavarmā ca sātvataḥ  
     apaśyanto rathānīke duryodhanam ariṃdamam  
     rājānaṃ mṛgayām āsus tava putraṃ mahāratham  
 56 parityajya ca pāñcālaṃ prayātā yatra saubalaḥ  
     rājño 'darśana saṃvignā vartamāne janakṣaye  

------------------------------------------------------------------------

[Next: Chapter 25](mbs09025)
