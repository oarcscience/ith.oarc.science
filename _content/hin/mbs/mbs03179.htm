<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 179</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi03">Book 3 Index</A>&nbsp;
<A HREF="mbs03178">Previous</A>&nbsp;
<A HREF="mbs03180">Next</A>&nbsp;
</CENTER>
<HR>
</P>
<CENTER>
<A HREF="../m03/index">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 179
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वै]<BR>
&nbsp;&nbsp;&nbsp;&nbsp;&nbsp; निदाघान्तकरः कालः सर्वभूतसुखावहः<BR>
&nbsp;&nbsp;&nbsp;&nbsp;&nbsp; तत्रैव वसतां तेषां परावृट समभिपद्यत<BR>
&nbsp;&nbsp;<FONT COLOR="GREEN" SIZE="-1">2</FONT>
 छादयन्तॊ महाघॊषाः खं दिशश च बलाहकाः<BR>
&nbsp;&nbsp;&nbsp;&nbsp;&nbsp; परववर्षुर दिवारात्रम असिताः सततं तदा<BR>
&nbsp;&nbsp;<FONT COLOR="GREEN" SIZE="-1">3</FONT>
 तपात्यय निकेताश च शतशॊ ऽथ सहस्रशः<BR>
&nbsp;&nbsp;&nbsp;&nbsp;&nbsp; अपेतार्क परभा जालाः सविद्युद्विमलप्रभाः<BR>
&nbsp;&nbsp;<FONT COLOR="GREEN" SIZE="-1">4</FONT>
 विरूढ शष्पा पृथिवी मत्तदंश सरीसृपा<BR>
&nbsp;&nbsp;&nbsp;&nbsp;&nbsp; बभूव पयसा सिक्ता शान्तधूमरजॊ ऽरुणा<BR>
&nbsp;&nbsp;<FONT COLOR="GREEN" SIZE="-1">5</FONT>
 न सम परज्ञायते किं चिद अम्भसा समवस्तृते<BR>
&nbsp;&nbsp;&nbsp;&nbsp;&nbsp; समं वा विषमं वापि नद्यॊ वा सथावराणि वा<BR>
&nbsp;&nbsp;<FONT COLOR="GREEN" SIZE="-1">6</FONT>
 कषुब्धतॊया महाघॊषाः शवसमाना इवाशुगाः<BR>
&nbsp;&nbsp;&nbsp;&nbsp;&nbsp; सिन्धवः शॊभयां चक्रुः काननानि तपात्यये<BR>
&nbsp;&nbsp;<FONT COLOR="GREEN" SIZE="-1">7</FONT>
 नदतां काननान्तेषु शरूयन्ते विविधाः सवनाः<BR>
&nbsp;&nbsp;&nbsp;&nbsp;&nbsp; वृष्टिभिस ताड्यमानानां वराहमृगपक्षिणाम<BR>
&nbsp;&nbsp;<FONT COLOR="GREEN" SIZE="-1">8</FONT>
 सतॊकताः शिखिनश चैव पुंस्कॊकिल गणैः सह<BR>
&nbsp;&nbsp;&nbsp;&nbsp;&nbsp; मत्ताः परिपतन्ति सम दर्दुराश चैव दर्पिताः<BR>
&nbsp;&nbsp;<FONT COLOR="GREEN" SIZE="-1">9</FONT>
 तथा बहुविधाकारा परावृष मेघानुनादिता<BR>
&nbsp;&nbsp;&nbsp;&nbsp;&nbsp; अभ्यतीता शिवा तेषां चरतां मरुधन्वसु<BR>
&nbsp;&nbsp;<FONT COLOR="GREEN" SIZE="-1">10</FONT>
 करौञ्च हंसगणाकीर्णा शरत परणिहिताभवत<BR>
&nbsp;&nbsp;&nbsp;&nbsp; रूड्ध कक्षवनप्रस्था परसन्नजलनिम्नगा<BR>
&nbsp;<FONT COLOR="GREEN" SIZE="-1">11</FONT>
 विमलाकाश नक्षत्रा शरत तेषां शिवाभवत<BR>
&nbsp;&nbsp;&nbsp;&nbsp; मृगद्विजसमाकीर्णा पाण्डवानां महात्मनाम<BR>
&nbsp;<FONT COLOR="GREEN" SIZE="-1">12</FONT>
 पश्यन्तः शान्तरजसः कषपा जलदशीतलाः<BR>
&nbsp;&nbsp;&nbsp;&nbsp; गरहनक्षत्रसंघैश च सॊमेन च विराजिताः<BR>
&nbsp;<FONT COLOR="GREEN" SIZE="-1">13</FONT>
 कुमुदैः पुण्डरीकैश च शीतवारि धराः शिवाः<BR>
&nbsp;&nbsp;&nbsp;&nbsp; नदीः पुष्करिणीश चैव ददृशुः समलंकृताः<BR>
&nbsp;<FONT COLOR="GREEN" SIZE="-1">14</FONT>
 आकाशनीकाश तटां नीप नीवार संकुलाम<BR>
&nbsp;&nbsp;&nbsp;&nbsp; बभूव चरतां हर्षः पुण्यतीर्थां सरस्वतीम<BR>
&nbsp;<FONT COLOR="GREEN" SIZE="-1">15</FONT>
 ते वै मुमुदिरे वीराः परसन्नसलिलां शिवाम<BR>
&nbsp;&nbsp;&nbsp;&nbsp; पश्यन्तॊ दृढधन्वानः परिपूर्णां सरस्वतीम<BR>
&nbsp;<FONT COLOR="GREEN" SIZE="-1">16</FONT>
 तेषां पुण्यतमा रात्रिः पर्व संधौ सम शारदी<BR>
&nbsp;&nbsp;&nbsp;&nbsp; तत्रैव वसताम आसीत कार्तिकी जनमेजय<BR>
&nbsp;<FONT COLOR="GREEN" SIZE="-1">17</FONT>
 पुण्यकृद्भिर महासत्त्वैस तापसैः सह पाण्डवाः<BR>
&nbsp;&nbsp;&nbsp;&nbsp; तत सर्वं भरतश्रेष्ठाः समूहुर यॊगम उत्तमम<BR>
&nbsp;<FONT COLOR="GREEN" SIZE="-1">18</FONT>
 तमिस्राभ्युदिते तस्मिन धौम्येन सह पाण्डवाः<BR>
&nbsp;&nbsp;&nbsp;&nbsp; सूतैः पौरॊगवैश चैव काम्यकं परययुर वनम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vai]<BR>
&nbsp;&nbsp;&nbsp;&nbsp;&nbsp; nidāghāntakaraḥ kālaḥ sarvabhūtasukhāvahaḥ<BR>
&nbsp;&nbsp;&nbsp;&nbsp;&nbsp; tatraiva vasatāṃ teṣāṃ prāvṛṭ samabhipadyata<BR>
&nbsp;&nbsp;<FONT COLOR="GREEN" SIZE="-1">2</FONT>
 chādayanto mahāghoṣāḥ khaṃ diśaś ca balāhakāḥ<BR>
&nbsp;&nbsp;&nbsp;&nbsp;&nbsp; pravavarṣur divārātram asitāḥ satataṃ tadā<BR>
&nbsp;&nbsp;<FONT COLOR="GREEN" SIZE="-1">3</FONT>
 tapātyaya niketāś ca śataśo 'tha sahasraśaḥ<BR>
&nbsp;&nbsp;&nbsp;&nbsp;&nbsp; apetārka prabhā jālāḥ savidyudvimalaprabhāḥ<BR>
&nbsp;&nbsp;<FONT COLOR="GREEN" SIZE="-1">4</FONT>
 virūḍha śaṣpā pṛthivī mattadaṃśa sarīsṛpā<BR>
&nbsp;&nbsp;&nbsp;&nbsp;&nbsp; babhūva payasā siktā śāntadhūmarajo 'ruṇā<BR>
&nbsp;&nbsp;<FONT COLOR="GREEN" SIZE="-1">5</FONT>
 na sma prajñāyate kiṃ cid ambhasā samavastṛte<BR>
&nbsp;&nbsp;&nbsp;&nbsp;&nbsp; samaṃ vā viṣamaṃ vāpi nadyo vā sthāvarāṇi vā<BR>
&nbsp;&nbsp;<FONT COLOR="GREEN" SIZE="-1">6</FONT>
 kṣubdhatoyā mahāghoṣāḥ śvasamānā ivāśugāḥ<BR>
&nbsp;&nbsp;&nbsp;&nbsp;&nbsp; sindhavaḥ śobhayāṃ cakruḥ kānanāni tapātyaye<BR>
&nbsp;&nbsp;<FONT COLOR="GREEN" SIZE="-1">7</FONT>
 nadatāṃ kānanānteṣu śrūyante vividhāḥ svanāḥ<BR>
&nbsp;&nbsp;&nbsp;&nbsp;&nbsp; vṛṣṭibhis tāḍyamānānāṃ varāhamṛgapakṣiṇām<BR>
&nbsp;&nbsp;<FONT COLOR="GREEN" SIZE="-1">8</FONT>
 stokatāḥ śikhinaś caiva puṃskokila gaṇaiḥ saha<BR>
&nbsp;&nbsp;&nbsp;&nbsp;&nbsp; mattāḥ paripatanti sma dardurāś caiva darpitāḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 tathā bahuvidhākārā prāvṛṣ meghānunāditā<BR>
&nbsp;&nbsp;&nbsp;&nbsp;&nbsp; abhyatītā śivā teṣāṃ caratāṃ marudhanvasu<BR>
&nbsp;&nbsp;<FONT COLOR="GREEN" SIZE="-1">10</FONT>
 krauñca haṃsagaṇākīrṇā śarat praṇihitābhavat<BR>
&nbsp;&nbsp;&nbsp;&nbsp; rūḍdha kakṣavanaprasthā prasannajalanimnagā<BR>
&nbsp;<FONT COLOR="GREEN" SIZE="-1">11</FONT>
 vimalākāśa nakṣatrā śarat teṣāṃ śivābhavat<BR>
&nbsp;&nbsp;&nbsp;&nbsp; mṛgadvijasamākīrṇā pāṇḍavānāṃ mahātmanām<BR>
&nbsp;<FONT COLOR="GREEN" SIZE="-1">12</FONT>
 paśyantaḥ śāntarajasaḥ kṣapā jaladaśītalāḥ<BR>
&nbsp;&nbsp;&nbsp;&nbsp; grahanakṣatrasaṃghaiś ca somena ca virājitāḥ<BR>
&nbsp;<FONT COLOR="GREEN" SIZE="-1">13</FONT>
 kumudaiḥ puṇḍarīkaiś ca śītavāri dharāḥ śivāḥ<BR>
&nbsp;&nbsp;&nbsp;&nbsp; nadīḥ puṣkariṇīś caiva dadṛśuḥ samalaṃkṛtāḥ<BR>
&nbsp;<FONT COLOR="GREEN" SIZE="-1">14</FONT>
 ākāśanīkāśa taṭāṃ nīpa nīvāra saṃkulām<BR>
&nbsp;&nbsp;&nbsp;&nbsp; babhūva caratāṃ harṣaḥ puṇyatīrthāṃ sarasvatīm<BR>
&nbsp;<FONT COLOR="GREEN" SIZE="-1">15</FONT>
 te vai mumudire vīrāḥ prasannasalilāṃ śivām<BR>
&nbsp;&nbsp;&nbsp;&nbsp; paśyanto dṛḍhadhanvānaḥ paripūrṇāṃ sarasvatīm<BR>
&nbsp;<FONT COLOR="GREEN" SIZE="-1">16</FONT>
 teṣāṃ puṇyatamā rātriḥ parva saṃdhau sma śāradī<BR>
&nbsp;&nbsp;&nbsp;&nbsp; tatraiva vasatām āsīt kārtikī janamejaya<BR>
&nbsp;<FONT COLOR="GREEN" SIZE="-1">17</FONT>
 puṇyakṛdbhir mahāsattvais tāpasaiḥ saha pāṇḍavāḥ<BR>
&nbsp;&nbsp;&nbsp;&nbsp; tat sarvaṃ bharataśreṣṭhāḥ samūhur yogam uttamam<BR>
&nbsp;<FONT COLOR="GREEN" SIZE="-1">18</FONT>
 tamisrābhyudite tasmin dhaumyena saha pāṇḍavāḥ<BR>
&nbsp;&nbsp;&nbsp;&nbsp; sūtaiḥ paurogavaiś caiva kāmyakaṃ prayayur vanam<BR>
</TD>
</TR>
</TABLE>
<P><HR>
<CENTER>
<A HREF="mbs03180">Next: Chapter 180</A></CENTER>
</BODY>
</HTML>
