[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 3 Index](mbsi03) 
[Previous](mbs03251)  [Next](mbs03253) 

------------------------------------------------------------------------

[Book 3 in English](../m03/index)

------------------------------------------------------------------------

# The Mahabharata in Sanskrit

### Book 3 Chapter 252

  1 \[वै\]  
      सरॊषरागॊपहतेन वल्गुना; सराग नेत्रेण नतॊन्नत भरुवा  
      मुखेन विस्फूर्य सुवीर राष्ट्रपं; ततॊ ऽबरवीत तं दरुपदात्मजा पुनः  
  2 यशस्विनस तीक्ष्णविषान महारथान; अधिक्षिपन मूढ न लज्जसे कथम  
      महेन्द्रकल्पान निरतान सवकर्मसु; सथितान समूहेष्व अपि यक्षरक्षसाम  
  3 न किं चिद ईड्यं परवदन्ति पापं; वनेचरं वा गृहमेधिनं वा  
      तपस्विनं संपरिपूर्ण विद्यं; भषन्ति हैवं शवनराः सुवीर  
  4 अहं तु मन्ये तव नास्ति कश चिद; एतादृशे कषत्रिय संनिवेशे  
      यस तवाद्य पातालमुखे पतन्तं; पाणौ गृहीत्वा परतिसंहरेत  
  5 नागं परभिन्नं गिरिकूट कल्पम; उपत्यकां हैमवतीं चरन्तम  
      दण्डीव यूथाद अपसेधसे तवं; यॊ जेतुम आशंससि धर्मराजम  
  6 बाल्यात परसुप्तस्य महाबलस्य; सिंहस्य पक्ष्माणि मुखाल लुनासि  
      पदा समाहत्य पलायमानः; करुद्धं यदा दरक्ष्यसि भीमसेनम  
  7 महाबलं घॊरतरं परवृद्धं; जातं हरिं पर्वत कन्दरेषु  
      परसुप्तम उग्रं परपदेन हन्सि; यः करुद्धम आसेत्स्यसि जिष्णुम उग्रम  
  8 कृष्णॊरगौ कीक्ष्ण विषौ दविजिह्वौ; मत्तः पदाक्रामसि पुच्छ देशे  
      यः पाण्डवाभ्यां पुरुषॊत्तमाभ्यां; जघन्यजाभ्यां परयुयुत्ससे तवम  
  9 यथा च वेणुः कदली नलॊ वा; फलन्त्य अभावाय न भूतये ऽऽतमनः  
      तथैव मां तैः परिरक्ष्यमाणम; आदास्यसे कर्कटकीव गर्भम  
  10 \[जयद\]  
     जानामि कृष्णे विदितं ममैतद; यथाविधास ते नरदेव पुत्राः  
     न तव एवम एतेन विभीषणेन; शक्या वयं तरासयितुं तवयाद्य  
 11 वयं पुनः सप्त दशेषु कृष्णे; कुलेषु सर्वे ऽनवमेषु जाताः  
     षड्भ्यॊ गुणेभ्यॊ ऽभयधिका विहीनान; मन्यामह्ये दरौपदि पाण्टु
पुत्रान  
 12 सा कषिप्रम आतिष्ठ गजं रथं वा; न वाक्यमात्रेण वयं हि शक्याः  
     आशंस वा तवं कृपणं वदन्ती; सौवीरराजस्य पुनः परसादम  
 13 \[दरौ\]  
     महाबला हिं तव इह दुर्बलेव; सौवीरराजस्य मताहम अस्मि  
     याहं परमाथाद इह संप्रतीता; सौवीरराजं कृपणं वदेयम  
 14 यस्या हि कृष्णौ पदवीं चरेतां; समास्थिताव एकरथे सहायौ  
     इन्द्रॊ ऽपि तां नापहरेत कथं चिन; मनुष्यमात्रः कृपणः कुतॊ ऽनयः  
 15 यदा किरीटी परवीर घाती; निघ्नन रथस्थॊ दविषतां मनांसि  
     मदन्तरे तवद धवजिनीं परवेष्टा; कक्षं दहन्न अग्निर इवॊष्णगेषु  
 16 जनार्दनस्यानुगा वृष्णिवीरा; महेष्वासाः केकयाश चापि सर्वे  
     एते हि सर्वे मम राजपुत्राः; परहृष्टरूपाः पदवीं चरेयुः  
 17 मौर्वी विसृष्टाः सतनयित्नुघॊषा; गाण्डीवमुक्तास तव अतिवेगवन्तः  
     हस्तं समाहत्य धनंजयस्य; भीमाः शब्दं घॊरतरं नदन्ति  
 18 गाण्डीवमुक्तांश च महाशरौघान; पतंगसंघान इव शीघ्रवेगान  
     सशङ्खघॊषः सतलत्र घॊषॊ; गाण्डीवधन्वा मुहुर उद्वमंश च  
     यदा शरान अर्पयिता तवॊरसि; तदा मनस ते किम इवाभविष्यत  
 19 गदाहस्तं भीमम अभिद्रवन्तं; माद्रीपुत्रौ संपतन्तौ दिशश च  
     अमर्षजं करॊधविषं वमन्तौ; दृष्ट्वा चिरं तापम उपैष्यसे ऽधम  
 20 यथा चाहं नातिचरे कथं चित; पतीन महार्हान मनसापि जातु  
     तेनाद्य सत्येन वशीकृतं तवां; दरष्टास्मि पार्थैः परिकृष्यमाणम  
 21 न संभ्रमं गन्तुम अहं हि शक्ष्ये; तवया नृशंसेन विकृष्यमाणा  
     समागताहं हि कुरुप्रवीरैः; पुनर वनं काम्यकम आगता च  
 22 \[वै\]  
     सा तान अनुप्रेक्ष्य विशालनेत्रा; जिघृक्षमाणान अवभर्त्सयन्ती  
     परॊवाच मा मां सपृशतेति भीता; धौम्यं पचुक्रॊश पुरॊहितं सा  
 23 जग्राह ताम उत्तरवस्त्रदेशे; जयद्रथस तं समवाक्षिपत सा  
     तया समाक्षिप्त तनुः स पापः; पपात शाखीव निकृत्तमूलः  
 24 परगृह्यमाणा तु महाजवेन; मुहुर विनिःश्वस्य च राजपुत्री  
     सा कृष्यमाणा रथम आरुरॊह; दौम्यस्य पादाव अभिवाद्य कृष्णा  
 25 \[धौम्य\]  
     नेयं शक्या तवया नेतुम अविजित्य महारथान  
     धर्मं कषत्रस्य पौराणम अवेक्षस्व जयद्रथ  
 26 कषुद्रं कृत्वा फलं पापं पराप्स्यसि तवम असंशयम  
     आसाद्य पाण्डवान वीरान धर्मराज पुरॊगमान  
 27 \[वै\]  
     इत्य उक्त्वा हरियमाणां तां राजपुत्रीं यशस्विनीम  
     अन्वगच्छत तदा धौम्यः पदातिगणमध्यगः  

  1 \[vai\]  
      saroṣarāgopahatena valgunā; sarāga netreṇa natonnata bhruvā  
      mukhena visphūrya suvīra rāṣṭrapaṃ; tato 'bravīt taṃ drupadātmajā
punaḥ  
  2 yaśasvinas tīkṣṇaviṣān mahārathān; adhikṣipan mūḍha na lajjase
katham  
      mahendrakalpān niratān svakarmasu; sthitān samūheṣv api
yakṣarakṣasām  
  3 na kiṃ cid īḍyaṃ pravadanti pāpaṃ; vanecaraṃ vā gṛhamedhinaṃ vā  
      tapasvinaṃ saṃparipūrṇa vidyaṃ; bhaṣanti haivaṃ śvanarāḥ suvīra  
  4 ahaṃ tu manye tava nāsti kaś cid; etādṛśe kṣatriya saṃniveśe  
      yas tvādya pātālamukhe patantaṃ; pāṇau gṛhītvā pratisaṃhareta  
  5 nāgaṃ prabhinnaṃ girikūṭa kalpam; upatyakāṃ haimavatīṃ carantam  
      daṇḍīva yūthād apasedhase tvaṃ; yo jetum āśaṃsasi dharmarājam  
  6 bālyāt prasuptasya mahābalasya; siṃhasya pakṣmāṇi mukhāl lunāsi  
      padā samāhatya palāyamānaḥ; kruddhaṃ yadā drakṣyasi bhīmasenam  
  7 mahābalaṃ ghorataraṃ pravṛddhaṃ; jātaṃ hariṃ parvata kandareṣu  
      prasuptam ugraṃ prapadena hansi; yaḥ kruddham āsetsyasi jiṣṇum
ugram  
  8 kṛṣṇoragau kīkṣṇa viṣau dvijihvau; mattaḥ padākrāmasi puccha deśe  
      yaḥ pāṇḍavābhyāṃ puruṣottamābhyāṃ; jaghanyajābhyāṃ prayuyutsase
tvam  
  9 yathā ca veṇuḥ kadalī nalo vā; phalanty abhāvāya na bhūtaye
''tmanaḥ  
      tathaiva māṃ taiḥ parirakṣyamāṇam; ādāsyase karkaṭakīva garbham  
  10 \[jayad\]  
     jānāmi kṛṣṇe viditaṃ mamaitad; yathāvidhās te naradeva putrāḥ  
     na tv evam etena vibhīṣaṇena; śakyā vayaṃ trāsayituṃ tvayādya  
 11 vayaṃ punaḥ sapta daśeṣu kṛṣṇe; kuleṣu sarve 'navameṣu jātāḥ  
     ṣaḍbhyo guṇebhyo 'bhyadhikā vihīnān; manyāmahye draupadi pāṇṭu
putrān  
 12 sā kṣipram ātiṣṭha gajaṃ rathaṃ vā; na vākyamātreṇa vayaṃ hi
śakyāḥ  
     āśaṃsa vā tvaṃ kṛpaṇaṃ vadantī; sauvīrarājasya punaḥ prasādam  
 13 \[drau\]  
     mahābalā hiṃ tv iha durbaleva; sauvīrarājasya matāham asmi  
     yāhaṃ pramāthād iha saṃpratītā; sauvīrarājaṃ kṛpaṇaṃ vadeyam  
 14 yasyā hi kṛṣṇau padavīṃ caretāṃ; samāsthitāv ekarathe sahāyau  
     indro 'pi tāṃ nāpaharet kathaṃ cin; manuṣyamātraḥ kṛpaṇaḥ kuto
'nyaḥ  
 15 yadā kirīṭī paravīra ghātī; nighnan rathastho dviṣatāṃ manāṃsi  
     madantare tvad dhvajinīṃ praveṣṭā; kakṣaṃ dahann agnir ivoṣṇageṣu  
 16 janārdanasyānugā vṛṣṇivīrā; maheṣvāsāḥ kekayāś cāpi sarve  
     ete hi sarve mama rājaputrāḥ; prahṛṣṭarūpāḥ padavīṃ careyuḥ  
 17 maurvī visṛṣṭāḥ stanayitnughoṣā; gāṇḍīvamuktās tv ativegavantaḥ  
     hastaṃ samāhatya dhanaṃjayasya; bhīmāḥ śabdaṃ ghorataraṃ nadanti  
 18 gāṇḍīvamuktāṃś ca mahāśaraughān; pataṃgasaṃghān iva śīghravegān  
     saśaṅkhaghoṣaḥ satalatra ghoṣo; gāṇḍīvadhanvā muhur udvamaṃś ca  
     yadā śarān arpayitā tavorasi; tadā manas te kim ivābhaviṣyat  
 19 gadāhastaṃ bhīmam abhidravantaṃ; mādrīputrau saṃpatantau diśaś ca  
     amarṣajaṃ krodhaviṣaṃ vamantau; dṛṣṭvā ciraṃ tāpam upaiṣyase
'dhama  
 20 yathā cāhaṃ nāticare kathaṃ cit; patīn mahārhān manasāpi jātu  
     tenādya satyena vaśīkṛtaṃ tvāṃ; draṣṭāsmi pārthaiḥ parikṛṣyamāṇam  
 21 na saṃbhramaṃ gantum ahaṃ hi śakṣye; tvayā nṛśaṃsena vikṛṣyamāṇā  
     samāgatāhaṃ hi kurupravīraiḥ; punar vanaṃ kāmyakam āgatā ca  
 22 \[vai\]  
     sā tān anuprekṣya viśālanetrā; jighṛkṣamāṇān avabhartsayantī  
     provāca mā māṃ spṛśateti bhītā; dhaumyaṃ pacukrośa purohitaṃ sā  
 23 jagrāha tām uttaravastradeśe; jayadrathas taṃ samavākṣipat sā  
     tayā samākṣipta tanuḥ sa pāpaḥ; papāta śākhīva nikṛttamūlaḥ  
 24 pragṛhyamāṇā tu mahājavena; muhur viniḥśvasya ca rājaputrī  
     sā kṛṣyamāṇā ratham āruroha; daumyasya pādāv abhivādya kṛṣṇā  
 25 \[dhaumya\]  
     neyaṃ śakyā tvayā netum avijitya mahārathān  
     dharmaṃ kṣatrasya paurāṇam avekṣasva jayadratha  
 26 kṣudraṃ kṛtvā phalaṃ pāpaṃ prāpsyasi tvam asaṃśayam  
     āsādya pāṇḍavān vīrān dharmarāja purogamān  
 27 \[vai\]  
     ity uktvā hriyamāṇāṃ tāṃ rājaputrīṃ yaśasvinīm  
     anvagacchat tadā dhaumyaḥ padātigaṇamadhyagaḥ  

------------------------------------------------------------------------

[Next: Chapter 253](mbs03253)
