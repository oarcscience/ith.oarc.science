<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 8: Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi08.htm">Book 8 Index</A>&nbsp;
<A HREF="mbs08004.htm">Previous</A>&nbsp;
<A HREF="mbs08006.htm">Next</A>&nbsp;
</CENTER>
<HR>
</P>
<CENTER>
<A HREF="../m08/index.htm">Book 8 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 8<BR>Chapter 5
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [ज]<BR>
&nbsp;&nbsp;&nbsp;&nbsp;&nbsp; शरुत्वा कर्णं हतं युद्धे पुत्रांश चैवापलायिनः<BR>
&nbsp;&nbsp;&nbsp;&nbsp;&nbsp; नरेन्द्रः किं चिद आश्वस्तॊ दविजश्रेष्ठ किम अब्रवीत<BR>
&nbsp;&nbsp;<FONT COLOR="GREEN" SIZE="-1">2</FONT>
 पराप्तवान परमं दुःखं पुत्रव्यसनजं महत<BR>
&nbsp;&nbsp;&nbsp;&nbsp;&nbsp; तस्मिन यद उक्तवान काले तन ममाचक्ष्व पृच्छतः<BR>
&nbsp;&nbsp;<FONT COLOR="GREEN" SIZE="-1">3</FONT>
  [वै]<BR>
&nbsp;&nbsp;&nbsp;&nbsp;&nbsp; शरुत्वा कर्णस्य निधनम अश्रद्धेयम इवाद्भुतम<BR>
&nbsp;&nbsp;&nbsp;&nbsp;&nbsp; भूतसंमॊहनं भीमं मेरॊः पर्यसनं यथा<BR>
&nbsp;&nbsp;<FONT COLOR="GREEN" SIZE="-1">4</FONT>
 चित्तमॊहम इवायुक्तं भार्गवस्य महामतेः<BR>
&nbsp;&nbsp;&nbsp;&nbsp;&nbsp; पराजयम इवेन्द्रस्य दविषद्भ्यॊ भीमकर्मणः<BR>
&nbsp;&nbsp;<FONT COLOR="GREEN" SIZE="-1">5</FONT>
 दिवः परपतनं भानॊर उर्व्याम इव महाद्युतेः<BR>
&nbsp;&nbsp;&nbsp;&nbsp;&nbsp; संशॊषणम इवाचिन्त्यं समुद्रस्याक्षयाम्भसः<BR>
&nbsp;&nbsp;<FONT COLOR="GREEN" SIZE="-1">6</FONT>
 मही वियद दिग ईशानां सर्वनाशम इवाद्भुतम<BR>
&nbsp;&nbsp;&nbsp;&nbsp;&nbsp; कर्मणॊर इव वैफल्यम उभयॊः पुण्यपापयॊः<BR>
&nbsp;&nbsp;<FONT COLOR="GREEN" SIZE="-1">7</FONT>
 संचिन्त्य निपुणं बुद्ध्या धृतराष्ट्रॊ जनेश्वरः<BR>
&nbsp;&nbsp;&nbsp;&nbsp;&nbsp; नेदम अस्तीति संचिन्त्य कर्णस्य निधनं परति<BR>
&nbsp;&nbsp;<FONT COLOR="GREEN" SIZE="-1">8</FONT>
 पराणिनाम एतद आत्मत्वात सयाद अपीति विनाशनम<BR>
&nbsp;&nbsp;&nbsp;&nbsp;&nbsp; शॊकाग्निना दह्यमानॊ धम्यमान इवाशयः<BR>
&nbsp;&nbsp;<FONT COLOR="GREEN" SIZE="-1">9</FONT>
 विध्वस्तात्मा शवसन दीनॊ हाहेत्य उक्त्वा सुदुःखितः<BR>
&nbsp;&nbsp;&nbsp;&nbsp;&nbsp; विललाप महाराज धृतराष्ट्रॊ ऽमबिका सुतः<BR>
&nbsp;&nbsp;<FONT COLOR="GREEN" SIZE="-1">10</FONT>
  [धृ]<BR>
&nbsp;&nbsp;&nbsp;&nbsp; संजयाधिरथॊ वीरः सिंहद्विरदविक्रमः<BR>
&nbsp;&nbsp;&nbsp;&nbsp; वृषम अप्रतिमस्कन्धॊ वृषभाक्ष गतिस्वनः<BR>
&nbsp;<FONT COLOR="GREEN" SIZE="-1">11</FONT>
 वृषभॊ वृषभस्येव यॊ युद्धे न निवर्तते<BR>
&nbsp;&nbsp;&nbsp;&nbsp; शत्रॊर अपि महेन्द्रस्य वज्रसंहननॊ युवा<BR>
&nbsp;<FONT COLOR="GREEN" SIZE="-1">12</FONT>
 यस्य जयातलशब्देन शरवृष्टिरवेण च<BR>
&nbsp;&nbsp;&nbsp;&nbsp; रथाश्वनरमातङ्गा नावतिष्ठन्ति संयुगे<BR>
&nbsp;<FONT COLOR="GREEN" SIZE="-1">13</FONT>
 यम आश्रित्य महाबाहुं दविषत संघघ्नम अच्युतम<BR>
&nbsp;&nbsp;&nbsp;&nbsp; दुर्यॊधनॊ ऽकरॊद वैरं पाण्डुपुत्रैर महाबलैः<BR>
&nbsp;<FONT COLOR="GREEN" SIZE="-1">14</FONT>
 स कथं रथिनां शरेष्ठः कर्णः पार्थेन संयुगे<BR>
&nbsp;&nbsp;&nbsp;&nbsp; निहतः पुरुषव्याघ्रः परसह्यासह्य विक्रमः<BR>
&nbsp;<FONT COLOR="GREEN" SIZE="-1">15</FONT>
 यॊ नामन्यत वै नित्यम अच्युतं न धनंजयम<BR>
&nbsp;&nbsp;&nbsp;&nbsp; न वृष्णीन अपि तान अन्यान सवबाहुबलम आश्रितः<BR>
&nbsp;<FONT COLOR="GREEN" SIZE="-1">16</FONT>
 शार्ङ्गगाण्डीवधन्वानौ सहिताव अपराजितौ<BR>
&nbsp;&nbsp;&nbsp;&nbsp; अहं दिव्याद रथाद एकः पातयिष्यामि संयुगे<BR>
&nbsp;<FONT COLOR="GREEN" SIZE="-1">17</FONT>
 इति यः सततं मन्दम अवॊचल लॊभमॊहितम<BR>
&nbsp;&nbsp;&nbsp;&nbsp; दुर्यॊधनम अपादीनं राज्यकामुकम आतुलम<BR>
&nbsp;<FONT COLOR="GREEN" SIZE="-1">18</FONT>
 यश चाजैषीद अतिबलान अमित्रान अपि दुर्जयान<BR>
&nbsp;&nbsp;&nbsp;&nbsp; गान्धारान मद्रकान मत्स्यांस तरिगर्तांस तङ्गणाञ शकान<BR>
&nbsp;<FONT COLOR="GREEN" SIZE="-1">19</FONT>
 पाञ्चालांश च विदेहांश च कुणिन्दान काशिकॊसलान<BR>
&nbsp;&nbsp;&nbsp;&nbsp; सुह्यान अङ्गांश च पुण्ड्रांश च निषादान वङ्ग कीचकान<BR>
&nbsp;<FONT COLOR="GREEN" SIZE="-1">20</FONT>
 वत्सान कलिङ्गांस तरलान अश्मकान ऋषिकांस तथा<BR>
&nbsp;&nbsp;&nbsp;&nbsp; यॊ जित्वा समरे वीरश चक्रे बलिभृतः पुरा<BR>
&nbsp;<FONT COLOR="GREEN" SIZE="-1">21</FONT>
 उच्चैःश्रवा वरॊ ऽशवानां राज्ञां वैश्रवणॊ वरः<BR>
&nbsp;&nbsp;&nbsp;&nbsp; वरॊ महेन्द्रॊ देवानां कर्णः परहरतां वरः<BR>
&nbsp;<FONT COLOR="GREEN" SIZE="-1">22</FONT>
 यं लब्ध्वा मागधॊ राजा सान्त्वमानार्थ गौरवैः<BR>
&nbsp;&nbsp;&nbsp;&nbsp; अरौत्सीत पार्थिवं कषत्रम ऋते कौरव यादवान<BR>
&nbsp;<FONT COLOR="GREEN" SIZE="-1">23</FONT>
 तं शरुत्वा निहतं कर्णं दवैरथे सव्यसाचिना<BR>
&nbsp;&nbsp;&nbsp;&nbsp; शॊकार्णवे निमग्नॊ ऽहम अप्लवः सागरे यथा<BR>
&nbsp;<FONT COLOR="GREEN" SIZE="-1">24</FONT>
 ईदृशैर यद्य अहं दुःखैर न विनश्यामि संजय<BR>
&nbsp;&nbsp;&nbsp;&nbsp; वज्राद दृढतरं मन्ये हृदयं मम दुर्भिदम<BR>
&nbsp;<FONT COLOR="GREEN" SIZE="-1">25</FONT>
 जञातिसंबन्धिमित्राणाम इमं शरुत्वा पराजयम<BR>
&nbsp;&nbsp;&nbsp;&nbsp; कॊ मद अन्यः पुमाँल लॊके न जह्यात सूत जीवितम<BR>
&nbsp;<FONT COLOR="GREEN" SIZE="-1">26</FONT>
 विषम अग्निं परपातं वा पर्वताग्राद अहं वृणे<BR>
&nbsp;&nbsp;&nbsp;&nbsp; न हि शक्ष्यामि दुःखानि सॊढुं कष्टानि संजय<BR>
&nbsp;<FONT COLOR="GREEN" SIZE="-1">27</FONT>
  [स]<BR>
&nbsp;&nbsp;&nbsp;&nbsp; शरिया कुलेन यशसा तपसा च शरुतेन च<BR>
&nbsp;&nbsp;&nbsp;&nbsp; तवाम अद्य सन्तॊ मन्यन्ते ययातिम इव नाहुषम<BR>
&nbsp;<FONT COLOR="GREEN" SIZE="-1">28</FONT>
 शरुते महर्षिप्रतिमः कृतकृत्यॊ ऽसि पार्थिव<BR>
&nbsp;&nbsp;&nbsp;&nbsp; पर्यवस्थापयात्मानं मा विषादे मनः कृथाः<BR>
&nbsp;<FONT COLOR="GREEN" SIZE="-1">29</FONT>
  [धृ]<BR>
&nbsp;&nbsp;&nbsp;&nbsp; दैवम एव परं मन्ये धिक पौरुषम अनर्थकम<BR>
&nbsp;&nbsp;&nbsp;&nbsp; यत्र राम परतीकाशः कर्णॊ ऽहन्यत संयुगे<BR>
&nbsp;<FONT COLOR="GREEN" SIZE="-1">30</FONT>
 हत्वा युधिष्ठिरानीकं पाञ्चालानां रथव्रजान<BR>
&nbsp;&nbsp;&nbsp;&nbsp; परताप्य शरवर्षेण दिशः सर्वा महारथः<BR>
&nbsp;<FONT COLOR="GREEN" SIZE="-1">31</FONT>
 मॊहयित्वा रणे पार्थान वज्रहस्त इवासुरान<BR>
&nbsp;&nbsp;&nbsp;&nbsp; स कथं निहतः शेते वातरुग्ण इव दरुमः<BR>
&nbsp;<FONT COLOR="GREEN" SIZE="-1">32</FONT>
 शॊकस्यान्तं न पश्यामि समुद्रस्येव विप्लुकाः<BR>
&nbsp;&nbsp;&nbsp;&nbsp; चिन्ता मे वर्धते तीव्रा मुमूर्षा चापि जायते<BR>
&nbsp;<FONT COLOR="GREEN" SIZE="-1">33</FONT>
 कर्णस्य निधनं शरुत्वा विजयं फल्गुनस्य च<BR>
&nbsp;&nbsp;&nbsp;&nbsp; अश्रद्धेयम अहं मन्ये वधं कर्णस्य संजय<BR>
&nbsp;<FONT COLOR="GREEN" SIZE="-1">34</FONT>
 वज्रसार मयं नूनं हृदयं सुदृढं मम<BR>
&nbsp;&nbsp;&nbsp;&nbsp; यच छरुत्वा पुरुषव्याघ्रं हतं कर्णं न दीर्यते<BR>
&nbsp;<FONT COLOR="GREEN" SIZE="-1">35</FONT>
 आयुर नूनं सुदीर्घं मे विहितं दैवतैः पुरा<BR>
&nbsp;&nbsp;&nbsp;&nbsp; यत्र कर्णं हतं शरुत्वा जीवामीह सुदुःखितः<BR>
&nbsp;<FONT COLOR="GREEN" SIZE="-1">36</FONT>
 धिग जीवितम इदं मे ऽदय सुहृद धीनस्य संजय<BR>
&nbsp;&nbsp;&nbsp;&nbsp; अद्य चाहं दशाम एतां गतः संजय गर्हिताम<BR>
&nbsp;&nbsp;&nbsp;&nbsp; कृपणं वर्तयिष्यामि शॊच्यः सर्वस्य मन्दधीः<BR>
&nbsp;<FONT COLOR="GREEN" SIZE="-1">37</FONT>
 अहम एव पुरा भूत्वा सर्वलॊकस्य सत्कृतः<BR>
&nbsp;&nbsp;&nbsp;&nbsp; परिभूतः कथं सूत पुनः शक्ष्यामि जीवितुम<BR>
&nbsp;&nbsp;&nbsp;&nbsp; दुःखात सुदुःखं वयसनं पराप्तवान अस्मि संजय<BR>
&nbsp;<FONT COLOR="GREEN" SIZE="-1">38</FONT>
 तस्माद भीष्म वधे चैव दरॊणस्य च महात्मनः<BR>
&nbsp;&nbsp;&nbsp;&nbsp; नात्र शेषं परपश्यामि सूतपुत्रे हते युधि<BR>
&nbsp;<FONT COLOR="GREEN" SIZE="-1">39</FONT>
 स हि पारं महान आसीत पुत्राणां मम संजय<BR>
&nbsp;&nbsp;&nbsp;&nbsp; युद्धे विनिहतः शूरॊ विसृजन सायकान बहून<BR>
&nbsp;<FONT COLOR="GREEN" SIZE="-1">40</FONT>
 कॊ हि मे जीवितेनार्थस तम ऋते पुरुषर्षभम<BR>
&nbsp;&nbsp;&nbsp;&nbsp; रथाद अतिरथॊ नूनम अपतत सायकार्दितः<BR>
&nbsp;<FONT COLOR="GREEN" SIZE="-1">41</FONT>
 पर्वतस्येव शिखरं वज्रपात विदारितम<BR>
&nbsp;&nbsp;&nbsp;&nbsp; शयीत पृथिवीं नूनं शॊभयन रुधिरॊक्षितः<BR>
&nbsp;&nbsp;&nbsp;&nbsp; मातङ्ग इव मत्तेन मातङ्गेन निपातितः<BR>
&nbsp;<FONT COLOR="GREEN" SIZE="-1">42</FONT>
 यद बलं धार्तराष्ट्राणां पाण्डवानां यतॊ भयम<BR>
&nbsp;&nbsp;&nbsp;&nbsp; सॊ ऽरजुनेन हतः कर्णः परतिमानं धनुष्मताम<BR>
&nbsp;<FONT COLOR="GREEN" SIZE="-1">43</FONT>
 स हि वीरॊ महेष्वासः पुत्राणाम अभयंकरः<BR>
&nbsp;&nbsp;&nbsp;&nbsp; शेते विनिहतॊ वीरः शक्रेणेव यथाबलः<BR>
&nbsp;<FONT COLOR="GREEN" SIZE="-1">44</FONT>
 पङ्गॊर इवाध्व गमनं दरिद्रस्येव कामितम<BR>
&nbsp;&nbsp;&nbsp;&nbsp; दुर्यॊधनस्य चाकूतं तृषितस्येव पिप्लुकाः<BR>
&nbsp;<FONT COLOR="GREEN" SIZE="-1">45</FONT>
 अन्यथा चिन्तितं कार्यम अन्यथा तत तु जायते<BR>
&nbsp;&nbsp;&nbsp;&nbsp; अहॊ नु बलवद दैवं कालश च दुरतिक्रमः<BR>
&nbsp;<FONT COLOR="GREEN" SIZE="-1">46</FONT>
 पलायमानः कृपणं दीनात्मा दीनपौरुषः<BR>
&nbsp;&nbsp;&nbsp;&nbsp; कच चिन न निहतः सूतपुत्रॊ दुःशासनॊ मम<BR>
&nbsp;<FONT COLOR="GREEN" SIZE="-1">47</FONT>
 कच चिन न नीचाचरितं कृतवांस तात संयुगे<BR>
&nbsp;&nbsp;&nbsp;&nbsp; कच चिन न निहतः शूरॊ यथा न कषत्रिया हताः<BR>
&nbsp;<FONT COLOR="GREEN" SIZE="-1">48</FONT>
 युधिष्ठिरस्य वचनं मा युद्धम इति सर्वदा<BR>
&nbsp;&nbsp;&nbsp;&nbsp; दुर्यॊधनॊ नाभ्यगृह्णान मूढः पथ्यम इवौषधम<BR>
&nbsp;<FONT COLOR="GREEN" SIZE="-1">49</FONT>
 शरतल्पे शयानेन भीष्मेण सुमहात्मना<BR>
&nbsp;&nbsp;&nbsp;&nbsp; पानीयं याचितः पार्थः सॊ ऽविध्यन मेदिनी तलम<BR>
&nbsp;<FONT COLOR="GREEN" SIZE="-1">50</FONT>
 जलस्य धारां विहितां दृष्ट्वा तां पाण्डवेन ह<BR>
&nbsp;&nbsp;&nbsp;&nbsp; अब्रवीत स महाबाहुस तात संशाम्य पाण्डवैः<BR>
&nbsp;<FONT COLOR="GREEN" SIZE="-1">51</FONT>
 परशमाद धि भवेच छान्तिर मदन्तं युद्धम अस्तु च<BR>
&nbsp;&nbsp;&nbsp;&nbsp; भरातृभावेन पृथिवीं भुङ्क्ष्व पाण्डुसुतैः सह<BR>
&nbsp;<FONT COLOR="GREEN" SIZE="-1">52</FONT>
 अकुर्वन वचनं तस्य नूनं शॊचति मे सुतः<BR>
&nbsp;&nbsp;&nbsp;&nbsp; तद इदं समनुप्राप्तं वचनं दीर्घदर्शिनः<BR>
&nbsp;<FONT COLOR="GREEN" SIZE="-1">53</FONT>
 अहं तु निहतामात्यॊ हतपुत्रश च संजय<BR>
&nbsp;&nbsp;&nbsp;&nbsp; दयूततः कृच्छ्रम आपन्नॊ लूनपक्ष इव दविजः<BR>
&nbsp;<FONT COLOR="GREEN" SIZE="-1">54</FONT>
 यथा हि शकुनिं गृह्य छित्वा पक्षौ च संजय<BR>
&nbsp;&nbsp;&nbsp;&nbsp; विसर्जयन्ति संहृष्टाः करीडमानाः कुमारकाः<BR>
&nbsp;<FONT COLOR="GREEN" SIZE="-1">55</FONT>
 छिन्नपक्षतया तस्य गमनं नॊपपद्यते<BR>
&nbsp;&nbsp;&nbsp;&nbsp; तथाहम अपि संप्राप्तॊ लूनपक्ष इव दविजः<BR>
&nbsp;<FONT COLOR="GREEN" SIZE="-1">56</FONT>
 कषीणः सर्वार्थहीनश च निर्बन्धुर जञातिवर्जितः<BR>
&nbsp;&nbsp;&nbsp;&nbsp; कां दिशं परतिपत्स्यामि दीनः शत्रुवशं गतः<BR>
&nbsp;<FONT COLOR="GREEN" SIZE="-1">57</FONT>
 दुर्यॊधनस्य वृद्ध्यर्थं पृथिवीं यॊ ऽजयत परभुः<BR>
&nbsp;&nbsp;&nbsp;&nbsp; स जितः पाण्डवैः शूरैः समर्थैर वीर्यशालिभिः<BR>
&nbsp;<FONT COLOR="GREEN" SIZE="-1">58</FONT>
 तस्मिन हते महेष्वासे कर्णे युधि किरीटिना<BR>
&nbsp;&nbsp;&nbsp;&nbsp; के वीराः पर्यवर्तन्त तन ममाचक्ष्व संजय<BR>
&nbsp;<FONT COLOR="GREEN" SIZE="-1">59</FONT>
 कच चिन नैकः परित्यक्तः पाण्डवैर निहतॊ रणे<BR>
&nbsp;&nbsp;&nbsp;&nbsp; उक्तं तवया पुरा वीर यथा वीरा निपातिताः<BR>
&nbsp;<FONT COLOR="GREEN" SIZE="-1">60</FONT>
 भीष्मम अप्रतियुध्यन्तं शिखण्डी सायकॊत्तमैः<BR>
&nbsp;&nbsp;&nbsp;&nbsp; पातयाम आस समरे सर्वशस्त्रभृतां वरम<BR>
&nbsp;<FONT COLOR="GREEN" SIZE="-1">61</FONT>
 तथा दरौपदिना दरॊणॊ नयस्तसर्वायुधॊ युधि<BR>
&nbsp;&nbsp;&nbsp;&nbsp; युक्तयॊगॊ महेष्वासः शरैर बहुभिर आचितः<BR>
&nbsp;&nbsp;&nbsp;&nbsp; निहतः खड्गम उद्यम्य धृष्टद्युम्नेन संजय<BR>
&nbsp;<FONT COLOR="GREEN" SIZE="-1">62</FONT>
 अन्तरेण हताव एतौ छलेन च विशेषतः<BR>
&nbsp;&nbsp;&nbsp;&nbsp; अश्रौषम अहम एतद वै भीष्मद्रॊणौ निपातितौ<BR>
&nbsp;<FONT COLOR="GREEN" SIZE="-1">63</FONT>
 भीष्मद्रॊणौ हि समरे न हन्याद वज्रभृत सवयम<BR>
&nbsp;&nbsp;&nbsp;&nbsp; नयायेन युध्यमानौ हि तद वै सत्यं बरवीमि ते<BR>
&nbsp;<FONT COLOR="GREEN" SIZE="-1">64</FONT>
 कर्णं तव अस्यन्तम अस्त्राणि दिव्यानि च बहूनि च<BR>
&nbsp;&nbsp;&nbsp;&nbsp; कथम इन्द्रॊपमं वीरं मृत्युर युद्धे समस्पृशत<BR>
&nbsp;<FONT COLOR="GREEN" SIZE="-1">65</FONT>
 यस्य विद्युत्प्रभां शक्तिं दिव्यां कनकभूषणाम<BR>
&nbsp;&nbsp;&nbsp;&nbsp; परायच्छद दविषतां हन्त्रीं कुण्डलाभ्यां पुरंदरः<BR>
&nbsp;<FONT COLOR="GREEN" SIZE="-1">66</FONT>
 यस्य सर्पमुखॊ दिव्यः शरः कनकभूषणः<BR>
&nbsp;&nbsp;&nbsp;&nbsp; अशेत निहतः पत्री चन्दनेष्व अरिसूदनः<BR>
&nbsp;<FONT COLOR="GREEN" SIZE="-1">67</FONT>
 भीष्मद्रॊणमुखान वीरान यॊ ऽवमन्य महारथान<BR>
&nbsp;&nbsp;&nbsp;&nbsp; जामदग्न्यान महाघॊरं बराह्मम अस्त्रम अशिक्षत<BR>
&nbsp;<FONT COLOR="GREEN" SIZE="-1">68</FONT>
 यश च दरॊण मुखान दृष्ट्वा विमुखान अर्दिताञ शरैः<BR>
&nbsp;&nbsp;&nbsp;&nbsp; सौभद्रस्य महाबाहुर वयधमत कार्मुकं शरैः<BR>
&nbsp;<FONT COLOR="GREEN" SIZE="-1">69</FONT>
 यश च नागायुत पराणं वातरंहसम अच्युतम<BR>
&nbsp;&nbsp;&nbsp;&nbsp; विरथं भरातरं कृत्वा भीमसेनम उपाहसत<BR>
&nbsp;<FONT COLOR="GREEN" SIZE="-1">70</FONT>
 सहदेवं च निर्जित्य शरैः संनतपर्वभिः<BR>
&nbsp;&nbsp;&nbsp;&nbsp; कृपया विरथं कृत्वा नाहनद धर्मवित्तया<BR>
&nbsp;<FONT COLOR="GREEN" SIZE="-1">71</FONT>
 यश च माया सहस्राणि धवंसयित्वा रणॊत्कटम<BR>
&nbsp;&nbsp;&nbsp;&nbsp; घटॊत्कचं राक्षसेन्द्रं शक्र शक्त्याभिजघ्निवान<BR>
&nbsp;<FONT COLOR="GREEN" SIZE="-1">72</FONT>
 एतानि दिवसान्य अस्य युद्धे भीतॊ धनंजयः<BR>
&nbsp;&nbsp;&nbsp;&nbsp; नागमद दवैरथं वीरः स कथं निहतॊ रणे<BR>
&nbsp;<FONT COLOR="GREEN" SIZE="-1">73</FONT>
 रथसङ्गॊ न चेत तस्य धनुर वा न वयशीर्यत<BR>
&nbsp;&nbsp;&nbsp;&nbsp; न चेद अस्त्राणि निर्णेशुः स कथं निहतः परैः<BR>
&nbsp;<FONT COLOR="GREEN" SIZE="-1">74</FONT>
 कॊ हि शक्तॊ रणे कर्णं विधुन्वानं महद धनुः<BR>
&nbsp;&nbsp;&nbsp;&nbsp; विमुञ्चन्तं शरान घॊरान दिव्यान्य अस्त्राणि चाहवे<BR>
&nbsp;&nbsp;&nbsp;&nbsp; जेतुं पुरुषशार्दूलं शार्दूलम इव वेगितम<BR>
&nbsp;<FONT COLOR="GREEN" SIZE="-1">75</FONT>
 धरुवं तस्य धनुश छिन्नं रथॊ वापि गतॊ महीम<BR>
&nbsp;&nbsp;&nbsp;&nbsp; अस्त्राणि वा परनष्टानि यथा शंससि मे हतम<BR>
&nbsp;&nbsp;&nbsp;&nbsp; न हय अन्यद अनुपश्यामि कारणं तस्य नाशने<BR>
&nbsp;<FONT COLOR="GREEN" SIZE="-1">76</FONT>
 न हन्याम अर्जुनं यावत तावत पादौ न धावये<BR>
&nbsp;&nbsp;&nbsp;&nbsp; इति यस्य महाघॊरं वरतम आसीन महात्मनः<BR>
&nbsp;<FONT COLOR="GREEN" SIZE="-1">77</FONT>
 यस्य भीतॊ वने नित्यं धर्मराजॊ युधिष्ठिरः<BR>
&nbsp;&nbsp;&nbsp;&nbsp; तरयॊदश समा निद्रां न लेभे पुरुषर्षभः<BR>
&nbsp;<FONT COLOR="GREEN" SIZE="-1">78</FONT>
 यस्य वीर्यवतॊ वीर्यं समाश्रित्य महात्मनः<BR>
&nbsp;&nbsp;&nbsp;&nbsp; मम पुत्रः सभां भार्यां पाण्डूनां नीतवान बलात<BR>
&nbsp;<FONT COLOR="GREEN" SIZE="-1">79</FONT>
 तत्र चापि सभामध्ये पाण्डवानां च पश्यताम<BR>
&nbsp;&nbsp;&nbsp;&nbsp; दासभार्येति पाञ्चालीम अब्रवीत कुरुसंसदि<BR>
&nbsp;<FONT COLOR="GREEN" SIZE="-1">80</FONT>
 यश च गाण्डीवमुक्तानां सपर्शम उग्रम अचिन्तयन<BR>
&nbsp;&nbsp;&nbsp;&nbsp; अपतिर हय असि कृष्णेति बरुवन पार्थान अवैक्षत<BR>
&nbsp;<FONT COLOR="GREEN" SIZE="-1">81</FONT>
 यस्य नासीद भयं पार्थैः सपुत्रैः सजनार्दनैः<BR>
&nbsp;&nbsp;&nbsp;&nbsp; सवबाहुबलम आश्रित्य मुहूर्तम अपि संजय<BR>
&nbsp;<FONT COLOR="GREEN" SIZE="-1">82</FONT>
 तस्य नाहं वधं मन्ये देवैर अपि स वासवैः<BR>
&nbsp;&nbsp;&nbsp;&nbsp; परतीपम उपधावद्भिः किं पुनस तात पाण्डवैः<BR>
&nbsp;<FONT COLOR="GREEN" SIZE="-1">83</FONT>
 न हि जयां सपृशमानस्य तलत्रे चापि गृह्णतः<BR>
&nbsp;&nbsp;&nbsp;&nbsp; पुमान आधिरथेः कश चित परमुखे सथातुम अर्हति<BR>
&nbsp;<FONT COLOR="GREEN" SIZE="-1">84</FONT>
 अपि सयान मेदिनी हीना सॊमसूर्यप्रभांशुभिः<BR>
&nbsp;&nbsp;&nbsp;&nbsp; न वधः पुरुषेन्द्रस्य समरेष्व अपलायिनः<BR>
&nbsp;<FONT COLOR="GREEN" SIZE="-1">85</FONT>
 यदि मन्दः सहायेन भरात्रा दुःशासनेन च<BR>
&nbsp;&nbsp;&nbsp;&nbsp; वासुदेवस्य दुर्बुद्धिः परत्याख्यानम अरॊचयत<BR>
&nbsp;<FONT COLOR="GREEN" SIZE="-1">86</FONT>
 स नूनम ऋषभस्कन्धं दृष्ट्वा कर्णं निपातितम<BR>
&nbsp;&nbsp;&nbsp;&nbsp; दुःशासनं च निहतं मन्ये शॊचति पुत्रकः<BR>
&nbsp;<FONT COLOR="GREEN" SIZE="-1">87</FONT>
 हतं वैकर्तनं शरुत्वा दवैरथे सव्यसाचिना<BR>
&nbsp;&nbsp;&nbsp;&nbsp; जयतः पाण्डवान दृष्ट्वा किंस्विद दुर्यॊधनॊ ऽबरवीत<BR>
&nbsp;<FONT COLOR="GREEN" SIZE="-1">88</FONT>
 दुर्मर्षणं हतं शरुत्वा वृषसेनं च संयुगे<BR>
&nbsp;&nbsp;&nbsp;&nbsp; परभग्नं च बलं दृष्ट्वा वध्यमानं महारथैः<BR>
&nbsp;<FONT COLOR="GREEN" SIZE="-1">89</FONT>
 पराङ्मुखांस तथा राज्ञः पलायनपरायणान<BR>
&nbsp;&nbsp;&nbsp;&nbsp; विद्रुतान रथिनॊ दृष्ट्वा मन्ये शॊचति पुत्रकः<BR>
&nbsp;<FONT COLOR="GREEN" SIZE="-1">90</FONT>
 अनेयश चाभिमानेन बाल बुद्धिर अमर्षणः<BR>
&nbsp;&nbsp;&nbsp;&nbsp; हतॊत्साहं बलं दृष्ट्वा किंस्विद दुर्यॊधनॊ ऽबरवीत<BR>
&nbsp;<FONT COLOR="GREEN" SIZE="-1">91</FONT>
 भरातरं निहतं दृष्ट्वा भीमसेनेन संयुगे<BR>
&nbsp;&nbsp;&nbsp;&nbsp; रुधिरं पीयमानेन किंस्विद दुर्यॊधनॊ ऽबरवीत<BR>
&nbsp;<FONT COLOR="GREEN" SIZE="-1">92</FONT>
 सह गान्धारराजेन सभायां यद अभाषत<BR>
&nbsp;&nbsp;&nbsp;&nbsp; कर्णॊ ऽरजुनं रणे हन्ता हते तस्मिन किम अब्रवीत<BR>
&nbsp;<FONT COLOR="GREEN" SIZE="-1">93</FONT>
 दयूतं कृत्वा पुरा हृष्टॊ वञ्चयित्वा च पाण्डवान<BR>
&nbsp;&nbsp;&nbsp;&nbsp; शकुनिः सौबलस तात हते कर्णे किम अब्रवीत<BR>
&nbsp;<FONT COLOR="GREEN" SIZE="-1">94</FONT>
 कृतवर्मा महेष्वासः सात्वतानां महारथः<BR>
&nbsp;&nbsp;&nbsp;&nbsp; कर्णं विनिहतं दृष्ट्वा हार्दिक्यः किम अभाषत<BR>
&nbsp;<FONT COLOR="GREEN" SIZE="-1">95</FONT>
 बराह्मणाः कषत्रिया वैश्या यस्य शिक्षाम उपासते<BR>
&nbsp;&nbsp;&nbsp;&nbsp; धनुर्वेदं चिकीर्षन्तॊ दरॊणपुत्रस्य धीमतः<BR>
&nbsp;<FONT COLOR="GREEN" SIZE="-1">96</FONT>
 युवा रूपेण संपन्नॊ दर्शनीयॊ महायशाः<BR>
&nbsp;&nbsp;&nbsp;&nbsp; अश्वत्थामा हते कर्णे किम अभाषत संजय<BR>
&nbsp;<FONT COLOR="GREEN" SIZE="-1">97</FONT>
 आचार्यत्वं धनुर्वेदे गतः परमतत्त्ववित<BR>
&nbsp;&nbsp;&nbsp;&nbsp; कृपः शारद्वतस तात हते कर्णे किम अब्रवीत<BR>
&nbsp;<FONT COLOR="GREEN" SIZE="-1">98</FONT>
 मद्रराजॊ महेष्वासः शल्यः समितिशॊभनः<BR>
&nbsp;&nbsp;&nbsp;&nbsp; दिष्टं तेन हि तत सर्वं यथा कर्णॊ निपातितः<BR>
&nbsp;<FONT COLOR="GREEN" SIZE="-1">99</FONT>
 ये च के चन राजानः पृथिव्यां यॊद्धुम आगताः<BR>
&nbsp;&nbsp;&nbsp;&nbsp; वैकर्तनं हतं दृष्ट्वा किम अभाषन्त संजय<BR>
&nbsp;<FONT COLOR="GREEN" SIZE="-1">100</FONT>
 कर्णे तु निहते वीरे रथव्याघ्रे नरर्षभे<BR>
&nbsp;&nbsp;&nbsp; किं वॊ मुखम अनीकानाम आसीत संजय भागशः<BR>
<FONT COLOR="GREEN" SIZE="-1">101</FONT>
 मद्रराजः कथं शल्यॊ नियुक्तॊ रथिनां वरः<BR>
&nbsp;&nbsp;&nbsp; वैकर्तनस्य सारथ्ये तन ममाचक्ष्व संजय<BR>
<FONT COLOR="GREEN" SIZE="-1">102</FONT>
 के ऽरक्षन दक्षिणं चक्रं सूतपुत्रस्य संयुगे<BR>
&nbsp;&nbsp;&nbsp; वामं चक्रं ररक्षुर वा के वा वीरस्य पृष्ठतः<BR>
<FONT COLOR="GREEN" SIZE="-1">103</FONT>
 के कर्णं वाजहुः शूराः के कषुद्राः पराद्रवन भयात<BR>
&nbsp;&nbsp;&nbsp; कथं च वः समेतानां हतः कर्णॊ महारथः<BR>
<FONT COLOR="GREEN" SIZE="-1">104</FONT>
 पाण्डवाश च कथं शूराः परत्युदीयुर महारथम<BR>
&nbsp;&nbsp;&nbsp; सृजन्तं शरवर्षाणि वारिधारा इवाम्बुदम<BR>
<FONT COLOR="GREEN" SIZE="-1">105</FONT>
 स च सर्पमुखॊ दिव्यॊ महेषु परवरस तदा<BR>
&nbsp;&nbsp;&nbsp; वयर्थः कथं समभवत तन ममाचक्ष्व संजय<BR>
<FONT COLOR="GREEN" SIZE="-1">106</FONT>
 मामकस्यास्य सैन्यस्य हृतॊत्सेधस्य संजय<BR>
&nbsp;&nbsp;&nbsp; अवशेषं न पश्यामि ककुदे मृदिते सति<BR>
<FONT COLOR="GREEN" SIZE="-1">107</FONT>
 तौ हि वीरौ महेष्वासौ मदर्थे कुरुसत्तमौ<BR>
&nbsp;&nbsp;&nbsp; भीष्मद्रॊणौ हतौ शरुत्वा कॊ नव अर्थॊ जीवितेन मे<BR>
<FONT COLOR="GREEN" SIZE="-1">108</FONT>
 न मृष्यामि च राधेयं हतम आहवशॊभिनम<BR>
&nbsp;&nbsp;&nbsp; यस्य बाह्वॊर बलं तुल्यं कुञ्जराणां शतं शतम<BR>
<FONT COLOR="GREEN" SIZE="-1">109</FONT>
 दरॊणे हते च यद्वृत्तं कौरवाणां परैः सह<BR>
&nbsp;&nbsp;&nbsp; संग्रामे नरवीराणां तन ममाचक्ष्व संजय<BR>
<FONT COLOR="GREEN" SIZE="-1">110</FONT>
 यथा च कर्णः कौन्तेयैः सह युद्धम अयॊजयत<BR>
&nbsp;&nbsp;&nbsp; यथा च दविषतां हन्ता रणे शान्तस तद उच्यताम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [j]<BR>
&nbsp;&nbsp;&nbsp;&nbsp;&nbsp; śrutvā karṇaṃ hataṃ yuddhe putrāṃś caivāpalāyinaḥ<BR>
&nbsp;&nbsp;&nbsp;&nbsp;&nbsp; narendraḥ kiṃ cid āśvasto dvijaśreṣṭha kim abravīt<BR>
&nbsp;&nbsp;<FONT COLOR="GREEN" SIZE="-1">2</FONT>
 prāptavān paramaṃ duḥkhaṃ putravyasanajaṃ mahat<BR>
&nbsp;&nbsp;&nbsp;&nbsp;&nbsp; tasmin yad uktavān kāle tan mamācakṣva pṛcchataḥ<BR>
&nbsp;&nbsp;<FONT COLOR="GREEN" SIZE="-1">3</FONT>
  [vai]<BR>
&nbsp;&nbsp;&nbsp;&nbsp;&nbsp; śrutvā karṇasya nidhanam aśraddheyam ivādbhutam<BR>
&nbsp;&nbsp;&nbsp;&nbsp;&nbsp; bhūtasaṃmohanaṃ bhīmaṃ meroḥ paryasanaṃ yathā<BR>
&nbsp;&nbsp;<FONT COLOR="GREEN" SIZE="-1">4</FONT>
 cittamoham ivāyuktaṃ bhārgavasya mahāmateḥ<BR>
&nbsp;&nbsp;&nbsp;&nbsp;&nbsp; parājayam ivendrasya dviṣadbhyo bhīmakarmaṇaḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 divaḥ prapatanaṃ bhānor urvyām iva mahādyuteḥ<BR>
&nbsp;&nbsp;&nbsp;&nbsp;&nbsp; saṃśoṣaṇam ivācintyaṃ samudrasyākṣayāmbhasaḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 mahī viyad dig īśānāṃ sarvanāśam ivādbhutam<BR>
&nbsp;&nbsp;&nbsp;&nbsp;&nbsp; karmaṇor iva vaiphalyam ubhayoḥ puṇyapāpayoḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 saṃcintya nipuṇaṃ buddhyā dhṛtarāṣṭro janeśvaraḥ<BR>
&nbsp;&nbsp;&nbsp;&nbsp;&nbsp; nedam astīti saṃcintya karṇasya nidhanaṃ prati<BR>
&nbsp;&nbsp;<FONT COLOR="GREEN" SIZE="-1">8</FONT>
 prāṇinām etad ātmatvāt syād apīti vināśanam<BR>
&nbsp;&nbsp;&nbsp;&nbsp;&nbsp; śokāgninā dahyamāno dhamyamāna ivāśayaḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 vidhvastātmā śvasan dīno hāhety uktvā suduḥkhitaḥ<BR>
&nbsp;&nbsp;&nbsp;&nbsp;&nbsp; vilalāpa mahārāja dhṛtarāṣṭro 'mbikā sutaḥ<BR>
&nbsp;&nbsp;<FONT COLOR="GREEN" SIZE="-1">10</FONT>
  [dhṛ]<BR>
&nbsp;&nbsp;&nbsp;&nbsp; saṃjayādhiratho vīraḥ siṃhadviradavikramaḥ<BR>
&nbsp;&nbsp;&nbsp;&nbsp; vṛṣam apratimaskandho vṛṣabhākṣa gatisvanaḥ<BR>
&nbsp;<FONT COLOR="GREEN" SIZE="-1">11</FONT>
 vṛṣabho vṛṣabhasyeva yo yuddhe na nivartate<BR>
&nbsp;&nbsp;&nbsp;&nbsp; śatror api mahendrasya vajrasaṃhanano yuvā<BR>
&nbsp;<FONT COLOR="GREEN" SIZE="-1">12</FONT>
 yasya jyātalaśabdena śaravṛṣṭiraveṇa ca<BR>
&nbsp;&nbsp;&nbsp;&nbsp; rathāśvanaramātaṅgā nāvatiṣṭhanti saṃyuge<BR>
&nbsp;<FONT COLOR="GREEN" SIZE="-1">13</FONT>
 yam āśritya mahābāhuṃ dviṣat saṃghaghnam acyutam<BR>
&nbsp;&nbsp;&nbsp;&nbsp; duryodhano 'karod vairaṃ pāṇḍuputrair mahābalaiḥ<BR>
&nbsp;<FONT COLOR="GREEN" SIZE="-1">14</FONT>
 sa kathaṃ rathināṃ śreṣṭhaḥ karṇaḥ pārthena saṃyuge<BR>
&nbsp;&nbsp;&nbsp;&nbsp; nihataḥ puruṣavyāghraḥ prasahyāsahya vikramaḥ<BR>
&nbsp;<FONT COLOR="GREEN" SIZE="-1">15</FONT>
 yo nāmanyata vai nityam acyutaṃ na dhanaṃjayam<BR>
&nbsp;&nbsp;&nbsp;&nbsp; na vṛṣṇīn api tān anyān svabāhubalam āśritaḥ<BR>
&nbsp;<FONT COLOR="GREEN" SIZE="-1">16</FONT>
 śārṅgagāṇḍīvadhanvānau sahitāv aparājitau<BR>
&nbsp;&nbsp;&nbsp;&nbsp; ahaṃ divyād rathād ekaḥ pātayiṣyāmi saṃyuge<BR>
&nbsp;<FONT COLOR="GREEN" SIZE="-1">17</FONT>
 iti yaḥ satataṃ mandam avocal lobhamohitam<BR>
&nbsp;&nbsp;&nbsp;&nbsp; duryodhanam apādīnaṃ rājyakāmukam ātulam<BR>
&nbsp;<FONT COLOR="GREEN" SIZE="-1">18</FONT>
 yaś cājaiṣīd atibalān amitrān api durjayān<BR>
&nbsp;&nbsp;&nbsp;&nbsp; gāndhārān madrakān matsyāṃs trigartāṃs taṅgaṇāñ śakān<BR>
&nbsp;<FONT COLOR="GREEN" SIZE="-1">19</FONT>
 pāñcālāṃś ca videhāṃś ca kuṇindān kāśikosalān<BR>
&nbsp;&nbsp;&nbsp;&nbsp; suhyān aṅgāṃś ca puṇḍrāṃś ca niṣādān vaṅga kīcakān<BR>
&nbsp;<FONT COLOR="GREEN" SIZE="-1">20</FONT>
 vatsān kaliṅgāṃs taralān aśmakān ṛṣikāṃs tathā<BR>
&nbsp;&nbsp;&nbsp;&nbsp; yo jitvā samare vīraś cakre balibhṛtaḥ purā<BR>
&nbsp;<FONT COLOR="GREEN" SIZE="-1">21</FONT>
 uccaiḥśravā varo 'śvānāṃ rājñāṃ vaiśravaṇo varaḥ<BR>
&nbsp;&nbsp;&nbsp;&nbsp; varo mahendro devānāṃ karṇaḥ praharatāṃ varaḥ<BR>
&nbsp;<FONT COLOR="GREEN" SIZE="-1">22</FONT>
 yaṃ labdhvā māgadho rājā sāntvamānārtha gauravaiḥ<BR>
&nbsp;&nbsp;&nbsp;&nbsp; arautsīt pārthivaṃ kṣatram ṛte kaurava yādavān<BR>
&nbsp;<FONT COLOR="GREEN" SIZE="-1">23</FONT>
 taṃ śrutvā nihataṃ karṇaṃ dvairathe savyasācinā<BR>
&nbsp;&nbsp;&nbsp;&nbsp; śokārṇave nimagno 'ham aplavaḥ sāgare yathā<BR>
&nbsp;<FONT COLOR="GREEN" SIZE="-1">24</FONT>
 īdṛśair yady ahaṃ duḥkhair na vinaśyāmi saṃjaya<BR>
&nbsp;&nbsp;&nbsp;&nbsp; vajrād dṛḍhataraṃ manye hṛdayaṃ mama durbhidam<BR>
&nbsp;<FONT COLOR="GREEN" SIZE="-1">25</FONT>
 jñātisaṃbandhimitrāṇām imaṃ śrutvā parājayam<BR>
&nbsp;&nbsp;&nbsp;&nbsp; ko mad anyaḥ pumāṁl loke na jahyāt sūta jīvitam<BR>
&nbsp;<FONT COLOR="GREEN" SIZE="-1">26</FONT>
 viṣam agniṃ prapātaṃ vā parvatāgrād ahaṃ vṛṇe<BR>
&nbsp;&nbsp;&nbsp;&nbsp; na hi śakṣyāmi duḥkhāni soḍhuṃ kaṣṭāni saṃjaya<BR>
&nbsp;<FONT COLOR="GREEN" SIZE="-1">27</FONT>
  [s]<BR>
&nbsp;&nbsp;&nbsp;&nbsp; śriyā kulena yaśasā tapasā ca śrutena ca<BR>
&nbsp;&nbsp;&nbsp;&nbsp; tvām adya santo manyante yayātim iva nāhuṣam<BR>
&nbsp;<FONT COLOR="GREEN" SIZE="-1">28</FONT>
 śrute maharṣipratimaḥ kṛtakṛtyo 'si pārthiva<BR>
&nbsp;&nbsp;&nbsp;&nbsp; paryavasthāpayātmānaṃ mā viṣāde manaḥ kṛthāḥ<BR>
&nbsp;<FONT COLOR="GREEN" SIZE="-1">29</FONT>
  [dhṛ]<BR>
&nbsp;&nbsp;&nbsp;&nbsp; daivam eva paraṃ manye dhik pauruṣam anarthakam<BR>
&nbsp;&nbsp;&nbsp;&nbsp; yatra rāma pratīkāśaḥ karṇo 'hanyata saṃyuge<BR>
&nbsp;<FONT COLOR="GREEN" SIZE="-1">30</FONT>
 hatvā yudhiṣṭhirānīkaṃ pāñcālānāṃ rathavrajān<BR>
&nbsp;&nbsp;&nbsp;&nbsp; pratāpya śaravarṣeṇa diśaḥ sarvā mahārathaḥ<BR>
&nbsp;<FONT COLOR="GREEN" SIZE="-1">31</FONT>
 mohayitvā raṇe pārthān vajrahasta ivāsurān<BR>
&nbsp;&nbsp;&nbsp;&nbsp; sa kathaṃ nihataḥ śete vātarugṇa iva drumaḥ<BR>
&nbsp;<FONT COLOR="GREEN" SIZE="-1">32</FONT>
 śokasyāntaṃ na paśyāmi samudrasyeva viplukāḥ<BR>
&nbsp;&nbsp;&nbsp;&nbsp; cintā me vardhate tīvrā mumūrṣā cāpi jāyate<BR>
&nbsp;<FONT COLOR="GREEN" SIZE="-1">33</FONT>
 karṇasya nidhanaṃ śrutvā vijayaṃ phalgunasya ca<BR>
&nbsp;&nbsp;&nbsp;&nbsp; aśraddheyam ahaṃ manye vadhaṃ karṇasya saṃjaya<BR>
&nbsp;<FONT COLOR="GREEN" SIZE="-1">34</FONT>
 vajrasāra mayaṃ nūnaṃ hṛdayaṃ sudṛḍhaṃ mama<BR>
&nbsp;&nbsp;&nbsp;&nbsp; yac chrutvā puruṣavyāghraṃ hataṃ karṇaṃ na dīryate<BR>
&nbsp;<FONT COLOR="GREEN" SIZE="-1">35</FONT>
 āyur nūnaṃ sudīrghaṃ me vihitaṃ daivataiḥ purā<BR>
&nbsp;&nbsp;&nbsp;&nbsp; yatra karṇaṃ hataṃ śrutvā jīvāmīha suduḥkhitaḥ<BR>
&nbsp;<FONT COLOR="GREEN" SIZE="-1">36</FONT>
 dhig jīvitam idaṃ me 'dya suhṛd dhīnasya saṃjaya<BR>
&nbsp;&nbsp;&nbsp;&nbsp; adya cāhaṃ daśām etāṃ gataḥ saṃjaya garhitām<BR>
&nbsp;&nbsp;&nbsp;&nbsp; kṛpaṇaṃ vartayiṣyāmi śocyaḥ sarvasya mandadhīḥ<BR>
&nbsp;<FONT COLOR="GREEN" SIZE="-1">37</FONT>
 aham eva purā bhūtvā sarvalokasya satkṛtaḥ<BR>
&nbsp;&nbsp;&nbsp;&nbsp; paribhūtaḥ kathaṃ sūta punaḥ śakṣyāmi jīvitum<BR>
&nbsp;&nbsp;&nbsp;&nbsp; duḥkhāt suduḥkhaṃ vyasanaṃ prāptavān asmi saṃjaya<BR>
&nbsp;<FONT COLOR="GREEN" SIZE="-1">38</FONT>
 tasmād bhīṣma vadhe caiva droṇasya ca mahātmanaḥ<BR>
&nbsp;&nbsp;&nbsp;&nbsp; nātra śeṣaṃ prapaśyāmi sūtaputre hate yudhi<BR>
&nbsp;<FONT COLOR="GREEN" SIZE="-1">39</FONT>
 sa hi pāraṃ mahān āsīt putrāṇāṃ mama saṃjaya<BR>
&nbsp;&nbsp;&nbsp;&nbsp; yuddhe vinihataḥ śūro visṛjan sāyakān bahūn<BR>
&nbsp;<FONT COLOR="GREEN" SIZE="-1">40</FONT>
 ko hi me jīvitenārthas tam ṛte puruṣarṣabham<BR>
&nbsp;&nbsp;&nbsp;&nbsp; rathād atiratho nūnam apatat sāyakārditaḥ<BR>
&nbsp;<FONT COLOR="GREEN" SIZE="-1">41</FONT>
 parvatasyeva śikharaṃ vajrapāta vidāritam<BR>
&nbsp;&nbsp;&nbsp;&nbsp; śayīta pṛthivīṃ nūnaṃ śobhayan rudhirokṣitaḥ<BR>
&nbsp;&nbsp;&nbsp;&nbsp; mātaṅga iva mattena mātaṅgena nipātitaḥ<BR>
&nbsp;<FONT COLOR="GREEN" SIZE="-1">42</FONT>
 yad balaṃ dhārtarāṣṭrāṇāṃ pāṇḍavānāṃ yato bhayam<BR>
&nbsp;&nbsp;&nbsp;&nbsp; so 'rjunena hataḥ karṇaḥ pratimānaṃ dhanuṣmatām<BR>
&nbsp;<FONT COLOR="GREEN" SIZE="-1">43</FONT>
 sa hi vīro maheṣvāsaḥ putrāṇām abhayaṃkaraḥ<BR>
&nbsp;&nbsp;&nbsp;&nbsp; śete vinihato vīraḥ śakreṇeva yathābalaḥ<BR>
&nbsp;<FONT COLOR="GREEN" SIZE="-1">44</FONT>
 paṅgor ivādhva gamanaṃ daridrasyeva kāmitam<BR>
&nbsp;&nbsp;&nbsp;&nbsp; duryodhanasya cākūtaṃ tṛṣitasyeva piplukāḥ<BR>
&nbsp;<FONT COLOR="GREEN" SIZE="-1">45</FONT>
 anyathā cintitaṃ kāryam anyathā tat tu jāyate<BR>
&nbsp;&nbsp;&nbsp;&nbsp; aho nu balavad daivaṃ kālaś ca duratikramaḥ<BR>
&nbsp;<FONT COLOR="GREEN" SIZE="-1">46</FONT>
 palāyamānaḥ kṛpaṇaṃ dīnātmā dīnapauruṣaḥ<BR>
&nbsp;&nbsp;&nbsp;&nbsp; kac cin na nihataḥ sūtaputro duḥśāsano mama<BR>
&nbsp;<FONT COLOR="GREEN" SIZE="-1">47</FONT>
 kac cin na nīcācaritaṃ kṛtavāṃs tāta saṃyuge<BR>
&nbsp;&nbsp;&nbsp;&nbsp; kac cin na nihataḥ śūro yathā na kṣatriyā hatāḥ<BR>
&nbsp;<FONT COLOR="GREEN" SIZE="-1">48</FONT>
 yudhiṣṭhirasya vacanaṃ mā yuddham iti sarvadā<BR>
&nbsp;&nbsp;&nbsp;&nbsp; duryodhano nābhyagṛhṇān mūḍhaḥ pathyam ivauṣadham<BR>
&nbsp;<FONT COLOR="GREEN" SIZE="-1">49</FONT>
 śaratalpe śayānena bhīṣmeṇa sumahātmanā<BR>
&nbsp;&nbsp;&nbsp;&nbsp; pānīyaṃ yācitaḥ pārthaḥ so 'vidhyan medinī talam<BR>
&nbsp;<FONT COLOR="GREEN" SIZE="-1">50</FONT>
 jalasya dhārāṃ vihitāṃ dṛṣṭvā tāṃ pāṇḍavena ha<BR>
&nbsp;&nbsp;&nbsp;&nbsp; abravīt sa mahābāhus tāta saṃśāmya pāṇḍavaiḥ<BR>
&nbsp;<FONT COLOR="GREEN" SIZE="-1">51</FONT>
 praśamād dhi bhavec chāntir madantaṃ yuddham astu ca<BR>
&nbsp;&nbsp;&nbsp;&nbsp; bhrātṛbhāvena pṛthivīṃ bhuṅkṣva pāṇḍusutaiḥ saha<BR>
&nbsp;<FONT COLOR="GREEN" SIZE="-1">52</FONT>
 akurvan vacanaṃ tasya nūnaṃ śocati me sutaḥ<BR>
&nbsp;&nbsp;&nbsp;&nbsp; tad idaṃ samanuprāptaṃ vacanaṃ dīrghadarśinaḥ<BR>
&nbsp;<FONT COLOR="GREEN" SIZE="-1">53</FONT>
 ahaṃ tu nihatāmātyo hataputraś ca saṃjaya<BR>
&nbsp;&nbsp;&nbsp;&nbsp; dyūtataḥ kṛcchram āpanno lūnapakṣa iva dvijaḥ<BR>
&nbsp;<FONT COLOR="GREEN" SIZE="-1">54</FONT>
 yathā hi śakuniṃ gṛhya chitvā pakṣau ca saṃjaya<BR>
&nbsp;&nbsp;&nbsp;&nbsp; visarjayanti saṃhṛṣṭāḥ krīḍamānāḥ kumārakāḥ<BR>
&nbsp;<FONT COLOR="GREEN" SIZE="-1">55</FONT>
 chinnapakṣatayā tasya gamanaṃ nopapadyate<BR>
&nbsp;&nbsp;&nbsp;&nbsp; tathāham api saṃprāpto lūnapakṣa iva dvijaḥ<BR>
&nbsp;<FONT COLOR="GREEN" SIZE="-1">56</FONT>
 kṣīṇaḥ sarvārthahīnaś ca nirbandhur jñātivarjitaḥ<BR>
&nbsp;&nbsp;&nbsp;&nbsp; kāṃ diśaṃ pratipatsyāmi dīnaḥ śatruvaśaṃ gataḥ<BR>
&nbsp;<FONT COLOR="GREEN" SIZE="-1">57</FONT>
 duryodhanasya vṛddhyarthaṃ pṛthivīṃ yo 'jayat prabhuḥ<BR>
&nbsp;&nbsp;&nbsp;&nbsp; sa jitaḥ pāṇḍavaiḥ śūraiḥ samarthair vīryaśālibhiḥ<BR>
&nbsp;<FONT COLOR="GREEN" SIZE="-1">58</FONT>
 tasmin hate maheṣvāse karṇe yudhi kirīṭinā<BR>
&nbsp;&nbsp;&nbsp;&nbsp; ke vīrāḥ paryavartanta tan mamācakṣva saṃjaya<BR>
&nbsp;<FONT COLOR="GREEN" SIZE="-1">59</FONT>
 kac cin naikaḥ parityaktaḥ pāṇḍavair nihato raṇe<BR>
&nbsp;&nbsp;&nbsp;&nbsp; uktaṃ tvayā purā vīra yathā vīrā nipātitāḥ<BR>
&nbsp;<FONT COLOR="GREEN" SIZE="-1">60</FONT>
 bhīṣmam apratiyudhyantaṃ śikhaṇḍī sāyakottamaiḥ<BR>
&nbsp;&nbsp;&nbsp;&nbsp; pātayām āsa samare sarvaśastrabhṛtāṃ varam<BR>
&nbsp;<FONT COLOR="GREEN" SIZE="-1">61</FONT>
 tathā draupadinā droṇo nyastasarvāyudho yudhi<BR>
&nbsp;&nbsp;&nbsp;&nbsp; yuktayogo maheṣvāsaḥ śarair bahubhir ācitaḥ<BR>
&nbsp;&nbsp;&nbsp;&nbsp; nihataḥ khaḍgam udyamya dhṛṣṭadyumnena saṃjaya<BR>
&nbsp;<FONT COLOR="GREEN" SIZE="-1">62</FONT>
 antareṇa hatāv etau chalena ca viśeṣataḥ<BR>
&nbsp;&nbsp;&nbsp;&nbsp; aśrauṣam aham etad vai bhīṣmadroṇau nipātitau<BR>
&nbsp;<FONT COLOR="GREEN" SIZE="-1">63</FONT>
 bhīṣmadroṇau hi samare na hanyād vajrabhṛt svayam<BR>
&nbsp;&nbsp;&nbsp;&nbsp; nyāyena yudhyamānau hi tad vai satyaṃ bravīmi te<BR>
&nbsp;<FONT COLOR="GREEN" SIZE="-1">64</FONT>
 karṇaṃ tv asyantam astrāṇi divyāni ca bahūni ca<BR>
&nbsp;&nbsp;&nbsp;&nbsp; katham indropamaṃ vīraṃ mṛtyur yuddhe samaspṛśat<BR>
&nbsp;<FONT COLOR="GREEN" SIZE="-1">65</FONT>
 yasya vidyutprabhāṃ śaktiṃ divyāṃ kanakabhūṣaṇām<BR>
&nbsp;&nbsp;&nbsp;&nbsp; prāyacchad dviṣatāṃ hantrīṃ kuṇḍalābhyāṃ puraṃdaraḥ<BR>
&nbsp;<FONT COLOR="GREEN" SIZE="-1">66</FONT>
 yasya sarpamukho divyaḥ śaraḥ kanakabhūṣaṇaḥ<BR>
&nbsp;&nbsp;&nbsp;&nbsp; aśeta nihataḥ patrī candaneṣv arisūdanaḥ<BR>
&nbsp;<FONT COLOR="GREEN" SIZE="-1">67</FONT>
 bhīṣmadroṇamukhān vīrān yo 'vamanya mahārathān<BR>
&nbsp;&nbsp;&nbsp;&nbsp; jāmadagnyān mahāghoraṃ brāhmam astram aśikṣata<BR>
&nbsp;<FONT COLOR="GREEN" SIZE="-1">68</FONT>
 yaś ca droṇa mukhān dṛṣṭvā vimukhān arditāñ śaraiḥ<BR>
&nbsp;&nbsp;&nbsp;&nbsp; saubhadrasya mahābāhur vyadhamat kārmukaṃ śaraiḥ<BR>
&nbsp;<FONT COLOR="GREEN" SIZE="-1">69</FONT>
 yaś ca nāgāyuta prāṇaṃ vātaraṃhasam acyutam<BR>
&nbsp;&nbsp;&nbsp;&nbsp; virathaṃ bhrātaraṃ kṛtvā bhīmasenam upāhasat<BR>
&nbsp;<FONT COLOR="GREEN" SIZE="-1">70</FONT>
 sahadevaṃ ca nirjitya śaraiḥ saṃnataparvabhiḥ<BR>
&nbsp;&nbsp;&nbsp;&nbsp; kṛpayā virathaṃ kṛtvā nāhanad dharmavittayā<BR>
&nbsp;<FONT COLOR="GREEN" SIZE="-1">71</FONT>
 yaś ca māyā sahasrāṇi dhvaṃsayitvā raṇotkaṭam<BR>
&nbsp;&nbsp;&nbsp;&nbsp; ghaṭotkacaṃ rākṣasendraṃ śakra śaktyābhijaghnivān<BR>
&nbsp;<FONT COLOR="GREEN" SIZE="-1">72</FONT>
 etāni divasāny asya yuddhe bhīto dhanaṃjayaḥ<BR>
&nbsp;&nbsp;&nbsp;&nbsp; nāgamad dvairathaṃ vīraḥ sa kathaṃ nihato raṇe<BR>
&nbsp;<FONT COLOR="GREEN" SIZE="-1">73</FONT>
 rathasaṅgo na cet tasya dhanur vā na vyaśīryata<BR>
&nbsp;&nbsp;&nbsp;&nbsp; na ced astrāṇi nirṇeśuḥ sa kathaṃ nihataḥ paraiḥ<BR>
&nbsp;<FONT COLOR="GREEN" SIZE="-1">74</FONT>
 ko hi śakto raṇe karṇaṃ vidhunvānaṃ mahad dhanuḥ<BR>
&nbsp;&nbsp;&nbsp;&nbsp; vimuñcantaṃ śarān ghorān divyāny astrāṇi cāhave<BR>
&nbsp;&nbsp;&nbsp;&nbsp; jetuṃ puruṣaśārdūlaṃ śārdūlam iva vegitam<BR>
&nbsp;<FONT COLOR="GREEN" SIZE="-1">75</FONT>
 dhruvaṃ tasya dhanuś chinnaṃ ratho vāpi gato mahīm<BR>
&nbsp;&nbsp;&nbsp;&nbsp; astrāṇi vā pranaṣṭāni yathā śaṃsasi me hatam<BR>
&nbsp;&nbsp;&nbsp;&nbsp; na hy anyad anupaśyāmi kāraṇaṃ tasya nāśane<BR>
&nbsp;<FONT COLOR="GREEN" SIZE="-1">76</FONT>
 na hanyām arjunaṃ yāvat tāvat pādau na dhāvaye<BR>
&nbsp;&nbsp;&nbsp;&nbsp; iti yasya mahāghoraṃ vratam āsīn mahātmanaḥ<BR>
&nbsp;<FONT COLOR="GREEN" SIZE="-1">77</FONT>
 yasya bhīto vane nityaṃ dharmarājo yudhiṣṭhiraḥ<BR>
&nbsp;&nbsp;&nbsp;&nbsp; trayodaśa samā nidrāṃ na lebhe puruṣarṣabhaḥ<BR>
&nbsp;<FONT COLOR="GREEN" SIZE="-1">78</FONT>
 yasya vīryavato vīryaṃ samāśritya mahātmanaḥ<BR>
&nbsp;&nbsp;&nbsp;&nbsp; mama putraḥ sabhāṃ bhāryāṃ pāṇḍūnāṃ nītavān balāt<BR>
&nbsp;<FONT COLOR="GREEN" SIZE="-1">79</FONT>
 tatra cāpi sabhāmadhye pāṇḍavānāṃ ca paśyatām<BR>
&nbsp;&nbsp;&nbsp;&nbsp; dāsabhāryeti pāñcālīm abravīt kurusaṃsadi<BR>
&nbsp;<FONT COLOR="GREEN" SIZE="-1">80</FONT>
 yaś ca gāṇḍīvamuktānāṃ sparśam ugram acintayan<BR>
&nbsp;&nbsp;&nbsp;&nbsp; apatir hy asi kṛṣṇeti bruvan pārthān avaikṣata<BR>
&nbsp;<FONT COLOR="GREEN" SIZE="-1">81</FONT>
 yasya nāsīd bhayaṃ pārthaiḥ saputraiḥ sajanārdanaiḥ<BR>
&nbsp;&nbsp;&nbsp;&nbsp; svabāhubalam āśritya muhūrtam api saṃjaya<BR>
&nbsp;<FONT COLOR="GREEN" SIZE="-1">82</FONT>
 tasya nāhaṃ vadhaṃ manye devair api sa vāsavaiḥ<BR>
&nbsp;&nbsp;&nbsp;&nbsp; pratīpam upadhāvadbhiḥ kiṃ punas tāta pāṇḍavaiḥ<BR>
&nbsp;<FONT COLOR="GREEN" SIZE="-1">83</FONT>
 na hi jyāṃ spṛśamānasya talatre cāpi gṛhṇataḥ<BR>
&nbsp;&nbsp;&nbsp;&nbsp; pumān ādhiratheḥ kaś cit pramukhe sthātum arhati<BR>
&nbsp;<FONT COLOR="GREEN" SIZE="-1">84</FONT>
 api syān medinī hīnā somasūryaprabhāṃśubhiḥ<BR>
&nbsp;&nbsp;&nbsp;&nbsp; na vadhaḥ puruṣendrasya samareṣv apalāyinaḥ<BR>
&nbsp;<FONT COLOR="GREEN" SIZE="-1">85</FONT>
 yadi mandaḥ sahāyena bhrātrā duḥśāsanena ca<BR>
&nbsp;&nbsp;&nbsp;&nbsp; vāsudevasya durbuddhiḥ pratyākhyānam arocayat<BR>
&nbsp;<FONT COLOR="GREEN" SIZE="-1">86</FONT>
 sa nūnam ṛṣabhaskandhaṃ dṛṣṭvā karṇaṃ nipātitam<BR>
&nbsp;&nbsp;&nbsp;&nbsp; duḥśāsanaṃ ca nihataṃ manye śocati putrakaḥ<BR>
&nbsp;<FONT COLOR="GREEN" SIZE="-1">87</FONT>
 hataṃ vaikartanaṃ śrutvā dvairathe savyasācinā<BR>
&nbsp;&nbsp;&nbsp;&nbsp; jayataḥ pāṇḍavān dṛṣṭvā kiṃsvid duryodhano 'bravīt<BR>
&nbsp;<FONT COLOR="GREEN" SIZE="-1">88</FONT>
 durmarṣaṇaṃ hataṃ śrutvā vṛṣasenaṃ ca saṃyuge<BR>
&nbsp;&nbsp;&nbsp;&nbsp; prabhagnaṃ ca balaṃ dṛṣṭvā vadhyamānaṃ mahārathaiḥ<BR>
&nbsp;<FONT COLOR="GREEN" SIZE="-1">89</FONT>
 parāṅmukhāṃs tathā rājñaḥ palāyanaparāyaṇān<BR>
&nbsp;&nbsp;&nbsp;&nbsp; vidrutān rathino dṛṣṭvā manye śocati putrakaḥ<BR>
&nbsp;<FONT COLOR="GREEN" SIZE="-1">90</FONT>
 aneyaś cābhimānena bāla buddhir amarṣaṇaḥ<BR>
&nbsp;&nbsp;&nbsp;&nbsp; hatotsāhaṃ balaṃ dṛṣṭvā kiṃsvid duryodhano 'bravīt<BR>
&nbsp;<FONT COLOR="GREEN" SIZE="-1">91</FONT>
 bhrātaraṃ nihataṃ dṛṣṭvā bhīmasenena saṃyuge<BR>
&nbsp;&nbsp;&nbsp;&nbsp; rudhiraṃ pīyamānena kiṃsvid duryodhano 'bravīt<BR>
&nbsp;<FONT COLOR="GREEN" SIZE="-1">92</FONT>
 saha gāndhārarājena sabhāyāṃ yad abhāṣata<BR>
&nbsp;&nbsp;&nbsp;&nbsp; karṇo 'rjunaṃ raṇe hantā hate tasmin kim abravīt<BR>
&nbsp;<FONT COLOR="GREEN" SIZE="-1">93</FONT>
 dyūtaṃ kṛtvā purā hṛṣṭo vañcayitvā ca pāṇḍavān<BR>
&nbsp;&nbsp;&nbsp;&nbsp; śakuniḥ saubalas tāta hate karṇe kim abravīt<BR>
&nbsp;<FONT COLOR="GREEN" SIZE="-1">94</FONT>
 kṛtavarmā maheṣvāsaḥ sātvatānāṃ mahārathaḥ<BR>
&nbsp;&nbsp;&nbsp;&nbsp; karṇaṃ vinihataṃ dṛṣṭvā hārdikyaḥ kim abhāṣata<BR>
&nbsp;<FONT COLOR="GREEN" SIZE="-1">95</FONT>
 brāhmaṇāḥ kṣatriyā vaiśyā yasya śikṣām upāsate<BR>
&nbsp;&nbsp;&nbsp;&nbsp; dhanurvedaṃ cikīrṣanto droṇaputrasya dhīmataḥ<BR>
&nbsp;<FONT COLOR="GREEN" SIZE="-1">96</FONT>
 yuvā rūpeṇa saṃpanno darśanīyo mahāyaśāḥ<BR>
&nbsp;&nbsp;&nbsp;&nbsp; aśvatthāmā hate karṇe kim abhāṣata saṃjaya<BR>
&nbsp;<FONT COLOR="GREEN" SIZE="-1">97</FONT>
 ācāryatvaṃ dhanurvede gataḥ paramatattvavit<BR>
&nbsp;&nbsp;&nbsp;&nbsp; kṛpaḥ śāradvatas tāta hate karṇe kim abravīt<BR>
&nbsp;<FONT COLOR="GREEN" SIZE="-1">98</FONT>
 madrarājo maheṣvāsaḥ śalyaḥ samitiśobhanaḥ<BR>
&nbsp;&nbsp;&nbsp;&nbsp; diṣṭaṃ tena hi tat sarvaṃ yathā karṇo nipātitaḥ<BR>
&nbsp;<FONT COLOR="GREEN" SIZE="-1">99</FONT>
 ye ca ke cana rājānaḥ pṛthivyāṃ yoddhum āgatāḥ<BR>
&nbsp;&nbsp;&nbsp;&nbsp; vaikartanaṃ hataṃ dṛṣṭvā kim abhāṣanta saṃjaya<BR>
&nbsp;<FONT COLOR="GREEN" SIZE="-1">100</FONT>
 karṇe tu nihate vīre rathavyāghre nararṣabhe<BR>
&nbsp;&nbsp;&nbsp; kiṃ vo mukham anīkānām āsīt saṃjaya bhāgaśaḥ<BR>
<FONT COLOR="GREEN" SIZE="-1">101</FONT>
 madrarājaḥ kathaṃ śalyo niyukto rathināṃ varaḥ<BR>
&nbsp;&nbsp;&nbsp; vaikartanasya sārathye tan mamācakṣva saṃjaya<BR>
<FONT COLOR="GREEN" SIZE="-1">102</FONT>
 ke 'rakṣan dakṣiṇaṃ cakraṃ sūtaputrasya saṃyuge<BR>
&nbsp;&nbsp;&nbsp; vāmaṃ cakraṃ rarakṣur vā ke vā vīrasya pṛṣṭhataḥ<BR>
<FONT COLOR="GREEN" SIZE="-1">103</FONT>
 ke karṇaṃ vājahuḥ śūrāḥ ke kṣudrāḥ prādravan bhayāt<BR>
&nbsp;&nbsp;&nbsp; kathaṃ ca vaḥ sametānāṃ hataḥ karṇo mahārathaḥ<BR>
<FONT COLOR="GREEN" SIZE="-1">104</FONT>
 pāṇḍavāś ca kathaṃ śūrāḥ pratyudīyur mahāratham<BR>
&nbsp;&nbsp;&nbsp; sṛjantaṃ śaravarṣāṇi vāridhārā ivāmbudam<BR>
<FONT COLOR="GREEN" SIZE="-1">105</FONT>
 sa ca sarpamukho divyo maheṣu pravaras tadā<BR>
&nbsp;&nbsp;&nbsp; vyarthaḥ kathaṃ samabhavat tan mamācakṣva saṃjaya<BR>
<FONT COLOR="GREEN" SIZE="-1">106</FONT>
 māmakasyāsya sainyasya hṛtotsedhasya saṃjaya<BR>
&nbsp;&nbsp;&nbsp; avaśeṣaṃ na paśyāmi kakude mṛdite sati<BR>
<FONT COLOR="GREEN" SIZE="-1">107</FONT>
 tau hi vīrau maheṣvāsau madarthe kurusattamau<BR>
&nbsp;&nbsp;&nbsp; bhīṣmadroṇau hatau śrutvā ko nv artho jīvitena me<BR>
<FONT COLOR="GREEN" SIZE="-1">108</FONT>
 na mṛṣyāmi ca rādheyaṃ hatam āhavaśobhinam<BR>
&nbsp;&nbsp;&nbsp; yasya bāhvor balaṃ tulyaṃ kuñjarāṇāṃ śataṃ śatam<BR>
<FONT COLOR="GREEN" SIZE="-1">109</FONT>
 droṇe hate ca yadvṛttaṃ kauravāṇāṃ paraiḥ saha<BR>
&nbsp;&nbsp;&nbsp; saṃgrāme naravīrāṇāṃ tan mamācakṣva saṃjaya<BR>
<FONT COLOR="GREEN" SIZE="-1">110</FONT>
 yathā ca karṇaḥ kaunteyaiḥ saha yuddham ayojayat<BR>
&nbsp;&nbsp;&nbsp; yathā ca dviṣatāṃ hantā raṇe śāntas tad ucyatām<BR>
</TD>
</TR>
</TABLE>
<P><HR>
<CENTER>
<A HREF="mbs08006.htm">Next: Chapter 6</A></CENTER>
</BODY>
</HTML>
