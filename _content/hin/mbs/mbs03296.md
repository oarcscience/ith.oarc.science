[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 3 Index](mbsi03) 
[Previous](mbs03295)  [Next](mbs03297) 

------------------------------------------------------------------------

[Book 3 in English](../m03/index)

------------------------------------------------------------------------

# The Mahabharata in Sanskrit

### Book 3 Chapter 296

  1 \[य\]  
      नापदाम अस्ति मर्यादा न निमित्तं न कारणम  
      धर्मस तु विभजत्य अत्र उभयॊः पुण्यपापयॊः  
  2 \[भीम\]  
      परातिकाम्य अनयत कृष्णां सभायां परेष्यवत तदा  
      न मया निहतस तत्र तेन पराप्ताः सम संशयम  
  3 \[अर्ज\]  
      वाचस तीक्ष्णास्थि भेदिन्यः सूतपुत्रेण भाषिताः  
      अतितीक्ष्णा मया कषान्तास तेन पराप्तः सम संशयम  
  4 \[सहदेव\]  
      शकुनिस तवां यदाजैषीद अक्षद्यूतेन भारत  
      स मया न हतस तत्र तेन पराप्ताः सम संशयम  
  5 \[वै\]  
      ततॊ युधिष्ठिरॊ राजा नकुलं वाक्यम अब्रवीत  
      आरुह्य वृक्षं माद्रेय निरीक्षस्व दिशॊ दश  
  6 पानीयम अन्तिके पश्य वृक्षान वाप्य उदकाश्रयान  
      इमे हि भरातरः शरान्तास तव तात पिपासिताः  
  7 नकुलस तु तथेत्य उक्त्वा शीघ्रम आरुह्य पादमम  
      अब्रवीद भरातरं जयेष्ठम अभिवीक्ष्य समन्ततः  
  8 पश्यामि बहुलान राजन वृक्षान उदकसंश्रयान  
      सारसानां च निर्ह्रादम अत्रॊदकम असंशयम  
  9 ततॊ ऽबरवीत सत्यधृतिः कुन्तीपुत्रॊ युधिष्ठिरः  
      गच्छ सौम्य ततः शीघ्रं तूर्णं पानीयम आनय  
  10 नकुलस तु तथेत्य उक्त्वा भरातुर जयेष्ठस्य शासनात  
     पराद्रवद यत्र पानीयं शीघ्रं चैवान्वपद्यत  
 11 स दृष्ट्वा विमलं तॊयं सारसैः परिवारितम  
     पातु काकस ततॊ वाचम अन्तरिक्षात स शुश्रुवे  
 12 मा तात साहसं कार्षीर मम पूर्वपरिग्रहः  
     परश्नान उक्त्वा तु माद्रेय ततः पिब हरस्व च  
 13 अनादृत्य तु तद वाक्यं नकुलः सुपिपासितः  
     अपिबच छीतलं तॊयं पीत्वा च निपपात ह  
 14 चिरायमाणे नकुले कुन्तीपुत्रॊ युधिष्ठिरः  
     अब्रवीद भरातरं वीरं सहदेवम अरिंदमम  
 15 भराता चिरायते तात सहदेव तवाग्रजः  
     तं चैवानय सॊदर्यं पानीयं च तवम आनय  
 16 सहदेवस तथेत्य उक्त्वा तां दिशं परत्यपद्यत  
     ददर्श च हतं भूमौ भरातरं नकुलं तदा  
 17 भरातृशॊकाभिसंतप्तस तृषया च परपीडितः  
     अभिदुद्राव पानीयं ततॊ वाग अभ्यभाषत  
 18 मा तात साहसं कार्षीर मम पूर्वपरिग्रहः  
     परश्नान उक्त्वा यथाकामं ततः पिब हरस्व च  
 19 अनादृत्य तु तद वाक्यं सहदेवः पिपासितः  
     अपिबच छीतलं तॊयं पीत्वा च निपपात ह  
 20 अथाब्रवीत स विजयं कुन्तीपुत्रॊ युधिष्ठिरः  
     भरातरौ ते चिरगतौ बीभत्सॊ शत्रुकर्शन  
     तौ चैवानय भद्रं ते पानीयं च तवम आनय  
 21 एवम उक्तॊ गुडाकेशः परगृह्य सशरं धनुः  
     आमुक्तखड्गॊ मेधावी तत सरॊ परत्यपद्यत  
 22 यतः पुरुषशार्दूलौ पानीय हरणे गतु  
     तौ ददर्श हतौ तत्र भरातरौ शवेतवाहनः  
 23 परसुप्ताव इव तौ दृष्ट्वा नरसिंहः सुदुःखितः  
     धनुर उद्यम्य कौन्तेयॊ वयलॊकयत तद वनम  
 24 नापश्यत तत्र किं चित स भूतं तस्मिन महावने  
     सव्यसाची ततः शरान्तः पानीयं सॊ ऽभयधावत  
 25 अभिधावंस ततॊ वाचम अन्तरिक्षात स शुश्रुवे  
     किम आसीद असि पानीयं नैतच छक्यं बलात तवया  
 26 कौन्तेय यदि वै परश्नान मयॊक्तान परतिपत्स्यसे  
     ततः पास्यसि पानीयं हरिष्यसि च भारत  
 27 वारितस तव अब्रवीत पार्थॊ दृश्यमानॊ निवारय  
     यावद बाणैर विनिर्भिन्नः पुनर नैवं वदिष्यसि  
 28 एवम उक्त्वा ततः पार्थः शरैर अस्त्रानुमन्त्रितैः  
     ववर्ष तां दिशं कृत्स्नां शब्दवेधं च दर्शयन  
 29 कर्णिनालीकनाराचान उत्सृजन भरतर्षभ  
     अनेकैर इषुसंघातैर अन्तरिक्षं ववर्ष ह  
 30 \[यक्स\]  
     किं विघातेन ते पार्थ परश्नान उक्त्वा ततः पिब  
     अनुक्त्वा तु ततः परश्नान पीत्वैव न भविष्यसि  
 31 \[वै\]  
     स तव अमॊघान इषून मुक्त्वा तृष्णयाभिप्रपीडितः  
     अविज्ञायैव तान परश्नान पीत्वैव निपपात ह  
 32 अथाब्रवीद भीमसेनं कुन्तीपुत्रॊ युधिष्ठिरः  
     नकुलः सहदेवश च बीभत्सुश चापराजितः  
 33 चिरं गतास तॊयहेतॊर न चागच्छन्ति भारत  
     तांश चैवानय भद्रं ते पानीयं च तवम आनय  
 34 भीमसेनस तथेत्य उक्त्वा तां दिशं पत्यपद्यत  
     यत्र ते पुरुषव्याघ्रा भरातरॊ ऽसय निपातिताः  
 35 तान दृष्ट्वा दुःखितॊ भीमस तृषया च परपीडितः  
     अमन्यत महाबाहुः कर्म तद यक्षरक्षसाम  
     स चिन्तयाम आस तदा यॊद्धव्यं धरुवम अद्य मे  
 36 पास्यामि तावत पानीयम इति पार्थॊ वृकॊदरः  
     ततॊ ऽभयधावत पानीयं पिपासुः पुरुषर्षभः  
 37 \[यक्स\]  
     मा तात साहसं कार्षीर मम पूर्वपरिग्रहः  
     परश्नान उक्त्वा तु कौन्तेय ततः पिब हरस्व च  
 38 \[वै\]  
     एवम उक्तस ततॊ भीमॊ यक्षेणामित तेजसा  
     अविज्ञायैव तान परश्नान पीत्वैव निपपात ह  
 39 ततः कुन्तीसुतॊ राजा विचिन्त्य पुरुषर्षभः  
     समुत्थाय महाबाहुर दह्यमानेन चेतसा  
 40 अपेतजननिर्घॊषं परविवेश महावनम  
     रुरुभिश च वराहैश च पक्षिभिश च निषेवितम  
 41 नीलभास्वरवर्णैश च पादपैर उपशॊभितम  
     भरमरैर उपगीतं च पक्षिभिश च महायशः  
 42 स गच्छन कानने तस्मिन हेमजालपरिष्कृतम  
     ददर्श तत सरॊ शरीमान विश्वकर्म कृतं यथा  
 43 उपेतं नलिनी जालैः सिन्धुवारैश च वेतसैः  
     केतकैः करवीरैश च पिप्पलैश चैव संवृतम  
     शरमार्तस तद उपागम्य सरॊ दृष्ट्वाथ विस्मितः  

  1 \[y\]  
      nāpadām asti maryādā na nimittaṃ na kāraṇam  
      dharmas tu vibhajaty atra ubhayoḥ puṇyapāpayoḥ  
  2 \[bhīma\]  
      prātikāmy anayat kṛṣṇāṃ sabhāyāṃ preṣyavat tadā  
      na mayā nihatas tatra tena prāptāḥ sma saṃśayam  
  3 \[arj\]  
      vācas tīkṣṇāsthi bhedinyaḥ sūtaputreṇa bhāṣitāḥ  
      atitīkṣṇā mayā kṣāntās tena prāptaḥ sma saṃśayam  
  4 \[sahadeva\]  
      śakunis tvāṃ yadājaiṣīd akṣadyūtena bhārata  
      sa mayā na hatas tatra tena prāptāḥ sma saṃśayam  
  5 \[vai\]  
      tato yudhiṣṭhiro rājā nakulaṃ vākyam abravīt  
      āruhya vṛkṣaṃ mādreya nirīkṣasva diśo daśa  
  6 pānīyam antike paśya vṛkṣān vāpy udakāśrayān  
      ime hi bhrātaraḥ śrāntās tava tāta pipāsitāḥ  
  7 nakulas tu tathety uktvā śīghram āruhya pādamam  
      abravīd bhrātaraṃ jyeṣṭham abhivīkṣya samantataḥ  
  8 paśyāmi bahulān rājan vṛkṣān udakasaṃśrayān  
      sārasānāṃ ca nirhrādam atrodakam asaṃśayam  
  9 tato 'bravīt satyadhṛtiḥ kuntīputro yudhiṣṭhiraḥ  
      gaccha saumya tataḥ śīghraṃ tūrṇaṃ pānīyam ānaya  
  10 nakulas tu tathety uktvā bhrātur jyeṣṭhasya śāsanāt  
     prādravad yatra pānīyaṃ śīghraṃ caivānvapadyata  
 11 sa dṛṣṭvā vimalaṃ toyaṃ sārasaiḥ parivāritam  
     pātu kākas tato vācam antarikṣāt sa śuśruve  
 12 mā tāta sāhasaṃ kārṣīr mama pūrvaparigrahaḥ  
     praśnān uktvā tu mādreya tataḥ piba harasva ca  
 13 anādṛtya tu tad vākyaṃ nakulaḥ supipāsitaḥ  
     apibac chītalaṃ toyaṃ pītvā ca nipapāta ha  
 14 cirāyamāṇe nakule kuntīputro yudhiṣṭhiraḥ  
     abravīd bhrātaraṃ vīraṃ sahadevam ariṃdamam  
 15 bhrātā cirāyate tāta sahadeva tavāgrajaḥ  
     taṃ caivānaya sodaryaṃ pānīyaṃ ca tvam ānaya  
 16 sahadevas tathety uktvā tāṃ diśaṃ pratyapadyata  
     dadarśa ca hataṃ bhūmau bhrātaraṃ nakulaṃ tadā  
 17 bhrātṛśokābhisaṃtaptas tṛṣayā ca prapīḍitaḥ  
     abhidudrāva pānīyaṃ tato vāg abhyabhāṣata  
 18 mā tāta sāhasaṃ kārṣīr mama pūrvaparigrahaḥ  
     praśnān uktvā yathākāmaṃ tataḥ piba harasva ca  
 19 anādṛtya tu tad vākyaṃ sahadevaḥ pipāsitaḥ  
     apibac chītalaṃ toyaṃ pītvā ca nipapāta ha  
 20 athābravīt sa vijayaṃ kuntīputro yudhiṣṭhiraḥ  
     bhrātarau te ciragatau bībhatso śatrukarśana  
     tau caivānaya bhadraṃ te pānīyaṃ ca tvam ānaya  
 21 evam ukto guḍākeśaḥ pragṛhya saśaraṃ dhanuḥ  
     āmuktakhaḍgo medhāvī tat saro pratyapadyata  
 22 yataḥ puruṣaśārdūlau pānīya haraṇe gatu  
     tau dadarśa hatau tatra bhrātarau śvetavāhanaḥ  
 23 prasuptāv iva tau dṛṣṭvā narasiṃhaḥ suduḥkhitaḥ  
     dhanur udyamya kaunteyo vyalokayata tad vanam  
 24 nāpaśyat tatra kiṃ cit sa bhūtaṃ tasmin mahāvane  
     savyasācī tataḥ śrāntaḥ pānīyaṃ so 'bhyadhāvata  
 25 abhidhāvaṃs tato vācam antarikṣāt sa śuśruve  
     kim āsīd asi pānīyaṃ naitac chakyaṃ balāt tvayā  
 26 kaunteya yadi vai praśnān mayoktān pratipatsyase  
     tataḥ pāsyasi pānīyaṃ hariṣyasi ca bhārata  
 27 vāritas tv abravīt pārtho dṛśyamāno nivāraya  
     yāvad bāṇair vinirbhinnaḥ punar naivaṃ vadiṣyasi  
 28 evam uktvā tataḥ pārthaḥ śarair astrānumantritaiḥ  
     vavarṣa tāṃ diśaṃ kṛtsnāṃ śabdavedhaṃ ca darśayan  
 29 karṇinālīkanārācān utsṛjan bharatarṣabha  
     anekair iṣusaṃghātair antarikṣaṃ vavarṣa ha  
 30 \[yaksa\]  
     kiṃ vighātena te pārtha praśnān uktvā tataḥ piba  
     anuktvā tu tataḥ praśnān pītvaiva na bhaviṣyasi  
 31 \[vai\]  
     sa tv amoghān iṣūn muktvā tṛṣṇayābhiprapīḍitaḥ  
     avijñāyaiva tān praśnān pītvaiva nipapāta ha  
 32 athābravīd bhīmasenaṃ kuntīputro yudhiṣṭhiraḥ  
     nakulaḥ sahadevaś ca bībhatsuś cāparājitaḥ  
 33 ciraṃ gatās toyahetor na cāgacchanti bhārata  
     tāṃś caivānaya bhadraṃ te pānīyaṃ ca tvam ānaya  
 34 bhīmasenas tathety uktvā tāṃ diśaṃ patyapadyata  
     yatra te puruṣavyāghrā bhrātaro 'sya nipātitāḥ  
 35 tān dṛṣṭvā duḥkhito bhīmas tṛṣayā ca prapīḍitaḥ  
     amanyata mahābāhuḥ karma tad yakṣarakṣasām  
     sa cintayām āsa tadā yoddhavyaṃ dhruvam adya me  
 36 pāsyāmi tāvat pānīyam iti pārtho vṛkodaraḥ  
     tato 'bhyadhāvat pānīyaṃ pipāsuḥ puruṣarṣabhaḥ  
 37 \[yaksa\]  
     mā tāta sāhasaṃ kārṣīr mama pūrvaparigrahaḥ  
     praśnān uktvā tu kaunteya tataḥ piba harasva ca  
 38 \[vai\]  
     evam uktas tato bhīmo yakṣeṇāmita tejasā  
     avijñāyaiva tān praśnān pītvaiva nipapāta ha  
 39 tataḥ kuntīsuto rājā vicintya puruṣarṣabhaḥ  
     samutthāya mahābāhur dahyamānena cetasā  
 40 apetajananirghoṣaṃ praviveśa mahāvanam  
     rurubhiś ca varāhaiś ca pakṣibhiś ca niṣevitam  
 41 nīlabhāsvaravarṇaiś ca pādapair upaśobhitam  
     bhramarair upagītaṃ ca pakṣibhiś ca mahāyaśaḥ  
 42 sa gacchan kānane tasmin hemajālapariṣkṛtam  
     dadarśa tat saro śrīmān viśvakarma kṛtaṃ yathā  
 43 upetaṃ nalinī jālaiḥ sindhuvāraiś ca vetasaiḥ  
     ketakaiḥ karavīraiś ca pippalaiś caiva saṃvṛtam  
     śramārtas tad upāgamya saro dṛṣṭvātha vismitaḥ  

------------------------------------------------------------------------

[Next: Chapter 297](mbs03297)
