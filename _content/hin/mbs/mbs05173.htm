<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 173</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi05.htm">Book 5 Index</A>&nbsp;
<A HREF="mbs05172.htm">Previous</A>&nbsp;
<A HREF="mbs05174.htm">Next</A>&nbsp;
</CENTER>
<HR>
</P>
<CENTER>
<A HREF="../m05/index.htm">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 173
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  भीष्म उवाच<BR>
&nbsp;&nbsp;&nbsp;&nbsp;&nbsp; सा निष्क्रमन्ती नगराच चिन्तयाम आस भारत<BR>
&nbsp;&nbsp;&nbsp;&nbsp;&nbsp; पृथिव्यां नास्ति युवतिर विषमस्थतरा मया<BR>
&nbsp;&nbsp;&nbsp;&nbsp;&nbsp; बान्धवैर विप्रहीनास्मि शाल्वेन च निराकृता<BR>
&nbsp;&nbsp;<FONT COLOR="GREEN" SIZE="-1">2</FONT>
 न च शक्यं पुनर गन्तुं मया वारणसाह्वयम<BR>
&nbsp;&nbsp;&nbsp;&nbsp;&nbsp; अनुज्ञातास्मि भीष्मेण शाल्वम उद्दिश्य कारणम<BR>
&nbsp;&nbsp;<FONT COLOR="GREEN" SIZE="-1">3</FONT>
 किं नु गर्हाम्य अथात्मानम अथ भीष्मं दुरासदम<BR>
&nbsp;&nbsp;&nbsp;&nbsp;&nbsp; आहॊस्वित पितरं मूढं यॊ मे ऽकार्षीत सवयंवरम<BR>
&nbsp;&nbsp;<FONT COLOR="GREEN" SIZE="-1">4</FONT>
 ममायं सवकृतॊ दॊषॊ याहं भीष्मरथात तदा<BR>
&nbsp;&nbsp;&nbsp;&nbsp;&nbsp; परवृत्ते वैशसे युद्धे शाल्वार्थं नापतं पुरा<BR>
&nbsp;&nbsp;&nbsp;&nbsp;&nbsp; तस्येयं फलनिर्वृत्तिर यद आपन्नास्मि मूढवत<BR>
&nbsp;&nbsp;<FONT COLOR="GREEN" SIZE="-1">5</FONT>
 धिग भीष्मं धिक च मे मन्दं पितरं मूढचेतसम<BR>
&nbsp;&nbsp;&nbsp;&nbsp;&nbsp; येनाहं वीर्यशुल्केन पण्यस्त्रीवत परवेरिता<BR>
&nbsp;&nbsp;<FONT COLOR="GREEN" SIZE="-1">6</FONT>
 धिङ मां धिक शाल्वराजानं धिग धातारम अथापि च<BR>
&nbsp;&nbsp;&nbsp;&nbsp;&nbsp; येषां दुर्नीतभावेन पराप्तास्म्य आपदम उत्तमाम<BR>
&nbsp;&nbsp;<FONT COLOR="GREEN" SIZE="-1">7</FONT>
 सर्वथा भागधेयानि सवानि पराप्नॊति मानवः<BR>
&nbsp;&nbsp;&nbsp;&nbsp;&nbsp; अनयस्यास्य तु मुखं भीष्मः शांतनवॊ मम<BR>
&nbsp;&nbsp;<FONT COLOR="GREEN" SIZE="-1">8</FONT>
 सा भीष्मे परतिकर्तव्यम अहं पश्यामि सांप्रतम<BR>
&nbsp;&nbsp;&nbsp;&nbsp;&nbsp; तपसा वा युधा वापि दुःखहेतुः स मे मतः<BR>
&nbsp;&nbsp;&nbsp;&nbsp;&nbsp; कॊ नु भीष्मं युधा जेतुम उत्सहेत महीपतिः<BR>
&nbsp;&nbsp;<FONT COLOR="GREEN" SIZE="-1">9</FONT>
 एवं सा परिनिश्चित्य जगाम नगराद बहिः<BR>
&nbsp;&nbsp;&nbsp;&nbsp;&nbsp; आश्रमं पुण्यशीलानां तापसानां महात्मनाम<BR>
&nbsp;&nbsp;&nbsp;&nbsp;&nbsp; ततस ताम अवसद रात्रिं तापसैः परिवारिता<BR>
&nbsp;&nbsp;<FONT COLOR="GREEN" SIZE="-1">10</FONT>
 आचख्यौ च यथावृत्तं सर्वम आत्मनि भारत<BR>
&nbsp;&nbsp;&nbsp;&nbsp; विस्तरेण महाबाहॊ निखिलेन शुचिस्मिता<BR>
&nbsp;&nbsp;&nbsp;&nbsp; हरणं च विसर्गं च शाल्वेन च विसर्जनम<BR>
&nbsp;<FONT COLOR="GREEN" SIZE="-1">11</FONT>
 ततस तत्र महान आसीद बराह्मणः संशितव्रतः<BR>
&nbsp;&nbsp;&nbsp;&nbsp; शैखावत्यस तपॊवृद्धः शास्त्रे चारण्यके गुरुः<BR>
&nbsp;<FONT COLOR="GREEN" SIZE="-1">12</FONT>
 आर्तां ताम आह स मुनिः शैखावत्यॊ महातपाः<BR>
&nbsp;&nbsp;&nbsp;&nbsp; निःश्वसन्तीं सतीं बालां दुःखशॊकपरायणाम<BR>
&nbsp;<FONT COLOR="GREEN" SIZE="-1">13</FONT>
 एवंगते किं नु भद्रे शक्यं कर्तुं तपस्विभिः<BR>
&nbsp;&nbsp;&nbsp;&nbsp; आश्रमस्थैर महाभागैस तपॊनित्यैर महात्मभिः<BR>
&nbsp;<FONT COLOR="GREEN" SIZE="-1">14</FONT>
 सा तव एनम अब्रवीद राजन करियतां मदनुग्रहः<BR>
&nbsp;&nbsp;&nbsp;&nbsp; परव्राजितुम इहेच्छामि तपस तप्स्यामि दुश्चरम<BR>
&nbsp;<FONT COLOR="GREEN" SIZE="-1">15</FONT>
 मयैवैतानि कर्माणि पूर्वदेहेषु मूढया<BR>
&nbsp;&nbsp;&nbsp;&nbsp; कृतानि नूनं पापानि तेषाम एतत फलं धरुवम<BR>
&nbsp;<FONT COLOR="GREEN" SIZE="-1">16</FONT>
 नॊत्सहेयं पुनर गन्तुं सवजनं परति तापसाः<BR>
&nbsp;&nbsp;&nbsp;&nbsp; परत्याख्याता निरानन्दा शाल्वेन च निराकृता<BR>
&nbsp;<FONT COLOR="GREEN" SIZE="-1">17</FONT>
 उपदिष्टम इहेच्छामि तापस्यं वीतकल्मषाः<BR>
&nbsp;&nbsp;&nbsp;&nbsp; युष्माभिर देवसंकाशाः कृपा भवतु वॊ मयि<BR>
&nbsp;<FONT COLOR="GREEN" SIZE="-1">18</FONT>
 स ताम आश्वासयत कन्यां दृष्टान्तागमहेतुभिः<BR>
&nbsp;&nbsp;&nbsp;&nbsp; सान्त्वयाम आस कार्यं च परतिजज्ञे दविजैः सह<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  bhīṣma uvāca<BR>
&nbsp;&nbsp;&nbsp;&nbsp;&nbsp; sā niṣkramantī nagarāc cintayām āsa bhārata<BR>
&nbsp;&nbsp;&nbsp;&nbsp;&nbsp; pṛthivyāṃ nāsti yuvatir viṣamasthatarā mayā<BR>
&nbsp;&nbsp;&nbsp;&nbsp;&nbsp; bāndhavair viprahīnāsmi śālvena ca nirākṛtā<BR>
&nbsp;&nbsp;<FONT COLOR="GREEN" SIZE="-1">2</FONT>
 na ca śakyaṃ punar gantuṃ mayā vāraṇasāhvayam<BR>
&nbsp;&nbsp;&nbsp;&nbsp;&nbsp; anujñātāsmi bhīṣmeṇa śālvam uddiśya kāraṇam<BR>
&nbsp;&nbsp;<FONT COLOR="GREEN" SIZE="-1">3</FONT>
 kiṃ nu garhāmy athātmānam atha bhīṣmaṃ durāsadam<BR>
&nbsp;&nbsp;&nbsp;&nbsp;&nbsp; āhosvit pitaraṃ mūḍhaṃ yo me 'kārṣīt svayaṃvaram<BR>
&nbsp;&nbsp;<FONT COLOR="GREEN" SIZE="-1">4</FONT>
 mamāyaṃ svakṛto doṣo yāhaṃ bhīṣmarathāt tadā<BR>
&nbsp;&nbsp;&nbsp;&nbsp;&nbsp; pravṛtte vaiśase yuddhe śālvārthaṃ nāpataṃ purā<BR>
&nbsp;&nbsp;&nbsp;&nbsp;&nbsp; tasyeyaṃ phalanirvṛttir yad āpannāsmi mūḍhavat<BR>
&nbsp;&nbsp;<FONT COLOR="GREEN" SIZE="-1">5</FONT>
 dhig bhīṣmaṃ dhik ca me mandaṃ pitaraṃ mūḍhacetasam<BR>
&nbsp;&nbsp;&nbsp;&nbsp;&nbsp; yenāhaṃ vīryaśulkena paṇyastrīvat praveritā<BR>
&nbsp;&nbsp;<FONT COLOR="GREEN" SIZE="-1">6</FONT>
 dhiṅ māṃ dhik śālvarājānaṃ dhig dhātāram athāpi ca<BR>
&nbsp;&nbsp;&nbsp;&nbsp;&nbsp; yeṣāṃ durnītabhāvena prāptāsmy āpadam uttamām<BR>
&nbsp;&nbsp;<FONT COLOR="GREEN" SIZE="-1">7</FONT>
 sarvathā bhāgadheyāni svāni prāpnoti mānavaḥ<BR>
&nbsp;&nbsp;&nbsp;&nbsp;&nbsp; anayasyāsya tu mukhaṃ bhīṣmaḥ śāṃtanavo mama<BR>
&nbsp;&nbsp;<FONT COLOR="GREEN" SIZE="-1">8</FONT>
 sā bhīṣme pratikartavyam ahaṃ paśyāmi sāṃpratam<BR>
&nbsp;&nbsp;&nbsp;&nbsp;&nbsp; tapasā vā yudhā vāpi duḥkhahetuḥ sa me mataḥ<BR>
&nbsp;&nbsp;&nbsp;&nbsp;&nbsp; ko nu bhīṣmaṃ yudhā jetum utsaheta mahīpatiḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 evaṃ sā pariniścitya jagāma nagarād bahiḥ<BR>
&nbsp;&nbsp;&nbsp;&nbsp;&nbsp; āśramaṃ puṇyaśīlānāṃ tāpasānāṃ mahātmanām<BR>
&nbsp;&nbsp;&nbsp;&nbsp;&nbsp; tatas tām avasad rātriṃ tāpasaiḥ parivāritā<BR>
&nbsp;&nbsp;<FONT COLOR="GREEN" SIZE="-1">10</FONT>
 ācakhyau ca yathāvṛttaṃ sarvam ātmani bhārata<BR>
&nbsp;&nbsp;&nbsp;&nbsp; vistareṇa mahābāho nikhilena śucismitā<BR>
&nbsp;&nbsp;&nbsp;&nbsp; haraṇaṃ ca visargaṃ ca śālvena ca visarjanam<BR>
&nbsp;<FONT COLOR="GREEN" SIZE="-1">11</FONT>
 tatas tatra mahān āsīd brāhmaṇaḥ saṃśitavrataḥ<BR>
&nbsp;&nbsp;&nbsp;&nbsp; śaikhāvatyas tapovṛddhaḥ śāstre cāraṇyake guruḥ<BR>
&nbsp;<FONT COLOR="GREEN" SIZE="-1">12</FONT>
 ārtāṃ tām āha sa muniḥ śaikhāvatyo mahātapāḥ<BR>
&nbsp;&nbsp;&nbsp;&nbsp; niḥśvasantīṃ satīṃ bālāṃ duḥkhaśokaparāyaṇām<BR>
&nbsp;<FONT COLOR="GREEN" SIZE="-1">13</FONT>
 evaṃgate kiṃ nu bhadre śakyaṃ kartuṃ tapasvibhiḥ<BR>
&nbsp;&nbsp;&nbsp;&nbsp; āśramasthair mahābhāgais taponityair mahātmabhiḥ<BR>
&nbsp;<FONT COLOR="GREEN" SIZE="-1">14</FONT>
 sā tv enam abravīd rājan kriyatāṃ madanugrahaḥ<BR>
&nbsp;&nbsp;&nbsp;&nbsp; pravrājitum ihecchāmi tapas tapsyāmi duścaram<BR>
&nbsp;<FONT COLOR="GREEN" SIZE="-1">15</FONT>
 mayaivaitāni karmāṇi pūrvadeheṣu mūḍhayā<BR>
&nbsp;&nbsp;&nbsp;&nbsp; kṛtāni nūnaṃ pāpāni teṣām etat phalaṃ dhruvam<BR>
&nbsp;<FONT COLOR="GREEN" SIZE="-1">16</FONT>
 notsaheyaṃ punar gantuṃ svajanaṃ prati tāpasāḥ<BR>
&nbsp;&nbsp;&nbsp;&nbsp; pratyākhyātā nirānandā śālvena ca nirākṛtā<BR>
&nbsp;<FONT COLOR="GREEN" SIZE="-1">17</FONT>
 upadiṣṭam ihecchāmi tāpasyaṃ vītakalmaṣāḥ<BR>
&nbsp;&nbsp;&nbsp;&nbsp; yuṣmābhir devasaṃkāśāḥ kṛpā bhavatu vo mayi<BR>
&nbsp;<FONT COLOR="GREEN" SIZE="-1">18</FONT>
 sa tām āśvāsayat kanyāṃ dṛṣṭāntāgamahetubhiḥ<BR>
&nbsp;&nbsp;&nbsp;&nbsp; sāntvayām āsa kāryaṃ ca pratijajñe dvijaiḥ saha<BR>
</TD>
</TR>
</TABLE>
<P><HR>
<CENTER>
<A HREF="mbs05174.htm">Next: Chapter 174</A></CENTER>
</BODY>
</HTML>
