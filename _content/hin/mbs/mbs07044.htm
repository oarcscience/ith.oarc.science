<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 7: Chapter 44</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi07">Book 7 Index</A>&nbsp;
<A HREF="mbs07043">Previous</A>&nbsp;
<A HREF="mbs07045">Next</A>&nbsp;
</CENTER>
<HR>
</P>
<CENTER>
<A HREF="../m07/index">Book 7 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 7<BR>Chapter 44
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [स]<BR>
&nbsp;&nbsp;&nbsp;&nbsp;&nbsp; आददानस तु शूराणाम आयूंष्य अभवद आर्जुनिः<BR>
&nbsp;&nbsp;&nbsp;&nbsp;&nbsp; अन्तकः सर्वभूतानां पराणान काल इवागते<BR>
&nbsp;&nbsp;<FONT COLOR="GREEN" SIZE="-1">2</FONT>
 स शक्र इव विक्रान्तः शक्रसूनॊः सुतॊ बली<BR>
&nbsp;&nbsp;&nbsp;&nbsp;&nbsp; अभिमन्युस तदानीकं लॊडयन बह्व अशॊभत<BR>
&nbsp;&nbsp;<FONT COLOR="GREEN" SIZE="-1">3</FONT>
 परविश्यैव तु राजेन्द्र कषत्रियेन्द्रान्तकॊपमः<BR>
&nbsp;&nbsp;&nbsp;&nbsp;&nbsp; सत्यश्रवसम आदत्त वयाघ्रॊ मृगम इवॊल्बणम<BR>
&nbsp;&nbsp;<FONT COLOR="GREEN" SIZE="-1">4</FONT>
 सत्यश्रवसि चाक्षिप्ते तवरमाणा महारथाः<BR>
&nbsp;&nbsp;&nbsp;&nbsp;&nbsp; परगृह्य विपुलं शस्त्रम अभिमन्युम उपाद्रवन<BR>
&nbsp;&nbsp;<FONT COLOR="GREEN" SIZE="-1">5</FONT>
 अहं पूर्वम अहं पूर्वम इति कषत्रिय पुंगवाः<BR>
&nbsp;&nbsp;&nbsp;&nbsp;&nbsp; सपर्धमानाः समाजग्मुर जिघांसन्तॊ ऽरजुनात्मजम<BR>
&nbsp;&nbsp;<FONT COLOR="GREEN" SIZE="-1">6</FONT>
 कषत्रियाणाम अनीकानि परद्रुतान्य अभिधावताम<BR>
&nbsp;&nbsp;&nbsp;&nbsp;&nbsp; जग्रास तिमिर आसाद्य कषुद्रमत्स्यान इवार्णवे<BR>
&nbsp;&nbsp;<FONT COLOR="GREEN" SIZE="-1">7</FONT>
 ये के चन गतास तस्य समीपम अपलायिनः<BR>
&nbsp;&nbsp;&nbsp;&nbsp;&nbsp; न ते परतिन्यवर्तन्त समुद्राद इव सन्धवः<BR>
&nbsp;&nbsp;<FONT COLOR="GREEN" SIZE="-1">8</FONT>
 महाग्राहगृहीतेव वातवेगभयार्दिता<BR>
&nbsp;&nbsp;&nbsp;&nbsp;&nbsp; समकम्पत सा सेना विभ्रष्टा नौर इवार्णवे<BR>
&nbsp;&nbsp;<FONT COLOR="GREEN" SIZE="-1">9</FONT>
 अथ रुक्मरथॊ नाम मद्रेश्वर सुतॊ बली<BR>
&nbsp;&nbsp;&nbsp;&nbsp;&nbsp; तरस्ताम आश्वासयन सेनाम अत्रस्तॊ वाक्यम अब्रवीत<BR>
&nbsp;&nbsp;<FONT COLOR="GREEN" SIZE="-1">10</FONT>
 अलं तरासेन वः शूरा नैष कश चिन मयि सथिते<BR>
&nbsp;&nbsp;&nbsp;&nbsp; अहम एनं गरहीष्यामि जीवग्राहं न संशयः<BR>
&nbsp;<FONT COLOR="GREEN" SIZE="-1">11</FONT>
 एवम उक्त्वा तु सौभद्रम अभिदुद्राव वीर्यवान<BR>
&nbsp;&nbsp;&nbsp;&nbsp; सुकल्पितेनॊह्यमानः सयन्दनेन विराजता<BR>
&nbsp;<FONT COLOR="GREEN" SIZE="-1">12</FONT>
 सॊ ऽभिमन्युं तरिभिर बाणैर विद्ध्वा वक्षस्य अथानदत<BR>
&nbsp;&nbsp;&nbsp;&nbsp; तरिभिश च दक्षिणे बाहौ सव्ये च निशितैस तरिभिः<BR>
&nbsp;<FONT COLOR="GREEN" SIZE="-1">13</FONT>
 स तस्येष्व असनं छित्त्वा फाल्गुणिः सव्यदक्षिणौ<BR>
&nbsp;&nbsp;&nbsp;&nbsp; भुजौ शिरश च सवक्षिभ्रुक्षितौ कषिप्रम अपातयत<BR>
&nbsp;<FONT COLOR="GREEN" SIZE="-1">14</FONT>
 दृष्ट्वा रुक्मरथं रुग्णं पुत्रं शल्यस्य मानिनम<BR>
&nbsp;&nbsp;&nbsp;&nbsp; जीवग्राहं जिघृक्षन्तं सौभद्रेण यशस्विना<BR>
&nbsp;<FONT COLOR="GREEN" SIZE="-1">15</FONT>
 संग्रामदुर्मदा राजन राजपुत्राः परहारिणः<BR>
&nbsp;&nbsp;&nbsp;&nbsp; वयस्याः शल्य पुत्रस्य सुवर्णविकृतध्वजाः<BR>
&nbsp;<FONT COLOR="GREEN" SIZE="-1">16</FONT>
 तालमात्राणि चापानि विकर्षन्तॊ महारथाः<BR>
&nbsp;&nbsp;&nbsp;&nbsp; आर्जुनिं शरवर्षेण समन्तात पर्यवारयन<BR>
&nbsp;<FONT COLOR="GREEN" SIZE="-1">17</FONT>
 शरैः शिक्षा बलॊपेतैस तरुणैर अत्यमर्षणैः<BR>
&nbsp;&nbsp;&nbsp;&nbsp; दृष्ट्वैकं समरे शूरं सौभद्रम अपराजितम<BR>
&nbsp;<FONT COLOR="GREEN" SIZE="-1">18</FONT>
 छाद्यमानं शरव्रातैर हृष्टॊ दुर्यॊधनॊ ऽभवत<BR>
&nbsp;&nbsp;&nbsp;&nbsp; वैवस्वतस्य भवनं गतम एनम अमन्यत<BR>
&nbsp;<FONT COLOR="GREEN" SIZE="-1">19</FONT>
 सुवर्णपुङ्खैर इषुभिर नाना लिङ्गैस तरिभिस तरिभिः<BR>
&nbsp;&nbsp;&nbsp;&nbsp; अदृश्यम आर्जुनिं चक्रुर निमेषात ते नृपात्मजाः<BR>
&nbsp;<FONT COLOR="GREEN" SIZE="-1">20</FONT>
 ससूताश्वध्वजं तस्य सयन्दनं तं च मारिष<BR>
&nbsp;&nbsp;&nbsp;&nbsp; आचितं समपश्याम शवाविधं शललैर इव<BR>
&nbsp;<FONT COLOR="GREEN" SIZE="-1">21</FONT>
 स गाढविद्धः करुद्धश च तॊत्त्रैर गज इवार्दितः<BR>
&nbsp;&nbsp;&nbsp;&nbsp; गान्धर्वम अस्त्रम आयच्छद रथमायां च यॊजयत<BR>
&nbsp;<FONT COLOR="GREEN" SIZE="-1">22</FONT>
 अर्जुनेन तपस तप्त्वा गन्धर्वेभ्यॊ यद आहृतम<BR>
&nbsp;&nbsp;&nbsp;&nbsp; तुम्बुरु परमुखेभ्यॊ वै तेनामॊहयताहितान<BR>
&nbsp;<FONT COLOR="GREEN" SIZE="-1">23</FONT>
 एकः स शतधा राजन दृश्यते सम सहस्रधा<BR>
&nbsp;&nbsp;&nbsp;&nbsp; अलातचक्रवत संख्ये कषिप्रम अस्त्राणि दर्शयन<BR>
&nbsp;<FONT COLOR="GREEN" SIZE="-1">24</FONT>
 रथचर्यास्त्र मायाभिर मॊहयित्वा परंतपः<BR>
&nbsp;&nbsp;&nbsp;&nbsp; बिभेद शतधा राजञ शरीराणि महीक्षिताम<BR>
&nbsp;<FONT COLOR="GREEN" SIZE="-1">25</FONT>
 पराणाः पराणभृतां संख्ये परेषिता निशितैः शरैः<BR>
&nbsp;&nbsp;&nbsp;&nbsp; राजन परापुर अमुं लॊकं शरीराण्य अवनिं ययुः<BR>
&nbsp;<FONT COLOR="GREEN" SIZE="-1">26</FONT>
 धनूंष्य अश्वान नियन्तॄंश च धवजान बाहूंश च साङ्गदान<BR>
&nbsp;&nbsp;&nbsp;&nbsp; शिरांसि च शितैर भल्लैस तेषां चिच्छेद फाल्गुनिः<BR>
&nbsp;<FONT COLOR="GREEN" SIZE="-1">27</FONT>
 चूतारामॊ यथा भग्नः पञ्चवर्षफलॊपगः<BR>
&nbsp;&nbsp;&nbsp;&nbsp; राजपुत्र शतं तद्वत सौभद्रेणापतद धतम<BR>
&nbsp;<FONT COLOR="GREEN" SIZE="-1">28</FONT>
 करुद्धाशीविष संकाशान सुकुमारान सुखॊचितान<BR>
&nbsp;&nbsp;&nbsp;&nbsp; एकेन निहतान दृष्ट्वा भीमॊ दुर्यॊधनॊ ऽभवत<BR>
&nbsp;<FONT COLOR="GREEN" SIZE="-1">29</FONT>
 रथिनः कुञ्जरान अश्वान पदातींश चावमर्दितान<BR>
&nbsp;&nbsp;&nbsp;&nbsp; दृष्ट्वा दुर्यॊधनः कषिप्रम उपायात तम अमर्षितः<BR>
&nbsp;<FONT COLOR="GREEN" SIZE="-1">30</FONT>
 तयॊः कषणम इवापूर्णः संग्रामः समपद्यत<BR>
&nbsp;&nbsp;&nbsp;&nbsp; अथाभवत ते विमुखः पुत्रः शरशतार्दितः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [s]<BR>
&nbsp;&nbsp;&nbsp;&nbsp;&nbsp; ādadānas tu śūrāṇām āyūṃṣy abhavad ārjuniḥ<BR>
&nbsp;&nbsp;&nbsp;&nbsp;&nbsp; antakaḥ sarvabhūtānāṃ prāṇān kāla ivāgate<BR>
&nbsp;&nbsp;<FONT COLOR="GREEN" SIZE="-1">2</FONT>
 sa śakra iva vikrāntaḥ śakrasūnoḥ suto balī<BR>
&nbsp;&nbsp;&nbsp;&nbsp;&nbsp; abhimanyus tadānīkaṃ loḍayan bahv aśobhata<BR>
&nbsp;&nbsp;<FONT COLOR="GREEN" SIZE="-1">3</FONT>
 praviśyaiva tu rājendra kṣatriyendrāntakopamaḥ<BR>
&nbsp;&nbsp;&nbsp;&nbsp;&nbsp; satyaśravasam ādatta vyāghro mṛgam ivolbaṇam<BR>
&nbsp;&nbsp;<FONT COLOR="GREEN" SIZE="-1">4</FONT>
 satyaśravasi cākṣipte tvaramāṇā mahārathāḥ<BR>
&nbsp;&nbsp;&nbsp;&nbsp;&nbsp; pragṛhya vipulaṃ śastram abhimanyum upādravan<BR>
&nbsp;&nbsp;<FONT COLOR="GREEN" SIZE="-1">5</FONT>
 ahaṃ pūrvam ahaṃ pūrvam iti kṣatriya puṃgavāḥ<BR>
&nbsp;&nbsp;&nbsp;&nbsp;&nbsp; spardhamānāḥ samājagmur jighāṃsanto 'rjunātmajam<BR>
&nbsp;&nbsp;<FONT COLOR="GREEN" SIZE="-1">6</FONT>
 kṣatriyāṇām anīkāni pradrutāny abhidhāvatām<BR>
&nbsp;&nbsp;&nbsp;&nbsp;&nbsp; jagrāsa timir āsādya kṣudramatsyān ivārṇave<BR>
&nbsp;&nbsp;<FONT COLOR="GREEN" SIZE="-1">7</FONT>
 ye ke cana gatās tasya samīpam apalāyinaḥ<BR>
&nbsp;&nbsp;&nbsp;&nbsp;&nbsp; na te pratinyavartanta samudrād iva sandhavaḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 mahāgrāhagṛhīteva vātavegabhayārditā<BR>
&nbsp;&nbsp;&nbsp;&nbsp;&nbsp; samakampata sā senā vibhraṣṭā naur ivārṇave<BR>
&nbsp;&nbsp;<FONT COLOR="GREEN" SIZE="-1">9</FONT>
 atha rukmaratho nāma madreśvara suto balī<BR>
&nbsp;&nbsp;&nbsp;&nbsp;&nbsp; trastām āśvāsayan senām atrasto vākyam abravīt<BR>
&nbsp;&nbsp;<FONT COLOR="GREEN" SIZE="-1">10</FONT>
 alaṃ trāsena vaḥ śūrā naiṣa kaś cin mayi sthite<BR>
&nbsp;&nbsp;&nbsp;&nbsp; aham enaṃ grahīṣyāmi jīvagrāhaṃ na saṃśayaḥ<BR>
&nbsp;<FONT COLOR="GREEN" SIZE="-1">11</FONT>
 evam uktvā tu saubhadram abhidudrāva vīryavān<BR>
&nbsp;&nbsp;&nbsp;&nbsp; sukalpitenohyamānaḥ syandanena virājatā<BR>
&nbsp;<FONT COLOR="GREEN" SIZE="-1">12</FONT>
 so 'bhimanyuṃ tribhir bāṇair viddhvā vakṣasy athānadat<BR>
&nbsp;&nbsp;&nbsp;&nbsp; tribhiś ca dakṣiṇe bāhau savye ca niśitais tribhiḥ<BR>
&nbsp;<FONT COLOR="GREEN" SIZE="-1">13</FONT>
 sa tasyeṣv asanaṃ chittvā phālguṇiḥ savyadakṣiṇau<BR>
&nbsp;&nbsp;&nbsp;&nbsp; bhujau śiraś ca svakṣibhrukṣitau kṣipram apātayat<BR>
&nbsp;<FONT COLOR="GREEN" SIZE="-1">14</FONT>
 dṛṣṭvā rukmarathaṃ rugṇaṃ putraṃ śalyasya māninam<BR>
&nbsp;&nbsp;&nbsp;&nbsp; jīvagrāhaṃ jighṛkṣantaṃ saubhadreṇa yaśasvinā<BR>
&nbsp;<FONT COLOR="GREEN" SIZE="-1">15</FONT>
 saṃgrāmadurmadā rājan rājaputrāḥ prahāriṇaḥ<BR>
&nbsp;&nbsp;&nbsp;&nbsp; vayasyāḥ śalya putrasya suvarṇavikṛtadhvajāḥ<BR>
&nbsp;<FONT COLOR="GREEN" SIZE="-1">16</FONT>
 tālamātrāṇi cāpāni vikarṣanto mahārathāḥ<BR>
&nbsp;&nbsp;&nbsp;&nbsp; ārjuniṃ śaravarṣeṇa samantāt paryavārayan<BR>
&nbsp;<FONT COLOR="GREEN" SIZE="-1">17</FONT>
 śaraiḥ śikṣā balopetais taruṇair atyamarṣaṇaiḥ<BR>
&nbsp;&nbsp;&nbsp;&nbsp; dṛṣṭvaikaṃ samare śūraṃ saubhadram aparājitam<BR>
&nbsp;<FONT COLOR="GREEN" SIZE="-1">18</FONT>
 chādyamānaṃ śaravrātair hṛṣṭo duryodhano 'bhavat<BR>
&nbsp;&nbsp;&nbsp;&nbsp; vaivasvatasya bhavanaṃ gatam enam amanyata<BR>
&nbsp;<FONT COLOR="GREEN" SIZE="-1">19</FONT>
 suvarṇapuṅkhair iṣubhir nānā liṅgais tribhis tribhiḥ<BR>
&nbsp;&nbsp;&nbsp;&nbsp; adṛśyam ārjuniṃ cakrur nimeṣāt te nṛpātmajāḥ<BR>
&nbsp;<FONT COLOR="GREEN" SIZE="-1">20</FONT>
 sasūtāśvadhvajaṃ tasya syandanaṃ taṃ ca māriṣa<BR>
&nbsp;&nbsp;&nbsp;&nbsp; ācitaṃ samapaśyāma śvāvidhaṃ śalalair iva<BR>
&nbsp;<FONT COLOR="GREEN" SIZE="-1">21</FONT>
 sa gāḍhaviddhaḥ kruddhaś ca tottrair gaja ivārditaḥ<BR>
&nbsp;&nbsp;&nbsp;&nbsp; gāndharvam astram āyacchad rathamāyāṃ ca yojayat<BR>
&nbsp;<FONT COLOR="GREEN" SIZE="-1">22</FONT>
 arjunena tapas taptvā gandharvebhyo yad āhṛtam<BR>
&nbsp;&nbsp;&nbsp;&nbsp; tumburu pramukhebhyo vai tenāmohayatāhitān<BR>
&nbsp;<FONT COLOR="GREEN" SIZE="-1">23</FONT>
 ekaḥ sa śatadhā rājan dṛśyate sma sahasradhā<BR>
&nbsp;&nbsp;&nbsp;&nbsp; alātacakravat saṃkhye kṣipram astrāṇi darśayan<BR>
&nbsp;<FONT COLOR="GREEN" SIZE="-1">24</FONT>
 rathacaryāstra māyābhir mohayitvā paraṃtapaḥ<BR>
&nbsp;&nbsp;&nbsp;&nbsp; bibheda śatadhā rājañ śarīrāṇi mahīkṣitām<BR>
&nbsp;<FONT COLOR="GREEN" SIZE="-1">25</FONT>
 prāṇāḥ prāṇabhṛtāṃ saṃkhye preṣitā niśitaiḥ śaraiḥ<BR>
&nbsp;&nbsp;&nbsp;&nbsp; rājan prāpur amuṃ lokaṃ śarīrāṇy avaniṃ yayuḥ<BR>
&nbsp;<FONT COLOR="GREEN" SIZE="-1">26</FONT>
 dhanūṃṣy aśvān niyantṝṃś ca dhvajān bāhūṃś ca sāṅgadān<BR>
&nbsp;&nbsp;&nbsp;&nbsp; śirāṃsi ca śitair bhallais teṣāṃ ciccheda phālguniḥ<BR>
&nbsp;<FONT COLOR="GREEN" SIZE="-1">27</FONT>
 cūtārāmo yathā bhagnaḥ pañcavarṣaphalopagaḥ<BR>
&nbsp;&nbsp;&nbsp;&nbsp; rājaputra śataṃ tadvat saubhadreṇāpatad dhatam<BR>
&nbsp;<FONT COLOR="GREEN" SIZE="-1">28</FONT>
 kruddhāśīviṣa saṃkāśān sukumārān sukhocitān<BR>
&nbsp;&nbsp;&nbsp;&nbsp; ekena nihatān dṛṣṭvā bhīmo duryodhano 'bhavat<BR>
&nbsp;<FONT COLOR="GREEN" SIZE="-1">29</FONT>
 rathinaḥ kuñjarān aśvān padātīṃś cāvamarditān<BR>
&nbsp;&nbsp;&nbsp;&nbsp; dṛṣṭvā duryodhanaḥ kṣipram upāyāt tam amarṣitaḥ<BR>
&nbsp;<FONT COLOR="GREEN" SIZE="-1">30</FONT>
 tayoḥ kṣaṇam ivāpūrṇaḥ saṃgrāmaḥ samapadyata<BR>
&nbsp;&nbsp;&nbsp;&nbsp; athābhavat te vimukhaḥ putraḥ śaraśatārditaḥ<BR>
</TD>
</TR>
</TABLE>
<P><HR>
<CENTER>
<A HREF="mbs07045">Next: Chapter 45</A></CENTER>
</BODY>
</HTML>
