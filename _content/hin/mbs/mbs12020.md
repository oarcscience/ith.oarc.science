[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 12 Index](mbsi12) 
[Previous](mbs12019)  [Next](mbs12021) 

------------------------------------------------------------------------

[Book 12 in English](../m12/index)

------------------------------------------------------------------------

# The Mahabharata in Sanskrit

### Book 12 Chapter 20

  1 \[वैषम्पायन\]  
      तस्मिन वाक्यान्तरे वक्ता देवस्थानॊ महातपाः  
      अभिनीततरं वाक्यम इत्य उवाच युधिष्ठिरम  
  2 यद वचॊ फल्गुनेनॊक्तं न जयायॊ ऽसति धनाद इति  
      अत्र ते वर्तयिष्यामि तद एकाग्रमनाः शृणु  
  3 अजातशत्रॊ धर्मेण कृत्स्ना ते वसुधा जिता  
      तां जित्वा न वृथा राजंस तवं परित्यक्तुम अर्हसि  
  4 चतुष्पदी हि निःश्रेणी कर्मण्य एषा परतिष्ठिता  
      तां करमेण महाबाहॊ यथावज जय पार्थिव  
  5 तस्मात पार्थ महायज्ञैर यजस्व बहु दक्षिणैः  
      सवाध्याययज्ञा ऋषयॊ जञानयज्ञास तथापरे  
  6 कर्म निष्ठांस तु बुध्येथास तपॊ निष्ठांश च भारत  
      वैखानसानां राजेन्द्र वचनं शरूयते यथा  
  7 ईहते धनहेतॊर यस तस्यानीहा गरीयसी  
      भूयान दॊषः परवर्धेत यस तं धनम अपाश्रयेत  
  8 कृच्छ्राच च दरव्यसंहारं कुर्वन्ति धनकारणात  
      धनेन तृषितॊ ऽबुद्ध्या भरूण हत्यां न बुध्यते  
  9 अनर्हते यद ददाति न ददाति यद अर्हते  
      अनर्हार्हापरिज्ञानाद दानधर्मॊ ऽपि दुष्करः  
  10 यज्ञाय सृष्टानि धनानि धात्रा; यष्टादिष्टः पुरुषॊ रक्षिता च  
     तस्मात सर्वं यज्ञ एवॊपयॊज्यं; धनं ततॊ ऽनन्तर एव कामः  
 11 यज्ञैर इन्द्रॊ विविधैर अन्नवद्भिर; देवान सर्वान अभ्ययान महौजाः  
     तेनेन्द्रत्वं पराप्य विभ्राजते ऽसौ; तस्माद यज्ञे सर्वम एवॊपयॊज्यम  
 12 महादेवः सर्वमेधे महात्मा; हुत्वात्मानं देवदेवॊ विभूतः  
     विश्वाँल लॊकान वयाप्य विष्टभ्य कीर्त्या; विरॊचते दयुतिमान कृत्ति
वासाः  
 13 आविक्षितः पार्थिवॊ वै मरुत्तः; सवृद्ध्या मर्त्यॊ यॊ ऽयजद देवराजम  
     यज्ञे यस्य शरीः सवयं संनिविष्टा; यस्मिन भाण्डं काञ्चनं सर्वम आसीत  
 14 हरिश्चन्द्रः पार्थिवेन्द्रः शरुतस ते; यज्ञैर इष्ट्वा पुण्यकृद
वीतशॊकः  
     ऋद्ध्या शक्रं यॊ ऽजयन मानुषः संस; तस्माद यज्ञे सर्वम एवॊपयॊज्यम  

  1 \[vaiṣampāyana\]  
      tasmin vākyāntare vaktā devasthāno mahātapāḥ  
      abhinītataraṃ vākyam ity uvāca yudhiṣṭhiram  
  2 yad vaco phalgunenoktaṃ na jyāyo 'sti dhanād iti  
      atra te vartayiṣyāmi tad ekāgramanāḥ śṛṇu  
  3 ajātaśatro dharmeṇa kṛtsnā te vasudhā jitā  
      tāṃ jitvā na vṛthā rājaṃs tvaṃ parityaktum arhasi  
  4 catuṣpadī hi niḥśreṇī karmaṇy eṣā pratiṣṭhitā  
      tāṃ krameṇa mahābāho yathāvaj jaya pārthiva  
  5 tasmāt pārtha mahāyajñair yajasva bahu dakṣiṇaiḥ  
      svādhyāyayajñā ṛṣayo jñānayajñās tathāpare  
  6 karma niṣṭhāṃs tu budhyethās tapo niṣṭhāṃś ca bhārata  
      vaikhānasānāṃ rājendra vacanaṃ śrūyate yathā  
  7 īhate dhanahetor yas tasyānīhā garīyasī  
      bhūyān doṣaḥ pravardheta yas taṃ dhanam apāśrayet  
  8 kṛcchrāc ca dravyasaṃhāraṃ kurvanti dhanakāraṇāt  
      dhanena tṛṣito 'buddhyā bhrūṇa hatyāṃ na budhyate  
  9 anarhate yad dadāti na dadāti yad arhate  
      anarhārhāparijñānād dānadharmo 'pi duṣkaraḥ  
  10 yajñāya sṛṣṭāni dhanāni dhātrā; yaṣṭādiṣṭaḥ puruṣo rakṣitā ca  
     tasmāt sarvaṃ yajña evopayojyaṃ; dhanaṃ tato 'nantara eva kāmaḥ  
 11 yajñair indro vividhair annavadbhir; devān sarvān abhyayān
mahaujāḥ  
     tenendratvaṃ prāpya vibhrājate 'sau; tasmād yajñe sarvam
evopayojyam  
 12 mahādevaḥ sarvamedhe mahātmā; hutvātmānaṃ devadevo vibhūtaḥ  
     viśvāṁl lokān vyāpya viṣṭabhya kīrtyā; virocate dyutimān kṛtti
vāsāḥ  
 13 āvikṣitaḥ pārthivo vai maruttaḥ; svṛddhyā martyo yo 'yajad
devarājam  
     yajñe yasya śrīḥ svayaṃ saṃniviṣṭā; yasmin bhāṇḍaṃ kāñcanaṃ sarvam
āsīt  
 14 hariścandraḥ pārthivendraḥ śrutas te; yajñair iṣṭvā puṇyakṛd
vītaśokaḥ  
     ṛddhyā śakraṃ yo 'jayan mānuṣaḥ saṃs; tasmād yajñe sarvam
evopayojyam  

------------------------------------------------------------------------

[Next: Chapter 21](mbs12021)
