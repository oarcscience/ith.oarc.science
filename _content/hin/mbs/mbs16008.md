[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 16 Index](mbsi16) 
[Previous](mbs16007)  [Next](mbs16009) 

------------------------------------------------------------------------

[Book 16 in English](../m16/index)

------------------------------------------------------------------------

# The Mahabharata in Sanskrit

### Book 16 Chapter 8

  1 \[वै\]  
      एवम उक्तः स बीभत्सुर मातुलेन परंतपः  
      दुर्मना दीनमनसं वसुदेवम उवाच ह  
  2 नाहं वृष्णिप्रवीरेण मधुभिश चैव मातुल  
      विहीनां पृथिवीं दरष्टुं शक्तश चिरम इह परभॊ  
  3 राजा च भीमसेनश च सहदेवश च पाण्डवः  
      नकुलॊ याज्ञसेनी च षड एकमनसॊ वयम  
  4 राज्ञः संक्रमणे चापि कालॊ ऽयं वर्तते धरुवम  
      तम इमं विद्धि संप्राप्तं कालं कालविदां वर  
  5 सर्वथा वृष्णिदारांस तु बालवृद्धांस तथैव च  
      नयिष्ये परिगृह्याहम इन्द्रप्रस्थम अरिंदम  
  6 इत्य उक्त्वा दारुकम इदं वाक्यम आह धनंजयः  
      अमात्यान वृष्णिवीराणां दरष्टुम इच्छामि माचिरम  
  7 इत्य एवम उक्त्वा वचनं सुधर्मां यादवीं सभाम  
      परविवेशार्जुनः शूरः शॊचमानॊ महारथान  
  8 तम आसनगतं तत्र सर्वाः परकृतयस तथा  
      बराह्मणा नैगमाश चैव परिवार्यॊपतस्थिरे  
  9 तान दीनमनसः सर्वान निभृतान गतचेतसः  
      उवाचेदं वचः पार्थः सवयं दीनतरस तदा  
  10 शक्र परस्थम अहं नेष्ये वृष्ण्यन्धकजनं सवयम  
     इदं तु नगरं सर्वं समुद्रः पलावयिष्यति  
 11 सज्जीकुरुत यानानि रत्नानि विविधानि च  
     वज्रॊ ऽयं भवतां राजा शक्र परस्थे भविष्यति  
 12 सप्तमे दिवसे चैव रवौ विमल उद्गते  
     बहिर वत्स्यामहे सर्वे सज्जीभवत माचिरम  
 13 इत्य उक्तास तेन ते पौराः पार्थेनाक्लिष्ट कर्मणा  
     सज्जम आशु ततश चक्रुः सवसिद्ध्यर्थसमुत्सुकाः  
 14 तां रात्रिम अवसत पार्थः केशवस्य निवेशने  
     महता शॊकमॊहेन सहसाभिपरिप्लुतः  
 15 शवॊभूते ऽथ ततः शौरिर वसुदेवः परतापवान  
     युक्त्वात्मानं महातेजा जगाम गतिम उत्तमाम  
 16 ततः शब्दॊ महान आसीद वसुदेवस्य वेश्मनि  
     दारुणः करॊशतीनां च रुदातीनां च यॊषिताम  
 17 परकीर्णमूर्धजाः सर्वा विमुक्ताभरण वरजः  
     उरांसि पाणिभिर घनन्त्यॊ वयलपन करुणं सत्रियः  
 18 तं देवकी च भद्रा च रॊहिणी मदिरा तथा  
     अन्वरॊढुं वयवसिता भर्तारं यॊषितां वराः  
 19 ततः शौरिं नृयुक्तेन बहु माल्येन भारत  
     यानेन महता पार्थॊ बहिर निष्क्रामयत तदा  
 20 तम अन्वयुस तत्र तत्र दुःखशॊकसमाहिताः  
     दवारकावासिनः पौराः सर्व एव नरर्षभ  
 21 तस्याश्वमेधिकं छत्रं दीप्यमानाश च पावकाः  
     पुरस्तात तस्य यानस्य याजकाश च ततॊ ययुः  
 22 अनुजग्मुश च तं वीरं देव्यस ता वै सवलंकृताः  
     सत्रीसहस्रैः परिवृता वधूभिश च सहस्रशः  
 23 यस तु देशः परियस तस्य जीवतॊ ऽभून महात्मनः  
     तत्रैनम उपसंकल्य पितृमेधं परचक्रिरे  
 24 तं चिताग्निगतं वीरं शूर पुत्रं वराङ्गनाः  
     ततॊ ऽनवारुरुहुः पत्न्यश चतस्रः पतिलॊकगाः  
 25 तं वै चतसृभिः सत्रीभिर अन्वितं पाण्डुनन्दनः  
     अदाहयच चन्दानैश च गन्धैर उच्चावचैर अपि  
 26 ततः परादुरभूच छब्दः समिद्धस्य विभावसॊः  
     समगानां च निर्घॊषॊ नराणां रुदताम अपि  
 27 ततॊ वज्रप्रधानास ते वृष्णिवीर कुमारकाः  
     सर्व एवॊदकं चक्रुः सत्रियश चैव महात्मनः  
 28 अलुप्त धर्मस तं धर्मं कारयित्वा सफल्गुनः  
     जगाम वृष्णयॊ यत्र विनष्टा भरतर्षभ  
 29 स तान दृष्ट्वा निपतितान कदने भृशदुःखितः  
     बब्भूवातीव कौरव्यः पराप्तकालं चकार च  
 30 यथा परधानतश चैव चक्रे सार्वाः करियास तदा  
     ये हता बरह्मशापेन मुसलैर एरकॊद्भवैः  
 31 ततः शरीरे रामस्य वासुदेवस्य चॊभयॊः  
     अन्विष्य दाहयाम आस पुरुषैर आप्तकारिभिः  
 32 स तेषां विधिवत कृत्वा परेतकार्याणि पाण्डवः  
     सप्तमे दिवसे परायाद रथम आरुह्य सत्वरः  
     अश्वयुक्तै रथैश चापि गॊखरॊष्ट्र युतैर अपि  
 33 सत्रियस ता वृष्णिवीराणां रुदत्यः शॊककर्शिताः  
     अनुजग्मुर महात्मानं पाण्डुपुत्रं धनंजयम  
 34 भृत्यास तव अन्धकवृष्णीनां सदिनॊ रथिनश च ये  
     वीर हीनं वृद्धबालं पौरजानपदास तथा  
     ययुस ते परिवर्याथ कलत्रं पार्थ शासनात  
 35 कुञ्जरैश च गजारॊहा ययुः शैलनिभैस तथा  
     सपाद रक्षैः संयुक्ताः सॊत्तरायुधिका ययुः  
 36 पुत्राश चान्धकवृष्णीनां सवे पार्थम अनुव्रताः  
     बराह्मणाः कषत्रिया वैश्याः शूद्राश चैव महाधनाः  
 37 दश षट च सहस्राणि वासुदेवावरॊधनम  
     पुरस्कृत्य ययुर वज्रं पौत्रं कृष्णस्य धीमतः  
 38 बहूनि च सहस्राणि परयुतान्य अर्बुदानि च  
     भॊजवृष्ण्यन्धकस्त्रीणां हतनाथानि निर ययुः  
 39 तत सागरसमप्रख्यं वृष्णिचक्रं महर्द्धिमत  
     उवाह रथिनां शरेष्ठः पार्थः परपुरंजयः  
 40 निर्याते तु जने तस्मिन सागरॊ मकरालयः  
     दवारकां रत्नसंपूर्णां जलेनाप्लावयत तदा  
 41 तद अद्भुतम अभिप्रेक्ष्य दवारकावासिनॊ जनाः  
     तूर्णात तूर्णतरं जग्मुर अहॊ दैवम इति बरुवन  
 42 काननेषु च रम्येषु पर्वतेषु नदीषु च  
     निवसन्न आनयाम आस वृष्णिदारान धनंजयः  
 43 स पञ्चनदम आसाद्य धीमान अतिसमृद्धिमत  
     देशे गॊपशुधान्याढ्ये निवासम अकरॊत परभुः  
 44 ततॊ लॊभः समभवद दस्यूनां निहतेश्वराः  
     दृष्ट्वा सत्रियॊ नीयमानाः पार्थेनैकेन भारत  
 45 ततस ते पापकर्माणॊ लॊभॊपहतचेतसः  
     आभीरा मन्त्रयाम आसुः समेत्याशुभदर्शनाः  
 46 अयम एकॊ ऽरजुनॊ यॊद्धा वृद्धबालं हतेश्वरम  
     नयत्य अस्मान अतिक्रम्य यॊधाश चेमे हतौजसः  
 47 ततॊ यष्टिप्रहरणा दस्यवस ते सहस्रशः  
     अभ्यधावन्त वृष्णीनां तं जनं लॊप्त्र हारिणः  
 48 महता सिंहनादेन दरावयन्तः पृथग्जनम  
     अभिपेतुर धनार्थं ते कालपर्याय चॊदिताः  
 49 ततॊ निवृत्तः कौन्तेयः सहसा सपदानुगः  
     उवाच तान महाबाहुर अर्जुनः परहसन्न इव  
 50 निवर्तध्वम अधर्मज्ञा यदि सथ न मुमूर्षवः  
     नेदानीं शरनिर्भिन्नाः शॊचध्वं निहता मया  
 51 तथॊक्तास तेन वीरेण कदर्थी कृत्यतद वचः  
     अभिपेतुर जनं मूढा वार्यमाणाः पुनः पुनः  
 52 ततॊ ऽरजुनॊ धनुर दिव्यं गाण्डीवम अजरं महत  
     आरॊपयितुम आरेभे यत्नाद इव कथं चन  
 53 चकार सज्यं कृच्छ्रेण संभ्रमे तुमुले सति  
     चिन्तयाम आस चास्त्राणि न च सस्मार तान्य अपि  
 54 वैकृत्यं तन महद दृष्ट्वा भुजवीर्ये तथा युधि  
     दिव्यानां च महास्त्राणां विनाशाद वरीडितॊ ऽभवत  
 55 वृष्णियॊधाश च ते सर्वे गजाश्वरथयायिनः  
     न शेकुर आवर्तयितुं हरियमाणं च तं जनम  
 56 कलत्रस्य बहुत्वात तु संपतत्सु ततस ततः  
     परयत्नम अकरॊत पार्थॊ जनस्य परिरक्षणे  
 57 मिषतां सर्वयॊधानां ततस ताः परमदॊत्तमाः  
     समन्ततॊ ऽवकृष्यन्त कामाच्च चान्याः परवव्रजुः  
 58 ततॊ गाण्डीवनिर्मुक्तैः शरैर पार्थॊ धनंजयः  
     जघान दस्यून सॊद्वेगॊ वृष्णिभृत्यैः सह परभुः  
 59 कषणेन तस्य ते राजन कषयं जग्मुर अजिह्मगाः  
     अक्षया हि पुरा भूत्वा कषीणाः कषतजभॊजनाः  
 60 स शरक्षयम आसाद्य दुःखशॊकसमाहतः  
     धनुष कॊट्या तदा दस्यून अवधित पाकशासनिः  
 61 परेक्षतस तव एव पार्थस्य वृष्ण्यन्धकवरस्त्रियः  
     जग्मुर आदाय ते मलेच्छाः समन्ताज जनमेजय  
 62 धनंजयस तु दैवं तन मनस्साचिन्तयत परभुः  
     दुःखशॊकसमाविष्टॊ निःश्वासपरमॊ ऽभवत  
 63 अस्त्राणां च परणाशेन बाहुवीर्यस्य संक्षयात  
     धनुषश चाविधेयत्वाच छराणां संक्षयेण च  
 64 बभूव विमनाः पार्थॊ दैवम इत्य अनुचिन्तयन  
     नयवर्तत ततॊ राजन नेदम अस्तीति चाब्रवीत  
 65 ततः स शेषम आदाय कलत्रस्य महामतिः  
     हृतभूयिष्ठ रत्नस्य कुरुक्षेत्रम अवातरत  
 66 एवं कलत्रम आनीय वृष्णीनां हृतशेषितम  
     नयवेशयत कौरव्यस तत्र तत्र धनंजयः  
 67 हार्दिक्य तनयं पार्थॊ नगरं मार्तिकावतम  
     भॊजराजकलत्रं च हृतशेषं नरॊत्तमः  
 68 ततॊ वृद्धांश च बालांश च सत्रियश चादाय पाण्डवः  
     वीरैर विहीनान सर्वांस ताञ शक्र परस्थे नयवेशयत  
 69 यौयुधानिं सरस्वत्यां पुत्रं सात्यकिनः परियम  
     नयवेशयत धर्मात्मा वृद्धा बाल पुरस्कृतम  
 70 इन्र परस्थे ददौ राज्यं वज्राय परवीरहा  
     वज्रेणाक्रुर दारास तु वार्यमाणाः परवव्रजुः  
 71 रुक्मिणी तव अथ गान्धारी शैब्या हैमवतीत्य अपि  
     देवी जाम्बवती चैव विविशुर जातवेदसम  
 72 सत्यभामा तथैवान्या देव्याः कृष्णस्य संमताः  
     वनं परविविशू राजंस तापस्ये कृतनिश्चयाः  
 73 दवारकावासिनॊ ये तु पुरुषाः पार्थम अन्वयुः  
     यथार्हं संविभज्यैनान वज्रे पर्यददज जयः  
 74 स तत कृत्वा पराप्तकालं बाष्पेणापिहितॊ ऽरजुनः  
     कृष्णद्वैपायनं राजन ददर्शासीनम आश्रमे  

  1 \[vai\]  
      evam uktaḥ sa bībhatsur mātulena paraṃtapaḥ  
      durmanā dīnamanasaṃ vasudevam uvāca ha  
  2 nāhaṃ vṛṣṇipravīreṇa madhubhiś caiva mātula  
      vihīnāṃ pṛthivīṃ draṣṭuṃ śaktaś ciram iha prabho  
  3 rājā ca bhīmasenaś ca sahadevaś ca pāṇḍavaḥ  
      nakulo yājñasenī ca ṣaḍ ekamanaso vayam  
  4 rājñaḥ saṃkramaṇe cāpi kālo 'yaṃ vartate dhruvam  
      tam imaṃ viddhi saṃprāptaṃ kālaṃ kālavidāṃ vara  
  5 sarvathā vṛṣṇidārāṃs tu bālavṛddhāṃs tathaiva ca  
      nayiṣye parigṛhyāham indraprastham ariṃdama  
  6 ity uktvā dārukam idaṃ vākyam āha dhanaṃjayaḥ  
      amātyān vṛṣṇivīrāṇāṃ draṣṭum icchāmi māciram  
  7 ity evam uktvā vacanaṃ sudharmāṃ yādavīṃ sabhām  
      praviveśārjunaḥ śūraḥ śocamāno mahārathān  
  8 tam āsanagataṃ tatra sarvāḥ prakṛtayas tathā  
      brāhmaṇā naigamāś caiva parivāryopatasthire  
  9 tān dīnamanasaḥ sarvān nibhṛtān gatacetasaḥ  
      uvācedaṃ vacaḥ pārthaḥ svayaṃ dīnataras tadā  
  10 śakra prastham ahaṃ neṣye vṛṣṇyandhakajanaṃ svayam  
     idaṃ tu nagaraṃ sarvaṃ samudraḥ plāvayiṣyati  
 11 sajjīkuruta yānāni ratnāni vividhāni ca  
     vajro 'yaṃ bhavatāṃ rājā śakra prasthe bhaviṣyati  
 12 saptame divase caiva ravau vimala udgate  
     bahir vatsyāmahe sarve sajjībhavata māciram  
 13 ity uktās tena te paurāḥ pārthenākliṣṭa karmaṇā  
     sajjam āśu tataś cakruḥ svasiddhyarthasamutsukāḥ  
 14 tāṃ rātrim avasat pārthaḥ keśavasya niveśane  
     mahatā śokamohena sahasābhipariplutaḥ  
 15 śvobhūte 'tha tataḥ śaurir vasudevaḥ pratāpavān  
     yuktvātmānaṃ mahātejā jagāma gatim uttamām  
 16 tataḥ śabdo mahān āsīd vasudevasya veśmani  
     dāruṇaḥ krośatīnāṃ ca rudātīnāṃ ca yoṣitām  
 17 prakīrṇamūrdhajāḥ sarvā vimuktābharaṇa vrajaḥ  
     urāṃsi pāṇibhir ghnantyo vyalapan karuṇaṃ striyaḥ  
 18 taṃ devakī ca bhadrā ca rohiṇī madirā tathā  
     anvaroḍhuṃ vyavasitā bhartāraṃ yoṣitāṃ varāḥ  
 19 tataḥ śauriṃ nṛyuktena bahu mālyena bhārata  
     yānena mahatā pārtho bahir niṣkrāmayat tadā  
 20 tam anvayus tatra tatra duḥkhaśokasamāhitāḥ  
     dvārakāvāsinaḥ paurāḥ sarva eva nararṣabha  
 21 tasyāśvamedhikaṃ chatraṃ dīpyamānāś ca pāvakāḥ  
     purastāt tasya yānasya yājakāś ca tato yayuḥ  
 22 anujagmuś ca taṃ vīraṃ devyas tā vai svalaṃkṛtāḥ  
     strīsahasraiḥ parivṛtā vadhūbhiś ca sahasraśaḥ  
 23 yas tu deśaḥ priyas tasya jīvato 'bhūn mahātmanaḥ  
     tatrainam upasaṃkalya pitṛmedhaṃ pracakrire  
 24 taṃ citāgnigataṃ vīraṃ śūra putraṃ varāṅganāḥ  
     tato 'nvāruruhuḥ patnyaś catasraḥ patilokagāḥ  
 25 taṃ vai catasṛbhiḥ strībhir anvitaṃ pāṇḍunandanaḥ  
     adāhayac candānaiś ca gandhair uccāvacair api  
 26 tataḥ prādurabhūc chabdaḥ samiddhasya vibhāvasoḥ  
     samagānāṃ ca nirghoṣo narāṇāṃ rudatām api  
 27 tato vajrapradhānās te vṛṣṇivīra kumārakāḥ  
     sarva evodakaṃ cakruḥ striyaś caiva mahātmanaḥ  
 28 alupta dharmas taṃ dharmaṃ kārayitvā saphalgunaḥ  
     jagāma vṛṣṇayo yatra vinaṣṭā bharatarṣabha  
 29 sa tān dṛṣṭvā nipatitān kadane bhṛśaduḥkhitaḥ  
     babbhūvātīva kauravyaḥ prāptakālaṃ cakāra ca  
 30 yathā pradhānataś caiva cakre sārvāḥ kriyās tadā  
     ye hatā brahmaśāpena musalair erakodbhavaiḥ  
 31 tataḥ śarīre rāmasya vāsudevasya cobhayoḥ  
     anviṣya dāhayām āsa puruṣair āptakāribhiḥ  
 32 sa teṣāṃ vidhivat kṛtvā pretakāryāṇi pāṇḍavaḥ  
     saptame divase prāyād ratham āruhya satvaraḥ  
     aśvayuktai rathaiś cāpi gokharoṣṭra yutair api  
 33 striyas tā vṛṣṇivīrāṇāṃ rudatyaḥ śokakarśitāḥ  
     anujagmur mahātmānaṃ pāṇḍuputraṃ dhanaṃjayam  
 34 bhṛtyās tv andhakavṛṣṇīnāṃ sadino rathinaś ca ye  
     vīra hīnaṃ vṛddhabālaṃ paurajānapadās tathā  
     yayus te parivaryātha kalatraṃ pārtha śāsanāt  
 35 kuñjaraiś ca gajārohā yayuḥ śailanibhais tathā  
     sapāda rakṣaiḥ saṃyuktāḥ sottarāyudhikā yayuḥ  
 36 putrāś cāndhakavṛṣṇīnāṃ save pārtham anuvratāḥ  
     brāhmaṇāḥ kṣatriyā vaiśyāḥ śūdrāś caiva mahādhanāḥ  
 37 daśa ṣaṭ ca sahasrāṇi vāsudevāvarodhanam  
     puraskṛtya yayur vajraṃ pautraṃ kṛṣṇasya dhīmataḥ  
 38 bahūni ca sahasrāṇi prayutāny arbudāni ca  
     bhojavṛṣṇyandhakastrīṇāṃ hatanāthāni nir yayuḥ  
 39 tat sāgarasamaprakhyaṃ vṛṣṇicakraṃ maharddhimat  
     uvāha rathināṃ śreṣṭhaḥ pārthaḥ parapuraṃjayaḥ  
 40 niryāte tu jane tasmin sāgaro makarālayaḥ  
     dvārakāṃ ratnasaṃpūrṇāṃ jalenāplāvayat tadā  
 41 tad adbhutam abhiprekṣya dvārakāvāsino janāḥ  
     tūrṇāt tūrṇataraṃ jagmur aho daivam iti bruvan  
 42 kānaneṣu ca ramyeṣu parvateṣu nadīṣu ca  
     nivasann ānayām āsa vṛṣṇidārān dhanaṃjayaḥ  
 43 sa pañcanadam āsādya dhīmān atisamṛddhimat  
     deśe gopaśudhānyāḍhye nivāsam akarot prabhuḥ  
 44 tato lobhaḥ samabhavad dasyūnāṃ nihateśvarāḥ  
     dṛṣṭvā striyo nīyamānāḥ pārthenaikena bhārata  
 45 tatas te pāpakarmāṇo lobhopahatacetasaḥ  
     ābhīrā mantrayām āsuḥ sametyāśubhadarśanāḥ  
 46 ayam eko 'rjuno yoddhā vṛddhabālaṃ hateśvaram  
     nayaty asmān atikramya yodhāś ceme hataujasaḥ  
 47 tato yaṣṭipraharaṇā dasyavas te sahasraśaḥ  
     abhyadhāvanta vṛṣṇīnāṃ taṃ janaṃ loptra hāriṇaḥ  
 48 mahatā siṃhanādena drāvayantaḥ pṛthagjanam  
     abhipetur dhanārthaṃ te kālaparyāya coditāḥ  
 49 tato nivṛttaḥ kaunteyaḥ sahasā sapadānugaḥ  
     uvāca tān mahābāhur arjunaḥ prahasann iva  
 50 nivartadhvam adharmajñā yadi stha na mumūrṣavaḥ  
     nedānīṃ śaranirbhinnāḥ śocadhvaṃ nihatā mayā  
 51 tathoktās tena vīreṇa kadarthī kṛtyatad vacaḥ  
     abhipetur janaṃ mūḍhā vāryamāṇāḥ punaḥ punaḥ  
 52 tato 'rjuno dhanur divyaṃ gāṇḍīvam ajaraṃ mahat  
     āropayitum ārebhe yatnād iva kathaṃ cana  
 53 cakāra sajyaṃ kṛcchreṇa saṃbhrame tumule sati  
     cintayām āsa cāstrāṇi na ca sasmāra tāny api  
 54 vaikṛtyaṃ tan mahad dṛṣṭvā bhujavīrye tathā yudhi  
     divyānāṃ ca mahāstrāṇāṃ vināśād vrīḍito 'bhavat  
 55 vṛṣṇiyodhāś ca te sarve gajāśvarathayāyinaḥ  
     na śekur āvartayituṃ hriyamāṇaṃ ca taṃ janam  
 56 kalatrasya bahutvāt tu saṃpatatsu tatas tataḥ  
     prayatnam akarot pārtho janasya parirakṣaṇe  
 57 miṣatāṃ sarvayodhānāṃ tatas tāḥ pramadottamāḥ  
     samantato 'vakṛṣyanta kāmācc cānyāḥ pravavrajuḥ  
 58 tato gāṇḍīvanirmuktaiḥ śarair pārtho dhanaṃjayaḥ  
     jaghāna dasyūn sodvego vṛṣṇibhṛtyaiḥ saha prabhuḥ  
 59 kṣaṇena tasya te rājan kṣayaṃ jagmur ajihmagāḥ  
     akṣayā hi purā bhūtvā kṣīṇāḥ kṣatajabhojanāḥ  
 60 sa śarakṣayam āsādya duḥkhaśokasamāhataḥ  
     dhanuṣ koṭyā tadā dasyūn avadhit pākaśāsaniḥ  
 61 prekṣatas tv eva pārthasya vṛṣṇyandhakavarastriyaḥ  
     jagmur ādāya te mlecchāḥ samantāj janamejaya  
 62 dhanaṃjayas tu daivaṃ tan manassācintayat prabhuḥ  
     duḥkhaśokasamāviṣṭo niḥśvāsaparamo 'bhavat  
 63 astrāṇāṃ ca praṇāśena bāhuvīryasya saṃkṣayāt  
     dhanuṣaś cāvidheyatvāc charāṇāṃ saṃkṣayeṇa ca  
 64 babhūva vimanāḥ pārtho daivam ity anucintayan  
     nyavartata tato rājan nedam astīti cābravīt  
 65 tataḥ sa śeṣam ādāya kalatrasya mahāmatiḥ  
     hṛtabhūyiṣṭha ratnasya kurukṣetram avātarat  
 66 evaṃ kalatram ānīya vṛṣṇīnāṃ hṛtaśeṣitam  
     nyaveśayata kauravyas tatra tatra dhanaṃjayaḥ  
 67 hārdikya tanayaṃ pārtho nagaraṃ mārtikāvatam  
     bhojarājakalatraṃ ca hṛtaśeṣaṃ narottamaḥ  
 68 tato vṛddhāṃś ca bālāṃś ca striyaś cādāya pāṇḍavaḥ  
     vīrair vihīnān sarvāṃs tāñ śakra prasthe nyaveśayat  
 69 yauyudhāniṃ sarasvatyāṃ putraṃ sātyakinaḥ priyam  
     nyaveśayata dharmātmā vṛddhā bāla puraskṛtam  
 70 inra prasthe dadau rājyaṃ vajrāya paravīrahā  
     vajreṇākrura dārās tu vāryamāṇāḥ pravavrajuḥ  
 71 rukmiṇī tv atha gāndhārī śaibyā haimavatīty api  
     devī jāmbavatī caiva viviśur jātavedasam  
 72 satyabhāmā tathaivānyā devyāḥ kṛṣṇasya saṃmatāḥ  
     vanaṃ praviviśū rājaṃs tāpasye kṛtaniścayāḥ  
 73 dvārakāvāsino ye tu puruṣāḥ pārtham anvayuḥ  
     yathārhaṃ saṃvibhajyainān vajre paryadadaj jayaḥ  
 74 sa tat kṛtvā prāptakālaṃ bāṣpeṇāpihito 'rjunaḥ  
     kṛṣṇadvaipāyanaṃ rājan dadarśāsīnam āśrame  

------------------------------------------------------------------------

[Next: Chapter 9](mbs16009)
