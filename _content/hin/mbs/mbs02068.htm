<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 2: Chapter 68</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi02">Book 2 Index</A>&nbsp;
<A HREF="mbs02067">Previous</A>&nbsp;
<A HREF="mbs02069">Next</A>&nbsp;
</CENTER>
<HR>
</P>
<CENTER>
<A HREF="../m02/index">Book 2 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 2<BR>Chapter 68
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  वैशंपायन उवाच<BR>
&nbsp;&nbsp;&nbsp;&nbsp;&nbsp; वनवासाय चक्रुस ते मतिं पार्थाः पराजिताः<BR>
&nbsp;&nbsp;&nbsp;&nbsp;&nbsp; अजिनान्य उत्तरीयाणि जगृहुश च यथाक्रमम<BR>
&nbsp;&nbsp;<FONT COLOR="GREEN" SIZE="-1">2</FONT>
 अजिनैः संवृतान दृष्ट्वा हृतराज्यान अरिंदमान<BR>
&nbsp;&nbsp;&nbsp;&nbsp;&nbsp; परस्थितान वनवासाय ततॊ दुःशासनॊ ऽबरवीत<BR>
&nbsp;&nbsp;<FONT COLOR="GREEN" SIZE="-1">3</FONT>
 परवृत्तं धार्तराष्ट्रस्य चक्रं राज्ञॊ महात्मनः<BR>
&nbsp;&nbsp;&nbsp;&nbsp;&nbsp; पराभूताः पाण्डुपुत्रा विपत्तिं परमां गताः<BR>
&nbsp;&nbsp;<FONT COLOR="GREEN" SIZE="-1">4</FONT>
 अद्य देवाः संप्रयाताः समैर वर्त्मभिर अस्थलैः<BR>
&nbsp;&nbsp;&nbsp;&nbsp;&nbsp; गुणज्येष्ठास तथा जयेष्ठा भूयांसॊ यद वयं परैः<BR>
&nbsp;&nbsp;<FONT COLOR="GREEN" SIZE="-1">5</FONT>
 नरकं पातिताः पार्था दीर्घकालम अनन्तकम<BR>
&nbsp;&nbsp;&nbsp;&nbsp;&nbsp; सुखाच च हीना राज्याच च विनष्टाः शाश्वतीः समाः<BR>
&nbsp;&nbsp;<FONT COLOR="GREEN" SIZE="-1">6</FONT>
 बलेन मत्ता ये ते सम धार्तराष्ट्रान परहासिषुः<BR>
&nbsp;&nbsp;&nbsp;&nbsp;&nbsp; ते निर्जिता हृतधना वनम एष्यन्ति पाण्डवाः<BR>
&nbsp;&nbsp;<FONT COLOR="GREEN" SIZE="-1">7</FONT>
 चित्रान संनाहान अवमुञ्चन्तु चैषां; वासांसि दिव्यानि च भानुमन्ति<BR>
&nbsp;&nbsp;&nbsp;&nbsp;&nbsp; निवास्यन्तां रुरुचर्माणि सर्वे; यथा गलहं सौबलस्याभ्युपेताः<BR>
&nbsp;&nbsp;<FONT COLOR="GREEN" SIZE="-1">8</FONT>
 न सन्ति लॊकेषु पुमांस ईदृशा; इत्य एव ये भावितबुद्धयः सदा<BR>
&nbsp;&nbsp;&nbsp;&nbsp;&nbsp; जञास्यन्ति ते तमानम इमे ऽदय पाण्डवा; विपर्यये षण्ढतिला इवाफलाः<BR>
&nbsp;&nbsp;<FONT COLOR="GREEN" SIZE="-1">9</FONT>
 अयं हि वासॊदय ईदृशानां; मनस्विनां कौरव मा भवेद वः<BR>
&nbsp;&nbsp;&nbsp;&nbsp;&nbsp; अदीक्षितानाम अजिनानि यद्वद; बलीयसां पश्यत पाण्डवानाम<BR>
&nbsp;&nbsp;<FONT COLOR="GREEN" SIZE="-1">10</FONT>
 महाप्राज्ञः सॊमकॊ यज्ञसेनः; कन्यां पाञ्चालीं पाण्डवेभ्यः परदाय<BR>
&nbsp;&nbsp;&nbsp;&nbsp; अकार्षीद वै दुष्कृतं नेह सन्ति; कलीबाः पार्थाः पतयॊ याज्ञसेन्याः<BR>
&nbsp;<FONT COLOR="GREEN" SIZE="-1">11</FONT>
 सूक्ष्मान परावारान अजिनानि चॊदितान; दृष्ट्वारण्ये निर्धनान अप्रतिष्ठान<BR>
&nbsp;&nbsp;&nbsp;&nbsp; कां तवं परीतिं लप्स्यसे याज्ञसेनि; पतिं वृणीष्व यम इहान्यम इच्छसि<BR>
&nbsp;<FONT COLOR="GREEN" SIZE="-1">12</FONT>
 एते हि सर्वे कुरवः समेताः; कषान्ता दान्ताः सुद्रविणॊपपन्नाः<BR>
&nbsp;&nbsp;&nbsp;&nbsp; एषां वृणीष्वैकतमं पतित्वे; न तवां तपेत कालविपर्ययॊ ऽयम<BR>
&nbsp;<FONT COLOR="GREEN" SIZE="-1">13</FONT>
 यथाफलाः षण्ढतिला यथा चर्ममया मृगाः<BR>
&nbsp;&nbsp;&nbsp;&nbsp; तथैव पाण्डवाः सर्वे यथा काकयवा अपि<BR>
&nbsp;<FONT COLOR="GREEN" SIZE="-1">14</FONT>
 किं पाण्डवांस तवं पतितान उपास्से; मॊघः शरमः षण्ढतिलान उपास्य<BR>
&nbsp;&nbsp;&nbsp;&nbsp; एवं नृशंसः परुषाणि पार्थान; अश्रावयद धृतराष्ट्रस्य पुत्रः<BR>
&nbsp;<FONT COLOR="GREEN" SIZE="-1">15</FONT>
 तद वै शरुत्वा भीमसेनॊ ऽतयमर्षी; निर्भर्त्स्यॊच्चैस तं निगृह्यैव रॊषात<BR>
&nbsp;&nbsp;&nbsp;&nbsp; उवाचेदं सहसैवॊपगम्य; सिंहॊ यथा हैमवतः शृगालम<BR>
&nbsp;<FONT COLOR="GREEN" SIZE="-1">16</FONT>
  भीमसेन उवाच<BR>
&nbsp;&nbsp;&nbsp;&nbsp; करूर पापजनैर जुष्टम अकृतार्थं परभाषसे<BR>
&nbsp;&nbsp;&nbsp;&nbsp; गान्धारविद्यया हि तवं राजमध्ये विकत्थसे<BR>
&nbsp;<FONT COLOR="GREEN" SIZE="-1">17</FONT>
 यथा तुदसि मर्माणि वाक्शरैर इह नॊ भृशम<BR>
&nbsp;&nbsp;&nbsp;&nbsp; तथा समारयिता ते ऽहं कृन्तन मर्माणि संयुगे<BR>
&nbsp;<FONT COLOR="GREEN" SIZE="-1">18</FONT>
 ये च तवाम अनुवर्तन्ते कामलॊभवशानुगाः<BR>
&nbsp;&nbsp;&nbsp;&nbsp; गॊप्तारः सानुबन्धांस तान नेष्यामि यमसादनम<BR>
&nbsp;<FONT COLOR="GREEN" SIZE="-1">19</FONT>
  वैशंपायन उवाच<BR>
&nbsp;&nbsp;&nbsp;&nbsp; एवं बरुवाणम अजिनैर विवासितं; दुःखाभिभूतं परिनृत्यति सम<BR>
&nbsp;&nbsp;&nbsp;&nbsp; मध्ये कुरूणां धर्मनिबद्धमार्गं; गौर गौर इति समाह्वयन मुक्तलज्जः<BR>
&nbsp;<FONT COLOR="GREEN" SIZE="-1">20</FONT>
  भीमसेन उवाच<BR>
&nbsp;&nbsp;&nbsp;&nbsp; नृशंसं परुषं करूरं शक्यं दुःशासन तवया<BR>
&nbsp;&nbsp;&nbsp;&nbsp; निकृत्या हि धनं लब्ध्वा कॊ विकत्थितुम अर्हति<BR>
&nbsp;<FONT COLOR="GREEN" SIZE="-1">21</FONT>
 मा ह सम सुकृताँल लॊकान गच्छेत पार्थॊ वृकॊदरः<BR>
&nbsp;&nbsp;&nbsp;&nbsp; यदि वक्षसि भित्त्वा ते न पिबेच छॊणितं रणे<BR>
&nbsp;<FONT COLOR="GREEN" SIZE="-1">22</FONT>
 धार्तराष्ट्रान रणे हत्वा मिषतां सर्वधन्विनाम<BR>
&nbsp;&nbsp;&nbsp;&nbsp; शमं गन्तास्मि नचिरात सत्यम एतद बरवीमि वः<BR>
&nbsp;<FONT COLOR="GREEN" SIZE="-1">23</FONT>
  वैशंपायन उवाच<BR>
&nbsp;&nbsp;&nbsp;&nbsp; तस्य राजा सिंहगतेः सखेलं; दुर्यॊधनॊ भीमसेनस्य हर्षात<BR>
&nbsp;&nbsp;&nbsp;&nbsp; गतिं सवगत्यानुचकार मन्दॊ; निर्गच्छतां पाण्डवानां सभायाः<BR>
&nbsp;<FONT COLOR="GREEN" SIZE="-1">24</FONT>
 नैतावता कृतम इत्य अब्रवीत तं; वृकॊदरः संनिवृत्तार्धकायः<BR>
&nbsp;&nbsp;&nbsp;&nbsp; शीघ्रं हि तवा निहतं सानुबन्धं; संस्मार्याहं परतिवक्ष्यामि मूढ<BR>
&nbsp;<FONT COLOR="GREEN" SIZE="-1">25</FONT>
 एतत समीक्ष्यात्मनि चावमानं; नियम्य मन्युं बलवान स मानी<BR>
&nbsp;&nbsp;&nbsp;&nbsp; राजानुगः संसदि कौरवाणां; विनिष्क्रमन वाक्यम उवाच भीमः<BR>
&nbsp;<FONT COLOR="GREEN" SIZE="-1">26</FONT>
 अहं दुर्यॊधनं हन्ता कर्णं हन्ता धनंजयः<BR>
&nbsp;&nbsp;&nbsp;&nbsp; शकुनिं चाक्षकितवं सहदेवॊ हनिष्यति<BR>
&nbsp;<FONT COLOR="GREEN" SIZE="-1">27</FONT>
 इदं च भूयॊ वक्ष्यामि सभामध्ये बृहद वचः<BR>
&nbsp;&nbsp;&nbsp;&nbsp; सत्यं देवाः करिष्यन्ति यन नॊ युद्धं भविष्यति<BR>
&nbsp;<FONT COLOR="GREEN" SIZE="-1">28</FONT>
 सुयॊधनम इमं पापं हन्तास्मि गदया युधि<BR>
&nbsp;&nbsp;&nbsp;&nbsp; शिरः पादेन चास्याहम अधिष्ठास्यामि भूतले<BR>
&nbsp;<FONT COLOR="GREEN" SIZE="-1">29</FONT>
 वाक्यशूरस्य चैवास्य परुषस्य दुरात्मनः<BR>
&nbsp;&nbsp;&nbsp;&nbsp; दुःशासनस्य रुधिरं पातास्मि मृगराड इव<BR>
&nbsp;<FONT COLOR="GREEN" SIZE="-1">30</FONT>
  अर्जुन उवाच<BR>
&nbsp;&nbsp;&nbsp;&nbsp; नैव वाचा वयवसितं भीम विज्ञायते सताम<BR>
&nbsp;&nbsp;&nbsp;&nbsp; इतश चतुर्दशे वर्षे दरष्टारॊ यद भविष्यति<BR>
&nbsp;<FONT COLOR="GREEN" SIZE="-1">31</FONT>
 दुर्यॊधनस्य कर्णस्य शकुनेश च दुरात्मनः<BR>
&nbsp;&nbsp;&nbsp;&nbsp; दुःशासनचतुर्थानां भूमिः पास्यति शॊणितम<BR>
&nbsp;<FONT COLOR="GREEN" SIZE="-1">32</FONT>
 असूयितारं वक्तारं परस्रष्टारं दुरात्मनाम<BR>
&nbsp;&nbsp;&nbsp;&nbsp; भीमसेन नियॊगात ते हन्ताहं कर्णम आहवे<BR>
&nbsp;<FONT COLOR="GREEN" SIZE="-1">33</FONT>
 अर्जुनः परतिजानीते भीमस्य परियकाम्यया<BR>
&nbsp;&nbsp;&nbsp;&nbsp; कर्णं कर्णानुगांश चैव रणे हन्तास्मि पत्रिभिः<BR>
&nbsp;<FONT COLOR="GREEN" SIZE="-1">34</FONT>
 ये चान्ये परतियॊत्स्यन्ति बुद्धिमॊहेन मां नृपाः<BR>
&nbsp;&nbsp;&nbsp;&nbsp; तांश च सर्वाञ शतैर बाणैर नेतास्मि यमसादनम<BR>
&nbsp;<FONT COLOR="GREEN" SIZE="-1">35</FONT>
 चलेद धि हिमवान सथानान निष्प्रभः सयाद दिवाकरः<BR>
&nbsp;&nbsp;&nbsp;&nbsp; शैत्यं सॊमात परणश्येत मत्सत्यं विचलेद यदि<BR>
&nbsp;<FONT COLOR="GREEN" SIZE="-1">36</FONT>
 न परदास्यति चेद राज्यम इतॊ वर्षे चतुर्दशे<BR>
&nbsp;&nbsp;&nbsp;&nbsp; दुर्यॊधनॊ हि सत्कृत्य सत्यम एतद भविष्यति<BR>
&nbsp;<FONT COLOR="GREEN" SIZE="-1">37</FONT>
  वैशंपायन उवाच<BR>
&nbsp;&nbsp;&nbsp;&nbsp; इत्य उक्तवति पार्थे तु शरीमान माद्रवतीसुतः<BR>
&nbsp;&nbsp;&nbsp;&nbsp; परगृह्य विपुलं बाहुं सहदेवः परतापवान<BR>
&nbsp;<FONT COLOR="GREEN" SIZE="-1">38</FONT>
 सौबलस्य वधं परेप्सुर इदं वचनम अब्रवीत<BR>
&nbsp;&nbsp;&nbsp;&nbsp; करॊधसंरक्तनयनॊ निःश्वसन्न इव पन्नगः<BR>
&nbsp;<FONT COLOR="GREEN" SIZE="-1">39</FONT>
 अक्षान यान मन्यसे मूढ गान्धाराणां यशॊहर<BR>
&nbsp;&nbsp;&nbsp;&nbsp; नैते ऽकषा निशिता बाणास तवयैते समरे वृताः<BR>
&nbsp;<FONT COLOR="GREEN" SIZE="-1">40</FONT>
 यथा चैवॊक्तवान भीमस तवाम उद्दिश्य सबान्धवम<BR>
&nbsp;&nbsp;&nbsp;&nbsp; कर्ताहं कर्मणस तस्य कुरु कार्याणि सर्वशः<BR>
&nbsp;<FONT COLOR="GREEN" SIZE="-1">41</FONT>
 हन्तास्मि तरसा युद्धे तवां विक्रम्य सबान्धवम<BR>
&nbsp;&nbsp;&nbsp;&nbsp; यदि सथास्यसि संग्रामे कषत्रधर्मेण सौबल<BR>
&nbsp;<FONT COLOR="GREEN" SIZE="-1">42</FONT>
 सहदेववचः शरुत्वा नकुलॊ ऽपि विशां पते<BR>
&nbsp;&nbsp;&nbsp;&nbsp; दर्शनीयतमॊ नॄणाम इदं वचनम अब्रवीत<BR>
&nbsp;<FONT COLOR="GREEN" SIZE="-1">43</FONT>
 सुतेयं यज्ञसेनस्य दयूते ऽसमिन धृतराष्ट्रजैः<BR>
&nbsp;&nbsp;&nbsp;&nbsp; यैर वाचः शराविता रूक्षाः सथितैर दुर्यॊधनप्रिये<BR>
&nbsp;<FONT COLOR="GREEN" SIZE="-1">44</FONT>
 तान धार्तराष्ट्रान दुर्वृत्तान मुमूर्षून कालचॊदितान<BR>
&nbsp;&nbsp;&nbsp;&nbsp; दर्शयिष्यामि भूयिष्ठम अहं वैवस्वतक्षयम<BR>
&nbsp;<FONT COLOR="GREEN" SIZE="-1">45</FONT>
 निदेशाद धर्मराजस्य दरौपद्याः पदवीं चरन<BR>
&nbsp;&nbsp;&nbsp;&nbsp; निर्धार्तराष्ट्रां पृथिवीं कर्तास्मि नचिराद इव<BR>
&nbsp;<FONT COLOR="GREEN" SIZE="-1">46</FONT>
 एवं ते पुरुषव्याघ्राः सर्वे वयायतबाहवः<BR>
&nbsp;&nbsp;&nbsp;&nbsp; परतिज्ञा बहुलाः कृत्वा धृतराष्ट्रम उपागमन<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  vaiśaṃpāyana uvāca<BR>
&nbsp;&nbsp;&nbsp;&nbsp;&nbsp; vanavāsāya cakrus te matiṃ pārthāḥ parājitāḥ<BR>
&nbsp;&nbsp;&nbsp;&nbsp;&nbsp; ajināny uttarīyāṇi jagṛhuś ca yathākramam<BR>
&nbsp;&nbsp;<FONT COLOR="GREEN" SIZE="-1">2</FONT>
 ajinaiḥ saṃvṛtān dṛṣṭvā hṛtarājyān ariṃdamān<BR>
&nbsp;&nbsp;&nbsp;&nbsp;&nbsp; prasthitān vanavāsāya tato duḥśāsano 'bravīt<BR>
&nbsp;&nbsp;<FONT COLOR="GREEN" SIZE="-1">3</FONT>
 pravṛttaṃ dhārtarāṣṭrasya cakraṃ rājño mahātmanaḥ<BR>
&nbsp;&nbsp;&nbsp;&nbsp;&nbsp; parābhūtāḥ pāṇḍuputrā vipattiṃ paramāṃ gatāḥ<BR>
&nbsp;&nbsp;<FONT COLOR="GREEN" SIZE="-1">4</FONT>
 adya devāḥ saṃprayātāḥ samair vartmabhir asthalaiḥ<BR>
&nbsp;&nbsp;&nbsp;&nbsp;&nbsp; guṇajyeṣṭhās tathā jyeṣṭhā bhūyāṃso yad vayaṃ paraiḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 narakaṃ pātitāḥ pārthā dīrghakālam anantakam<BR>
&nbsp;&nbsp;&nbsp;&nbsp;&nbsp; sukhāc ca hīnā rājyāc ca vinaṣṭāḥ śāśvatīḥ samāḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 balena mattā ye te sma dhārtarāṣṭrān prahāsiṣuḥ<BR>
&nbsp;&nbsp;&nbsp;&nbsp;&nbsp; te nirjitā hṛtadhanā vanam eṣyanti pāṇḍavāḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 citrān saṃnāhān avamuñcantu caiṣāṃ; vāsāṃsi divyāni ca bhānumanti<BR>
&nbsp;&nbsp;&nbsp;&nbsp;&nbsp; nivāsyantāṃ rurucarmāṇi sarve; yathā glahaṃ saubalasyābhyupetāḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 na santi lokeṣu pumāṃsa īdṛśā; ity eva ye bhāvitabuddhayaḥ sadā<BR>
&nbsp;&nbsp;&nbsp;&nbsp;&nbsp; jñāsyanti te tmānam ime 'dya pāṇḍavā; viparyaye ṣaṇḍhatilā ivāphalāḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 ayaṃ hi vāsodaya īdṛśānāṃ; manasvināṃ kaurava mā bhaved vaḥ<BR>
&nbsp;&nbsp;&nbsp;&nbsp;&nbsp; adīkṣitānām ajināni yadvad; balīyasāṃ paśyata pāṇḍavānām<BR>
&nbsp;&nbsp;<FONT COLOR="GREEN" SIZE="-1">10</FONT>
 mahāprājñaḥ somako yajñasenaḥ; kanyāṃ pāñcālīṃ pāṇḍavebhyaḥ pradāya<BR>
&nbsp;&nbsp;&nbsp;&nbsp; akārṣīd vai duṣkṛtaṃ neha santi; klībāḥ pārthāḥ patayo yājñasenyāḥ<BR>
&nbsp;<FONT COLOR="GREEN" SIZE="-1">11</FONT>
 sūkṣmān prāvārān ajināni coditān; dṛṣṭvāraṇye nirdhanān apratiṣṭhān<BR>
&nbsp;&nbsp;&nbsp;&nbsp; kāṃ tvaṃ prītiṃ lapsyase yājñaseni; patiṃ vṛṇīṣva yam ihānyam icchasi<BR>
&nbsp;<FONT COLOR="GREEN" SIZE="-1">12</FONT>
 ete hi sarve kuravaḥ sametāḥ; kṣāntā dāntāḥ sudraviṇopapannāḥ<BR>
&nbsp;&nbsp;&nbsp;&nbsp; eṣāṃ vṛṇīṣvaikatamaṃ patitve; na tvāṃ tapet kālaviparyayo 'yam<BR>
&nbsp;<FONT COLOR="GREEN" SIZE="-1">13</FONT>
 yathāphalāḥ ṣaṇḍhatilā yathā carmamayā mṛgāḥ<BR>
&nbsp;&nbsp;&nbsp;&nbsp; tathaiva pāṇḍavāḥ sarve yathā kākayavā api<BR>
&nbsp;<FONT COLOR="GREEN" SIZE="-1">14</FONT>
 kiṃ pāṇḍavāṃs tvaṃ patitān upāsse; moghaḥ śramaḥ ṣaṇḍhatilān upāsya<BR>
&nbsp;&nbsp;&nbsp;&nbsp; evaṃ nṛśaṃsaḥ paruṣāṇi pārthān; aśrāvayad dhṛtarāṣṭrasya putraḥ<BR>
&nbsp;<FONT COLOR="GREEN" SIZE="-1">15</FONT>
 tad vai śrutvā bhīmaseno 'tyamarṣī; nirbhartsyoccais taṃ nigṛhyaiva roṣāt<BR>
&nbsp;&nbsp;&nbsp;&nbsp; uvācedaṃ sahasaivopagamya; siṃho yathā haimavataḥ śṛgālam<BR>
&nbsp;<FONT COLOR="GREEN" SIZE="-1">16</FONT>
  bhīmasena uvāca<BR>
&nbsp;&nbsp;&nbsp;&nbsp; krūra pāpajanair juṣṭam akṛtārthaṃ prabhāṣase<BR>
&nbsp;&nbsp;&nbsp;&nbsp; gāndhāravidyayā hi tvaṃ rājamadhye vikatthase<BR>
&nbsp;<FONT COLOR="GREEN" SIZE="-1">17</FONT>
 yathā tudasi marmāṇi vākśarair iha no bhṛśam<BR>
&nbsp;&nbsp;&nbsp;&nbsp; tathā smārayitā te 'haṃ kṛntan marmāṇi saṃyuge<BR>
&nbsp;<FONT COLOR="GREEN" SIZE="-1">18</FONT>
 ye ca tvām anuvartante kāmalobhavaśānugāḥ<BR>
&nbsp;&nbsp;&nbsp;&nbsp; goptāraḥ sānubandhāṃs tān neṣyāmi yamasādanam<BR>
&nbsp;<FONT COLOR="GREEN" SIZE="-1">19</FONT>
  vaiśaṃpāyana uvāca<BR>
&nbsp;&nbsp;&nbsp;&nbsp; evaṃ bruvāṇam ajinair vivāsitaṃ; duḥkhābhibhūtaṃ parinṛtyati sma<BR>
&nbsp;&nbsp;&nbsp;&nbsp; madhye kurūṇāṃ dharmanibaddhamārgaṃ; gaur gaur iti smāhvayan muktalajjaḥ<BR>
&nbsp;<FONT COLOR="GREEN" SIZE="-1">20</FONT>
  bhīmasena uvāca<BR>
&nbsp;&nbsp;&nbsp;&nbsp; nṛśaṃsaṃ paruṣaṃ krūraṃ śakyaṃ duḥśāsana tvayā<BR>
&nbsp;&nbsp;&nbsp;&nbsp; nikṛtyā hi dhanaṃ labdhvā ko vikatthitum arhati<BR>
&nbsp;<FONT COLOR="GREEN" SIZE="-1">21</FONT>
 mā ha sma sukṛtāṁl lokān gacchet pārtho vṛkodaraḥ<BR>
&nbsp;&nbsp;&nbsp;&nbsp; yadi vakṣasi bhittvā te na pibec choṇitaṃ raṇe<BR>
&nbsp;<FONT COLOR="GREEN" SIZE="-1">22</FONT>
 dhārtarāṣṭrān raṇe hatvā miṣatāṃ sarvadhanvinām<BR>
&nbsp;&nbsp;&nbsp;&nbsp; śamaṃ gantāsmi nacirāt satyam etad bravīmi vaḥ<BR>
&nbsp;<FONT COLOR="GREEN" SIZE="-1">23</FONT>
  vaiśaṃpāyana uvāca<BR>
&nbsp;&nbsp;&nbsp;&nbsp; tasya rājā siṃhagateḥ sakhelaṃ; duryodhano bhīmasenasya harṣāt<BR>
&nbsp;&nbsp;&nbsp;&nbsp; gatiṃ svagatyānucakāra mando; nirgacchatāṃ pāṇḍavānāṃ sabhāyāḥ<BR>
&nbsp;<FONT COLOR="GREEN" SIZE="-1">24</FONT>
 naitāvatā kṛtam ity abravīt taṃ; vṛkodaraḥ saṃnivṛttārdhakāyaḥ<BR>
&nbsp;&nbsp;&nbsp;&nbsp; śīghraṃ hi tvā nihataṃ sānubandhaṃ; saṃsmāryāhaṃ prativakṣyāmi mūḍha<BR>
&nbsp;<FONT COLOR="GREEN" SIZE="-1">25</FONT>
 etat samīkṣyātmani cāvamānaṃ; niyamya manyuṃ balavān sa mānī<BR>
&nbsp;&nbsp;&nbsp;&nbsp; rājānugaḥ saṃsadi kauravāṇāṃ; viniṣkraman vākyam uvāca bhīmaḥ<BR>
&nbsp;<FONT COLOR="GREEN" SIZE="-1">26</FONT>
 ahaṃ duryodhanaṃ hantā karṇaṃ hantā dhanaṃjayaḥ<BR>
&nbsp;&nbsp;&nbsp;&nbsp; śakuniṃ cākṣakitavaṃ sahadevo haniṣyati<BR>
&nbsp;<FONT COLOR="GREEN" SIZE="-1">27</FONT>
 idaṃ ca bhūyo vakṣyāmi sabhāmadhye bṛhad vacaḥ<BR>
&nbsp;&nbsp;&nbsp;&nbsp; satyaṃ devāḥ kariṣyanti yan no yuddhaṃ bhaviṣyati<BR>
&nbsp;<FONT COLOR="GREEN" SIZE="-1">28</FONT>
 suyodhanam imaṃ pāpaṃ hantāsmi gadayā yudhi<BR>
&nbsp;&nbsp;&nbsp;&nbsp; śiraḥ pādena cāsyāham adhiṣṭhāsyāmi bhūtale<BR>
&nbsp;<FONT COLOR="GREEN" SIZE="-1">29</FONT>
 vākyaśūrasya caivāsya paruṣasya durātmanaḥ<BR>
&nbsp;&nbsp;&nbsp;&nbsp; duḥśāsanasya rudhiraṃ pātāsmi mṛgarāḍ iva<BR>
&nbsp;<FONT COLOR="GREEN" SIZE="-1">30</FONT>
  arjuna uvāca<BR>
&nbsp;&nbsp;&nbsp;&nbsp; naiva vācā vyavasitaṃ bhīma vijñāyate satām<BR>
&nbsp;&nbsp;&nbsp;&nbsp; itaś caturdaśe varṣe draṣṭāro yad bhaviṣyati<BR>
&nbsp;<FONT COLOR="GREEN" SIZE="-1">31</FONT>
 duryodhanasya karṇasya śakuneś ca durātmanaḥ<BR>
&nbsp;&nbsp;&nbsp;&nbsp; duḥśāsanacaturthānāṃ bhūmiḥ pāsyati śoṇitam<BR>
&nbsp;<FONT COLOR="GREEN" SIZE="-1">32</FONT>
 asūyitāraṃ vaktāraṃ prasraṣṭāraṃ durātmanām<BR>
&nbsp;&nbsp;&nbsp;&nbsp; bhīmasena niyogāt te hantāhaṃ karṇam āhave<BR>
&nbsp;<FONT COLOR="GREEN" SIZE="-1">33</FONT>
 arjunaḥ pratijānīte bhīmasya priyakāmyayā<BR>
&nbsp;&nbsp;&nbsp;&nbsp; karṇaṃ karṇānugāṃś caiva raṇe hantāsmi patribhiḥ<BR>
&nbsp;<FONT COLOR="GREEN" SIZE="-1">34</FONT>
 ye cānye pratiyotsyanti buddhimohena māṃ nṛpāḥ<BR>
&nbsp;&nbsp;&nbsp;&nbsp; tāṃś ca sarvāñ śatair bāṇair netāsmi yamasādanam<BR>
&nbsp;<FONT COLOR="GREEN" SIZE="-1">35</FONT>
 caled dhi himavān sthānān niṣprabhaḥ syād divākaraḥ<BR>
&nbsp;&nbsp;&nbsp;&nbsp; śaityaṃ somāt praṇaśyeta matsatyaṃ vicaled yadi<BR>
&nbsp;<FONT COLOR="GREEN" SIZE="-1">36</FONT>
 na pradāsyati ced rājyam ito varṣe caturdaśe<BR>
&nbsp;&nbsp;&nbsp;&nbsp; duryodhano hi satkṛtya satyam etad bhaviṣyati<BR>
&nbsp;<FONT COLOR="GREEN" SIZE="-1">37</FONT>
  vaiśaṃpāyana uvāca<BR>
&nbsp;&nbsp;&nbsp;&nbsp; ity uktavati pārthe tu śrīmān mādravatīsutaḥ<BR>
&nbsp;&nbsp;&nbsp;&nbsp; pragṛhya vipulaṃ bāhuṃ sahadevaḥ pratāpavān<BR>
&nbsp;<FONT COLOR="GREEN" SIZE="-1">38</FONT>
 saubalasya vadhaṃ prepsur idaṃ vacanam abravīt<BR>
&nbsp;&nbsp;&nbsp;&nbsp; krodhasaṃraktanayano niḥśvasann iva pannagaḥ<BR>
&nbsp;<FONT COLOR="GREEN" SIZE="-1">39</FONT>
 akṣān yān manyase mūḍha gāndhārāṇāṃ yaśohara<BR>
&nbsp;&nbsp;&nbsp;&nbsp; naite 'kṣā niśitā bāṇās tvayaite samare vṛtāḥ<BR>
&nbsp;<FONT COLOR="GREEN" SIZE="-1">40</FONT>
 yathā caivoktavān bhīmas tvām uddiśya sabāndhavam<BR>
&nbsp;&nbsp;&nbsp;&nbsp; kartāhaṃ karmaṇas tasya kuru kāryāṇi sarvaśaḥ<BR>
&nbsp;<FONT COLOR="GREEN" SIZE="-1">41</FONT>
 hantāsmi tarasā yuddhe tvāṃ vikramya sabāndhavam<BR>
&nbsp;&nbsp;&nbsp;&nbsp; yadi sthāsyasi saṃgrāme kṣatradharmeṇa saubala<BR>
&nbsp;<FONT COLOR="GREEN" SIZE="-1">42</FONT>
 sahadevavacaḥ śrutvā nakulo 'pi viśāṃ pate<BR>
&nbsp;&nbsp;&nbsp;&nbsp; darśanīyatamo nṝṇām idaṃ vacanam abravīt<BR>
&nbsp;<FONT COLOR="GREEN" SIZE="-1">43</FONT>
 suteyaṃ yajñasenasya dyūte 'smin dhṛtarāṣṭrajaiḥ<BR>
&nbsp;&nbsp;&nbsp;&nbsp; yair vācaḥ śrāvitā rūkṣāḥ sthitair duryodhanapriye<BR>
&nbsp;<FONT COLOR="GREEN" SIZE="-1">44</FONT>
 tān dhārtarāṣṭrān durvṛttān mumūrṣūn kālacoditān<BR>
&nbsp;&nbsp;&nbsp;&nbsp; darśayiṣyāmi bhūyiṣṭham ahaṃ vaivasvatakṣayam<BR>
&nbsp;<FONT COLOR="GREEN" SIZE="-1">45</FONT>
 nideśād dharmarājasya draupadyāḥ padavīṃ caran<BR>
&nbsp;&nbsp;&nbsp;&nbsp; nirdhārtarāṣṭrāṃ pṛthivīṃ kartāsmi nacirād iva<BR>
&nbsp;<FONT COLOR="GREEN" SIZE="-1">46</FONT>
 evaṃ te puruṣavyāghrāḥ sarve vyāyatabāhavaḥ<BR>
&nbsp;&nbsp;&nbsp;&nbsp; pratijñā bahulāḥ kṛtvā dhṛtarāṣṭram upāgaman<BR>
</TD>
</TR>
</TABLE>
<P><HR>
<CENTER>
<A HREF="mbs02069">Next: Chapter 69</A></CENTER>
</BODY>
</HTML>
