[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 3 Index](mbsi03) 
[Previous](mbs03075)  [Next](mbs03077) 

------------------------------------------------------------------------

[Book 3 in English](../m03/index)

------------------------------------------------------------------------

# The Mahabharata in Sanskrit

### Book 3 Chapter 76

  1 बृहदश्व उवाच  
      अथ तां वयुषितॊ रात्रिं नलॊ राजा सवलंकृतः  
      वैदर्भ्या सहितः काल्यं ददर्श वसुधाधिपम  
  2 ततॊ ऽभिवादयाम आस परयतः शवशुरं नलः  
      तस्यानु दमयन्ती च ववन्दे पितरं शुभा  
  3 तं भीमः परतिजग्राह पुत्रवत परया मुदा  
      यथार्हं पूजयित्वा तु समाश्वासयत परभुः  
      नलेन सहितां तत्र दमयन्तीं पतिव्रताम  
  4 ताम अर्हणां नलॊ राजा परतिगृह्य यथाविधि  
      परिचर्यां सवकां तस्मै यथावत परत्यवेदयत  
  5 ततॊ बभूव नगरे सुमहान हर्षनिस्वनः  
      जनस्य संप्रहृष्टस्य नलं दृष्ट्वा तथागतम  
  6 अशॊभयच च नगरं पताकाध्वजमालिनम  
      सिक्तसंमृष्टपुष्पाढ्या राजमार्गाः कृतास तदा  
  7 दवारि दवारि च पौराणां पुष्पभङ्गः परकल्पितः  
      अर्चितानि च सर्वाणि देवतायतनानि च  
  8 ऋतुपर्णॊ ऽपि शुश्राव बाहुकछद्मिनं नलम  
      दमयन्त्या समायुक्तं जहृषे च नराधिपः  
  9 तम आनाय्य नलॊ राजा कषमयाम आस पार्थिवम  
      स च तं कषमयाम आस हेतुभिर बुद्धिसंमतः  
  10 स सत्कृतॊ महीपालॊ नैषधं विस्मयान्वितः  
     दिष्ट्या समेतॊ दारैः सवैर भवान इत्य अभ्यनन्दत  
 11 कच चित तु नापराधं ते कृतवान अस्मि नैषध  
     अज्ञातवासं वसतॊ मद्गृहे निषधाधिप  
 12 यदि वा बुद्धिपूर्वाणि यद्य अबुद्धानि कानि चित  
     मया कृतान्य अकार्याणि तानि मे कषन्तुम अर्हसि  
 13 नल उवाच  
     न मे ऽपराधं कृतवांस तवं सवल्पम अपि पार्थिव  
     कृते ऽपि च न मे कॊपः कषन्तव्यं हि मया तव  
 14 पूर्वं हय असि सखा मे ऽसि संबन्धी च नराधिप  
     अत ऊर्ध्वं तु भूयस तवं परीतिम आहर्तुम अर्हसि  
 15 सर्वकामैः सुविहितः सुखम अस्म्य उषितस तवयि  
     न तथा सवगृहे राजन यथा तव गृहे सदा  
 16 इदं चैव हयज्ञानं तवदीयं मयि तिष्ठति  
     तद उपाकर्तुम इच्छामि मन्यसे यदि पार्थिव  
 17 एवम उक्त्वा ददौ विद्याम ऋतुपर्णाय नैषधः  
     स च तां परतिजग्राह विधिदृष्टेन कर्मणा  
 18 ततॊ गृह्याश्वहृदयं तदा भाङ्गस्वरिर नृपः  
     सूतम अन्यम उपादाय ययौ सवपुरम एव हि  
 19 ऋतुपर्णे परतिगते नलॊ राजा विशां पते  
     नगरे कुण्डिने कालं नातिदीर्घम इवावसत  

  1 bṛhadaśva uvāca  
      atha tāṃ vyuṣito rātriṃ nalo rājā svalaṃkṛtaḥ  
      vaidarbhyā sahitaḥ kālyaṃ dadarśa vasudhādhipam  
  2 tato 'bhivādayām āsa prayataḥ śvaśuraṃ nalaḥ  
      tasyānu damayantī ca vavande pitaraṃ śubhā  
  3 taṃ bhīmaḥ pratijagrāha putravat parayā mudā  
      yathārhaṃ pūjayitvā tu samāśvāsayata prabhuḥ  
      nalena sahitāṃ tatra damayantīṃ pativratām  
  4 tām arhaṇāṃ nalo rājā pratigṛhya yathāvidhi  
      paricaryāṃ svakāṃ tasmai yathāvat pratyavedayat  
  5 tato babhūva nagare sumahān harṣanisvanaḥ  
      janasya saṃprahṛṣṭasya nalaṃ dṛṣṭvā tathāgatam  
  6 aśobhayac ca nagaraṃ patākādhvajamālinam  
      siktasaṃmṛṣṭapuṣpāḍhyā rājamārgāḥ kṛtās tadā  
  7 dvāri dvāri ca paurāṇāṃ puṣpabhaṅgaḥ prakalpitaḥ  
      arcitāni ca sarvāṇi devatāyatanāni ca  
  8 ṛtuparṇo 'pi śuśrāva bāhukachadminaṃ nalam  
      damayantyā samāyuktaṃ jahṛṣe ca narādhipaḥ  
  9 tam ānāyya nalo rājā kṣamayām āsa pārthivam  
      sa ca taṃ kṣamayām āsa hetubhir buddhisaṃmataḥ  
  10 sa satkṛto mahīpālo naiṣadhaṃ vismayānvitaḥ  
     diṣṭyā sameto dāraiḥ svair bhavān ity abhyanandata  
 11 kac cit tu nāparādhaṃ te kṛtavān asmi naiṣadha  
     ajñātavāsaṃ vasato madgṛhe niṣadhādhipa  
 12 yadi vā buddhipūrvāṇi yady abuddhāni kāni cit  
     mayā kṛtāny akāryāṇi tāni me kṣantum arhasi  
 13 nala uvāca  
     na me 'parādhaṃ kṛtavāṃs tvaṃ svalpam api pārthiva  
     kṛte 'pi ca na me kopaḥ kṣantavyaṃ hi mayā tava  
 14 pūrvaṃ hy asi sakhā me 'si saṃbandhī ca narādhipa  
     ata ūrdhvaṃ tu bhūyas tvaṃ prītim āhartum arhasi  
 15 sarvakāmaiḥ suvihitaḥ sukham asmy uṣitas tvayi  
     na tathā svagṛhe rājan yathā tava gṛhe sadā  
 16 idaṃ caiva hayajñānaṃ tvadīyaṃ mayi tiṣṭhati  
     tad upākartum icchāmi manyase yadi pārthiva  
 17 evam uktvā dadau vidyām ṛtuparṇāya naiṣadhaḥ  
     sa ca tāṃ pratijagrāha vidhidṛṣṭena karmaṇā  
 18 tato gṛhyāśvahṛdayaṃ tadā bhāṅgasvarir nṛpaḥ  
     sūtam anyam upādāya yayau svapuram eva hi  
 19 ṛtuparṇe pratigate nalo rājā viśāṃ pate  
     nagare kuṇḍine kālaṃ nātidīrgham ivāvasat  

------------------------------------------------------------------------

[Next: Chapter 77](mbs03077)
