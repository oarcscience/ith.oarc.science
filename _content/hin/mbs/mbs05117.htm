<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 117</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi05.htm">Book 5 Index</A>&nbsp;
<A HREF="mbs05116.htm">Previous</A>&nbsp;
<A HREF="mbs05118.htm">Next</A>&nbsp;
</CENTER>
<HR>
</P>
<CENTER>
<A HREF="../m05/index.htm">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 117
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [न]<BR>
&nbsp;&nbsp;&nbsp;&nbsp;&nbsp; गालवं वैनतेयॊ ऽथ परहसन्न इदम अब्रवीत<BR>
&nbsp;&nbsp;&nbsp;&nbsp;&nbsp; दिष्ट्या कृतार्थं पश्यामि भवन्तम इह वै दविज<BR>
&nbsp;&nbsp;<FONT COLOR="GREEN" SIZE="-1">2</FONT>
 गालवस तु वचः शरुत्वा वैनतेयेन भाषितम<BR>
&nbsp;&nbsp;&nbsp;&nbsp;&nbsp; चतुर्भागावशिष्टं तद आचख्यौ कार्यम अस्य हि<BR>
&nbsp;&nbsp;<FONT COLOR="GREEN" SIZE="-1">3</FONT>
 सुपर्णस तव अब्रवीद एनं गालवं पततां वरः<BR>
&nbsp;&nbsp;&nbsp;&nbsp;&nbsp; परयत्नस ते न कर्तव्यॊ नैष संपत्स्यते तव<BR>
&nbsp;&nbsp;<FONT COLOR="GREEN" SIZE="-1">4</FONT>
 पुरा हि कन्यकुब्जे वै गाधेः सत्यवतीं सुताम<BR>
&nbsp;&nbsp;&nbsp;&nbsp;&nbsp; भार्यार्थे ऽवरयत कन्याम ऋचीकस तेन भाषितः<BR>
&nbsp;&nbsp;<FONT COLOR="GREEN" SIZE="-1">5</FONT>
 एकतः शयाम कर्णानां हयानां चन्द्र वर्चसाम<BR>
&nbsp;&nbsp;&nbsp;&nbsp;&nbsp; भगवन दीयतां मह्यं सहस्रम इति गालव<BR>
&nbsp;&nbsp;<FONT COLOR="GREEN" SIZE="-1">6</FONT>
 ऋचीकस तु तथेत्य उक्त्वा वरुणस्यालयं गतः<BR>
&nbsp;&nbsp;&nbsp;&nbsp;&nbsp; अश्वतीर्थे हयाँल लब्ध्वा दत्तवान पार्थिवाय वै<BR>
&nbsp;&nbsp;<FONT COLOR="GREEN" SIZE="-1">7</FONT>
 इष्ट्वा ते पुण्डरीकेण दत्ता राज्ञा दविजातिषु<BR>
&nbsp;&nbsp;&nbsp;&nbsp;&nbsp; तेभ्यॊ दवे दवे शते करीत्वा पराप्तास ते पार्थिवैस तदा<BR>
&nbsp;&nbsp;<FONT COLOR="GREEN" SIZE="-1">8</FONT>
 अपराण्य अपि चत्वारि शतानि दविजसत्तम<BR>
&nbsp;&nbsp;&nbsp;&nbsp;&nbsp; नीयमानानि संतारे हृतान्य आसन वितस्तया<BR>
&nbsp;&nbsp;&nbsp;&nbsp;&nbsp; एवं न शक्यम अप्राप्यं पराप्तुं गालव कर्हि चित<BR>
&nbsp;&nbsp;<FONT COLOR="GREEN" SIZE="-1">9</FONT>
 इमाम अश्वशताभ्यां वै दवाभ्यं तस्मै निवेदय<BR>
&nbsp;&nbsp;&nbsp;&nbsp;&nbsp; विश्वामित्राय धर्मात्मन षड्भिर अश्वशतैः सह<BR>
&nbsp;&nbsp;&nbsp;&nbsp;&nbsp; ततॊ ऽसि गतसंमॊहः कृतकृत्यॊ दविजर्षभ<BR>
&nbsp;&nbsp;<FONT COLOR="GREEN" SIZE="-1">10</FONT>
 गालवस तं तथेत्य उक्त्वा सुपर्णसहितस ततः<BR>
&nbsp;&nbsp;&nbsp;&nbsp; आदायाश्वांश च कन्यां च विश्मामित्रम उपागमत<BR>
&nbsp;<FONT COLOR="GREEN" SIZE="-1">11</FONT>
 अश्वानां काङ्क्षितार्थानां षड इमानि शतानि वै<BR>
&nbsp;&nbsp;&nbsp;&nbsp; शतद्वयेन कन्येयं भवता परतिगृह्यताम<BR>
&nbsp;<FONT COLOR="GREEN" SIZE="-1">12</FONT>
 अस्यां राजर्षिभिः पुत्रा जाता वै धार्मिकास तरयः<BR>
&nbsp;&nbsp;&nbsp;&nbsp; चतुर्थं जनयत्व एकं भवान अपि नरॊत्तम<BR>
&nbsp;<FONT COLOR="GREEN" SIZE="-1">13</FONT>
 पूर्णान्य एवं शतान्य अष्टौ तुरगाणां भवन्तु ते<BR>
&nbsp;&nbsp;&nbsp;&nbsp; भवतॊ हय अनृणॊ भूत्वा तपः कुर्यां यथासुखम<BR>
&nbsp;<FONT COLOR="GREEN" SIZE="-1">14</FONT>
  [न]<BR>
&nbsp;&nbsp;&nbsp;&nbsp; विश्वामित्रस तु तं दृष्ट्वा गालवं सह पक्षिणा<BR>
&nbsp;&nbsp;&nbsp;&nbsp; कन्यां च तां वरारॊहाम इदम इत्य अब्रवीद वचः<BR>
&nbsp;<FONT COLOR="GREEN" SIZE="-1">15</FONT>
 किम इयं पूर्वम एवेह न दत्ता मम गालव<BR>
&nbsp;&nbsp;&nbsp;&nbsp; पुत्रा ममैव चत्वारॊ भवेयुः कुलभावनाः<BR>
&nbsp;<FONT COLOR="GREEN" SIZE="-1">16</FONT>
 परतिगृह्णामि ते कन्याम एकपुत्र फलाय वै<BR>
&nbsp;&nbsp;&nbsp;&nbsp; अश्वाश चाश्रमम आसाद्य तिष्ठन्तु मम सर्वशः<BR>
&nbsp;<FONT COLOR="GREEN" SIZE="-1">17</FONT>
 स तया रममाणॊ ऽथ विश्वामित्रॊ महाद्युतिः<BR>
&nbsp;&nbsp;&nbsp;&nbsp; आत्मजं जनयाम आस माधवी पुत्रम अष्टकम<BR>
&nbsp;<FONT COLOR="GREEN" SIZE="-1">18</FONT>
 जातमात्रं सुतं तं च विश्वामित्रॊ महाद्युतिः<BR>
&nbsp;&nbsp;&nbsp;&nbsp; संयॊज्यार्थैस तथा धर्मैर अश्वैस तैः समयॊजयत<BR>
&nbsp;<FONT COLOR="GREEN" SIZE="-1">19</FONT>
 अथाष्टकः पुरं परायात तदा सॊमपुरप्रभम<BR>
&nbsp;&nbsp;&nbsp;&nbsp; निर्यात्य कन्यां शिष्याय कौशिकॊ ऽपि वनं ययौ<BR>
&nbsp;<FONT COLOR="GREEN" SIZE="-1">20</FONT>
 गालवॊ ऽपि सुपर्णेन सह निर्यात्य दक्षिणाम<BR>
&nbsp;&nbsp;&nbsp;&nbsp; मनसाभिप्रतीतेन कन्याम इदम उवाच ह<BR>
&nbsp;<FONT COLOR="GREEN" SIZE="-1">21</FONT>
 जातॊ दानपतिः पुत्रस तवया शूरस तथापरः<BR>
&nbsp;&nbsp;&nbsp;&nbsp; सत्यधर्मरतश चान्यॊ यज्वा चापि तथापरः<BR>
&nbsp;<FONT COLOR="GREEN" SIZE="-1">22</FONT>
 तद आगच्छ वरारॊहे तारितस ते पिता सुतैः<BR>
&nbsp;&nbsp;&nbsp;&nbsp; चत्वारश चैव राजानस तथाहं च सुमध्यमे<BR>
&nbsp;<FONT COLOR="GREEN" SIZE="-1">23</FONT>
 गालवस तव अभ्यनुज्ञाय सुपर्णं पन्नगाशनम<BR>
&nbsp;&nbsp;&nbsp;&nbsp; पितुर निर्यात्य तां कन्यां परययौ वनम एव ह<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [n]<BR>
&nbsp;&nbsp;&nbsp;&nbsp;&nbsp; gālavaṃ vainateyo 'tha prahasann idam abravīt<BR>
&nbsp;&nbsp;&nbsp;&nbsp;&nbsp; diṣṭyā kṛtārthaṃ paśyāmi bhavantam iha vai dvija<BR>
&nbsp;&nbsp;<FONT COLOR="GREEN" SIZE="-1">2</FONT>
 gālavas tu vacaḥ śrutvā vainateyena bhāṣitam<BR>
&nbsp;&nbsp;&nbsp;&nbsp;&nbsp; caturbhāgāvaśiṣṭaṃ tad ācakhyau kāryam asya hi<BR>
&nbsp;&nbsp;<FONT COLOR="GREEN" SIZE="-1">3</FONT>
 suparṇas tv abravīd enaṃ gālavaṃ patatāṃ varaḥ<BR>
&nbsp;&nbsp;&nbsp;&nbsp;&nbsp; prayatnas te na kartavyo naiṣa saṃpatsyate tava<BR>
&nbsp;&nbsp;<FONT COLOR="GREEN" SIZE="-1">4</FONT>
 purā hi kanyakubje vai gādheḥ satyavatīṃ sutām<BR>
&nbsp;&nbsp;&nbsp;&nbsp;&nbsp; bhāryārthe 'varayat kanyām ṛcīkas tena bhāṣitaḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 ekataḥ śyāma karṇānāṃ hayānāṃ candra varcasām<BR>
&nbsp;&nbsp;&nbsp;&nbsp;&nbsp; bhagavan dīyatāṃ mahyaṃ sahasram iti gālava<BR>
&nbsp;&nbsp;<FONT COLOR="GREEN" SIZE="-1">6</FONT>
 ṛcīkas tu tathety uktvā varuṇasyālayaṃ gataḥ<BR>
&nbsp;&nbsp;&nbsp;&nbsp;&nbsp; aśvatīrthe hayāṁl labdhvā dattavān pārthivāya vai<BR>
&nbsp;&nbsp;<FONT COLOR="GREEN" SIZE="-1">7</FONT>
 iṣṭvā te puṇḍarīkeṇa dattā rājñā dvijātiṣu<BR>
&nbsp;&nbsp;&nbsp;&nbsp;&nbsp; tebhyo dve dve śate krītvā prāptās te pārthivais tadā<BR>
&nbsp;&nbsp;<FONT COLOR="GREEN" SIZE="-1">8</FONT>
 aparāṇy api catvāri śatāni dvijasattama<BR>
&nbsp;&nbsp;&nbsp;&nbsp;&nbsp; nīyamānāni saṃtāre hṛtāny āsan vitastayā<BR>
&nbsp;&nbsp;&nbsp;&nbsp;&nbsp; evaṃ na śakyam aprāpyaṃ prāptuṃ gālava karhi cit<BR>
&nbsp;&nbsp;<FONT COLOR="GREEN" SIZE="-1">9</FONT>
 imām aśvaśatābhyāṃ vai dvābhyaṃ tasmai nivedaya<BR>
&nbsp;&nbsp;&nbsp;&nbsp;&nbsp; viśvāmitrāya dharmātman ṣaḍbhir aśvaśataiḥ saha<BR>
&nbsp;&nbsp;&nbsp;&nbsp;&nbsp; tato 'si gatasaṃmohaḥ kṛtakṛtyo dvijarṣabha<BR>
&nbsp;&nbsp;<FONT COLOR="GREEN" SIZE="-1">10</FONT>
 gālavas taṃ tathety uktvā suparṇasahitas tataḥ<BR>
&nbsp;&nbsp;&nbsp;&nbsp; ādāyāśvāṃś ca kanyāṃ ca viśmāmitram upāgamat<BR>
&nbsp;<FONT COLOR="GREEN" SIZE="-1">11</FONT>
 aśvānāṃ kāṅkṣitārthānāṃ ṣaḍ imāni śatāni vai<BR>
&nbsp;&nbsp;&nbsp;&nbsp; śatadvayena kanyeyaṃ bhavatā pratigṛhyatām<BR>
&nbsp;<FONT COLOR="GREEN" SIZE="-1">12</FONT>
 asyāṃ rājarṣibhiḥ putrā jātā vai dhārmikās trayaḥ<BR>
&nbsp;&nbsp;&nbsp;&nbsp; caturthaṃ janayatv ekaṃ bhavān api narottama<BR>
&nbsp;<FONT COLOR="GREEN" SIZE="-1">13</FONT>
 pūrṇāny evaṃ śatāny aṣṭau turagāṇāṃ bhavantu te<BR>
&nbsp;&nbsp;&nbsp;&nbsp; bhavato hy anṛṇo bhūtvā tapaḥ kuryāṃ yathāsukham<BR>
&nbsp;<FONT COLOR="GREEN" SIZE="-1">14</FONT>
  [n]<BR>
&nbsp;&nbsp;&nbsp;&nbsp; viśvāmitras tu taṃ dṛṣṭvā gālavaṃ saha pakṣiṇā<BR>
&nbsp;&nbsp;&nbsp;&nbsp; kanyāṃ ca tāṃ varārohām idam ity abravīd vacaḥ<BR>
&nbsp;<FONT COLOR="GREEN" SIZE="-1">15</FONT>
 kim iyaṃ pūrvam eveha na dattā mama gālava<BR>
&nbsp;&nbsp;&nbsp;&nbsp; putrā mamaiva catvāro bhaveyuḥ kulabhāvanāḥ<BR>
&nbsp;<FONT COLOR="GREEN" SIZE="-1">16</FONT>
 pratigṛhṇāmi te kanyām ekaputra phalāya vai<BR>
&nbsp;&nbsp;&nbsp;&nbsp; aśvāś cāśramam āsādya tiṣṭhantu mama sarvaśaḥ<BR>
&nbsp;<FONT COLOR="GREEN" SIZE="-1">17</FONT>
 sa tayā ramamāṇo 'tha viśvāmitro mahādyutiḥ<BR>
&nbsp;&nbsp;&nbsp;&nbsp; ātmajaṃ janayām āsa mādhavī putram aṣṭakam<BR>
&nbsp;<FONT COLOR="GREEN" SIZE="-1">18</FONT>
 jātamātraṃ sutaṃ taṃ ca viśvāmitro mahādyutiḥ<BR>
&nbsp;&nbsp;&nbsp;&nbsp; saṃyojyārthais tathā dharmair aśvais taiḥ samayojayat<BR>
&nbsp;<FONT COLOR="GREEN" SIZE="-1">19</FONT>
 athāṣṭakaḥ puraṃ prāyāt tadā somapuraprabham<BR>
&nbsp;&nbsp;&nbsp;&nbsp; niryātya kanyāṃ śiṣyāya kauśiko 'pi vanaṃ yayau<BR>
&nbsp;<FONT COLOR="GREEN" SIZE="-1">20</FONT>
 gālavo 'pi suparṇena saha niryātya dakṣiṇām<BR>
&nbsp;&nbsp;&nbsp;&nbsp; manasābhipratītena kanyām idam uvāca ha<BR>
&nbsp;<FONT COLOR="GREEN" SIZE="-1">21</FONT>
 jāto dānapatiḥ putras tvayā śūras tathāparaḥ<BR>
&nbsp;&nbsp;&nbsp;&nbsp; satyadharmarataś cānyo yajvā cāpi tathāparaḥ<BR>
&nbsp;<FONT COLOR="GREEN" SIZE="-1">22</FONT>
 tad āgaccha varārohe tāritas te pitā sutaiḥ<BR>
&nbsp;&nbsp;&nbsp;&nbsp; catvāraś caiva rājānas tathāhaṃ ca sumadhyame<BR>
&nbsp;<FONT COLOR="GREEN" SIZE="-1">23</FONT>
 gālavas tv abhyanujñāya suparṇaṃ pannagāśanam<BR>
&nbsp;&nbsp;&nbsp;&nbsp; pitur niryātya tāṃ kanyāṃ prayayau vanam eva ha<BR>
</TD>
</TR>
</TABLE>
<P><HR>
<CENTER>
<A HREF="mbs05118.htm">Next: Chapter 118</A></CENTER>
</BODY>
</HTML>
