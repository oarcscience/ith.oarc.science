[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 4 Index](mbsi04) 
[Previous](mbs04048)  [Next](mbs04050) 

------------------------------------------------------------------------

[Book 4 in English](../m04/index)

------------------------------------------------------------------------

# The Mahabharata in Sanskrit

### Book 4 Chapter 49

  1 \[वै\]  
      स शत्रुसेनां तरसा परणुद्य; गास ता विजित्याथ धनुर्धराग्र्यः  
      दुर्यॊधनायाभिमुखं परयातॊ; भूयॊ ऽरजुनः परियम आजौ चिकीर्षन  
  2 गॊषु परयातासु जवेन मत्स्यान; किरीटिनं कृतकार्यं च मत्वा  
      दुर्यॊधनायाभिमुखं परयान्तं; कुरुप्रवीराः सहसाभिपेतुः  
  3 तेषाम अनीकानि बहूनि गाड्ढं; वयूढानि दृष्ट्वा बलुल धवजानि  
      मत्स्यस्य पुत्रं दविषतां निहन्ता; वैराटिम आमन्त्र्य ततॊ ऽभयुवाच  
  4 एतेन तूर्णं परतिपादयेमाञ; शवेतान हयान काञ्चनरश्मि यॊक्त्रान  
      जवेन सर्वेण कुरु परयत्नम; आसादयैतद रथसिंहवृन्दम  
  5 गजॊ गजेनेव मया दुरात्मा; यॊ यॊद्धुम आकाङ्क्षति सूतपुत्रः  
      तम एव मां परापय राजपुत्र; दुर्यॊधनापाश्रय जातदर्पम  
  6 स तैर हयैर वातजवैर बृहद भिः; पुत्रॊ विराटस्य सुवर्णकक्ष्यैः  
      विध्वंसयंस तद्रथिनाम अनीकं; ततॊ ऽवहत पाण्डवम आजिमध्ये  
  7 तं चित्रसेनॊ विशिखैर विपाठैः; संग्रामजिच छत्रुसहॊ जयश च  
      परत्युद्ययुर भारतम आपतन्तं; महारथाः कर्णम अभीप्समानाः  
  8 ततः स तेषां पुरुषप्रवीरः; शरासनार्चिः शरवेगतापः  
      वरातान रथानाम अदहत स मन्युर; वनं यथाग्निः कुरुपुंगवानाम  
  9 तस्मिंस तु युद्धे तुमुले परवृत्ते; पार्थं विकर्णॊ ऽतिरथं रथेन  
      विपाठ वर्षेण कुरुप्रवीरॊ; भीमेन भीमानुजम आससाद  
  10 ततॊ विकर्णस्य धनुर विकृष्य; जाम्बूनदाग्र्यॊपचितं दृढज्यम  
     अपातयद धवजम अस्य परमथ्य; छिन्नध्वजः सॊ ऽपय अपयाज जवेन  
 11 तं शात्रवाणां गणबाधितारं; कर्माणि कुर्वाणम अमानुषाणि  
     शत्रुं तपः कॊपम अमृष्यमाणः; समर्पयत कूर्मनखेन पार्थम  
 12 स तेन राज्ञातिरथेन विद्धॊ; विगाहमानॊ धवजिनीं कुरूणाम  
     शत्रुं तपं पञ्चभिर आशु विद्ध्वा; ततॊ ऽसय सूतं दशभिर जघान  
 13 ततः स विद्धॊ भरतर्षभेण; बाणेन गात्रावरणातिगेन  
     गतासुर आजौ निपपात भूमौ; नगॊ गनाग्राद इव वातरुग्णः  
 14 रथर्षभास ते तु रथर्षभेण; वीरा रणे वीरतरेण भग्नाः  
     चकम्पिरे वातवशेन काले; परकमिप्तानीव महावनानि  
 15 हतास तु पार्थेन नरप्रवीरा; भूमौ युवानः सुषुपुः सुवेषाः  
     वसु परदा वासवतुल्यवीर्याः; पराजिता वासव जेन संख्ये  
     सुवर्णकार्ष्णायस वर्म नद्धा; नागा यथा हैववताः परवृद्धाः  
 16 तथा स शत्रून समरे विनिघ्नन; गाण्डीवधन्वा पुरुषप्रवीरः  
     चचार संख्ये परदिशॊ दिशश च; दहन्न इवाग्निर वनम आतपान्ते  
 17 परकीर्णपर्णानि यथा वसन्ते; विशातयित्वात्यनिलॊ नुदन खे  
     तथा सपत्नान विकिरन किरीटी; चचार संख्ये ऽति रथॊ रथेन  
 18 शॊणाश्ववाहस्य हयान निहत्य; वैकर्तन भरातुर अदीनसत्त्वः  
     एकेन संग्रामजितः शरेण; शिरॊ जहाराथ किरीटमाली  
 19 तस्मिन हते भरातरि सूतपुत्रॊ; वैकर्तनॊ वीर्यम अथाददानः  
     परगृह्य दन्ताव इव नागराजॊ; महर्षभं वयाघ्र इवाभ्यधावत  
 20 स पाण्डवं दवादशभिः पृषत्कैर; वैकर्तनः शीघ्रम उपाजघान  
     विव्याध गात्रेषु हयांश च सर्वान; विराट पुत्रं च शरैर निजघ्ने  
 21 स हस्तिनेवाभिहतॊ गजेन्द्रः; परगृह्य भल्लान निशितान निषङ्गात  
     आ कर्ण पूर्णं च धनुर विकृष्य; विव्याध बाणैर अथ सूतपुत्रम  
 22 अथास्य बाहूरुशिरॊ ललाटं; गरीवां रथाङ्गानि परावमर्दी  
     सथितस्य बाणैर युधि निर्बिभेद; गाण्डीवमुक्तैर अशनिप्रकाशैः  
 23 स पार्थ मुक्तैर विशिखैः परणुन्नॊ; गजॊ गजेनेव जितस तरस्वी  
     विहाय संग्रामशिरः परयातॊ; वैकर्तनः पाण्डव बाणतप्तः  

  1 \[vai\]  
      sa śatrusenāṃ tarasā praṇudya; gās tā vijityātha
dhanurdharāgryaḥ  
      duryodhanāyābhimukhaṃ prayāto; bhūyo 'rjunaḥ priyam ājau
cikīrṣan  
  2 goṣu prayātāsu javena matsyān; kirīṭinaṃ kṛtakāryaṃ ca matvā  
      duryodhanāyābhimukhaṃ prayāntaṃ; kurupravīrāḥ sahasābhipetuḥ  
  3 teṣām anīkāni bahūni gāḍḍhaṃ; vyūḍhāni dṛṣṭvā balula dhvajāni  
      matsyasya putraṃ dviṣatāṃ nihantā; vairāṭim āmantrya tato
'bhyuvāca  
  4 etena tūrṇaṃ pratipādayemāñ; śvetān hayān kāñcanaraśmi yoktrān  
      javena sarveṇa kuru prayatnam; āsādayaitad rathasiṃhavṛndam  
  5 gajo gajeneva mayā durātmā; yo yoddhum ākāṅkṣati sūtaputraḥ  
      tam eva māṃ prāpaya rājaputra; duryodhanāpāśraya jātadarpam  
  6 sa tair hayair vātajavair bṛhad bhiḥ; putro virāṭasya
suvarṇakakṣyaiḥ  
      vidhvaṃsayaṃs tadrathinām anīkaṃ; tato 'vahat pāṇḍavam ājimadhye  
  7 taṃ citraseno viśikhair vipāṭhaiḥ; saṃgrāmajic chatrusaho jayaś ca  
      pratyudyayur bhāratam āpatantaṃ; mahārathāḥ karṇam abhīpsamānāḥ  
  8 tataḥ sa teṣāṃ puruṣapravīraḥ; śarāsanārciḥ śaravegatāpaḥ  
      vrātān rathānām adahat sa manyur; vanaṃ yathāgniḥ kurupuṃgavānām  
  9 tasmiṃs tu yuddhe tumule pravṛtte; pārthaṃ vikarṇo 'tirathaṃ
rathena  
      vipāṭha varṣeṇa kurupravīro; bhīmena bhīmānujam āsasāda  
  10 tato vikarṇasya dhanur vikṛṣya; jāmbūnadāgryopacitaṃ dṛḍhajyam  
     apātayad dhvajam asya pramathya; chinnadhvajaḥ so 'py apayāj
javena  
 11 taṃ śātravāṇāṃ gaṇabādhitāraṃ; karmāṇi kurvāṇam amānuṣāṇi  
     śatruṃ tapaḥ kopam amṛṣyamāṇaḥ; samarpayat kūrmanakhena pārtham  
 12 sa tena rājñātirathena viddho; vigāhamāno dhvajinīṃ kurūṇām  
     śatruṃ tapaṃ pañcabhir āśu viddhvā; tato 'sya sūtaṃ daśabhir
jaghāna  
 13 tataḥ sa viddho bharatarṣabheṇa; bāṇena gātrāvaraṇātigena  
     gatāsur ājau nipapāta bhūmau; nago ganāgrād iva vātarugṇaḥ  
 14 ratharṣabhās te tu ratharṣabheṇa; vīrā raṇe vīratareṇa bhagnāḥ  
     cakampire vātavaśena kāle; prakamiptānīva mahāvanāni  
 15 hatās tu pārthena narapravīrā; bhūmau yuvānaḥ suṣupuḥ suveṣāḥ  
     vasu pradā vāsavatulyavīryāḥ; parājitā vāsava jena saṃkhye  
     suvarṇakārṣṇāyasa varma naddhā; nāgā yathā haivavatāḥ pravṛddhāḥ  
 16 tathā sa śatrūn samare vinighnan; gāṇḍīvadhanvā puruṣapravīraḥ  
     cacāra saṃkhye pradiśo diśaś ca; dahann ivāgnir vanam ātapānte  
 17 prakīrṇaparṇāni yathā vasante; viśātayitvātyanilo nudan khe  
     tathā sapatnān vikiran kirīṭī; cacāra saṃkhye 'ti ratho rathena  
 18 śoṇāśvavāhasya hayān nihatya; vaikartana bhrātur adīnasattvaḥ  
     ekena saṃgrāmajitaḥ śareṇa; śiro jahārātha kirīṭamālī  
 19 tasmin hate bhrātari sūtaputro; vaikartano vīryam athādadānaḥ  
     pragṛhya dantāv iva nāgarājo; maharṣabhaṃ vyāghra ivābhyadhāvat  
 20 sa pāṇḍavaṃ dvādaśabhiḥ pṛṣatkair; vaikartanaḥ śīghram upājaghāna  
     vivyādha gātreṣu hayāṃś ca sarvān; virāṭa putraṃ ca śarair
nijaghne  
 21 sa hastinevābhihato gajendraḥ; pragṛhya bhallān niśitān niṣaṅgāt  
     ā karṇa pūrṇaṃ ca dhanur vikṛṣya; vivyādha bāṇair atha sūtaputram  
 22 athāsya bāhūruśiro lalāṭaṃ; grīvāṃ rathāṅgāni parāvamardī  
     sthitasya bāṇair yudhi nirbibheda; gāṇḍīvamuktair aśaniprakāśaiḥ  
 23 sa pārtha muktair viśikhaiḥ praṇunno; gajo gajeneva jitas tarasvī  
     vihāya saṃgrāmaśiraḥ prayāto; vaikartanaḥ pāṇḍava bāṇataptaḥ  

------------------------------------------------------------------------

[Next: Chapter 50](mbs04050)
