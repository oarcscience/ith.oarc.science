<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 8: Chapter 35</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi08">Book 8 Index</A>&nbsp;
<A HREF="mbs08034">Previous</A>&nbsp;
<A HREF="mbs08036">Next</A>&nbsp;
</CENTER>
<HR>
</P>
<CENTER>
<A HREF="../m08/index">Book 8 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 8<BR>Chapter 35
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [धृ]<BR>
&nbsp;&nbsp;&nbsp;&nbsp;&nbsp; सुदुष्करम इदं कर्मकृतं भीमेन संजय<BR>
&nbsp;&nbsp;&nbsp;&nbsp;&nbsp; येन कर्णॊ महाबाहू रथॊपस्थे निपातितः<BR>
&nbsp;&nbsp;<FONT COLOR="GREEN" SIZE="-1">2</FONT>
 कर्णॊ हय एकॊ रणे हन्ता सृञ्जयान पाण्डवैः सह<BR>
&nbsp;&nbsp;&nbsp;&nbsp;&nbsp; इति दुर्यॊधनः सूत पराब्रवीन मां मुहुर मुहुः<BR>
&nbsp;&nbsp;<FONT COLOR="GREEN" SIZE="-1">3</FONT>
 पराजितं तु राधेयं दृष्ट्वा भीमेन संयुगे<BR>
&nbsp;&nbsp;&nbsp;&nbsp;&nbsp; ततः परं किम अकरॊत पुत्रॊ दुर्यॊधनॊ मम<BR>
&nbsp;&nbsp;<FONT COLOR="GREEN" SIZE="-1">4</FONT>
  [स]<BR>
&nbsp;&nbsp;&nbsp;&nbsp;&nbsp; विभ्रान्तं परेक्ष्य राधेयं सूतपुत्रं महाहवे<BR>
&nbsp;&nbsp;&nbsp;&nbsp;&nbsp; महत्या सेनया राजन सॊदर्यान समभाषत<BR>
&nbsp;&nbsp;<FONT COLOR="GREEN" SIZE="-1">5</FONT>
 शीघ्रं गच्छत भद्रं वॊ राधेयं परिरक्षत<BR>
&nbsp;&nbsp;&nbsp;&nbsp;&nbsp; भीमसेनभयागाधे मज्जन्तं वयसनार्णवे<BR>
&nbsp;&nbsp;<FONT COLOR="GREEN" SIZE="-1">6</FONT>
 ते तु राज्ञः समादिष्टा भीमसेनजिघांसवः<BR>
&nbsp;&nbsp;&nbsp;&nbsp;&nbsp; अभ्यवर्तन्त संक्रुद्धाः पतंगा इव पावकम<BR>
&nbsp;&nbsp;<FONT COLOR="GREEN" SIZE="-1">7</FONT>
 शरुतायुर दुर्धरः कराथॊ विवित्सुर विकटः समः<BR>
&nbsp;&nbsp;&nbsp;&nbsp;&nbsp; निषङ्गी कवची पाशी तथा नन्दॊपनन्दकौ<BR>
&nbsp;&nbsp;<FONT COLOR="GREEN" SIZE="-1">8</FONT>
 दुष्प्रधर्षः सुबाहुश च वातवेगसुवर्चसौ<BR>
&nbsp;&nbsp;&nbsp;&nbsp;&nbsp; धनुर गराहॊ दुर्मदश च तथा सत्त्वसमः सहः<BR>
&nbsp;&nbsp;<FONT COLOR="GREEN" SIZE="-1">9</FONT>
 एते रथैः परिवृता वीर्यवन्तॊ महाबलाः<BR>
&nbsp;&nbsp;&nbsp;&nbsp;&nbsp; भीमसेनं समासाद्य समन्तात पर्यवारयन<BR>
&nbsp;&nbsp;&nbsp;&nbsp;&nbsp; ते वयमुञ्चञ शरव्रातान नाना लिङ्गान समन्ततः<BR>
&nbsp;&nbsp;<FONT COLOR="GREEN" SIZE="-1">10</FONT>
 स तैर अभ्यर्द्यमानस तु भीमसेनॊ महाबलः<BR>
&nbsp;&nbsp;&nbsp;&nbsp; तेषाम आपततां कषिप्रं सुतानां ते नराधिप<BR>
&nbsp;&nbsp;&nbsp;&nbsp; रथैः पञ्चाशता सार्धं पञ्चाशन नयहनद रथान<BR>
&nbsp;<FONT COLOR="GREEN" SIZE="-1">11</FONT>
 विवित्सॊस तु ततः करुद्धॊ भल्लेनापाहरच छिरः<BR>
&nbsp;&nbsp;&nbsp;&nbsp; सकुण्डल शिरस तराणं पूर्णचन्द्रॊपमं तदा<BR>
&nbsp;&nbsp;&nbsp;&nbsp; भीमेन च महाराज स पपात हतॊ भुवि<BR>
&nbsp;<FONT COLOR="GREEN" SIZE="-1">12</FONT>
 तं दृष्ट्वा निहतं शूरं भरातरः सर्वतः परभॊ<BR>
&nbsp;&nbsp;&nbsp;&nbsp; अब्भ्यद्रवन्त समरे भीमं भीमपराक्रमम<BR>
&nbsp;<FONT COLOR="GREEN" SIZE="-1">13</FONT>
 ततॊ ऽपराभ्यां भल्लाभ्यां पुत्रयॊस ते महाहवे<BR>
&nbsp;&nbsp;&nbsp;&nbsp; जहार समरे पराणान भीमॊ भीमपराक्रमः<BR>
&nbsp;<FONT COLOR="GREEN" SIZE="-1">14</FONT>
 तौ धराम अन्वपद्येतां वातरुग्णाव इव दरुमौ<BR>
&nbsp;&nbsp;&nbsp;&nbsp; विकटश च समश चॊभौ देवगर्भसमौ नृप<BR>
&nbsp;<FONT COLOR="GREEN" SIZE="-1">15</FONT>
 ततस तु तवरितॊ भीमः कराथं निन्ये यमक्षयम<BR>
&nbsp;&nbsp;&nbsp;&nbsp; नाराचेन सुतीक्ष्णेन स हतॊ नयपतद भुवि<BR>
&nbsp;<FONT COLOR="GREEN" SIZE="-1">16</FONT>
 हाहाकारस ततस तीव्रः संबभूव जनेश्वर<BR>
&nbsp;&nbsp;&nbsp;&nbsp; वध्यमानेषु ते राजंस तदा पुत्रेषु धन्विषु<BR>
&nbsp;<FONT COLOR="GREEN" SIZE="-1">17</FONT>
 तेषां संलुलिते सैन्ये भीमसेनॊ महाबलः<BR>
&nbsp;&nbsp;&nbsp;&nbsp; नन्दॊपनन्दौ समरे परापयद यमसादनम<BR>
&nbsp;<FONT COLOR="GREEN" SIZE="-1">18</FONT>
 ततस ते पराद्रवन भीताः पुत्रास ते विह्वली कृताः<BR>
&nbsp;&nbsp;&nbsp;&nbsp; भीमसेनं रणे दृष्ट्वा कालान्तकयमॊपमम<BR>
&nbsp;<FONT COLOR="GREEN" SIZE="-1">19</FONT>
 पुत्रांस ते निहतान दृष्ट्वा सूतपुत्रॊ महामनाः<BR>
&nbsp;&nbsp;&nbsp;&nbsp; हंसवर्णान हयान भूयः पराहिणॊद यत्र पाण्डवः<BR>
&nbsp;<FONT COLOR="GREEN" SIZE="-1">20</FONT>
 ते परेषिता महाराज मद्रराजेन वाजिनः<BR>
&nbsp;&nbsp;&nbsp;&nbsp; भीमसेनरथं पराप्य समसज्जन्त वेगिताः<BR>
&nbsp;<FONT COLOR="GREEN" SIZE="-1">21</FONT>
 स संनिपातस तुमुलॊ घॊररूपॊ विशां पते<BR>
&nbsp;&nbsp;&nbsp;&nbsp; आसीद रौद्रॊ महाराज कर्ण पाण्डवयॊर मृधे<BR>
&nbsp;<FONT COLOR="GREEN" SIZE="-1">22</FONT>
 दृष्ट्वा मम महाराज तौ समेतौ महारथौ<BR>
&nbsp;&nbsp;&nbsp;&nbsp; आसीद बुद्धिः कथं नूनम एतद अद्य भविष्यति<BR>
&nbsp;<FONT COLOR="GREEN" SIZE="-1">23</FONT>
 ततॊ मुहूर्ताद राजेन्द्र नातिकृच्छ्राद धसन्न इव<BR>
&nbsp;&nbsp;&nbsp;&nbsp; विरथं भीमकर्माणं भीमं कर्णश चकार ह<BR>
&nbsp;<FONT COLOR="GREEN" SIZE="-1">24</FONT>
 विरथॊ भरतश्रेष्ठः परहसन्न अनिलॊपमः<BR>
&nbsp;&nbsp;&nbsp;&nbsp; गदाहस्तॊ महाबाहुर अपतत सयन्दनॊत्तमात<BR>
&nbsp;<FONT COLOR="GREEN" SIZE="-1">25</FONT>
 नागान सप्तशतान राजान्न ईष दन्तान परहारिणः<BR>
&nbsp;&nbsp;&nbsp;&nbsp; वयधमत सहसा भीमः करुद्ध रूपाः परंतपः<BR>
&nbsp;<FONT COLOR="GREEN" SIZE="-1">26</FONT>
 दन्तवेष्टेषु नेत्रेषु कम्भेषु स कटेषु च<BR>
&nbsp;&nbsp;&nbsp;&nbsp; मर्मस्व अपि च मर्मज्ञॊ निनदन वयधमद भृशम<BR>
&nbsp;<FONT COLOR="GREEN" SIZE="-1">27</FONT>
 ततस ते पराद्रवन भीताः परतीपं परहिताः पुनः<BR>
&nbsp;&nbsp;&nbsp;&nbsp; महामात्रैस तम आवव्रुर मेघा इव दिवाकरम<BR>
&nbsp;<FONT COLOR="GREEN" SIZE="-1">28</FONT>
 तान स सप्तशतान नागान सारॊहायुध केतनान<BR>
&nbsp;&nbsp;&nbsp;&nbsp; भूमिष्ठॊ गदया जघ्ने शरन मेघान इवानिलः<BR>
&nbsp;<FONT COLOR="GREEN" SIZE="-1">29</FONT>
 ततः सुबल पुत्रस्य नागान अतिबलान पुनः<BR>
&nbsp;&nbsp;&nbsp;&nbsp; पॊथयाम आस कौन्तेयॊ दवापञ्चाशतम आहवे<BR>
&nbsp;<FONT COLOR="GREEN" SIZE="-1">30</FONT>
 तथा रथशतं साग्रं पत्तींश च शतशॊ ऽपरान<BR>
&nbsp;&nbsp;&nbsp;&nbsp; नयहनत पाण्डवॊ युद्धे तापयंस तव वाहिनीम<BR>
&nbsp;<FONT COLOR="GREEN" SIZE="-1">31</FONT>
 परताप्यमानं सूर्येण भीमेन च महात्मना<BR>
&nbsp;&nbsp;&nbsp;&nbsp; तव सैन्यं संच्चुकॊच चर्म वह्नि गतं यथा<BR>
&nbsp;<FONT COLOR="GREEN" SIZE="-1">32</FONT>
 ते भीम भयसंत्रस्तास तावका भरतर्षभ<BR>
&nbsp;&nbsp;&nbsp;&nbsp; विहाय समरे भीमं दुद्रुवुर वै दिशॊ दश<BR>
&nbsp;<FONT COLOR="GREEN" SIZE="-1">33</FONT>
 रथाः पञ्चशताश चान्ये हरादिनश चर्म वर्मिणः<BR>
&nbsp;&nbsp;&nbsp;&nbsp; भीमम अभ्यद्रवंस तूर्णं शरपूगैः समन्ततः<BR>
&nbsp;<FONT COLOR="GREEN" SIZE="-1">34</FONT>
 तान ससूत रथान सर्वान सपताका धवजायुधान<BR>
&nbsp;&nbsp;&nbsp;&nbsp; पॊथयाम आस गदया भीमॊ विष्णुर इवासुरान<BR>
&nbsp;<FONT COLOR="GREEN" SIZE="-1">35</FONT>
 ततः शकुनिनिर्दिष्टाः सादिनः शूर संमताः<BR>
&nbsp;&nbsp;&nbsp;&nbsp; तरिसाहस्रा ययुर भीमं शक्त्यृष्टि परासपाणयः<BR>
&nbsp;<FONT COLOR="GREEN" SIZE="-1">36</FONT>
 तान परत्युद्गम्य यवनान अश्वारॊहान वरारिहा<BR>
&nbsp;&nbsp;&nbsp;&nbsp; विचरन विविधान मार्गान घातयाम आस पॊथयन<BR>
&nbsp;<FONT COLOR="GREEN" SIZE="-1">37</FONT>
 तेषाम आसीन महाञ शब्दस ताडितानां च सार्वशः<BR>
&nbsp;&nbsp;&nbsp;&nbsp; असिभिश छिद्यमानानां नडानाम इव भारत<BR>
&nbsp;<FONT COLOR="GREEN" SIZE="-1">38</FONT>
 एवं सुबल पुत्रस्य तरिसाहस्रान हयॊत्तमान<BR>
&nbsp;&nbsp;&nbsp;&nbsp; हत्वान्यं रथम आस्थाय करुद्धॊ राधेयम अभ्ययात<BR>
&nbsp;<FONT COLOR="GREEN" SIZE="-1">39</FONT>
 कर्णॊ ऽपि समरे राजन धर्मपुत्रम अरिंदमम<BR>
&nbsp;&nbsp;&nbsp;&nbsp; शरैः परच्छादयाम आस सारथिं चाप्य अपातयत<BR>
&nbsp;<FONT COLOR="GREEN" SIZE="-1">40</FONT>
 ततः संम्प्रद्रुतं संख्ये रथं दृष्ट्वा महारथः<BR>
&nbsp;&nbsp;&nbsp;&nbsp; अन्वधावत किरन बाणैः कङ्कपत्रैर अजिह्मगैः<BR>
&nbsp;<FONT COLOR="GREEN" SIZE="-1">41</FONT>
 राजानम अभि धावन्तं शरैर आवृत्य रॊदसी<BR>
&nbsp;&nbsp;&nbsp;&nbsp; करुद्धः परच्छादयाम आस शरजालेन मारुतिः<BR>
&nbsp;<FONT COLOR="GREEN" SIZE="-1">42</FONT>
 संनिवृत्तस ततस तूर्णं राधेयः शत्रुकर्शनः<BR>
&nbsp;&nbsp;&nbsp;&nbsp; भीमं परच्छादयाम आस समन्तान निशितैः शरैः<BR>
&nbsp;<FONT COLOR="GREEN" SIZE="-1">43</FONT>
 भीमसेनरथव्यग्रं कर्णं भारत सात्यकिः<BR>
&nbsp;&nbsp;&nbsp;&nbsp; अभ्यर्दयद अमेयात्मा पार्ष्णिग्रहणकारणात<BR>
&nbsp;&nbsp;&nbsp;&nbsp; अभ्यवर्तत कर्णस तम अर्दितॊ ऽपि शरैर भृशम<BR>
&nbsp;<FONT COLOR="GREEN" SIZE="-1">44</FONT>
 ताव अन्यॊन्यं समासाद्य वृषाभौ सर्वधन्विनाम<BR>
&nbsp;&nbsp;&nbsp;&nbsp; विसृजन्तौ शरांश चित्रान विभ्राजेतां मनस्विनौ<BR>
&nbsp;<FONT COLOR="GREEN" SIZE="-1">45</FONT>
 ताभ्यां वियति राजेन्द्र विततं भीमदर्शनम<BR>
&nbsp;&nbsp;&nbsp;&nbsp; करौञ्चपृष्ठारुणं रौद्रं बाणजालं वयदृश्यत<BR>
&nbsp;<FONT COLOR="GREEN" SIZE="-1">46</FONT>
 नैव सूर्यप्रभां खं वा न दिशः परदिशः कुतः<BR>
&nbsp;&nbsp;&nbsp;&nbsp; पराज्ञासिष्म वयं ताभ्यां शरैर मुक्तैः सहस्रशः<BR>
&nbsp;<FONT COLOR="GREEN" SIZE="-1">47</FONT>
 मध्याह्ने तपतॊ राजन भास्करस्य महाप्रभाः<BR>
&nbsp;&nbsp;&nbsp;&nbsp; हृताः सर्वाः शरौघैस तैः कर्णम आधवयॊस तदा<BR>
&nbsp;<FONT COLOR="GREEN" SIZE="-1">48</FONT>
 सौबलं कृतवर्माणं दरौणिम आधिरथिं कृपम<BR>
&nbsp;&nbsp;&nbsp;&nbsp; संसक्तान पाण्डवैर दृष्ट्वा निवृत्ताः कुरवः पुनः<BR>
&nbsp;<FONT COLOR="GREEN" SIZE="-1">49</FONT>
 तेषाम आपततां शब्दस तीव्र आसीद विशां पते<BR>
&nbsp;&nbsp;&nbsp;&nbsp; उद्धूतानां यथा वृष्ट्या सागराणां भयावहः<BR>
&nbsp;<FONT COLOR="GREEN" SIZE="-1">50</FONT>
 ते सेने भृशसंविग्ने दृष्ट्वान्यॊन्यं महारणे<BR>
&nbsp;&nbsp;&nbsp;&nbsp; हर्षेण महता युक्ते परिगृह्य परस्परम<BR>
&nbsp;<FONT COLOR="GREEN" SIZE="-1">51</FONT>
 ततः परववृते युद्धं मध्यं पराप्ते दिवाकरे<BR>
&nbsp;&nbsp;&nbsp;&nbsp; यादृशं न कदाचिद धि दृष्टपूर्वं न च शरुतम<BR>
&nbsp;<FONT COLOR="GREEN" SIZE="-1">52</FONT>
 बलौघस तु समासाद्य बलौघं सहसा रणे<BR>
&nbsp;&nbsp;&nbsp;&nbsp; उपासर्पत वेगेन जलौघ इव सागरम<BR>
&nbsp;<FONT COLOR="GREEN" SIZE="-1">53</FONT>
 आसीन निनादः सुमहान बलौघानां परस्परम<BR>
&nbsp;&nbsp;&nbsp;&nbsp; गर्जतां सागरौघाणां यथा सयान निस्वनॊ महान<BR>
&nbsp;<FONT COLOR="GREEN" SIZE="-1">54</FONT>
 ते तु सेने समासाद्य वेगवत्यौ परस्परम<BR>
&nbsp;&nbsp;&nbsp;&nbsp; एकीभावम अनुप्राप्ते नद्याव इव समागमे<BR>
&nbsp;<FONT COLOR="GREEN" SIZE="-1">55</FONT>
 ततः परववृते युद्धं घॊररूपं विशां पते<BR>
&nbsp;&nbsp;&nbsp;&nbsp; कुरूणां पाण्डवानां च लिप्सतां सुमहद यशः<BR>
&nbsp;<FONT COLOR="GREEN" SIZE="-1">56</FONT>
 कुरूणां गर्जतां तत्र अविच्छेद कृता गिरः<BR>
&nbsp;&nbsp;&nbsp;&nbsp; शरूयन्ते विविधा राजन नामान्य उद्दिश्य भारत<BR>
&nbsp;<FONT COLOR="GREEN" SIZE="-1">57</FONT>
 यस्य यद धि रणे नयङ्गं पितृतॊ मातृतॊ ऽपि वा<BR>
&nbsp;&nbsp;&nbsp;&nbsp; कर्मतः शीलतॊ वापि स तच छरावयते युधि<BR>
&nbsp;<FONT COLOR="GREEN" SIZE="-1">58</FONT>
 तान दृष्ट्वा समरे शूरांस तर्जयानान परस्परम<BR>
&nbsp;&nbsp;&nbsp;&nbsp; अब्भवन मे मती राजन्न एषाम अस्तीति जीवितम<BR>
&nbsp;<FONT COLOR="GREEN" SIZE="-1">59</FONT>
 तेषां दृष्ट्वा तु करुद्धानां वपूंष्य अमिततेजसाम<BR>
&nbsp;&nbsp;&nbsp;&nbsp; अभवन मे भयं तीव्रं कथम एतद भविष्यति<BR>
&nbsp;<FONT COLOR="GREEN" SIZE="-1">60</FONT>
 ततस ते पाण्डवा राजन कौरवाश च महारथाः<BR>
&nbsp;&nbsp;&nbsp;&nbsp; ततक्षुः सायकैस तीक्ष्णैर निघ्नन्तॊ हि परस्परम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [dhṛ]<BR>
&nbsp;&nbsp;&nbsp;&nbsp;&nbsp; suduṣkaram idaṃ karmakṛtaṃ bhīmena saṃjaya<BR>
&nbsp;&nbsp;&nbsp;&nbsp;&nbsp; yena karṇo mahābāhū rathopasthe nipātitaḥ<BR>
&nbsp;&nbsp;<FONT COLOR="GREEN" SIZE="-1">2</FONT>
 karṇo hy eko raṇe hantā sṛñjayān pāṇḍavaiḥ saha<BR>
&nbsp;&nbsp;&nbsp;&nbsp;&nbsp; iti duryodhanaḥ sūta prābravīn māṃ muhur muhuḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 parājitaṃ tu rādheyaṃ dṛṣṭvā bhīmena saṃyuge<BR>
&nbsp;&nbsp;&nbsp;&nbsp;&nbsp; tataḥ paraṃ kim akarot putro duryodhano mama<BR>
&nbsp;&nbsp;<FONT COLOR="GREEN" SIZE="-1">4</FONT>
  [s]<BR>
&nbsp;&nbsp;&nbsp;&nbsp;&nbsp; vibhrāntaṃ prekṣya rādheyaṃ sūtaputraṃ mahāhave<BR>
&nbsp;&nbsp;&nbsp;&nbsp;&nbsp; mahatyā senayā rājan sodaryān samabhāṣata<BR>
&nbsp;&nbsp;<FONT COLOR="GREEN" SIZE="-1">5</FONT>
 śīghraṃ gacchata bhadraṃ vo rādheyaṃ parirakṣata<BR>
&nbsp;&nbsp;&nbsp;&nbsp;&nbsp; bhīmasenabhayāgādhe majjantaṃ vyasanārṇave<BR>
&nbsp;&nbsp;<FONT COLOR="GREEN" SIZE="-1">6</FONT>
 te tu rājñaḥ samādiṣṭā bhīmasenajighāṃsavaḥ<BR>
&nbsp;&nbsp;&nbsp;&nbsp;&nbsp; abhyavartanta saṃkruddhāḥ pataṃgā iva pāvakam<BR>
&nbsp;&nbsp;<FONT COLOR="GREEN" SIZE="-1">7</FONT>
 śrutāyur durdharaḥ krātho vivitsur vikaṭaḥ samaḥ<BR>
&nbsp;&nbsp;&nbsp;&nbsp;&nbsp; niṣaṅgī kavacī pāśī tathā nandopanandakau<BR>
&nbsp;&nbsp;<FONT COLOR="GREEN" SIZE="-1">8</FONT>
 duṣpradharṣaḥ subāhuś ca vātavegasuvarcasau<BR>
&nbsp;&nbsp;&nbsp;&nbsp;&nbsp; dhanur grāho durmadaś ca tathā sattvasamaḥ sahaḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 ete rathaiḥ parivṛtā vīryavanto mahābalāḥ<BR>
&nbsp;&nbsp;&nbsp;&nbsp;&nbsp; bhīmasenaṃ samāsādya samantāt paryavārayan<BR>
&nbsp;&nbsp;&nbsp;&nbsp;&nbsp; te vyamuñcañ śaravrātān nānā liṅgān samantataḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 sa tair abhyardyamānas tu bhīmaseno mahābalaḥ<BR>
&nbsp;&nbsp;&nbsp;&nbsp; teṣām āpatatāṃ kṣipraṃ sutānāṃ te narādhipa<BR>
&nbsp;&nbsp;&nbsp;&nbsp; rathaiḥ pañcāśatā sārdhaṃ pañcāśan nyahanad rathān<BR>
&nbsp;<FONT COLOR="GREEN" SIZE="-1">11</FONT>
 vivitsos tu tataḥ kruddho bhallenāpāharac chiraḥ<BR>
&nbsp;&nbsp;&nbsp;&nbsp; sakuṇḍala śiras trāṇaṃ pūrṇacandropamaṃ tadā<BR>
&nbsp;&nbsp;&nbsp;&nbsp; bhīmena ca mahārāja sa papāta hato bhuvi<BR>
&nbsp;<FONT COLOR="GREEN" SIZE="-1">12</FONT>
 taṃ dṛṣṭvā nihataṃ śūraṃ bhrātaraḥ sarvataḥ prabho<BR>
&nbsp;&nbsp;&nbsp;&nbsp; abbhyadravanta samare bhīmaṃ bhīmaparākramam<BR>
&nbsp;<FONT COLOR="GREEN" SIZE="-1">13</FONT>
 tato 'parābhyāṃ bhallābhyāṃ putrayos te mahāhave<BR>
&nbsp;&nbsp;&nbsp;&nbsp; jahāra samare prāṇān bhīmo bhīmaparākramaḥ<BR>
&nbsp;<FONT COLOR="GREEN" SIZE="-1">14</FONT>
 tau dharām anvapadyetāṃ vātarugṇāv iva drumau<BR>
&nbsp;&nbsp;&nbsp;&nbsp; vikaṭaś ca samaś cobhau devagarbhasamau nṛpa<BR>
&nbsp;<FONT COLOR="GREEN" SIZE="-1">15</FONT>
 tatas tu tvarito bhīmaḥ krāthaṃ ninye yamakṣayam<BR>
&nbsp;&nbsp;&nbsp;&nbsp; nārācena sutīkṣṇena sa hato nyapatad bhuvi<BR>
&nbsp;<FONT COLOR="GREEN" SIZE="-1">16</FONT>
 hāhākāras tatas tīvraḥ saṃbabhūva janeśvara<BR>
&nbsp;&nbsp;&nbsp;&nbsp; vadhyamāneṣu te rājaṃs tadā putreṣu dhanviṣu<BR>
&nbsp;<FONT COLOR="GREEN" SIZE="-1">17</FONT>
 teṣāṃ saṃlulite sainye bhīmaseno mahābalaḥ<BR>
&nbsp;&nbsp;&nbsp;&nbsp; nandopanandau samare prāpayad yamasādanam<BR>
&nbsp;<FONT COLOR="GREEN" SIZE="-1">18</FONT>
 tatas te prādravan bhītāḥ putrās te vihvalī kṛtāḥ<BR>
&nbsp;&nbsp;&nbsp;&nbsp; bhīmasenaṃ raṇe dṛṣṭvā kālāntakayamopamam<BR>
&nbsp;<FONT COLOR="GREEN" SIZE="-1">19</FONT>
 putrāṃs te nihatān dṛṣṭvā sūtaputro mahāmanāḥ<BR>
&nbsp;&nbsp;&nbsp;&nbsp; haṃsavarṇān hayān bhūyaḥ prāhiṇod yatra pāṇḍavaḥ<BR>
&nbsp;<FONT COLOR="GREEN" SIZE="-1">20</FONT>
 te preṣitā mahārāja madrarājena vājinaḥ<BR>
&nbsp;&nbsp;&nbsp;&nbsp; bhīmasenarathaṃ prāpya samasajjanta vegitāḥ<BR>
&nbsp;<FONT COLOR="GREEN" SIZE="-1">21</FONT>
 sa saṃnipātas tumulo ghorarūpo viśāṃ pate<BR>
&nbsp;&nbsp;&nbsp;&nbsp; āsīd raudro mahārāja karṇa pāṇḍavayor mṛdhe<BR>
&nbsp;<FONT COLOR="GREEN" SIZE="-1">22</FONT>
 dṛṣṭvā mama mahārāja tau sametau mahārathau<BR>
&nbsp;&nbsp;&nbsp;&nbsp; āsīd buddhiḥ kathaṃ nūnam etad adya bhaviṣyati<BR>
&nbsp;<FONT COLOR="GREEN" SIZE="-1">23</FONT>
 tato muhūrtād rājendra nātikṛcchrād dhasann iva<BR>
&nbsp;&nbsp;&nbsp;&nbsp; virathaṃ bhīmakarmāṇaṃ bhīmaṃ karṇaś cakāra ha<BR>
&nbsp;<FONT COLOR="GREEN" SIZE="-1">24</FONT>
 viratho bharataśreṣṭhaḥ prahasann anilopamaḥ<BR>
&nbsp;&nbsp;&nbsp;&nbsp; gadāhasto mahābāhur apatat syandanottamāt<BR>
&nbsp;<FONT COLOR="GREEN" SIZE="-1">25</FONT>
 nāgān saptaśatān rājānn īṣa dantān prahāriṇaḥ<BR>
&nbsp;&nbsp;&nbsp;&nbsp; vyadhamat sahasā bhīmaḥ kruddha rūpāḥ paraṃtapaḥ<BR>
&nbsp;<FONT COLOR="GREEN" SIZE="-1">26</FONT>
 dantaveṣṭeṣu netreṣu kambheṣu sa kaṭeṣu ca<BR>
&nbsp;&nbsp;&nbsp;&nbsp; marmasv api ca marmajño ninadan vyadhamad bhṛśam<BR>
&nbsp;<FONT COLOR="GREEN" SIZE="-1">27</FONT>
 tatas te prādravan bhītāḥ pratīpaṃ prahitāḥ punaḥ<BR>
&nbsp;&nbsp;&nbsp;&nbsp; mahāmātrais tam āvavrur meghā iva divākaram<BR>
&nbsp;<FONT COLOR="GREEN" SIZE="-1">28</FONT>
 tān sa saptaśatān nāgān sārohāyudha ketanān<BR>
&nbsp;&nbsp;&nbsp;&nbsp; bhūmiṣṭho gadayā jaghne śaran meghān ivānilaḥ<BR>
&nbsp;<FONT COLOR="GREEN" SIZE="-1">29</FONT>
 tataḥ subala putrasya nāgān atibalān punaḥ<BR>
&nbsp;&nbsp;&nbsp;&nbsp; pothayām āsa kaunteyo dvāpañcāśatam āhave<BR>
&nbsp;<FONT COLOR="GREEN" SIZE="-1">30</FONT>
 tathā rathaśataṃ sāgraṃ pattīṃś ca śataśo 'parān<BR>
&nbsp;&nbsp;&nbsp;&nbsp; nyahanat pāṇḍavo yuddhe tāpayaṃs tava vāhinīm<BR>
&nbsp;<FONT COLOR="GREEN" SIZE="-1">31</FONT>
 pratāpyamānaṃ sūryeṇa bhīmena ca mahātmanā<BR>
&nbsp;&nbsp;&nbsp;&nbsp; tava sainyaṃ saṃccukoca carma vahni gataṃ yathā<BR>
&nbsp;<FONT COLOR="GREEN" SIZE="-1">32</FONT>
 te bhīma bhayasaṃtrastās tāvakā bharatarṣabha<BR>
&nbsp;&nbsp;&nbsp;&nbsp; vihāya samare bhīmaṃ dudruvur vai diśo daśa<BR>
&nbsp;<FONT COLOR="GREEN" SIZE="-1">33</FONT>
 rathāḥ pañcaśatāś cānye hrādinaś carma varmiṇaḥ<BR>
&nbsp;&nbsp;&nbsp;&nbsp; bhīmam abhyadravaṃs tūrṇaṃ śarapūgaiḥ samantataḥ<BR>
&nbsp;<FONT COLOR="GREEN" SIZE="-1">34</FONT>
 tān sasūta rathān sarvān sapatākā dhvajāyudhān<BR>
&nbsp;&nbsp;&nbsp;&nbsp; pothayām āsa gadayā bhīmo viṣṇur ivāsurān<BR>
&nbsp;<FONT COLOR="GREEN" SIZE="-1">35</FONT>
 tataḥ śakuninirdiṣṭāḥ sādinaḥ śūra saṃmatāḥ<BR>
&nbsp;&nbsp;&nbsp;&nbsp; trisāhasrā yayur bhīmaṃ śaktyṛṣṭi prāsapāṇayaḥ<BR>
&nbsp;<FONT COLOR="GREEN" SIZE="-1">36</FONT>
 tān pratyudgamya yavanān aśvārohān varārihā<BR>
&nbsp;&nbsp;&nbsp;&nbsp; vicaran vividhān mārgān ghātayām āsa pothayan<BR>
&nbsp;<FONT COLOR="GREEN" SIZE="-1">37</FONT>
 teṣām āsīn mahāñ śabdas tāḍitānāṃ ca sārvaśaḥ<BR>
&nbsp;&nbsp;&nbsp;&nbsp; asibhiś chidyamānānāṃ naḍānām iva bhārata<BR>
&nbsp;<FONT COLOR="GREEN" SIZE="-1">38</FONT>
 evaṃ subala putrasya trisāhasrān hayottamān<BR>
&nbsp;&nbsp;&nbsp;&nbsp; hatvānyaṃ ratham āsthāya kruddho rādheyam abhyayāt<BR>
&nbsp;<FONT COLOR="GREEN" SIZE="-1">39</FONT>
 karṇo 'pi samare rājan dharmaputram ariṃdamam<BR>
&nbsp;&nbsp;&nbsp;&nbsp; śaraiḥ pracchādayām āsa sārathiṃ cāpy apātayat<BR>
&nbsp;<FONT COLOR="GREEN" SIZE="-1">40</FONT>
 tataḥ saṃmpradrutaṃ saṃkhye rathaṃ dṛṣṭvā mahārathaḥ<BR>
&nbsp;&nbsp;&nbsp;&nbsp; anvadhāvat kiran bāṇaiḥ kaṅkapatrair ajihmagaiḥ<BR>
&nbsp;<FONT COLOR="GREEN" SIZE="-1">41</FONT>
 rājānam abhi dhāvantaṃ śarair āvṛtya rodasī<BR>
&nbsp;&nbsp;&nbsp;&nbsp; kruddhaḥ pracchādayām āsa śarajālena mārutiḥ<BR>
&nbsp;<FONT COLOR="GREEN" SIZE="-1">42</FONT>
 saṃnivṛttas tatas tūrṇaṃ rādheyaḥ śatrukarśanaḥ<BR>
&nbsp;&nbsp;&nbsp;&nbsp; bhīmaṃ pracchādayām āsa samantān niśitaiḥ śaraiḥ<BR>
&nbsp;<FONT COLOR="GREEN" SIZE="-1">43</FONT>
 bhīmasenarathavyagraṃ karṇaṃ bhārata sātyakiḥ<BR>
&nbsp;&nbsp;&nbsp;&nbsp; abhyardayad ameyātmā pārṣṇigrahaṇakāraṇāt<BR>
&nbsp;&nbsp;&nbsp;&nbsp; abhyavartata karṇas tam ardito 'pi śarair bhṛśam<BR>
&nbsp;<FONT COLOR="GREEN" SIZE="-1">44</FONT>
 tāv anyonyaṃ samāsādya vṛṣābhau sarvadhanvinām<BR>
&nbsp;&nbsp;&nbsp;&nbsp; visṛjantau śarāṃś citrān vibhrājetāṃ manasvinau<BR>
&nbsp;<FONT COLOR="GREEN" SIZE="-1">45</FONT>
 tābhyāṃ viyati rājendra vitataṃ bhīmadarśanam<BR>
&nbsp;&nbsp;&nbsp;&nbsp; krauñcapṛṣṭhāruṇaṃ raudraṃ bāṇajālaṃ vyadṛśyata<BR>
&nbsp;<FONT COLOR="GREEN" SIZE="-1">46</FONT>
 naiva sūryaprabhāṃ khaṃ vā na diśaḥ pradiśaḥ kutaḥ<BR>
&nbsp;&nbsp;&nbsp;&nbsp; prājñāsiṣma vayaṃ tābhyāṃ śarair muktaiḥ sahasraśaḥ<BR>
&nbsp;<FONT COLOR="GREEN" SIZE="-1">47</FONT>
 madhyāhne tapato rājan bhāskarasya mahāprabhāḥ<BR>
&nbsp;&nbsp;&nbsp;&nbsp; hṛtāḥ sarvāḥ śaraughais taiḥ karṇam ādhavayos tadā<BR>
&nbsp;<FONT COLOR="GREEN" SIZE="-1">48</FONT>
 saubalaṃ kṛtavarmāṇaṃ drauṇim ādhirathiṃ kṛpam<BR>
&nbsp;&nbsp;&nbsp;&nbsp; saṃsaktān pāṇḍavair dṛṣṭvā nivṛttāḥ kuravaḥ punaḥ<BR>
&nbsp;<FONT COLOR="GREEN" SIZE="-1">49</FONT>
 teṣām āpatatāṃ śabdas tīvra āsīd viśāṃ pate<BR>
&nbsp;&nbsp;&nbsp;&nbsp; uddhūtānāṃ yathā vṛṣṭyā sāgarāṇāṃ bhayāvahaḥ<BR>
&nbsp;<FONT COLOR="GREEN" SIZE="-1">50</FONT>
 te sene bhṛśasaṃvigne dṛṣṭvānyonyaṃ mahāraṇe<BR>
&nbsp;&nbsp;&nbsp;&nbsp; harṣeṇa mahatā yukte parigṛhya parasparam<BR>
&nbsp;<FONT COLOR="GREEN" SIZE="-1">51</FONT>
 tataḥ pravavṛte yuddhaṃ madhyaṃ prāpte divākare<BR>
&nbsp;&nbsp;&nbsp;&nbsp; yādṛśaṃ na kadācid dhi dṛṣṭapūrvaṃ na ca śrutam<BR>
&nbsp;<FONT COLOR="GREEN" SIZE="-1">52</FONT>
 balaughas tu samāsādya balaughaṃ sahasā raṇe<BR>
&nbsp;&nbsp;&nbsp;&nbsp; upāsarpata vegena jalaugha iva sāgaram<BR>
&nbsp;<FONT COLOR="GREEN" SIZE="-1">53</FONT>
 āsīn ninādaḥ sumahān balaughānāṃ parasparam<BR>
&nbsp;&nbsp;&nbsp;&nbsp; garjatāṃ sāgaraughāṇāṃ yathā syān nisvano mahān<BR>
&nbsp;<FONT COLOR="GREEN" SIZE="-1">54</FONT>
 te tu sene samāsādya vegavatyau parasparam<BR>
&nbsp;&nbsp;&nbsp;&nbsp; ekībhāvam anuprāpte nadyāv iva samāgame<BR>
&nbsp;<FONT COLOR="GREEN" SIZE="-1">55</FONT>
 tataḥ pravavṛte yuddhaṃ ghorarūpaṃ viśāṃ pate<BR>
&nbsp;&nbsp;&nbsp;&nbsp; kurūṇāṃ pāṇḍavānāṃ ca lipsatāṃ sumahad yaśaḥ<BR>
&nbsp;<FONT COLOR="GREEN" SIZE="-1">56</FONT>
 kurūṇāṃ garjatāṃ tatra aviccheda kṛtā giraḥ<BR>
&nbsp;&nbsp;&nbsp;&nbsp; śrūyante vividhā rājan nāmāny uddiśya bhārata<BR>
&nbsp;<FONT COLOR="GREEN" SIZE="-1">57</FONT>
 yasya yad dhi raṇe nyaṅgaṃ pitṛto mātṛto 'pi vā<BR>
&nbsp;&nbsp;&nbsp;&nbsp; karmataḥ śīlato vāpi sa tac chrāvayate yudhi<BR>
&nbsp;<FONT COLOR="GREEN" SIZE="-1">58</FONT>
 tān dṛṣṭvā samare śūrāṃs tarjayānān parasparam<BR>
&nbsp;&nbsp;&nbsp;&nbsp; abbhavan me matī rājann eṣām astīti jīvitam<BR>
&nbsp;<FONT COLOR="GREEN" SIZE="-1">59</FONT>
 teṣāṃ dṛṣṭvā tu kruddhānāṃ vapūṃṣy amitatejasām<BR>
&nbsp;&nbsp;&nbsp;&nbsp; abhavan me bhayaṃ tīvraṃ katham etad bhaviṣyati<BR>
&nbsp;<FONT COLOR="GREEN" SIZE="-1">60</FONT>
 tatas te pāṇḍavā rājan kauravāś ca mahārathāḥ<BR>
&nbsp;&nbsp;&nbsp;&nbsp; tatakṣuḥ sāyakais tīkṣṇair nighnanto hi parasparam<BR>
</TD>
</TR>
</TABLE>
<P><HR>
<CENTER>
<A HREF="mbs08036">Next: Chapter 36</A></CENTER>
</BODY>
</HTML>
