[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 3 Index](mbsi03) 
[Previous](mbs03261)  [Next](mbs03263) 

------------------------------------------------------------------------

[Book 3 in English](../m03/index)

------------------------------------------------------------------------

# The Mahabharata in Sanskrit

### Book 3 Chapter 262

  1 \[मार्क\]  
      मारीचस तव अथ संभ्रान्तॊ दृष्ट्वा रावणम आगतम  
      पूजयाम आस सत्कारैः फलमूलादिभिस तथा  
  2 विश्रान्तं चैनम आसीनम अन्वासीनः स राक्षसः  
      उवाच परश्रितं वाक्यं वाक्यज्ञॊ वाक्यकॊविदम  
  3 न ते परतृतिमान वर्णः कच चित कषेमं पुरे तव  
      कच चित परकृतयः सर्वा भजन्ते तवां यथा पुरा  
  4 किम इहागमने चापि कार्यं ते राक्षसेश्वर  
      कृतम इत्य एव तद विद्धि यद्य अपि सयात सुदुष्करम  
  5 शशंस रावणस तस्मै तत सर्वं राम चेष्टितम  
      मारीचस तव अब्रवीच छरुत्वा समासेनैव रावणम  
  6 अलं ते रामम आसाद्य वीर्यज्ञॊ हय अस्मि तस्य वै  
      बाणवेगं हि कस तस्य शक्तः सॊढुं महात्मनः  
  7 परव्रज्यायां हि मे हेतुः स एव पुरुषर्षभ  
      विनाशमुखम एतत ते केनाख्यातं दुरात्मना  
  8 तम उवाचाथ सक्रॊधॊ रावणः परिभर्त्सयन  
      अकुर्वतॊ ऽसमद वचनं सयान मृत्युर अपि ते धरुवम  
  9 मारीचश चिन्तयाम आस विशिष्टान मरणं वरम  
      अवश्यं मरणे पराप्ते करिष्याम्य अस्य यन मतम  
  10 ततस तं परत्युवाचाथ मारीचॊ राक्षसेश्वरम  
     किं ते साह्यं मया कार्यं करिष्याम्य अवशॊ ऽपि तत  
 11 तम अब्रवीद दशग्रीवॊ गच्छ सीतां परलॊभय  
     रत्नशृङ्गॊ मृगॊ भूत्वा रत्नचित्रतनूरुहः  
 12 धरुवं सीता समालक्ष्य तवां रामं चॊदयिष्यति  
     अपक्रान्ते च काकुत्स्थे सीता वश्या भविष्यति  
 13 ताम आदायापनेष्यामि ततः स न भविष्यति  
     भार्या वियॊगाद दुर्बुद्धिर एतत साह्यं कुरुष्व मे  
 14 इत्य एवम उक्तॊ मारीचः कृत्वॊदकम अथात्मनः  
     रावणं पुरतॊ यान्तम अन्वगच्छत सुदुःखितः  
 15 ततस तस्याश्रमं गत्वा रामस्याक्लिष्टकर्मणः  
     चक्रतुस तत तथा सर्वम उभौ यत पूर्वमन्त्रितम  
 16 रावणस तु यतिर भूत्वा मुण्डः कुण्डी तरिदण्डधृक  
     मृगश च भूत्वा मारीचस तं देशम उपजग्मतुः  
 17 दर्शयाम आस वैदेहीं मारीचॊ मृगरूपधृक  
     चॊदयाम आस तस्यार्थे सा रामं विधिचॊदिता  
 18 रामस तस्याः परियं कुर्वन धनुर आदाय सत्वरः  
     रक्षार्थे लक्ष्मणं नयस्य परययौ मृगलिप्सया  
 19 सधन्वी बद्धतूणीरः खड्गगॊधाङ्गुलित्रवान  
     अन्वधावन मृगं रामॊ रुद्रस तारामृगं यथा  
 20 सॊ ऽनतर्हितः पुनस तस्य दर्शनं राक्षसॊ वरजन  
     चकर्ष महद अध्वानं रामस तं बुबुधे ततः  
 21 निशाचरं विदित्वा तं राघवः परतिभानवान  
     अमॊघं शरम आदाय जघान मृगरूपिणम  
 22 स रामबाणाभिहतः कृत्वा राम सवरं तदा  
     हा सीते लक्ष्मणेत्य एवं चुक्रॊशार्तस्वरेण ह  
 23 शुश्राव तस्य वैदेही ततस तां करुणां गिरम  
     सा पराद्रवद यतः शब्दस ताम उवाचाथ लक्ष्मणः  
 24 अलं ते शङ्कया भीरु कॊ रामं विषहिष्यति  
     मुहूर्ताद दरक्ष्यसे रामम आगतं तं शुचिस्मिते  
 25 इत्य उक्त्वा सा पररुदती पर्यशङ्कत देवरम  
     हता वै सत्रीस्वभावेन शुद्धचारित्रभूषणम  
 26 सा तं परुषम आरब्धा वक्तुं साध्वी पतिव्रता  
     नैष कालॊ भवेन मूढ यं तवं परार्थयसे हृदा  
 27 अप्य अहं शस्त्रम आदाय हन्याम आत्मानम आत्मना  
     पतेयं गिरिशृङ्गाद वा विशेयं वा हुताशनम  
 28 रामं भर्तारम उत्सृज्य न तव अहं तवां कथं चन  
     निहीनम उपतिष्ठेयं शार्दूली करॊष्टुकं यथा  
 29 एतादृशं वचॊ शरुत्वा लक्ष्मणः परिय राघवः  
     पिधाय कर्णौ सद्वृत्तः परस्थितॊ येन रागवः  
     स रामस्य पदं गृह्य परससार धनुर्धरः  
 30 एतस्मिन्न अन्तरे रक्षॊ रावणः परत्यदृश्यत  
     अभव्यॊ भव्यरूपेण भस्मच्छन्न इवानलः  
     यति वेषप्रतिच्छन्नॊ जिहीर्षुस ताम अनिन्दिताम  
 31 सा तम आलक्ष्य संप्राप्तं धर्मज्ञा जनकात्मजा  
     निमन्त्रयाम आस तदा फलमूलाशनादिभिः  
 32 अवमन्य स तत सर्वं सवरूपं परतिपद्य च  
     सान्त्वयाम आस वैदेहीम इति राक्षसपुंगवः  
 33 सीते राक्षसराजॊ ऽहं रावणॊ नाम विश्रुतः  
     मम लङ्का पुरी नाम्ना रम्या पारे महॊदधेः  
 34 तत्र तवं वरनारीषु शॊभिष्यसि मया सह  
     भार्या मे भव सुश्रॊणि तापसं तयज्य राघवम  
 35 एवमादीनि वाक्यानि शरुत्वा सीताथ जानकी  
     पिधाय कर्णौ सुश्रॊणी मैवम इत्य अब्रवीद वचः  
 36 परपतेद दयौः सनक्षत्रा पृथिवी शकलीभवेत  
     शैत्यम अग्निर इयान नाहं तयजेयं रगुनन्दनम  
 37 कथं हि भिन्नकरटं पद्मिनं वनगॊचरम  
     उपस्थाय महानागं करेणुः सूकरं सपृशेत  
 38 कथं हि पीत्वा माध्वीकं पीत्वा च मधुमाधवीम  
     लॊभं सौवीरके कुर्यान नारी का चिद इति समरे  
 39 इति सा तं समाभाष्य परविवेशाश्रमं पुनः  
     ताम अनुद्रुत्य सुश्रॊणीं रावणः परत्यषेधयत  
 40 भर्त्सयित्वा तु रूक्षेण सवरेण गतचेतनाम  
     मूर्धजेषु निजग्राह खम उपाचक्रमे ततः  
 41 तां ददर्श तदा गृध्रॊ जटायुर गिरिगॊचरः  
     रुदतीं राम रामेति हरियमाणां तपस्विनाम  

  1 \[mārk\]  
      mārīcas tv atha saṃbhrānto dṛṣṭvā rāvaṇam āgatam  
      pūjayām āsa satkāraiḥ phalamūlādibhis tathā  
  2 viśrāntaṃ cainam āsīnam anvāsīnaḥ sa rākṣasaḥ  
      uvāca praśritaṃ vākyaṃ vākyajño vākyakovidam  
  3 na te pratṛtimān varṇaḥ kac cit kṣemaṃ pure tava  
      kac cit prakṛtayaḥ sarvā bhajante tvāṃ yathā purā  
  4 kim ihāgamane cāpi kāryaṃ te rākṣaseśvara  
      kṛtam ity eva tad viddhi yady api syāt suduṣkaram  
  5 śaśaṃsa rāvaṇas tasmai tat sarvaṃ rāma ceṣṭitam  
      mārīcas tv abravīc chrutvā samāsenaiva rāvaṇam  
  6 alaṃ te rāmam āsādya vīryajño hy asmi tasya vai  
      bāṇavegaṃ hi kas tasya śaktaḥ soḍhuṃ mahātmanaḥ  
  7 pravrajyāyāṃ hi me hetuḥ sa eva puruṣarṣabha  
      vināśamukham etat te kenākhyātaṃ durātmanā  
  8 tam uvācātha sakrodho rāvaṇaḥ paribhartsayan  
      akurvato 'smad vacanaṃ syān mṛtyur api te dhruvam  
  9 mārīcaś cintayām āsa viśiṣṭān maraṇaṃ varam  
      avaśyaṃ maraṇe prāpte kariṣyāmy asya yan matam  
  10 tatas taṃ pratyuvācātha mārīco rākṣaseśvaram  
     kiṃ te sāhyaṃ mayā kāryaṃ kariṣyāmy avaśo 'pi tat  
 11 tam abravīd daśagrīvo gaccha sītāṃ pralobhaya  
     ratnaśṛṅgo mṛgo bhūtvā ratnacitratanūruhaḥ  
 12 dhruvaṃ sītā samālakṣya tvāṃ rāmaṃ codayiṣyati  
     apakrānte ca kākutsthe sītā vaśyā bhaviṣyati  
 13 tām ādāyāpaneṣyāmi tataḥ sa na bhaviṣyati  
     bhāryā viyogād durbuddhir etat sāhyaṃ kuruṣva me  
 14 ity evam ukto mārīcaḥ kṛtvodakam athātmanaḥ  
     rāvaṇaṃ purato yāntam anvagacchat suduḥkhitaḥ  
 15 tatas tasyāśramaṃ gatvā rāmasyākliṣṭakarmaṇaḥ  
     cakratus tat tathā sarvam ubhau yat pūrvamantritam  
 16 rāvaṇas tu yatir bhūtvā muṇḍaḥ kuṇḍī tridaṇḍadhṛk  
     mṛgaś ca bhūtvā mārīcas taṃ deśam upajagmatuḥ  
 17 darśayām āsa vaidehīṃ mārīco mṛgarūpadhṛk  
     codayām āsa tasyārthe sā rāmaṃ vidhicoditā  
 18 rāmas tasyāḥ priyaṃ kurvan dhanur ādāya satvaraḥ  
     rakṣārthe lakṣmaṇaṃ nyasya prayayau mṛgalipsayā  
 19 sadhanvī baddhatūṇīraḥ khaḍgagodhāṅgulitravān  
     anvadhāvan mṛgaṃ rāmo rudras tārāmṛgaṃ yathā  
 20 so 'ntarhitaḥ punas tasya darśanaṃ rākṣaso vrajan  
     cakarṣa mahad adhvānaṃ rāmas taṃ bubudhe tataḥ  
 21 niśācaraṃ viditvā taṃ rāghavaḥ pratibhānavān  
     amoghaṃ śaram ādāya jaghāna mṛgarūpiṇam  
 22 sa rāmabāṇābhihataḥ kṛtvā rāma svaraṃ tadā  
     hā sīte lakṣmaṇety evaṃ cukrośārtasvareṇa ha  
 23 śuśrāva tasya vaidehī tatas tāṃ karuṇāṃ giram  
     sā prādravad yataḥ śabdas tām uvācātha lakṣmaṇaḥ  
 24 alaṃ te śaṅkayā bhīru ko rāmaṃ viṣahiṣyati  
     muhūrtād drakṣyase rāmam āgataṃ taṃ śucismite  
 25 ity uktvā sā prarudatī paryaśaṅkata devaram  
     hatā vai strīsvabhāvena śuddhacāritrabhūṣaṇam  
 26 sā taṃ paruṣam ārabdhā vaktuṃ sādhvī pativratā  
     naiṣa kālo bhaven mūḍha yaṃ tvaṃ prārthayase hṛdā  
 27 apy ahaṃ śastram ādāya hanyām ātmānam ātmanā  
     pateyaṃ giriśṛṅgād vā viśeyaṃ vā hutāśanam  
 28 rāmaṃ bhartāram utsṛjya na tv ahaṃ tvāṃ kathaṃ cana  
     nihīnam upatiṣṭheyaṃ śārdūlī kroṣṭukaṃ yathā  
 29 etādṛśaṃ vaco śrutvā lakṣmaṇaḥ priya rāghavaḥ  
     pidhāya karṇau sadvṛttaḥ prasthito yena rāgavaḥ  
     sa rāmasya padaṃ gṛhya prasasāra dhanurdharaḥ  
 30 etasminn antare rakṣo rāvaṇaḥ pratyadṛśyata  
     abhavyo bhavyarūpeṇa bhasmacchanna ivānalaḥ  
     yati veṣapraticchanno jihīrṣus tām aninditām  
 31 sā tam ālakṣya saṃprāptaṃ dharmajñā janakātmajā  
     nimantrayām āsa tadā phalamūlāśanādibhiḥ  
 32 avamanya sa tat sarvaṃ svarūpaṃ pratipadya ca  
     sāntvayām āsa vaidehīm iti rākṣasapuṃgavaḥ  
 33 sīte rākṣasarājo 'haṃ rāvaṇo nāma viśrutaḥ  
     mama laṅkā purī nāmnā ramyā pāre mahodadheḥ  
 34 tatra tvaṃ varanārīṣu śobhiṣyasi mayā saha  
     bhāryā me bhava suśroṇi tāpasaṃ tyajya rāghavam  
 35 evamādīni vākyāni śrutvā sītātha jānakī  
     pidhāya karṇau suśroṇī maivam ity abravīd vacaḥ  
 36 prapated dyauḥ sanakṣatrā pṛthivī śakalībhavet  
     śaityam agnir iyān nāhaṃ tyajeyaṃ ragunandanam  
 37 kathaṃ hi bhinnakaraṭaṃ padminaṃ vanagocaram  
     upasthāya mahānāgaṃ kareṇuḥ sūkaraṃ spṛśet  
 38 kathaṃ hi pītvā mādhvīkaṃ pītvā ca madhumādhavīm  
     lobhaṃ sauvīrake kuryān nārī kā cid iti smare  
 39 iti sā taṃ samābhāṣya praviveśāśramaṃ punaḥ  
     tām anudrutya suśroṇīṃ rāvaṇaḥ pratyaṣedhayat  
 40 bhartsayitvā tu rūkṣeṇa svareṇa gatacetanām  
     mūrdhajeṣu nijagrāha kham upācakrame tataḥ  
 41 tāṃ dadarśa tadā gṛdhro jaṭāyur girigocaraḥ  
     rudatīṃ rāma rāmeti hriyamāṇāṃ tapasvinām  

------------------------------------------------------------------------

[Next: Chapter 263](mbs03263)
