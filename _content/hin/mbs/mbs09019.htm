<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 9: Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi09.htm">Book 9 Index</A>&nbsp;
<A HREF="mbs09018.htm">Previous</A>&nbsp;
<A HREF="mbs09020.htm">Next</A>&nbsp;
</CENTER>
<HR>
</P>
<CENTER>
<A HREF="../m09/index.htm">Book 9 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 9<BR>Chapter 19
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [स]<BR>
&nbsp;&nbsp;&nbsp;&nbsp;&nbsp; संनिवृत्ते बलौघे तु शाल्वॊ मलेच्छ गणाधिपः<BR>
&nbsp;&nbsp;&nbsp;&nbsp;&nbsp; अभ्यवर्तत संक्रुद्धः पाण्डूनां सुमहद बलम<BR>
&nbsp;&nbsp;<FONT COLOR="GREEN" SIZE="-1">2</FONT>
 आस्थाय सुमहानागं परभिन्नं पर्वतॊपमम<BR>
&nbsp;&nbsp;&nbsp;&nbsp;&nbsp; दृप्तम ऐरावत परख्यम अमित्रगणमर्दनम<BR>
&nbsp;&nbsp;<FONT COLOR="GREEN" SIZE="-1">3</FONT>
 यॊ ऽसौ महाभद्र कुलप्रसूतः; सुपूजितॊ धार्तराष्ट्रेण नित्यम<BR>
&nbsp;&nbsp;&nbsp;&nbsp;&nbsp; सुकल्पितः शास्त्रविनिश्चयज्ञैः; सदॊपवाह्यः समरेषु राजन<BR>
&nbsp;&nbsp;<FONT COLOR="GREEN" SIZE="-1">4</FONT>
 तम आस्थितॊ राजवरॊ बभूव; यथॊदयस्थः सविता कषपान्ते<BR>
&nbsp;&nbsp;&nbsp;&nbsp;&nbsp; स तेन नागप्रवरेण राजन्न; अभ्युद्ययौ पाण्डुसुतान समन्तात<BR>
&nbsp;&nbsp;&nbsp;&nbsp;&nbsp; शितैः पृषात्कैर विददार चापि; महेन्द्रवज्रप्रतिमैः सुघॊरैः<BR>
&nbsp;&nbsp;<FONT COLOR="GREEN" SIZE="-1">5</FONT>
 ततः शरान वै सृजतॊ महारणे; यॊधांश च राजन नयतॊ यमाय<BR>
&nbsp;&nbsp;&nbsp;&nbsp;&nbsp; नास्यान्तरं ददृशुः सवे परे वा; यथा पुरा वज्रधरस्य दैत्याः<BR>
&nbsp;&nbsp;<FONT COLOR="GREEN" SIZE="-1">6</FONT>
 ते पाण्डवाः सॊमकाः सृञ्जयाश च; तम एव नागं ददृशुः समन्तात<BR>
&nbsp;&nbsp;&nbsp;&nbsp;&nbsp; सहस्रशॊ वै विचरन्तम एकं; यथा महेन्द्रस्य गजं समीपे<BR>
&nbsp;&nbsp;<FONT COLOR="GREEN" SIZE="-1">7</FONT>
 संद्राव्यमाणं तु बलं परेषां; परीतकल्पं विबभौ समन्तात<BR>
&nbsp;&nbsp;&nbsp;&nbsp;&nbsp; नैवावतस्थे समरे भृशं भयाद; विमर्दमानं तु परस्परं तदा<BR>
&nbsp;&nbsp;<FONT COLOR="GREEN" SIZE="-1">8</FONT>
 ततः परभग्ना सहसा महाचमूः; सा पाण्डवी तेन नराधिपेन<BR>
&nbsp;&nbsp;&nbsp;&nbsp;&nbsp; दिशश चतस्रः सहसा परधाविता; गजेन्द्र वेगं तम अपारयन्ती<BR>
&nbsp;&nbsp;<FONT COLOR="GREEN" SIZE="-1">9</FONT>
 दृष्ट्वा च तां वेगवता परभग्नां; सर्वे तवदीया युधि यॊधमुख्याः<BR>
&nbsp;&nbsp;&nbsp;&nbsp;&nbsp; अपूजयंस तत्र नराधिपं तं; दध्मुश च शङ्खाञ शशिसंनिकाशान<BR>
&nbsp;&nbsp;<FONT COLOR="GREEN" SIZE="-1">10</FONT>
 शरुत्वा निनादं तव अथ कौरवाणां; हर्षाद विमुक्तं सह शङ्खशब्दैः<BR>
&nbsp;&nbsp;&nbsp;&nbsp; सेनापतिः पाण्डव सृञ्जयानां; पाञ्चाल पुत्रॊ न ममर्ष रॊषात<BR>
&nbsp;<FONT COLOR="GREEN" SIZE="-1">11</FONT>
 ततस तु तं वै दविरदं महात्मा; परत्युद्ययौ तवरमाणौ जयाय<BR>
&nbsp;&nbsp;&nbsp;&nbsp; जम्भॊ यथा शक्रसमागमे वै; नागेन्द्रम ऐरावणम इन्द्र वाह्यम<BR>
&nbsp;<FONT COLOR="GREEN" SIZE="-1">12</FONT>
 तम आपतन्तं सहसा तु दृष्ट्वा; पाञ्चालराजं युधि राजसिंहः<BR>
&nbsp;&nbsp;&nbsp;&nbsp; तं वै दविपं परेषयाम आस तूर्णं; वधाय राजन दरुपदात्मजस्य<BR>
&nbsp;<FONT COLOR="GREEN" SIZE="-1">13</FONT>
 स तं दविपं सहसाभ्यापतन्तम; अविध्यद अर्कप्रतिमैः पृषत्कैः<BR>
&nbsp;&nbsp;&nbsp;&nbsp; कर्मार धौतैर निशितैर जवलद्भिर; नाराचमुख्यैस तरिभिर उग्रवेगैः<BR>
&nbsp;<FONT COLOR="GREEN" SIZE="-1">14</FONT>
 ततॊ ऽपरान पञ्च शितान महात्मा; नाराचमुख्यान विससर्ज कुम्भे<BR>
&nbsp;&nbsp;&nbsp;&nbsp; स तैस तु विद्धः परमद्विपॊ रणे; तदा परावृत्य भृशं परदुद्रुवे<BR>
&nbsp;<FONT COLOR="GREEN" SIZE="-1">15</FONT>
 तं नागराजं सहसा परणुन्नं; विद्राव्यमाणं च निगृह्य शाल्वः<BR>
&nbsp;&nbsp;&nbsp;&nbsp; तॊत्त्राङ्कुशैः परेषयाम आस तूर्णं; पाञ्चालराजस्य रथं परदिश्य<BR>
&nbsp;<FONT COLOR="GREEN" SIZE="-1">16</FONT>
 दृष्ट्वापतन्तं सहसा तु नागं; धृष्टद्युम्नः सवरथाच छीघ्रम एव<BR>
&nbsp;&nbsp;&nbsp;&nbsp; गदां परगृह्याशु जवेन वीरॊ; भूमिं परपन्नॊ भयविह्वलाङ्गः<BR>
&nbsp;<FONT COLOR="GREEN" SIZE="-1">17</FONT>
 स तं रथं हेमविभूषिताङ्गं; साश्वं ससूतं सहसा विमृद्य<BR>
&nbsp;&nbsp;&nbsp;&nbsp; उत्क्षिप्य हस्तेन तदा महाद्विपॊ; विपॊथयाम आस वसुंधरा तले<BR>
&nbsp;<FONT COLOR="GREEN" SIZE="-1">18</FONT>
 पाञ्चालराजस्य सुतं स दृष्ट्वा; तदार्दितं नागवरेण तेन<BR>
&nbsp;&nbsp;&nbsp;&nbsp; तम अभ्यधावत सहसा जवेन; भीमः शिखण्डी च शिनेश च नप्ता<BR>
&nbsp;<FONT COLOR="GREEN" SIZE="-1">19</FONT>
 शरैश च वेगं सहसा निगृह्य; तस्याभितॊ ऽभयापततॊ गजस्य<BR>
&nbsp;&nbsp;&nbsp;&nbsp; स संगृहीतॊ रथिभिर गजॊ वै; चचाल तैर वार्यमाणश च संख्ये<BR>
&nbsp;<FONT COLOR="GREEN" SIZE="-1">20</FONT>
 ततः पृषत्कान परववर्ष राजा; सूर्यॊ यथा रश्मिजालं समन्तात<BR>
&nbsp;&nbsp;&nbsp;&nbsp; तेनाशुगैर वध्यमाना रथौघाः; परदुद्रुवुस तत्र ततस तु सर्वे<BR>
&nbsp;<FONT COLOR="GREEN" SIZE="-1">21</FONT>
 तत कर्मशाल्वस्य समीक्ष्य सर्वे; पाञ्चाल मत्स्या नृप सृञ्जयाश च<BR>
&nbsp;&nbsp;&nbsp;&nbsp; हाहाकारैर नादयन्तः सम युद्धे; दविपं समन्ताद रुरुधुर नराग्र्याः<BR>
&nbsp;<FONT COLOR="GREEN" SIZE="-1">22</FONT>
 पाञ्चालराजस तवरितस तु शूरॊ; गदां परगृह्याचलशृङ्गकल्पाम<BR>
&nbsp;&nbsp;&nbsp;&nbsp; असंभ्रमं भारत शत्रुघाती; जवेन विरॊ ऽनुससार नागम<BR>
&nbsp;<FONT COLOR="GREEN" SIZE="-1">23</FONT>
 ततॊ ऽथ नागं धरणीधराभं; मदं सरवन्तं जलदप्रकाशम<BR>
&nbsp;&nbsp;&nbsp;&nbsp; गदां समाविध्य भृशं जघान; पाञ्चालराजस्य सुतस तरस्वी<BR>
&nbsp;<FONT COLOR="GREEN" SIZE="-1">24</FONT>
 स भिन्नकुन्भः सहसा विनद्य; मुखात परभूतं कषतजं विमुञ्चन<BR>
&nbsp;&nbsp;&nbsp;&nbsp; पपात नागॊ धरणीधराभः; कषितिप्रकम्पाच चलितॊ यथाद्रिः<BR>
&nbsp;<FONT COLOR="GREEN" SIZE="-1">25</FONT>
 निपात्यमाने तु तदा गजेन्द्रे; हाहाकृते तव पुत्रस्य सैन्ये<BR>
&nbsp;&nbsp;&nbsp;&nbsp; स शाल्वराजस्य शिनिप्रवीरॊ; जहार भल्लेन शिरः शितेन<BR>
&nbsp;<FONT COLOR="GREEN" SIZE="-1">26</FONT>
 हृतॊत्तमाङ्गॊ युधि सात्वतेन; पपात भूमौ सह नागरज्ञा<BR>
&nbsp;&nbsp;&nbsp;&nbsp; यथाद्रिशृङ्गं सुमहत परणुन्नं; वज्रेण देवाधिप चॊदितेन<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [s]<BR>
&nbsp;&nbsp;&nbsp;&nbsp;&nbsp; saṃnivṛtte balaughe tu śālvo mleccha gaṇādhipaḥ<BR>
&nbsp;&nbsp;&nbsp;&nbsp;&nbsp; abhyavartata saṃkruddhaḥ pāṇḍūnāṃ sumahad balam<BR>
&nbsp;&nbsp;<FONT COLOR="GREEN" SIZE="-1">2</FONT>
 āsthāya sumahānāgaṃ prabhinnaṃ parvatopamam<BR>
&nbsp;&nbsp;&nbsp;&nbsp;&nbsp; dṛptam airāvata prakhyam amitragaṇamardanam<BR>
&nbsp;&nbsp;<FONT COLOR="GREEN" SIZE="-1">3</FONT>
 yo 'sau mahābhadra kulaprasūtaḥ; supūjito dhārtarāṣṭreṇa nityam<BR>
&nbsp;&nbsp;&nbsp;&nbsp;&nbsp; sukalpitaḥ śāstraviniścayajñaiḥ; sadopavāhyaḥ samareṣu rājan<BR>
&nbsp;&nbsp;<FONT COLOR="GREEN" SIZE="-1">4</FONT>
 tam āsthito rājavaro babhūva; yathodayasthaḥ savitā kṣapānte<BR>
&nbsp;&nbsp;&nbsp;&nbsp;&nbsp; sa tena nāgapravareṇa rājann; abhyudyayau pāṇḍusutān samantāt<BR>
&nbsp;&nbsp;&nbsp;&nbsp;&nbsp; śitaiḥ pṛṣātkair vidadāra cāpi; mahendravajrapratimaiḥ sughoraiḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 tataḥ śarān vai sṛjato mahāraṇe; yodhāṃś ca rājan nayato yamāya<BR>
&nbsp;&nbsp;&nbsp;&nbsp;&nbsp; nāsyāntaraṃ dadṛśuḥ sve pare vā; yathā purā vajradharasya daityāḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 te pāṇḍavāḥ somakāḥ sṛñjayāś ca; tam eva nāgaṃ dadṛśuḥ samantāt<BR>
&nbsp;&nbsp;&nbsp;&nbsp;&nbsp; sahasraśo vai vicarantam ekaṃ; yathā mahendrasya gajaṃ samīpe<BR>
&nbsp;&nbsp;<FONT COLOR="GREEN" SIZE="-1">7</FONT>
 saṃdrāvyamāṇaṃ tu balaṃ pareṣāṃ; parītakalpaṃ vibabhau samantāt<BR>
&nbsp;&nbsp;&nbsp;&nbsp;&nbsp; naivāvatasthe samare bhṛśaṃ bhayād; vimardamānaṃ tu parasparaṃ tadā<BR>
&nbsp;&nbsp;<FONT COLOR="GREEN" SIZE="-1">8</FONT>
 tataḥ prabhagnā sahasā mahācamūḥ; sā pāṇḍavī tena narādhipena<BR>
&nbsp;&nbsp;&nbsp;&nbsp;&nbsp; diśaś catasraḥ sahasā pradhāvitā; gajendra vegaṃ tam apārayantī<BR>
&nbsp;&nbsp;<FONT COLOR="GREEN" SIZE="-1">9</FONT>
 dṛṣṭvā ca tāṃ vegavatā prabhagnāṃ; sarve tvadīyā yudhi yodhamukhyāḥ<BR>
&nbsp;&nbsp;&nbsp;&nbsp;&nbsp; apūjayaṃs tatra narādhipaṃ taṃ; dadhmuś ca śaṅkhāñ śaśisaṃnikāśān<BR>
&nbsp;&nbsp;<FONT COLOR="GREEN" SIZE="-1">10</FONT>
 śrutvā ninādaṃ tv atha kauravāṇāṃ; harṣād vimuktaṃ saha śaṅkhaśabdaiḥ<BR>
&nbsp;&nbsp;&nbsp;&nbsp; senāpatiḥ pāṇḍava sṛñjayānāṃ; pāñcāla putro na mamarṣa roṣāt<BR>
&nbsp;<FONT COLOR="GREEN" SIZE="-1">11</FONT>
 tatas tu taṃ vai dviradaṃ mahātmā; pratyudyayau tvaramāṇau jayāya<BR>
&nbsp;&nbsp;&nbsp;&nbsp; jambho yathā śakrasamāgame vai; nāgendram airāvaṇam indra vāhyam<BR>
&nbsp;<FONT COLOR="GREEN" SIZE="-1">12</FONT>
 tam āpatantaṃ sahasā tu dṛṣṭvā; pāñcālarājaṃ yudhi rājasiṃhaḥ<BR>
&nbsp;&nbsp;&nbsp;&nbsp; taṃ vai dvipaṃ preṣayām āsa tūrṇaṃ; vadhāya rājan drupadātmajasya<BR>
&nbsp;<FONT COLOR="GREEN" SIZE="-1">13</FONT>
 sa taṃ dvipaṃ sahasābhyāpatantam; avidhyad arkapratimaiḥ pṛṣatkaiḥ<BR>
&nbsp;&nbsp;&nbsp;&nbsp; karmāra dhautair niśitair jvaladbhir; nārācamukhyais tribhir ugravegaiḥ<BR>
&nbsp;<FONT COLOR="GREEN" SIZE="-1">14</FONT>
 tato 'parān pañca śitān mahātmā; nārācamukhyān visasarja kumbhe<BR>
&nbsp;&nbsp;&nbsp;&nbsp; sa tais tu viddhaḥ paramadvipo raṇe; tadā parāvṛtya bhṛśaṃ pradudruve<BR>
&nbsp;<FONT COLOR="GREEN" SIZE="-1">15</FONT>
 taṃ nāgarājaṃ sahasā praṇunnaṃ; vidrāvyamāṇaṃ ca nigṛhya śālvaḥ<BR>
&nbsp;&nbsp;&nbsp;&nbsp; tottrāṅkuśaiḥ preṣayām āsa tūrṇaṃ; pāñcālarājasya rathaṃ pradiśya<BR>
&nbsp;<FONT COLOR="GREEN" SIZE="-1">16</FONT>
 dṛṣṭvāpatantaṃ sahasā tu nāgaṃ; dhṛṣṭadyumnaḥ svarathāc chīghram eva<BR>
&nbsp;&nbsp;&nbsp;&nbsp; gadāṃ pragṛhyāśu javena vīro; bhūmiṃ prapanno bhayavihvalāṅgaḥ<BR>
&nbsp;<FONT COLOR="GREEN" SIZE="-1">17</FONT>
 sa taṃ rathaṃ hemavibhūṣitāṅgaṃ; sāśvaṃ sasūtaṃ sahasā vimṛdya<BR>
&nbsp;&nbsp;&nbsp;&nbsp; utkṣipya hastena tadā mahādvipo; vipothayām āsa vasuṃdharā tale<BR>
&nbsp;<FONT COLOR="GREEN" SIZE="-1">18</FONT>
 pāñcālarājasya sutaṃ sa dṛṣṭvā; tadārditaṃ nāgavareṇa tena<BR>
&nbsp;&nbsp;&nbsp;&nbsp; tam abhyadhāvat sahasā javena; bhīmaḥ śikhaṇḍī ca śineś ca naptā<BR>
&nbsp;<FONT COLOR="GREEN" SIZE="-1">19</FONT>
 śaraiś ca vegaṃ sahasā nigṛhya; tasyābhito 'bhyāpatato gajasya<BR>
&nbsp;&nbsp;&nbsp;&nbsp; sa saṃgṛhīto rathibhir gajo vai; cacāla tair vāryamāṇaś ca saṃkhye<BR>
&nbsp;<FONT COLOR="GREEN" SIZE="-1">20</FONT>
 tataḥ pṛṣatkān pravavarṣa rājā; sūryo yathā raśmijālaṃ samantāt<BR>
&nbsp;&nbsp;&nbsp;&nbsp; tenāśugair vadhyamānā rathaughāḥ; pradudruvus tatra tatas tu sarve<BR>
&nbsp;<FONT COLOR="GREEN" SIZE="-1">21</FONT>
 tat karmaśālvasya samīkṣya sarve; pāñcāla matsyā nṛpa sṛñjayāś ca<BR>
&nbsp;&nbsp;&nbsp;&nbsp; hāhākārair nādayantaḥ sma yuddhe; dvipaṃ samantād rurudhur narāgryāḥ<BR>
&nbsp;<FONT COLOR="GREEN" SIZE="-1">22</FONT>
 pāñcālarājas tvaritas tu śūro; gadāṃ pragṛhyācalaśṛṅgakalpām<BR>
&nbsp;&nbsp;&nbsp;&nbsp; asaṃbhramaṃ bhārata śatrughātī; javena viro 'nusasāra nāgam<BR>
&nbsp;<FONT COLOR="GREEN" SIZE="-1">23</FONT>
 tato 'tha nāgaṃ dharaṇīdharābhaṃ; madaṃ sravantaṃ jaladaprakāśam<BR>
&nbsp;&nbsp;&nbsp;&nbsp; gadāṃ samāvidhya bhṛśaṃ jaghāna; pāñcālarājasya sutas tarasvī<BR>
&nbsp;<FONT COLOR="GREEN" SIZE="-1">24</FONT>
 sa bhinnakunbhaḥ sahasā vinadya; mukhāt prabhūtaṃ kṣatajaṃ vimuñcan<BR>
&nbsp;&nbsp;&nbsp;&nbsp; papāta nāgo dharaṇīdharābhaḥ; kṣitiprakampāc calito yathādriḥ<BR>
&nbsp;<FONT COLOR="GREEN" SIZE="-1">25</FONT>
 nipātyamāne tu tadā gajendre; hāhākṛte tava putrasya sainye<BR>
&nbsp;&nbsp;&nbsp;&nbsp; sa śālvarājasya śinipravīro; jahāra bhallena śiraḥ śitena<BR>
&nbsp;<FONT COLOR="GREEN" SIZE="-1">26</FONT>
 hṛtottamāṅgo yudhi sātvatena; papāta bhūmau saha nāgarajñā<BR>
&nbsp;&nbsp;&nbsp;&nbsp; yathādriśṛṅgaṃ sumahat praṇunnaṃ; vajreṇa devādhipa coditena<BR>
</TD>
</TR>
</TABLE>
<P><HR>
<CENTER>
<A HREF="mbs09020.htm">Next: Chapter 20</A></CENTER>
</BODY>
</HTML>
