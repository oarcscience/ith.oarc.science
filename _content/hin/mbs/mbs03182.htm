<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 182</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi03.htm">Book 3 Index</A>&nbsp;
<A HREF="mbs03181.htm">Previous</A>&nbsp;
<A HREF="mbs03183.htm">Next</A>&nbsp;
</CENTER>
<HR>
</P>
<CENTER>
<A HREF="../m03/index.htm">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 182
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वै]<BR>
&nbsp;&nbsp;&nbsp;&nbsp;&nbsp; मार्कण्डेयं महात्मानम ऊचुः पाण्डुसुतास तदा<BR>
&nbsp;&nbsp;&nbsp;&nbsp;&nbsp; माहात्म्यं दविजमुख्यानां शरॊतुम इच्छाम कथ्यताम<BR>
&nbsp;&nbsp;<FONT COLOR="GREEN" SIZE="-1">2</FONT>
 एवम उक्तः स भगवान मार्कण्डेयॊ महातपः<BR>
&nbsp;&nbsp;&nbsp;&nbsp;&nbsp; उवाच सुमहातेजा सर्वशास्त्रविशारदः<BR>
&nbsp;&nbsp;<FONT COLOR="GREEN" SIZE="-1">3</FONT>
 हैहयानां कुलकरॊ राजा परपुरंजयः<BR>
&nbsp;&nbsp;&nbsp;&nbsp;&nbsp; कुमारॊ रूपसंपन्नॊ मृगयाम अचरद बली<BR>
&nbsp;&nbsp;<FONT COLOR="GREEN" SIZE="-1">4</FONT>
 चरमाणस तु सॊ ऽरण्ये तृणवीरुत समावृते<BR>
&nbsp;&nbsp;&nbsp;&nbsp;&nbsp; कृष्णाजिनॊत्तरासङ्गं ददर्श मुनिम अन्तिके<BR>
&nbsp;&nbsp;&nbsp;&nbsp;&nbsp; स तेन निहतॊ ऽरण्ये मन्यमानेन वै मृगम<BR>
&nbsp;&nbsp;<FONT COLOR="GREEN" SIZE="-1">5</FONT>
 वयथितः कर्म तत कृत्वा शॊकॊपहतचेतनः<BR>
&nbsp;&nbsp;&nbsp;&nbsp;&nbsp; जगाम हैहयानां वै सकाशं परथितात्मनाम<BR>
&nbsp;&nbsp;<FONT COLOR="GREEN" SIZE="-1">6</FONT>
 राज्ञां राजीवनेत्रासौ कुमारः पृथिवीपते<BR>
&nbsp;&nbsp;&nbsp;&nbsp;&nbsp; तेषां च तद यथावृत्तं कथयाम आस वै तदा<BR>
&nbsp;&nbsp;<FONT COLOR="GREEN" SIZE="-1">7</FONT>
 तं चापि हिंसितं तात मुनिं मूलफलाशिनम<BR>
&nbsp;&nbsp;&nbsp;&nbsp;&nbsp; शरुत्वा दृष्ट्वाच ते तत्र बभूवुर दीनमानसाः<BR>
&nbsp;&nbsp;<FONT COLOR="GREEN" SIZE="-1">8</FONT>
 कस्यायम इति ते सर्वे मार्गमाणास ततस ततः<BR>
&nbsp;&nbsp;&nbsp;&nbsp;&nbsp; जग्मुश चारिष्टनेमेस ते तार्क्ष्यस्याश्रमम अञ्जसा<BR>
&nbsp;&nbsp;<FONT COLOR="GREEN" SIZE="-1">9</FONT>
 ते ऽभिवाद्य महात्मानं तं मुनिं संशितव्रतम<BR>
&nbsp;&nbsp;&nbsp;&nbsp;&nbsp; तस्थुः सर्वे सतु मुनिस तेषां पूजाम अथाहरत<BR>
&nbsp;&nbsp;<FONT COLOR="GREEN" SIZE="-1">10</FONT>
 ते तम ऊचुर महात्मानं न वयं सत्क्रियां मुने<BR>
&nbsp;&nbsp;&nbsp;&nbsp; तवत्तॊ ऽरहाः कर्म दॊषेण बराह्मणॊ हिंसितॊ हि नः<BR>
&nbsp;<FONT COLOR="GREEN" SIZE="-1">11</FONT>
 तान अब्रवीत स विप्रर्षिः कथं वॊ बराह्मणॊ हतः<BR>
&nbsp;&nbsp;&nbsp;&nbsp; कव चासौ बरूत सहिताः पश्यध्वं मे तपॊबलम<BR>
&nbsp;<FONT COLOR="GREEN" SIZE="-1">12</FONT>
 ते तु तत सर्वम अखिलम आख्यायास्मै यथातथम<BR>
&nbsp;&nbsp;&nbsp;&nbsp; नापश्यंस तम ऋषिं तत्र गतासुं ते समागताः<BR>
&nbsp;&nbsp;&nbsp;&nbsp; अन्वेषमाणाः सव्रीडाः सवप्नवद गतमानसाः<BR>
&nbsp;<FONT COLOR="GREEN" SIZE="-1">13</FONT>
 तान अब्रवीत तत्र मुनिस तार्क्ष्यः परपुरंजयः<BR>
&nbsp;&nbsp;&nbsp;&nbsp; सयाद अयं बराह्मणः सॊ ऽथ यॊ युष्माभिर निवाशितः<BR>
&nbsp;&nbsp;&nbsp;&nbsp; पुत्रॊ हय अयं मम नृपास तपॊबलसमन्वितः<BR>
&nbsp;<FONT COLOR="GREEN" SIZE="-1">14</FONT>
 ते तु दृष्ट्वैव तम ऋषिं विस्मयं परमं गताः<BR>
&nbsp;&nbsp;&nbsp;&nbsp; महद आश्चर्यम इति वै विब्रुवाणा महीपते<BR>
&nbsp;<FONT COLOR="GREEN" SIZE="-1">15</FONT>
 मृतॊ हय अयम अतॊ दृष्टः कथं जीवितम आप्तवान<BR>
&nbsp;&nbsp;&nbsp;&nbsp; किम एतत तपसॊ वीर्यं यनायं जीवितः पुनः<BR>
&nbsp;&nbsp;&nbsp;&nbsp; शरॊतुम इच्छाम विप्रर्षे यदि शरॊतव्यम इत्य उत<BR>
&nbsp;<FONT COLOR="GREEN" SIZE="-1">16</FONT>
 स तान उवाच नास्माकं मृत्युः परभवते नृपाः<BR>
&nbsp;&nbsp;&nbsp;&nbsp; कारणं वः परवक्ष्यामि हेतुयॊगं समासतः<BR>
&nbsp;<FONT COLOR="GREEN" SIZE="-1">17</FONT>
 सत्यम एवाभिजानीमॊ नानृते कुर्महे मनः<BR>
&nbsp;&nbsp;&nbsp;&nbsp; सवधर्मम अनुतिष्ठामस तस्मान मृत्युभयं न नः<BR>
&nbsp;<FONT COLOR="GREEN" SIZE="-1">18</FONT>
 यद बराह्मणानां कुशलं तद एषां कथयामहे<BR>
&nbsp;&nbsp;&nbsp;&nbsp; नैषां दुश्चरितं बरूमस तस्मान मृत्युभयं न नः<BR>
&nbsp;<FONT COLOR="GREEN" SIZE="-1">19</FONT>
 अतिथीन अन्नपानेन भृत्यान अत्यशनेन च<BR>
&nbsp;&nbsp;&nbsp;&nbsp; तेजस्वि देशवासाच च तस्मान मृत्युभयं न नः<BR>
&nbsp;<FONT COLOR="GREEN" SIZE="-1">20</FONT>
 एतद वै लेश मात्रं वः समाख्यातं विमत्सराः<BR>
&nbsp;&nbsp;&nbsp;&nbsp; गच्छध्वं सहिताः सर्वे न पापाद भयम अस्ति वः<BR>
&nbsp;<FONT COLOR="GREEN" SIZE="-1">21</FONT>
 एवम अस्त्व इति ते सर्वे परतिपूज्य महामुनिम<BR>
&nbsp;&nbsp;&nbsp;&nbsp; सवदेशम अगमन हृष्टा राजानॊ भरतर्षभ<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vai]<BR>
&nbsp;&nbsp;&nbsp;&nbsp;&nbsp; mārkaṇḍeyaṃ mahātmānam ūcuḥ pāṇḍusutās tadā<BR>
&nbsp;&nbsp;&nbsp;&nbsp;&nbsp; māhātmyaṃ dvijamukhyānāṃ śrotum icchāma kathyatām<BR>
&nbsp;&nbsp;<FONT COLOR="GREEN" SIZE="-1">2</FONT>
 evam uktaḥ sa bhagavān mārkaṇḍeyo mahātapaḥ<BR>
&nbsp;&nbsp;&nbsp;&nbsp;&nbsp; uvāca sumahātejā sarvaśāstraviśāradaḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 haihayānāṃ kulakaro rājā parapuraṃjayaḥ<BR>
&nbsp;&nbsp;&nbsp;&nbsp;&nbsp; kumāro rūpasaṃpanno mṛgayām acarad balī<BR>
&nbsp;&nbsp;<FONT COLOR="GREEN" SIZE="-1">4</FONT>
 caramāṇas tu so 'raṇye tṛṇavīrut samāvṛte<BR>
&nbsp;&nbsp;&nbsp;&nbsp;&nbsp; kṛṣṇājinottarāsaṅgaṃ dadarśa munim antike<BR>
&nbsp;&nbsp;&nbsp;&nbsp;&nbsp; sa tena nihato 'raṇye manyamānena vai mṛgam<BR>
&nbsp;&nbsp;<FONT COLOR="GREEN" SIZE="-1">5</FONT>
 vyathitaḥ karma tat kṛtvā śokopahatacetanaḥ<BR>
&nbsp;&nbsp;&nbsp;&nbsp;&nbsp; jagāma haihayānāṃ vai sakāśaṃ prathitātmanām<BR>
&nbsp;&nbsp;<FONT COLOR="GREEN" SIZE="-1">6</FONT>
 rājñāṃ rājīvanetrāsau kumāraḥ pṛthivīpate<BR>
&nbsp;&nbsp;&nbsp;&nbsp;&nbsp; teṣāṃ ca tad yathāvṛttaṃ kathayām āsa vai tadā<BR>
&nbsp;&nbsp;<FONT COLOR="GREEN" SIZE="-1">7</FONT>
 taṃ cāpi hiṃsitaṃ tāta muniṃ mūlaphalāśinam<BR>
&nbsp;&nbsp;&nbsp;&nbsp;&nbsp; śrutvā dṛṣṭvāca te tatra babhūvur dīnamānasāḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 kasyāyam iti te sarve mārgamāṇās tatas tataḥ<BR>
&nbsp;&nbsp;&nbsp;&nbsp;&nbsp; jagmuś cāriṣṭanemes te tārkṣyasyāśramam añjasā<BR>
&nbsp;&nbsp;<FONT COLOR="GREEN" SIZE="-1">9</FONT>
 te 'bhivādya mahātmānaṃ taṃ muniṃ saṃśitavratam<BR>
&nbsp;&nbsp;&nbsp;&nbsp;&nbsp; tasthuḥ sarve satu munis teṣāṃ pūjām athāharat<BR>
&nbsp;&nbsp;<FONT COLOR="GREEN" SIZE="-1">10</FONT>
 te tam ūcur mahātmānaṃ na vayaṃ satkriyāṃ mune<BR>
&nbsp;&nbsp;&nbsp;&nbsp; tvatto 'rhāḥ karma doṣeṇa brāhmaṇo hiṃsito hi naḥ<BR>
&nbsp;<FONT COLOR="GREEN" SIZE="-1">11</FONT>
 tān abravīt sa viprarṣiḥ kathaṃ vo brāhmaṇo hataḥ<BR>
&nbsp;&nbsp;&nbsp;&nbsp; kva cāsau brūta sahitāḥ paśyadhvaṃ me tapobalam<BR>
&nbsp;<FONT COLOR="GREEN" SIZE="-1">12</FONT>
 te tu tat sarvam akhilam ākhyāyāsmai yathātatham<BR>
&nbsp;&nbsp;&nbsp;&nbsp; nāpaśyaṃs tam ṛṣiṃ tatra gatāsuṃ te samāgatāḥ<BR>
&nbsp;&nbsp;&nbsp;&nbsp; anveṣamāṇāḥ savrīḍāḥ svapnavad gatamānasāḥ<BR>
&nbsp;<FONT COLOR="GREEN" SIZE="-1">13</FONT>
 tān abravīt tatra munis tārkṣyaḥ parapuraṃjayaḥ<BR>
&nbsp;&nbsp;&nbsp;&nbsp; syād ayaṃ brāhmaṇaḥ so 'tha yo yuṣmābhir nivāśitaḥ<BR>
&nbsp;&nbsp;&nbsp;&nbsp; putro hy ayaṃ mama nṛpās tapobalasamanvitaḥ<BR>
&nbsp;<FONT COLOR="GREEN" SIZE="-1">14</FONT>
 te tu dṛṣṭvaiva tam ṛṣiṃ vismayaṃ paramaṃ gatāḥ<BR>
&nbsp;&nbsp;&nbsp;&nbsp; mahad āścaryam iti vai vibruvāṇā mahīpate<BR>
&nbsp;<FONT COLOR="GREEN" SIZE="-1">15</FONT>
 mṛto hy ayam ato dṛṣṭaḥ kathaṃ jīvitam āptavān<BR>
&nbsp;&nbsp;&nbsp;&nbsp; kim etat tapaso vīryaṃ yanāyaṃ jīvitaḥ punaḥ<BR>
&nbsp;&nbsp;&nbsp;&nbsp; śrotum icchāma viprarṣe yadi śrotavyam ity uta<BR>
&nbsp;<FONT COLOR="GREEN" SIZE="-1">16</FONT>
 sa tān uvāca nāsmākaṃ mṛtyuḥ prabhavate nṛpāḥ<BR>
&nbsp;&nbsp;&nbsp;&nbsp; kāraṇaṃ vaḥ pravakṣyāmi hetuyogaṃ samāsataḥ<BR>
&nbsp;<FONT COLOR="GREEN" SIZE="-1">17</FONT>
 satyam evābhijānīmo nānṛte kurmahe manaḥ<BR>
&nbsp;&nbsp;&nbsp;&nbsp; svadharmam anutiṣṭhāmas tasmān mṛtyubhayaṃ na naḥ<BR>
&nbsp;<FONT COLOR="GREEN" SIZE="-1">18</FONT>
 yad brāhmaṇānāṃ kuśalaṃ tad eṣāṃ kathayāmahe<BR>
&nbsp;&nbsp;&nbsp;&nbsp; naiṣāṃ duścaritaṃ brūmas tasmān mṛtyubhayaṃ na naḥ<BR>
&nbsp;<FONT COLOR="GREEN" SIZE="-1">19</FONT>
 atithīn annapānena bhṛtyān atyaśanena ca<BR>
&nbsp;&nbsp;&nbsp;&nbsp; tejasvi deśavāsāc ca tasmān mṛtyubhayaṃ na naḥ<BR>
&nbsp;<FONT COLOR="GREEN" SIZE="-1">20</FONT>
 etad vai leśa mātraṃ vaḥ samākhyātaṃ vimatsarāḥ<BR>
&nbsp;&nbsp;&nbsp;&nbsp; gacchadhvaṃ sahitāḥ sarve na pāpād bhayam asti vaḥ<BR>
&nbsp;<FONT COLOR="GREEN" SIZE="-1">21</FONT>
 evam astv iti te sarve pratipūjya mahāmunim<BR>
&nbsp;&nbsp;&nbsp;&nbsp; svadeśam agaman hṛṣṭā rājāno bharatarṣabha<BR>
</TD>
</TR>
</TABLE>
<P><HR>
<CENTER>
<A HREF="mbs03183.htm">Next: Chapter 183</A></CENTER>
</BODY>
</HTML>
