<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 9: Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi09">Book 9 Index</A>&nbsp;
<A HREF="mbs09032">Previous</A>&nbsp;
<A HREF="mbs09034">Next</A>&nbsp;
</CENTER>
<HR>
</P>
<CENTER>
<A HREF="../m09/index">Book 9 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 9<BR>Chapter 33
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [स]<BR>
&nbsp;&nbsp;&nbsp;&nbsp;&nbsp; तस्मिन युद्धे महाराज संप्रवृत्ते सुदारुणे<BR>
&nbsp;&nbsp;&nbsp;&nbsp;&nbsp; उपविष्टेषु सर्वेषु पाण्डवेषु महात्मसु<BR>
&nbsp;&nbsp;<FONT COLOR="GREEN" SIZE="-1">2</FONT>
 ततस तालध्वजॊ रामस तयॊर युद्ध उपस्थिते<BR>
&nbsp;&nbsp;&nbsp;&nbsp;&nbsp; शरुत्वा तच छिष्ययॊ राजन्न आजगाम हलायुधः<BR>
&nbsp;&nbsp;<FONT COLOR="GREEN" SIZE="-1">3</FONT>
 तं दृष्ट्वा मरम परीताः पूजयित्वा नराधिपाः<BR>
&nbsp;&nbsp;&nbsp;&nbsp;&nbsp; शिष्ययॊः कौशलं युद्धे पश्य रामेति चाब्रुवन<BR>
&nbsp;&nbsp;<FONT COLOR="GREEN" SIZE="-1">4</FONT>
 अब्रवीच च तदा रामॊ दृष्ट्वा कृष्णं च पाण्डवम<BR>
&nbsp;&nbsp;&nbsp;&nbsp;&nbsp; दुर्यॊधनं च कौरव्यं गदापाणिम अवस्थितम<BR>
&nbsp;&nbsp;<FONT COLOR="GREEN" SIZE="-1">5</FONT>
 चत्वारिंशद अहान्य अद्य दवे च मे निःसृतस्य वै<BR>
&nbsp;&nbsp;&nbsp;&nbsp;&nbsp; पुष्येण संप्रयातॊ ऽसमि शरवणे पुनरागतः<BR>
&nbsp;&nbsp;&nbsp;&nbsp;&nbsp; शिष्ययॊर वै गदायुद्धं दरष्टुकामॊ ऽसमि माधव<BR>
&nbsp;&nbsp;<FONT COLOR="GREEN" SIZE="-1">6</FONT>
 ततॊ युधिष्ठिरॊ राजा परिष्वज्य हलायुधम<BR>
&nbsp;&nbsp;&nbsp;&nbsp;&nbsp; सवागतं कुशलं चास्मै पर्यपृच्छद यथातथम<BR>
&nbsp;&nbsp;<FONT COLOR="GREEN" SIZE="-1">7</FONT>
 कृष्णौ चापि महेष्वासाव अभिवाद्य हलायुधम<BR>
&nbsp;&nbsp;&nbsp;&nbsp;&nbsp; सस्वजाते परिप्रीतौ परियमाणौ यशस्विनौ<BR>
&nbsp;&nbsp;<FONT COLOR="GREEN" SIZE="-1">8</FONT>
 माद्रीपुत्रौ तथा शूरौ दरौपद्याः पञ्च चात्मजाः<BR>
&nbsp;&nbsp;&nbsp;&nbsp;&nbsp; अभिवाद्य सथिता राजन रौहिणेयं महाबलम<BR>
&nbsp;&nbsp;<FONT COLOR="GREEN" SIZE="-1">9</FONT>
 भीमसेनॊ ऽथ बलवान पुत्रस तव जनाधिप<BR>
&nbsp;&nbsp;&nbsp;&nbsp;&nbsp; तथैव चॊद्यत गदौ पूजयाम आसतुर बलम<BR>
&nbsp;&nbsp;<FONT COLOR="GREEN" SIZE="-1">10</FONT>
 सवागतेन च ते तत्र परतिपूज्य पुनः पुनः<BR>
&nbsp;&nbsp;&nbsp;&nbsp; पश्य युद्धं महाबाहॊ इति ते रामम अब्रुवन<BR>
&nbsp;&nbsp;&nbsp;&nbsp; एवम ऊचुर महात्मानं रौहिणेयं नराधिपाः<BR>
&nbsp;<FONT COLOR="GREEN" SIZE="-1">11</FONT>
 परिष्वज्य तदा रामः पाण्डवान सृञ्जयान अपि<BR>
&nbsp;&nbsp;&nbsp;&nbsp; अपृच्छत कुशलं सर्वान पाण्डवांश चामितौजसः<BR>
&nbsp;&nbsp;&nbsp;&nbsp; तथैव ते समासाद्य पप्रच्छुस तम अनामयम<BR>
&nbsp;<FONT COLOR="GREEN" SIZE="-1">12</FONT>
 परत्यभ्यर्च्य हली सर्वान कषत्रियांश च महामनाः<BR>
&nbsp;&nbsp;&nbsp;&nbsp; कृत्वा कुशलसंयुक्तां संविदं च यथा वयः<BR>
&nbsp;<FONT COLOR="GREEN" SIZE="-1">13</FONT>
 जनार्दनं सत्यकिं च परेम्णा स परिषस्वजे<BR>
&nbsp;&nbsp;&nbsp;&nbsp; मूर्ध्नि चैताव उपाघ्राय कुशलं पर्यपृच्छत<BR>
&nbsp;<FONT COLOR="GREEN" SIZE="-1">14</FONT>
 तौ चैनं विधिवद राजन पूजयाम आसतुर गुरुम<BR>
&nbsp;&nbsp;&nbsp;&nbsp; बरह्माणम इव देवेशम इन्द्रॊपेन्द्रौ मुदा युतौ<BR>
&nbsp;<FONT COLOR="GREEN" SIZE="-1">15</FONT>
 ततॊ ऽबरवीद धर्मसुतॊ रौहिणेयम अरिंदमम<BR>
&nbsp;&nbsp;&nbsp;&nbsp; इदं भरात्रॊर महायुद्धं पश्य रामेति भारत<BR>
&nbsp;<FONT COLOR="GREEN" SIZE="-1">16</FONT>
 तेषां मध्ये महाबाहुः शरीमान केशव पूर्वजः<BR>
&nbsp;&nbsp;&nbsp;&nbsp; नयविशत परमप्रीतः पूज्यमानॊ महारथैः<BR>
&nbsp;<FONT COLOR="GREEN" SIZE="-1">17</FONT>
 स बभौ राजमध्यस्थॊ नीलवासाः सितप्रभः<BR>
&nbsp;&nbsp;&nbsp;&nbsp; दिवीव नक्षत्रगणैः परिकीर्णॊ निशाकरः<BR>
&nbsp;<FONT COLOR="GREEN" SIZE="-1">18</FONT>
 ततस तयॊः संनिपातस तुमुलॊ लॊमहर्षणः<BR>
&nbsp;&nbsp;&nbsp;&nbsp; आसीद अन्तकरॊ राजन वैरस्य तव पुत्रयॊः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [s]<BR>
&nbsp;&nbsp;&nbsp;&nbsp;&nbsp; tasmin yuddhe mahārāja saṃpravṛtte sudāruṇe<BR>
&nbsp;&nbsp;&nbsp;&nbsp;&nbsp; upaviṣṭeṣu sarveṣu pāṇḍaveṣu mahātmasu<BR>
&nbsp;&nbsp;<FONT COLOR="GREEN" SIZE="-1">2</FONT>
 tatas tāladhvajo rāmas tayor yuddha upasthite<BR>
&nbsp;&nbsp;&nbsp;&nbsp;&nbsp; śrutvā tac chiṣyayo rājann ājagāma halāyudhaḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 taṃ dṛṣṭvā marama prītāḥ pūjayitvā narādhipāḥ<BR>
&nbsp;&nbsp;&nbsp;&nbsp;&nbsp; śiṣyayoḥ kauśalaṃ yuddhe paśya rāmeti cābruvan<BR>
&nbsp;&nbsp;<FONT COLOR="GREEN" SIZE="-1">4</FONT>
 abravīc ca tadā rāmo dṛṣṭvā kṛṣṇaṃ ca pāṇḍavam<BR>
&nbsp;&nbsp;&nbsp;&nbsp;&nbsp; duryodhanaṃ ca kauravyaṃ gadāpāṇim avasthitam<BR>
&nbsp;&nbsp;<FONT COLOR="GREEN" SIZE="-1">5</FONT>
 catvāriṃśad ahāny adya dve ca me niḥsṛtasya vai<BR>
&nbsp;&nbsp;&nbsp;&nbsp;&nbsp; puṣyeṇa saṃprayāto 'smi śravaṇe punarāgataḥ<BR>
&nbsp;&nbsp;&nbsp;&nbsp;&nbsp; śiṣyayor vai gadāyuddhaṃ draṣṭukāmo 'smi mādhava<BR>
&nbsp;&nbsp;<FONT COLOR="GREEN" SIZE="-1">6</FONT>
 tato yudhiṣṭhiro rājā pariṣvajya halāyudham<BR>
&nbsp;&nbsp;&nbsp;&nbsp;&nbsp; svāgataṃ kuśalaṃ cāsmai paryapṛcchad yathātatham<BR>
&nbsp;&nbsp;<FONT COLOR="GREEN" SIZE="-1">7</FONT>
 kṛṣṇau cāpi maheṣvāsāv abhivādya halāyudham<BR>
&nbsp;&nbsp;&nbsp;&nbsp;&nbsp; sasvajāte pariprītau priyamāṇau yaśasvinau<BR>
&nbsp;&nbsp;<FONT COLOR="GREEN" SIZE="-1">8</FONT>
 mādrīputrau tathā śūrau draupadyāḥ pañca cātmajāḥ<BR>
&nbsp;&nbsp;&nbsp;&nbsp;&nbsp; abhivādya sthitā rājan rauhiṇeyaṃ mahābalam<BR>
&nbsp;&nbsp;<FONT COLOR="GREEN" SIZE="-1">9</FONT>
 bhīmaseno 'tha balavān putras tava janādhipa<BR>
&nbsp;&nbsp;&nbsp;&nbsp;&nbsp; tathaiva codyata gadau pūjayām āsatur balam<BR>
&nbsp;&nbsp;<FONT COLOR="GREEN" SIZE="-1">10</FONT>
 svāgatena ca te tatra pratipūjya punaḥ punaḥ<BR>
&nbsp;&nbsp;&nbsp;&nbsp; paśya yuddhaṃ mahābāho iti te rāmam abruvan<BR>
&nbsp;&nbsp;&nbsp;&nbsp; evam ūcur mahātmānaṃ rauhiṇeyaṃ narādhipāḥ<BR>
&nbsp;<FONT COLOR="GREEN" SIZE="-1">11</FONT>
 pariṣvajya tadā rāmaḥ pāṇḍavān sṛñjayān api<BR>
&nbsp;&nbsp;&nbsp;&nbsp; apṛcchat kuśalaṃ sarvān pāṇḍavāṃś cāmitaujasaḥ<BR>
&nbsp;&nbsp;&nbsp;&nbsp; tathaiva te samāsādya papracchus tam anāmayam<BR>
&nbsp;<FONT COLOR="GREEN" SIZE="-1">12</FONT>
 pratyabhyarcya halī sarvān kṣatriyāṃś ca mahāmanāḥ<BR>
&nbsp;&nbsp;&nbsp;&nbsp; kṛtvā kuśalasaṃyuktāṃ saṃvidaṃ ca yathā vayaḥ<BR>
&nbsp;<FONT COLOR="GREEN" SIZE="-1">13</FONT>
 janārdanaṃ satyakiṃ ca premṇā sa pariṣasvaje<BR>
&nbsp;&nbsp;&nbsp;&nbsp; mūrdhni caitāv upāghrāya kuśalaṃ paryapṛcchata<BR>
&nbsp;<FONT COLOR="GREEN" SIZE="-1">14</FONT>
 tau cainaṃ vidhivad rājan pūjayām āsatur gurum<BR>
&nbsp;&nbsp;&nbsp;&nbsp; brahmāṇam iva deveśam indropendrau mudā yutau<BR>
&nbsp;<FONT COLOR="GREEN" SIZE="-1">15</FONT>
 tato 'bravīd dharmasuto rauhiṇeyam ariṃdamam<BR>
&nbsp;&nbsp;&nbsp;&nbsp; idaṃ bhrātror mahāyuddhaṃ paśya rāmeti bhārata<BR>
&nbsp;<FONT COLOR="GREEN" SIZE="-1">16</FONT>
 teṣāṃ madhye mahābāhuḥ śrīmān keśava pūrvajaḥ<BR>
&nbsp;&nbsp;&nbsp;&nbsp; nyaviśat paramaprītaḥ pūjyamāno mahārathaiḥ<BR>
&nbsp;<FONT COLOR="GREEN" SIZE="-1">17</FONT>
 sa babhau rājamadhyastho nīlavāsāḥ sitaprabhaḥ<BR>
&nbsp;&nbsp;&nbsp;&nbsp; divīva nakṣatragaṇaiḥ parikīrṇo niśākaraḥ<BR>
&nbsp;<FONT COLOR="GREEN" SIZE="-1">18</FONT>
 tatas tayoḥ saṃnipātas tumulo lomaharṣaṇaḥ<BR>
&nbsp;&nbsp;&nbsp;&nbsp; āsīd antakaro rājan vairasya tava putrayoḥ<BR>
</TD>
</TR>
</TABLE>
<P><HR>
<CENTER>
<A HREF="mbs09034">Next: Chapter 34</A></CENTER>
</BODY>
</HTML>
