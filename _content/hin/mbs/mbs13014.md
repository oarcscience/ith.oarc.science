[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 13 Index](mbsi13) 
[Previous](mbs13013)  [Next](mbs13015) 

------------------------------------------------------------------------

[Book 13 in English](../m13/index)

------------------------------------------------------------------------

# The Mahabharata in Sanskrit

### Book 13 Chapter 14

  1 \[य\]  
      पितामहेशाय विभॊ नामान्य आचक्ष्व शम्भवे  
      बभ्रवे विश्वमायाय महाभाग्यं च तत्त्वतः  
  2 \[भ\]  
      सुरासुरगुरॊ देव विष्णॊ तवं वक्तुम अर्हसि  
      शिवाय विश्वरूपाय यन मां पृच्छद युधिष्ठिरः  
  3 नाम्नां सहस्रं देवस्य तण्डिना बरह्मयॊनिना  
      निवेदितं बरह्मलॊके बरह्मणॊ यत पुराभवत  
  4 दवैपायनप्रभृतयस तथैवेमे तपॊधनाः  
      ऋषयः सुव्रता दान्ताः शृण्वन्तु गदतस तव  
  5 धरुवाय नन्दिने हॊत्रे गॊप्त्रे विश्वसृजे ऽगनये  
      महाभाग्यं विभॊ बरूहि मुण्डिने ऽथ कपर्दिने  
  6 \[वासुदेव\]  
      न गतिः कर्मणां शक्या वेत्तुम ईशस्य तत्त्वतः  
  7 हिरण्यगर्भप्रमुखा देवाः सेन्द्रा महर्षयः  
      न विदुर यस्य निधनम आधिं वा सूक्ष्मदर्शिनः  
      स कथं नरमात्रेण शक्यॊ जञातुं सतां गतिः  
  8 तस्याहम असुरघ्नस्य कांश चिद भगवतॊ गुणान  
      भवतां कीर्तयिष्यामि वरतेशाय यथातथम  
  9 \[व\]  
      एवम उक्त्वा तु भगवान गुणांस तस्य महात्मनः  
      उपस्पृश्य शुचिर भूवा कथयाम आस धीमतः  
  10 \[व\]  
     शुश्रूषध्वं बराह्मणेन्द्रास तवं च तात युधिष्ठिर  
     तवं चापगेय नामानि निशामय जगत्पतेः  
 11 यद अवाप्तं च मे पूर्वं साम्ब हेतॊः सुदुष्करम  
     यथा च भगवान दृष्टॊ मया पूर्वं समाधिना  
 12 शम्बरे निहते पूर्वं रौक्मिणेयेन धीमता  
     अतीते दवादशे वर्षे जाम्बवत्य अब्रवीद धि माम  
 13 परद्युम्न चारुदेष्णादीन रुक्मिण्या वीक्ष्य पुत्रकान  
     पुत्रार्थिनी माम उपेत्य वाक्यम आह युधिष्ठिर  
 14 शूरं बलवतां शरेष्ठं कान्त रूपम अलक्मषम  
     आत्मतुल्यं मम सुतं परयच्छाच्युत माचिरम  
 15 न हि ते ऽपराप्यम अस्तीह तरिषु लॊकेषु किं चन  
     लॊकान सृजेस तवम अपरान इच्छन यदुकुलॊद्वह  
 16 तवया दवादश वर्षाणि वायुभूतेन शुष्यता  
     आराध्य पशुभर्तारं रुक्मिण्या जनिताः सुताः  
 17 चारुदेष्णः सुचारुश च चारुवेषॊ यशॊधरः  
     चारु शवराश चारु यशाः परद्युम्नः शम्भुर एव च  
 18 यथा ते जनिताः पुत्रा रुक्मिण्याश चारु विक्रमाः  
     तथा ममापि तनयं परयच्छ बलशालिनम  
 19 इत्य एवं चॊदितॊ देव्या ताम अवॊचं सुमध्यमाम  
     अनुजानीहि मां राज्ञि करिष्ये वचनं तव  
     सा च माम अब्रवीद गच्छ विजयाय शिवाय च  
 20 बरह्मा शिवः काश्यपश च नद्यॊ देवा मनॊऽनुगाः  
     कषेत्रौषध्यॊ यज्ञवाहाच छन्दांस्य ऋषिगणा धरा  
 21 समुद्रा दक्षिणा सतॊभा ऋक्षाणि पितरॊ गरहाः  
     देवपत्न्यॊ देवकन्या देव मातर एव च  
 22 मन्वन्तराणि गावश च चन्द्रमाः सविता हरिः  
     सावित्री बरह्म विद्या च ऋतवॊ वत्सराः कषपाः  
 23 कषणा लवा मुहूर्ताश च निमेषा युगपर्ययाः  
     रक्षन्तु सर्वत्रगतं तवां यादव सुखावहम  
     अरिष्टं गच्छ पन्थानम अप्रमत्तॊ भवानघ  
 24 एवं कृतस्वस्त्ययनस तयाहं; ताम अभ्यनुज्ञाय कपीन्द्र पुत्रीम  
     पितुः समीपे नरसत्तमस्य; मातुश च राज्ञश च तथाहुकस्य  
 25 तम अर्थम आवेद्य यद अब्रवीन मां; विद्याधरेन्द्रस्य सुता भृशार्ता  
     तान अभ्यनुज्ञाय तदाति दुःखाद; गदं तथैवातिबलं च रामम  
 26 पराप्यानुनां गुरुजनाद अहं तार्क्ष्यम अचिन्तयम  
     सॊ ऽवहद धिमवन्तं मां पराप्य चैनं वयसर्जयम  
 27 तत्राहम अद्भुतान भावान अपश्यं गिरिसत्तमे  
     कषेत्रं च तपसां शरेष्ठं पश्याम्य आश्रमम उत्तमम  
 28 दिव्यं वैयाघ्रपद्यस्य उपमन्यॊर महात्मनः  
     पुजितं देवगन्धर्वैर बराह्म्या लक्ष्म्या समन्वितम  
 29 धव ककुभ कदम्बनारिकेलैः; कुर बककेतकजम्बुपाटलाभिः  
     वट वरुणक वत्स नाभबिल्वैः; सरलकपित्थ परियालसाल तालैः  
 30 बदरी कुन्दपुन्नागैर अशॊकाम्रातिमुक्तकैः  
     भल्लातकैर मधूकैश च चम्पकैः पनसैस तथा  
 31 वन्यैर बहुविधैर वृक्षैः फलपुष्पप्रदैर युतम  
     पुष्पगुल्म लताकीर्णं कदली षण्डशॊभितम  
 32 नानाशकुनिसंभॊज्यैः फलैर वृक्षैर अलं कृतम  
     यथास्थानविनिक्षिप्तैर भूषितं वनराजिभिः  
 33 रुरुवारणशार्दूल सिंहद्वीपिसमाकुलम  
     कुरङ्ग बर्हिणाकीर्णं मार्जारभुजगावृतम  
     पूगैश च मृगजातीनां महिषर्क्ष निषेवितम  
 34 नानापुष्परजॊ मिश्रॊ गजदानाधिवासितः  
     दिव्यस्त्री गीतबहुलॊ मारुतॊ ऽतर सुखॊ ववौ  
 35 धारा निनादैर विहगप्रणादैः; शुभैस तथा बृंहितैः कुञ्जराणाम  
     गीतैस तथा किं नराणाम उदारैः; शुभैः सवनैः सामगानां च वीर  
 36 अचिन्त्यं मनसाप्य अन्यैः सरॊभिः समलं कृतम  
     विशालैश चाग्निशरणैर भूषितं कुश संवृतम  
 37 विभूषितं पुण्यपवित्र तॊयया; सदा च जुष्पं नृप जह्नुकन्यया  
     महात्मभिर धर्मभृतां वरिष्ठैर; महर्षिभिर भूषितम अग्निकल्पैः  
 38 वाय्वाहारैर अम्बुपैर जप्यनित्यैः; संप्रक्षालैर यतिभिर धयाननित्यैः  
     धूमाशनैर ऊष्मपैः कषीरपैश च; विभूषितं बराह्मणेन्द्रैः समन्तात  
 39 गॊचारिणॊ ऽथाश्म कुट्टा दन्तॊलूखलिनस तथा  
     मरीचिपाः फेनपाश च तथैव मृगचारिणः  
 40 सुदुःखान नियमांस तांस तान वहतः सुतपॊऽनवितान  
     पश्यन उत्फुल्लनयनः परवेष्टुम उपचक्रमे  
 41 सुपूजितं देवगणैर महात्मभिः; शिवादिभिर भारत पुण्यकर्मभिः  
     रराज तच चाश्रममण्डलं सदा; दिवीव राजन रविमण्डलं यथा  
 42 करीडन्ति सर्पैर नकुला मृगैर वयाघ्राश च मित्रवत  
     परभावाद दीप्ततपसः संनिकर्ष गुणान्विताः  
 43 तत्राश्रमपदे शरेष्ठे सर्वभूतमनॊरमे  
     सेविते दविज शार्दूलैर वेदवेदाङ्गपारगैः  
 44 नाना नियमविख्यातैर ऋषिभिश च महात्मभिः  
     परविशन्न एव चापश्यं जटाचीरधरं परभुम  
 45 तेजसा तपसा चैव दीप्यमानं यथानलम  
     शिष्यमध्य गतं शान्तं युवानं बराह्मणर्षभम  
     शिरसा वन्दमानं माम उपमन्युर अभाषत  
 46 सवागतं पुण्डरीकाक्ष सफलानि तपांसि नः  
     यत पूज्यः पूजयसि नॊ दरष्टव्यॊ दरष्टुम इच्छसि  
 47 तम अहं पराञ्जलिर भूत्वा मृगपक्षिष्व अथाग्निषु  
     धर्मे च शिष्यवर्गे च समपृच्छम अनामयम  
 48 ततॊ मां भगवान आह साम्ना परमवल्गुना  
     लप्स्यसे तनयं कृष्ण आत्मतुल्यम असंशयम  
 49 तपः सुमहद आस्थाय तॊषयेशानम ईश्वरम  
     इह देवः स पत्नीकः समाक्रीडत्य अधिक्षज  
 50 इहैव देवता शरेष्ठं देवाः सर्षिगणा पुरा  
     तपसा बरह्मचर्येण सत्येन च दमेन च  
     तॊषयित्वा शुभान कामान पराप्नुवंस ते जनार्दन  
 51 तेजसां तपसां चैव निधिः स भगवान इह  
     शुभाशुभान्वितान भावान विसृजन संक्षिपन्न अपि  
     आस्ते देव्या सहाचिन्त्यॊ यं परार्थयसि शत्रुहन  
 52 हिरण्यकशिपुर यॊ ऽभूद दानवॊ मेरुकम्पनः  
     तेन सर्वामरैश्वर्यं शर्वात पराप्तं समार्बुदम  
 53 तस्यैव पुत्र परवरॊ मन्दरॊ नाम विश्रुतः  
     महादेववराच छक्रं वर्षार्बुदम अयॊधयत  
 54 विष्णॊश चक्रं च तद घॊरं वज्रम आखण्डलस्य च  
     शीर्णं पुराभवत तात गरहस्याङ्गेषु केशव  
 55 अर्द्यमानाश च विबुधा गरहेण सुबलीयसा  
     शिव दत्तवराञ जघ्नुर असुरेन्द्रान सुरा भृशम  
 56 तुष्टॊ विद्युत्प्रभस्यापि तरिलॊकेश्वरताम अदात  
     शतं वर्षसहस्राणां सर्वलॊकेश्वरॊ ऽभवत  
     ममैवानुचरॊ नित्यं भवितासीति चाब्रवीत  
 57 तथा पुत्रसहस्राणाम अयुतं च ददौ परभुः  
     कुश दवीपं च स ददौ राज्येन भगवान अजः  
 58 तथा शतमुखॊ नाम धात्रा सृष्टॊ महासुरः  
     येन वर्षशतं साग्रम आत्ममांसैर हुतॊ ऽनलः  
     तं पराह भगवांस तुष्टः किं करॊमीति शंकरः  
 59 तं वै शतमुखः पराह यॊगॊ भवतु मे ऽदभुतः  
     बलं च दैवतश्रेष्ठ शाश्वतं संम्प्रयच्छ मे  
 60 सवायम्भुवः करतुश चापि पुत्रार्थम अभवत पुरा  
     आविश्य यॊगेनात्मानं तरीणि वर्षशतान्य अपि  
 61 तस्य देवॊ ऽददत पुत्रान सहस्रं करतुसंमितान  
     यॊगेश्वरं देव गीतं वेत्थ कृष्ण न संशयः  
 62 वालखिल्या मघवता अवज्ञाताः पुरा किल  
     तैः करुद्धैर भगवान रुद्रस तपसा तॊषितॊ हय अभूत  
 63 तांश चापि दैवतश्रेष्ठः पराह परीतॊ जगत्पतिः  
     सुपर्णं सॊमहर्तारं तपसॊत्पादयिष्यथ  
 64 महादेवस्य रॊषाच च आपॊ नष्टाः पुराभवन  
     तांश च सप्त कपालेन देवैर अन्याः परवर्तिताः  
 65 अत्रेर भार्यापि भर्तारं संत्यज्य बरह्मवादिनी  
     नाहं तस्य मुनेर भूयॊ वशगा सयां कथं चन  
     इत्य उक्त्वा सा महादेवम अगच्छच छरणं किल  
 66 निर आहारा भयाद अत्रेस तरिणि वर्षशतान्य अपि  
     अशेत मुसलेष्व एव परसादार्थं भवस्य सा  
 67 ताम अब्रवीद धसन देवॊ भविता वै सुतस तव  
     वंशे तवैव नाम्ना तु खयातिं यास्यति चेप्सिताम  
 68 शाकल्यः संशितात्मा वै नववर्षशतान्य अपि  
     आराधयाम आस भवं मनॊ यज्ञेन केशव  
 69 तं चाह भगवांस तुष्टॊ गरन्थ कारॊ भविष्यसि  
     वत्साक्षया च ते कीर्तिस तरैलॊक्ये वै भविष्यति  
     अक्षयं च कुलं ते ऽसतु महर्षिभिर अलं कृतम  
 70 सावर्णिश चापि विख्यात ऋषिर आसीत कृते युगे  
     इह तेन तपस तप्तं षष्टिं वर्षशतान्य अथ  
 71 तम आह भगवान रुद्रः साक्षात तुष्टॊ ऽसमि ते ऽनघ  
     गरन्थ कृल लॊकविख्यातॊ भवितास्य अजरामरः  
 72 मयापि च यथादृष्टॊ देवदेवः पुरा विभुः  
     साक्षात पशुपतिस तात तच चापि शृणु माधव  
 73 यदर्थं च महादेवः परयतेन मया पुरा  
     आराधितॊ महातेजास तच चापि शृणु विस्तरम  
 74 यद अवाप्तं च मे पूर्वं देवदेवान महेश्वरात  
     तत सर्वम अखिलेनाद्य कथयिष्यामि ते ऽनघ  
 75 पुरा कृतयुगे तात ऋषिर आसीन महायशाः  
     वयाघ्रपाद इति खयातॊ वेदवेदाङ्गपारगः  
     तस्याहम अभवं पुत्रॊ धौम्यश चापि ममानुजः  
 76 कस्य चित तव अथ कालस्य धौम्येन सहमाधव  
     आगच्छम आश्रमं करीडन मुनीनां भावितात्मनाम  
 77 तत्रापि च मया दृष्टा दुह्यमाना पयस्विनी  
     लक्षितं च मया कषीरं सवादुतॊ हय अमृतॊपमम  
 78 ततः पिष्टं समालॊड्य तॊयेन सहमाधव  
     आवयॊः कषीरम इत्य एव पानार्थम उपनीयते  
 79 अथ गव्यं पयस तात कदा चित पराशितं मया  
     ततः पिष्ट रसं तात न मे परीतिम उदावहत  
 80 ततॊ ऽहम अब्रुवं बाल्याज जननीम आत्मनस तदा  
     कषीरौदन समायुक्तं भॊजनं च परयच्छ मे  
 81 ततॊ माम अब्रवीन माता दुःखशॊकसमन्विता  
     पुत्रस्नेहात परिष्वज्य मूर्ध्नि चाघ्राय माधव  
 82 कुतः कषीरॊदनं वत्स मुनीनां भावितात्मनाम  
     वने निवसतां नित्यं कन्दमूलफलाशिनाम  
 83 अप्रसाद्य विरूपाक्षं वरदं सथाणुम अव्ययम  
     कुतः कषीरॊदनं वत्स सुखानि वसनानि च  
 84 तं परपद्य सदा वत्स सर्वभावेन शंकरम  
     तत्प्रसादाच च कामेभ्यः फलं पराप्स्यसि पुत्रक  
 85 जनन्यास तद वचः शरुत्वा तदा परभृति शत्रुहन  
     मम भक्तिर महादेवे नैष्ठिकी समपद्यत  
 86 ततॊ ऽहं तप आस्थाय तॊषयाम आस शंकरम  
     दिव्यं वर्षसहस्रं तु पादाङ्गुष्ठाग्रविष्ठितः  
 87 एकं वर्षशतं चैव फलाहारस तदाभवम  
     दवितीयं शीर्णपर्णाशी तृतीयं चाम्बुभॊजनः  
     शतानि सप्त चैवाहं वायुभक्षस तदाभवम  
 88 ततः परीतॊ महादेवः सर्वलॊकेश्वरः परभुः  
     शक्र रूपं स कृत्वा तु सर्वैर देवगणैर वृतः  
     सहस्राक्षस तदा भूत्वा वर्ज पाणिर महायशाः  
 89 सुधावदातं रक्ताक्षं सतब्धकर्णं मदॊत्कटम  
     आवेष्टित करं रौद्रं चतुर्दंष्ट्रं महागजम  
 90 समास्थितश च भगवान दीप्यमानः सवतेजसा  
     आजगाम किरीटी तु हारकेयूरभूषितः  
 91 पाण्डुरेणातपत्रेण धरियमाणेन मूर्धनि  
     सेव्यमानॊ ऽपसरॊभिश च दिव्यगन्धर्वनादितः  
 92 ततॊ माम आह देवेन्द्रः परीतस ते ऽहं दविजॊत्तम  
     वरं वृणीष्व मत्तस तव यत ते मनसि वर्तते  
 93 शक्रस्य तु वचः शरुत्वा नाहं परीतमनाभवम  
     अब्रुवं च तदा कृष्ण देवराजम इदं वचः  
 94 नाहं तवत्तॊ वरं काङ्क्षे नान्यस्माद अपि दैवतात  
     महादेवाद ऋते सौम्य सत्यम एतद बरवीमि ते  
 95 पशुपतिवचनाद भवामि सद्यः; कृमिर अथ वा तरुर अप्य अनेकशाखः  
     अपशु पतिवरप्रसादजा मे; तरिभुवन राज्यविभूतिर अप्य अनिष्टा  
 96 अपि कीटः पतंगॊ वा भवेयं शंकराज्ञया  
     न तु शक्र तवया दत्तं तरैलॊक्यम अपि कामये  
 97 यावच छशाङ्क शकलामल बद्धमौलिर; न परीयते पशुपतिर भगवान ममेशः  
     तावज जरामरणजन्म शताभिघातैर; दुःखानि देहविहितानि समुद्वहामि  
 98 दिवसकर शशाङ्कवह्नि दीप्तं; तरिभुवन सारम अपारम आद्यम एकम  
     अजरम अमरम अप्रसाद्य रुद्रं; जगति पुमान इह कॊ लभेत शान्तिम  
 99 \[षक्र\]  
     कः पुनस तव हेतुर वै ईशे कारणकारणे  
     येन देवाद ऋते ऽनयस्मात परसादं नाभिकाङ्क्षसि  
 100 \[उप\]  
    हेतुभिर वा किम अन्यैस ते ईशः कारणकारणम  
    न शुश्रुम यद अन्यस्य लिङ्गम अभ्यर्च्यते सुरैः  
101 कस्यान्यस्य सुरैः सर्वैर लिङ्गं मुक्त्वा महेश्वरम  
    अर्च्यते ऽरचित पूर्वं वा बरूहि यद्य अस्ति ते शरुतिः  
102 यस्य बरह्मा च विष्णुश च तवं चापि सह दैवतैः  
    अर्चयध्वं सदा लिङ्गं तस्माच छरेष्ठ तमॊ हि सः  
103 तस्माद वरम अहं काङ्क्षे निधनं वापि कौशिक  
    गच्छ वा तिष्ठ वा शक्र यथेष्टं बलसूदन  
104 कामम एष वरॊ मे ऽसतु शापॊ वापि महेश्वरात  
    न चान्यां देवतां काङ्क्षे सर्वकामफलान्य अपि  
105 एवम उक्त्वा तु देवेन्द्रं दुःखाद आकुलितेन्द्रियः  
    न परसीदति मे रुद्रः किम एतद इति चिन्तयन  
    अथापश्यं कषणेनैव तम एवैरावतं पुनः  
106 हंसकुन्देन्दु सदृशं मृणालकुमुदप्रभम  
    वृषरूपधरं साक्षात कषीरॊदम इव सागरम  
107 कृष्ण पुच्छं महाकायं मधुपिङ्गल लॊचनम  
    जाम्बूनदेन दाम्ना च सर्वतः समलंकृतम  
108 रक्ताक्षं सुमहानासं सुकर्णं सुकटी तटम  
    सुपार्श्वं विपुर सकन्धं सुरूपं चारुदर्शनम  
109 ककुदं तस्य चाभाति सकन्धम आपूर्य विष्ठितम  
    तुषारगिरिकूटाभं सिताभ्रशिखरॊपमम  
110 तम आस्थितश च भगवान देवदेवः सहॊमया  
    अशॊभत महादेवः पौर्णमास्याम इवॊडुराट  
111 तस्य तेजॊ भवॊ वह्निः स मेघः सतनयित्नुमान  
    सहस्रम इव सूर्याणां सर्वम आवृत्य तिष्ठति  
112 ईश्वरः सुमहातेजाः संवर्तक इवानलः  
    युगान्ते सर्वभूतानि दिधक्षुर इव चॊद्यतः  
113 तेजसा तु तदा वयाप्ते दुर्निरीक्ष्ये समन्ततः  
    पुनर उद्विग्नहृदयः किम एतद इति चिन्तयम  
114 मुहूर्तम इव तत तेजॊ वयाप्य सर्वा दिशॊ दिश  
    परशान्तं च कषणेनैव देवदेवस्य मायया  
115 अथापश्यं सथितं सथाणुं भगवन्तं महेश्वरम  
    सौरभेय गतं सौम्यं विधूमम इव पावकम  
    सहितं चारुसर्वाङ्ग्या पार्वत्या परमेश्वरम  
116 नीलकन्हं महात्मानम असक्तं तेजसां निधिम  
    अष्टादश भुजं सथाणुं सर्वाभरणभूषितम  
117 शुक्लाम्बर धरं देवं शुक्लमाल्यानुलेपनम  
    शुक्लध्वजम अनाधृष्यं शुक्लयज्ञॊपवीतिनम  
118 गायद्भिर नृत्यमानैश च उत्पतद्भिर इतस ततः  
    वृत्तं पारिषदैर दिव्यैर आत्मतुल्यपराक्रमैः  
119 बालेन्दु मुकुटं पाण्डुं शरच चन्द्रम इवॊदितम  
    तरिभिर नेत्रैः कृतॊद्द्यॊतं तरिभिः सूर्यैर इवॊदितैः  
120 अशॊभत च देवस्य माला गात्रे सितप्रभे  
    जातरूपमयैः पद्मैर गरथिता रत्नभूषिता  
121 मूर्तिमन्ति तथास्त्राणि सर्वतेजॊमयानि च  
    मया दृष्टानि गॊविन्द भवस्यामित तेजसः  
122 इन्द्रायुधसहस्राभं धनुस तस्य महात्मनः  
    पिनाकम इति विख्यातं स च वै पन्नगॊ महान  
123 सप्त शीर्षॊ महाकायस तीक्ष्णदंष्ट्रॊ विषॊल्बणः  
    जया वेष्टितमहाग्रीवः सथितः पुरुषविग्रहः  
124 शरश च सूर्यसंकाशः कालानलसमद्युतिः  
    यत तद अस्त्रं महाघॊरं दिव्यं पाशुपतं महत  
125 अद्वितीयम अनिर्देश्यं सर्वभूतभयावहम  
    स सफुलिङ्गं महाकायं विसृजन्तम इवानलम  
126 एकपादं महादंष्ट्रं सहस्रशिरसॊदरम  
    सहस्रभुज जिह्वाक्षम उद्गिरन्तम इवानलम  
127 बराह्मान नारायणाद ऐन्द्राद आग्नेयाद अपि वारुणात  
    यद विशिष्टं महाबाहॊ सर्वशस्त्रविघातनम  
128 येन तत तरिपुरं दग्ध्वा कषणाद भस्मीकृतं पुरा  
    शरेणैकेन गॊविन्द महादेवेन लीलया  
129 निर्ददाह जगत कृत्स्नं तरैलॊक्यं स चराचरम  
    महेश्वर भुजॊत्सृष्टं निमेषार्धान न संशयः  
130 नावध्यॊ यस्य लॊके ऽसमिन बरह्म विष्णुसुरेष्व अपि  
    तद अहं दृष्टवांस तात आश्चर्याद भूतम उत्तमम  
131 गुह्यम अस्त्रं परं चापि तत्तुल्याधिकम एव वा  
    यत तच छूलम इति खयातं सर्वलॊकेषु शूलिनः  
132 दारयेद यन महीं कृत्स्नां शॊषयेद वा महॊदधिम  
    संहरेद वा जगत कृत्स्नं विसृष्टं शूलपाणिना  
133 यौवनाश्वॊ हतॊ येन मांधाता सबलः पुरा  
    चक्रवर्ती महातेजास तरिलॊकविजयी नृपः  
134 महाबलॊ महावीर्यः शक्रतुल्यपराक्रमः  
    करस्थेनैव गॊविन्द लवणस्येह रक्षसः  
135 तच छूलम अतितीक्ष्णाग्रं सुभीमं लॊमहर्षणम  
    तरिशिखां भरुकुटीं कृत्वा तर्जमानम इव सथितम  
136 विधूमं सार्चिसं कृष्णं कालसूर्यम इवॊदितम  
    सर्पहस्तम अनिर्देश्यं पाशहस्तम इवान्तकम  
    दृष्टवान अस्मि गॊविन्द तद अस्त्रं रुद्र संनिधौ  
137 परशुस तीक्ष्णधारश च दत्तॊ रामस्य यः पुरा  
    महादेवेन तुष्टेन कषत्रियाणां कषयं करः  
    कार्तवीर्यॊ हतॊ येन चक्रवर्ती महामृधे  
138 तरिः सप्तकृत्वः पृथिवी येन निःक्षत्रिया कृता  
    जामदग्न्येन गॊविन्द रामेणाक्लिष्टकर्मणा  
139 दीप्तधारः सुरौद्रास्यः सर्पकण्ठाग्र वेष्टितः  
    अभवच छूलिनॊ ऽभयाशे दीप्तवह्नि शिखॊपमः  
140 असंख्येयानि चास्त्राणि तस्य दिव्यानि धीमतः  
    परधान्यतॊ मयैतानि कीर्तितानि तवानघ  
141 सव्यदेशे तु देवस्य बरह्मा लॊकपितामहः  
    दिव्यं विमानम आस्थाय हंसयुक्तं मनॊजवम  
142 वामपार्श्व गतश चैव तथा नारायणः सथितः  
    वैनतेयं समास्थाय शङ्खचक्रगदाधरः  
143 सकन्दॊ मयूरम आस्थाय सथितॊ देव्याः समीपतः  
    शक्तिं कन्हे समाधाय दवितीय इव पावकः  
144 पुरस्ताच चैव देवस्य नन्दिं पश्याम्य अवस्थितम  
    शूलं विष्टभ्य तिष्ठन्तं दवितीयम इव शंकरम  
145 सवायम्भुवाद्या मनवॊ भृग्वाद्या ऋषयस तथा  
    शक्राद्या देवताश चैव सर्व एव समभ्ययुः  
146 ते ऽभिवाद्य महात्मानं परिवार्य समन्ततः  
    अस्तुवन विविधैः सतॊत्रैर महादेवं सुरास तदा  
147 बरह्मा भवं तदा सतुन्वन रथन्तरम उदीरयन  
    जयेष्ठसाम्ना च देवेशं जगौ नारायणस तदा  
    गृणञ शक्रः परं बरह्म शतरुद्रीयम उत्तमम  
148 बरह्मा नारायणश चैव देवराजश च कौशिकः  
    अशॊभन्त महात्मानस तरयस तरय इवाग्नयः  
149 तेषां मध्यगतॊ देवॊ रराज भगवाञ शिवः  
    शरद्घनविनिर्मुक्तः परिविष्ट इवांशुमान  
    ततॊ ऽहम अस्तुवं देवं सतवेनानेन सुव्रतम  
150 नमॊ देवाधिदेवाय महादेवाय वै नमः  
    शक्राय शक्र रूपाय शक्र वेषधराय च  
151 नमस ते वर्ज हस्ताय पिङ्गलायारुणाय च  
    पिनाक पाणये नित्यं खड्गशूलधराय च  
152 नमस ते कृष्ण वासाय कृष्ण कुञ्चितमूर्धजे  
    कृष्णाजिनॊत्तरीयाय कृष्णाष्टम इतराय च  
153 शुक्लवर्णाय शुक्लाय शुक्लाम्बर धराय च  
    शुक्लभस्मावलिप्ताय शुक्लकर्म रताय च  
154 तवं बरह्मा सर्वदेवानां रुद्राणां नीललॊहितः  
    आत्मा च सर्वभूतानां सांख्ये पुरुष उच्यसे  
155 ऋषभस तवं पवित्राणां यॊगिनां निष्कलः शिवः  
    आश्रमाणां गृहस्थस तवम ईश्वराणां महेश्वरः  
    कुबेरः सर्वयक्षाणां करतूनां विष्णुर उच्यसे  
156 पर्वतानां महामेरुर नक्षत्राणां च चन्द्रमाः  
    वसिष्ठस तवम ऋषीणां च गरहाणां सूर्य उच्यसे  
157 आरण्यानां पशूनां च सिंहस तवं परमेश्वरः  
    गराह्याणां गॊवृषश चासि भगवाँल लॊकपूजितः  
158 आदित्यानां भवान विष्णुर वसूनां चैव पावकः  
    पक्षिणां वैनतेयश च अनन्तॊ भुजगेषु च  
159 सामवेदश च वेदानां यजुषां शतरुद्रियम  
    सनत्कुमारॊ यॊगीनां सांख्यानां कपिलॊ हय असि  
160 शक्रॊ ऽसि मरुतां देव पितॄणां धर्मराड असि  
    बरह्मलॊकश च लॊकानां गतीनां मॊक्ष उच्यसे  
161 कषीरॊदः सागराणां च शैलानां हिमवान गिरिः  
    वर्णानां बराह्मणश चासि विप्राणां दीक्षितॊ दविजः  
    आदिस तवम असि लॊकानां संहर्ता काल एव च  
162 यच चान्यद अपि लॊकेषु सत्त्वं तेजॊ ऽधिकं समृतम  
    तत सर्वं भगवान एव इति मे निश्चिता मतिः  
163 नमस ते भगवन देव नमस ते भक्त वत्सल  
    यॊगेश्वर नमस ते ऽसतु नमस ते विश्वसंभव  
164 परसीद मम भक्तस्य दीनस्य कृपणस्य च  
    अनैश्वर्येण युक्तस्य गतिर भव सनातन  
165 यं चापराधं कृतवान अज्ञानात परमेश्वर  
    मद्भक्त इति देवेश तत सर्वं कषन्तुम अर्हसि  
166 मॊहितश चास्मि देवेश तुभ्यं रूपविपर्ययात  
    तेन नार्घ्यं मया दत्तं पाद्यं चापि सुरेश्वर  
167 एवं सतुत्वाहम ईशानं पाद्यम अर्घ्यं च भक्तितः  
    कृताञ्जलिपुटॊ भूत्वा सर्वं तस्मै नयवेदयम  
168 ततः शीलाम्बुसंयुक्ता दिव्यगन्धसमन्विता  
    पुष्पवृष्टिः शुभा तात पपात मम मूर्धनि  
169 दुन्दुभिश च ततॊ दिव्यस ताडितॊ देवकिंकरैः  
    ववौ च मारुतः पुण्यः शुचि गन्धः सुखावहः  
170 ततः परीतॊ महादेवः सपत्नीकॊ वृषध्वजः  
    अब्रवीत तरिदशांस तत्र हर्षयन्न इव मां तदा  
171 पश्यध्वं तरिदशाः सर्वे उपमन्यॊर महात्मनः  
    मयि भक्तिं परां दिव्याम एकभावाद अवस्थिताम  
172 एवम उक्तास ततः कृष्ण सुरास ते शूलपाणिना  
    ऊचुः पराञ्जलयः सर्वे नमस्कृत्वा वृषध्वजम  
173 भगवन देवदेवेश लॊकनाथ जगत्पते  
    लभतां सर्वकामेभ्यः फलं तवत्तॊ दविजॊत्तमः  
174 एवम उक्तस ततः शर्वः सुरैर बरह्मादिभिस तथा  
    आह मां भगवान ईशः परहसन्न इव शंकरः  
175 वत्सॊपमन्यॊ परीतॊ ऽसमि पश्य मां मुनिपुंगव  
    दृढभक्तॊ ऽसि विप्रर्षे मया जिज्ञासितॊ हय असि  
176 अनया चैव भक्त्या ते अत्यर्थं परीतिमान अहम  
    तस्मात सर्वान ददाम्य अद्य कामांस तव यथेप्शितान  
177 एवम उक्तस्य चैवाथ महादेवेन मे विभॊ  
    हर्षाद अश्रूण्य अवर्तन्त लॊम हर्षश च जायते  
178 अब्रुवं च तदा देवं हर्षगद्गदया गिरा  
    जानुभ्याम अवनिं गत्वा परणम्य च पुनः पुनः  
179 अद्य जातॊ हय अहं देव अद्य मे सफलं तपः  
    यन मे साक्षान महादेवः परसन्नस तिष्ठते ऽगरतः  
180 यं न पश्यन्ति चाराध्य देवा हय अमितविक्रमम  
    तम अहं दृष्टवान देवं कॊ ऽनयॊ धन्यतरॊ मया  
181 एवं धयायन्ति विद्वांसः परं तत्त्वं सनातनम  
    षड्विंशकम इति खयातं यत परात परम अक्षरम  
182 स एष भगवान देवः सर्वतत्त्वादिर अव्ययः  
    सर्वतत्त्वविधानज्ञः परधानपुरुषेश्वरः  
183 यॊ ऽसृजद दक्षिणाद अङ्गाद बरह्माणं लॊकसंभवम  
    वामपार्श्वात तथा विष्णुं लॊकरक्षार्थम ईश्वरः  
    युगान्ते चैव संप्राप्ते रुद्रम अङ्गात सृजत परभुः  
184 स रुद्रः संहरन कृत्स्नं जगत सथावरजङ्गमम  
    कालॊ भूत्वा महातेजाः संवर्तक इवानलः  
185 एष देवॊ महादेवॊ जगत सृष्ट्वा चराचरम  
    कल्पान्ते चैव सर्वेषां समृतिम आक्षिप्य तिष्ठति  
186 सर्वगः सर्वभूतात्मा सर्वभूतभवॊद्भवः  
    आस्ते सर्वगतॊ नित्यम अदृश्यः सर्वदैवतैः  
187 यदि देयॊ वरॊ मह्यं यदि तुष्टश च मे परभुः  
    भक्तिर भवतु मे नित्यं शाश्वती तवयि शंकर  
188 अतीतानागतं चैव वर्तमानं च यद विभॊ  
    जानीयाम इति मे बुद्धिस तवत्प्रसादात सुरॊत्तम  
189 कषीरौदनं च भुञ्जीयाम अक्षयं सह बान्धवैः  
    आश्रमे च सदा मह्यं सामिन्ध्यं परमस तु ते  
190 एवम उक्तः स मां पराह भगवाँल लॊकपूजितः  
    महेश्वरॊ महातेजाश चराचरगुरुः परभुः  
191 अजरश चामरश चैव भव दुःखविवर्जितः  
    शीलवान गुणसंपन्नः सर्वज्ञः परियदर्शनः  
192 अक्षयं यौवनं ते ऽसतु तेजश चैवानलॊपमम  
    कषीरॊदः सागरश चैव यत्र यत्रेच्छसे मुने  
193 तत्र ते भविता कामं सांनिध्यं पयसॊ निधेः  
    कषीरॊदनं च भुङ्क्ष्व तवम अमृतेन समन्वितम  
194 बन्धुभिः सहितः कल्पं ततॊ माम उपयास्यसि  
    सांनिध्यम आश्रमे नित्यं करिष्यामि दविजॊत्तम  
195 तिष्ठ वत्स यथा कामनॊत्कण्ठां कर्तुम अर्हसि  
    समृतः समृतश च ते विप्र सदा दास्यामि दर्शनम  
196 एवम उक्त्वा स भगवान सूर्यकॊटि समप्रभः  
    ममेशानॊ वरं दत्त्वा तत्रैवान्तरधीयत  
197 एवं दृष्टॊ मया कृष्ण देवदेवः समाधिना  
    तद अवाप्तं च मे सर्वं यद उक्तं तेन धीमता  
198 परत्यक्षं चैव ते कृष्ण पश्य सिद्धान वयवस्थितान  
    ऋषीन विद्याधरान यक्षान गन्धर्वाप्सरसस तथा  
199 पश्य वृक्षान मनॊरम्यान सदा पुष्पफलान्वितान  
    सर्वर्तुकुसुमैर युक्तान सनिग्धपत्रान सुशाखिनः  
    सर्वम एतन महाबाहॊ दिव्यभावसमन्वितम  

  1 \[y\]  
      pitāmaheśāya vibho nāmāny ācakṣva śambhave  
      babhrave viśvamāyāya mahābhāgyaṃ ca tattvataḥ  
  2 \[bh\]  
      surāsuraguro deva viṣṇo tvaṃ vaktum arhasi  
      śivāya viśvarūpāya yan māṃ pṛcchad yudhiṣṭhiraḥ  
  3 nāmnāṃ sahasraṃ devasya taṇḍinā brahmayoninā  
      niveditaṃ brahmaloke brahmaṇo yat purābhavat  
  4 dvaipāyanaprabhṛtayas tathaiveme tapodhanāḥ  
      ṛṣayaḥ suvratā dāntāḥ śṛṇvantu gadatas tava  
  5 dhruvāya nandine hotre goptre viśvasṛje 'gnaye  
      mahābhāgyaṃ vibho brūhi muṇḍine 'tha kapardine  
  6 \[vāsudeva\]  
      na gatiḥ karmaṇāṃ śakyā vettum īśasya tattvataḥ  
  7 hiraṇyagarbhapramukhā devāḥ sendrā maharṣayaḥ  
      na vidur yasya nidhanam ādhiṃ vā sūkṣmadarśinaḥ  
      sa kathaṃ naramātreṇa śakyo jñātuṃ satāṃ gatiḥ  
  8 tasyāham asuraghnasya kāṃś cid bhagavato guṇān  
      bhavatāṃ kīrtayiṣyāmi vrateśāya yathātatham  
  9 \[v\]  
      evam uktvā tu bhagavān guṇāṃs tasya mahātmanaḥ  
      upaspṛśya śucir bhūvā kathayām āsa dhīmataḥ  
  10 \[v\]  
     śuśrūṣadhvaṃ brāhmaṇendrās tvaṃ ca tāta yudhiṣṭhira  
     tvaṃ cāpageya nāmāni niśāmaya jagatpateḥ  
 11 yad avāptaṃ ca me pūrvaṃ sāmba hetoḥ suduṣkaram  
     yathā ca bhagavān dṛṣṭo mayā pūrvaṃ samādhinā  
 12 śambare nihate pūrvaṃ raukmiṇeyena dhīmatā  
     atīte dvādaśe varṣe jāmbavaty abravīd dhi mām  
 13 pradyumna cārudeṣṇādīn rukmiṇyā vīkṣya putrakān  
     putrārthinī mām upetya vākyam āha yudhiṣṭhira  
 14 śūraṃ balavatāṃ śreṣṭhaṃ kānta rūpam alakmaṣam  
     ātmatulyaṃ mama sutaṃ prayacchācyuta māciram  
 15 na hi te 'prāpyam astīha triṣu lokeṣu kiṃ cana  
     lokān sṛjes tvam aparān icchan yadukulodvaha  
 16 tvayā dvādaśa varṣāṇi vāyubhūtena śuṣyatā  
     ārādhya paśubhartāraṃ rukmiṇyā janitāḥ sutāḥ  
 17 cārudeṣṇaḥ sucāruś ca cāruveṣo yaśodharaḥ  
     cāru śvarāś cāru yaśāḥ pradyumnaḥ śambhur eva ca  
 18 yathā te janitāḥ putrā rukmiṇyāś cāru vikramāḥ  
     tathā mamāpi tanayaṃ prayaccha balaśālinam  
 19 ity evaṃ codito devyā tām avocaṃ sumadhyamām  
     anujānīhi māṃ rājñi kariṣye vacanaṃ tava  
     sā ca mām abravīd gaccha vijayāya śivāya ca  
 20 brahmā śivaḥ kāśyapaś ca nadyo devā mano'nugāḥ  
     kṣetrauṣadhyo yajñavāhāc chandāṃsy ṛṣigaṇā dharā  
 21 samudrā dakṣiṇā stobhā ṛkṣāṇi pitaro grahāḥ  
     devapatnyo devakanyā deva mātara eva ca  
 22 manvantarāṇi gāvaś ca candramāḥ savitā hariḥ  
     sāvitrī brahma vidyā ca ṛtavo vatsarāḥ kṣapāḥ  
 23 kṣaṇā lavā muhūrtāś ca nimeṣā yugaparyayāḥ  
     rakṣantu sarvatragataṃ tvāṃ yādava sukhāvaham  
     ariṣṭaṃ gaccha panthānam apramatto bhavānagha  
 24 evaṃ kṛtasvastyayanas tayāhaṃ; tām abhyanujñāya kapīndra putrīm  
     pituḥ samīpe narasattamasya; mātuś ca rājñaś ca tathāhukasya  
 25 tam artham āvedya yad abravīn māṃ; vidyādharendrasya sutā bhṛśārtā  
     tān abhyanujñāya tadāti duḥkhād; gadaṃ tathaivātibalaṃ ca rāmam  
 26 prāpyānunāṃ gurujanād ahaṃ tārkṣyam acintayam  
     so 'vahad dhimavantaṃ māṃ prāpya cainaṃ vyasarjayam  
 27 tatrāham adbhutān bhāvān apaśyaṃ girisattame  
     kṣetraṃ ca tapasāṃ śreṣṭhaṃ paśyāmy āśramam uttamam  
 28 divyaṃ vaiyāghrapadyasya upamanyor mahātmanaḥ  
     pujitaṃ devagandharvair brāhmyā lakṣmyā samanvitam  
 29 dhava kakubha kadambanārikelaiḥ; kura bakaketakajambupāṭalābhiḥ  
     vaṭa varuṇaka vatsa nābhabilvaiḥ; saralakapittha priyālasāla
tālaiḥ  
 30 badarī kundapunnāgair aśokāmrātimuktakaiḥ  
     bhallātakair madhūkaiś ca campakaiḥ panasais tathā  
 31 vanyair bahuvidhair vṛkṣaiḥ phalapuṣpapradair yutam  
     puṣpagulma latākīrṇaṃ kadalī ṣaṇḍaśobhitam  
 32 nānāśakunisaṃbhojyaiḥ phalair vṛkṣair alaṃ kṛtam  
     yathāsthānavinikṣiptair bhūṣitaṃ vanarājibhiḥ  
 33 ruruvāraṇaśārdūla siṃhadvīpisamākulam  
     kuraṅga barhiṇākīrṇaṃ mārjārabhujagāvṛtam  
     pūgaiś ca mṛgajātīnāṃ mahiṣarkṣa niṣevitam  
 34 nānāpuṣparajo miśro gajadānādhivāsitaḥ  
     divyastrī gītabahulo māruto 'tra sukho vavau  
 35 dhārā ninādair vihagapraṇādaiḥ; śubhais tathā bṛṃhitaiḥ kuñjarāṇām  
     gītais tathā kiṃ narāṇām udāraiḥ; śubhaiḥ svanaiḥ sāmagānāṃ ca
vīra  
 36 acintyaṃ manasāpy anyaiḥ sarobhiḥ samalaṃ kṛtam  
     viśālaiś cāgniśaraṇair bhūṣitaṃ kuśa saṃvṛtam  
 37 vibhūṣitaṃ puṇyapavitra toyayā; sadā ca juṣpaṃ nṛpa jahnukanyayā  
     mahātmabhir dharmabhṛtāṃ variṣṭhair; maharṣibhir bhūṣitam
agnikalpaiḥ  
 38 vāyvāhārair ambupair japyanityaiḥ; saṃprakṣālair yatibhir
dhyānanityaiḥ  
     dhūmāśanair ūṣmapaiḥ kṣīrapaiś ca; vibhūṣitaṃ brāhmaṇendraiḥ
samantāt  
 39 gocāriṇo 'thāśma kuṭṭā dantolūkhalinas tathā  
     marīcipāḥ phenapāś ca tathaiva mṛgacāriṇaḥ  
 40 suduḥkhān niyamāṃs tāṃs tān vahataḥ sutapo'nvitān  
     paśyan utphullanayanaḥ praveṣṭum upacakrame  
 41 supūjitaṃ devagaṇair mahātmabhiḥ; śivādibhir bhārata
puṇyakarmabhiḥ  
     rarāja tac cāśramamaṇḍalaṃ sadā; divīva rājan ravimaṇḍalaṃ yathā  
 42 krīḍanti sarpair nakulā mṛgair vyāghrāś ca mitravat  
     prabhāvād dīptatapasaḥ saṃnikarṣa guṇānvitāḥ  
 43 tatrāśramapade śreṣṭhe sarvabhūtamanorame  
     sevite dvija śārdūlair vedavedāṅgapāragaiḥ  
 44 nānā niyamavikhyātair ṛṣibhiś ca mahātmabhiḥ  
     praviśann eva cāpaśyaṃ jaṭācīradharaṃ prabhum  
 45 tejasā tapasā caiva dīpyamānaṃ yathānalam  
     śiṣyamadhya gataṃ śāntaṃ yuvānaṃ brāhmaṇarṣabham  
     śirasā vandamānaṃ mām upamanyur abhāṣata  
 46 svāgataṃ puṇḍarīkākṣa saphalāni tapāṃsi naḥ  
     yat pūjyaḥ pūjayasi no draṣṭavyo draṣṭum icchasi  
 47 tam ahaṃ prāñjalir bhūtvā mṛgapakṣiṣv athāgniṣu  
     dharme ca śiṣyavarge ca samapṛccham anāmayam  
 48 tato māṃ bhagavān āha sāmnā paramavalgunā  
     lapsyase tanayaṃ kṛṣṇa ātmatulyam asaṃśayam  
 49 tapaḥ sumahad āsthāya toṣayeśānam īśvaram  
     iha devaḥ sa patnīkaḥ samākrīḍaty adhikṣaja  
 50 ihaiva devatā śreṣṭhaṃ devāḥ sarṣigaṇā purā  
     tapasā brahmacaryeṇa satyena ca damena ca  
     toṣayitvā śubhān kāmān prāpnuvaṃs te janārdana  
 51 tejasāṃ tapasāṃ caiva nidhiḥ sa bhagavān iha  
     śubhāśubhānvitān bhāvān visṛjan saṃkṣipann api  
     āste devyā sahācintyo yaṃ prārthayasi śatruhan  
 52 hiraṇyakaśipur yo 'bhūd dānavo merukampanaḥ  
     tena sarvāmaraiśvaryaṃ śarvāt prāptaṃ samārbudam  
 53 tasyaiva putra pravaro mandaro nāma viśrutaḥ  
     mahādevavarāc chakraṃ varṣārbudam ayodhayat  
 54 viṣṇoś cakraṃ ca tad ghoraṃ vajram ākhaṇḍalasya ca  
     śīrṇaṃ purābhavat tāta grahasyāṅgeṣu keśava  
 55 ardyamānāś ca vibudhā graheṇa subalīyasā  
     śiva dattavarāñ jaghnur asurendrān surā bhṛśam  
 56 tuṣṭo vidyutprabhasyāpi trilokeśvaratām adāt  
     śataṃ varṣasahasrāṇāṃ sarvalokeśvaro 'bhavat  
     mamaivānucaro nityaṃ bhavitāsīti cābravīt  
 57 tathā putrasahasrāṇām ayutaṃ ca dadau prabhuḥ  
     kuśa dvīpaṃ ca sa dadau rājyena bhagavān ajaḥ  
 58 tathā śatamukho nāma dhātrā sṛṣṭo mahāsuraḥ  
     yena varṣaśataṃ sāgram ātmamāṃsair huto 'nalaḥ  
     taṃ prāha bhagavāṃs tuṣṭaḥ kiṃ karomīti śaṃkaraḥ  
 59 taṃ vai śatamukhaḥ prāha yogo bhavatu me 'dbhutaḥ  
     balaṃ ca daivataśreṣṭha śāśvataṃ saṃmprayaccha me  
 60 svāyambhuvaḥ kratuś cāpi putrārtham abhavat purā  
     āviśya yogenātmānaṃ trīṇi varṣaśatāny api  
 61 tasya devo 'dadat putrān sahasraṃ kratusaṃmitān  
     yogeśvaraṃ deva gītaṃ vettha kṛṣṇa na saṃśayaḥ  
 62 vālakhilyā maghavatā avajñātāḥ purā kila  
     taiḥ kruddhair bhagavān rudras tapasā toṣito hy abhūt  
 63 tāṃś cāpi daivataśreṣṭhaḥ prāha prīto jagatpatiḥ  
     suparṇaṃ somahartāraṃ tapasotpādayiṣyatha  
 64 mahādevasya roṣāc ca āpo naṣṭāḥ purābhavan  
     tāṃś ca sapta kapālena devair anyāḥ pravartitāḥ  
 65 atrer bhāryāpi bhartāraṃ saṃtyajya brahmavādinī  
     nāhaṃ tasya muner bhūyo vaśagā syāṃ kathaṃ cana  
     ity uktvā sā mahādevam agacchac charaṇaṃ kila  
 66 nir āhārā bhayād atres triṇi varṣaśatāny api  
     aśeta musaleṣv eva prasādārthaṃ bhavasya sā  
 67 tām abravīd dhasan devo bhavitā vai sutas tava  
     vaṃśe tavaiva nāmnā tu khyātiṃ yāsyati cepsitām  
 68 śākalyaḥ saṃśitātmā vai navavarṣaśatāny api  
     ārādhayām āsa bhavaṃ mano yajñena keśava  
 69 taṃ cāha bhagavāṃs tuṣṭo grantha kāro bhaviṣyasi  
     vatsākṣayā ca te kīrtis trailokye vai bhaviṣyati  
     akṣayaṃ ca kulaṃ te 'stu maharṣibhir alaṃ kṛtam  
 70 sāvarṇiś cāpi vikhyāta ṛṣir āsīt kṛte yuge  
     iha tena tapas taptaṃ ṣaṣṭiṃ varṣaśatāny atha  
 71 tam āha bhagavān rudraḥ sākṣāt tuṣṭo 'smi te 'nagha  
     grantha kṛl lokavikhyāto bhavitāsy ajarāmaraḥ  
 72 mayāpi ca yathādṛṣṭo devadevaḥ purā vibhuḥ  
     sākṣāt paśupatis tāta tac cāpi śṛṇu mādhava  
 73 yadarthaṃ ca mahādevaḥ prayatena mayā purā  
     ārādhito mahātejās tac cāpi śṛṇu vistaram  
 74 yad avāptaṃ ca me pūrvaṃ devadevān maheśvarāt  
     tat sarvam akhilenādya kathayiṣyāmi te 'nagha  
 75 purā kṛtayuge tāta ṛṣir āsīn mahāyaśāḥ  
     vyāghrapāda iti khyāto vedavedāṅgapāragaḥ  
     tasyāham abhavaṃ putro dhaumyaś cāpi mamānujaḥ  
 76 kasya cit tv atha kālasya dhaumyena sahamādhava  
     āgaccham āśramaṃ krīḍan munīnāṃ bhāvitātmanām  
 77 tatrāpi ca mayā dṛṣṭā duhyamānā payasvinī  
     lakṣitaṃ ca mayā kṣīraṃ svāduto hy amṛtopamam  
 78 tataḥ piṣṭaṃ samāloḍya toyena sahamādhava  
     āvayoḥ kṣīram ity eva pānārtham upanīyate  
 79 atha gavyaṃ payas tāta kadā cit prāśitaṃ mayā  
     tataḥ piṣṭa rasaṃ tāta na me prītim udāvahat  
 80 tato 'ham abruvaṃ bālyāj jananīm ātmanas tadā  
     kṣīraudana samāyuktaṃ bhojanaṃ ca prayaccha me  
 81 tato mām abravīn mātā duḥkhaśokasamanvitā  
     putrasnehāt pariṣvajya mūrdhni cāghrāya mādhava  
 82 kutaḥ kṣīrodanaṃ vatsa munīnāṃ bhāvitātmanām  
     vane nivasatāṃ nityaṃ kandamūlaphalāśinām  
 83 aprasādya virūpākṣaṃ varadaṃ sthāṇum avyayam  
     kutaḥ kṣīrodanaṃ vatsa sukhāni vasanāni ca  
 84 taṃ prapadya sadā vatsa sarvabhāvena śaṃkaram  
     tatprasādāc ca kāmebhyaḥ phalaṃ prāpsyasi putraka  
 85 jananyās tad vacaḥ śrutvā tadā prabhṛti śatruhan  
     mama bhaktir mahādeve naiṣṭhikī samapadyata  
 86 tato 'haṃ tapa āsthāya toṣayām āsa śaṃkaram  
     divyaṃ varṣasahasraṃ tu pādāṅguṣṭhāgraviṣṭhitaḥ  
 87 ekaṃ varṣaśataṃ caiva phalāhāras tadābhavam  
     dvitīyaṃ śīrṇaparṇāśī tṛtīyaṃ cāmbubhojanaḥ  
     śatāni sapta caivāhaṃ vāyubhakṣas tadābhavam  
 88 tataḥ prīto mahādevaḥ sarvalokeśvaraḥ prabhuḥ  
     śakra rūpaṃ sa kṛtvā tu sarvair devagaṇair vṛtaḥ  
     sahasrākṣas tadā bhūtvā varja pāṇir mahāyaśāḥ  
 89 sudhāvadātaṃ raktākṣaṃ stabdhakarṇaṃ madotkaṭam  
     āveṣṭita karaṃ raudraṃ caturdaṃṣṭraṃ mahāgajam  
 90 samāsthitaś ca bhagavān dīpyamānaḥ svatejasā  
     ājagāma kirīṭī tu hārakeyūrabhūṣitaḥ  
 91 pāṇḍureṇātapatreṇa dhriyamāṇena mūrdhani  
     sevyamāno 'psarobhiś ca divyagandharvanāditaḥ  
 92 tato mām āha devendraḥ prītas te 'haṃ dvijottama  
     varaṃ vṛṇīṣva mattas tva yat te manasi vartate  
 93 śakrasya tu vacaḥ śrutvā nāhaṃ prītamanābhavam  
     abruvaṃ ca tadā kṛṣṇa devarājam idaṃ vacaḥ  
 94 nāhaṃ tvatto varaṃ kāṅkṣe nānyasmād api daivatāt  
     mahādevād ṛte saumya satyam etad bravīmi te  
 95 paśupativacanād bhavāmi sadyaḥ; kṛmir atha vā tarur apy
anekaśākhaḥ  
     apaśu pativaraprasādajā me; tribhuvana rājyavibhūtir apy aniṣṭā  
 96 api kīṭaḥ pataṃgo vā bhaveyaṃ śaṃkarājñayā  
     na tu śakra tvayā dattaṃ trailokyam api kāmaye  
 97 yāvac chaśāṅka śakalāmala baddhamaulir; na prīyate paśupatir
bhagavān mameśaḥ  
     tāvaj jarāmaraṇajanma śatābhighātair; duḥkhāni dehavihitāni
samudvahāmi  
 98 divasakara śaśāṅkavahni dīptaṃ; tribhuvana sāram apāram ādyam ekam  
     ajaram amaram aprasādya rudraṃ; jagati pumān iha ko labheta
śāntim  
 99 \[ṣakra\]  
     kaḥ punas tava hetur vai īśe kāraṇakāraṇe  
     yena devād ṛte 'nyasmāt prasādaṃ nābhikāṅkṣasi  
 100 \[upa\]  
    hetubhir vā kim anyais te īśaḥ kāraṇakāraṇam  
    na śuśruma yad anyasya liṅgam abhyarcyate suraiḥ  
101 kasyānyasya suraiḥ sarvair liṅgaṃ muktvā maheśvaram  
    arcyate 'rcita pūrvaṃ vā brūhi yady asti te śrutiḥ  
102 yasya brahmā ca viṣṇuś ca tvaṃ cāpi saha daivataiḥ  
    arcayadhvaṃ sadā liṅgaṃ tasmāc chreṣṭha tamo hi saḥ  
103 tasmād varam ahaṃ kāṅkṣe nidhanaṃ vāpi kauśika  
    gaccha vā tiṣṭha vā śakra yatheṣṭaṃ balasūdana  
104 kāmam eṣa varo me 'stu śāpo vāpi maheśvarāt  
    na cānyāṃ devatāṃ kāṅkṣe sarvakāmaphalāny api  
105 evam uktvā tu devendraṃ duḥkhād ākulitendriyaḥ  
    na prasīdati me rudraḥ kim etad iti cintayan  
    athāpaśyaṃ kṣaṇenaiva tam evairāvataṃ punaḥ  
106 haṃsakundendu sadṛśaṃ mṛṇālakumudaprabham  
    vṛṣarūpadharaṃ sākṣāt kṣīrodam iva sāgaram  
107 kṛṣṇa pucchaṃ mahākāyaṃ madhupiṅgala locanam  
    jāmbūnadena dāmnā ca sarvataḥ samalaṃkṛtam  
108 raktākṣaṃ sumahānāsaṃ sukarṇaṃ sukaṭī taṭam  
    supārśvaṃ vipura skandhaṃ surūpaṃ cārudarśanam  
109 kakudaṃ tasya cābhāti skandham āpūrya viṣṭhitam  
    tuṣāragirikūṭābhaṃ sitābhraśikharopamam  
110 tam āsthitaś ca bhagavān devadevaḥ sahomayā  
    aśobhata mahādevaḥ paurṇamāsyām ivoḍurāṭ  
111 tasya tejo bhavo vahniḥ sa meghaḥ stanayitnumān  
    sahasram iva sūryāṇāṃ sarvam āvṛtya tiṣṭhati  
112 īśvaraḥ sumahātejāḥ saṃvartaka ivānalaḥ  
    yugānte sarvabhūtāni didhakṣur iva codyataḥ  
113 tejasā tu tadā vyāpte durnirīkṣye samantataḥ  
    punar udvignahṛdayaḥ kim etad iti cintayam  
114 muhūrtam iva tat tejo vyāpya sarvā diśo diśa  
    praśāntaṃ ca kṣaṇenaiva devadevasya māyayā  
115 athāpaśyaṃ sthitaṃ sthāṇuṃ bhagavantaṃ maheśvaram  
    saurabheya gataṃ saumyaṃ vidhūmam iva pāvakam  
    sahitaṃ cārusarvāṅgyā pārvatyā parameśvaram  
116 nīlakanhaṃ mahātmānam asaktaṃ tejasāṃ nidhim  
    aṣṭādaśa bhujaṃ sthāṇuṃ sarvābharaṇabhūṣitam  
117 śuklāmbara dharaṃ devaṃ śuklamālyānulepanam  
    śukladhvajam anādhṛṣyaṃ śuklayajñopavītinam  
118 gāyadbhir nṛtyamānaiś ca utpatadbhir itas tataḥ  
    vṛttaṃ pāriṣadair divyair ātmatulyaparākramaiḥ  
119 bālendu mukuṭaṃ pāṇḍuṃ śarac candram ivoditam  
    tribhir netraiḥ kṛtoddyotaṃ tribhiḥ sūryair ivoditaiḥ  
120 aśobhata ca devasya mālā gātre sitaprabhe  
    jātarūpamayaiḥ padmair grathitā ratnabhūṣitā  
121 mūrtimanti tathāstrāṇi sarvatejomayāni ca  
    mayā dṛṣṭāni govinda bhavasyāmita tejasaḥ  
122 indrāyudhasahasrābhaṃ dhanus tasya mahātmanaḥ  
    pinākam iti vikhyātaṃ sa ca vai pannago mahān  
123 sapta śīrṣo mahākāyas tīkṣṇadaṃṣṭro viṣolbaṇaḥ  
    jyā veṣṭitamahāgrīvaḥ sthitaḥ puruṣavigrahaḥ  
124 śaraś ca sūryasaṃkāśaḥ kālānalasamadyutiḥ  
    yat tad astraṃ mahāghoraṃ divyaṃ pāśupataṃ mahat  
125 advitīyam anirdeśyaṃ sarvabhūtabhayāvaham  
    sa sphuliṅgaṃ mahākāyaṃ visṛjantam ivānalam  
126 ekapādaṃ mahādaṃṣṭraṃ sahasraśirasodaram  
    sahasrabhuja jihvākṣam udgirantam ivānalam  
127 brāhmān nārāyaṇād aindrād āgneyād api vāruṇāt  
    yad viśiṣṭaṃ mahābāho sarvaśastravighātanam  
128 yena tat tripuraṃ dagdhvā kṣaṇād bhasmīkṛtaṃ purā  
    śareṇaikena govinda mahādevena līlayā  
129 nirdadāha jagat kṛtsnaṃ trailokyaṃ sa carācaram  
    maheśvara bhujotsṛṣṭaṃ nimeṣārdhān na saṃśayaḥ  
130 nāvadhyo yasya loke 'smin brahma viṣṇusureṣv api  
    tad ahaṃ dṛṣṭavāṃs tāta āścaryād bhūtam uttamam  
131 guhyam astraṃ paraṃ cāpi tattulyādhikam eva vā  
    yat tac chūlam iti khyātaṃ sarvalokeṣu śūlinaḥ  
132 dārayed yan mahīṃ kṛtsnāṃ śoṣayed vā mahodadhim  
    saṃhared vā jagat kṛtsnaṃ visṛṣṭaṃ śūlapāṇinā  
133 yauvanāśvo hato yena māṃdhātā sabalaḥ purā  
    cakravartī mahātejās trilokavijayī nṛpaḥ  
134 mahābalo mahāvīryaḥ śakratulyaparākramaḥ  
    karasthenaiva govinda lavaṇasyeha rakṣasaḥ  
135 tac chūlam atitīkṣṇāgraṃ subhīmaṃ lomaharṣaṇam  
    triśikhāṃ bhrukuṭīṃ kṛtvā tarjamānam iva sthitam  
136 vidhūmaṃ sārcisaṃ kṛṣṇaṃ kālasūryam ivoditam  
    sarpahastam anirdeśyaṃ pāśahastam ivāntakam  
    dṛṣṭavān asmi govinda tad astraṃ rudra saṃnidhau  
137 paraśus tīkṣṇadhāraś ca datto rāmasya yaḥ purā  
    mahādevena tuṣṭena kṣatriyāṇāṃ kṣayaṃ karaḥ  
    kārtavīryo hato yena cakravartī mahāmṛdhe  
138 triḥ saptakṛtvaḥ pṛthivī yena niḥkṣatriyā kṛtā  
    jāmadagnyena govinda rāmeṇākliṣṭakarmaṇā  
139 dīptadhāraḥ suraudrāsyaḥ sarpakaṇṭhāgra veṣṭitaḥ  
    abhavac chūlino 'bhyāśe dīptavahni śikhopamaḥ  
140 asaṃkhyeyāni cāstrāṇi tasya divyāni dhīmataḥ  
    pradhānyato mayaitāni kīrtitāni tavānagha  
141 savyadeśe tu devasya brahmā lokapitāmahaḥ  
    divyaṃ vimānam āsthāya haṃsayuktaṃ manojavam  
142 vāmapārśva gataś caiva tathā nārāyaṇaḥ sthitaḥ  
    vainateyaṃ samāsthāya śaṅkhacakragadādharaḥ  
143 skando mayūram āsthāya sthito devyāḥ samīpataḥ  
    śaktiṃ kanhe samādhāya dvitīya iva pāvakaḥ  
144 purastāc caiva devasya nandiṃ paśyāmy avasthitam  
    śūlaṃ viṣṭabhya tiṣṭhantaṃ dvitīyam iva śaṃkaram  
145 svāyambhuvādyā manavo bhṛgvādyā ṛṣayas tathā  
    śakrādyā devatāś caiva sarva eva samabhyayuḥ  
146 te 'bhivādya mahātmānaṃ parivārya samantataḥ  
    astuvan vividhaiḥ stotrair mahādevaṃ surās tadā  
147 brahmā bhavaṃ tadā stunvan rathantaram udīrayan  
    jyeṣṭhasāmnā ca deveśaṃ jagau nārāyaṇas tadā  
    gṛṇañ śakraḥ paraṃ brahma śatarudrīyam uttamam  
148 brahmā nārāyaṇaś caiva devarājaś ca kauśikaḥ  
    aśobhanta mahātmānas trayas traya ivāgnayaḥ  
149 teṣāṃ madhyagato devo rarāja bhagavāñ śivaḥ  
    śaradghanavinirmuktaḥ pariviṣṭa ivāṃśumān  
    tato 'ham astuvaṃ devaṃ stavenānena suvratam  
150 namo devādhidevāya mahādevāya vai namaḥ  
    śakrāya śakra rūpāya śakra veṣadharāya ca  
151 namas te varja hastāya piṅgalāyāruṇāya ca  
    pināka pāṇaye nityaṃ khaḍgaśūladharāya ca  
152 namas te kṛṣṇa vāsāya kṛṣṇa kuñcitamūrdhaje  
    kṛṣṇājinottarīyāya kṛṣṇāṣṭam itarāya ca  
153 śuklavarṇāya śuklāya śuklāmbara dharāya ca  
    śuklabhasmāvaliptāya śuklakarma ratāya ca  
154 tvaṃ brahmā sarvadevānāṃ rudrāṇāṃ nīlalohitaḥ  
    ātmā ca sarvabhūtānāṃ sāṃkhye puruṣa ucyase  
155 ṛṣabhas tvaṃ pavitrāṇāṃ yogināṃ niṣkalaḥ śivaḥ  
    āśramāṇāṃ gṛhasthas tvam īśvarāṇāṃ maheśvaraḥ  
    kuberaḥ sarvayakṣāṇāṃ kratūnāṃ viṣṇur ucyase  
156 parvatānāṃ mahāmerur nakṣatrāṇāṃ ca candramāḥ  
    vasiṣṭhas tvam ṛṣīṇāṃ ca grahāṇāṃ sūrya ucyase  
157 āraṇyānāṃ paśūnāṃ ca siṃhas tvaṃ parameśvaraḥ  
    grāhyāṇāṃ govṛṣaś cāsi bhagavāṁl lokapūjitaḥ  
158 ādityānāṃ bhavān viṣṇur vasūnāṃ caiva pāvakaḥ  
    pakṣiṇāṃ vainateyaś ca ananto bhujageṣu ca  
159 sāmavedaś ca vedānāṃ yajuṣāṃ śatarudriyam  
    sanatkumāro yogīnāṃ sāṃkhyānāṃ kapilo hy asi  
160 śakro 'si marutāṃ deva pitṝṇāṃ dharmarāḍ asi  
    brahmalokaś ca lokānāṃ gatīnāṃ mokṣa ucyase  
161 kṣīrodaḥ sāgarāṇāṃ ca śailānāṃ himavān giriḥ  
    varṇānāṃ brāhmaṇaś cāsi viprāṇāṃ dīkṣito dvijaḥ  
    ādis tvam asi lokānāṃ saṃhartā kāla eva ca  
162 yac cānyad api lokeṣu sattvaṃ tejo 'dhikaṃ smṛtam  
    tat sarvaṃ bhagavān eva iti me niścitā matiḥ  
163 namas te bhagavan deva namas te bhakta vatsala  
    yogeśvara namas te 'stu namas te viśvasaṃbhava  
164 prasīda mama bhaktasya dīnasya kṛpaṇasya ca  
    anaiśvaryeṇa yuktasya gatir bhava sanātana  
165 yaṃ cāparādhaṃ kṛtavān ajñānāt parameśvara  
    madbhakta iti deveśa tat sarvaṃ kṣantum arhasi  
166 mohitaś cāsmi deveśa tubhyaṃ rūpaviparyayāt  
    tena nārghyaṃ mayā dattaṃ pādyaṃ cāpi sureśvara  
167 evaṃ stutvāham īśānaṃ pādyam arghyaṃ ca bhaktitaḥ  
    kṛtāñjalipuṭo bhūtvā sarvaṃ tasmai nyavedayam  
168 tataḥ śīlāmbusaṃyuktā divyagandhasamanvitā  
    puṣpavṛṣṭiḥ śubhā tāta papāta mama mūrdhani  
169 dundubhiś ca tato divyas tāḍito devakiṃkaraiḥ  
    vavau ca mārutaḥ puṇyaḥ śuci gandhaḥ sukhāvahaḥ  
170 tataḥ prīto mahādevaḥ sapatnīko vṛṣadhvajaḥ  
    abravīt tridaśāṃs tatra harṣayann iva māṃ tadā  
171 paśyadhvaṃ tridaśāḥ sarve upamanyor mahātmanaḥ  
    mayi bhaktiṃ parāṃ divyām ekabhāvād avasthitām  
172 evam uktās tataḥ kṛṣṇa surās te śūlapāṇinā  
    ūcuḥ prāñjalayaḥ sarve namaskṛtvā vṛṣadhvajam  
173 bhagavan devadeveśa lokanātha jagatpate  
    labhatāṃ sarvakāmebhyaḥ phalaṃ tvatto dvijottamaḥ  
174 evam uktas tataḥ śarvaḥ surair brahmādibhis tathā  
    āha māṃ bhagavān īśaḥ prahasann iva śaṃkaraḥ  
175 vatsopamanyo prīto 'smi paśya māṃ munipuṃgava  
    dṛḍhabhakto 'si viprarṣe mayā jijñāsito hy asi  
176 anayā caiva bhaktyā te atyarthaṃ prītimān aham  
    tasmāt sarvān dadāmy adya kāmāṃs tava yathepśitān  
177 evam uktasya caivātha mahādevena me vibho  
    harṣād aśrūṇy avartanta loma harṣaś ca jāyate  
178 abruvaṃ ca tadā devaṃ harṣagadgadayā girā  
    jānubhyām avaniṃ gatvā praṇamya ca punaḥ punaḥ  
179 adya jāto hy ahaṃ deva adya me saphalaṃ tapaḥ  
    yan me sākṣān mahādevaḥ prasannas tiṣṭhate 'grataḥ  
180 yaṃ na paśyanti cārādhya devā hy amitavikramam  
    tam ahaṃ dṛṣṭavān devaṃ ko 'nyo dhanyataro mayā  
181 evaṃ dhyāyanti vidvāṃsaḥ paraṃ tattvaṃ sanātanam  
    ṣaḍviṃśakam iti khyātaṃ yat parāt param akṣaram  
182 sa eṣa bhagavān devaḥ sarvatattvādir avyayaḥ  
    sarvatattvavidhānajñaḥ pradhānapuruṣeśvaraḥ  
183 yo 'sṛjad dakṣiṇād aṅgād brahmāṇaṃ lokasaṃbhavam  
    vāmapārśvāt tathā viṣṇuṃ lokarakṣārtham īśvaraḥ  
    yugānte caiva saṃprāpte rudram aṅgāt sṛjat prabhuḥ  
184 sa rudraḥ saṃharan kṛtsnaṃ jagat sthāvarajaṅgamam  
    kālo bhūtvā mahātejāḥ saṃvartaka ivānalaḥ  
185 eṣa devo mahādevo jagat sṛṣṭvā carācaram  
    kalpānte caiva sarveṣāṃ smṛtim ākṣipya tiṣṭhati  
186 sarvagaḥ sarvabhūtātmā sarvabhūtabhavodbhavaḥ  
    āste sarvagato nityam adṛśyaḥ sarvadaivataiḥ  
187 yadi deyo varo mahyaṃ yadi tuṣṭaś ca me prabhuḥ  
    bhaktir bhavatu me nityaṃ śāśvatī tvayi śaṃkara  
188 atītānāgataṃ caiva vartamānaṃ ca yad vibho  
    jānīyām iti me buddhis tvatprasādāt surottama  
189 kṣīraudanaṃ ca bhuñjīyām akṣayaṃ saha bāndhavaiḥ  
    āśrame ca sadā mahyaṃ sāmindhyaṃ paramas tu te  
190 evam uktaḥ sa māṃ prāha bhagavāṁl lokapūjitaḥ  
    maheśvaro mahātejāś carācaraguruḥ prabhuḥ  
191 ajaraś cāmaraś caiva bhava duḥkhavivarjitaḥ  
    śīlavān guṇasaṃpannaḥ sarvajñaḥ priyadarśanaḥ  
192 akṣayaṃ yauvanaṃ te 'stu tejaś caivānalopamam  
    kṣīrodaḥ sāgaraś caiva yatra yatrecchase mune  
193 tatra te bhavitā kāmaṃ sāṃnidhyaṃ payaso nidheḥ  
    kṣīrodanaṃ ca bhuṅkṣva tvam amṛtena samanvitam  
194 bandhubhiḥ sahitaḥ kalpaṃ tato mām upayāsyasi  
    sāṃnidhyam āśrame nityaṃ kariṣyāmi dvijottama  
195 tiṣṭha vatsa yathā kāmanotkaṇṭhāṃ kartum arhasi  
    smṛtaḥ smṛtaś ca te vipra sadā dāsyāmi darśanam  
196 evam uktvā sa bhagavān sūryakoṭi samaprabhaḥ  
    mameśāno varaṃ dattvā tatraivāntaradhīyata  
197 evaṃ dṛṣṭo mayā kṛṣṇa devadevaḥ samādhinā  
    tad avāptaṃ ca me sarvaṃ yad uktaṃ tena dhīmatā  
198 pratyakṣaṃ caiva te kṛṣṇa paśya siddhān vyavasthitān  
    ṛṣīn vidyādharān yakṣān gandharvāpsarasas tathā  
199 paśya vṛkṣān manoramyān sadā puṣpaphalānvitān  
    sarvartukusumair yuktān snigdhapatrān suśākhinaḥ  
    sarvam etan mahābāho divyabhāvasamanvitam  

------------------------------------------------------------------------

[Next: Chapter 15](mbs13015)
