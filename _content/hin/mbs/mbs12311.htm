<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 12: Chapter 311</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi12">Book 12 Index</A>&nbsp;
<A HREF="mbs12310">Previous</A>&nbsp;
<A HREF="mbs12312">Next</A>&nbsp;
</CENTER>
<HR>
</P>
<CENTER>
<A HREF="../m12/index">Book 12 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 12<BR>Chapter 311
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [भी]<BR>
&nbsp;&nbsp;&nbsp;&nbsp;&nbsp; स लब्ध्वा परमं देवाद वरं सत्यवती सुतः<BR>
&nbsp;&nbsp;&nbsp;&nbsp;&nbsp; अरणीं तव अथ संगृह्य ममन्थाग्निचिकीर्षया<BR>
&nbsp;&nbsp;<FONT COLOR="GREEN" SIZE="-1">2</FONT>
 अथ रूपं परं राजन बिभ्रतीं सवेन तेजसा<BR>
&nbsp;&nbsp;&nbsp;&nbsp;&nbsp; घृताचीं नामाप्सरसम अपश्यद भगवान ऋषिः<BR>
&nbsp;&nbsp;<FONT COLOR="GREEN" SIZE="-1">3</FONT>
 ऋषिर अप्सरसं दृष्ट्वा सहसा काममॊहितः<BR>
&nbsp;&nbsp;&nbsp;&nbsp;&nbsp; अभवद भगवान वयासॊ वने तस्मिन युधिष्ठिर<BR>
&nbsp;&nbsp;<FONT COLOR="GREEN" SIZE="-1">4</FONT>
 सा च कृत्वा तदा वयासं कामसंविग्नमानसम<BR>
&nbsp;&nbsp;&nbsp;&nbsp;&nbsp; शुकी भूत्वा महाराज घृताची समुपागमत<BR>
&nbsp;&nbsp;<FONT COLOR="GREEN" SIZE="-1">5</FONT>
 स ताम अप्सरसं दृष्ट्वा रूपेणान्येन संवृताम<BR>
&nbsp;&nbsp;&nbsp;&nbsp;&nbsp; शरीरजेनानुगतः सर्वगात्रातिगेन ह<BR>
&nbsp;&nbsp;<FONT COLOR="GREEN" SIZE="-1">6</FONT>
 स तु धैर्येण महता निगृह्णन हृच्छयं मुनिः<BR>
&nbsp;&nbsp;&nbsp;&nbsp;&nbsp; न शशाक नियन्तुं तद वयासः परविसृतं मनः<BR>
&nbsp;&nbsp;&nbsp;&nbsp;&nbsp; भावित्वाच चैव भावस्य घृताच्या वपुषा हृतः<BR>
&nbsp;&nbsp;<FONT COLOR="GREEN" SIZE="-1">7</FONT>
 यत्नान नियच्छतॊ यस्य मुनेर अगि चिकीर्षया<BR>
&nbsp;&nbsp;&nbsp;&nbsp;&nbsp; अरण्याम एव सहसा तस्य शुक्रम अवापतत<BR>
&nbsp;&nbsp;<FONT COLOR="GREEN" SIZE="-1">8</FONT>
 सॊ ऽविशङ्केन मनसा तथैव दविजसत्तमः<BR>
&nbsp;&nbsp;&nbsp;&nbsp;&nbsp; अरणीं ममन्थ बरह्मर्षिस तस्यां जज्ञे शुकॊ नृप<BR>
&nbsp;&nbsp;<FONT COLOR="GREEN" SIZE="-1">9</FONT>
 शुक्रे निर्मथ्यमाने तु शुकॊ जज्ञे महातपः<BR>
&nbsp;&nbsp;&nbsp;&nbsp;&nbsp; परमर्षिर महायॊगिय अरणी गर्भसंभवः<BR>
&nbsp;&nbsp;<FONT COLOR="GREEN" SIZE="-1">10</FONT>
 यथाध्वरे समिद्धॊ ऽगनिर बाति हव्यम उपात्तवान<BR>
&nbsp;&nbsp;&nbsp;&nbsp; तथारूपः शुकॊ जज्ञे परज्वलन्न इव तेजसा<BR>
&nbsp;<FONT COLOR="GREEN" SIZE="-1">11</FONT>
 बिभ्रत पितुश च कौरव्य रूपवर्णम अनुत्तमम<BR>
&nbsp;&nbsp;&nbsp;&nbsp; बभौ तदा भावितात्मा विधूमॊ ऽगनिर इव जवलन<BR>
&nbsp;<FONT COLOR="GREEN" SIZE="-1">12</FONT>
 तं गङ्गा सरितां शरेष्ठा मेरुपृष्ठे जनेश्वर<BR>
&nbsp;&nbsp;&nbsp;&nbsp; सवरूपिणी तदाभ्येत्य सनापयाम आस वारिणा<BR>
&nbsp;<FONT COLOR="GREEN" SIZE="-1">13</FONT>
 अन्तरिक्षाच च कौरव्य दन्दः कृष्णाजिनं च ह<BR>
&nbsp;&nbsp;&nbsp;&nbsp; पपात भुवि राजेन्द्र शुकस्यार्थे महात्मनः<BR>
&nbsp;<FONT COLOR="GREEN" SIZE="-1">14</FONT>
 जेहीयन्ते सम गन्धर्वा ननृतुश चाप्सरॊगणाः<BR>
&nbsp;&nbsp;&nbsp;&nbsp; देवदुन्दुभयश चैव परावाद्यन्त महास्वनाः<BR>
&nbsp;<FONT COLOR="GREEN" SIZE="-1">15</FONT>
 विश्वावसुश च गन्धर्वस तथा तुम्बुरु नारदौ<BR>
&nbsp;&nbsp;&nbsp;&nbsp; हाहा हूहू च गन्धर्वौ तुष्टुवुः शुकसंभवम<BR>
&nbsp;<FONT COLOR="GREEN" SIZE="-1">16</FONT>
 तत्र शक्र पुरॊगाश च लॊकपालाः समागताः<BR>
&nbsp;&nbsp;&nbsp;&nbsp; देवा देवर्षयश चैव तथा बरह्मर्षयॊ ऽपि च<BR>
&nbsp;<FONT COLOR="GREEN" SIZE="-1">17</FONT>
 दिव्यानि सर्वपुष्पानि परववर्षात्र मारुतः<BR>
&nbsp;&nbsp;&nbsp;&nbsp; जङ्गमं सथावरं चैव परहृष्टम अभवज जगत<BR>
&nbsp;<FONT COLOR="GREEN" SIZE="-1">18</FONT>
 तं महात्मा सवयं परीत्या देव्या सह महाद्युतिः<BR>
&nbsp;&nbsp;&nbsp;&nbsp; जातमात्रं मुनेः पुत्रं विधिनॊपानयत तदा<BR>
&nbsp;<FONT COLOR="GREEN" SIZE="-1">19</FONT>
 तस्य देवेश्वरः शक्रॊ दिव्यम अद्भुतदर्शनम<BR>
&nbsp;&nbsp;&nbsp;&nbsp; ददौ कमन्दलुं परीत्या देव वासांसि चाभिभॊ<BR>
&nbsp;<FONT COLOR="GREEN" SIZE="-1">20</FONT>
 हंसाश च शतपत्राश च सारसाश च सहस्रशः<BR>
&nbsp;&nbsp;&nbsp;&nbsp; परदक्षिणम अवर्तन्त शुकाश चासश च भारत<BR>
&nbsp;<FONT COLOR="GREEN" SIZE="-1">21</FONT>
 आरणेयस तथा दिव्यं पराप्य जन्म महाद्युतिः<BR>
&nbsp;&nbsp;&nbsp;&nbsp; तत्रैवॊवास मेधावी वरतचारी समाहितः<BR>
&nbsp;<FONT COLOR="GREEN" SIZE="-1">22</FONT>
 उत्पन्न मात्रं तं वेदाः सरहस्याः ससंग्रहाः<BR>
&nbsp;&nbsp;&nbsp;&nbsp; उपतस्थुर महाराज यथास्य पितरं तथा<BR>
&nbsp;<FONT COLOR="GREEN" SIZE="-1">23</FONT>
 बृहस्पतिं तु वव्रे स वेदवेदाङ्गभाष्यवित<BR>
&nbsp;&nbsp;&nbsp;&nbsp; उपाध्यायं महाराज धर्मम एवानुचिन्तयन<BR>
&nbsp;<FONT COLOR="GREEN" SIZE="-1">24</FONT>
 सॊ ऽधीत्य वेदान अखिलान सरहस्यान ससंग्रहान<BR>
&nbsp;&nbsp;&nbsp;&nbsp; इतिहासं च कार्त्स्न्येन राजशास्त्राणि चाभिभॊ<BR>
&nbsp;<FONT COLOR="GREEN" SIZE="-1">25</FONT>
 गुरवे दक्षिणां दत्त्वा समावृत्तॊ महामुनिः<BR>
&nbsp;&nbsp;&nbsp;&nbsp; उग्रं तपः समारेभे बरह्मचारी समाहितः<BR>
&nbsp;<FONT COLOR="GREEN" SIZE="-1">26</FONT>
 देवतानाम ऋषीणां च बाल्ये ऽपि स महातपः<BR>
&nbsp;&nbsp;&nbsp;&nbsp; संमन्त्रणीयॊ मान्यश च जञानेन तपसा तथा<BR>
&nbsp;<FONT COLOR="GREEN" SIZE="-1">27</FONT>
 न तव अस्य रमते बुद्धिर आश्रमेषु नराधिप<BR>
&nbsp;&nbsp;&nbsp;&nbsp; तरिषु गार्हस्त्य मूलेषु मॊक्षधर्मानुदर्शिनः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [bhī]<BR>
&nbsp;&nbsp;&nbsp;&nbsp;&nbsp; sa labdhvā paramaṃ devād varaṃ satyavatī sutaḥ<BR>
&nbsp;&nbsp;&nbsp;&nbsp;&nbsp; araṇīṃ tv atha saṃgṛhya mamanthāgnicikīrṣayā<BR>
&nbsp;&nbsp;<FONT COLOR="GREEN" SIZE="-1">2</FONT>
 atha rūpaṃ paraṃ rājan bibhratīṃ svena tejasā<BR>
&nbsp;&nbsp;&nbsp;&nbsp;&nbsp; ghṛtācīṃ nāmāpsarasam apaśyad bhagavān ṛṣiḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 ṛṣir apsarasaṃ dṛṣṭvā sahasā kāmamohitaḥ<BR>
&nbsp;&nbsp;&nbsp;&nbsp;&nbsp; abhavad bhagavān vyāso vane tasmin yudhiṣṭhira<BR>
&nbsp;&nbsp;<FONT COLOR="GREEN" SIZE="-1">4</FONT>
 sā ca kṛtvā tadā vyāsaṃ kāmasaṃvignamānasam<BR>
&nbsp;&nbsp;&nbsp;&nbsp;&nbsp; śukī bhūtvā mahārāja ghṛtācī samupāgamat<BR>
&nbsp;&nbsp;<FONT COLOR="GREEN" SIZE="-1">5</FONT>
 sa tām apsarasaṃ dṛṣṭvā rūpeṇānyena saṃvṛtām<BR>
&nbsp;&nbsp;&nbsp;&nbsp;&nbsp; śarīrajenānugataḥ sarvagātrātigena ha<BR>
&nbsp;&nbsp;<FONT COLOR="GREEN" SIZE="-1">6</FONT>
 sa tu dhairyeṇa mahatā nigṛhṇan hṛcchayaṃ muniḥ<BR>
&nbsp;&nbsp;&nbsp;&nbsp;&nbsp; na śaśāka niyantuṃ tad vyāsaḥ pravisṛtaṃ manaḥ<BR>
&nbsp;&nbsp;&nbsp;&nbsp;&nbsp; bhāvitvāc caiva bhāvasya ghṛtācyā vapuṣā hṛtaḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 yatnān niyacchato yasya muner agi cikīrṣayā<BR>
&nbsp;&nbsp;&nbsp;&nbsp;&nbsp; araṇyām eva sahasā tasya śukram avāpatat<BR>
&nbsp;&nbsp;<FONT COLOR="GREEN" SIZE="-1">8</FONT>
 so 'viśaṅkena manasā tathaiva dvijasattamaḥ<BR>
&nbsp;&nbsp;&nbsp;&nbsp;&nbsp; araṇīṃ mamantha brahmarṣis tasyāṃ jajñe śuko nṛpa<BR>
&nbsp;&nbsp;<FONT COLOR="GREEN" SIZE="-1">9</FONT>
 śukre nirmathyamāne tu śuko jajñe mahātapaḥ<BR>
&nbsp;&nbsp;&nbsp;&nbsp;&nbsp; paramarṣir mahāyogiy araṇī garbhasaṃbhavaḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 yathādhvare samiddho 'gnir bāti havyam upāttavān<BR>
&nbsp;&nbsp;&nbsp;&nbsp; tathārūpaḥ śuko jajñe prajvalann iva tejasā<BR>
&nbsp;<FONT COLOR="GREEN" SIZE="-1">11</FONT>
 bibhrat pituś ca kauravya rūpavarṇam anuttamam<BR>
&nbsp;&nbsp;&nbsp;&nbsp; babhau tadā bhāvitātmā vidhūmo 'gnir iva jvalan<BR>
&nbsp;<FONT COLOR="GREEN" SIZE="-1">12</FONT>
 taṃ gaṅgā saritāṃ śreṣṭhā merupṛṣṭhe janeśvara<BR>
&nbsp;&nbsp;&nbsp;&nbsp; svarūpiṇī tadābhyetya snāpayām āsa vāriṇā<BR>
&nbsp;<FONT COLOR="GREEN" SIZE="-1">13</FONT>
 antarikṣāc ca kauravya dandaḥ kṛṣṇājinaṃ ca ha<BR>
&nbsp;&nbsp;&nbsp;&nbsp; papāta bhuvi rājendra śukasyārthe mahātmanaḥ<BR>
&nbsp;<FONT COLOR="GREEN" SIZE="-1">14</FONT>
 jehīyante sma gandharvā nanṛtuś cāpsarogaṇāḥ<BR>
&nbsp;&nbsp;&nbsp;&nbsp; devadundubhayaś caiva prāvādyanta mahāsvanāḥ<BR>
&nbsp;<FONT COLOR="GREEN" SIZE="-1">15</FONT>
 viśvāvasuś ca gandharvas tathā tumburu nāradau<BR>
&nbsp;&nbsp;&nbsp;&nbsp; hāhā hūhū ca gandharvau tuṣṭuvuḥ śukasaṃbhavam<BR>
&nbsp;<FONT COLOR="GREEN" SIZE="-1">16</FONT>
 tatra śakra purogāś ca lokapālāḥ samāgatāḥ<BR>
&nbsp;&nbsp;&nbsp;&nbsp; devā devarṣayaś caiva tathā brahmarṣayo 'pi ca<BR>
&nbsp;<FONT COLOR="GREEN" SIZE="-1">17</FONT>
 divyāni sarvapuṣpāni pravavarṣātra mārutaḥ<BR>
&nbsp;&nbsp;&nbsp;&nbsp; jaṅgamaṃ sthāvaraṃ caiva prahṛṣṭam abhavaj jagat<BR>
&nbsp;<FONT COLOR="GREEN" SIZE="-1">18</FONT>
 taṃ mahātmā svayaṃ prītyā devyā saha mahādyutiḥ<BR>
&nbsp;&nbsp;&nbsp;&nbsp; jātamātraṃ muneḥ putraṃ vidhinopānayat tadā<BR>
&nbsp;<FONT COLOR="GREEN" SIZE="-1">19</FONT>
 tasya deveśvaraḥ śakro divyam adbhutadarśanam<BR>
&nbsp;&nbsp;&nbsp;&nbsp; dadau kamandaluṃ prītyā deva vāsāṃsi cābhibho<BR>
&nbsp;<FONT COLOR="GREEN" SIZE="-1">20</FONT>
 haṃsāś ca śatapatrāś ca sārasāś ca sahasraśaḥ<BR>
&nbsp;&nbsp;&nbsp;&nbsp; pradakṣiṇam avartanta śukāś cāsaś ca bhārata<BR>
&nbsp;<FONT COLOR="GREEN" SIZE="-1">21</FONT>
 āraṇeyas tathā divyaṃ prāpya janma mahādyutiḥ<BR>
&nbsp;&nbsp;&nbsp;&nbsp; tatraivovāsa medhāvī vratacārī samāhitaḥ<BR>
&nbsp;<FONT COLOR="GREEN" SIZE="-1">22</FONT>
 utpanna mātraṃ taṃ vedāḥ sarahasyāḥ sasaṃgrahāḥ<BR>
&nbsp;&nbsp;&nbsp;&nbsp; upatasthur mahārāja yathāsya pitaraṃ tathā<BR>
&nbsp;<FONT COLOR="GREEN" SIZE="-1">23</FONT>
 bṛhaspatiṃ tu vavre sa vedavedāṅgabhāṣyavit<BR>
&nbsp;&nbsp;&nbsp;&nbsp; upādhyāyaṃ mahārāja dharmam evānucintayan<BR>
&nbsp;<FONT COLOR="GREEN" SIZE="-1">24</FONT>
 so 'dhītya vedān akhilān sarahasyān sasaṃgrahān<BR>
&nbsp;&nbsp;&nbsp;&nbsp; itihāsaṃ ca kārtsnyena rājaśāstrāṇi cābhibho<BR>
&nbsp;<FONT COLOR="GREEN" SIZE="-1">25</FONT>
 gurave dakṣiṇāṃ dattvā samāvṛtto mahāmuniḥ<BR>
&nbsp;&nbsp;&nbsp;&nbsp; ugraṃ tapaḥ samārebhe brahmacārī samāhitaḥ<BR>
&nbsp;<FONT COLOR="GREEN" SIZE="-1">26</FONT>
 devatānām ṛṣīṇāṃ ca bālye 'pi sa mahātapaḥ<BR>
&nbsp;&nbsp;&nbsp;&nbsp; saṃmantraṇīyo mānyaś ca jñānena tapasā tathā<BR>
&nbsp;<FONT COLOR="GREEN" SIZE="-1">27</FONT>
 na tv asya ramate buddhir āśrameṣu narādhipa<BR>
&nbsp;&nbsp;&nbsp;&nbsp; triṣu gārhastya mūleṣu mokṣadharmānudarśinaḥ<BR>
</TD>
</TR>
</TABLE>
<P><HR>
<CENTER>
<A HREF="mbs12312">Next: Chapter 312</A></CENTER>
</BODY>
</HTML>
