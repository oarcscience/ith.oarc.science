<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 131</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi05.htm">Book 5 Index</A>&nbsp;
<A HREF="mbs05130.htm">Previous</A>&nbsp;
<A HREF="mbs05132.htm">Next</A>&nbsp;
</CENTER>
<HR>
</P>
<CENTER>
<A HREF="../m05/index.htm">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 131
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [क]<BR>
&nbsp;&nbsp;&nbsp;&nbsp;&nbsp; अत्राप्य उदाहरन्तीमम इतिहासं पुरातनम<BR>
&nbsp;&nbsp;&nbsp;&nbsp;&nbsp; विदुरायाश च संवादं पुत्रस्य च परंतप<BR>
&nbsp;&nbsp;<FONT COLOR="GREEN" SIZE="-1">2</FONT>
 अत्र शरेयश च भूयश च यथा सा वक्तुम अर्हति<BR>
&nbsp;&nbsp;&nbsp;&nbsp;&nbsp; यशस्विनी मनुमती कुले जाता विभावरी<BR>
&nbsp;&nbsp;<FONT COLOR="GREEN" SIZE="-1">3</FONT>
 कषत्रधर्मरता धन्या विदुरा दीर्घदर्शिनी<BR>
&nbsp;&nbsp;&nbsp;&nbsp;&nbsp; विश्रुता राजसंसत्सु शरुतवाक्या बहुश्रुता<BR>
&nbsp;&nbsp;<FONT COLOR="GREEN" SIZE="-1">4</FONT>
 विदुरा नाम वै सत्या जगर्हे पुत्रम औरसम<BR>
&nbsp;&nbsp;&nbsp;&nbsp;&nbsp; निर्जितं सिन्धुराजेन शयानं दीनचेतसम<BR>
&nbsp;&nbsp;&nbsp;&nbsp;&nbsp; अनन्दनम अधर्मज्ञं दविषतां हर्षवर्धनम<BR>
&nbsp;&nbsp;<FONT COLOR="GREEN" SIZE="-1">5</FONT>
 न मया तवं न पित्रासि जातः कवाभ्यागतॊ हय असि<BR>
&nbsp;&nbsp;&nbsp;&nbsp;&nbsp; निर्मन्युर उपशाखीयः पुरुषः कलीब साधनः<BR>
&nbsp;&nbsp;<FONT COLOR="GREEN" SIZE="-1">6</FONT>
 यावज जीवं निराशॊ ऽसि कल्याणाय धुरं वह<BR>
&nbsp;&nbsp;&nbsp;&nbsp;&nbsp; मात्मानम अवमन्यस्व मैनम अल्पेन बीभरः<BR>
&nbsp;&nbsp;&nbsp;&nbsp;&nbsp; मनः कृत्वा सुकल्याणं मा भैस तवं परतिसंस्तभ<BR>
&nbsp;&nbsp;<FONT COLOR="GREEN" SIZE="-1">7</FONT>
 उत्तिष्ठ हे कापुरुष मा शेष्वैवं पराजितः<BR>
&nbsp;&nbsp;&nbsp;&nbsp;&nbsp; अमित्रान नन्दयन सर्वान निर्मानॊ बन्धुशॊकदः<BR>
&nbsp;&nbsp;<FONT COLOR="GREEN" SIZE="-1">8</FONT>
 सुपूरा वै कुनदिका सुपूरॊ मूषिकाञ्जलिः<BR>
&nbsp;&nbsp;&nbsp;&nbsp;&nbsp; सुसंतॊषः कापुरुषः सवल्पकेनापि तुष्यति<BR>
&nbsp;&nbsp;<FONT COLOR="GREEN" SIZE="-1">9</FONT>
 अप्य अरेर आरुजन दंष्ट्राम आश्वा इव निधनं वरज<BR>
&nbsp;&nbsp;&nbsp;&nbsp;&nbsp; अपि वा संशयं पराप्य जीविते ऽपि पराक्रम<BR>
&nbsp;&nbsp;<FONT COLOR="GREEN" SIZE="-1">10</FONT>
 अप्य अरेः शयेनवच छिद्रं पश्येस तवं विपरिक्रमन<BR>
&nbsp;&nbsp;&nbsp;&nbsp; विनदन वाथ वा तूष्णीं वयॊम्नि वापरिशङ्कितः<BR>
&nbsp;<FONT COLOR="GREEN" SIZE="-1">11</FONT>
 तवम एवं परेतवच छेषे कस्माद वज्रहतॊ यथा<BR>
&nbsp;&nbsp;&nbsp;&nbsp; उत्तिष्ठ हे कापुरुष मा शेष्वैवं पराजितः<BR>
&nbsp;<FONT COLOR="GREEN" SIZE="-1">12</FONT>
 मास्तं गमस तवं कृपणॊ विश्रूयस्व सवकर्मणा<BR>
&nbsp;&nbsp;&nbsp;&nbsp; मा मध्ये मा जघन्ये तवं माधॊ भूस तिष्ठ चॊर्जितः<BR>
&nbsp;<FONT COLOR="GREEN" SIZE="-1">13</FONT>
 अलातं तिन्दुकस्येव मुहूर्तम अपि विज्वल<BR>
&nbsp;&nbsp;&nbsp;&nbsp; मा तुषाग्निर इवानर्चिः काकरङ्खा जिजीविषुः<BR>
&nbsp;&nbsp;&nbsp;&nbsp; मुहूर्तं जवलितं शरेयॊ न तु धूमायितं चिरम<BR>
&nbsp;<FONT COLOR="GREEN" SIZE="-1">14</FONT>
 मा ह सम कस्य चिद गेहे जनी राज्ञः खरी मृदुः<BR>
&nbsp;&nbsp;&nbsp;&nbsp; कृत्वा मानुष्यकं कर्म सृत्वाजिं यावद उत्तमम<BR>
&nbsp;&nbsp;&nbsp;&nbsp; धर्मस्यानृण्यम आप्नॊति न चात्मानं विगर्हते<BR>
&nbsp;<FONT COLOR="GREEN" SIZE="-1">15</FONT>
 अलब्ध्वा यदि वा लब्ध्वा नानुशॊचन्ति पण्डिताः<BR>
&nbsp;&nbsp;&nbsp;&nbsp; आनन्तर्यं चारभते न पराणानां धनायते<BR>
&nbsp;<FONT COLOR="GREEN" SIZE="-1">16</FONT>
 उद्भावयस्व वीर्यं वा तां वा गच्छ धरुवां गतिम<BR>
&nbsp;&nbsp;&nbsp;&nbsp; धर्मं पुत्राग्रतः कृत्वा किंनिमित्तं हि जीवसि<BR>
&nbsp;<FONT COLOR="GREEN" SIZE="-1">17</FONT>
 इष्टापूर्तं हि ते कलीब कीर्तिश च सकला हता<BR>
&nbsp;&nbsp;&nbsp;&nbsp; विच्छिन्नं भॊगमूलं ते किंनिमित्तं हि जीवसि<BR>
&nbsp;<FONT COLOR="GREEN" SIZE="-1">18</FONT>
 शत्रुर निमज्जता गराह्यॊ जङ्घायां परपतिष्यता<BR>
&nbsp;&nbsp;&nbsp;&nbsp; विपरिच्छिन्न मूलॊ ऽपि न विषीदेत कथं चन<BR>
&nbsp;&nbsp;&nbsp;&nbsp; उद्यम्य दुरम उत्कर्षेद आजानेय कृतं समरन<BR>
&nbsp;<FONT COLOR="GREEN" SIZE="-1">19</FONT>
 कुरु सत्त्वं च मानं च विद्धि पौरुषम आत्मनः<BR>
&nbsp;&nbsp;&nbsp;&nbsp; उद्भावय कुलं मग्नं तवत्कृते सवयम एव हि<BR>
&nbsp;<FONT COLOR="GREEN" SIZE="-1">20</FONT>
 यस्य वृत्तं न जल्पन्ति मानवा महद अद्भुतम<BR>
&nbsp;&nbsp;&nbsp;&nbsp; राशिवर्धन मात्रं स नैव सत्री न पुनः पुमान<BR>
&nbsp;<FONT COLOR="GREEN" SIZE="-1">21</FONT>
 दाने तपसि शौर्ये च यस्य न परथितं यशः<BR>
&nbsp;&nbsp;&nbsp;&nbsp; विद्यायाम अर्थलाभे वा मातुर उच्चार एव सः<BR>
&nbsp;<FONT COLOR="GREEN" SIZE="-1">22</FONT>
 शरुतेन तपसा वापि शरिया वा विक्रमेण वा<BR>
&nbsp;&nbsp;&nbsp;&nbsp; जनान यॊ ऽभिभवत्य अन्यान कर्णमा हि स वै पुमान<BR>
&nbsp;<FONT COLOR="GREEN" SIZE="-1">23</FONT>
 न तव एव जाल्मीं कापालीं वृत्तिम एषितुम अर्हसि<BR>
&nbsp;&nbsp;&nbsp;&nbsp; नृशंस्याम अयशस्यां च दुःखां कापुरुषॊचिताम<BR>
&nbsp;<FONT COLOR="GREEN" SIZE="-1">24</FONT>
 यम एनम अभिनन्देयुर अमित्राः पुरुषं कृशम<BR>
&nbsp;&nbsp;&nbsp;&nbsp; लॊकस्य समवज्ञातं निहीताशन वाससम<BR>
&nbsp;<FONT COLOR="GREEN" SIZE="-1">25</FONT>
 अहॊ लाभकरं दीनम अल्पजीवनम अल्पकम<BR>
&nbsp;&nbsp;&nbsp;&nbsp; नेदृशं बन्धुम आसाद्य बान्धवः सुखम एधते<BR>
&nbsp;<FONT COLOR="GREEN" SIZE="-1">26</FONT>
 अवृत्त्यैव विपत्स्यामॊ वयं राष्ट्रात परवासिताः<BR>
&nbsp;&nbsp;&nbsp;&nbsp; सर्वकामरसैर हीनाः सथानभ्रष्टा अकिंचनाः<BR>
&nbsp;<FONT COLOR="GREEN" SIZE="-1">27</FONT>
 अवर्ण कारिणं सत्सु कुलवंशस्य नाशनम<BR>
&nbsp;&nbsp;&nbsp;&nbsp; कलिं पुत्र परवादेन संजय तवाम अजीजनम<BR>
&nbsp;<FONT COLOR="GREEN" SIZE="-1">28</FONT>
 निरमर्षं निरुत्साहं निर्वीर्यम अरिनन्दनम<BR>
&nbsp;&nbsp;&nbsp;&nbsp; मा सम सीमन्तिनी का चिज जनयेत पुत्रम ईदृशम<BR>
&nbsp;<FONT COLOR="GREEN" SIZE="-1">29</FONT>
 मा धूमाय जवलात्यन्तम आक्रम्य जहि शात्रवान<BR>
&nbsp;&nbsp;&nbsp;&nbsp; जवल मूर्धन्य अमित्राणां मुहूर्तम अपि वा कषणम<BR>
&nbsp;<FONT COLOR="GREEN" SIZE="-1">30</FONT>
 एतावान एव पुरुषॊ यद अमर्षी यद अक्षमी<BR>
&nbsp;&nbsp;&nbsp;&nbsp; कषमावान निरमर्शश च नैव सत्री न पुनः पुमान<BR>
&nbsp;<FONT COLOR="GREEN" SIZE="-1">31</FONT>
 संतॊषॊ वै शरियं हन्ति तथानुक्रॊश एव च<BR>
&nbsp;&nbsp;&nbsp;&nbsp; अनुत्थान भये चॊभे निरीहॊ नाश्नुते महत<BR>
&nbsp;<FONT COLOR="GREEN" SIZE="-1">32</FONT>
 एभ्यॊ निकृतिपापेभ्यः परमुञ्चात्मानम आत्मना<BR>
&nbsp;&nbsp;&nbsp;&nbsp; आयसं हृदयं कृत्वा मृगयस्व पुनः सवकम<BR>
&nbsp;<FONT COLOR="GREEN" SIZE="-1">33</FONT>
 पुरं विषहते यस्मात तस्मात पुरुष उच्यते<BR>
&nbsp;&nbsp;&nbsp;&nbsp; तम आहुर वयर्थनामानं सत्रीवद य इह जीवति<BR>
&nbsp;<FONT COLOR="GREEN" SIZE="-1">34</FONT>
 शूरस्यॊर्जित सत्त्वस्य सिंहविक्रान्त गामिनः<BR>
&nbsp;&nbsp;&nbsp;&nbsp; दिष्ट भावं गतस्यापि विघसे मॊदते परजा<BR>
&nbsp;<FONT COLOR="GREEN" SIZE="-1">35</FONT>
 य आत्मनः परिय सुखे हित्वा मृगयते शरियम<BR>
&nbsp;&nbsp;&nbsp;&nbsp; अमात्यानाम अथॊ हर्षम आदधात्य अचिरेण सः<BR>
&nbsp;<FONT COLOR="GREEN" SIZE="-1">36</FONT>
 किं नु ते माम अपश्यन्त्याः पृथिव्या अपि सर्वया<BR>
&nbsp;&nbsp;&nbsp;&nbsp; किम आभरणकृत्यं ते किं भॊगैर जीवितेन वा<BR>
&nbsp;<FONT COLOR="GREEN" SIZE="-1">37</FONT>
 किम अद्यकानां ये लॊका दविषन्तस तान अवाप्नुयुः<BR>
&nbsp;&nbsp;&nbsp;&nbsp; ये तव आदृतात्मनां लॊकाः सुहृदस तान वरजन्तु नः<BR>
&nbsp;<FONT COLOR="GREEN" SIZE="-1">38</FONT>
 भृत्यैर विहीयमानानां परपिण्डॊपजीविनाम<BR>
&nbsp;&nbsp;&nbsp;&nbsp; कृपणानाम असत्त्वानां मा वृत्तिम अनुवर्तिथाः<BR>
&nbsp;<FONT COLOR="GREEN" SIZE="-1">39</FONT>
 अनु तवां तात जीवन्तु बराह्मणाः सुहृदस तथा<BR>
&nbsp;&nbsp;&nbsp;&nbsp; पर्जन्यम इव भूतानि देवा इव शतक्रतुम<BR>
&nbsp;<FONT COLOR="GREEN" SIZE="-1">40</FONT>
 यम आजीवन्ति पुरुषं सर्वभूतानि संजय<BR>
&nbsp;&nbsp;&nbsp;&nbsp; पक्वं दरुमम इवासाद्य तस्य जीवितम अर्थवत<BR>
&nbsp;<FONT COLOR="GREEN" SIZE="-1">41</FONT>
 यस्य शूरस्य विक्रान्तैर एधन्ते बान्धवाः सुखम<BR>
&nbsp;&nbsp;&nbsp;&nbsp; तरिदशा इव शक्रस्य साधु तस्येह जीवितम<BR>
&nbsp;<FONT COLOR="GREEN" SIZE="-1">42</FONT>
 सवबाहुबलम आश्रित्य यॊ ऽभयुज्जीवति मानवः<BR>
&nbsp;&nbsp;&nbsp;&nbsp; स लॊके लभते कीर्तिं परत्र च शुभां गतिम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [k]<BR>
&nbsp;&nbsp;&nbsp;&nbsp;&nbsp; atrāpy udāharantīmam itihāsaṃ purātanam<BR>
&nbsp;&nbsp;&nbsp;&nbsp;&nbsp; vidurāyāś ca saṃvādaṃ putrasya ca paraṃtapa<BR>
&nbsp;&nbsp;<FONT COLOR="GREEN" SIZE="-1">2</FONT>
 atra śreyaś ca bhūyaś ca yathā sā vaktum arhati<BR>
&nbsp;&nbsp;&nbsp;&nbsp;&nbsp; yaśasvinī manumatī kule jātā vibhāvarī<BR>
&nbsp;&nbsp;<FONT COLOR="GREEN" SIZE="-1">3</FONT>
 kṣatradharmaratā dhanyā vidurā dīrghadarśinī<BR>
&nbsp;&nbsp;&nbsp;&nbsp;&nbsp; viśrutā rājasaṃsatsu śrutavākyā bahuśrutā<BR>
&nbsp;&nbsp;<FONT COLOR="GREEN" SIZE="-1">4</FONT>
 vidurā nāma vai satyā jagarhe putram aurasam<BR>
&nbsp;&nbsp;&nbsp;&nbsp;&nbsp; nirjitaṃ sindhurājena śayānaṃ dīnacetasam<BR>
&nbsp;&nbsp;&nbsp;&nbsp;&nbsp; anandanam adharmajñaṃ dviṣatāṃ harṣavardhanam<BR>
&nbsp;&nbsp;<FONT COLOR="GREEN" SIZE="-1">5</FONT>
 na mayā tvaṃ na pitrāsi jātaḥ kvābhyāgato hy asi<BR>
&nbsp;&nbsp;&nbsp;&nbsp;&nbsp; nirmanyur upaśākhīyaḥ puruṣaḥ klība sādhanaḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 yāvaj jīvaṃ nirāśo 'si kalyāṇāya dhuraṃ vaha<BR>
&nbsp;&nbsp;&nbsp;&nbsp;&nbsp; mātmānam avamanyasva mainam alpena bībharaḥ<BR>
&nbsp;&nbsp;&nbsp;&nbsp;&nbsp; manaḥ kṛtvā sukalyāṇaṃ mā bhais tvaṃ pratisaṃstabha<BR>
&nbsp;&nbsp;<FONT COLOR="GREEN" SIZE="-1">7</FONT>
 uttiṣṭha he kāpuruṣa mā śeṣvaivaṃ parājitaḥ<BR>
&nbsp;&nbsp;&nbsp;&nbsp;&nbsp; amitrān nandayan sarvān nirmāno bandhuśokadaḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 supūrā vai kunadikā supūro mūṣikāñjaliḥ<BR>
&nbsp;&nbsp;&nbsp;&nbsp;&nbsp; susaṃtoṣaḥ kāpuruṣaḥ svalpakenāpi tuṣyati<BR>
&nbsp;&nbsp;<FONT COLOR="GREEN" SIZE="-1">9</FONT>
 apy arer ārujan daṃṣṭrām āśvā iva nidhanaṃ vraja<BR>
&nbsp;&nbsp;&nbsp;&nbsp;&nbsp; api vā saṃśayaṃ prāpya jīvite 'pi parākrama<BR>
&nbsp;&nbsp;<FONT COLOR="GREEN" SIZE="-1">10</FONT>
 apy areḥ śyenavac chidraṃ paśyes tvaṃ viparikraman<BR>
&nbsp;&nbsp;&nbsp;&nbsp; vinadan vātha vā tūṣṇīṃ vyomni vāpariśaṅkitaḥ<BR>
&nbsp;<FONT COLOR="GREEN" SIZE="-1">11</FONT>
 tvam evaṃ pretavac cheṣe kasmād vajrahato yathā<BR>
&nbsp;&nbsp;&nbsp;&nbsp; uttiṣṭha he kāpuruṣa mā śeṣvaivaṃ parājitaḥ<BR>
&nbsp;<FONT COLOR="GREEN" SIZE="-1">12</FONT>
 māstaṃ gamas tvaṃ kṛpaṇo viśrūyasva svakarmaṇā<BR>
&nbsp;&nbsp;&nbsp;&nbsp; mā madhye mā jaghanye tvaṃ mādho bhūs tiṣṭha corjitaḥ<BR>
&nbsp;<FONT COLOR="GREEN" SIZE="-1">13</FONT>
 alātaṃ tindukasyeva muhūrtam api vijvala<BR>
&nbsp;&nbsp;&nbsp;&nbsp; mā tuṣāgnir ivānarciḥ kākaraṅkhā jijīviṣuḥ<BR>
&nbsp;&nbsp;&nbsp;&nbsp; muhūrtaṃ jvalitaṃ śreyo na tu dhūmāyitaṃ ciram<BR>
&nbsp;<FONT COLOR="GREEN" SIZE="-1">14</FONT>
 mā ha sma kasya cid gehe janī rājñaḥ kharī mṛduḥ<BR>
&nbsp;&nbsp;&nbsp;&nbsp; kṛtvā mānuṣyakaṃ karma sṛtvājiṃ yāvad uttamam<BR>
&nbsp;&nbsp;&nbsp;&nbsp; dharmasyānṛṇyam āpnoti na cātmānaṃ vigarhate<BR>
&nbsp;<FONT COLOR="GREEN" SIZE="-1">15</FONT>
 alabdhvā yadi vā labdhvā nānuśocanti paṇḍitāḥ<BR>
&nbsp;&nbsp;&nbsp;&nbsp; ānantaryaṃ cārabhate na prāṇānāṃ dhanāyate<BR>
&nbsp;<FONT COLOR="GREEN" SIZE="-1">16</FONT>
 udbhāvayasva vīryaṃ vā tāṃ vā gaccha dhruvāṃ gatim<BR>
&nbsp;&nbsp;&nbsp;&nbsp; dharmaṃ putrāgrataḥ kṛtvā kiṃnimittaṃ hi jīvasi<BR>
&nbsp;<FONT COLOR="GREEN" SIZE="-1">17</FONT>
 iṣṭāpūrtaṃ hi te klība kīrtiś ca sakalā hatā<BR>
&nbsp;&nbsp;&nbsp;&nbsp; vicchinnaṃ bhogamūlaṃ te kiṃnimittaṃ hi jīvasi<BR>
&nbsp;<FONT COLOR="GREEN" SIZE="-1">18</FONT>
 śatrur nimajjatā grāhyo jaṅghāyāṃ prapatiṣyatā<BR>
&nbsp;&nbsp;&nbsp;&nbsp; viparicchinna mūlo 'pi na viṣīdet kathaṃ cana<BR>
&nbsp;&nbsp;&nbsp;&nbsp; udyamya duram utkarṣed ājāneya kṛtaṃ smaran<BR>
&nbsp;<FONT COLOR="GREEN" SIZE="-1">19</FONT>
 kuru sattvaṃ ca mānaṃ ca viddhi pauruṣam ātmanaḥ<BR>
&nbsp;&nbsp;&nbsp;&nbsp; udbhāvaya kulaṃ magnaṃ tvatkṛte svayam eva hi<BR>
&nbsp;<FONT COLOR="GREEN" SIZE="-1">20</FONT>
 yasya vṛttaṃ na jalpanti mānavā mahad adbhutam<BR>
&nbsp;&nbsp;&nbsp;&nbsp; rāśivardhana mātraṃ sa naiva strī na punaḥ pumān<BR>
&nbsp;<FONT COLOR="GREEN" SIZE="-1">21</FONT>
 dāne tapasi śaurye ca yasya na prathitaṃ yaśaḥ<BR>
&nbsp;&nbsp;&nbsp;&nbsp; vidyāyām arthalābhe vā mātur uccāra eva saḥ<BR>
&nbsp;<FONT COLOR="GREEN" SIZE="-1">22</FONT>
 śrutena tapasā vāpi śriyā vā vikrameṇa vā<BR>
&nbsp;&nbsp;&nbsp;&nbsp; janān yo 'bhibhavaty anyān karṇamā hi sa vai pumān<BR>
&nbsp;<FONT COLOR="GREEN" SIZE="-1">23</FONT>
 na tv eva jālmīṃ kāpālīṃ vṛttim eṣitum arhasi<BR>
&nbsp;&nbsp;&nbsp;&nbsp; nṛśaṃsyām ayaśasyāṃ ca duḥkhāṃ kāpuruṣocitām<BR>
&nbsp;<FONT COLOR="GREEN" SIZE="-1">24</FONT>
 yam enam abhinandeyur amitrāḥ puruṣaṃ kṛśam<BR>
&nbsp;&nbsp;&nbsp;&nbsp; lokasya samavajñātaṃ nihītāśana vāsasam<BR>
&nbsp;<FONT COLOR="GREEN" SIZE="-1">25</FONT>
 aho lābhakaraṃ dīnam alpajīvanam alpakam<BR>
&nbsp;&nbsp;&nbsp;&nbsp; nedṛśaṃ bandhum āsādya bāndhavaḥ sukham edhate<BR>
&nbsp;<FONT COLOR="GREEN" SIZE="-1">26</FONT>
 avṛttyaiva vipatsyāmo vayaṃ rāṣṭrāt pravāsitāḥ<BR>
&nbsp;&nbsp;&nbsp;&nbsp; sarvakāmarasair hīnāḥ sthānabhraṣṭā akiṃcanāḥ<BR>
&nbsp;<FONT COLOR="GREEN" SIZE="-1">27</FONT>
 avarṇa kāriṇaṃ satsu kulavaṃśasya nāśanam<BR>
&nbsp;&nbsp;&nbsp;&nbsp; kaliṃ putra pravādena saṃjaya tvām ajījanam<BR>
&nbsp;<FONT COLOR="GREEN" SIZE="-1">28</FONT>
 niramarṣaṃ nirutsāhaṃ nirvīryam arinandanam<BR>
&nbsp;&nbsp;&nbsp;&nbsp; mā sma sīmantinī kā cij janayet putram īdṛśam<BR>
&nbsp;<FONT COLOR="GREEN" SIZE="-1">29</FONT>
 mā dhūmāya jvalātyantam ākramya jahi śātravān<BR>
&nbsp;&nbsp;&nbsp;&nbsp; jvala mūrdhany amitrāṇāṃ muhūrtam api vā kṣaṇam<BR>
&nbsp;<FONT COLOR="GREEN" SIZE="-1">30</FONT>
 etāvān eva puruṣo yad amarṣī yad akṣamī<BR>
&nbsp;&nbsp;&nbsp;&nbsp; kṣamāvān niramarśaś ca naiva strī na punaḥ pumān<BR>
&nbsp;<FONT COLOR="GREEN" SIZE="-1">31</FONT>
 saṃtoṣo vai śriyaṃ hanti tathānukrośa eva ca<BR>
&nbsp;&nbsp;&nbsp;&nbsp; anutthāna bhaye cobhe nirīho nāśnute mahat<BR>
&nbsp;<FONT COLOR="GREEN" SIZE="-1">32</FONT>
 ebhyo nikṛtipāpebhyaḥ pramuñcātmānam ātmanā<BR>
&nbsp;&nbsp;&nbsp;&nbsp; āyasaṃ hṛdayaṃ kṛtvā mṛgayasva punaḥ svakam<BR>
&nbsp;<FONT COLOR="GREEN" SIZE="-1">33</FONT>
 puraṃ viṣahate yasmāt tasmāt puruṣa ucyate<BR>
&nbsp;&nbsp;&nbsp;&nbsp; tam āhur vyarthanāmānaṃ strīvad ya iha jīvati<BR>
&nbsp;<FONT COLOR="GREEN" SIZE="-1">34</FONT>
 śūrasyorjita sattvasya siṃhavikrānta gāminaḥ<BR>
&nbsp;&nbsp;&nbsp;&nbsp; diṣṭa bhāvaṃ gatasyāpi vighase modate prajā<BR>
&nbsp;<FONT COLOR="GREEN" SIZE="-1">35</FONT>
 ya ātmanaḥ priya sukhe hitvā mṛgayate śriyam<BR>
&nbsp;&nbsp;&nbsp;&nbsp; amātyānām atho harṣam ādadhāty acireṇa saḥ<BR>
&nbsp;<FONT COLOR="GREEN" SIZE="-1">36</FONT>
 kiṃ nu te mām apaśyantyāḥ pṛthivyā api sarvayā<BR>
&nbsp;&nbsp;&nbsp;&nbsp; kim ābharaṇakṛtyaṃ te kiṃ bhogair jīvitena vā<BR>
&nbsp;<FONT COLOR="GREEN" SIZE="-1">37</FONT>
 kim adyakānāṃ ye lokā dviṣantas tān avāpnuyuḥ<BR>
&nbsp;&nbsp;&nbsp;&nbsp; ye tv ādṛtātmanāṃ lokāḥ suhṛdas tān vrajantu naḥ<BR>
&nbsp;<FONT COLOR="GREEN" SIZE="-1">38</FONT>
 bhṛtyair vihīyamānānāṃ parapiṇḍopajīvinām<BR>
&nbsp;&nbsp;&nbsp;&nbsp; kṛpaṇānām asattvānāṃ mā vṛttim anuvartithāḥ<BR>
&nbsp;<FONT COLOR="GREEN" SIZE="-1">39</FONT>
 anu tvāṃ tāta jīvantu brāhmaṇāḥ suhṛdas tathā<BR>
&nbsp;&nbsp;&nbsp;&nbsp; parjanyam iva bhūtāni devā iva śatakratum<BR>
&nbsp;<FONT COLOR="GREEN" SIZE="-1">40</FONT>
 yam ājīvanti puruṣaṃ sarvabhūtāni saṃjaya<BR>
&nbsp;&nbsp;&nbsp;&nbsp; pakvaṃ drumam ivāsādya tasya jīvitam arthavat<BR>
&nbsp;<FONT COLOR="GREEN" SIZE="-1">41</FONT>
 yasya śūrasya vikrāntair edhante bāndhavāḥ sukham<BR>
&nbsp;&nbsp;&nbsp;&nbsp; tridaśā iva śakrasya sādhu tasyeha jīvitam<BR>
&nbsp;<FONT COLOR="GREEN" SIZE="-1">42</FONT>
 svabāhubalam āśritya yo 'bhyujjīvati mānavaḥ<BR>
&nbsp;&nbsp;&nbsp;&nbsp; sa loke labhate kīrtiṃ paratra ca śubhāṃ gatim<BR>
</TD>
</TR>
</TABLE>
<P><HR>
<CENTER>
<A HREF="mbs05132.htm">Next: Chapter 132</A></CENTER>
</BODY>
</HTML>
