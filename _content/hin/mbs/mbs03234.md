[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 3 Index](mbsi03) 
[Previous](mbs03233)  [Next](mbs03235) 

------------------------------------------------------------------------

[Book 3 in English](../m03/index)

------------------------------------------------------------------------

# The Mahabharata in Sanskrit

### Book 3 Chapter 234

  1 \[वै\]  
      ततॊ दिव्यास्त्रसंपन्ना गन्धर्वा हेममालिनः  
      विसृजन्तः शरान दीप्तान समन्तात पर्यवारयन  
  2 चत्वारः पाण्डवा वीरा गन्धर्वाश च सहस्रशः  
      रणे संन्यपतन राजंस तद अद्भुतम इवाभवत  
  3 यथा कर्णस्य च रथॊ धार्तराष्ट्रस्य चॊभयॊः  
      गन्धर्वैः शतशॊ छिन्नौ तथा तेषां परचक्रिरे  
  4 तान समापततॊ राजन गन्धर्वाञ शतशॊ रणे  
      परत्यगृह्णन नरव्याघ्राः शरवर्षैर अनेकशः  
  5 अवकीर्यमाणाः खगमाः शरवर्षैः समन्ततः  
      न शेकुः पाण्डुपुत्राणां समीपे परिवर्तितुम  
  6 अभिक्रुद्धान अभिप्रेक्ष्य गन्धर्वान अर्जुनस तदा  
      लक्षयित्वाथ दिव्यानि महास्त्राण्य उपचक्रमे  
  7 सहस्राणां सहस्रं स पराहिणॊद यमसादनम  
      आग्नेयेनार्जुनः संख्ये गन्धर्वाणां बलॊत्कटः  
  8 तथा भीमॊ महेष्वासः संयुगे बलिनां वरः  
      गन्धर्वाञ शतशॊ राजञ जघान निशितैः शरैः  
  9 माद्रीपुत्राव अपि तथा युध्यमानौ बलॊत्कटौ  
      परिगृह्याग्रतॊ राजञ जघ्नतुः शतशः परान  
  10 ते वध्यमाना गन्धर्वा दिव्यैर अस्त्रैर महात्मभिः  
     उत्पेतुः खम उपादाय धृतराष्ट्र सुतांस ततः  
 11 तान उत्पतिष्णून बुद्ध्वा तु कुन्तीपुत्रॊ धनंजयः  
     महता शरजालेन समन्तात पर्यवारयत  
 12 ते बद्धाः शरजालेन शकुन्ता इव पञ्जरे  
     ववर्षुर अर्जुनं करॊधाद गदा शक्त्यृष्टि वृष्टिभिः  
 13 गदा शक्त्यसि वृष्टीस ता निहत्य स महास्त्रवित  
     गात्राणि चाहनद भल्लैर गन्धर्वाणां धनंजयः  
 14 शिरॊभिः परपतद भिश च चरणैर बाहुभिस तथा  
     अश्मवृष्टिर इवाभाति परेषाम अभवद भयम  
 15 ते वध्यमाना गन्धर्वाः पाण्डवेन महात्मना  
     भूमिष्ठम अन्तरिक्षस्थाः शरवर्षैर अवाकिरन  
 16 तेषां तु शरवर्षाणि सव्यसाची परंतपः  
     अस्त्रैः संवार्य तेजस्वी गन्धर्वान परत्यविध्यत  
 17 सथूणाकर्णेन्द्रजालं च सौरं चापि तथार्जुनः  
     आग्नेयं चापि सौम्यं च ससर्ज कुरुनन्दनः  
 18 ते दह्यमाना गन्हर्वाः कुन्तीपुत्रस्य सायकैः  
     दैतेया इव शक्रेण विषादम अगमन परम  
 19 ऊर्ध्वम आक्रममाणाश च शरजालेन वारिताः  
     विसर्पमाणा भल्लैश च वार्यन्ते सव्यसाचिना  
 20 गन्धर्वांस तरासितान दृष्ट्वा कुन्तीपुत्रेण धीमता  
     चित्रसेनॊ गदां गृह्य सव्यसाचिनम आद्रवत  
 21 तस्याभिपततस तूर्णं गदाहस्तस्य संयुगे  
     गदां सर्वायसीं पार्थः शरैश चिच्छेद सप्तधा  
 22 सगदां बहुधा दृष्ट्वा कृत्तां बाणैस तरस्विना  
     संवृत्य विद्ययात्मानं यॊधयाम आस पाण्डवम  
     अस्त्राणि तस्य दिव्यानि यॊधयाम आस खे सथितः  
 23 गन्हर्व राजॊ बलवान माययान्तर्हितस तदा  
     अन्तर्हितं समालक्ष्य परहरन्तम अथार्जुनः  
     ताडयाम आस खचरैर दिव्यास्त्रप्रतिमन्त्रितैः  
 24 अन्तर्धानवधं चास्य चक्रे करुद्धॊ ऽरजुनस तदा  
     शब्दवेद्यम उपाश्रित्य बहुरूपॊ धनंजयः  
 25 स वद्यमानस तैर अस्त्रैर अर्जुनेन महात्मना  
     अथास्य दर्शयाम आस तदात्मानं परियं सखा  
 26 चित्रसेनम अथालक्ष्य सखायं युधि दुर्बलम  
     संजहारास्त्रम अथ तत परसृष्टं पाण्डवर्षभः  
 27 दृष्ट्वा तु पाण्डवाः सर्वे संहृतास्त्रं धनंजयम  
     संजह्रुः परदुतान अश्वाञ शरवेगान धनूंषि च  
 28 चित्रसेनश च भीमश च सव्यसाची यमाव अपि  
     पृष्ट्वा कौशलम अन्यॊन्यं रथेष्व एवावतस्थिरे  

  1 \[vai\]  
      tato divyāstrasaṃpannā gandharvā hemamālinaḥ  
      visṛjantaḥ śarān dīptān samantāt paryavārayan  
  2 catvāraḥ pāṇḍavā vīrā gandharvāś ca sahasraśaḥ  
      raṇe saṃnyapatan rājaṃs tad adbhutam ivābhavat  
  3 yathā karṇasya ca ratho dhārtarāṣṭrasya cobhayoḥ  
      gandharvaiḥ śataśo chinnau tathā teṣāṃ pracakrire  
  4 tān samāpatato rājan gandharvāñ śataśo raṇe  
      pratyagṛhṇan naravyāghrāḥ śaravarṣair anekaśaḥ  
  5 avakīryamāṇāḥ khagamāḥ śaravarṣaiḥ samantataḥ  
      na śekuḥ pāṇḍuputrāṇāṃ samīpe parivartitum  
  6 abhikruddhān abhiprekṣya gandharvān arjunas tadā  
      lakṣayitvātha divyāni mahāstrāṇy upacakrame  
  7 sahasrāṇāṃ sahasraṃ sa prāhiṇod yamasādanam  
      āgneyenārjunaḥ saṃkhye gandharvāṇāṃ balotkaṭaḥ  
  8 tathā bhīmo maheṣvāsaḥ saṃyuge balināṃ varaḥ  
      gandharvāñ śataśo rājañ jaghāna niśitaiḥ śaraiḥ  
  9 mādrīputrāv api tathā yudhyamānau balotkaṭau  
      parigṛhyāgrato rājañ jaghnatuḥ śataśaḥ parān  
  10 te vadhyamānā gandharvā divyair astrair mahātmabhiḥ  
     utpetuḥ kham upādāya dhṛtarāṣṭra sutāṃs tataḥ  
 11 tān utpatiṣṇūn buddhvā tu kuntīputro dhanaṃjayaḥ  
     mahatā śarajālena samantāt paryavārayat  
 12 te baddhāḥ śarajālena śakuntā iva pañjare  
     vavarṣur arjunaṃ krodhād gadā śaktyṛṣṭi vṛṣṭibhiḥ  
 13 gadā śaktyasi vṛṣṭīs tā nihatya sa mahāstravit  
     gātrāṇi cāhanad bhallair gandharvāṇāṃ dhanaṃjayaḥ  
 14 śirobhiḥ prapatad bhiś ca caraṇair bāhubhis tathā  
     aśmavṛṣṭir ivābhāti pareṣām abhavad bhayam  
 15 te vadhyamānā gandharvāḥ pāṇḍavena mahātmanā  
     bhūmiṣṭham antarikṣasthāḥ śaravarṣair avākiran  
 16 teṣāṃ tu śaravarṣāṇi savyasācī paraṃtapaḥ  
     astraiḥ saṃvārya tejasvī gandharvān pratyavidhyata  
 17 sthūṇākarṇendrajālaṃ ca sauraṃ cāpi tathārjunaḥ  
     āgneyaṃ cāpi saumyaṃ ca sasarja kurunandanaḥ  
 18 te dahyamānā ganharvāḥ kuntīputrasya sāyakaiḥ  
     daiteyā iva śakreṇa viṣādam agaman param  
 19 ūrdhvam ākramamāṇāś ca śarajālena vāritāḥ  
     visarpamāṇā bhallaiś ca vāryante savyasācinā  
 20 gandharvāṃs trāsitān dṛṣṭvā kuntīputreṇa dhīmatā  
     citraseno gadāṃ gṛhya savyasācinam ādravat  
 21 tasyābhipatatas tūrṇaṃ gadāhastasya saṃyuge  
     gadāṃ sarvāyasīṃ pārthaḥ śaraiś ciccheda saptadhā  
 22 sagadāṃ bahudhā dṛṣṭvā kṛttāṃ bāṇais tarasvinā  
     saṃvṛtya vidyayātmānaṃ yodhayām āsa pāṇḍavam  
     astrāṇi tasya divyāni yodhayām āsa khe sthitaḥ  
 23 ganharva rājo balavān māyayāntarhitas tadā  
     antarhitaṃ samālakṣya praharantam athārjunaḥ  
     tāḍayām āsa khacarair divyāstrapratimantritaiḥ  
 24 antardhānavadhaṃ cāsya cakre kruddho 'rjunas tadā  
     śabdavedyam upāśritya bahurūpo dhanaṃjayaḥ  
 25 sa vadyamānas tair astrair arjunena mahātmanā  
     athāsya darśayām āsa tadātmānaṃ priyaṃ sakhā  
 26 citrasenam athālakṣya sakhāyaṃ yudhi durbalam  
     saṃjahārāstram atha tat prasṛṣṭaṃ pāṇḍavarṣabhaḥ  
 27 dṛṣṭvā tu pāṇḍavāḥ sarve saṃhṛtāstraṃ dhanaṃjayam  
     saṃjahruḥ pradutān aśvāñ śaravegān dhanūṃṣi ca  
 28 citrasenaś ca bhīmaś ca savyasācī yamāv api  
     pṛṣṭvā kauśalam anyonyaṃ ratheṣv evāvatasthire  

------------------------------------------------------------------------

[Next: Chapter 235](mbs03235)
