<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 170</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi05.htm">Book 5 Index</A>&nbsp;
<A HREF="mbs05169.htm">Previous</A>&nbsp;
<A HREF="mbs05171.htm">Next</A>&nbsp;
</CENTER>
<HR>
</P>
<CENTER>
<A HREF="../m05/index.htm">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 170
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  दुर्यॊधन उवाच<BR>
&nbsp;&nbsp;&nbsp;&nbsp;&nbsp; किमर्थं भरतश्रेष्ठ न हन्यास तवं शिखण्डिनम<BR>
&nbsp;&nbsp;&nbsp;&nbsp;&nbsp; उद्यतेषुम अथॊ दृष्ट्वा समरेष्व आततायिनम<BR>
&nbsp;&nbsp;<FONT COLOR="GREEN" SIZE="-1">2</FONT>
 पूर्वम उक्त्वा महाबाहॊ पाण्डवान सह सॊमकैः<BR>
&nbsp;&nbsp;&nbsp;&nbsp;&nbsp; वधिष्यामीति गाङ्गेय तन मे बरूहि पितामह<BR>
&nbsp;&nbsp;<FONT COLOR="GREEN" SIZE="-1">3</FONT>
  भीष्म उवाच<BR>
&nbsp;&nbsp;&nbsp;&nbsp;&nbsp; शृणु दुर्यॊधन कथां सहैभिर वसुधाधिपैः<BR>
&nbsp;&nbsp;&nbsp;&nbsp;&nbsp; यदर्थं युधि संप्रेक्ष्य नाहं हन्यां शिखण्डिनम<BR>
&nbsp;&nbsp;<FONT COLOR="GREEN" SIZE="-1">4</FONT>
 महाराजॊ मम पिता शंतनुर भरतर्षभः<BR>
&nbsp;&nbsp;&nbsp;&nbsp;&nbsp; दिष्टान्तं पराप धर्मात्मा समये पुरुषर्षभ<BR>
&nbsp;&nbsp;<FONT COLOR="GREEN" SIZE="-1">5</FONT>
 ततॊ ऽहं भरतश्रेष्ठ परतिज्ञां परिपालयन<BR>
&nbsp;&nbsp;&nbsp;&nbsp;&nbsp; चित्राङ्गदं भरातरं वै महाराज्ये ऽभयषेचयम<BR>
&nbsp;&nbsp;<FONT COLOR="GREEN" SIZE="-1">6</FONT>
 तस्मिंश च निधनं पराप्ते सत्यवत्या मते सथितः<BR>
&nbsp;&nbsp;&nbsp;&nbsp;&nbsp; विचित्रवीर्यं राजानम अभ्यषिञ्चं यथाविधि<BR>
&nbsp;&nbsp;<FONT COLOR="GREEN" SIZE="-1">7</FONT>
 मयाभिषिक्तॊ राजेन्द्र यवीयान अपि धर्मतः<BR>
&nbsp;&nbsp;&nbsp;&nbsp;&nbsp; विचित्रवीर्यॊ धर्मात्मा माम एव समुदैक्षत<BR>
&nbsp;&nbsp;<FONT COLOR="GREEN" SIZE="-1">8</FONT>
 तस्य दारक्रियां तात चिकीर्षुर अहम अप्य उत<BR>
&nbsp;&nbsp;&nbsp;&nbsp;&nbsp; अनुरूपाद इव कुलाद इति चिन्त्य मनॊ दधे<BR>
&nbsp;&nbsp;<FONT COLOR="GREEN" SIZE="-1">9</FONT>
 तथाश्रौषं महाबाहॊ तिस्रः कन्याः सवयंवरे<BR>
&nbsp;&nbsp;&nbsp;&nbsp;&nbsp; रूपेणाप्रतिमाः सर्वाः काशिराजसुतास तदा<BR>
&nbsp;&nbsp;&nbsp;&nbsp;&nbsp; अम्बा चैवाम्बिका चैव तथैवाम्बालिकापरा<BR>
&nbsp;&nbsp;<FONT COLOR="GREEN" SIZE="-1">10</FONT>
 राजानश च समाहूताः पृथिव्यां भरतर्षभ<BR>
&nbsp;&nbsp;&nbsp;&nbsp; अम्बा जयेष्ठाभवत तासाम अम्बिका तव अथ मध्यमा<BR>
&nbsp;&nbsp;&nbsp;&nbsp; अम्बालिका च राजेन्द्र राजकन्या यवीयसी<BR>
&nbsp;<FONT COLOR="GREEN" SIZE="-1">11</FONT>
 सॊ ऽहम एकरथेनैव गतः काशिपतेः पुरीम<BR>
&nbsp;&nbsp;&nbsp;&nbsp; अपश्यं ता महाबाहॊ तिस्रः कन्याः सवलंकृताः<BR>
&nbsp;&nbsp;&nbsp;&nbsp; राज्ञश चैव समावृत्तान पार्थिवान पृथिवीपते<BR>
&nbsp;<FONT COLOR="GREEN" SIZE="-1">12</FONT>
 ततॊ ऽहं तान नृपान सर्वान आहूय समरे सथितान<BR>
&nbsp;&nbsp;&nbsp;&nbsp; रथम आरॊपयां चक्रे कन्यास ता भरतर्षभ<BR>
&nbsp;<FONT COLOR="GREEN" SIZE="-1">13</FONT>
 वीर्यशुल्काश च ता जञात्वा समारॊप्य रथं तदा<BR>
&nbsp;&nbsp;&nbsp;&nbsp; अवॊचं पार्थिवान सर्वान अहं तत्र समागतान<BR>
&nbsp;&nbsp;&nbsp;&nbsp; भीष्मः शांतनवः कन्या हरतीति पुनः पुनः<BR>
&nbsp;<FONT COLOR="GREEN" SIZE="-1">14</FONT>
 ते यतध्वं परं शक्त्या सर्वे मॊक्षाय पार्थिवाः<BR>
&nbsp;&nbsp;&nbsp;&nbsp; परसह्य हि नयाम्य एष मिषतां वॊ नराधिपाः<BR>
&nbsp;<FONT COLOR="GREEN" SIZE="-1">15</FONT>
 ततस ते पृथिवीपालाः समुत्पेतुर उदायुधाः<BR>
&nbsp;&nbsp;&nbsp;&nbsp; यॊगॊ यॊग इति करुद्धाः सारथींश चाप्य अचॊदयन<BR>
&nbsp;<FONT COLOR="GREEN" SIZE="-1">16</FONT>
 ते रथैर मेघसंकाशैर गजैश च गजयॊधिनः<BR>
&nbsp;&nbsp;&nbsp;&nbsp; पृष्ठ्यैश चाश्वैर महीपालाः समुत्पेतुर उदायुधाः<BR>
&nbsp;<FONT COLOR="GREEN" SIZE="-1">17</FONT>
 ततस ते मां महीपालाः सर्व एव विशां पते<BR>
&nbsp;&nbsp;&nbsp;&nbsp; रथव्रातेन महता सर्वतः पर्यवारयन<BR>
&nbsp;<FONT COLOR="GREEN" SIZE="-1">18</FONT>
 तान अहं शरवर्षेण महता परत्यवारयम<BR>
&nbsp;&nbsp;&nbsp;&nbsp; सर्वान नृपांश चाप्य अजयं देवराड इव दानवान<BR>
&nbsp;<FONT COLOR="GREEN" SIZE="-1">19</FONT>
 तेषाम आतपतां चित्रान धवजान हेमपरिष्कृतान<BR>
&nbsp;&nbsp;&nbsp;&nbsp; एकैकेन हि बाणेन भूमौ पातितवान अहम<BR>
&nbsp;<FONT COLOR="GREEN" SIZE="-1">20</FONT>
 हयांश चैषां गजांश चैव सारथींश चाप्य अहं रणे<BR>
&nbsp;&nbsp;&nbsp;&nbsp; अपातयं शरैर दीप्तैः परहसन पुरुषर्षभ<BR>
&nbsp;<FONT COLOR="GREEN" SIZE="-1">21</FONT>
 ते निवृत्ताश च भग्नाश च दृष्ट्वा तल लाघवं मम<BR>
&nbsp;&nbsp;&nbsp;&nbsp; अथाहं हास्तिनपुरम आयां जित्वा महीक्षितः<BR>
&nbsp;<FONT COLOR="GREEN" SIZE="-1">22</FONT>
 अतॊ ऽहं ताश च कन्या वै भरातुर अर्थाय भारत<BR>
&nbsp;&nbsp;&nbsp;&nbsp; तच च कर्म महाबाहॊ सत्यवत्यै नयवेदयम<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  duryodhana uvāca<BR>
&nbsp;&nbsp;&nbsp;&nbsp;&nbsp; kimarthaṃ bharataśreṣṭha na hanyās tvaṃ śikhaṇḍinam<BR>
&nbsp;&nbsp;&nbsp;&nbsp;&nbsp; udyateṣum atho dṛṣṭvā samareṣv ātatāyinam<BR>
&nbsp;&nbsp;<FONT COLOR="GREEN" SIZE="-1">2</FONT>
 pūrvam uktvā mahābāho pāṇḍavān saha somakaiḥ<BR>
&nbsp;&nbsp;&nbsp;&nbsp;&nbsp; vadhiṣyāmīti gāṅgeya tan me brūhi pitāmaha<BR>
&nbsp;&nbsp;<FONT COLOR="GREEN" SIZE="-1">3</FONT>
  bhīṣma uvāca<BR>
&nbsp;&nbsp;&nbsp;&nbsp;&nbsp; śṛṇu duryodhana kathāṃ sahaibhir vasudhādhipaiḥ<BR>
&nbsp;&nbsp;&nbsp;&nbsp;&nbsp; yadarthaṃ yudhi saṃprekṣya nāhaṃ hanyāṃ śikhaṇḍinam<BR>
&nbsp;&nbsp;<FONT COLOR="GREEN" SIZE="-1">4</FONT>
 mahārājo mama pitā śaṃtanur bharatarṣabhaḥ<BR>
&nbsp;&nbsp;&nbsp;&nbsp;&nbsp; diṣṭāntaṃ prāpa dharmātmā samaye puruṣarṣabha<BR>
&nbsp;&nbsp;<FONT COLOR="GREEN" SIZE="-1">5</FONT>
 tato 'haṃ bharataśreṣṭha pratijñāṃ paripālayan<BR>
&nbsp;&nbsp;&nbsp;&nbsp;&nbsp; citrāṅgadaṃ bhrātaraṃ vai mahārājye 'bhyaṣecayam<BR>
&nbsp;&nbsp;<FONT COLOR="GREEN" SIZE="-1">6</FONT>
 tasmiṃś ca nidhanaṃ prāpte satyavatyā mate sthitaḥ<BR>
&nbsp;&nbsp;&nbsp;&nbsp;&nbsp; vicitravīryaṃ rājānam abhyaṣiñcaṃ yathāvidhi<BR>
&nbsp;&nbsp;<FONT COLOR="GREEN" SIZE="-1">7</FONT>
 mayābhiṣikto rājendra yavīyān api dharmataḥ<BR>
&nbsp;&nbsp;&nbsp;&nbsp;&nbsp; vicitravīryo dharmātmā mām eva samudaikṣata<BR>
&nbsp;&nbsp;<FONT COLOR="GREEN" SIZE="-1">8</FONT>
 tasya dārakriyāṃ tāta cikīrṣur aham apy uta<BR>
&nbsp;&nbsp;&nbsp;&nbsp;&nbsp; anurūpād iva kulād iti cintya mano dadhe<BR>
&nbsp;&nbsp;<FONT COLOR="GREEN" SIZE="-1">9</FONT>
 tathāśrauṣaṃ mahābāho tisraḥ kanyāḥ svayaṃvare<BR>
&nbsp;&nbsp;&nbsp;&nbsp;&nbsp; rūpeṇāpratimāḥ sarvāḥ kāśirājasutās tadā<BR>
&nbsp;&nbsp;&nbsp;&nbsp;&nbsp; ambā caivāmbikā caiva tathaivāmbālikāparā<BR>
&nbsp;&nbsp;<FONT COLOR="GREEN" SIZE="-1">10</FONT>
 rājānaś ca samāhūtāḥ pṛthivyāṃ bharatarṣabha<BR>
&nbsp;&nbsp;&nbsp;&nbsp; ambā jyeṣṭhābhavat tāsām ambikā tv atha madhyamā<BR>
&nbsp;&nbsp;&nbsp;&nbsp; ambālikā ca rājendra rājakanyā yavīyasī<BR>
&nbsp;<FONT COLOR="GREEN" SIZE="-1">11</FONT>
 so 'ham ekarathenaiva gataḥ kāśipateḥ purīm<BR>
&nbsp;&nbsp;&nbsp;&nbsp; apaśyaṃ tā mahābāho tisraḥ kanyāḥ svalaṃkṛtāḥ<BR>
&nbsp;&nbsp;&nbsp;&nbsp; rājñaś caiva samāvṛttān pārthivān pṛthivīpate<BR>
&nbsp;<FONT COLOR="GREEN" SIZE="-1">12</FONT>
 tato 'haṃ tān nṛpān sarvān āhūya samare sthitān<BR>
&nbsp;&nbsp;&nbsp;&nbsp; ratham āropayāṃ cakre kanyās tā bharatarṣabha<BR>
&nbsp;<FONT COLOR="GREEN" SIZE="-1">13</FONT>
 vīryaśulkāś ca tā jñātvā samāropya rathaṃ tadā<BR>
&nbsp;&nbsp;&nbsp;&nbsp; avocaṃ pārthivān sarvān ahaṃ tatra samāgatān<BR>
&nbsp;&nbsp;&nbsp;&nbsp; bhīṣmaḥ śāṃtanavaḥ kanyā haratīti punaḥ punaḥ<BR>
&nbsp;<FONT COLOR="GREEN" SIZE="-1">14</FONT>
 te yatadhvaṃ paraṃ śaktyā sarve mokṣāya pārthivāḥ<BR>
&nbsp;&nbsp;&nbsp;&nbsp; prasahya hi nayāmy eṣa miṣatāṃ vo narādhipāḥ<BR>
&nbsp;<FONT COLOR="GREEN" SIZE="-1">15</FONT>
 tatas te pṛthivīpālāḥ samutpetur udāyudhāḥ<BR>
&nbsp;&nbsp;&nbsp;&nbsp; yogo yoga iti kruddhāḥ sārathīṃś cāpy acodayan<BR>
&nbsp;<FONT COLOR="GREEN" SIZE="-1">16</FONT>
 te rathair meghasaṃkāśair gajaiś ca gajayodhinaḥ<BR>
&nbsp;&nbsp;&nbsp;&nbsp; pṛṣṭhyaiś cāśvair mahīpālāḥ samutpetur udāyudhāḥ<BR>
&nbsp;<FONT COLOR="GREEN" SIZE="-1">17</FONT>
 tatas te māṃ mahīpālāḥ sarva eva viśāṃ pate<BR>
&nbsp;&nbsp;&nbsp;&nbsp; rathavrātena mahatā sarvataḥ paryavārayan<BR>
&nbsp;<FONT COLOR="GREEN" SIZE="-1">18</FONT>
 tān ahaṃ śaravarṣeṇa mahatā pratyavārayam<BR>
&nbsp;&nbsp;&nbsp;&nbsp; sarvān nṛpāṃś cāpy ajayaṃ devarāḍ iva dānavān<BR>
&nbsp;<FONT COLOR="GREEN" SIZE="-1">19</FONT>
 teṣām ātapatāṃ citrān dhvajān hemapariṣkṛtān<BR>
&nbsp;&nbsp;&nbsp;&nbsp; ekaikena hi bāṇena bhūmau pātitavān aham<BR>
&nbsp;<FONT COLOR="GREEN" SIZE="-1">20</FONT>
 hayāṃś caiṣāṃ gajāṃś caiva sārathīṃś cāpy ahaṃ raṇe<BR>
&nbsp;&nbsp;&nbsp;&nbsp; apātayaṃ śarair dīptaiḥ prahasan puruṣarṣabha<BR>
&nbsp;<FONT COLOR="GREEN" SIZE="-1">21</FONT>
 te nivṛttāś ca bhagnāś ca dṛṣṭvā tal lāghavaṃ mama<BR>
&nbsp;&nbsp;&nbsp;&nbsp; athāhaṃ hāstinapuram āyāṃ jitvā mahīkṣitaḥ<BR>
&nbsp;<FONT COLOR="GREEN" SIZE="-1">22</FONT>
 ato 'haṃ tāś ca kanyā vai bhrātur arthāya bhārata<BR>
&nbsp;&nbsp;&nbsp;&nbsp; tac ca karma mahābāho satyavatyai nyavedayam<BR>
</TD>
</TR>
</TABLE>
<P><HR>
<CENTER>
<A HREF="mbs05171.htm">Next: Chapter 171</A></CENTER>
</BODY>
</HTML>
