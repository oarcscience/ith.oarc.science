<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 5: Chapter 73</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi05">Book 5 Index</A>&nbsp;
<A HREF="mbs05072">Previous</A>&nbsp;
<A HREF="mbs05074">Next</A>&nbsp;
</CENTER>
<HR>
</P>
<CENTER>
<A HREF="../m05/index">Book 5 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 5<BR>Chapter 73
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वै]<BR>
&nbsp;&nbsp;&nbsp;&nbsp;&nbsp; एतच छरुत्वा महाबाहुः केशवः परहसन्न इव<BR>
&nbsp;&nbsp;&nbsp;&nbsp;&nbsp; अभूतपूर्वं भीमस्य मार्दवॊपगतं वचः<BR>
&nbsp;&nbsp;<FONT COLOR="GREEN" SIZE="-1">2</FONT>
 गिरेर इव लघुत्वं तच छीतत्वम इव पावके<BR>
&nbsp;&nbsp;&nbsp;&nbsp;&nbsp; मत्वा रामानुजः शौरिः शार्ङ्गधन्वा वृकॊदरम<BR>
&nbsp;&nbsp;<FONT COLOR="GREEN" SIZE="-1">3</FONT>
 संतेजयंस तदा वाग्भिर मातरिश्वेव पावकम<BR>
&nbsp;&nbsp;&nbsp;&nbsp;&nbsp; उवाच भीमम आसीनं कृपयाभिपरिप्लुतम<BR>
&nbsp;&nbsp;<FONT COLOR="GREEN" SIZE="-1">4</FONT>
 तवम अन्यदा भीमसेन युद्धम एव परशंससि<BR>
&nbsp;&nbsp;&nbsp;&nbsp;&nbsp; वधाभिनन्दिनः करूरान धार्तराष्ट्रान मिमर्दिषुः<BR>
&nbsp;&nbsp;<FONT COLOR="GREEN" SIZE="-1">5</FONT>
 न च सवपिषि जागर्षि नयुब्जः शेषे परंतप<BR>
&nbsp;&nbsp;&nbsp;&nbsp;&nbsp; घॊराम अशान्तां रुशतीं सदा वाचं परभाषसे<BR>
&nbsp;&nbsp;<FONT COLOR="GREEN" SIZE="-1">6</FONT>
 निःश्वसन्न अग्निवर्णेन सतप्तः सवेन मन्युना<BR>
&nbsp;&nbsp;&nbsp;&nbsp;&nbsp; अप्रशान्त मना भीम स धूम इव पावकः<BR>
&nbsp;&nbsp;<FONT COLOR="GREEN" SIZE="-1">7</FONT>
 एकान्ते निष्टनञ शेषे भारार्त इव दुर्बलः<BR>
&nbsp;&nbsp;&nbsp;&nbsp;&nbsp; अपि तवां के चिद उन्मत्तं मन्यन्ते ऽतद्विदॊ जनाः<BR>
&nbsp;&nbsp;<FONT COLOR="GREEN" SIZE="-1">8</FONT>
 आरुज्य वृक्षान निर्मूलान गजः परिभुजन्न इव<BR>
&nbsp;&nbsp;&nbsp;&nbsp;&nbsp; निघ्नन पद्भिः कषितिं भीम निष्टनन परिधावसि<BR>
&nbsp;&nbsp;<FONT COLOR="GREEN" SIZE="-1">9</FONT>
 नास्मिञ जने ऽभिरमसे रहः कषियसि पाण्डव<BR>
&nbsp;&nbsp;&nbsp;&nbsp;&nbsp; नान्यं निशि दिवा वापि कदा चिद अभिनन्दसि<BR>
&nbsp;&nbsp;<FONT COLOR="GREEN" SIZE="-1">10</FONT>
 अकस्मात समयमानश च रहस्य आस्से रुदन्न इव<BR>
&nbsp;&nbsp;&nbsp;&nbsp; जान्वॊर मूर्धानम आधाय चिरम आस्से परमीलितः<BR>
&nbsp;<FONT COLOR="GREEN" SIZE="-1">11</FONT>
 भरुकुटिं च पुनः कुर्वन्न ओष्ठौ च विलिहन्न इव<BR>
&nbsp;&nbsp;&nbsp;&nbsp; अभीक्ष्णं दृश्यसे भीम सर्वं तन मन्युकारितम<BR>
&nbsp;<FONT COLOR="GREEN" SIZE="-1">12</FONT>
 यथा पुरस्तात सविता दृश्यते शुक्रम उच्चरन<BR>
&nbsp;&nbsp;&nbsp;&nbsp; यथा च पश्चान निर्मुक्तॊ धरुवं पर्येति रश्मिवान<BR>
&nbsp;<FONT COLOR="GREEN" SIZE="-1">13</FONT>
 तथा सत्यं बरवीम्य एतन नास्ति तस्य वयतिक्रमः<BR>
&nbsp;&nbsp;&nbsp;&nbsp; हन्ताहं गदयाभ्येत्य दुर्यॊधनम अमर्षणम<BR>
&nbsp;<FONT COLOR="GREEN" SIZE="-1">14</FONT>
 इति सम मध्ये भरातॄणां सत्येनालभसे गदाम<BR>
&nbsp;&nbsp;&nbsp;&nbsp; तस्य ते पशमे बुद्धिर धीयते ऽदय परंतप<BR>
&nbsp;<FONT COLOR="GREEN" SIZE="-1">15</FONT>
 अहॊ युद्धप्रतीपानि युद्धकाल उपस्थिते<BR>
&nbsp;&nbsp;&nbsp;&nbsp; पश्यसीवाप्रतीपानि किं तवां भीर भीम विन्दति<BR>
&nbsp;<FONT COLOR="GREEN" SIZE="-1">16</FONT>
 अहॊ पार्थ निमित्तानि विपरीतानि पश्यसि<BR>
&nbsp;&nbsp;&nbsp;&nbsp; सवप्नान्ते जागरान्ते च तस्मात परशमम इच्छसि<BR>
&nbsp;<FONT COLOR="GREEN" SIZE="-1">17</FONT>
 अहॊ नाशंससे किं चित पुंस्त्वं कलीब इवात्मनि<BR>
&nbsp;&nbsp;&nbsp;&nbsp; कश्मलेनाभिपन्नॊ ऽसि तेन ते विकृतं मनः<BR>
&nbsp;<FONT COLOR="GREEN" SIZE="-1">18</FONT>
 उद्वेपते ते हृदयं मनस ते परविषीदति<BR>
&nbsp;&nbsp;&nbsp;&nbsp; ऊरुस्तम्भगृहीतॊ ऽसि तस्मात परशमम इच्छसि<BR>
&nbsp;<FONT COLOR="GREEN" SIZE="-1">19</FONT>
 अनित्यं किल मर्त्यस्य चित्तं पार्थ चलाचलम<BR>
&nbsp;&nbsp;&nbsp;&nbsp; वातवेगप्रचलिता अष्ठीला शाल्मलेर इव<BR>
&nbsp;<FONT COLOR="GREEN" SIZE="-1">20</FONT>
 तवैषा विकृता बुद्धिर गवां वाग इव मानुषी<BR>
&nbsp;&nbsp;&nbsp;&nbsp; मनांसि पाण्डुपुत्राणां मज्जयत्य अप्लवान इव<BR>
&nbsp;<FONT COLOR="GREEN" SIZE="-1">21</FONT>
 इदं मे महद आश्चर्यं पर्वतस्येव सर्पणम<BR>
&nbsp;&nbsp;&nbsp;&nbsp; यदीदृशं परभाषेथा भीमसेनासमं वचः<BR>
&nbsp;<FONT COLOR="GREEN" SIZE="-1">22</FONT>
 स दृष्ट्वा सवानि कर्माणि कुले जन्म च भारत<BR>
&nbsp;&nbsp;&nbsp;&nbsp; उत्तिष्ठस्व विषादं मा कृथा वीर सथिरॊ भव<BR>
&nbsp;<FONT COLOR="GREEN" SIZE="-1">23</FONT>
 न चैतद अनुरूपं ते यत ते गलानिर अरिंदम<BR>
&nbsp;&nbsp;&nbsp;&nbsp; यद ओजसा न लभते कषत्रियॊ न तद अश्नुते<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vai]<BR>
&nbsp;&nbsp;&nbsp;&nbsp;&nbsp; etac chrutvā mahābāhuḥ keśavaḥ prahasann iva<BR>
&nbsp;&nbsp;&nbsp;&nbsp;&nbsp; abhūtapūrvaṃ bhīmasya mārdavopagataṃ vacaḥ<BR>
&nbsp;&nbsp;<FONT COLOR="GREEN" SIZE="-1">2</FONT>
 girer iva laghutvaṃ tac chītatvam iva pāvake<BR>
&nbsp;&nbsp;&nbsp;&nbsp;&nbsp; matvā rāmānujaḥ śauriḥ śārṅgadhanvā vṛkodaram<BR>
&nbsp;&nbsp;<FONT COLOR="GREEN" SIZE="-1">3</FONT>
 saṃtejayaṃs tadā vāgbhir mātariśveva pāvakam<BR>
&nbsp;&nbsp;&nbsp;&nbsp;&nbsp; uvāca bhīmam āsīnaṃ kṛpayābhipariplutam<BR>
&nbsp;&nbsp;<FONT COLOR="GREEN" SIZE="-1">4</FONT>
 tvam anyadā bhīmasena yuddham eva praśaṃsasi<BR>
&nbsp;&nbsp;&nbsp;&nbsp;&nbsp; vadhābhinandinaḥ krūrān dhārtarāṣṭrān mimardiṣuḥ<BR>
&nbsp;&nbsp;<FONT COLOR="GREEN" SIZE="-1">5</FONT>
 na ca svapiṣi jāgarṣi nyubjaḥ śeṣe paraṃtapa<BR>
&nbsp;&nbsp;&nbsp;&nbsp;&nbsp; ghorām aśāntāṃ ruśatīṃ sadā vācaṃ prabhāṣase<BR>
&nbsp;&nbsp;<FONT COLOR="GREEN" SIZE="-1">6</FONT>
 niḥśvasann agnivarṇena sataptaḥ svena manyunā<BR>
&nbsp;&nbsp;&nbsp;&nbsp;&nbsp; apraśānta manā bhīma sa dhūma iva pāvakaḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 ekānte niṣṭanañ śeṣe bhārārta iva durbalaḥ<BR>
&nbsp;&nbsp;&nbsp;&nbsp;&nbsp; api tvāṃ ke cid unmattaṃ manyante 'tadvido janāḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 ārujya vṛkṣān nirmūlān gajaḥ paribhujann iva<BR>
&nbsp;&nbsp;&nbsp;&nbsp;&nbsp; nighnan padbhiḥ kṣitiṃ bhīma niṣṭanan paridhāvasi<BR>
&nbsp;&nbsp;<FONT COLOR="GREEN" SIZE="-1">9</FONT>
 nāsmiñ jane 'bhiramase rahaḥ kṣiyasi pāṇḍava<BR>
&nbsp;&nbsp;&nbsp;&nbsp;&nbsp; nānyaṃ niśi divā vāpi kadā cid abhinandasi<BR>
&nbsp;&nbsp;<FONT COLOR="GREEN" SIZE="-1">10</FONT>
 akasmāt smayamānaś ca rahasy āsse rudann iva<BR>
&nbsp;&nbsp;&nbsp;&nbsp; jānvor mūrdhānam ādhāya ciram āsse pramīlitaḥ<BR>
&nbsp;<FONT COLOR="GREEN" SIZE="-1">11</FONT>
 bhrukuṭiṃ ca punaḥ kurvann oṣṭhau ca vilihann iva<BR>
&nbsp;&nbsp;&nbsp;&nbsp; abhīkṣṇaṃ dṛśyase bhīma sarvaṃ tan manyukāritam<BR>
&nbsp;<FONT COLOR="GREEN" SIZE="-1">12</FONT>
 yathā purastāt savitā dṛśyate śukram uccaran<BR>
&nbsp;&nbsp;&nbsp;&nbsp; yathā ca paścān nirmukto dhruvaṃ paryeti raśmivān<BR>
&nbsp;<FONT COLOR="GREEN" SIZE="-1">13</FONT>
 tathā satyaṃ bravīmy etan nāsti tasya vyatikramaḥ<BR>
&nbsp;&nbsp;&nbsp;&nbsp; hantāhaṃ gadayābhyetya duryodhanam amarṣaṇam<BR>
&nbsp;<FONT COLOR="GREEN" SIZE="-1">14</FONT>
 iti sma madhye bhrātṝṇāṃ satyenālabhase gadām<BR>
&nbsp;&nbsp;&nbsp;&nbsp; tasya te paśame buddhir dhīyate 'dya paraṃtapa<BR>
&nbsp;<FONT COLOR="GREEN" SIZE="-1">15</FONT>
 aho yuddhapratīpāni yuddhakāla upasthite<BR>
&nbsp;&nbsp;&nbsp;&nbsp; paśyasīvāpratīpāni kiṃ tvāṃ bhīr bhīma vindati<BR>
&nbsp;<FONT COLOR="GREEN" SIZE="-1">16</FONT>
 aho pārtha nimittāni viparītāni paśyasi<BR>
&nbsp;&nbsp;&nbsp;&nbsp; svapnānte jāgarānte ca tasmāt praśamam icchasi<BR>
&nbsp;<FONT COLOR="GREEN" SIZE="-1">17</FONT>
 aho nāśaṃsase kiṃ cit puṃstvaṃ klība ivātmani<BR>
&nbsp;&nbsp;&nbsp;&nbsp; kaśmalenābhipanno 'si tena te vikṛtaṃ manaḥ<BR>
&nbsp;<FONT COLOR="GREEN" SIZE="-1">18</FONT>
 udvepate te hṛdayaṃ manas te praviṣīdati<BR>
&nbsp;&nbsp;&nbsp;&nbsp; ūrustambhagṛhīto 'si tasmāt praśamam icchasi<BR>
&nbsp;<FONT COLOR="GREEN" SIZE="-1">19</FONT>
 anityaṃ kila martyasya cittaṃ pārtha calācalam<BR>
&nbsp;&nbsp;&nbsp;&nbsp; vātavegapracalitā aṣṭhīlā śālmaler iva<BR>
&nbsp;<FONT COLOR="GREEN" SIZE="-1">20</FONT>
 tavaiṣā vikṛtā buddhir gavāṃ vāg iva mānuṣī<BR>
&nbsp;&nbsp;&nbsp;&nbsp; manāṃsi pāṇḍuputrāṇāṃ majjayaty aplavān iva<BR>
&nbsp;<FONT COLOR="GREEN" SIZE="-1">21</FONT>
 idaṃ me mahad āścaryaṃ parvatasyeva sarpaṇam<BR>
&nbsp;&nbsp;&nbsp;&nbsp; yadīdṛśaṃ prabhāṣethā bhīmasenāsamaṃ vacaḥ<BR>
&nbsp;<FONT COLOR="GREEN" SIZE="-1">22</FONT>
 sa dṛṣṭvā svāni karmāṇi kule janma ca bhārata<BR>
&nbsp;&nbsp;&nbsp;&nbsp; uttiṣṭhasva viṣādaṃ mā kṛthā vīra sthiro bhava<BR>
&nbsp;<FONT COLOR="GREEN" SIZE="-1">23</FONT>
 na caitad anurūpaṃ te yat te glānir ariṃdama<BR>
&nbsp;&nbsp;&nbsp;&nbsp; yad ojasā na labhate kṣatriyo na tad aśnute<BR>
</TD>
</TR>
</TABLE>
<P><HR>
<CENTER>
<A HREF="mbs05074">Next: Chapter 74</A></CENTER>
</BODY>
</HTML>
