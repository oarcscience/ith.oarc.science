<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 1: Chapter 225</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi01.htm">Book 1 Index</A>&nbsp;
<A HREF="mbs01224.htm">Previous</A>&nbsp;
<A HREF="mbs02001.htm">Next</A>&nbsp;
</CENTER>
<HR>
</P>
<CENTER>
<A HREF="../m01/index.htm">Book 1 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 1<BR>Chapter 225
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [मन्दपाल]<BR>
&nbsp;&nbsp;&nbsp;&nbsp;&nbsp; युष्माकं परिरक्षार्थं विज्ञप्तॊ जवलनॊ मया<BR>
&nbsp;&nbsp;&nbsp;&nbsp;&nbsp; अग्निना च तथेत्य एवं पूर्वम एव परतिश्रुतम<BR>
&nbsp;&nbsp;<FONT COLOR="GREEN" SIZE="-1">2</FONT>
 अग्नेर वचनम आज्ञाय मातुर धर्मज्ञतां च वः<BR>
&nbsp;&nbsp;&nbsp;&nbsp;&nbsp; युष्माकं च परं वीर्यं नाहं पूर्वम इहागतः<BR>
&nbsp;&nbsp;<FONT COLOR="GREEN" SIZE="-1">3</FONT>
 न संतापॊ हि वः कार्यः पुत्रका मरणं परति<BR>
&nbsp;&nbsp;&nbsp;&nbsp;&nbsp; ऋषीन वेद हुताशॊ ऽपि बरह्म तद विदितं च वः<BR>
&nbsp;&nbsp;<FONT COLOR="GREEN" SIZE="-1">4</FONT>
  [वै]<BR>
&nbsp;&nbsp;&nbsp;&nbsp;&nbsp; एवम आश्वास्य पुत्रान स भर्यां चादाय भारत<BR>
&nbsp;&nbsp;&nbsp;&nbsp;&nbsp; मन्दपालस ततॊ देशाद अन्यं देशं जगाम ह<BR>
&nbsp;&nbsp;<FONT COLOR="GREEN" SIZE="-1">5</FONT>
 मघवान अपि तिग्मांशुः समिद्धं खाण्डवं वनम<BR>
&nbsp;&nbsp;&nbsp;&nbsp;&nbsp; ददाह सह कृष्णाभ्यां जनयञ जगतॊ ऽभयम<BR>
&nbsp;&nbsp;<FONT COLOR="GREEN" SIZE="-1">6</FONT>
 वसा मेदॊ वहाः कुल्यास तत्र पीत्वा च पावकः<BR>
&nbsp;&nbsp;&nbsp;&nbsp;&nbsp; अगच्छत परमां तृप्तिं दर्शयाम आस चार्जुनम<BR>
&nbsp;&nbsp;<FONT COLOR="GREEN" SIZE="-1">7</FONT>
 ततॊ ऽनतरिक्षाद भगवान अवतीर्य सुरेश्वरः<BR>
&nbsp;&nbsp;&nbsp;&nbsp;&nbsp; मरुद्गणवृतः पार्थं माधवं चाब्रवीद इदम<BR>
&nbsp;&nbsp;<FONT COLOR="GREEN" SIZE="-1">8</FONT>
 कृतं युवाभ्यां कर्मेदम अमरैर अपि दुष्करम<BR>
&nbsp;&nbsp;&nbsp;&nbsp;&nbsp; वरान वृणीतं तुष्टॊ ऽसमि दुर्लभान अप्य अमानुषान<BR>
&nbsp;&nbsp;<FONT COLOR="GREEN" SIZE="-1">9</FONT>
 पार्थस तु वरयाम आस शक्राद अस्त्राणि सर्वशः<BR>
&nbsp;&nbsp;&nbsp;&nbsp;&nbsp; गरहीतुं तच च शक्रॊ ऽसय तदा कालं चकार ह<BR>
&nbsp;&nbsp;<FONT COLOR="GREEN" SIZE="-1">10</FONT>
 यदा परसन्नॊ भगवान महादेवॊ भविष्यति<BR>
&nbsp;&nbsp;&nbsp;&nbsp; तुभ्यं तदा परदास्यामि पाण्डवास्त्राणि सर्वशः<BR>
&nbsp;<FONT COLOR="GREEN" SIZE="-1">11</FONT>
 अहम एव च तं कालं वेत्स्यामि कुरुनन्दन<BR>
&nbsp;&nbsp;&nbsp;&nbsp; तपसा महता चापि दास्यामि तव तान्य अहम<BR>
&nbsp;<FONT COLOR="GREEN" SIZE="-1">12</FONT>
 आग्नेयानि च सर्वाणि वायव्यानि तथैव च<BR>
&nbsp;&nbsp;&nbsp;&nbsp; मदीयानि च सर्वाणि गरहीष्यसि धनंजय<BR>
&nbsp;<FONT COLOR="GREEN" SIZE="-1">13</FONT>
 वासुदेवॊ ऽपि जग्राह परीतिं पार्थेन शाश्वतीम<BR>
&nbsp;&nbsp;&nbsp;&nbsp; ददौ च तस्मै देवेन्द्रस तं वरं परीतिमांस तदा<BR>
&nbsp;<FONT COLOR="GREEN" SIZE="-1">14</FONT>
 दत्त्वा ताभ्यां वरं परीतः सह देवैर मरुत्पतिः<BR>
&nbsp;&nbsp;&nbsp;&nbsp; हुताशनम अनुज्ञाप्य जगाम तरिदिवं पुनः<BR>
&nbsp;<FONT COLOR="GREEN" SIZE="-1">15</FONT>
 पावकश चापि तं दावं दग्ध्वा समृगपक्षिणम<BR>
&nbsp;&nbsp;&nbsp;&nbsp; अहानि पञ्च चैकं च विरराम सुतर्पितः<BR>
&nbsp;<FONT COLOR="GREEN" SIZE="-1">16</FONT>
 जग्ध्वा मांसानि पीत्वा च मेदांसि रुधिराणि च<BR>
&nbsp;&nbsp;&nbsp;&nbsp; युक्तः परमया परीत्या ताव उवाच विशां पते<BR>
&nbsp;<FONT COLOR="GREEN" SIZE="-1">17</FONT>
 युवाभ्यां पुरुषाग्र्याभ्यां तर्पितॊ ऽसमि यथासुखम<BR>
&nbsp;&nbsp;&nbsp;&nbsp; अनुजानामि वां वीरौ चरतं यत्र वाञ्छितम<BR>
&nbsp;<FONT COLOR="GREEN" SIZE="-1">18</FONT>
 एवं तौ समनुज्ञातौ पावकेन महात्मना<BR>
&nbsp;&nbsp;&nbsp;&nbsp; अर्जुनॊ वासुदेवश च दानवश च मयस तथा<BR>
&nbsp;<FONT COLOR="GREEN" SIZE="-1">19</FONT>
 परिक्रम्य ततः सर्वे तरयॊ ऽपि भरतर्षभ<BR>
&nbsp;&nbsp;&nbsp;&nbsp; रमणीये नदीकूले सहिताः समुपाविशन<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [mandapāla]<BR>
&nbsp;&nbsp;&nbsp;&nbsp;&nbsp; yuṣmākaṃ parirakṣārthaṃ vijñapto jvalano mayā<BR>
&nbsp;&nbsp;&nbsp;&nbsp;&nbsp; agninā ca tathety evaṃ pūrvam eva pratiśrutam<BR>
&nbsp;&nbsp;<FONT COLOR="GREEN" SIZE="-1">2</FONT>
 agner vacanam ājñāya mātur dharmajñatāṃ ca vaḥ<BR>
&nbsp;&nbsp;&nbsp;&nbsp;&nbsp; yuṣmākaṃ ca paraṃ vīryaṃ nāhaṃ pūrvam ihāgataḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 na saṃtāpo hi vaḥ kāryaḥ putrakā maraṇaṃ prati<BR>
&nbsp;&nbsp;&nbsp;&nbsp;&nbsp; ṛṣīn veda hutāśo 'pi brahma tad viditaṃ ca vaḥ<BR>
&nbsp;&nbsp;<FONT COLOR="GREEN" SIZE="-1">4</FONT>
  [vai]<BR>
&nbsp;&nbsp;&nbsp;&nbsp;&nbsp; evam āśvāsya putrān sa bharyāṃ cādāya bhārata<BR>
&nbsp;&nbsp;&nbsp;&nbsp;&nbsp; mandapālas tato deśād anyaṃ deśaṃ jagāma ha<BR>
&nbsp;&nbsp;<FONT COLOR="GREEN" SIZE="-1">5</FONT>
 maghavān api tigmāṃśuḥ samiddhaṃ khāṇḍavaṃ vanam<BR>
&nbsp;&nbsp;&nbsp;&nbsp;&nbsp; dadāha saha kṛṣṇābhyāṃ janayañ jagato 'bhayam<BR>
&nbsp;&nbsp;<FONT COLOR="GREEN" SIZE="-1">6</FONT>
 vasā medo vahāḥ kulyās tatra pītvā ca pāvakaḥ<BR>
&nbsp;&nbsp;&nbsp;&nbsp;&nbsp; agacchat paramāṃ tṛptiṃ darśayām āsa cārjunam<BR>
&nbsp;&nbsp;<FONT COLOR="GREEN" SIZE="-1">7</FONT>
 tato 'ntarikṣād bhagavān avatīrya sureśvaraḥ<BR>
&nbsp;&nbsp;&nbsp;&nbsp;&nbsp; marudgaṇavṛtaḥ pārthaṃ mādhavaṃ cābravīd idam<BR>
&nbsp;&nbsp;<FONT COLOR="GREEN" SIZE="-1">8</FONT>
 kṛtaṃ yuvābhyāṃ karmedam amarair api duṣkaram<BR>
&nbsp;&nbsp;&nbsp;&nbsp;&nbsp; varān vṛṇītaṃ tuṣṭo 'smi durlabhān apy amānuṣān<BR>
&nbsp;&nbsp;<FONT COLOR="GREEN" SIZE="-1">9</FONT>
 pārthas tu varayām āsa śakrād astrāṇi sarvaśaḥ<BR>
&nbsp;&nbsp;&nbsp;&nbsp;&nbsp; grahītuṃ tac ca śakro 'sya tadā kālaṃ cakāra ha<BR>
&nbsp;&nbsp;<FONT COLOR="GREEN" SIZE="-1">10</FONT>
 yadā prasanno bhagavān mahādevo bhaviṣyati<BR>
&nbsp;&nbsp;&nbsp;&nbsp; tubhyaṃ tadā pradāsyāmi pāṇḍavāstrāṇi sarvaśaḥ<BR>
&nbsp;<FONT COLOR="GREEN" SIZE="-1">11</FONT>
 aham eva ca taṃ kālaṃ vetsyāmi kurunandana<BR>
&nbsp;&nbsp;&nbsp;&nbsp; tapasā mahatā cāpi dāsyāmi tava tāny aham<BR>
&nbsp;<FONT COLOR="GREEN" SIZE="-1">12</FONT>
 āgneyāni ca sarvāṇi vāyavyāni tathaiva ca<BR>
&nbsp;&nbsp;&nbsp;&nbsp; madīyāni ca sarvāṇi grahīṣyasi dhanaṃjaya<BR>
&nbsp;<FONT COLOR="GREEN" SIZE="-1">13</FONT>
 vāsudevo 'pi jagrāha prītiṃ pārthena śāśvatīm<BR>
&nbsp;&nbsp;&nbsp;&nbsp; dadau ca tasmai devendras taṃ varaṃ prītimāṃs tadā<BR>
&nbsp;<FONT COLOR="GREEN" SIZE="-1">14</FONT>
 dattvā tābhyāṃ varaṃ prītaḥ saha devair marutpatiḥ<BR>
&nbsp;&nbsp;&nbsp;&nbsp; hutāśanam anujñāpya jagāma tridivaṃ punaḥ<BR>
&nbsp;<FONT COLOR="GREEN" SIZE="-1">15</FONT>
 pāvakaś cāpi taṃ dāvaṃ dagdhvā samṛgapakṣiṇam<BR>
&nbsp;&nbsp;&nbsp;&nbsp; ahāni pañca caikaṃ ca virarāma sutarpitaḥ<BR>
&nbsp;<FONT COLOR="GREEN" SIZE="-1">16</FONT>
 jagdhvā māṃsāni pītvā ca medāṃsi rudhirāṇi ca<BR>
&nbsp;&nbsp;&nbsp;&nbsp; yuktaḥ paramayā prītyā tāv uvāca viśāṃ pate<BR>
&nbsp;<FONT COLOR="GREEN" SIZE="-1">17</FONT>
 yuvābhyāṃ puruṣāgryābhyāṃ tarpito 'smi yathāsukham<BR>
&nbsp;&nbsp;&nbsp;&nbsp; anujānāmi vāṃ vīrau carataṃ yatra vāñchitam<BR>
&nbsp;<FONT COLOR="GREEN" SIZE="-1">18</FONT>
 evaṃ tau samanujñātau pāvakena mahātmanā<BR>
&nbsp;&nbsp;&nbsp;&nbsp; arjuno vāsudevaś ca dānavaś ca mayas tathā<BR>
&nbsp;<FONT COLOR="GREEN" SIZE="-1">19</FONT>
 parikramya tataḥ sarve trayo 'pi bharatarṣabha<BR>
&nbsp;&nbsp;&nbsp;&nbsp; ramaṇīye nadīkūle sahitāḥ samupāviśan<BR>
</TD>
</TR>
</TABLE>
<P><P>
<P><HR>
<CENTER>
<A HREF="mbs02001.htm">Next: Chapter 1</A></CENTER>
</BODY>
</HTML>
