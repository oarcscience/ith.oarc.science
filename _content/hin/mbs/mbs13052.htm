<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 13: Chapter 52</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi13.htm">Book 13 Index</A>&nbsp;
<A HREF="mbs13051.htm">Previous</A>&nbsp;
<A HREF="mbs13053.htm">Next</A>&nbsp;
</CENTER>
<HR>
</P>
<CENTER>
<A HREF="../m13/index.htm">Book 13 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 13<BR>Chapter 52
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [य]<BR>
&nbsp;&nbsp;&nbsp;&nbsp;&nbsp; संशयॊ मे महाप्राज्ञ सुमहान सागरॊपमः<BR>
&nbsp;&nbsp;&nbsp;&nbsp;&nbsp; तन मे शृणु महाबाहॊ शरुत्वा चाख्यातुम अर्हसि<BR>
&nbsp;&nbsp;<FONT COLOR="GREEN" SIZE="-1">2</FONT>
 कौतूहलं मे सुमहज जामदग्न्यं परति परभॊ<BR>
&nbsp;&nbsp;&nbsp;&nbsp;&nbsp; रामं धर्मभृतां शरेष्ठं तन मे वयाख्यातुम अर्हसि<BR>
&nbsp;&nbsp;<FONT COLOR="GREEN" SIZE="-1">3</FONT>
 कथम एष समुत्पन्नॊ रामः सत्यपराक्रमः<BR>
&nbsp;&nbsp;&nbsp;&nbsp;&nbsp; कथं बरह्मर्षिवंशे च कषत्रधर्मा वयजायत<BR>
&nbsp;&nbsp;<FONT COLOR="GREEN" SIZE="-1">4</FONT>
 तद अस्य संभवं राजन निखिलेनानुकीर्तय<BR>
&nbsp;&nbsp;&nbsp;&nbsp;&nbsp; कौशिकाच च कथं वंशात कषत्राद वै बराह्मणॊ ऽभवत<BR>
&nbsp;&nbsp;<FONT COLOR="GREEN" SIZE="-1">5</FONT>
 अहॊ परभावः सुमहान आसीद वै सुमहात्मनॊः<BR>
&nbsp;&nbsp;&nbsp;&nbsp;&nbsp; रामस्य च नरव्याघ्र विश्वामित्रस्य चैव ह<BR>
&nbsp;&nbsp;<FONT COLOR="GREEN" SIZE="-1">6</FONT>
 कथं पुत्रान अतिक्रम्य तेषां नप्तृष्व अथाभवत<BR>
&nbsp;&nbsp;&nbsp;&nbsp;&nbsp; एष दॊषः सुतान हित्वा तन मे वयाख्यातुम अर्हसि<BR>
&nbsp;&nbsp;<FONT COLOR="GREEN" SIZE="-1">7</FONT>
  [भ]<BR>
&nbsp;&nbsp;&nbsp;&nbsp;&nbsp; अत्राप्य उदाहरन्तीमम इतिहासं पुरातनम<BR>
&nbsp;&nbsp;&nbsp;&nbsp;&nbsp; चयवनस्य च संवादं कुशिकस्य च भारत<BR>
&nbsp;&nbsp;<FONT COLOR="GREEN" SIZE="-1">8</FONT>
 एतं दॊषं पुरा दृष्ट्वा भार्गवश चयवनस तदा<BR>
&nbsp;&nbsp;&nbsp;&nbsp;&nbsp; आगामिनं महाबुद्धिः सववंशे मुनिपुंगवः<BR>
&nbsp;&nbsp;<FONT COLOR="GREEN" SIZE="-1">9</FONT>
 संचिन्त्य मनसा सर्वं गुणदॊषबलाबलम<BR>
&nbsp;&nbsp;&nbsp;&nbsp;&nbsp; दग्धु कामः कुलं सर्वं कुशिकानां तपॊधनः<BR>
&nbsp;&nbsp;<FONT COLOR="GREEN" SIZE="-1">10</FONT>
 चयवनस तम अनुप्राप्य कुशिकं वाक्यम अब्रवीत<BR>
&nbsp;&nbsp;&nbsp;&nbsp; वस्तुम इच्छा समुत्पन्ना तवया सह ममानघ<BR>
&nbsp;<FONT COLOR="GREEN" SIZE="-1">11</FONT>
  [क]<BR>
&nbsp;&nbsp;&nbsp;&nbsp; भगवन सहधर्मॊ ऽयं पण्डितैर इह धार्यते<BR>
&nbsp;&nbsp;&nbsp;&nbsp; परदानकाले कन्यानाम उच्यते च सदा बुधैः<BR>
&nbsp;<FONT COLOR="GREEN" SIZE="-1">12</FONT>
 यत तु तावद अतिक्रान्तं धर्मद्वारं तपॊधन<BR>
&nbsp;&nbsp;&nbsp;&nbsp; तत कार्यं परकरिष्यामि तदनुज्ञातुम अर्हसि<BR>
&nbsp;<FONT COLOR="GREEN" SIZE="-1">13</FONT>
  [भ]<BR>
&nbsp;&nbsp;&nbsp;&nbsp; अथासनम उपादाय चयवनस्य महामुनेः<BR>
&nbsp;&nbsp;&nbsp;&nbsp; कुशिकॊ भार्यया सार्धम आजगाम यतॊ मुनिः<BR>
&nbsp;<FONT COLOR="GREEN" SIZE="-1">14</FONT>
 परगृह्य राजा भृङ्गारं पाद्यम अस्मै नयवेदयत<BR>
&nbsp;&nbsp;&nbsp;&nbsp; कारयाम आस सर्वाश च करियास तस्य महात्मनः<BR>
&nbsp;<FONT COLOR="GREEN" SIZE="-1">15</FONT>
 ततः स राजा चयवनं मधुपर्कं यथाविधि<BR>
&nbsp;&nbsp;&nbsp;&nbsp; परत्यग्राहयद अव्यग्रॊ महात्मा नियतव्रतः<BR>
&nbsp;<FONT COLOR="GREEN" SIZE="-1">16</FONT>
 सत्कृत्य स तथा विप्रम इदं वचनम अब्रवीत<BR>
&nbsp;&nbsp;&nbsp;&nbsp; भगवन परवन्तौ सवॊ बरूहि किं करवावहे<BR>
&nbsp;<FONT COLOR="GREEN" SIZE="-1">17</FONT>
 यदि राज्यं यदि धनं यदि गाः संशितव्रत<BR>
&nbsp;&nbsp;&nbsp;&nbsp; यज्ञदानानि च तथा बरूहि सर्वं ददामि ते<BR>
&nbsp;<FONT COLOR="GREEN" SIZE="-1">18</FONT>
 इदं गृहम इदं राज्यम इदं धर्मासनं च ते<BR>
&nbsp;&nbsp;&nbsp;&nbsp; राजा तवम असि शाध्य उर्वीं भृत्यॊ ऽहं परवांस तवयि<BR>
&nbsp;<FONT COLOR="GREEN" SIZE="-1">19</FONT>
 एवम उक्ते ततॊ वाक्ये चयवनॊ भार्गवस तदा<BR>
&nbsp;&nbsp;&nbsp;&nbsp; कुशिकं परत्युवाचेदं मुदा मरमया यतः<BR>
&nbsp;<FONT COLOR="GREEN" SIZE="-1">20</FONT>
 न राज्यं कामये राजन न धनं न च यॊषितः<BR>
&nbsp;&nbsp;&nbsp;&nbsp; न च गा न च ते देशान न यज्ञाञ शरूयताम इदम<BR>
&nbsp;<FONT COLOR="GREEN" SIZE="-1">21</FONT>
 नियमं कं चिद आरप्स्ये युवयॊर यदि रॊचते<BR>
&nbsp;&nbsp;&nbsp;&nbsp; परिचर्यॊ ऽसमि यत तेभ्यां युवाभ्याम अविशङ्कया<BR>
&nbsp;<FONT COLOR="GREEN" SIZE="-1">22</FONT>
 एवम उक्ते तदा तेन दम्पती तौ जहर्षतुः<BR>
&nbsp;&nbsp;&nbsp;&nbsp; परत्यब्रूतां च तम ऋषिम एवम अस्त्व इति भारत<BR>
&nbsp;<FONT COLOR="GREEN" SIZE="-1">23</FONT>
 अथ तं कुशिकॊ हृष्टः परावेशयद अनुत्तमम<BR>
&nbsp;&nbsp;&nbsp;&nbsp; गृहॊद्देशं ततस तत्र दर्शनीयम अदर्शयत<BR>
&nbsp;<FONT COLOR="GREEN" SIZE="-1">24</FONT>
 इयं शय्या भगवतॊ यथाकामम इहॊष्यताम<BR>
&nbsp;&nbsp;&nbsp;&nbsp; परयतिष्यावहे परीतिम आहर्तुं ते तपॊधन<BR>
&nbsp;<FONT COLOR="GREEN" SIZE="-1">25</FONT>
 अथ सूर्यॊ ऽतिचक्राम तेषां संवदतां तथा<BR>
&nbsp;&nbsp;&nbsp;&nbsp; अथर्षिश चॊदयाम आस पानम अन्नं तथैव च<BR>
&nbsp;<FONT COLOR="GREEN" SIZE="-1">26</FONT>
 तम अपृच्छत ततॊ राजा कुशिकः परणतस तदा<BR>
&nbsp;&nbsp;&nbsp;&nbsp; किम अन्नजातम इष्टं ते किम उपस्थापयाम्य अहम<BR>
&nbsp;<FONT COLOR="GREEN" SIZE="-1">27</FONT>
 ततः स परया परीत्या परत्युवाच जनाधिपम<BR>
&nbsp;&nbsp;&nbsp;&nbsp; औपपत्तिकम आहारं परयच्छस्वेति भारत<BR>
&nbsp;<FONT COLOR="GREEN" SIZE="-1">28</FONT>
 तद वचः पूजयित्वा तु तथेत्य आह स पार्थिवः<BR>
&nbsp;&nbsp;&nbsp;&nbsp; यथॊपपन्नं चाहारं तस्मै परादाज जनाधिपः<BR>
&nbsp;<FONT COLOR="GREEN" SIZE="-1">29</FONT>
 ततः स भगवान भुक्त्वा दम्पती पराह धर्मवित<BR>
&nbsp;&nbsp;&nbsp;&nbsp; सवप्तुम इच्छाम्य अहं निद्रा बाधते माम इति परभॊ<BR>
&nbsp;<FONT COLOR="GREEN" SIZE="-1">30</FONT>
 ततः शय्या गृहं पराप्य भगवान ऋषिसत्तमः<BR>
&nbsp;&nbsp;&nbsp;&nbsp; संविवेश नरेन्द्रस तु सपत्नीकः सथितॊ ऽभवत<BR>
&nbsp;<FONT COLOR="GREEN" SIZE="-1">31</FONT>
 न परबॊध्यॊ ऽसमि संसुप्त इत्य उवाचाथ भार्गवः<BR>
&nbsp;&nbsp;&nbsp;&nbsp; संवाहितव्यौ पादौ मे जागर्तव्यं च वां निशि<BR>
&nbsp;<FONT COLOR="GREEN" SIZE="-1">32</FONT>
 अविशङ्कश च कुशिकस तथेत्य आह स धर्मवित<BR>
&nbsp;&nbsp;&nbsp;&nbsp; न परबॊधयतां तं च तौ तदा रजनी कषये<BR>
&nbsp;<FONT COLOR="GREEN" SIZE="-1">33</FONT>
 यथादेशं महर्षेस तु शुश्रूषा परमौ तदा<BR>
&nbsp;&nbsp;&nbsp;&nbsp; बभूवतुर महाराज परयताव अथ दम्पती<BR>
&nbsp;<FONT COLOR="GREEN" SIZE="-1">34</FONT>
 ततः स भगवान विप्रः समादिश्य नराधिपम<BR>
&nbsp;&nbsp;&nbsp;&nbsp; सुष्वापैकेन पार्श्वेन दिवसान एकविंशतिम<BR>
&nbsp;<FONT COLOR="GREEN" SIZE="-1">35</FONT>
 स तु राजा निराहारः सभार्यः कुरुनन्दन<BR>
&nbsp;&nbsp;&nbsp;&nbsp; पर्युपासत तं हृष्टश चयवनाराधने रतः<BR>
&nbsp;<FONT COLOR="GREEN" SIZE="-1">36</FONT>
 भार्गवस तु समुत्तस्थौ सवयम एव तपॊधनः<BR>
&nbsp;&nbsp;&nbsp;&nbsp; अकिं चिद उक्त्वा तु गृहान निश्चक्राम महातपाः<BR>
&nbsp;<FONT COLOR="GREEN" SIZE="-1">37</FONT>
 तम अन्वगच्छतां तौ तु कषुधितौ शरमकर्शितौ<BR>
&nbsp;&nbsp;&nbsp;&nbsp; भार्या पती मुनिश्रेष्ठौ न च ताव अवलॊकयत<BR>
&nbsp;<FONT COLOR="GREEN" SIZE="-1">38</FONT>
 तयॊस तु परेक्षतॊर एव भार्गवाणां कुलॊद्वहः<BR>
&nbsp;&nbsp;&nbsp;&nbsp; अन्तर्हितॊ ऽभूद राजेन्द्र ततॊ राजापतत कषितौ<BR>
&nbsp;<FONT COLOR="GREEN" SIZE="-1">39</FONT>
 स मुहूर्तं समाश्वस्य सहदेव्या महाद्युतिः<BR>
&nbsp;&nbsp;&nbsp;&nbsp; पुनर अन्वेषणे यत्नम अकरॊत परमं तदा<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [y]<BR>
&nbsp;&nbsp;&nbsp;&nbsp;&nbsp; saṃśayo me mahāprājña sumahān sāgaropamaḥ<BR>
&nbsp;&nbsp;&nbsp;&nbsp;&nbsp; tan me śṛṇu mahābāho śrutvā cākhyātum arhasi<BR>
&nbsp;&nbsp;<FONT COLOR="GREEN" SIZE="-1">2</FONT>
 kautūhalaṃ me sumahaj jāmadagnyaṃ prati prabho<BR>
&nbsp;&nbsp;&nbsp;&nbsp;&nbsp; rāmaṃ dharmabhṛtāṃ śreṣṭhaṃ tan me vyākhyātum arhasi<BR>
&nbsp;&nbsp;<FONT COLOR="GREEN" SIZE="-1">3</FONT>
 katham eṣa samutpanno rāmaḥ satyaparākramaḥ<BR>
&nbsp;&nbsp;&nbsp;&nbsp;&nbsp; kathaṃ brahmarṣivaṃśe ca kṣatradharmā vyajāyata<BR>
&nbsp;&nbsp;<FONT COLOR="GREEN" SIZE="-1">4</FONT>
 tad asya saṃbhavaṃ rājan nikhilenānukīrtaya<BR>
&nbsp;&nbsp;&nbsp;&nbsp;&nbsp; kauśikāc ca kathaṃ vaṃśāt kṣatrād vai brāhmaṇo 'bhavat<BR>
&nbsp;&nbsp;<FONT COLOR="GREEN" SIZE="-1">5</FONT>
 aho prabhāvaḥ sumahān āsīd vai sumahātmanoḥ<BR>
&nbsp;&nbsp;&nbsp;&nbsp;&nbsp; rāmasya ca naravyāghra viśvāmitrasya caiva ha<BR>
&nbsp;&nbsp;<FONT COLOR="GREEN" SIZE="-1">6</FONT>
 kathaṃ putrān atikramya teṣāṃ naptṛṣv athābhavat<BR>
&nbsp;&nbsp;&nbsp;&nbsp;&nbsp; eṣa doṣaḥ sutān hitvā tan me vyākhyātum arhasi<BR>
&nbsp;&nbsp;<FONT COLOR="GREEN" SIZE="-1">7</FONT>
  [bh]<BR>
&nbsp;&nbsp;&nbsp;&nbsp;&nbsp; atrāpy udāharantīmam itihāsaṃ purātanam<BR>
&nbsp;&nbsp;&nbsp;&nbsp;&nbsp; cyavanasya ca saṃvādaṃ kuśikasya ca bhārata<BR>
&nbsp;&nbsp;<FONT COLOR="GREEN" SIZE="-1">8</FONT>
 etaṃ doṣaṃ purā dṛṣṭvā bhārgavaś cyavanas tadā<BR>
&nbsp;&nbsp;&nbsp;&nbsp;&nbsp; āgāminaṃ mahābuddhiḥ svavaṃśe munipuṃgavaḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 saṃcintya manasā sarvaṃ guṇadoṣabalābalam<BR>
&nbsp;&nbsp;&nbsp;&nbsp;&nbsp; dagdhu kāmaḥ kulaṃ sarvaṃ kuśikānāṃ tapodhanaḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 cyavanas tam anuprāpya kuśikaṃ vākyam abravīt<BR>
&nbsp;&nbsp;&nbsp;&nbsp; vastum icchā samutpannā tvayā saha mamānagha<BR>
&nbsp;<FONT COLOR="GREEN" SIZE="-1">11</FONT>
  [k]<BR>
&nbsp;&nbsp;&nbsp;&nbsp; bhagavan sahadharmo 'yaṃ paṇḍitair iha dhāryate<BR>
&nbsp;&nbsp;&nbsp;&nbsp; pradānakāle kanyānām ucyate ca sadā budhaiḥ<BR>
&nbsp;<FONT COLOR="GREEN" SIZE="-1">12</FONT>
 yat tu tāvad atikrāntaṃ dharmadvāraṃ tapodhana<BR>
&nbsp;&nbsp;&nbsp;&nbsp; tat kāryaṃ prakariṣyāmi tadanujñātum arhasi<BR>
&nbsp;<FONT COLOR="GREEN" SIZE="-1">13</FONT>
  [bh]<BR>
&nbsp;&nbsp;&nbsp;&nbsp; athāsanam upādāya cyavanasya mahāmuneḥ<BR>
&nbsp;&nbsp;&nbsp;&nbsp; kuśiko bhāryayā sārdham ājagāma yato muniḥ<BR>
&nbsp;<FONT COLOR="GREEN" SIZE="-1">14</FONT>
 pragṛhya rājā bhṛṅgāraṃ pādyam asmai nyavedayat<BR>
&nbsp;&nbsp;&nbsp;&nbsp; kārayām āsa sarvāś ca kriyās tasya mahātmanaḥ<BR>
&nbsp;<FONT COLOR="GREEN" SIZE="-1">15</FONT>
 tataḥ sa rājā cyavanaṃ madhuparkaṃ yathāvidhi<BR>
&nbsp;&nbsp;&nbsp;&nbsp; pratyagrāhayad avyagro mahātmā niyatavrataḥ<BR>
&nbsp;<FONT COLOR="GREEN" SIZE="-1">16</FONT>
 satkṛtya sa tathā vipram idaṃ vacanam abravīt<BR>
&nbsp;&nbsp;&nbsp;&nbsp; bhagavan paravantau svo brūhi kiṃ karavāvahe<BR>
&nbsp;<FONT COLOR="GREEN" SIZE="-1">17</FONT>
 yadi rājyaṃ yadi dhanaṃ yadi gāḥ saṃśitavrata<BR>
&nbsp;&nbsp;&nbsp;&nbsp; yajñadānāni ca tathā brūhi sarvaṃ dadāmi te<BR>
&nbsp;<FONT COLOR="GREEN" SIZE="-1">18</FONT>
 idaṃ gṛham idaṃ rājyam idaṃ dharmāsanaṃ ca te<BR>
&nbsp;&nbsp;&nbsp;&nbsp; rājā tvam asi śādhy urvīṃ bhṛtyo 'haṃ paravāṃs tvayi<BR>
&nbsp;<FONT COLOR="GREEN" SIZE="-1">19</FONT>
 evam ukte tato vākye cyavano bhārgavas tadā<BR>
&nbsp;&nbsp;&nbsp;&nbsp; kuśikaṃ pratyuvācedaṃ mudā maramayā yataḥ<BR>
&nbsp;<FONT COLOR="GREEN" SIZE="-1">20</FONT>
 na rājyaṃ kāmaye rājan na dhanaṃ na ca yoṣitaḥ<BR>
&nbsp;&nbsp;&nbsp;&nbsp; na ca gā na ca te deśān na yajñāñ śrūyatām idam<BR>
&nbsp;<FONT COLOR="GREEN" SIZE="-1">21</FONT>
 niyamaṃ kaṃ cid ārapsye yuvayor yadi rocate<BR>
&nbsp;&nbsp;&nbsp;&nbsp; paricaryo 'smi yat tebhyāṃ yuvābhyām aviśaṅkayā<BR>
&nbsp;<FONT COLOR="GREEN" SIZE="-1">22</FONT>
 evam ukte tadā tena dampatī tau jaharṣatuḥ<BR>
&nbsp;&nbsp;&nbsp;&nbsp; pratyabrūtāṃ ca tam ṛṣim evam astv iti bhārata<BR>
&nbsp;<FONT COLOR="GREEN" SIZE="-1">23</FONT>
 atha taṃ kuśiko hṛṣṭaḥ prāveśayad anuttamam<BR>
&nbsp;&nbsp;&nbsp;&nbsp; gṛhoddeśaṃ tatas tatra darśanīyam adarśayat<BR>
&nbsp;<FONT COLOR="GREEN" SIZE="-1">24</FONT>
 iyaṃ śayyā bhagavato yathākāmam ihoṣyatām<BR>
&nbsp;&nbsp;&nbsp;&nbsp; prayatiṣyāvahe prītim āhartuṃ te tapodhana<BR>
&nbsp;<FONT COLOR="GREEN" SIZE="-1">25</FONT>
 atha sūryo 'ticakrāma teṣāṃ saṃvadatāṃ tathā<BR>
&nbsp;&nbsp;&nbsp;&nbsp; atharṣiś codayām āsa pānam annaṃ tathaiva ca<BR>
&nbsp;<FONT COLOR="GREEN" SIZE="-1">26</FONT>
 tam apṛcchat tato rājā kuśikaḥ praṇatas tadā<BR>
&nbsp;&nbsp;&nbsp;&nbsp; kim annajātam iṣṭaṃ te kim upasthāpayāmy aham<BR>
&nbsp;<FONT COLOR="GREEN" SIZE="-1">27</FONT>
 tataḥ sa parayā prītyā pratyuvāca janādhipam<BR>
&nbsp;&nbsp;&nbsp;&nbsp; aupapattikam āhāraṃ prayacchasveti bhārata<BR>
&nbsp;<FONT COLOR="GREEN" SIZE="-1">28</FONT>
 tad vacaḥ pūjayitvā tu tathety āha sa pārthivaḥ<BR>
&nbsp;&nbsp;&nbsp;&nbsp; yathopapannaṃ cāhāraṃ tasmai prādāj janādhipaḥ<BR>
&nbsp;<FONT COLOR="GREEN" SIZE="-1">29</FONT>
 tataḥ sa bhagavān bhuktvā dampatī prāha dharmavit<BR>
&nbsp;&nbsp;&nbsp;&nbsp; svaptum icchāmy ahaṃ nidrā bādhate mām iti prabho<BR>
&nbsp;<FONT COLOR="GREEN" SIZE="-1">30</FONT>
 tataḥ śayyā gṛhaṃ prāpya bhagavān ṛṣisattamaḥ<BR>
&nbsp;&nbsp;&nbsp;&nbsp; saṃviveśa narendras tu sapatnīkaḥ sthito 'bhavat<BR>
&nbsp;<FONT COLOR="GREEN" SIZE="-1">31</FONT>
 na prabodhyo 'smi saṃsupta ity uvācātha bhārgavaḥ<BR>
&nbsp;&nbsp;&nbsp;&nbsp; saṃvāhitavyau pādau me jāgartavyaṃ ca vāṃ niśi<BR>
&nbsp;<FONT COLOR="GREEN" SIZE="-1">32</FONT>
 aviśaṅkaś ca kuśikas tathety āha sa dharmavit<BR>
&nbsp;&nbsp;&nbsp;&nbsp; na prabodhayatāṃ taṃ ca tau tadā rajanī kṣaye<BR>
&nbsp;<FONT COLOR="GREEN" SIZE="-1">33</FONT>
 yathādeśaṃ maharṣes tu śuśrūṣā paramau tadā<BR>
&nbsp;&nbsp;&nbsp;&nbsp; babhūvatur mahārāja prayatāv atha dampatī<BR>
&nbsp;<FONT COLOR="GREEN" SIZE="-1">34</FONT>
 tataḥ sa bhagavān vipraḥ samādiśya narādhipam<BR>
&nbsp;&nbsp;&nbsp;&nbsp; suṣvāpaikena pārśvena divasān ekaviṃśatim<BR>
&nbsp;<FONT COLOR="GREEN" SIZE="-1">35</FONT>
 sa tu rājā nirāhāraḥ sabhāryaḥ kurunandana<BR>
&nbsp;&nbsp;&nbsp;&nbsp; paryupāsata taṃ hṛṣṭaś cyavanārādhane rataḥ<BR>
&nbsp;<FONT COLOR="GREEN" SIZE="-1">36</FONT>
 bhārgavas tu samuttasthau svayam eva tapodhanaḥ<BR>
&nbsp;&nbsp;&nbsp;&nbsp; akiṃ cid uktvā tu gṛhān niścakrāma mahātapāḥ<BR>
&nbsp;<FONT COLOR="GREEN" SIZE="-1">37</FONT>
 tam anvagacchatāṃ tau tu kṣudhitau śramakarśitau<BR>
&nbsp;&nbsp;&nbsp;&nbsp; bhāryā patī muniśreṣṭhau na ca tāv avalokayat<BR>
&nbsp;<FONT COLOR="GREEN" SIZE="-1">38</FONT>
 tayos tu prekṣator eva bhārgavāṇāṃ kulodvahaḥ<BR>
&nbsp;&nbsp;&nbsp;&nbsp; antarhito 'bhūd rājendra tato rājāpatat kṣitau<BR>
&nbsp;<FONT COLOR="GREEN" SIZE="-1">39</FONT>
 sa muhūrtaṃ samāśvasya sahadevyā mahādyutiḥ<BR>
&nbsp;&nbsp;&nbsp;&nbsp; punar anveṣaṇe yatnam akarot paramaṃ tadā<BR>
</TD>
</TR>
</TABLE>
<P><HR>
<CENTER>
<A HREF="mbs13053.htm">Next: Chapter 53</A></CENTER>
</BODY>
</HTML>
