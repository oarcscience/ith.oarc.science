<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 11: Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="../maha/index">Mahabharata</A>&nbsp;
<A HREF="index">Index</A>&nbsp;
<A HREF="mbsi11">Book 11 Index</A>&nbsp;
<A HREF="mbs11016">Previous</A>&nbsp;
<A HREF="mbs11018">Next</A>&nbsp;
</CENTER>
<HR>
</P>
<CENTER>
<A HREF="../m11/index">Book 11 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 11<BR>Chapter 17
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वैषम्पायन]<BR>
&nbsp;&nbsp;&nbsp;&nbsp;&nbsp; ततॊ दुर्यॊधनं दृष्ट्वा गान्धारी शॊककर्शिता<BR>
&nbsp;&nbsp;&nbsp;&nbsp;&nbsp; सहसा नयपतद भूमौ छिन्नेव कदली वने<BR>
&nbsp;&nbsp;<FONT COLOR="GREEN" SIZE="-1">2</FONT>
 सा तु लब्ध्वा पुनः संज्ञां विक्रुश्य च पुनः पुनः<BR>
&nbsp;&nbsp;&nbsp;&nbsp;&nbsp; दुर्यॊधनम अभिप्रेक्ष्य शयानं रुधिरॊक्षितम<BR>
&nbsp;&nbsp;<FONT COLOR="GREEN" SIZE="-1">3</FONT>
 परिष्वज्य च गान्धारी कृपणं पर्यदेवयत<BR>
&nbsp;&nbsp;&nbsp;&nbsp;&nbsp; हाहा पुत्रेति गान्धारी विललापाकुलेन्द्रिया<BR>
&nbsp;&nbsp;<FONT COLOR="GREEN" SIZE="-1">4</FONT>
 सुगूढ जत्रु विपुलं हारनिष्कनिषेवितम<BR>
&nbsp;&nbsp;&nbsp;&nbsp;&nbsp; वारिणा नेत्रजेनॊरः सिञ्चन्ती शॊकतापिता<BR>
&nbsp;&nbsp;&nbsp;&nbsp;&nbsp; समीपस्थं हृषीकेशम इदं वचनम अब्रवीत<BR>
&nbsp;&nbsp;<FONT COLOR="GREEN" SIZE="-1">5</FONT>
 उपस्थितेऽसमिन संग्रामे जञातीनां संक्षये विभॊ<BR>
&nbsp;&nbsp;&nbsp;&nbsp;&nbsp; माम अयं पराह वार्ष्णेय पराञ्जलिर नृपसत्तमः<BR>
&nbsp;&nbsp;&nbsp;&nbsp;&nbsp; अस्मिञ जञातिसमुद्धर्षे जयम अम्बा बरवीतु मे<BR>
&nbsp;&nbsp;<FONT COLOR="GREEN" SIZE="-1">6</FONT>
 इत्य उक्ते जानती सर्वम अहं सवं वयसनागमम<BR>
&nbsp;&nbsp;&nbsp;&nbsp;&nbsp; अब्रुवं पुरुषव्याघ्र यतॊ धर्मस ततॊ जयः<BR>
&nbsp;&nbsp;<FONT COLOR="GREEN" SIZE="-1">7</FONT>
 यथा न युध्यमानस तवं संप्रमुह्यसि पुत्रक<BR>
&nbsp;&nbsp;&nbsp;&nbsp;&nbsp; धरुवं शास्त्रजिताँल लॊकान पराप्तास्य अमरवद विभॊ<BR>
&nbsp;&nbsp;<FONT COLOR="GREEN" SIZE="-1">8</FONT>
 इत्य एवम अब्रुवं पूर्वं नैनं शॊचामि वै परभॊ<BR>
&nbsp;&nbsp;&nbsp;&nbsp;&nbsp; धृतराष्ट्रं तु शॊचामि कृपणं हतबान्धवम<BR>
&nbsp;&nbsp;<FONT COLOR="GREEN" SIZE="-1">9</FONT>
 अमर्षणं युधां शरेष्ठं कृतास्त्रं युद्धदुर्मदम<BR>
&nbsp;&nbsp;&nbsp;&nbsp;&nbsp; शयानं वीरशयने पश्य माधव मे सुतम<BR>
&nbsp;&nbsp;<FONT COLOR="GREEN" SIZE="-1">10</FONT>
 यॊ ऽयं मूर्धावसिक्तानाम अग्रे याति परंतपः<BR>
&nbsp;&nbsp;&nbsp;&nbsp; सॊ ऽयं पांसुषु शेते ऽदय पश्य कालस्य पर्ययम<BR>
&nbsp;<FONT COLOR="GREEN" SIZE="-1">11</FONT>
 धरुवं दुर्यॊधनॊ वीरॊ गतिं नसुलभां गतः<BR>
&nbsp;&nbsp;&nbsp;&nbsp; तथा हय अभिमुखः शेते शयने वीरसेविते<BR>
&nbsp;<FONT COLOR="GREEN" SIZE="-1">12</FONT>
 यं पुरा पर्युपासीना रमयन्ति महीक्षितः<BR>
&nbsp;&nbsp;&nbsp;&nbsp; महीतलस्थं निहतं गृध्रास तं पर्युपासते<BR>
&nbsp;<FONT COLOR="GREEN" SIZE="-1">13</FONT>
 यं पुरा वयजनैर अग्र्यैर उपवीजन्ति यॊषितः<BR>
&nbsp;&nbsp;&nbsp;&nbsp; तम अद्य पक्षव्यजनैर उपवीजन्ति पक्षिणः<BR>
&nbsp;<FONT COLOR="GREEN" SIZE="-1">14</FONT>
 एष शेते महाबाहुर बलवान सत्यविक्रमः<BR>
&nbsp;&nbsp;&nbsp;&nbsp; सिंहेनेव दविपः संख्ये भीमसेनेन पातितः<BR>
&nbsp;<FONT COLOR="GREEN" SIZE="-1">15</FONT>
 पश्य दुर्यॊधनं कृष्ण शयानं रुधिरॊक्षितम<BR>
&nbsp;&nbsp;&nbsp;&nbsp; निहतं भीमसेनेन गदाम उद्यम्य भारत<BR>
&nbsp;<FONT COLOR="GREEN" SIZE="-1">16</FONT>
 अक्षौहिणीर महाबाहुर दश चैकां च केशव<BR>
&nbsp;&nbsp;&nbsp;&nbsp; अनयद यः पुरा संख्ये सॊ ऽनयान निधनं गतः<BR>
&nbsp;<FONT COLOR="GREEN" SIZE="-1">17</FONT>
 एष दुर्यॊधनः शेते महेष्वासॊ महारथः<BR>
&nbsp;&nbsp;&nbsp;&nbsp; शार्दूल इव सिंहेन भीमसेनेन पातितः<BR>
&nbsp;<FONT COLOR="GREEN" SIZE="-1">18</FONT>
 विदुरं हय अवमन्यैष पितरं चैव मन्दभाक<BR>
&nbsp;&nbsp;&nbsp;&nbsp; बालॊ वृद्धावमानेन मन्दॊ मृत्युवशं गतः<BR>
&nbsp;<FONT COLOR="GREEN" SIZE="-1">19</FONT>
 निःसपत्ना मही यस्य तरयॊदश समाः सथिता<BR>
&nbsp;&nbsp;&nbsp;&nbsp; स शेते निहतॊ भूमौ पुत्रॊ मे पृथिवीपतिः<BR>
&nbsp;<FONT COLOR="GREEN" SIZE="-1">20</FONT>
 अपश्यं कृष्ण पृथिवीं धार्तराष्ट्रानुशासनात<BR>
&nbsp;&nbsp;&nbsp;&nbsp; पूर्णां हस्तिगवाश्वस्य वार्ष्णेय न तु तच चिरम<BR>
&nbsp;<FONT COLOR="GREEN" SIZE="-1">21</FONT>
 ताम एवाद्य महाबाहॊ पश्याम्य अन्यानुशासनात<BR>
&nbsp;&nbsp;&nbsp;&nbsp; हीनां हस्तिगवाश्वेन किं नु जीवामि माधव<BR>
&nbsp;<FONT COLOR="GREEN" SIZE="-1">22</FONT>
 इदं कृच्छ्रतरं पश्य पुत्रस्यापि वधान मम<BR>
&nbsp;&nbsp;&nbsp;&nbsp; यद इमां पर्युपासन्ते हताञ शूरान रणे सत्रियः<BR>
&nbsp;<FONT COLOR="GREEN" SIZE="-1">23</FONT>
 परकीर्णकेशां सुश्रॊणीं दुर्यॊधन भुजाङ्कगाम<BR>
&nbsp;&nbsp;&nbsp;&nbsp; रुक्मवेदी निभां पश्य कृष्ण लक्ष्मणमातरम<BR>
&nbsp;<FONT COLOR="GREEN" SIZE="-1">24</FONT>
 नूनम एषा पुरा बाला जीवमाने महाभुजे<BR>
&nbsp;&nbsp;&nbsp;&nbsp; भुजाव आश्रित्य रमते सुभुजस्य मनस्विनी<BR>
&nbsp;<FONT COLOR="GREEN" SIZE="-1">25</FONT>
 कथं तु शतधा नेदं हृदयं मम दीर्यते<BR>
&nbsp;&nbsp;&nbsp;&nbsp; पश्यन्त्या निहतं पुत्रं पुत्रेण सहितं रणे<BR>
&nbsp;<FONT COLOR="GREEN" SIZE="-1">26</FONT>
 पुत्रं रुधिरसंसिक्तम उपजिघ्रत्य अनिन्दिता<BR>
&nbsp;&nbsp;&nbsp;&nbsp; दुर्यॊधनं तु वामॊरुः पाणिना परिमार्जति<BR>
&nbsp;<FONT COLOR="GREEN" SIZE="-1">27</FONT>
 किं नु शॊचति भर्तारं पुत्रं चैषा मनस्विनी<BR>
&nbsp;&nbsp;&nbsp;&nbsp; तथा हय अवस्थिता भाति पुत्रं चाप्य अभिवीक्ष्य सा<BR>
&nbsp;<FONT COLOR="GREEN" SIZE="-1">28</FONT>
 सवशिरः पञ्चशाखाभ्याम अभिहत्यायतेक्षणा<BR>
&nbsp;&nbsp;&nbsp;&nbsp; पतत्य उरसि वीरस्य कुरुराजस्य माधव<BR>
&nbsp;<FONT COLOR="GREEN" SIZE="-1">29</FONT>
 पुण्डरीकनिभा भाति पुण्डरीकान्तर परभा<BR>
&nbsp;&nbsp;&nbsp;&nbsp; मुखं विमृज्य पुत्रस्य भर्तुश चैव तपस्विनी<BR>
&nbsp;<FONT COLOR="GREEN" SIZE="-1">30</FONT>
 यदि चाप्य आगमाः सन्ति यदि वा शरुतयस तथा<BR>
&nbsp;&nbsp;&nbsp;&nbsp; धरुवं लॊकान अवाप्तॊ ऽयं नृपॊ बाहुबलार्जितान<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vaiṣampāyana]<BR>
&nbsp;&nbsp;&nbsp;&nbsp;&nbsp; tato duryodhanaṃ dṛṣṭvā gāndhārī śokakarśitā<BR>
&nbsp;&nbsp;&nbsp;&nbsp;&nbsp; sahasā nyapatad bhūmau chinneva kadalī vane<BR>
&nbsp;&nbsp;<FONT COLOR="GREEN" SIZE="-1">2</FONT>
 sā tu labdhvā punaḥ saṃjñāṃ vikruśya ca punaḥ punaḥ<BR>
&nbsp;&nbsp;&nbsp;&nbsp;&nbsp; duryodhanam abhiprekṣya śayānaṃ rudhirokṣitam<BR>
&nbsp;&nbsp;<FONT COLOR="GREEN" SIZE="-1">3</FONT>
 pariṣvajya ca gāndhārī kṛpaṇaṃ paryadevayat<BR>
&nbsp;&nbsp;&nbsp;&nbsp;&nbsp; hāhā putreti gāndhārī vilalāpākulendriyā<BR>
&nbsp;&nbsp;<FONT COLOR="GREEN" SIZE="-1">4</FONT>
 sugūḍha jatru vipulaṃ hāraniṣkaniṣevitam<BR>
&nbsp;&nbsp;&nbsp;&nbsp;&nbsp; vāriṇā netrajenoraḥ siñcantī śokatāpitā<BR>
&nbsp;&nbsp;&nbsp;&nbsp;&nbsp; samīpasthaṃ hṛṣīkeśam idaṃ vacanam abravīt<BR>
&nbsp;&nbsp;<FONT COLOR="GREEN" SIZE="-1">5</FONT>
 upasthite'smin saṃgrāme jñātīnāṃ saṃkṣaye vibho<BR>
&nbsp;&nbsp;&nbsp;&nbsp;&nbsp; mām ayaṃ prāha vārṣṇeya prāñjalir nṛpasattamaḥ<BR>
&nbsp;&nbsp;&nbsp;&nbsp;&nbsp; asmiñ jñātisamuddharṣe jayam ambā bravītu me<BR>
&nbsp;&nbsp;<FONT COLOR="GREEN" SIZE="-1">6</FONT>
 ity ukte jānatī sarvam ahaṃ svaṃ vyasanāgamam<BR>
&nbsp;&nbsp;&nbsp;&nbsp;&nbsp; abruvaṃ puruṣavyāghra yato dharmas tato jayaḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 yathā na yudhyamānas tvaṃ saṃpramuhyasi putraka<BR>
&nbsp;&nbsp;&nbsp;&nbsp;&nbsp; dhruvaṃ śāstrajitāṁl lokān prāptāsy amaravad vibho<BR>
&nbsp;&nbsp;<FONT COLOR="GREEN" SIZE="-1">8</FONT>
 ity evam abruvaṃ pūrvaṃ nainaṃ śocāmi vai prabho<BR>
&nbsp;&nbsp;&nbsp;&nbsp;&nbsp; dhṛtarāṣṭraṃ tu śocāmi kṛpaṇaṃ hatabāndhavam<BR>
&nbsp;&nbsp;<FONT COLOR="GREEN" SIZE="-1">9</FONT>
 amarṣaṇaṃ yudhāṃ śreṣṭhaṃ kṛtāstraṃ yuddhadurmadam<BR>
&nbsp;&nbsp;&nbsp;&nbsp;&nbsp; śayānaṃ vīraśayane paśya mādhava me sutam<BR>
&nbsp;&nbsp;<FONT COLOR="GREEN" SIZE="-1">10</FONT>
 yo 'yaṃ mūrdhāvasiktānām agre yāti paraṃtapaḥ<BR>
&nbsp;&nbsp;&nbsp;&nbsp; so 'yaṃ pāṃsuṣu śete 'dya paśya kālasya paryayam<BR>
&nbsp;<FONT COLOR="GREEN" SIZE="-1">11</FONT>
 dhruvaṃ duryodhano vīro gatiṃ nasulabhāṃ gataḥ<BR>
&nbsp;&nbsp;&nbsp;&nbsp; tathā hy abhimukhaḥ śete śayane vīrasevite<BR>
&nbsp;<FONT COLOR="GREEN" SIZE="-1">12</FONT>
 yaṃ purā paryupāsīnā ramayanti mahīkṣitaḥ<BR>
&nbsp;&nbsp;&nbsp;&nbsp; mahītalasthaṃ nihataṃ gṛdhrās taṃ paryupāsate<BR>
&nbsp;<FONT COLOR="GREEN" SIZE="-1">13</FONT>
 yaṃ purā vyajanair agryair upavījanti yoṣitaḥ<BR>
&nbsp;&nbsp;&nbsp;&nbsp; tam adya pakṣavyajanair upavījanti pakṣiṇaḥ<BR>
&nbsp;<FONT COLOR="GREEN" SIZE="-1">14</FONT>
 eṣa śete mahābāhur balavān satyavikramaḥ<BR>
&nbsp;&nbsp;&nbsp;&nbsp; siṃheneva dvipaḥ saṃkhye bhīmasenena pātitaḥ<BR>
&nbsp;<FONT COLOR="GREEN" SIZE="-1">15</FONT>
 paśya duryodhanaṃ kṛṣṇa śayānaṃ rudhirokṣitam<BR>
&nbsp;&nbsp;&nbsp;&nbsp; nihataṃ bhīmasenena gadām udyamya bhārata<BR>
&nbsp;<FONT COLOR="GREEN" SIZE="-1">16</FONT>
 akṣauhiṇīr mahābāhur daśa caikāṃ ca keśava<BR>
&nbsp;&nbsp;&nbsp;&nbsp; anayad yaḥ purā saṃkhye so 'nayān nidhanaṃ gataḥ<BR>
&nbsp;<FONT COLOR="GREEN" SIZE="-1">17</FONT>
 eṣa duryodhanaḥ śete maheṣvāso mahārathaḥ<BR>
&nbsp;&nbsp;&nbsp;&nbsp; śārdūla iva siṃhena bhīmasenena pātitaḥ<BR>
&nbsp;<FONT COLOR="GREEN" SIZE="-1">18</FONT>
 viduraṃ hy avamanyaiṣa pitaraṃ caiva mandabhāk<BR>
&nbsp;&nbsp;&nbsp;&nbsp; bālo vṛddhāvamānena mando mṛtyuvaśaṃ gataḥ<BR>
&nbsp;<FONT COLOR="GREEN" SIZE="-1">19</FONT>
 niḥsapatnā mahī yasya trayodaśa samāḥ sthitā<BR>
&nbsp;&nbsp;&nbsp;&nbsp; sa śete nihato bhūmau putro me pṛthivīpatiḥ<BR>
&nbsp;<FONT COLOR="GREEN" SIZE="-1">20</FONT>
 apaśyaṃ kṛṣṇa pṛthivīṃ dhārtarāṣṭrānuśāsanāt<BR>
&nbsp;&nbsp;&nbsp;&nbsp; pūrṇāṃ hastigavāśvasya vārṣṇeya na tu tac ciram<BR>
&nbsp;<FONT COLOR="GREEN" SIZE="-1">21</FONT>
 tām evādya mahābāho paśyāmy anyānuśāsanāt<BR>
&nbsp;&nbsp;&nbsp;&nbsp; hīnāṃ hastigavāśvena kiṃ nu jīvāmi mādhava<BR>
&nbsp;<FONT COLOR="GREEN" SIZE="-1">22</FONT>
 idaṃ kṛcchrataraṃ paśya putrasyāpi vadhān mama<BR>
&nbsp;&nbsp;&nbsp;&nbsp; yad imāṃ paryupāsante hatāñ śūrān raṇe striyaḥ<BR>
&nbsp;<FONT COLOR="GREEN" SIZE="-1">23</FONT>
 prakīrṇakeśāṃ suśroṇīṃ duryodhana bhujāṅkagām<BR>
&nbsp;&nbsp;&nbsp;&nbsp; rukmavedī nibhāṃ paśya kṛṣṇa lakṣmaṇamātaram<BR>
&nbsp;<FONT COLOR="GREEN" SIZE="-1">24</FONT>
 nūnam eṣā purā bālā jīvamāne mahābhuje<BR>
&nbsp;&nbsp;&nbsp;&nbsp; bhujāv āśritya ramate subhujasya manasvinī<BR>
&nbsp;<FONT COLOR="GREEN" SIZE="-1">25</FONT>
 kathaṃ tu śatadhā nedaṃ hṛdayaṃ mama dīryate<BR>
&nbsp;&nbsp;&nbsp;&nbsp; paśyantyā nihataṃ putraṃ putreṇa sahitaṃ raṇe<BR>
&nbsp;<FONT COLOR="GREEN" SIZE="-1">26</FONT>
 putraṃ rudhirasaṃsiktam upajighraty aninditā<BR>
&nbsp;&nbsp;&nbsp;&nbsp; duryodhanaṃ tu vāmoruḥ pāṇinā parimārjati<BR>
&nbsp;<FONT COLOR="GREEN" SIZE="-1">27</FONT>
 kiṃ nu śocati bhartāraṃ putraṃ caiṣā manasvinī<BR>
&nbsp;&nbsp;&nbsp;&nbsp; tathā hy avasthitā bhāti putraṃ cāpy abhivīkṣya sā<BR>
&nbsp;<FONT COLOR="GREEN" SIZE="-1">28</FONT>
 svaśiraḥ pañcaśākhābhyām abhihatyāyatekṣaṇā<BR>
&nbsp;&nbsp;&nbsp;&nbsp; pataty urasi vīrasya kururājasya mādhava<BR>
&nbsp;<FONT COLOR="GREEN" SIZE="-1">29</FONT>
 puṇḍarīkanibhā bhāti puṇḍarīkāntara prabhā<BR>
&nbsp;&nbsp;&nbsp;&nbsp; mukhaṃ vimṛjya putrasya bhartuś caiva tapasvinī<BR>
&nbsp;<FONT COLOR="GREEN" SIZE="-1">30</FONT>
 yadi cāpy āgamāḥ santi yadi vā śrutayas tathā<BR>
&nbsp;&nbsp;&nbsp;&nbsp; dhruvaṃ lokān avāpto 'yaṃ nṛpo bāhubalārjitān<BR>
</TD>
</TR>
</TABLE>
<P><HR>
<CENTER>
<A HREF="mbs11018">Next: Chapter 18</A></CENTER>
</BODY>
</HTML>
