<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 24</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3023">Previous</A>&nbsp;
<A HREF="rys3025">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 24
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 avaṣṭabdhadhanuṃ rāmaṃ kruddhaṃ ca ripughātinam<BR>
&nbsp; dadarśāśramam āgamya kharaḥ saha puraḥsaraiḥ<BR>
&nbsp;<FONT COLOR="GREEN" SIZE="-1">2</FONT>
 taṃ dṛṣṭvā saguṇaṃ cāpam udyamya kharaniḥsvanam<BR>
&nbsp; rāmasyābhimukhaṃ sūtaṃ codyatām ity acodayat<BR>
&nbsp;<FONT COLOR="GREEN" SIZE="-1">3</FONT>
 sa kharasyājñayā sūtas turagān samacodayat<BR>
&nbsp; yatra rāmo mahābāhur eko dhunvan dhanuḥ sthitaḥ<BR>
&nbsp;<FONT COLOR="GREEN" SIZE="-1">4</FONT>
 taṃ tu niṣpatitaṃ dṛṣṭvā sarve te rajanīcarāḥ<BR>
&nbsp; nardamānā mahānādaṃ sacivāḥ paryavārayan<BR>
&nbsp;<FONT COLOR="GREEN" SIZE="-1">5</FONT>
 sa teṣāṃ yātudhānānāṃ madhye rato gataḥ kharaḥ<BR>
&nbsp; babhūva madhye tārāṇāṃ lohitāṅga ivoditaḥ<BR>
&nbsp;<FONT COLOR="GREEN" SIZE="-1">6</FONT>
 tatas taṃ bhīmadhanvānaṃ kruddhāḥ sarve niśācarāḥ<BR>
&nbsp; rāmaṃ nānāvidhaiḥ śastrair abhyavarṣanta durjayam<BR>
&nbsp;<FONT COLOR="GREEN" SIZE="-1">7</FONT>
 mudgarair āyasaiḥ śūlaiḥ prāsaiḥ khaḍgaiḥ paraśvadhaiḥ<BR>
&nbsp; rākṣasāḥ samare rāmaṃ nijaghnū roṣatatparāḥ<BR>
&nbsp;<FONT COLOR="GREEN" SIZE="-1">8</FONT>
 te balāhakasaṃkāśā mahānādā mahābalāḥ<BR>
&nbsp; abhyadhāvanta kākutsthaṃ rāmaṃ yuddhe jighāṃsavaḥ<BR>
&nbsp;<FONT COLOR="GREEN" SIZE="-1">9</FONT>
 te rāme śaravarṣāṇi vyasṛjan rakṣasāṃ guṇāḥ<BR>
&nbsp; śailendram iva dhārābhir varṣamāṇā mahādhanāḥ<BR>
&nbsp;<FONT COLOR="GREEN" SIZE="-1">10</FONT>
 sa taiḥ parivṛto ghorai rāghavo rakṣasāṃ gaṇaiḥ<BR>
&nbsp;&nbsp; tithiṣv iva mahādevo vṛtaḥ pāriṣadāṃ gaṇaiḥ<BR>
<FONT COLOR="GREEN" SIZE="-1">11</FONT>
 tāni muktāni śastrāṇi yātudhānaiḥ sa rāghavaḥ<BR>
&nbsp;&nbsp; pratijagrāha viśikhair nadyoghān iva sāgaraḥ<BR>
<FONT COLOR="GREEN" SIZE="-1">12</FONT>
 sa taiḥ praharaṇair ghorair bhinnagātro na vivyathe<BR>
&nbsp;&nbsp; rāmaḥ pradīptair bahubhir vajrair iva mahācalaḥ<BR>
<FONT COLOR="GREEN" SIZE="-1">13</FONT>
 sa viddhaḥ kṣatajādigdhaḥ sarvagātreṣu rāghavaḥ<BR>
&nbsp;&nbsp; babhūva rāmaḥ saṃdhyābhrair divākara ivāvṛtaḥ<BR>
<FONT COLOR="GREEN" SIZE="-1">14</FONT>
 viṣedur devagandharvāḥ siddhāś ca paramarṣayaḥ<BR>
&nbsp;&nbsp; ekaṃ sahastrair bahubhis tadā dṛṣṭvā samāvṛtam<BR>
<FONT COLOR="GREEN" SIZE="-1">15</FONT>
 tato rāmaḥ susaṃkruddho maṇḍalīkṛtakārmukaḥ<BR>
&nbsp;&nbsp; sasarja niśitān bāṇāñ śataśo 'tha sahasraśaḥ<BR>
<FONT COLOR="GREEN" SIZE="-1">16</FONT>
 durāvārān durviṣahān kālapāśopamān raṇe<BR>
&nbsp;&nbsp; mumoca līlayā rāmaḥ kaṅkapatrān ajihmagān<BR>
<FONT COLOR="GREEN" SIZE="-1">17</FONT>
 te śarāḥ śatrusainyeṣu muktā rāmeṇa līlayā<BR>
&nbsp;&nbsp; ādadū rakṣasāṃ prāṇān pāśāḥ kālakṛtā iva<BR>
<FONT COLOR="GREEN" SIZE="-1">18</FONT>
 bhittvā rākṣasadehāṃs tāṃs te śarā rudhirāplutāḥ<BR>
&nbsp;&nbsp; antarikṣagatā rejur dīptāgnisamatejasaḥ<BR>
<FONT COLOR="GREEN" SIZE="-1">19</FONT>
 asaṃkhyeyās tu rāmasya sāyakāś cāpamaṇḍalāt<BR>
&nbsp;&nbsp; viniṣpetur atīvogrā rakṣaḥ prāṇāpahāriṇaḥ<BR>
<FONT COLOR="GREEN" SIZE="-1">20</FONT>
 tair dhanūṃṣi dhvajāgrāṇi varmāṇi ca śirāṃsi ca<BR>
&nbsp;&nbsp; bahūn sahastābharaṇān ūrūn karikaropamān<BR>
<FONT COLOR="GREEN" SIZE="-1">21</FONT>
 tato nālīkanārācais tīkṣṇāgraiś ca vikarṇibhiḥ<BR>
&nbsp;&nbsp; bhīmam ārtasvaraṃ cakrur bhidyamānā niśācarāḥ<BR>
<FONT COLOR="GREEN" SIZE="-1">22</FONT>
 tat sainyaṃ niśitair bāṇair arditaṃ marmabhedibhiḥ<BR>
&nbsp;&nbsp; rāmeṇa na sukhaṃ lebhe śuṣkaṃ vanam ivāgninā<BR>
<FONT COLOR="GREEN" SIZE="-1">23</FONT>
 ke cid bhīmabalāḥ śūrāḥ śūlān khaḍgān paraśvadhān<BR>
&nbsp;&nbsp; cikṣipuḥ paramakruddhā rāmāya rajanīcarāḥ<BR>
<FONT COLOR="GREEN" SIZE="-1">24</FONT>
 tāni bāṇair mahābāhuḥ śastrāṇy āvārya rāghavaḥ<BR>
&nbsp;&nbsp; jahāra samare prāṇāṃś ciccheda ca śirodharān<BR>
<FONT COLOR="GREEN" SIZE="-1">25</FONT>
 avaśiṣṭāś ca ye tatra viṣaṇṇāś ca niśācarāḥ<BR>
&nbsp;&nbsp; kharam evābhyadhāvanta śaraṇārthaṃ śarārditāḥ<BR>
<FONT COLOR="GREEN" SIZE="-1">26</FONT>
 tān sarvān punar ādāya samāśvāsya ca dūṣaṇaḥ<BR>
&nbsp;&nbsp; abhyadhāvata kākutsthaṃ kruddho rudram ivāntakaḥ<BR>
<FONT COLOR="GREEN" SIZE="-1">27</FONT>
 nivṛttās tu punaḥ sarve dūṣaṇāśrayanirbhayāḥ<BR>
&nbsp;&nbsp; rāmam evābhyadhāvanta sālatālaśilāyudhāḥ<BR>
<FONT COLOR="GREEN" SIZE="-1">28</FONT>
 tad babhūvādbhutaṃ yuddhaṃ tumulaṃ romaharṣaṇam<BR>
&nbsp;&nbsp; rāmasyāsya mahāghoraṃ punas teṣāṃ ca rakṣasām<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अवष्टब्धधनुं रामं करुद्धं च रिपुघातिनम<BR>
&nbsp; ददर्शाश्रमम आगम्य खरः सह पुरःसरैः<BR>
&nbsp;<FONT COLOR="GREEN" SIZE="-1">2</FONT>
 तं दृष्ट्वा सगुणं चापम उद्यम्य खरनिःस्वनम<BR>
&nbsp; रामस्याभिमुखं सूतं चॊद्यताम इत्य अचॊदयत<BR>
&nbsp;<FONT COLOR="GREEN" SIZE="-1">3</FONT>
 स खरस्याज्ञया सूतस तुरगान समचॊदयत<BR>
&nbsp; यत्र रामॊ महाबाहुर एकॊ धुन्वन धनुः सथितः<BR>
&nbsp;<FONT COLOR="GREEN" SIZE="-1">4</FONT>
 तं तु निष्पतितं दृष्ट्वा सर्वे ते रजनीचराः<BR>
&nbsp; नर्दमाना महानादं सचिवाः पर्यवारयन<BR>
&nbsp;<FONT COLOR="GREEN" SIZE="-1">5</FONT>
 स तेषां यातुधानानां मध्ये रतॊ गतः खरः<BR>
&nbsp; बभूव मध्ये ताराणां लॊहिताङ्ग इवॊदितः<BR>
&nbsp;<FONT COLOR="GREEN" SIZE="-1">6</FONT>
 ततस तं भीमधन्वानं करुद्धाः सर्वे निशाचराः<BR>
&nbsp; रामं नानाविधैः शस्त्रैर अभ्यवर्षन्त दुर्जयम<BR>
&nbsp;<FONT COLOR="GREEN" SIZE="-1">7</FONT>
 मुद्गरैर आयसैः शूलैः परासैः खड्गैः परश्वधैः<BR>
&nbsp; राक्षसाः समरे रामं निजघ्नू रॊषतत्पराः<BR>
&nbsp;<FONT COLOR="GREEN" SIZE="-1">8</FONT>
 ते बलाहकसंकाशा महानादा महाबलाः<BR>
&nbsp; अभ्यधावन्त काकुत्स्थं रामं युद्धे जिघांसवः<BR>
&nbsp;<FONT COLOR="GREEN" SIZE="-1">9</FONT>
 ते रामे शरवर्षाणि वयसृजन रक्षसां गुणाः<BR>
&nbsp; शैलेन्द्रम इव धाराभिर वर्षमाणा महाधनाः<BR>
&nbsp;<FONT COLOR="GREEN" SIZE="-1">10</FONT>
 स तैः परिवृतॊ घॊरै राघवॊ रक्षसां गणैः<BR>
&nbsp;&nbsp; तिथिष्व इव महादेवॊ वृतः पारिषदां गणैः<BR>
<FONT COLOR="GREEN" SIZE="-1">11</FONT>
 तानि मुक्तानि शस्त्राणि यातुधानैः स राघवः<BR>
&nbsp;&nbsp; परतिजग्राह विशिखैर नद्यॊघान इव सागरः<BR>
<FONT COLOR="GREEN" SIZE="-1">12</FONT>
 स तैः परहरणैर घॊरैर भिन्नगात्रॊ न विव्यथे<BR>
&nbsp;&nbsp; रामः परदीप्तैर बहुभिर वज्रैर इव महाचलः<BR>
<FONT COLOR="GREEN" SIZE="-1">13</FONT>
 स विद्धः कषतजादिग्धः सर्वगात्रेषु राघवः<BR>
&nbsp;&nbsp; बभूव रामः संध्याभ्रैर दिवाकर इवावृतः<BR>
<FONT COLOR="GREEN" SIZE="-1">14</FONT>
 विषेदुर देवगन्धर्वाः सिद्धाश च परमर्षयः<BR>
&nbsp;&nbsp; एकं सहस्त्रैर बहुभिस तदा दृष्ट्वा समावृतम<BR>
<FONT COLOR="GREEN" SIZE="-1">15</FONT>
 ततॊ रामः सुसंक्रुद्धॊ मण्डलीकृतकार्मुकः<BR>
&nbsp;&nbsp; ससर्ज निशितान बाणाञ शतशॊ ऽथ सहस्रशः<BR>
<FONT COLOR="GREEN" SIZE="-1">16</FONT>
 दुरावारान दुर्विषहान कालपाशॊपमान रणे<BR>
&nbsp;&nbsp; मुमॊच लीलया रामः कङ्कपत्रान अजिह्मगान<BR>
<FONT COLOR="GREEN" SIZE="-1">17</FONT>
 ते शराः शत्रुसैन्येषु मुक्ता रामेण लीलया<BR>
&nbsp;&nbsp; आददू रक्षसां पराणान पाशाः कालकृता इव<BR>
<FONT COLOR="GREEN" SIZE="-1">18</FONT>
 भित्त्वा राक्षसदेहांस तांस ते शरा रुधिराप्लुताः<BR>
&nbsp;&nbsp; अन्तरिक्षगता रेजुर दीप्ताग्निसमतेजसः<BR>
<FONT COLOR="GREEN" SIZE="-1">19</FONT>
 असंख्येयास तु रामस्य सायकाश चापमण्डलात<BR>
&nbsp;&nbsp; विनिष्पेतुर अतीवॊग्रा रक्षः पराणापहारिणः<BR>
<FONT COLOR="GREEN" SIZE="-1">20</FONT>
 तैर धनूंषि धवजाग्राणि वर्माणि च शिरांसि च<BR>
&nbsp;&nbsp; बहून सहस्ताभरणान ऊरून करिकरॊपमान<BR>
<FONT COLOR="GREEN" SIZE="-1">21</FONT>
 ततॊ नालीकनाराचैस तीक्ष्णाग्रैश च विकर्णिभिः<BR>
&nbsp;&nbsp; भीमम आर्तस्वरं चक्रुर भिद्यमाना निशाचराः<BR>
<FONT COLOR="GREEN" SIZE="-1">22</FONT>
 तत सैन्यं निशितैर बाणैर अर्दितं मर्मभेदिभिः<BR>
&nbsp;&nbsp; रामेण न सुखं लेभे शुष्कं वनम इवाग्निना<BR>
<FONT COLOR="GREEN" SIZE="-1">23</FONT>
 के चिद भीमबलाः शूराः शूलान खड्गान परश्वधान<BR>
&nbsp;&nbsp; चिक्षिपुः परमक्रुद्धा रामाय रजनीचराः<BR>
<FONT COLOR="GREEN" SIZE="-1">24</FONT>
 तानि बाणैर महाबाहुः शस्त्राण्य आवार्य राघवः<BR>
&nbsp;&nbsp; जहार समरे पराणांश चिच्छेद च शिरॊधरान<BR>
<FONT COLOR="GREEN" SIZE="-1">25</FONT>
 अवशिष्टाश च ये तत्र विषण्णाश च निशाचराः<BR>
&nbsp;&nbsp; खरम एवाभ्यधावन्त शरणार्थं शरार्दिताः<BR>
<FONT COLOR="GREEN" SIZE="-1">26</FONT>
 तान सर्वान पुनर आदाय समाश्वास्य च दूषणः<BR>
&nbsp;&nbsp; अभ्यधावत काकुत्स्थं करुद्धॊ रुद्रम इवान्तकः<BR>
<FONT COLOR="GREEN" SIZE="-1">27</FONT>
 निवृत्तास तु पुनः सर्वे दूषणाश्रयनिर्भयाः<BR>
&nbsp;&nbsp; रामम एवाभ्यधावन्त सालतालशिलायुधाः<BR>
<FONT COLOR="GREEN" SIZE="-1">28</FONT>
 तद बभूवाद्भुतं युद्धं तुमुलं रॊमहर्षणम<BR>
&nbsp;&nbsp; रामस्यास्य महाघॊरं पुनस तेषां च रक्षसाम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3025">Next: Chapter 25</A></CENTER>
</div>
</BODY>
</HTML>
