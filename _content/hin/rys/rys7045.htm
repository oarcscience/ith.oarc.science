<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 45</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7044.htm">Previous</A>&nbsp;
<A HREF="rys7046.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 45
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tato rajanyāṃ vyuṣṭāyāṃ lakṣmaṇo dīnacetanaḥ<BR>
&nbsp; sumantram abravīd vākyaṃ mukhena pariśuṣyatā<BR>
&nbsp;<FONT COLOR="GREEN" SIZE="-1">2</FONT>
 sārathe turagāñ śīghraṃ yojayasva rathottame<BR>
&nbsp; svāstīrṇaṃ rājabhavanāt sītāyāś cāsanaṃ śubham<BR>
&nbsp;<FONT COLOR="GREEN" SIZE="-1">3</FONT>
 sītā hi rājabhavanād āśramaṃ puṇyakarmaṇām<BR>
&nbsp; mayā netā maharṣīṇāṃ śīghram ānīyatāṃ rathaḥ<BR>
&nbsp;<FONT COLOR="GREEN" SIZE="-1">4</FONT>
 sumantras tu tathety uktvā yuktaṃ paramavājibhiḥ<BR>
&nbsp; rathaṃ suruciraprakhyaṃ svāstīrṇaṃ sukhaśayyayā<BR>
&nbsp;<FONT COLOR="GREEN" SIZE="-1">5</FONT>
 ādāyovāca saumitriṃ mitrāṇāṃ harṣavardhanam<BR>
&nbsp; ratho 'yaṃ samanuprāpto yat kāryaṃ kriyatāṃ prabho<BR>
&nbsp;<FONT COLOR="GREEN" SIZE="-1">6</FONT>
 evam uktaḥ sumantreṇa rājaveśma sa lakṣmaṇaḥ<BR>
&nbsp; praviśya sītām āsādya vyājahāra nararṣabhaḥ<BR>
&nbsp;<FONT COLOR="GREEN" SIZE="-1">7</FONT>
 gaṅgātīre mayā devi munīnām āśrame śubhe<BR>
&nbsp; śīghraṃ gatvopaneyāsi śāsanāt pārthivasya naḥ<BR>
&nbsp;<FONT COLOR="GREEN" SIZE="-1">8</FONT>
 evam uktā tu vaidehī lakṣmaṇena mahātmanā<BR>
&nbsp; praharṣam atulaṃ lebhe gamanaṃ cābhyarocayat<BR>
&nbsp;<FONT COLOR="GREEN" SIZE="-1">9</FONT>
 vāsāṃsi ca mahārhāṇi ratnāni vividhāni ca<BR>
&nbsp; gṛhītvā tāni vaidehī gamanāyopacakrame<BR>
&nbsp;<FONT COLOR="GREEN" SIZE="-1">10</FONT>
 imāni munipatnīnāṃ dāsyāmy ābharaṇāny aham<BR>
&nbsp;&nbsp; saumitris tu tathety uktvā ratham āropya maithilīm<BR>
&nbsp;&nbsp; prayayau śīghraturago rāmasyājñām anusmaran<BR>
<FONT COLOR="GREEN" SIZE="-1">11</FONT>
 abravīc ca tadā sītā lakṣmaṇaṃ lakṣmivardhanam<BR>
&nbsp;&nbsp; aśubhāni bahūny adya paśyāmi raghunandana<BR>
<FONT COLOR="GREEN" SIZE="-1">12</FONT>
 nayanaṃ me sphuraty adya gātrotkampaś ca jāyate<BR>
&nbsp;&nbsp; hṛdayaṃ caiva saumitre asvastham iva lakṣaye<BR>
<FONT COLOR="GREEN" SIZE="-1">13</FONT>
 autsukyaṃ paramaṃ cāpi adhṛtiś ca parā mama<BR>
&nbsp;&nbsp; śūnyām iva ca paśyāmi pṛthivīṃ pṛthulocana<BR>
<FONT COLOR="GREEN" SIZE="-1">14</FONT>
 api svasti bhavet tasya bhrātus te bhrātṛbhiḥ saha<BR>
&nbsp;&nbsp; śvaśrūṇāṃ caiva me vīra sarvāsām aviśeṣataḥ<BR>
<FONT COLOR="GREEN" SIZE="-1">15</FONT>
 pure janapade caiva kuśalaṃ prāṇinām api<BR>
&nbsp;&nbsp; ity añjalikṛtā sītā devatā abhyayācata<BR>
<FONT COLOR="GREEN" SIZE="-1">16</FONT>
 lakṣmaṇo 'rthaṃ tu taṃ śrutvā śirasā vandya maithilīm<BR>
&nbsp;&nbsp; śivam ity abravīd dhṛṣṭo hṛdayena viśuṣyatā<BR>
<FONT COLOR="GREEN" SIZE="-1">17</FONT>
 tato vāsam upāgamya gomatītīra āśrame<BR>
&nbsp;&nbsp; prabhāte punar utthāya saumitriḥ sūtam abravīt<BR>
<FONT COLOR="GREEN" SIZE="-1">18</FONT>
 yojayasva rathaṃ śīghram adya bhāgīrathī jalam<BR>
&nbsp;&nbsp; śirasā dhārayiṣyāmi tryambakaḥ parvate yathā<BR>
<FONT COLOR="GREEN" SIZE="-1">19</FONT>
 so 'śvān vicārayitvāśu rathe yuktvā manojavān<BR>
&nbsp;&nbsp; ārohasveti vaidehīṃ sūtaḥ prāñjalir abravīt<BR>
<FONT COLOR="GREEN" SIZE="-1">20</FONT>
 sā tu sūtasya vacanād āruroha rathottamam<BR>
&nbsp;&nbsp; sītā saumitriṇā sārdhaṃ sumitreṇa ca dhīmatā<BR>
<FONT COLOR="GREEN" SIZE="-1">21</FONT>
 athārdhadivasaṃ gatvā bhāgīrathyā jalāśayam<BR>
&nbsp;&nbsp; nirīkṣya lakṣmaṇo dīnaḥ praruroda mahāsvanam<BR>
<FONT COLOR="GREEN" SIZE="-1">22</FONT>
 sītā tu paramāyattā dṛṣṭvā lakṣmaṇam āturam<BR>
&nbsp;&nbsp; uvāca vākyaṃ dharmajña kim idaṃ rudyate tvayā<BR>
<FONT COLOR="GREEN" SIZE="-1">23</FONT>
 jāhvanī tīram āsādya cirābhilaṣitaṃ mama<BR>
&nbsp;&nbsp; harṣakāle kim arthaṃ māṃ viṣādayasi lakṣmaṇa<BR>
<FONT COLOR="GREEN" SIZE="-1">24</FONT>
 nityaṃ tvaṃ rāmapādeṣu vartase puruṣarṣabha<BR>
&nbsp;&nbsp; kac cid vinā kṛtas tena dvirātre śokam āgataḥ<BR>
<FONT COLOR="GREEN" SIZE="-1">25</FONT>
 mamāpi dayito rāmo jīvitenāpi lakṣmaṇa<BR>
&nbsp;&nbsp; na cāham evaṃ śocāmi maivaṃ tvaṃ bāliśo bhava<BR>
<FONT COLOR="GREEN" SIZE="-1">26</FONT>
 tārayasva ca māṃ gaṅgāṃ darśayasva ca tāpasān<BR>
&nbsp;&nbsp; tato dhanāni vāsāṃsi dāsyāmy ābharaṇāni ca<BR>
<FONT COLOR="GREEN" SIZE="-1">27</FONT>
 tataḥ kṛtvā maharṣīṇāṃ yathārham abhivādanam<BR>
&nbsp;&nbsp; tatra caikāṃ niśām uṣya yāsyāmas tāṃ purīṃ punaḥ<BR>
<FONT COLOR="GREEN" SIZE="-1">28</FONT>
 tasyās tad vacanaṃ śrutvā pramṛjya nayane śubhe<BR>
&nbsp;&nbsp; titīrṣur lakṣmaṇo gaṅgāṃ śubhāṃ nāvam upāharat<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततॊ रजन्यां वयुष्टायां लक्ष्मणॊ दीनचेतनः<BR>
&nbsp; सुमन्त्रम अब्रवीद वाक्यं मुखेन परिशुष्यता<BR>
&nbsp;<FONT COLOR="GREEN" SIZE="-1">2</FONT>
 सारथे तुरगाञ शीघ्रं यॊजयस्व रथॊत्तमे<BR>
&nbsp; सवास्तीर्णं राजभवनात सीतायाश चासनं शुभम<BR>
&nbsp;<FONT COLOR="GREEN" SIZE="-1">3</FONT>
 सीता हि राजभवनाद आश्रमं पुण्यकर्मणाम<BR>
&nbsp; मया नेता महर्षीणां शीघ्रम आनीयतां रथः<BR>
&nbsp;<FONT COLOR="GREEN" SIZE="-1">4</FONT>
 सुमन्त्रस तु तथेत्य उक्त्वा युक्तं परमवाजिभिः<BR>
&nbsp; रथं सुरुचिरप्रख्यं सवास्तीर्णं सुखशय्यया<BR>
&nbsp;<FONT COLOR="GREEN" SIZE="-1">5</FONT>
 आदायॊवाच सौमित्रिं मित्राणां हर्षवर्धनम<BR>
&nbsp; रथॊ ऽयं समनुप्राप्तॊ यत कार्यं करियतां परभॊ<BR>
&nbsp;<FONT COLOR="GREEN" SIZE="-1">6</FONT>
 एवम उक्तः सुमन्त्रेण राजवेश्म स लक्ष्मणः<BR>
&nbsp; परविश्य सीताम आसाद्य वयाजहार नरर्षभः<BR>
&nbsp;<FONT COLOR="GREEN" SIZE="-1">7</FONT>
 गङ्गातीरे मया देवि मुनीनाम आश्रमे शुभे<BR>
&nbsp; शीघ्रं गत्वॊपनेयासि शासनात पार्थिवस्य नः<BR>
&nbsp;<FONT COLOR="GREEN" SIZE="-1">8</FONT>
 एवम उक्ता तु वैदेही लक्ष्मणेन महात्मना<BR>
&nbsp; परहर्षम अतुलं लेभे गमनं चाभ्यरॊचयत<BR>
&nbsp;<FONT COLOR="GREEN" SIZE="-1">9</FONT>
 वासांसि च महार्हाणि रत्नानि विविधानि च<BR>
&nbsp; गृहीत्वा तानि वैदेही गमनायॊपचक्रमे<BR>
&nbsp;<FONT COLOR="GREEN" SIZE="-1">10</FONT>
 इमानि मुनिपत्नीनां दास्याम्य आभरणान्य अहम<BR>
&nbsp;&nbsp; सौमित्रिस तु तथेत्य उक्त्वा रथम आरॊप्य मैथिलीम<BR>
&nbsp;&nbsp; परययौ शीघ्रतुरगॊ रामस्याज्ञाम अनुस्मरन<BR>
<FONT COLOR="GREEN" SIZE="-1">11</FONT>
 अब्रवीच च तदा सीता लक्ष्मणं लक्ष्मिवर्धनम<BR>
&nbsp;&nbsp; अशुभानि बहून्य अद्य पश्यामि रघुनन्दन<BR>
<FONT COLOR="GREEN" SIZE="-1">12</FONT>
 नयनं मे सफुरत्य अद्य गात्रॊत्कम्पश च जायते<BR>
&nbsp;&nbsp; हृदयं चैव सौमित्रे अस्वस्थम इव लक्षये<BR>
<FONT COLOR="GREEN" SIZE="-1">13</FONT>
 औत्सुक्यं परमं चापि अधृतिश च परा मम<BR>
&nbsp;&nbsp; शून्याम इव च पश्यामि पृथिवीं पृथुलॊचन<BR>
<FONT COLOR="GREEN" SIZE="-1">14</FONT>
 अपि सवस्ति भवेत तस्य भरातुस ते भरातृभिः सह<BR>
&nbsp;&nbsp; शवश्रूणां चैव मे वीर सर्वासाम अविशेषतः<BR>
<FONT COLOR="GREEN" SIZE="-1">15</FONT>
 पुरे जनपदे चैव कुशलं पराणिनाम अपि<BR>
&nbsp;&nbsp; इत्य अञ्जलिकृता सीता देवता अभ्ययाचत<BR>
<FONT COLOR="GREEN" SIZE="-1">16</FONT>
 लक्ष्मणॊ ऽरथं तु तं शरुत्वा शिरसा वन्द्य मैथिलीम<BR>
&nbsp;&nbsp; शिवम इत्य अब्रवीद धृष्टॊ हृदयेन विशुष्यता<BR>
<FONT COLOR="GREEN" SIZE="-1">17</FONT>
 ततॊ वासम उपागम्य गॊमतीतीर आश्रमे<BR>
&nbsp;&nbsp; परभाते पुनर उत्थाय सौमित्रिः सूतम अब्रवीत<BR>
<FONT COLOR="GREEN" SIZE="-1">18</FONT>
 यॊजयस्व रथं शीघ्रम अद्य भागीरथी जलम<BR>
&nbsp;&nbsp; शिरसा धारयिष्यामि तर्यम्बकः पर्वते यथा<BR>
<FONT COLOR="GREEN" SIZE="-1">19</FONT>
 सॊ ऽशवान विचारयित्वाशु रथे युक्त्वा मनॊजवान<BR>
&nbsp;&nbsp; आरॊहस्वेति वैदेहीं सूतः पराञ्जलिर अब्रवीत<BR>
<FONT COLOR="GREEN" SIZE="-1">20</FONT>
 सा तु सूतस्य वचनाद आरुरॊह रथॊत्तमम<BR>
&nbsp;&nbsp; सीता सौमित्रिणा सार्धं सुमित्रेण च धीमता<BR>
<FONT COLOR="GREEN" SIZE="-1">21</FONT>
 अथार्धदिवसं गत्वा भागीरथ्या जलाशयम<BR>
&nbsp;&nbsp; निरीक्ष्य लक्ष्मणॊ दीनः पररुरॊद महास्वनम<BR>
<FONT COLOR="GREEN" SIZE="-1">22</FONT>
 सीता तु परमायत्ता दृष्ट्वा लक्ष्मणम आतुरम<BR>
&nbsp;&nbsp; उवाच वाक्यं धर्मज्ञ किम इदं रुद्यते तवया<BR>
<FONT COLOR="GREEN" SIZE="-1">23</FONT>
 जाह्वनी तीरम आसाद्य चिराभिलषितं मम<BR>
&nbsp;&nbsp; हर्षकाले किम अर्थं मां विषादयसि लक्ष्मण<BR>
<FONT COLOR="GREEN" SIZE="-1">24</FONT>
 नित्यं तवं रामपादेषु वर्तसे पुरुषर्षभ<BR>
&nbsp;&nbsp; कच चिद विना कृतस तेन दविरात्रे शॊकम आगतः<BR>
<FONT COLOR="GREEN" SIZE="-1">25</FONT>
 ममापि दयितॊ रामॊ जीवितेनापि लक्ष्मण<BR>
&nbsp;&nbsp; न चाहम एवं शॊचामि मैवं तवं बालिशॊ भव<BR>
<FONT COLOR="GREEN" SIZE="-1">26</FONT>
 तारयस्व च मां गङ्गां दर्शयस्व च तापसान<BR>
&nbsp;&nbsp; ततॊ धनानि वासांसि दास्याम्य आभरणानि च<BR>
<FONT COLOR="GREEN" SIZE="-1">27</FONT>
 ततः कृत्वा महर्षीणां यथार्हम अभिवादनम<BR>
&nbsp;&nbsp; तत्र चैकां निशाम उष्य यास्यामस तां पुरीं पुनः<BR>
<FONT COLOR="GREEN" SIZE="-1">28</FONT>
 तस्यास तद वचनं शरुत्वा परमृज्य नयने शुभे<BR>
&nbsp;&nbsp; तितीर्षुर लक्ष्मणॊ गङ्गां शुभां नावम उपाहरत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7046.htm">Next: Chapter 46</A></CENTER>
</div>
</BODY>
</HTML>
