<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 51</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi01">Book 1 Index</A><BR>
&nbsp;
<A HREF="rys1050">Previous</A>&nbsp;
<A HREF="rys1052">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 51
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa dṛṣṭvā paramaprīto viśvāmitro mahābalaḥ<BR>
&nbsp; praṇato vinayād vīro vasiṣṭhaṃ japatāṃ varam<BR>
&nbsp;<FONT COLOR="GREEN" SIZE="-1">2</FONT>
 svāgataṃ tava cety ukto vasiṣṭhena mahātmanā<BR>
&nbsp; āsanaṃ cāsya bhagavān vasiṣṭho vyādideśa ha<BR>
&nbsp;<FONT COLOR="GREEN" SIZE="-1">3</FONT>
 upaviṣṭāya ca tadā viśvāmitrāya dhīmate<BR>
&nbsp; yathānyāyaṃ munivaraḥ phalamūlam upāharat<BR>
&nbsp;<FONT COLOR="GREEN" SIZE="-1">4</FONT>
 pratigṛhya ca tāṃ pūjāṃ vasiṣṭhād rājasattamaḥ<BR>
&nbsp; tapo'gnihotraśiṣyeṣu kuśalaṃ paryapṛcchata<BR>
&nbsp;<FONT COLOR="GREEN" SIZE="-1">5</FONT>
 viśvāmitro mahātejā vanaspatigaṇe tathā<BR>
&nbsp; sarvatra kuśalaṃ cāha vasiṣṭho rājasattamam<BR>
&nbsp;<FONT COLOR="GREEN" SIZE="-1">6</FONT>
 sukhopaviṣṭaṃ rājānaṃ viśvāmitraṃ mahātapāḥ<BR>
&nbsp; papraccha japatāṃ śreṣṭho vasiṣṭho brahmaṇaḥ sutaḥ<BR>
&nbsp;<FONT COLOR="GREEN" SIZE="-1">7</FONT>
 kac cit te kuśalaṃ rājan kac cid dharmeṇa rañjayan<BR>
&nbsp; prajāḥ pālayase rājan rājavṛttena dhārmika<BR>
&nbsp;<FONT COLOR="GREEN" SIZE="-1">8</FONT>
 kac cit te subhṛtā bhṛtyāḥ kac cit tiṣṭhanti śāsane<BR>
&nbsp; kac cit te vijitāḥ sarve ripavo ripusūdana<BR>
&nbsp;<FONT COLOR="GREEN" SIZE="-1">9</FONT>
 kac cid bale ca kośe ca mitreṣu ca paraṃtapa<BR>
&nbsp; kuśalaṃ te naravyāghra putrapautre tathānagha<BR>
&nbsp;<FONT COLOR="GREEN" SIZE="-1">10</FONT>
 sarvatra kuśalaṃ rājā vasiṣṭhaṃ pratyudāharat<BR>
&nbsp;&nbsp; viśvāmitro mahātejā vasiṣṭhaṃ vinayānvitaḥ<BR>
<FONT COLOR="GREEN" SIZE="-1">11</FONT>
 kṛtvobhau suciraṃ kālaṃ dharmiṣṭhau tāḥ kathāḥ śubhāḥ<BR>
&nbsp;&nbsp; mudā paramayā yuktau prīyetāṃ tau parasparam<BR>
<FONT COLOR="GREEN" SIZE="-1">12</FONT>
 tato vasiṣṭho bhagavān kathānte raghunandana<BR>
&nbsp;&nbsp; viśvāmitram idaṃ vākyam uvāca prahasann iva<BR>
<FONT COLOR="GREEN" SIZE="-1">13</FONT>
 ātithyaṃ kartum icchāmi balasyāsya mahābala<BR>
&nbsp;&nbsp; tava caivāprameyasya yathārhaṃ saṃpratīccha me<BR>
<FONT COLOR="GREEN" SIZE="-1">14</FONT>
 satkriyāṃ tu bhavān etāṃ pratīcchatu mayodyatām<BR>
&nbsp;&nbsp; rājaṃs tvam atithiśreṣṭhaḥ pūjanīyaḥ prayatnataḥ<BR>
<FONT COLOR="GREEN" SIZE="-1">15</FONT>
 evam ukto vasiṣṭhena viśvāmitro mahāmatiḥ<BR>
&nbsp;&nbsp; kṛtam ity abravīd rājā pūjāvākyena me tvayā<BR>
<FONT COLOR="GREEN" SIZE="-1">16</FONT>
 phalamūlena bhagavan vidyate yat tavāśrame<BR>
&nbsp;&nbsp; pādyenācamanīyena bhagavaddarśanena ca<BR>
<FONT COLOR="GREEN" SIZE="-1">17</FONT>
 sarvathā ca mahāprājña pūjārheṇa supūjitaḥ<BR>
&nbsp;&nbsp; gamiṣyāmi namas te 'stu maitreṇekṣasva cakṣuṣā<BR>
<FONT COLOR="GREEN" SIZE="-1">18</FONT>
 evaṃ bruvantaṃ rājānaṃ vasiṣṭhaḥ punar eva hi<BR>
&nbsp;&nbsp; nyamantrayata dharmātmā punaḥ punar udāradhīḥ<BR>
<FONT COLOR="GREEN" SIZE="-1">19</FONT>
 bāḍham ity eva gādheyo vasiṣṭhaṃ pratyuvāca ha<BR>
&nbsp;&nbsp; yathā priyaṃ bhagavatas tathāstu munisattama<BR>
<FONT COLOR="GREEN" SIZE="-1">20</FONT>
 evam ukto mahātejā vasiṣṭho japatāṃ varaḥ<BR>
&nbsp;&nbsp; ājuhāva tataḥ prītaḥ kalmāṣīṃ dhūtakalmaṣaḥ<BR>
<FONT COLOR="GREEN" SIZE="-1">21</FONT>
 ehy ehi śabale kṣipraṃ śṛṇu cāpi vaco mama<BR>
&nbsp;&nbsp; sabalasyāsya rājarṣeḥ kartuṃ vyavasito 'smy aham<BR>
&nbsp;&nbsp; bhojanena mahārheṇa satkāraṃ saṃvidhatsva me<BR>
<FONT COLOR="GREEN" SIZE="-1">22</FONT>
 yasya yasya yathākāmaṃ ṣaḍraseṣv abhipūjitam<BR>
&nbsp;&nbsp; tat sarvaṃ kāmadhug divye abhivarṣakṛte mama<BR>
<FONT COLOR="GREEN" SIZE="-1">23</FONT>
 rasenānnena pānena lehyacoṣyeṇa saṃyutam<BR>
&nbsp;&nbsp; annānāṃ nicayaṃ sarvaṃ sṛjasva śabale tvara<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स दृष्ट्वा परमप्रीतॊ विश्वामित्रॊ महाबलः<BR>
&nbsp; परणतॊ विनयाद वीरॊ वसिष्ठं जपतां वरम<BR>
&nbsp;<FONT COLOR="GREEN" SIZE="-1">2</FONT>
 सवागतं तव चेत्य उक्तॊ वसिष्ठेन महात्मना<BR>
&nbsp; आसनं चास्य भगवान वसिष्ठॊ वयादिदेश ह<BR>
&nbsp;<FONT COLOR="GREEN" SIZE="-1">3</FONT>
 उपविष्टाय च तदा विश्वामित्राय धीमते<BR>
&nbsp; यथान्यायं मुनिवरः फलमूलम उपाहरत<BR>
&nbsp;<FONT COLOR="GREEN" SIZE="-1">4</FONT>
 परतिगृह्य च तां पूजां वसिष्ठाद राजसत्तमः<BR>
&nbsp; तपॊऽगनिहॊत्रशिष्येषु कुशलं पर्यपृच्छत<BR>
&nbsp;<FONT COLOR="GREEN" SIZE="-1">5</FONT>
 विश्वामित्रॊ महातेजा वनस्पतिगणे तथा<BR>
&nbsp; सर्वत्र कुशलं चाह वसिष्ठॊ राजसत्तमम<BR>
&nbsp;<FONT COLOR="GREEN" SIZE="-1">6</FONT>
 सुखॊपविष्टं राजानं विश्वामित्रं महातपाः<BR>
&nbsp; पप्रच्छ जपतां शरेष्ठॊ वसिष्ठॊ बरह्मणः सुतः<BR>
&nbsp;<FONT COLOR="GREEN" SIZE="-1">7</FONT>
 कच चित ते कुशलं राजन कच चिद धर्मेण रञ्जयन<BR>
&nbsp; परजाः पालयसे राजन राजवृत्तेन धार्मिक<BR>
&nbsp;<FONT COLOR="GREEN" SIZE="-1">8</FONT>
 कच चित ते सुभृता भृत्याः कच चित तिष्ठन्ति शासने<BR>
&nbsp; कच चित ते विजिताः सर्वे रिपवॊ रिपुसूदन<BR>
&nbsp;<FONT COLOR="GREEN" SIZE="-1">9</FONT>
 कच चिद बले च कॊशे च मित्रेषु च परंतप<BR>
&nbsp; कुशलं ते नरव्याघ्र पुत्रपौत्रे तथानघ<BR>
&nbsp;<FONT COLOR="GREEN" SIZE="-1">10</FONT>
 सर्वत्र कुशलं राजा वसिष्ठं परत्युदाहरत<BR>
&nbsp;&nbsp; विश्वामित्रॊ महातेजा वसिष्ठं विनयान्वितः<BR>
<FONT COLOR="GREEN" SIZE="-1">11</FONT>
 कृत्वॊभौ सुचिरं कालं धर्मिष्ठौ ताः कथाः शुभाः<BR>
&nbsp;&nbsp; मुदा परमया युक्तौ परीयेतां तौ परस्परम<BR>
<FONT COLOR="GREEN" SIZE="-1">12</FONT>
 ततॊ वसिष्ठॊ भगवान कथान्ते रघुनन्दन<BR>
&nbsp;&nbsp; विश्वामित्रम इदं वाक्यम उवाच परहसन्न इव<BR>
<FONT COLOR="GREEN" SIZE="-1">13</FONT>
 आतिथ्यं कर्तुम इच्छामि बलस्यास्य महाबल<BR>
&nbsp;&nbsp; तव चैवाप्रमेयस्य यथार्हं संप्रतीच्छ मे<BR>
<FONT COLOR="GREEN" SIZE="-1">14</FONT>
 सत्क्रियां तु भवान एतां परतीच्छतु मयॊद्यताम<BR>
&nbsp;&nbsp; राजंस तवम अतिथिश्रेष्ठः पूजनीयः परयत्नतः<BR>
<FONT COLOR="GREEN" SIZE="-1">15</FONT>
 एवम उक्तॊ वसिष्ठेन विश्वामित्रॊ महामतिः<BR>
&nbsp;&nbsp; कृतम इत्य अब्रवीद राजा पूजावाक्येन मे तवया<BR>
<FONT COLOR="GREEN" SIZE="-1">16</FONT>
 फलमूलेन भगवन विद्यते यत तवाश्रमे<BR>
&nbsp;&nbsp; पाद्येनाचमनीयेन भगवद्दर्शनेन च<BR>
<FONT COLOR="GREEN" SIZE="-1">17</FONT>
 सर्वथा च महाप्राज्ञ पूजार्हेण सुपूजितः<BR>
&nbsp;&nbsp; गमिष्यामि नमस ते ऽसतु मैत्रेणेक्षस्व चक्षुषा<BR>
<FONT COLOR="GREEN" SIZE="-1">18</FONT>
 एवं बरुवन्तं राजानं वसिष्ठः पुनर एव हि<BR>
&nbsp;&nbsp; नयमन्त्रयत धर्मात्मा पुनः पुनर उदारधीः<BR>
<FONT COLOR="GREEN" SIZE="-1">19</FONT>
 बाढम इत्य एव गाधेयॊ वसिष्ठं परत्युवाच ह<BR>
&nbsp;&nbsp; यथा परियं भगवतस तथास्तु मुनिसत्तम<BR>
<FONT COLOR="GREEN" SIZE="-1">20</FONT>
 एवम उक्तॊ महातेजा वसिष्ठॊ जपतां वरः<BR>
&nbsp;&nbsp; आजुहाव ततः परीतः कल्माषीं धूतकल्मषः<BR>
<FONT COLOR="GREEN" SIZE="-1">21</FONT>
 एह्य एहि शबले कषिप्रं शृणु चापि वचॊ मम<BR>
&nbsp;&nbsp; सबलस्यास्य राजर्षेः कर्तुं वयवसितॊ ऽसम्य अहम<BR>
&nbsp;&nbsp; भॊजनेन महार्हेण सत्कारं संविधत्स्व मे<BR>
<FONT COLOR="GREEN" SIZE="-1">22</FONT>
 यस्य यस्य यथाकामं षड्रसेष्व अभिपूजितम<BR>
&nbsp;&nbsp; तत सर्वं कामधुग दिव्ये अभिवर्षकृते मम<BR>
<FONT COLOR="GREEN" SIZE="-1">23</FONT>
 रसेनान्नेन पानेन लेह्यचॊष्येण संयुतम<BR>
&nbsp;&nbsp; अन्नानां निचयं सर्वं सृजस्व शबले तवर<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1052">Next: Chapter 52</A></CENTER>
</div>
</BODY>
</HTML>
