<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 74</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2073">Previous</A>&nbsp;
<A HREF="rys2075">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 74
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha bhūmipradeśajñāḥ sūtrakarmaviśāradāḥ<BR>
&nbsp; svakarmābhiratāḥ śūrāḥ khanakā yantrakās tathā<BR>
&nbsp;<FONT COLOR="GREEN" SIZE="-1">2</FONT>
 karmāntikāḥ sthapatayaḥ puruṣā yantrakovidāḥ<BR>
&nbsp; tathā vardhakayaś caiva mārgiṇo vṛkṣatakṣakāḥ<BR>
&nbsp;<FONT COLOR="GREEN" SIZE="-1">3</FONT>
 kūpakārāḥ sudhākārā vaṃśakarmakṛtas tathā<BR>
&nbsp; samarthā ye ca draṣṭāraḥ puratas te pratasthire<BR>
&nbsp;<FONT COLOR="GREEN" SIZE="-1">4</FONT>
 sa tu harṣāt tam uddeśaṃ janaugho vipulaḥ prayān<BR>
&nbsp; aśobhata mahāvegaḥ sāgarasyeva parvaṇi<BR>
&nbsp;<FONT COLOR="GREEN" SIZE="-1">5</FONT>
 te svavāraṃ samāsthāya vartmakarmāṇi kovidāḥ<BR>
&nbsp; karaṇair vividhopetaiḥ purastāt saṃpratasthire<BR>
&nbsp;<FONT COLOR="GREEN" SIZE="-1">6</FONT>
 latāvallīś ca gulmāṃś ca sthāṇūn aśmana eva ca<BR>
&nbsp; janās te cakrire mārgaṃ chindanto vividhān drumān<BR>
&nbsp;<FONT COLOR="GREEN" SIZE="-1">7</FONT>
 avṛkṣeṣu ca deśeṣu ke cid vṛkṣān aropayan<BR>
&nbsp; ke cit kuṭhāraiṣ ṭaṅkaiś ca dātraiś chindan kva cit kva cit<BR>
&nbsp;<FONT COLOR="GREEN" SIZE="-1">8</FONT>
 apare vīraṇastambān balino balavattarāḥ<BR>
&nbsp; vidhamanti sma durgāṇi sthalāni ca tatas tataḥ<BR>
&nbsp;<FONT COLOR="GREEN" SIZE="-1">9</FONT>
 apare 'pūrayan kūpān pāṃsubhiḥ śvabhram āyatam<BR>
&nbsp; nimnabhāgāṃs tathā ke cit samāṃś cakruḥ samantataḥ<BR>
&nbsp;<FONT COLOR="GREEN" SIZE="-1">10</FONT>
 babandhur bandhanīyāṃś ca kṣodyān saṃcukṣudus tadā<BR>
&nbsp;&nbsp; bibhidur bhedanīyāṃś ca tāṃs tān deśān narās tadā<BR>
<FONT COLOR="GREEN" SIZE="-1">11</FONT>
 acireṇaiva kālena parivāhān bahūdakān<BR>
&nbsp;&nbsp; cakrur bahuvidhākārān sāgarapratimān bahūn<BR>
&nbsp;&nbsp; udapānān bahuvidhān vedikā parimaṇḍitān<BR>
<FONT COLOR="GREEN" SIZE="-1">12</FONT>
 sasudhākuṭṭimatalaḥ prapuṣpitamahīruhaḥ<BR>
&nbsp;&nbsp; mattodghuṣṭadvijagaṇaḥ patākābhir alaṃkṛtaḥ<BR>
<FONT COLOR="GREEN" SIZE="-1">13</FONT>
 candanodakasaṃsikto nānākusumabhūṣitaḥ<BR>
&nbsp;&nbsp; bahv aśobhata senāyāḥ panthāḥ svargapathopamaḥ<BR>
<FONT COLOR="GREEN" SIZE="-1">14</FONT>
 ājñāpyātha yathājñapti yuktās te 'dhikṛtā narāḥ<BR>
&nbsp;&nbsp; ramaṇīyeṣu deśeṣu bahusvāduphaleṣu ca<BR>
<FONT COLOR="GREEN" SIZE="-1">15</FONT>
 yo niveśas tv abhipreto bharatasya mahātmanaḥ<BR>
&nbsp;&nbsp; bhūyas taṃ śobhayām āsur bhūṣābhir bhūṣaṇopamam<BR>
<FONT COLOR="GREEN" SIZE="-1">16</FONT>
 nakṣatreṣu praśasteṣu muhūrteṣu ca tadvidaḥ<BR>
&nbsp;&nbsp; niveśaṃ sthāpayām āsur bharatasya mahātmanaḥ<BR>
<FONT COLOR="GREEN" SIZE="-1">17</FONT>
 bahupāṃsucayāś cāpi parikhāparivāritāḥ<BR>
&nbsp;&nbsp; tatrendrakīlapratimāḥ pratolīvaraśobhitāḥ<BR>
<FONT COLOR="GREEN" SIZE="-1">18</FONT>
 prāsādamālāsaṃyuktāḥ saudhaprākārasaṃvṛtāḥ<BR>
&nbsp;&nbsp; patākā śobhitāḥ sarve sunirmitamahāpathāḥ<BR>
<FONT COLOR="GREEN" SIZE="-1">19</FONT>
 visarpatbhir ivākāśe viṭaṅkāgravimānakaiḥ<BR>
&nbsp;&nbsp; samucchritair niveśās te babhuḥ śakrapuropamāḥ<BR>
<FONT COLOR="GREEN" SIZE="-1">20</FONT>
 jāhnavīṃ tu samāsādya vividhadruma kānanām<BR>
&nbsp;&nbsp; śītalāmalapānīyāṃ mahāmīnasamākulām<BR>
<FONT COLOR="GREEN" SIZE="-1">21</FONT>
 sacandratārāgaṇamaṇḍitaṃ yathā; nabhaḥkṣapāyām amalaṃ virājate<BR>
&nbsp;&nbsp; narendramārgaḥ sa tathā vyarājata; krameṇa ramyaḥ śubhaśilpinirmitaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ भूमिप्रदेशज्ञाः सूत्रकर्मविशारदाः<BR>
&nbsp; सवकर्माभिरताः शूराः खनका यन्त्रकास तथा<BR>
&nbsp;<FONT COLOR="GREEN" SIZE="-1">2</FONT>
 कर्मान्तिकाः सथपतयः पुरुषा यन्त्रकॊविदाः<BR>
&nbsp; तथा वर्धकयश चैव मार्गिणॊ वृक्षतक्षकाः<BR>
&nbsp;<FONT COLOR="GREEN" SIZE="-1">3</FONT>
 कूपकाराः सुधाकारा वंशकर्मकृतस तथा<BR>
&nbsp; समर्था ये च दरष्टारः पुरतस ते परतस्थिरे<BR>
&nbsp;<FONT COLOR="GREEN" SIZE="-1">4</FONT>
 स तु हर्षात तम उद्देशं जनौघॊ विपुलः परयान<BR>
&nbsp; अशॊभत महावेगः सागरस्येव पर्वणि<BR>
&nbsp;<FONT COLOR="GREEN" SIZE="-1">5</FONT>
 ते सववारं समास्थाय वर्त्मकर्माणि कॊविदाः<BR>
&nbsp; करणैर विविधॊपेतैः पुरस्तात संप्रतस्थिरे<BR>
&nbsp;<FONT COLOR="GREEN" SIZE="-1">6</FONT>
 लतावल्लीश च गुल्मांश च सथाणून अश्मन एव च<BR>
&nbsp; जनास ते चक्रिरे मार्गं छिन्दन्तॊ विविधान दरुमान<BR>
&nbsp;<FONT COLOR="GREEN" SIZE="-1">7</FONT>
 अवृक्षेषु च देशेषु के चिद वृक्षान अरॊपयन<BR>
&nbsp; के चित कुठारैष टङ्कैश च दात्रैश छिन्दन कव चित कव चित<BR>
&nbsp;<FONT COLOR="GREEN" SIZE="-1">8</FONT>
 अपरे वीरणस्तम्बान बलिनॊ बलवत्तराः<BR>
&nbsp; विधमन्ति सम दुर्गाणि सथलानि च ततस ततः<BR>
&nbsp;<FONT COLOR="GREEN" SIZE="-1">9</FONT>
 अपरे ऽपूरयन कूपान पांसुभिः शवभ्रम आयतम<BR>
&nbsp; निम्नभागांस तथा के चित समांश चक्रुः समन्ततः<BR>
&nbsp;<FONT COLOR="GREEN" SIZE="-1">10</FONT>
 बबन्धुर बन्धनीयांश च कषॊद्यान संचुक्षुदुस तदा<BR>
&nbsp;&nbsp; बिभिदुर भेदनीयांश च तांस तान देशान नरास तदा<BR>
<FONT COLOR="GREEN" SIZE="-1">11</FONT>
 अचिरेणैव कालेन परिवाहान बहूदकान<BR>
&nbsp;&nbsp; चक्रुर बहुविधाकारान सागरप्रतिमान बहून<BR>
&nbsp;&nbsp; उदपानान बहुविधान वेदिका परिमण्डितान<BR>
<FONT COLOR="GREEN" SIZE="-1">12</FONT>
 ससुधाकुट्टिमतलः परपुष्पितमहीरुहः<BR>
&nbsp;&nbsp; मत्तॊद्घुष्टद्विजगणः पताकाभिर अलंकृतः<BR>
<FONT COLOR="GREEN" SIZE="-1">13</FONT>
 चन्दनॊदकसंसिक्तॊ नानाकुसुमभूषितः<BR>
&nbsp;&nbsp; बह्व अशॊभत सेनायाः पन्थाः सवर्गपथॊपमः<BR>
<FONT COLOR="GREEN" SIZE="-1">14</FONT>
 आज्ञाप्याथ यथाज्ञप्ति युक्तास ते ऽधिकृता नराः<BR>
&nbsp;&nbsp; रमणीयेषु देशेषु बहुस्वादुफलेषु च<BR>
<FONT COLOR="GREEN" SIZE="-1">15</FONT>
 यॊ निवेशस तव अभिप्रेतॊ भरतस्य महात्मनः<BR>
&nbsp;&nbsp; भूयस तं शॊभयाम आसुर भूषाभिर भूषणॊपमम<BR>
<FONT COLOR="GREEN" SIZE="-1">16</FONT>
 नक्षत्रेषु परशस्तेषु मुहूर्तेषु च तद्विदः<BR>
&nbsp;&nbsp; निवेशं सथापयाम आसुर भरतस्य महात्मनः<BR>
<FONT COLOR="GREEN" SIZE="-1">17</FONT>
 बहुपांसुचयाश चापि परिखापरिवारिताः<BR>
&nbsp;&nbsp; तत्रेन्द्रकीलप्रतिमाः परतॊलीवरशॊभिताः<BR>
<FONT COLOR="GREEN" SIZE="-1">18</FONT>
 परासादमालासंयुक्ताः सौधप्राकारसंवृताः<BR>
&nbsp;&nbsp; पताका शॊभिताः सर्वे सुनिर्मितमहापथाः<BR>
<FONT COLOR="GREEN" SIZE="-1">19</FONT>
 विसर्पत्भिर इवाकाशे विटङ्काग्रविमानकैः<BR>
&nbsp;&nbsp; समुच्छ्रितैर निवेशास ते बभुः शक्रपुरॊपमाः<BR>
<FONT COLOR="GREEN" SIZE="-1">20</FONT>
 जाह्नवीं तु समासाद्य विविधद्रुम काननाम<BR>
&nbsp;&nbsp; शीतलामलपानीयां महामीनसमाकुलाम<BR>
<FONT COLOR="GREEN" SIZE="-1">21</FONT>
 सचन्द्रतारागणमण्डितं यथा; नभःक्षपायाम अमलं विराजते<BR>
&nbsp;&nbsp; नरेन्द्रमार्गः स तथा वयराजत; करमेण रम्यः शुभशिल्पिनिर्मितः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2075">Next: Chapter 75</A></CENTER>
</div>
</BODY>
</HTML>
