<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 54</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5053">Previous</A>&nbsp;
<A HREF="rys5055">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 54
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tatas tu śiṃśapāmūle jānakīṃ paryavasthitām<BR>
&nbsp; abhivādyābravīd diṣṭyā paśyāmi tvām ihākṣatām<BR>
&nbsp;<FONT COLOR="GREEN" SIZE="-1">2</FONT>
 tatas taṃ prasthitaṃ sītā vīkṣamāṇā punaḥ punaḥ<BR>
&nbsp; bhartṛsnehānvitaṃ vākyaṃ hanūmantam abhāṣata<BR>
&nbsp;<FONT COLOR="GREEN" SIZE="-1">3</FONT>
 kāmam asya tvam evaikaḥ kāryasya parisādhane<BR>
&nbsp; paryāptaḥ paravīraghna yaśasyas te balodayaḥ<BR>
&nbsp;<FONT COLOR="GREEN" SIZE="-1">4</FONT>
 balais tu saṃkulāṃ kṛtvā laṅkāṃ parabalārdanaḥ<BR>
&nbsp; māṃ nayed yadi kākutsthas tasya tat sādṛśaṃ bhavet<BR>
&nbsp;<FONT COLOR="GREEN" SIZE="-1">5</FONT>
 tad yathā tasya vikrāntam anurūpaṃ mahātmanaḥ<BR>
&nbsp; bhavaty āhavaśūrasya tattvam evopapādaya<BR>
&nbsp;<FONT COLOR="GREEN" SIZE="-1">6</FONT>
 tad arthopahitaṃ vākyaṃ praśritaṃ hetusaṃhitam<BR>
&nbsp; niśamya hanumāṃs tasyā vākyam uttaram abravīt<BR>
&nbsp;<FONT COLOR="GREEN" SIZE="-1">7</FONT>
 kṣipram eṣyati kākutstho haryṛkṣapravarair vṛtaḥ<BR>
&nbsp; yas te yudhi vijityārīñ śokaṃ vyapanayiṣyati<BR>
&nbsp;<FONT COLOR="GREEN" SIZE="-1">8</FONT>
 evam āśvāsya vaidehīṃ hanūmān mārutātmajaḥ<BR>
&nbsp; gamanāya matiṃ kṛtvā vaidehīm abhyavādayat<BR>
&nbsp;<FONT COLOR="GREEN" SIZE="-1">9</FONT>
 tataḥ sa kapiśārdūlaḥ svāmisaṃdarśanotsukaḥ<BR>
&nbsp; āruroha giriśreṣṭham ariṣṭam arimardanaḥ<BR>
&nbsp;<FONT COLOR="GREEN" SIZE="-1">10</FONT>
 tuṅgapadmakajuṣṭābhir nīlābhir vanarājibhiḥ<BR>
&nbsp;&nbsp; sālatālāśvakarṇaiś ca vaṃśaiś ca bahubhir vṛtam<BR>
<FONT COLOR="GREEN" SIZE="-1">11</FONT>
 latāvitānair vitataiḥ puṣpavadbhir alaṃkṛtam<BR>
&nbsp;&nbsp; nānāmṛgagaṇākīrṇaṃ dhātuniṣyandabhūṣitam<BR>
<FONT COLOR="GREEN" SIZE="-1">12</FONT>
 bahuprasravaṇopetaṃ śilāsaṃcayasaṃkaṭam<BR>
&nbsp;&nbsp; maharṣiyakṣagandharvakiṃnaroragasevitam<BR>
<FONT COLOR="GREEN" SIZE="-1">13</FONT>
 latāpādapasaṃbādhaṃ siṃhākulitakandaram<BR>
&nbsp;&nbsp; vyāghrasaṃghasamākīrṇaṃ svādumūlaphaladrumam<BR>
<FONT COLOR="GREEN" SIZE="-1">14</FONT>
 tam ārurohātibalaḥ parvataṃ plavagottamaḥ<BR>
&nbsp;&nbsp; rāmadarśanaśīghreṇa praharṣeṇābhicoditaḥ<BR>
<FONT COLOR="GREEN" SIZE="-1">15</FONT>
 tena pādatalākrāntā ramyeṣu girisānuṣu<BR>
&nbsp;&nbsp; saghoṣāḥ samaśīryanta śilāś cūrṇīkṛtās tataḥ<BR>
<FONT COLOR="GREEN" SIZE="-1">16</FONT>
 sa tam āruhya śailendraṃ vyavardhata mahākapiḥ<BR>
&nbsp;&nbsp; dakṣiṇād uttaraṃ pāraṃ prārthayaṁl lavaṇāmbhasaḥ<BR>
<FONT COLOR="GREEN" SIZE="-1">17</FONT>
 adhiruhya tato vīraḥ parvataṃ pavanātmajaḥ<BR>
&nbsp;&nbsp; dadarśa sāgaraṃ bhīmaṃ mīnoraganiṣevitam<BR>
<FONT COLOR="GREEN" SIZE="-1">18</FONT>
 sa māruta ivākāśaṃ mārutasyātmasaṃbhavaḥ<BR>
&nbsp;&nbsp; prapede hariśārdūlo dakṣiṇād uttarāṃ diśam<BR>
<FONT COLOR="GREEN" SIZE="-1">19</FONT>
 sa tadā pīḍitas tena kapinā parvatottamaḥ<BR>
&nbsp;&nbsp; rarāsa saha tair bhūtaiḥ prāviśad vasudhātalam<BR>
&nbsp;&nbsp; kampamānaiś ca śikharaiḥ patadbhir api ca drumaiḥ<BR>
<FONT COLOR="GREEN" SIZE="-1">20</FONT>
 tasyoruvegān mathitāḥ pādapāḥ puṣpaśālinaḥ<BR>
&nbsp;&nbsp; nipetur bhūtale rugṇāḥ śakrāyudhahatā iva<BR>
<FONT COLOR="GREEN" SIZE="-1">21</FONT>
 kandarodarasaṃsthānāṃ pīḍitānāṃ mahaujasām<BR>
&nbsp;&nbsp; siṃhānāṃ ninado bhīmo nabho bhindan sa śuśruve<BR>
<FONT COLOR="GREEN" SIZE="-1">22</FONT>
 srastavyāviddhavasanā vyākulīkṛtabhūṣaṇā<BR>
&nbsp;&nbsp; vidyādharyaḥ samutpetuḥ sahasā dharaṇīdharāt<BR>
<FONT COLOR="GREEN" SIZE="-1">23</FONT>
 atipramāṇā balino dīptajihvā mahāviṣāḥ<BR>
&nbsp;&nbsp; nipīḍitaśirogrīvā vyaveṣṭanta mahāhayaḥ<BR>
<FONT COLOR="GREEN" SIZE="-1">24</FONT>
 kiṃnaroragagandharvayakṣavidyādharās tathā<BR>
&nbsp;&nbsp; pīḍitaṃ taṃ nagavaraṃ tyaktvā gaganam āsthitāḥ<BR>
<FONT COLOR="GREEN" SIZE="-1">25</FONT>
 sa ca bhūmidharaḥ śrīmān balinā tena pīḍitaḥ<BR>
&nbsp;&nbsp; savṛkṣaśikharodagrāḥ praviveśa rasātalam<BR>
<FONT COLOR="GREEN" SIZE="-1">26</FONT>
 daśayojanavistāras triṃśadyojanam ucchritaḥ<BR>
&nbsp;&nbsp; dharaṇyāṃ samatāṃ yātaḥ sa babhūva dharādharaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततस तु शिंशपामूले जानकीं पर्यवस्थिताम<BR>
&nbsp; अभिवाद्याब्रवीद दिष्ट्या पश्यामि तवाम इहाक्षताम<BR>
&nbsp;<FONT COLOR="GREEN" SIZE="-1">2</FONT>
 ततस तं परस्थितं सीता वीक्षमाणा पुनः पुनः<BR>
&nbsp; भर्तृस्नेहान्वितं वाक्यं हनूमन्तम अभाषत<BR>
&nbsp;<FONT COLOR="GREEN" SIZE="-1">3</FONT>
 कामम अस्य तवम एवैकः कार्यस्य परिसाधने<BR>
&nbsp; पर्याप्तः परवीरघ्न यशस्यस ते बलॊदयः<BR>
&nbsp;<FONT COLOR="GREEN" SIZE="-1">4</FONT>
 बलैस तु संकुलां कृत्वा लङ्कां परबलार्दनः<BR>
&nbsp; मां नयेद यदि काकुत्स्थस तस्य तत सादृशं भवेत<BR>
&nbsp;<FONT COLOR="GREEN" SIZE="-1">5</FONT>
 तद यथा तस्य विक्रान्तम अनुरूपं महात्मनः<BR>
&nbsp; भवत्य आहवशूरस्य तत्त्वम एवॊपपादय<BR>
&nbsp;<FONT COLOR="GREEN" SIZE="-1">6</FONT>
 तद अर्थॊपहितं वाक्यं परश्रितं हेतुसंहितम<BR>
&nbsp; निशम्य हनुमांस तस्या वाक्यम उत्तरम अब्रवीत<BR>
&nbsp;<FONT COLOR="GREEN" SIZE="-1">7</FONT>
 कषिप्रम एष्यति काकुत्स्थॊ हर्यृक्षप्रवरैर वृतः<BR>
&nbsp; यस ते युधि विजित्यारीञ शॊकं वयपनयिष्यति<BR>
&nbsp;<FONT COLOR="GREEN" SIZE="-1">8</FONT>
 एवम आश्वास्य वैदेहीं हनूमान मारुतात्मजः<BR>
&nbsp; गमनाय मतिं कृत्वा वैदेहीम अभ्यवादयत<BR>
&nbsp;<FONT COLOR="GREEN" SIZE="-1">9</FONT>
 ततः स कपिशार्दूलः सवामिसंदर्शनॊत्सुकः<BR>
&nbsp; आरुरॊह गिरिश्रेष्ठम अरिष्टम अरिमर्दनः<BR>
&nbsp;<FONT COLOR="GREEN" SIZE="-1">10</FONT>
 तुङ्गपद्मकजुष्टाभिर नीलाभिर वनराजिभिः<BR>
&nbsp;&nbsp; सालतालाश्वकर्णैश च वंशैश च बहुभिर वृतम<BR>
<FONT COLOR="GREEN" SIZE="-1">11</FONT>
 लतावितानैर विततैः पुष्पवद्भिर अलंकृतम<BR>
&nbsp;&nbsp; नानामृगगणाकीर्णं धातुनिष्यन्दभूषितम<BR>
<FONT COLOR="GREEN" SIZE="-1">12</FONT>
 बहुप्रस्रवणॊपेतं शिलासंचयसंकटम<BR>
&nbsp;&nbsp; महर्षियक्षगन्धर्वकिंनरॊरगसेवितम<BR>
<FONT COLOR="GREEN" SIZE="-1">13</FONT>
 लतापादपसंबाधं सिंहाकुलितकन्दरम<BR>
&nbsp;&nbsp; वयाघ्रसंघसमाकीर्णं सवादुमूलफलद्रुमम<BR>
<FONT COLOR="GREEN" SIZE="-1">14</FONT>
 तम आरुरॊहातिबलः पर्वतं पलवगॊत्तमः<BR>
&nbsp;&nbsp; रामदर्शनशीघ्रेण परहर्षेणाभिचॊदितः<BR>
<FONT COLOR="GREEN" SIZE="-1">15</FONT>
 तेन पादतलाक्रान्ता रम्येषु गिरिसानुषु<BR>
&nbsp;&nbsp; सघॊषाः समशीर्यन्त शिलाश चूर्णीकृतास ततः<BR>
<FONT COLOR="GREEN" SIZE="-1">16</FONT>
 स तम आरुह्य शैलेन्द्रं वयवर्धत महाकपिः<BR>
&nbsp;&nbsp; दक्षिणाद उत्तरं पारं परार्थयँल लवणाम्भसः<BR>
<FONT COLOR="GREEN" SIZE="-1">17</FONT>
 अधिरुह्य ततॊ वीरः पर्वतं पवनात्मजः<BR>
&nbsp;&nbsp; ददर्श सागरं भीमं मीनॊरगनिषेवितम<BR>
<FONT COLOR="GREEN" SIZE="-1">18</FONT>
 स मारुत इवाकाशं मारुतस्यात्मसंभवः<BR>
&nbsp;&nbsp; परपेदे हरिशार्दूलॊ दक्षिणाद उत्तरां दिशम<BR>
<FONT COLOR="GREEN" SIZE="-1">19</FONT>
 स तदा पीडितस तेन कपिना पर्वतॊत्तमः<BR>
&nbsp;&nbsp; ररास सह तैर भूतैः पराविशद वसुधातलम<BR>
&nbsp;&nbsp; कम्पमानैश च शिखरैः पतद्भिर अपि च दरुमैः<BR>
<FONT COLOR="GREEN" SIZE="-1">20</FONT>
 तस्यॊरुवेगान मथिताः पादपाः पुष्पशालिनः<BR>
&nbsp;&nbsp; निपेतुर भूतले रुग्णाः शक्रायुधहता इव<BR>
<FONT COLOR="GREEN" SIZE="-1">21</FONT>
 कन्दरॊदरसंस्थानां पीडितानां महौजसाम<BR>
&nbsp;&nbsp; सिंहानां निनदॊ भीमॊ नभॊ भिन्दन स शुश्रुवे<BR>
<FONT COLOR="GREEN" SIZE="-1">22</FONT>
 सरस्तव्याविद्धवसना वयाकुलीकृतभूषणा<BR>
&nbsp;&nbsp; विद्याधर्यः समुत्पेतुः सहसा धरणीधरात<BR>
<FONT COLOR="GREEN" SIZE="-1">23</FONT>
 अतिप्रमाणा बलिनॊ दीप्तजिह्वा महाविषाः<BR>
&nbsp;&nbsp; निपीडितशिरॊग्रीवा वयवेष्टन्त महाहयः<BR>
<FONT COLOR="GREEN" SIZE="-1">24</FONT>
 किंनरॊरगगन्धर्वयक्षविद्याधरास तथा<BR>
&nbsp;&nbsp; पीडितं तं नगवरं तयक्त्वा गगनम आस्थिताः<BR>
<FONT COLOR="GREEN" SIZE="-1">25</FONT>
 स च भूमिधरः शरीमान बलिना तेन पीडितः<BR>
&nbsp;&nbsp; सवृक्षशिखरॊदग्राः परविवेश रसातलम<BR>
<FONT COLOR="GREEN" SIZE="-1">26</FONT>
 दशयॊजनविस्तारस तरिंशद्यॊजनम उच्छ्रितः<BR>
&nbsp;&nbsp; धरण्यां समतां यातः स बभूव धराधरः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5055">Next: Chapter 55</A></CENTER>
</div>
</BODY>
</HTML>
