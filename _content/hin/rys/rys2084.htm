<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 84</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2083">Previous</A>&nbsp;
<A HREF="rys2085">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 84
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 bharadvājāśramaṃ dṛṣṭvā krośād eva nararṣabhaḥ<BR>
&nbsp; balaṃ sarvam avasthāpya jagāma saha mantribhiḥ<BR>
&nbsp;<FONT COLOR="GREEN" SIZE="-1">2</FONT>
 padbhyām eva hi dharmajño nyastaśastraparicchadaḥ<BR>
&nbsp; vasāno vāsasī kṣaume purodhāya purohitam<BR>
&nbsp;<FONT COLOR="GREEN" SIZE="-1">3</FONT>
 tataḥ saṃdarśane tasya bharadvājasya rāghavaḥ<BR>
&nbsp; mantriṇas tān avasthāpya jagāmānu purohitam<BR>
&nbsp;<FONT COLOR="GREEN" SIZE="-1">4</FONT>
 vasiṣṭham atha dṛṣṭvaiva bharadvājo mahātapāḥ<BR>
&nbsp; saṃcacālāsanāt tūrṇaṃ śiṣyān arghyam iti bruvan<BR>
&nbsp;<FONT COLOR="GREEN" SIZE="-1">5</FONT>
 samāgamya vasiṣṭhena bharatenābhivāditaḥ<BR>
&nbsp; abudhyata mahātejāḥ sutaṃ daśarathasya tam<BR>
&nbsp;<FONT COLOR="GREEN" SIZE="-1">6</FONT>
 tābhyām arghyaṃ ca pādyaṃ ca dattvā paścāt phalāni ca<BR>
&nbsp; ānupūrvyāc ca dharmajñaḥ papraccha kuśalaṃ kule<BR>
&nbsp;<FONT COLOR="GREEN" SIZE="-1">7</FONT>
 ayodhyāyāṃ bale kośe mitreṣv api ca mantriṣu<BR>
&nbsp; jānan daśarathaṃ vṛttaṃ na rājānam udāharat<BR>
&nbsp;<FONT COLOR="GREEN" SIZE="-1">8</FONT>
 vasiṣṭho bharataś cainaṃ papracchatur anāmayam<BR>
&nbsp; śarīre 'gniṣu vṛkṣeṣu śiṣyeṣu mṛgapakṣiṣu<BR>
&nbsp;<FONT COLOR="GREEN" SIZE="-1">9</FONT>
 tatheti ca pratijñāya bharadvājo mahātapāḥ<BR>
&nbsp; bharataṃ pratyuvācedaṃ rāghavasnehabandhanāt<BR>
&nbsp;<FONT COLOR="GREEN" SIZE="-1">10</FONT>
 kim ihāgamane kāryaṃ tava rājyaṃ praśāsataḥ<BR>
&nbsp;&nbsp; etad ācakṣva me sarvaṃ na hi me śudhyate manaḥ<BR>
<FONT COLOR="GREEN" SIZE="-1">11</FONT>
 suṣuve yama mitraghnaṃ kausalyānandavardhanam<BR>
&nbsp;&nbsp; bhrātrā saha sabhāryo yaś ciraṃ pravrājito vanam<BR>
<FONT COLOR="GREEN" SIZE="-1">12</FONT>
 niyuktaḥ strīniyuktena pitrā yo 'sau mahāyaśāḥ<BR>
&nbsp;&nbsp; vanavāsī bhavetīha samāḥ kila caturdaśa<BR>
<FONT COLOR="GREEN" SIZE="-1">13</FONT>
 kac cin na tasyāpāpasya pāpaṃ kartum ihecchasi<BR>
&nbsp;&nbsp; akaṇṭakaṃ bhoktumanā rājyaṃ tasyānujasya ca<BR>
<FONT COLOR="GREEN" SIZE="-1">14</FONT>
 evam ukto bharadvājaṃ bharataḥ pratyuvāca ha<BR>
&nbsp;&nbsp; paryaśru nayano duḥkhād vācā saṃsajjamānayā<BR>
<FONT COLOR="GREEN" SIZE="-1">15</FONT>
 hato 'smi yadi mām evaṃ bhagavān api manyate<BR>
&nbsp;&nbsp; matto na doṣam āśaṅker naivaṃ mām anuśādhi hi<BR>
<FONT COLOR="GREEN" SIZE="-1">16</FONT>
 aṃś caitad iṣṭaṃ mātā me yad avocan madantare<BR>
&nbsp;&nbsp; nāham etena tuṣṭaś ca na tad vacanam ādade<BR>
<FONT COLOR="GREEN" SIZE="-1">17</FONT>
 ahaṃ tu taṃ naravyāghram upayātaḥ prasādakaḥ<BR>
&nbsp;&nbsp; pratinetum ayodhyāṃ ca pādau tasyābhivanditum<BR>
<FONT COLOR="GREEN" SIZE="-1">18</FONT>
 tvaṃ mām evaṃ gataṃ matvā prasādaṃ kartum arhasi<BR>
&nbsp;&nbsp; śaṃsa me bhagavan rāmaḥ kva saṃprati mahīpatiḥ<BR>
<FONT COLOR="GREEN" SIZE="-1">19</FONT>
 uvāca taṃ bharadvājaḥ prasādād bharataṃ vacaḥ<BR>
&nbsp;&nbsp; tvayy etat puruṣavyāghraṃ yuktaṃ rāghavavaṃśaje<BR>
&nbsp;&nbsp; guruvṛttir damaś caiva sādhūnāṃ cānuyāyitā<BR>
<FONT COLOR="GREEN" SIZE="-1">20</FONT>
 jāne caitan manaḥsthaṃ te dṛḍhīkaraṇam astv iti<BR>
&nbsp;&nbsp; apṛcchaṃ tvāṃ tavātyarthaṃ kīrtiṃ samabhivardhayan<BR>
<FONT COLOR="GREEN" SIZE="-1">21</FONT>
 asau vasati te bhrātā citrakūṭe mahāgirau<BR>
&nbsp;&nbsp; śvas tu gantāsi taṃ deśaṃ vasādya saha mantribhiḥ<BR>
&nbsp;&nbsp; etaṃ me kuru suprājña kāmaṃ kāmārthakovida<BR>
<FONT COLOR="GREEN" SIZE="-1">22</FONT>
 tatas tathety evam udāradarśanaḥ; pratītarūpo bharato 'bravīd vacaḥ<BR>
&nbsp;&nbsp; cakāra buddhiṃ ca tadā mahāśrame; niśānivāsāya narādhipātmajaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 भरद्वाजाश्रमं दृष्ट्वा करॊशाद एव नरर्षभः<BR>
&nbsp; बलं सर्वम अवस्थाप्य जगाम सह मन्त्रिभिः<BR>
&nbsp;<FONT COLOR="GREEN" SIZE="-1">2</FONT>
 पद्भ्याम एव हि धर्मज्ञॊ नयस्तशस्त्रपरिच्छदः<BR>
&nbsp; वसानॊ वाससी कषौमे पुरॊधाय पुरॊहितम<BR>
&nbsp;<FONT COLOR="GREEN" SIZE="-1">3</FONT>
 ततः संदर्शने तस्य भरद्वाजस्य राघवः<BR>
&nbsp; मन्त्रिणस तान अवस्थाप्य जगामानु पुरॊहितम<BR>
&nbsp;<FONT COLOR="GREEN" SIZE="-1">4</FONT>
 वसिष्ठम अथ दृष्ट्वैव भरद्वाजॊ महातपाः<BR>
&nbsp; संचचालासनात तूर्णं शिष्यान अर्घ्यम इति बरुवन<BR>
&nbsp;<FONT COLOR="GREEN" SIZE="-1">5</FONT>
 समागम्य वसिष्ठेन भरतेनाभिवादितः<BR>
&nbsp; अबुध्यत महातेजाः सुतं दशरथस्य तम<BR>
&nbsp;<FONT COLOR="GREEN" SIZE="-1">6</FONT>
 ताभ्याम अर्घ्यं च पाद्यं च दत्त्वा पश्चात फलानि च<BR>
&nbsp; आनुपूर्व्याच च धर्मज्ञः पप्रच्छ कुशलं कुले<BR>
&nbsp;<FONT COLOR="GREEN" SIZE="-1">7</FONT>
 अयॊध्यायां बले कॊशे मित्रेष्व अपि च मन्त्रिषु<BR>
&nbsp; जानन दशरथं वृत्तं न राजानम उदाहरत<BR>
&nbsp;<FONT COLOR="GREEN" SIZE="-1">8</FONT>
 वसिष्ठॊ भरतश चैनं पप्रच्छतुर अनामयम<BR>
&nbsp; शरीरे ऽगनिषु वृक्षेषु शिष्येषु मृगपक्षिषु<BR>
&nbsp;<FONT COLOR="GREEN" SIZE="-1">9</FONT>
 तथेति च परतिज्ञाय भरद्वाजॊ महातपाः<BR>
&nbsp; भरतं परत्युवाचेदं राघवस्नेहबन्धनात<BR>
&nbsp;<FONT COLOR="GREEN" SIZE="-1">10</FONT>
 किम इहागमने कार्यं तव राज्यं परशासतः<BR>
&nbsp;&nbsp; एतद आचक्ष्व मे सर्वं न हि मे शुध्यते मनः<BR>
<FONT COLOR="GREEN" SIZE="-1">11</FONT>
 सुषुवे यम मित्रघ्नं कौसल्यानन्दवर्धनम<BR>
&nbsp;&nbsp; भरात्रा सह सभार्यॊ यश चिरं परव्राजितॊ वनम<BR>
<FONT COLOR="GREEN" SIZE="-1">12</FONT>
 नियुक्तः सत्रीनियुक्तेन पित्रा यॊ ऽसौ महायशाः<BR>
&nbsp;&nbsp; वनवासी भवेतीह समाः किल चतुर्दश<BR>
<FONT COLOR="GREEN" SIZE="-1">13</FONT>
 कच चिन न तस्यापापस्य पापं कर्तुम इहेच्छसि<BR>
&nbsp;&nbsp; अकण्टकं भॊक्तुमना राज्यं तस्यानुजस्य च<BR>
<FONT COLOR="GREEN" SIZE="-1">14</FONT>
 एवम उक्तॊ भरद्वाजं भरतः परत्युवाच ह<BR>
&nbsp;&nbsp; पर्यश्रु नयनॊ दुःखाद वाचा संसज्जमानया<BR>
<FONT COLOR="GREEN" SIZE="-1">15</FONT>
 हतॊ ऽसमि यदि माम एवं भगवान अपि मन्यते<BR>
&nbsp;&nbsp; मत्तॊ न दॊषम आशङ्केर नैवं माम अनुशाधि हि<BR>
<FONT COLOR="GREEN" SIZE="-1">16</FONT>
 अंश चैतद इष्टं माता मे यद अवॊचन मदन्तरे<BR>
&nbsp;&nbsp; नाहम एतेन तुष्टश च न तद वचनम आददे<BR>
<FONT COLOR="GREEN" SIZE="-1">17</FONT>
 अहं तु तं नरव्याघ्रम उपयातः परसादकः<BR>
&nbsp;&nbsp; परतिनेतुम अयॊध्यां च पादौ तस्याभिवन्दितुम<BR>
<FONT COLOR="GREEN" SIZE="-1">18</FONT>
 तवं माम एवं गतं मत्वा परसादं कर्तुम अर्हसि<BR>
&nbsp;&nbsp; शंस मे भगवन रामः कव संप्रति महीपतिः<BR>
<FONT COLOR="GREEN" SIZE="-1">19</FONT>
 उवाच तं भरद्वाजः परसादाद भरतं वचः<BR>
&nbsp;&nbsp; तवय्य एतत पुरुषव्याघ्रं युक्तं राघववंशजे<BR>
&nbsp;&nbsp; गुरुवृत्तिर दमश चैव साधूनां चानुयायिता<BR>
<FONT COLOR="GREEN" SIZE="-1">20</FONT>
 जाने चैतन मनःस्थं ते दृढीकरणम अस्त्व इति<BR>
&nbsp;&nbsp; अपृच्छं तवां तवात्यर्थं कीर्तिं समभिवर्धयन<BR>
<FONT COLOR="GREEN" SIZE="-1">21</FONT>
 असौ वसति ते भराता चित्रकूटे महागिरौ<BR>
&nbsp;&nbsp; शवस तु गन्तासि तं देशं वसाद्य सह मन्त्रिभिः<BR>
&nbsp;&nbsp; एतं मे कुरु सुप्राज्ञ कामं कामार्थकॊविद<BR>
<FONT COLOR="GREEN" SIZE="-1">22</FONT>
 ततस तथेत्य एवम उदारदर्शनः; परतीतरूपॊ भरतॊ ऽबरवीद वचः<BR>
&nbsp;&nbsp; चकार बुद्धिं च तदा महाश्रमे; निशानिवासाय नराधिपात्मजः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2085">Next: Chapter 85</A></CENTER>
</div>
</BODY>
</HTML>
