<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 72</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi07">Book 7 Index</A><BR>
&nbsp;
<A HREF="rys7071">Previous</A>&nbsp;
<A HREF="rys7073">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 72
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa muhūrtād upaśrutya devarṣir amitaprabhaḥ<BR>
&nbsp; svam āśramaṃ śiṣya vṛtaḥ kṣudhārtaḥ saṃnyavartata<BR>
&nbsp;<FONT COLOR="GREEN" SIZE="-1">2</FONT>
 so 'paśyad arajāṃ dīnāṃ rajasā samabhiplutām<BR>
&nbsp; jyotsnām ivāruṇagrastāṃ pratyūṣe na virājatīm<BR>
&nbsp;<FONT COLOR="GREEN" SIZE="-1">3</FONT>
 tasya roṣaḥ samabhavat kṣudhārtasya viśeṣataḥ<BR>
&nbsp; nirdahann iva lokāṃs trīñ śiṣyāṃś cedam uvāca ha<BR>
&nbsp;<FONT COLOR="GREEN" SIZE="-1">4</FONT>
 paśyadhvaṃ viparītasya daṇḍasyāviditātmanaḥ<BR>
&nbsp; vipattiṃ ghorasaṃkāśāṃ kruddhām agniśikhām iva<BR>
&nbsp;<FONT COLOR="GREEN" SIZE="-1">5</FONT>
 kṣayo 'sya durmateḥ prāptaḥ sānugasya durātmanaḥ<BR>
&nbsp; yaḥ pradīptāṃ hutāśasya śikhāṃ vai spraṣṭum icchati<BR>
&nbsp;<FONT COLOR="GREEN" SIZE="-1">6</FONT>
 yasmāt sa kṛtavān pāpam īdṛśaṃ ghoradarśanam<BR>
&nbsp; tasmāt prāpsyati durmedhāḥ phalaṃ pāpasya karmaṇaḥ<BR>
&nbsp;<FONT COLOR="GREEN" SIZE="-1">7</FONT>
 saptarātreṇa rājāsau sabhṛtyabalavāhanaḥ<BR>
&nbsp; pāpakarmasamācāro vadhaṃ prāpsyati durmatiḥ<BR>
&nbsp;<FONT COLOR="GREEN" SIZE="-1">8</FONT>
 samantād yojanaśataṃ viṣayaṃ cāsya durmateḥ<BR>
&nbsp; dhakṣyate pāṃsuvarṣeṇa mahatā pākaśāsanaḥ<BR>
&nbsp;<FONT COLOR="GREEN" SIZE="-1">9</FONT>
 sarvasattvāni yānīha sthāvarāṇi carāṇi ca<BR>
&nbsp; mahatā pāṃsuvarṣeṇa nāśaṃ yāsyanti sarvaśaḥ<BR>
&nbsp;<FONT COLOR="GREEN" SIZE="-1">10</FONT>
 daṇḍasya viṣayo yāvat tāvat sarvasamucchrayaḥ<BR>
&nbsp;&nbsp; pāṃsubhuta ivālakṣyaḥ saptarātrād bhaviṣyati<BR>
<FONT COLOR="GREEN" SIZE="-1">11</FONT>
 ity uktvā krodhasaṃtapas tam āśramanivāsinam<BR>
&nbsp;&nbsp; janaṃ janapadānteṣu sthīyatām iti cābravīt<BR>
<FONT COLOR="GREEN" SIZE="-1">12</FONT>
 śrutvā tūśasano vākyaṃ sa āśramāvasatho janaḥ<BR>
&nbsp;&nbsp; niṣkrānto viṣayāt tasya sthānaṃ cakre 'tha bāhyataḥ<BR>
<FONT COLOR="GREEN" SIZE="-1">13</FONT>
 sa tathoktvā munijanam arajām idam abravīt<BR>
&nbsp;&nbsp; ihaiva vasa durmedhe āśrame susamāhitā<BR>
<FONT COLOR="GREEN" SIZE="-1">14</FONT>
 idaṃ yojanaparyantaṃ saraḥ suruciraprabham<BR>
&nbsp;&nbsp; araje vijvarā bhuṅkṣva kālaś cātra pratīkṣyatām<BR>
<FONT COLOR="GREEN" SIZE="-1">15</FONT>
 tvatsamīpe tu ye sattvā vāsam eṣyanti tāṃ niśām<BR>
&nbsp;&nbsp; avadhyāḥ pāṃsuvarṣeṇa te bhaviṣyanti nityadā<BR>
<FONT COLOR="GREEN" SIZE="-1">16</FONT>
 ity uktvā bhārgavo vāsam anyatra samupākramat<BR>
&nbsp;&nbsp; saptāhād bhasmasādbhūtaṃ yathoktaṃ brahmavādinā<BR>
<FONT COLOR="GREEN" SIZE="-1">17</FONT>
 tasyāsau daṇḍaviṣayo vindhyaśaivalasānuṣu<BR>
&nbsp;&nbsp; śapto brahmarṣiṇā tena purā vaidharmake kṛte<BR>
<FONT COLOR="GREEN" SIZE="-1">18</FONT>
 tataḥ prabhṛti kākutstha daṇḍakāraṇyam ucyate<BR>
&nbsp;&nbsp; tapasvinaḥ sthitā yatra janasthānam atho 'bhavat<BR>
<FONT COLOR="GREEN" SIZE="-1">19</FONT>
 etat te sarvam ākhyātaṃ yan māṃ pṛcchasi rāghava<BR>
&nbsp;&nbsp; saṃdhyām upāsituṃ vīra samayo hy ativartate<BR>
<FONT COLOR="GREEN" SIZE="-1">20</FONT>
 ete maharṣayaḥ sarve pūrṇakumbhāḥ samantataḥ<BR>
&nbsp;&nbsp; kṛtodako naravyāghra ādityaṃ paryupāsate<BR>
<FONT COLOR="GREEN" SIZE="-1">21</FONT>
 sa tair ṛṣibhir abhyastaḥ sahitair brahmasattamaiḥ<BR>
&nbsp;&nbsp; ravir astaṃ gato rāma gacchodakam upaspṛśa<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स मुहूर्ताद उपश्रुत्य देवर्षिर अमितप्रभः<BR>
&nbsp; सवम आश्रमं शिष्य वृतः कषुधार्तः संन्यवर्तत<BR>
&nbsp;<FONT COLOR="GREEN" SIZE="-1">2</FONT>
 सॊ ऽपश्यद अरजां दीनां रजसा समभिप्लुताम<BR>
&nbsp; जयॊत्स्नाम इवारुणग्रस्तां परत्यूषे न विराजतीम<BR>
&nbsp;<FONT COLOR="GREEN" SIZE="-1">3</FONT>
 तस्य रॊषः समभवत कषुधार्तस्य विशेषतः<BR>
&nbsp; निर्दहन्न इव लॊकांस तरीञ शिष्यांश चेदम उवाच ह<BR>
&nbsp;<FONT COLOR="GREEN" SIZE="-1">4</FONT>
 पश्यध्वं विपरीतस्य दण्डस्याविदितात्मनः<BR>
&nbsp; विपत्तिं घॊरसंकाशां करुद्धाम अग्निशिखाम इव<BR>
&nbsp;<FONT COLOR="GREEN" SIZE="-1">5</FONT>
 कषयॊ ऽसय दुर्मतेः पराप्तः सानुगस्य दुरात्मनः<BR>
&nbsp; यः परदीप्तां हुताशस्य शिखां वै सप्रष्टुम इच्छति<BR>
&nbsp;<FONT COLOR="GREEN" SIZE="-1">6</FONT>
 यस्मात स कृतवान पापम ईदृशं घॊरदर्शनम<BR>
&nbsp; तस्मात पराप्स्यति दुर्मेधाः फलं पापस्य कर्मणः<BR>
&nbsp;<FONT COLOR="GREEN" SIZE="-1">7</FONT>
 सप्तरात्रेण राजासौ सभृत्यबलवाहनः<BR>
&nbsp; पापकर्मसमाचारॊ वधं पराप्स्यति दुर्मतिः<BR>
&nbsp;<FONT COLOR="GREEN" SIZE="-1">8</FONT>
 समन्ताद यॊजनशतं विषयं चास्य दुर्मतेः<BR>
&nbsp; धक्ष्यते पांसुवर्षेण महता पाकशासनः<BR>
&nbsp;<FONT COLOR="GREEN" SIZE="-1">9</FONT>
 सर्वसत्त्वानि यानीह सथावराणि चराणि च<BR>
&nbsp; महता पांसुवर्षेण नाशं यास्यन्ति सर्वशः<BR>
&nbsp;<FONT COLOR="GREEN" SIZE="-1">10</FONT>
 दण्डस्य विषयॊ यावत तावत सर्वसमुच्छ्रयः<BR>
&nbsp;&nbsp; पांसुभुत इवालक्ष्यः सप्तरात्राद भविष्यति<BR>
<FONT COLOR="GREEN" SIZE="-1">11</FONT>
 इत्य उक्त्वा करॊधसंतपस तम आश्रमनिवासिनम<BR>
&nbsp;&nbsp; जनं जनपदान्तेषु सथीयताम इति चाब्रवीत<BR>
<FONT COLOR="GREEN" SIZE="-1">12</FONT>
 शरुत्वा तूशसनॊ वाक्यं स आश्रमावसथॊ जनः<BR>
&nbsp;&nbsp; निष्क्रान्तॊ विषयात तस्य सथानं चक्रे ऽथ बाह्यतः<BR>
<FONT COLOR="GREEN" SIZE="-1">13</FONT>
 स तथॊक्त्वा मुनिजनम अरजाम इदम अब्रवीत<BR>
&nbsp;&nbsp; इहैव वस दुर्मेधे आश्रमे सुसमाहिता<BR>
<FONT COLOR="GREEN" SIZE="-1">14</FONT>
 इदं यॊजनपर्यन्तं सरः सुरुचिरप्रभम<BR>
&nbsp;&nbsp; अरजे विज्वरा भुङ्क्ष्व कालश चात्र परतीक्ष्यताम<BR>
<FONT COLOR="GREEN" SIZE="-1">15</FONT>
 तवत्समीपे तु ये सत्त्वा वासम एष्यन्ति तां निशाम<BR>
&nbsp;&nbsp; अवध्याः पांसुवर्षेण ते भविष्यन्ति नित्यदा<BR>
<FONT COLOR="GREEN" SIZE="-1">16</FONT>
 इत्य उक्त्वा भार्गवॊ वासम अन्यत्र समुपाक्रमत<BR>
&nbsp;&nbsp; सप्ताहाद भस्मसाद्भूतं यथॊक्तं बरह्मवादिना<BR>
<FONT COLOR="GREEN" SIZE="-1">17</FONT>
 तस्यासौ दण्डविषयॊ विन्ध्यशैवलसानुषु<BR>
&nbsp;&nbsp; शप्तॊ बरह्मर्षिणा तेन पुरा वैधर्मके कृते<BR>
<FONT COLOR="GREEN" SIZE="-1">18</FONT>
 ततः परभृति काकुत्स्थ दण्डकारण्यम उच्यते<BR>
&nbsp;&nbsp; तपस्विनः सथिता यत्र जनस्थानम अथॊ ऽभवत<BR>
<FONT COLOR="GREEN" SIZE="-1">19</FONT>
 एतत ते सर्वम आख्यातं यन मां पृच्छसि राघव<BR>
&nbsp;&nbsp; संध्याम उपासितुं वीर समयॊ हय अतिवर्तते<BR>
<FONT COLOR="GREEN" SIZE="-1">20</FONT>
 एते महर्षयः सर्वे पूर्णकुम्भाः समन्ततः<BR>
&nbsp;&nbsp; कृतॊदकॊ नरव्याघ्र आदित्यं पर्युपासते<BR>
<FONT COLOR="GREEN" SIZE="-1">21</FONT>
 स तैर ऋषिभिर अभ्यस्तः सहितैर बरह्मसत्तमैः<BR>
&nbsp;&nbsp; रविर अस्तं गतॊ राम गच्छॊदकम उपस्पृश<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7073">Next: Chapter 73</A></CENTER>
</div>
</BODY>
</HTML>
