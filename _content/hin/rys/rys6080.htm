<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 80</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6079">Previous</A>&nbsp;
<A HREF="rys6081">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 80
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ paulastya sacivāḥ śrutvā cendrajitaṃ hatam<BR>
&nbsp; ācacakṣur abhijñāya daśagrīvāya savyathāḥ<BR>
&nbsp;<FONT COLOR="GREEN" SIZE="-1">2</FONT>
 yuddhe hato mahārāja lakṣmaṇena tavātmajaḥ<BR>
&nbsp; vibhīṣaṇasahāyena miṣatāṃ no mahādyute<BR>
&nbsp;<FONT COLOR="GREEN" SIZE="-1">3</FONT>
 śūraḥ śūreṇa saṃgamya saṃyugeṣv aparājitaḥ<BR>
&nbsp; lakṣṇanena hataḥ śūraḥ putras te vibudhendrajit<BR>
&nbsp;<FONT COLOR="GREEN" SIZE="-1">4</FONT>
 sa taṃ pratibhayaṃ śrutvā vadhaṃ putrasya dāruṇam<BR>
&nbsp; ghoram indrajitaḥ saṃkhye kaśmalaṃ prāviśan mahat<BR>
&nbsp;<FONT COLOR="GREEN" SIZE="-1">5</FONT>
 upalabhya cirāt saṃjñāṃ rājā rākṣasapuṃgavaḥ<BR>
&nbsp; putraśokārdito dīno vilalāpākulendriyaḥ<BR>
&nbsp;<FONT COLOR="GREEN" SIZE="-1">6</FONT>
 hā rākṣasacamūmukhya mama vatsa mahāratha<BR>
&nbsp; jitvendraṃ katham adya tvaṃ lakṣmaṇasya vaśaṃ gataḥ<BR>
&nbsp;<FONT COLOR="GREEN" SIZE="-1">7</FONT>
 nanu tvam iṣubhiḥ kruddho bhindyāḥ kālāntakāv api<BR>
&nbsp; mandarasyāpi śṛṅgāṇi kiṃ punar lakṣmaṇaṃ raṇe<BR>
&nbsp;<FONT COLOR="GREEN" SIZE="-1">8</FONT>
 adya vaivasvato rājā bhūyo bahumato mama<BR>
&nbsp; yenādya tvaṃ mahābāho saṃyuktaḥ kāladharmaṇā<BR>
&nbsp;<FONT COLOR="GREEN" SIZE="-1">9</FONT>
 eṣa panthāḥ suyodhānāṃ sarvāmaragaṇeṣv api<BR>
&nbsp; yaḥ kṛte hanyate bhartuḥ sa pumān svargam ṛcchati<BR>
&nbsp;<FONT COLOR="GREEN" SIZE="-1">10</FONT>
 adya devagaṇāḥ sarve lokapālās tatharṣayaḥ<BR>
&nbsp;&nbsp; hatam indrajitaṃ dṛṣṭvā sukhaṃ svapsyanti nirbhayāḥ<BR>
<FONT COLOR="GREEN" SIZE="-1">11</FONT>
 adya lokās trayaḥ kṛtsnāḥ pṛthivī ca sakānanā<BR>
&nbsp;&nbsp; ekenendrajitā hīnā śūṇyeva pratibhāti me<BR>
<FONT COLOR="GREEN" SIZE="-1">12</FONT>
 adya nairṛtakanyāyāṃ śroṣyāmy antaḥpure ravam<BR>
&nbsp;&nbsp; kareṇusaṃghasya yathā ninādaṃ girigahvare<BR>
<FONT COLOR="GREEN" SIZE="-1">13</FONT>
 yauvarājyaṃ ca laṅkāṃ ca rakṣāṃsi ca paraṃtapa<BR>
&nbsp;&nbsp; mātaraṃ māṃ ca bhāryāṃ ca kva gato 'si vihāya naḥ<BR>
<FONT COLOR="GREEN" SIZE="-1">14</FONT>
 mama nāma tvayā vīra gatasya yamasādanam<BR>
&nbsp;&nbsp; pretakāryāṇi kāryāṇi viparīte hi vartase<BR>
<FONT COLOR="GREEN" SIZE="-1">15</FONT>
 sa tvaṃ jīvati sugrīve rāghave ca salakṣmaṇe<BR>
&nbsp;&nbsp; mama śalyam anuddhṛtya kva gato 'si vihāya naḥ<BR>
<FONT COLOR="GREEN" SIZE="-1">16</FONT>
 evamādivilāpārtaṃ rāvaṇaṃ rākṣasādhipam<BR>
&nbsp;&nbsp; āviveśa mahān kopaḥ putravyasanasaṃbhavaḥ<BR>
<FONT COLOR="GREEN" SIZE="-1">17</FONT>
 ghoraṃ prakṛtyā rūpaṃ tat tasya krodhāgnimūrchitam<BR>
&nbsp;&nbsp; babhūva rūpaṃ rudrasya kruddhasyeva durāsadam<BR>
<FONT COLOR="GREEN" SIZE="-1">18</FONT>
 tasya kruddhasya netrābhyāṃ prāpatann asrabindavaḥ<BR>
&nbsp;&nbsp; dīptābhyām iva dīpābhyāṃ sārciṣaḥ snehabindavaḥ<BR>
<FONT COLOR="GREEN" SIZE="-1">19</FONT>
 dantān vidaśatas tasya śrūyate daśanasvanaḥ<BR>
&nbsp;&nbsp; yantrasyāveṣṭyamānasya mahato dānavair iva<BR>
<FONT COLOR="GREEN" SIZE="-1">20</FONT>
 kālāgnir iva saṃkruddho yāṃ yāṃ diśam avaikṣata<BR>
&nbsp;&nbsp; tasyāṃ tasyāṃ bhayatrastā rākṣasāḥ saṃnililyire<BR>
<FONT COLOR="GREEN" SIZE="-1">21</FONT>
 tam antakam iva kruddhaṃ carācaracikhādiṣum<BR>
&nbsp;&nbsp; vīkṣamāṇaṃ diśaḥ sarvā rākṣasā nopacakramuḥ<BR>
<FONT COLOR="GREEN" SIZE="-1">22</FONT>
 tataḥ paramasaṃkruddho rāvaṇo rākṣasādhipaḥ<BR>
&nbsp;&nbsp; abravīd rakṣasāṃ madhye saṃstambhayiṣur āhave<BR>
<FONT COLOR="GREEN" SIZE="-1">23</FONT>
 mayā varṣasahasrāṇi caritvā duścaraṃ tapaḥ<BR>
&nbsp;&nbsp; teṣu teṣv avakāśeṣu svayambhūḥ paritoṣitaḥ<BR>
<FONT COLOR="GREEN" SIZE="-1">24</FONT>
 tasyaiva tapaso vyuṣṭyā prasādāc ca svayambhuvaḥ<BR>
&nbsp;&nbsp; nāsurebhyo na devebhyo bhayaṃ mama kadā cana<BR>
<FONT COLOR="GREEN" SIZE="-1">25</FONT>
 kavacaṃ brahmadattaṃ me yad ādityasamaprabham<BR>
&nbsp;&nbsp; devāsuravimardeṣu na bhinnaṃ vajraśaktibhiḥ<BR>
<FONT COLOR="GREEN" SIZE="-1">26</FONT>
 tena mām adya saṃyuktaṃ rathastham iha saṃyuge<BR>
&nbsp;&nbsp; pratīyāt ko 'dya mām ājau sākṣād api puraṃdaraḥ<BR>
<FONT COLOR="GREEN" SIZE="-1">27</FONT>
 yat tadābhiprasannena saśaraṃ kārmukaṃ mahat<BR>
&nbsp;&nbsp; devāsuravimardeṣu mama dattaṃ svayambhuvā<BR>
<FONT COLOR="GREEN" SIZE="-1">28</FONT>
 adya tūryaśatair bhīmaṃ dhanur utthāpyatāṃ mahat<BR>
&nbsp;&nbsp; rāmalakṣmaṇayor eva vadhāya paramāhave<BR>
<FONT COLOR="GREEN" SIZE="-1">29</FONT>
 sa putravadhasaṃtaptaḥ śūraḥ krodhavaśaṃ gataḥ<BR>
&nbsp;&nbsp; samīkṣya rāvaṇo buddhyā sītāṃ hantuṃ vyavasyata<BR>
<FONT COLOR="GREEN" SIZE="-1">30</FONT>
 pratyavekṣya tu tāmrākṣaḥ sughoro ghoradarśanān<BR>
&nbsp;&nbsp; dīno dīnasvarān sarvāṃs tān uvāca niśācarān<BR>
<FONT COLOR="GREEN" SIZE="-1">31</FONT>
 māyayā mama vatsena vañcanārthaṃ vanaukasām<BR>
&nbsp;&nbsp; kiṃ cid eva hataṃ tatra sīteyam iti darśitam<BR>
<FONT COLOR="GREEN" SIZE="-1">32</FONT>
 tad idaṃ satyam evāhaṃ kariṣye priyam ātmanaḥ<BR>
&nbsp;&nbsp; vaidehīṃ nāśayiṣyāmi kṣatrabandhum anuvratām<BR>
&nbsp;&nbsp; ity evam uktvā sacivān khaḍgam āśu parāmṛśat<BR>
<FONT COLOR="GREEN" SIZE="-1">33</FONT>
 uddhṛtya guṇasaṃpannaṃ vimalāmbaravarcasaṃ<BR>
&nbsp;&nbsp; niṣpapāta sa vegena sabhāyāḥ sacivair vṛtaḥ<BR>
<FONT COLOR="GREEN" SIZE="-1">34</FONT>
 rāvaṇaḥ putraśokena bhṛśam ākulacetanaḥ<BR>
&nbsp;&nbsp; saṃkruddhaḥ khaḍgam ādāya sahasā yatra maithilī<BR>
<FONT COLOR="GREEN" SIZE="-1">35</FONT>
 vrajantaṃ rākṣasaṃ prekṣya siṃhanādaṃ pracukruśuḥ<BR>
&nbsp;&nbsp; ūcuś cānyonyam āśliṣya saṃkruddhaṃ prekṣya rākṣasāḥ<BR>
<FONT COLOR="GREEN" SIZE="-1">36</FONT>
 adyainaṃ tāv ubhau dṛṣṭvā bhrātarau pravyathiṣyataḥ<BR>
&nbsp;&nbsp; lokapālā hi catvāraḥ kruddhenānena nirjitāḥ<BR>
&nbsp;&nbsp; bahavaḥ śatravaś cānye saṃyugeṣv abhipātitāḥ<BR>
<FONT COLOR="GREEN" SIZE="-1">37</FONT>
 teṣāṃ saṃjalpamānānām aśokavanikāṃ gatām<BR>
&nbsp;&nbsp; abhidudrāva vaidehīṃ rāvaṇaḥ krodhamūrchitaḥ<BR>
<FONT COLOR="GREEN" SIZE="-1">38</FONT>
 vāryamāṇaḥ susaṃkruddhaḥ suhṛdbhir hitabuddhibhiḥ<BR>
&nbsp;&nbsp; abhyadhāvata saṃkruddhaḥ khe graho rohiṇīm iva<BR>
<FONT COLOR="GREEN" SIZE="-1">39</FONT>
 maithilī rakṣyamāṇā tu rākṣasībhir aninditā<BR>
&nbsp;&nbsp; dadarśa rākṣasaṃ kruddhaṃ nistriṃśavaradhāriṇam<BR>
<FONT COLOR="GREEN" SIZE="-1">40</FONT>
 taṃ niśāmya sanistriṃśaṃ vyathitā janakātmajā<BR>
&nbsp;&nbsp; nivāryamāṇaṃ bahuśaḥ suhṛdbhir anivartinam<BR>
<FONT COLOR="GREEN" SIZE="-1">41</FONT>
 yathāyaṃ mām abhikruddhaḥ samabhidravati svayam<BR>
&nbsp;&nbsp; vadhiṣyati sanāthāṃ mām anāthām iva durmatiḥ<BR>
<FONT COLOR="GREEN" SIZE="-1">42</FONT>
 bahuśaś codayām āsa bhartāraṃ mām anuvratām<BR>
&nbsp;&nbsp; bhāryā bhava ramasyeti pratyākhyāto 'bhavan mayā<BR>
<FONT COLOR="GREEN" SIZE="-1">43</FONT>
 so 'yaṃ mām anupasthānād vyaktaṃ nairāśyam āgataḥ<BR>
&nbsp;&nbsp; krodhamohasamāviṣṭo nihantuṃ māṃ samudyataḥ<BR>
<FONT COLOR="GREEN" SIZE="-1">44</FONT>
 atha vā tau naravyāghrau bhrātarau rāmalakṣmaṇau<BR>
&nbsp;&nbsp; mannimittam anāryeṇa samare 'dya nipātitau<BR>
&nbsp;&nbsp; aho dhin mannimitto 'yaṃ vināśo rājaputrayoḥ<BR>
<FONT COLOR="GREEN" SIZE="-1">45</FONT>
 hanūmato hi tadvākyaṃ na kṛtaṃ kṣudrayā mayā<BR>
&nbsp;&nbsp; yady ahaṃ tasya pṛṣṭhena tadāyāsam aninditā<BR>
&nbsp;&nbsp; nādyaivam anuśoceyaṃ bhartur aṅkagatā satī<BR>
<FONT COLOR="GREEN" SIZE="-1">46</FONT>
 manye tu hṛdayaṃ tasyāḥ kausalyāyāḥ phaliṣyati<BR>
&nbsp;&nbsp; ekaputrā yadā putraṃ vinaṣṭaṃ śroṣyate yudhi<BR>
<FONT COLOR="GREEN" SIZE="-1">47</FONT>
 sā hi janma ca bālyaṃ ca yauvanaṃ ca mahātmanaḥ<BR>
&nbsp;&nbsp; dharmakāryāṇi rūpaṃ ca rudatī saṃsramiṣyati<BR>
<FONT COLOR="GREEN" SIZE="-1">48</FONT>
 nirāśā nihate putre dattvā śrāddham acetanā<BR>
&nbsp;&nbsp; agnim ārokṣyate nūnam apo vāpi pravekṣyati<BR>
<FONT COLOR="GREEN" SIZE="-1">49</FONT>
 dhig astu kubjām asatīṃ mantharāṃ pāpaniścayām<BR>
&nbsp;&nbsp; yannimittam idaṃ duḥkhaṃ kausalyā pratipatsyate<BR>
<FONT COLOR="GREEN" SIZE="-1">50</FONT>
 ity evaṃ maithilīṃ dṛṣṭvā vilapantīṃ tapasvinīm<BR>
&nbsp;&nbsp; rohiṇīm iva candreṇa vinā grahavaśaṃ gatām<BR>
<FONT COLOR="GREEN" SIZE="-1">51</FONT>
 supārśvo nāma medhāvī rāvaṇaṃ rākṣaseśvaram<BR>
&nbsp;&nbsp; nivāryamāṇaṃ sacivair idaṃ vacanam abravīt<BR>
<FONT COLOR="GREEN" SIZE="-1">52</FONT>
 kathaṃ nāma daśagrīva sākṣād vaiśravaṇānuja<BR>
&nbsp;&nbsp; hantum icchasi vaidehīṃ krodhād dharmam apāsya hi<BR>
<FONT COLOR="GREEN" SIZE="-1">53</FONT>
 veda vidyāvrata snātaḥ svadharmanirataḥ sadā<BR>
&nbsp;&nbsp; striyāḥ kasmād vadhaṃ vīra manyase rākṣaseśvara<BR>
<FONT COLOR="GREEN" SIZE="-1">54</FONT>
 maithilīṃ rūpasaṃpannāṃ pratyavekṣasva pārthiva<BR>
&nbsp;&nbsp; tvam eva tu sahāsmābhī rāghave krodham utsṛja<BR>
<FONT COLOR="GREEN" SIZE="-1">55</FONT>
 abhyutthānaṃ tvam adyaiva kṛṣṇapakṣacaturdaśīm<BR>
&nbsp;&nbsp; kṛtvā niryāhy amāvāsyāṃ vijayāya balair vṛtaḥ<BR>
<FONT COLOR="GREEN" SIZE="-1">56</FONT>
 śūro dhīmān rathī khaḍgī rathapravaram āsthitaḥ<BR>
&nbsp;&nbsp; hatvā dāśarathiṃ rāmaṃ bhavān prāpsyati maithilīm<BR>
<FONT COLOR="GREEN" SIZE="-1">57</FONT>
 sa tad durātmā suhṛdā niveditaṃ; vacaḥ sudharmyaṃ pratigṛhya rāvaṇaḥ<BR>
&nbsp;&nbsp; gṛhaṃ jagāmātha tataś ca vīryavān; punaḥ sabhāṃ ca prayayau suhṛdvṛtaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः पौलस्त्य सचिवाः शरुत्वा चेन्द्रजितं हतम<BR>
&nbsp; आचचक्षुर अभिज्ञाय दशग्रीवाय सव्यथाः<BR>
&nbsp;<FONT COLOR="GREEN" SIZE="-1">2</FONT>
 युद्धे हतॊ महाराज लक्ष्मणेन तवात्मजः<BR>
&nbsp; विभीषणसहायेन मिषतां नॊ महाद्युते<BR>
&nbsp;<FONT COLOR="GREEN" SIZE="-1">3</FONT>
 शूरः शूरेण संगम्य संयुगेष्व अपराजितः<BR>
&nbsp; लक्ष्णनेन हतः शूरः पुत्रस ते विबुधेन्द्रजित<BR>
&nbsp;<FONT COLOR="GREEN" SIZE="-1">4</FONT>
 स तं परतिभयं शरुत्वा वधं पुत्रस्य दारुणम<BR>
&nbsp; घॊरम इन्द्रजितः संख्ये कश्मलं पराविशन महत<BR>
&nbsp;<FONT COLOR="GREEN" SIZE="-1">5</FONT>
 उपलभ्य चिरात संज्ञां राजा राक्षसपुंगवः<BR>
&nbsp; पुत्रशॊकार्दितॊ दीनॊ विललापाकुलेन्द्रियः<BR>
&nbsp;<FONT COLOR="GREEN" SIZE="-1">6</FONT>
 हा राक्षसचमूमुख्य मम वत्स महारथ<BR>
&nbsp; जित्वेन्द्रं कथम अद्य तवं लक्ष्मणस्य वशं गतः<BR>
&nbsp;<FONT COLOR="GREEN" SIZE="-1">7</FONT>
 ननु तवम इषुभिः करुद्धॊ भिन्द्याः कालान्तकाव अपि<BR>
&nbsp; मन्दरस्यापि शृङ्गाणि किं पुनर लक्ष्मणं रणे<BR>
&nbsp;<FONT COLOR="GREEN" SIZE="-1">8</FONT>
 अद्य वैवस्वतॊ राजा भूयॊ बहुमतॊ मम<BR>
&nbsp; येनाद्य तवं महाबाहॊ संयुक्तः कालधर्मणा<BR>
&nbsp;<FONT COLOR="GREEN" SIZE="-1">9</FONT>
 एष पन्थाः सुयॊधानां सर्वामरगणेष्व अपि<BR>
&nbsp; यः कृते हन्यते भर्तुः स पुमान सवर्गम ऋच्छति<BR>
&nbsp;<FONT COLOR="GREEN" SIZE="-1">10</FONT>
 अद्य देवगणाः सर्वे लॊकपालास तथर्षयः<BR>
&nbsp;&nbsp; हतम इन्द्रजितं दृष्ट्वा सुखं सवप्स्यन्ति निर्भयाः<BR>
<FONT COLOR="GREEN" SIZE="-1">11</FONT>
 अद्य लॊकास तरयः कृत्स्नाः पृथिवी च सकानना<BR>
&nbsp;&nbsp; एकेनेन्द्रजिता हीना शूण्येव परतिभाति मे<BR>
<FONT COLOR="GREEN" SIZE="-1">12</FONT>
 अद्य नैरृतकन्यायां शरॊष्याम्य अन्तःपुरे रवम<BR>
&nbsp;&nbsp; करेणुसंघस्य यथा निनादं गिरिगह्वरे<BR>
<FONT COLOR="GREEN" SIZE="-1">13</FONT>
 यौवराज्यं च लङ्कां च रक्षांसि च परंतप<BR>
&nbsp;&nbsp; मातरं मां च भार्यां च कव गतॊ ऽसि विहाय नः<BR>
<FONT COLOR="GREEN" SIZE="-1">14</FONT>
 मम नाम तवया वीर गतस्य यमसादनम<BR>
&nbsp;&nbsp; परेतकार्याणि कार्याणि विपरीते हि वर्तसे<BR>
<FONT COLOR="GREEN" SIZE="-1">15</FONT>
 स तवं जीवति सुग्रीवे राघवे च सलक्ष्मणे<BR>
&nbsp;&nbsp; मम शल्यम अनुद्धृत्य कव गतॊ ऽसि विहाय नः<BR>
<FONT COLOR="GREEN" SIZE="-1">16</FONT>
 एवमादिविलापार्तं रावणं राक्षसाधिपम<BR>
&nbsp;&nbsp; आविवेश महान कॊपः पुत्रव्यसनसंभवः<BR>
<FONT COLOR="GREEN" SIZE="-1">17</FONT>
 घॊरं परकृत्या रूपं तत तस्य करॊधाग्निमूर्छितम<BR>
&nbsp;&nbsp; बभूव रूपं रुद्रस्य करुद्धस्येव दुरासदम<BR>
<FONT COLOR="GREEN" SIZE="-1">18</FONT>
 तस्य करुद्धस्य नेत्राभ्यां परापतन्न अस्रबिन्दवः<BR>
&nbsp;&nbsp; दीप्ताभ्याम इव दीपाभ्यां सार्चिषः सनेहबिन्दवः<BR>
<FONT COLOR="GREEN" SIZE="-1">19</FONT>
 दन्तान विदशतस तस्य शरूयते दशनस्वनः<BR>
&nbsp;&nbsp; यन्त्रस्यावेष्ट्यमानस्य महतॊ दानवैर इव<BR>
<FONT COLOR="GREEN" SIZE="-1">20</FONT>
 कालाग्निर इव संक्रुद्धॊ यां यां दिशम अवैक्षत<BR>
&nbsp;&nbsp; तस्यां तस्यां भयत्रस्ता राक्षसाः संनिलिल्यिरे<BR>
<FONT COLOR="GREEN" SIZE="-1">21</FONT>
 तम अन्तकम इव करुद्धं चराचरचिखादिषुम<BR>
&nbsp;&nbsp; वीक्षमाणं दिशः सर्वा राक्षसा नॊपचक्रमुः<BR>
<FONT COLOR="GREEN" SIZE="-1">22</FONT>
 ततः परमसंक्रुद्धॊ रावणॊ राक्षसाधिपः<BR>
&nbsp;&nbsp; अब्रवीद रक्षसां मध्ये संस्तम्भयिषुर आहवे<BR>
<FONT COLOR="GREEN" SIZE="-1">23</FONT>
 मया वर्षसहस्राणि चरित्वा दुश्चरं तपः<BR>
&nbsp;&nbsp; तेषु तेष्व अवकाशेषु सवयम्भूः परितॊषितः<BR>
<FONT COLOR="GREEN" SIZE="-1">24</FONT>
 तस्यैव तपसॊ वयुष्ट्या परसादाच च सवयम्भुवः<BR>
&nbsp;&nbsp; नासुरेभ्यॊ न देवेभ्यॊ भयं मम कदा चन<BR>
<FONT COLOR="GREEN" SIZE="-1">25</FONT>
 कवचं बरह्मदत्तं मे यद आदित्यसमप्रभम<BR>
&nbsp;&nbsp; देवासुरविमर्देषु न भिन्नं वज्रशक्तिभिः<BR>
<FONT COLOR="GREEN" SIZE="-1">26</FONT>
 तेन माम अद्य संयुक्तं रथस्थम इह संयुगे<BR>
&nbsp;&nbsp; परतीयात कॊ ऽदय माम आजौ साक्षाद अपि पुरंदरः<BR>
<FONT COLOR="GREEN" SIZE="-1">27</FONT>
 यत तदाभिप्रसन्नेन सशरं कार्मुकं महत<BR>
&nbsp;&nbsp; देवासुरविमर्देषु मम दत्तं सवयम्भुवा<BR>
<FONT COLOR="GREEN" SIZE="-1">28</FONT>
 अद्य तूर्यशतैर भीमं धनुर उत्थाप्यतां महत<BR>
&nbsp;&nbsp; रामलक्ष्मणयॊर एव वधाय परमाहवे<BR>
<FONT COLOR="GREEN" SIZE="-1">29</FONT>
 स पुत्रवधसंतप्तः शूरः करॊधवशं गतः<BR>
&nbsp;&nbsp; समीक्ष्य रावणॊ बुद्ध्या सीतां हन्तुं वयवस्यत<BR>
<FONT COLOR="GREEN" SIZE="-1">30</FONT>
 परत्यवेक्ष्य तु ताम्राक्षः सुघॊरॊ घॊरदर्शनान<BR>
&nbsp;&nbsp; दीनॊ दीनस्वरान सर्वांस तान उवाच निशाचरान<BR>
<FONT COLOR="GREEN" SIZE="-1">31</FONT>
 मायया मम वत्सेन वञ्चनार्थं वनौकसाम<BR>
&nbsp;&nbsp; किं चिद एव हतं तत्र सीतेयम इति दर्शितम<BR>
<FONT COLOR="GREEN" SIZE="-1">32</FONT>
 तद इदं सत्यम एवाहं करिष्ये परियम आत्मनः<BR>
&nbsp;&nbsp; वैदेहीं नाशयिष्यामि कषत्रबन्धुम अनुव्रताम<BR>
&nbsp;&nbsp; इत्य एवम उक्त्वा सचिवान खड्गम आशु परामृशत<BR>
<FONT COLOR="GREEN" SIZE="-1">33</FONT>
 उद्धृत्य गुणसंपन्नं विमलाम्बरवर्चसं<BR>
&nbsp;&nbsp; निष्पपात स वेगेन सभायाः सचिवैर वृतः<BR>
<FONT COLOR="GREEN" SIZE="-1">34</FONT>
 रावणः पुत्रशॊकेन भृशम आकुलचेतनः<BR>
&nbsp;&nbsp; संक्रुद्धः खड्गम आदाय सहसा यत्र मैथिली<BR>
<FONT COLOR="GREEN" SIZE="-1">35</FONT>
 वरजन्तं राक्षसं परेक्ष्य सिंहनादं परचुक्रुशुः<BR>
&nbsp;&nbsp; ऊचुश चान्यॊन्यम आश्लिष्य संक्रुद्धं परेक्ष्य राक्षसाः<BR>
<FONT COLOR="GREEN" SIZE="-1">36</FONT>
 अद्यैनं ताव उभौ दृष्ट्वा भरातरौ परव्यथिष्यतः<BR>
&nbsp;&nbsp; लॊकपाला हि चत्वारः करुद्धेनानेन निर्जिताः<BR>
&nbsp;&nbsp; बहवः शत्रवश चान्ये संयुगेष्व अभिपातिताः<BR>
<FONT COLOR="GREEN" SIZE="-1">37</FONT>
 तेषां संजल्पमानानाम अशॊकवनिकां गताम<BR>
&nbsp;&nbsp; अभिदुद्राव वैदेहीं रावणः करॊधमूर्छितः<BR>
<FONT COLOR="GREEN" SIZE="-1">38</FONT>
 वार्यमाणः सुसंक्रुद्धः सुहृद्भिर हितबुद्धिभिः<BR>
&nbsp;&nbsp; अभ्यधावत संक्रुद्धः खे गरहॊ रॊहिणीम इव<BR>
<FONT COLOR="GREEN" SIZE="-1">39</FONT>
 मैथिली रक्ष्यमाणा तु राक्षसीभिर अनिन्दिता<BR>
&nbsp;&nbsp; ददर्श राक्षसं करुद्धं निस्त्रिंशवरधारिणम<BR>
<FONT COLOR="GREEN" SIZE="-1">40</FONT>
 तं निशाम्य सनिस्त्रिंशं वयथिता जनकात्मजा<BR>
&nbsp;&nbsp; निवार्यमाणं बहुशः सुहृद्भिर अनिवर्तिनम<BR>
<FONT COLOR="GREEN" SIZE="-1">41</FONT>
 यथायं माम अभिक्रुद्धः समभिद्रवति सवयम<BR>
&nbsp;&nbsp; वधिष्यति सनाथां माम अनाथाम इव दुर्मतिः<BR>
<FONT COLOR="GREEN" SIZE="-1">42</FONT>
 बहुशश चॊदयाम आस भर्तारं माम अनुव्रताम<BR>
&nbsp;&nbsp; भार्या भव रमस्येति परत्याख्यातॊ ऽभवन मया<BR>
<FONT COLOR="GREEN" SIZE="-1">43</FONT>
 सॊ ऽयं माम अनुपस्थानाद वयक्तं नैराश्यम आगतः<BR>
&nbsp;&nbsp; करॊधमॊहसमाविष्टॊ निहन्तुं मां समुद्यतः<BR>
<FONT COLOR="GREEN" SIZE="-1">44</FONT>
 अथ वा तौ नरव्याघ्रौ भरातरौ रामलक्ष्मणौ<BR>
&nbsp;&nbsp; मन्निमित्तम अनार्येण समरे ऽदय निपातितौ<BR>
&nbsp;&nbsp; अहॊ धिन मन्निमित्तॊ ऽयं विनाशॊ राजपुत्रयॊः<BR>
<FONT COLOR="GREEN" SIZE="-1">45</FONT>
 हनूमतॊ हि तद्वाक्यं न कृतं कषुद्रया मया<BR>
&nbsp;&nbsp; यद्य अहं तस्य पृष्ठेन तदायासम अनिन्दिता<BR>
&nbsp;&nbsp; नाद्यैवम अनुशॊचेयं भर्तुर अङ्कगता सती<BR>
<FONT COLOR="GREEN" SIZE="-1">46</FONT>
 मन्ये तु हृदयं तस्याः कौसल्यायाः फलिष्यति<BR>
&nbsp;&nbsp; एकपुत्रा यदा पुत्रं विनष्टं शरॊष्यते युधि<BR>
<FONT COLOR="GREEN" SIZE="-1">47</FONT>
 सा हि जन्म च बाल्यं च यौवनं च महात्मनः<BR>
&nbsp;&nbsp; धर्मकार्याणि रूपं च रुदती संस्रमिष्यति<BR>
<FONT COLOR="GREEN" SIZE="-1">48</FONT>
 निराशा निहते पुत्रे दत्त्वा शराद्धम अचेतना<BR>
&nbsp;&nbsp; अग्निम आरॊक्ष्यते नूनम अपॊ वापि परवेक्ष्यति<BR>
<FONT COLOR="GREEN" SIZE="-1">49</FONT>
 धिग अस्तु कुब्जाम असतीं मन्थरां पापनिश्चयाम<BR>
&nbsp;&nbsp; यन्निमित्तम इदं दुःखं कौसल्या परतिपत्स्यते<BR>
<FONT COLOR="GREEN" SIZE="-1">50</FONT>
 इत्य एवं मैथिलीं दृष्ट्वा विलपन्तीं तपस्विनीम<BR>
&nbsp;&nbsp; रॊहिणीम इव चन्द्रेण विना गरहवशं गताम<BR>
<FONT COLOR="GREEN" SIZE="-1">51</FONT>
 सुपार्श्वॊ नाम मेधावी रावणं राक्षसेश्वरम<BR>
&nbsp;&nbsp; निवार्यमाणं सचिवैर इदं वचनम अब्रवीत<BR>
<FONT COLOR="GREEN" SIZE="-1">52</FONT>
 कथं नाम दशग्रीव साक्षाद वैश्रवणानुज<BR>
&nbsp;&nbsp; हन्तुम इच्छसि वैदेहीं करॊधाद धर्मम अपास्य हि<BR>
<FONT COLOR="GREEN" SIZE="-1">53</FONT>
 वेद विद्याव्रत सनातः सवधर्मनिरतः सदा<BR>
&nbsp;&nbsp; सत्रियाः कस्माद वधं वीर मन्यसे राक्षसेश्वर<BR>
<FONT COLOR="GREEN" SIZE="-1">54</FONT>
 मैथिलीं रूपसंपन्नां परत्यवेक्षस्व पार्थिव<BR>
&nbsp;&nbsp; तवम एव तु सहास्माभी राघवे करॊधम उत्सृज<BR>
<FONT COLOR="GREEN" SIZE="-1">55</FONT>
 अभ्युत्थानं तवम अद्यैव कृष्णपक्षचतुर्दशीम<BR>
&nbsp;&nbsp; कृत्वा निर्याह्य अमावास्यां विजयाय बलैर वृतः<BR>
<FONT COLOR="GREEN" SIZE="-1">56</FONT>
 शूरॊ धीमान रथी खड्गी रथप्रवरम आस्थितः<BR>
&nbsp;&nbsp; हत्वा दाशरथिं रामं भवान पराप्स्यति मैथिलीम<BR>
<FONT COLOR="GREEN" SIZE="-1">57</FONT>
 स तद दुरात्मा सुहृदा निवेदितं; वचः सुधर्म्यं परतिगृह्य रावणः<BR>
&nbsp;&nbsp; गृहं जगामाथ ततश च वीर्यवान; पुनः सभां च परययौ सुहृद्वृतः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6081">Next: Chapter 81</A></CENTER>
</div>
</BODY>
</HTML>
