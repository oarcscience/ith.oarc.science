<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 37</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi04">Book 4 Index</A><BR>
&nbsp;
<A HREF="rys4036">Previous</A>&nbsp;
<A HREF="rys4038">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 37
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 pratigṛhya ca tat sarvam upānayam upāhṛtam<BR>
&nbsp; vānarān sāntvayitvā ca sarvān eva vyasarjayat<BR>
&nbsp;<FONT COLOR="GREEN" SIZE="-1">2</FONT>
 visarjayitvā sa harīñ śūrāṃs tān kṛtakarmaṇaḥ<BR>
&nbsp; mene kṛtārtham ātmānaṃ rāghavaṃ ca mahābalam<BR>
&nbsp;<FONT COLOR="GREEN" SIZE="-1">3</FONT>
 sa lakṣmaṇo bhīmabalaṃ sarvavānarasattamam<BR>
&nbsp; abravīt praśritaṃ vākyaṃ sugrīvaṃ saṃpraharṣayan<BR>
&nbsp; kiṣkindhāyā viniṣkrāma yadi te saumya rocate<BR>
&nbsp;<FONT COLOR="GREEN" SIZE="-1">4</FONT>
 tasya tadvacanaṃ śrutvā lakṣmaṇasya subhāṣitam<BR>
&nbsp; sugrīvaḥ paramaprīto vākyam etad uvāca ha<BR>
&nbsp;<FONT COLOR="GREEN" SIZE="-1">5</FONT>
 evaṃ bhavatu gacchāmaḥ stheyaṃ tvacchāsane mayā<BR>
&nbsp; tam evam uktvā sugrīvo lakṣmaṇaṃ śubhalakṣmaṇam<BR>
&nbsp;<FONT COLOR="GREEN" SIZE="-1">6</FONT>
 visarjayām āsa tadā tārām anyāś ca yoṣitaḥ<BR>
&nbsp; etety uccair harivarān sugrīvaḥ samudāharat<BR>
&nbsp;<FONT COLOR="GREEN" SIZE="-1">7</FONT>
 tasya tadvacanaṃ śrutvā harayaḥ śīghram āyayuḥ<BR>
&nbsp; baddhāñjalipuṭāḥ sarve ye syuḥ strīdarśanakṣamāḥ<BR>
&nbsp;<FONT COLOR="GREEN" SIZE="-1">8</FONT>
 tān uvāca tataḥ prāptān rājārkasadṛśaprabhaḥ<BR>
&nbsp; upasthāpayata kṣipraṃ śibikāṃ mama vānarāḥ<BR>
&nbsp;<FONT COLOR="GREEN" SIZE="-1">9</FONT>
 śrutvā tu vacanaṃ tasya harayaḥ śīghravikramāḥ<BR>
&nbsp; samupasthāpayām āsuḥ śibikāṃ priyadarśanām<BR>
&nbsp;<FONT COLOR="GREEN" SIZE="-1">10</FONT>
 tām upasthāpitāṃ dṛṣṭvā śibikāṃ vānarādhipaḥ<BR>
&nbsp;&nbsp; lakṣmaṇāruhyatāṃ śīghram iti saumitrim abravīt<BR>
<FONT COLOR="GREEN" SIZE="-1">11</FONT>
 ity uktvā kāñcanaṃ yānaṃ sugrīvaḥ sūryasaṃnibham<BR>
&nbsp;&nbsp; bṛhadbhir haribhir yuktam āruroha salakṣmaṇaḥ<BR>
<FONT COLOR="GREEN" SIZE="-1">12</FONT>
 pāṇḍureṇātapatreṇa dhriyamāṇena mūrdhani<BR>
&nbsp;&nbsp; śuklaiś ca bālavyajanair dhūyamānaiḥ samantataḥ<BR>
<FONT COLOR="GREEN" SIZE="-1">13</FONT>
 śaṅkhabherīninādaiś ca bandibhiś cābhivanditaḥ<BR>
&nbsp;&nbsp; niryayau prāpya sugrīvo rājyaśriyam anuttamām<BR>
<FONT COLOR="GREEN" SIZE="-1">14</FONT>
 sa vānaraśatais tīṣkṇair bahubhiḥ śastrapāṇibhiḥ<BR>
&nbsp;&nbsp; parikīrṇo yayau tatra yatra rāmo vyavasthitaḥ<BR>
<FONT COLOR="GREEN" SIZE="-1">15</FONT>
 sa taṃ deśam anuprāpya śreṣṭhaṃ rāmaniṣevitam<BR>
&nbsp;&nbsp; avātaran mahātejāḥ śibikāyāḥ salakṣmaṇaḥ<BR>
<FONT COLOR="GREEN" SIZE="-1">16</FONT>
 āsādya ca tato rāmaṃ kṛtāñjalipuṭo 'bhavat<BR>
&nbsp;&nbsp; kṛtāñjalau sthite tasmin vānarāś cabhavaṃs tathā<BR>
<FONT COLOR="GREEN" SIZE="-1">17</FONT>
 taṭākam iva tad dṛṣṭvā rāmaḥ kuḍmalapaṅkajam<BR>
&nbsp;&nbsp; vānarāṇāṃ mahat sainyaṃ sugrīve prītimān abhūt<BR>
<FONT COLOR="GREEN" SIZE="-1">18</FONT>
 pādayoḥ patitaṃ mūrdhnā tam utthāpya harīśvaram<BR>
&nbsp;&nbsp; preṃṇā ca bahumānāc ca rāghavaḥ pariṣasvaje<BR>
<FONT COLOR="GREEN" SIZE="-1">19</FONT>
 pariṣvajya ca dharmātmā niṣīdeti tato 'bravīt<BR>
&nbsp;&nbsp; taṃ niṣaṇṇaṃ tato dṛṣṭvā kṣitau rāmo 'bravīd vacaḥ<BR>
<FONT COLOR="GREEN" SIZE="-1">20</FONT>
 dharmam arthaṃ ca kāmaṃ ca kāle yas tu niṣevate<BR>
&nbsp;&nbsp; vibhajya satataṃ vīra sa rājā harisattama<BR>
<FONT COLOR="GREEN" SIZE="-1">21</FONT>
 hitvā dharmaṃ tathārthaṃ ca kāmaṃ yas tu niṣevate<BR>
&nbsp;&nbsp; sa vṛkṣāgre yathā suptaḥ patitaḥ pratibudhyate<BR>
<FONT COLOR="GREEN" SIZE="-1">22</FONT>
 amitrāṇāṃ vadhe yukto mitrāṇāṃ saṃgrahe rataḥ<BR>
&nbsp;&nbsp; trivargaphalabhoktā tu rājā dharmeṇa yujyate<BR>
<FONT COLOR="GREEN" SIZE="-1">23</FONT>
 udyogasamayas tv eṣa prāptaḥ śatruvināśana<BR>
&nbsp;&nbsp; saṃcintyatāṃ hi piṅgeśa haribhiḥ saha mantribhiḥ<BR>
<FONT COLOR="GREEN" SIZE="-1">24</FONT>
 evam uktas tu sugrīvo rāmaṃ vacanam abravīt<BR>
<FONT COLOR="GREEN" SIZE="-1">25</FONT>
 pranaṣṭā śrīś ca kīrtiś ca kapirājyaṃ ca śāśvatam<BR>
&nbsp;&nbsp; tvatprasādān mahābāho punaḥ prāptam idaṃ mayā<BR>
<FONT COLOR="GREEN" SIZE="-1">26</FONT>
 tava devaprasadāc ca bhrātuś ca jayatāṃ vara<BR>
&nbsp;&nbsp; kṛtaṃ na pratikuryād yaḥ puruṣāṇāṃ sa dūṣakaḥ<BR>
<FONT COLOR="GREEN" SIZE="-1">27</FONT>
 ete vānaramukhyāś ca śataśaḥ śatrusūdana<BR>
&nbsp;&nbsp; prāptāś cādāya balinaḥ pṛthivyāṃ sarvavānarān<BR>
<FONT COLOR="GREEN" SIZE="-1">28</FONT>
 ṛkṣāś cāvahitāḥ śūrā golāṅgūlāś ca rāghava<BR>
&nbsp;&nbsp; kāntāra vanadurgāṇām abhijñā ghoradarśanāḥ<BR>
<FONT COLOR="GREEN" SIZE="-1">29</FONT>
 devagandharvaputrāś ca vānarāḥ kāmarūpiṇaḥ<BR>
&nbsp;&nbsp; svaiḥ svaiḥ parivṛtāḥ sainyair vartante pathi rāghava<BR>
<FONT COLOR="GREEN" SIZE="-1">30</FONT>
 śataiḥ śatasahasraiś ca koṭibhiś ca plavaṃgamāḥ<BR>
&nbsp;&nbsp; ayutaiś cāvṛtā vīrā śaṅkubhiś ca paraṃtapa<BR>
<FONT COLOR="GREEN" SIZE="-1">31</FONT>
 arbudair arbudaśatair madhyaiś cāntaiś ca vānarāḥ<BR>
&nbsp;&nbsp; samudraiś ca parārdhaiś ca harayo hariyūthapāḥ<BR>
<FONT COLOR="GREEN" SIZE="-1">32</FONT>
 āgamiṣyanti te rājan mahendrasamavikramāḥ<BR>
&nbsp;&nbsp; merumandarasaṃkāśā vindhyamerukṛtālayāḥ<BR>
<FONT COLOR="GREEN" SIZE="-1">33</FONT>
 te tvām abhigamiṣyanti rākṣasaṃ ye sabāndhavam<BR>
&nbsp;&nbsp; nihatya rāvaṇaṃ saṃkhye hy ānayiṣyanti maithilīm<BR>
<FONT COLOR="GREEN" SIZE="-1">34</FONT>
 tatas tam udyogam avekṣya buddhimān; haripravīrasya nideśavartinaḥ<BR>
&nbsp;&nbsp; babhūva harṣād vasudhādhipātmajaḥ; prabuddhanīlotpalatulyadarśanaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 परतिगृह्य च तत सर्वम उपानयम उपाहृतम<BR>
&nbsp; वानरान सान्त्वयित्वा च सर्वान एव वयसर्जयत<BR>
&nbsp;<FONT COLOR="GREEN" SIZE="-1">2</FONT>
 विसर्जयित्वा स हरीञ शूरांस तान कृतकर्मणः<BR>
&nbsp; मेने कृतार्थम आत्मानं राघवं च महाबलम<BR>
&nbsp;<FONT COLOR="GREEN" SIZE="-1">3</FONT>
 स लक्ष्मणॊ भीमबलं सर्ववानरसत्तमम<BR>
&nbsp; अब्रवीत परश्रितं वाक्यं सुग्रीवं संप्रहर्षयन<BR>
&nbsp; किष्किन्धाया विनिष्क्राम यदि ते सौम्य रॊचते<BR>
&nbsp;<FONT COLOR="GREEN" SIZE="-1">4</FONT>
 तस्य तद्वचनं शरुत्वा लक्ष्मणस्य सुभाषितम<BR>
&nbsp; सुग्रीवः परमप्रीतॊ वाक्यम एतद उवाच ह<BR>
&nbsp;<FONT COLOR="GREEN" SIZE="-1">5</FONT>
 एवं भवतु गच्छामः सथेयं तवच्छासने मया<BR>
&nbsp; तम एवम उक्त्वा सुग्रीवॊ लक्ष्मणं शुभलक्ष्मणम<BR>
&nbsp;<FONT COLOR="GREEN" SIZE="-1">6</FONT>
 विसर्जयाम आस तदा ताराम अन्याश च यॊषितः<BR>
&nbsp; एतेत्य उच्चैर हरिवरान सुग्रीवः समुदाहरत<BR>
&nbsp;<FONT COLOR="GREEN" SIZE="-1">7</FONT>
 तस्य तद्वचनं शरुत्वा हरयः शीघ्रम आययुः<BR>
&nbsp; बद्धाञ्जलिपुटाः सर्वे ये सयुः सत्रीदर्शनक्षमाः<BR>
&nbsp;<FONT COLOR="GREEN" SIZE="-1">8</FONT>
 तान उवाच ततः पराप्तान राजार्कसदृशप्रभः<BR>
&nbsp; उपस्थापयत कषिप्रं शिबिकां मम वानराः<BR>
&nbsp;<FONT COLOR="GREEN" SIZE="-1">9</FONT>
 शरुत्वा तु वचनं तस्य हरयः शीघ्रविक्रमाः<BR>
&nbsp; समुपस्थापयाम आसुः शिबिकां परियदर्शनाम<BR>
&nbsp;<FONT COLOR="GREEN" SIZE="-1">10</FONT>
 ताम उपस्थापितां दृष्ट्वा शिबिकां वानराधिपः<BR>
&nbsp;&nbsp; लक्ष्मणारुह्यतां शीघ्रम इति सौमित्रिम अब्रवीत<BR>
<FONT COLOR="GREEN" SIZE="-1">11</FONT>
 इत्य उक्त्वा काञ्चनं यानं सुग्रीवः सूर्यसंनिभम<BR>
&nbsp;&nbsp; बृहद्भिर हरिभिर युक्तम आरुरॊह सलक्ष्मणः<BR>
<FONT COLOR="GREEN" SIZE="-1">12</FONT>
 पाण्डुरेणातपत्रेण धरियमाणेन मूर्धनि<BR>
&nbsp;&nbsp; शुक्लैश च बालव्यजनैर धूयमानैः समन्ततः<BR>
<FONT COLOR="GREEN" SIZE="-1">13</FONT>
 शङ्खभेरीनिनादैश च बन्दिभिश चाभिवन्दितः<BR>
&nbsp;&nbsp; निर्ययौ पराप्य सुग्रीवॊ राज्यश्रियम अनुत्तमाम<BR>
<FONT COLOR="GREEN" SIZE="-1">14</FONT>
 स वानरशतैस तीष्क्णैर बहुभिः शस्त्रपाणिभिः<BR>
&nbsp;&nbsp; परिकीर्णॊ ययौ तत्र यत्र रामॊ वयवस्थितः<BR>
<FONT COLOR="GREEN" SIZE="-1">15</FONT>
 स तं देशम अनुप्राप्य शरेष्ठं रामनिषेवितम<BR>
&nbsp;&nbsp; अवातरन महातेजाः शिबिकायाः सलक्ष्मणः<BR>
<FONT COLOR="GREEN" SIZE="-1">16</FONT>
 आसाद्य च ततॊ रामं कृताञ्जलिपुटॊ ऽभवत<BR>
&nbsp;&nbsp; कृताञ्जलौ सथिते तस्मिन वानराश चभवंस तथा<BR>
<FONT COLOR="GREEN" SIZE="-1">17</FONT>
 तटाकम इव तद दृष्ट्वा रामः कुड्मलपङ्कजम<BR>
&nbsp;&nbsp; वानराणां महत सैन्यं सुग्रीवे परीतिमान अभूत<BR>
<FONT COLOR="GREEN" SIZE="-1">18</FONT>
 पादयॊः पतितं मूर्ध्ना तम उत्थाप्य हरीश्वरम<BR>
&nbsp;&nbsp; परेंणा च बहुमानाच च राघवः परिषस्वजे<BR>
<FONT COLOR="GREEN" SIZE="-1">19</FONT>
 परिष्वज्य च धर्मात्मा निषीदेति ततॊ ऽबरवीत<BR>
&nbsp;&nbsp; तं निषण्णं ततॊ दृष्ट्वा कषितौ रामॊ ऽबरवीद वचः<BR>
<FONT COLOR="GREEN" SIZE="-1">20</FONT>
 धर्मम अर्थं च कामं च काले यस तु निषेवते<BR>
&nbsp;&nbsp; विभज्य सततं वीर स राजा हरिसत्तम<BR>
<FONT COLOR="GREEN" SIZE="-1">21</FONT>
 हित्वा धर्मं तथार्थं च कामं यस तु निषेवते<BR>
&nbsp;&nbsp; स वृक्षाग्रे यथा सुप्तः पतितः परतिबुध्यते<BR>
<FONT COLOR="GREEN" SIZE="-1">22</FONT>
 अमित्राणां वधे युक्तॊ मित्राणां संग्रहे रतः<BR>
&nbsp;&nbsp; तरिवर्गफलभॊक्ता तु राजा धर्मेण युज्यते<BR>
<FONT COLOR="GREEN" SIZE="-1">23</FONT>
 उद्यॊगसमयस तव एष पराप्तः शत्रुविनाशन<BR>
&nbsp;&nbsp; संचिन्त्यतां हि पिङ्गेश हरिभिः सह मन्त्रिभिः<BR>
<FONT COLOR="GREEN" SIZE="-1">24</FONT>
 एवम उक्तस तु सुग्रीवॊ रामं वचनम अब्रवीत<BR>
<FONT COLOR="GREEN" SIZE="-1">25</FONT>
 परनष्टा शरीश च कीर्तिश च कपिराज्यं च शाश्वतम<BR>
&nbsp;&nbsp; तवत्प्रसादान महाबाहॊ पुनः पराप्तम इदं मया<BR>
<FONT COLOR="GREEN" SIZE="-1">26</FONT>
 तव देवप्रसदाच च भरातुश च जयतां वर<BR>
&nbsp;&nbsp; कृतं न परतिकुर्याद यः पुरुषाणां स दूषकः<BR>
<FONT COLOR="GREEN" SIZE="-1">27</FONT>
 एते वानरमुख्याश च शतशः शत्रुसूदन<BR>
&nbsp;&nbsp; पराप्ताश चादाय बलिनः पृथिव्यां सर्ववानरान<BR>
<FONT COLOR="GREEN" SIZE="-1">28</FONT>
 ऋक्षाश चावहिताः शूरा गॊलाङ्गूलाश च राघव<BR>
&nbsp;&nbsp; कान्तार वनदुर्गाणाम अभिज्ञा घॊरदर्शनाः<BR>
<FONT COLOR="GREEN" SIZE="-1">29</FONT>
 देवगन्धर्वपुत्राश च वानराः कामरूपिणः<BR>
&nbsp;&nbsp; सवैः सवैः परिवृताः सैन्यैर वर्तन्ते पथि राघव<BR>
<FONT COLOR="GREEN" SIZE="-1">30</FONT>
 शतैः शतसहस्रैश च कॊटिभिश च पलवंगमाः<BR>
&nbsp;&nbsp; अयुतैश चावृता वीरा शङ्कुभिश च परंतप<BR>
<FONT COLOR="GREEN" SIZE="-1">31</FONT>
 अर्बुदैर अर्बुदशतैर मध्यैश चान्तैश च वानराः<BR>
&nbsp;&nbsp; समुद्रैश च परार्धैश च हरयॊ हरियूथपाः<BR>
<FONT COLOR="GREEN" SIZE="-1">32</FONT>
 आगमिष्यन्ति ते राजन महेन्द्रसमविक्रमाः<BR>
&nbsp;&nbsp; मेरुमन्दरसंकाशा विन्ध्यमेरुकृतालयाः<BR>
<FONT COLOR="GREEN" SIZE="-1">33</FONT>
 ते तवाम अभिगमिष्यन्ति राक्षसं ये सबान्धवम<BR>
&nbsp;&nbsp; निहत्य रावणं संख्ये हय आनयिष्यन्ति मैथिलीम<BR>
<FONT COLOR="GREEN" SIZE="-1">34</FONT>
 ततस तम उद्यॊगम अवेक्ष्य बुद्धिमान; हरिप्रवीरस्य निदेशवर्तिनः<BR>
&nbsp;&nbsp; बभूव हर्षाद वसुधाधिपात्मजः; परबुद्धनीलॊत्पलतुल्यदर्शनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4038">Next: Chapter 38</A></CENTER>
</div>
</BODY>
</HTML>
