<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 6 Index](rysi06)  
  [Previous](rys6021)  [Next](rys6023) 

</div>

------------------------------------------------------------------------

Book 6  
Chapter 22

 1 tatas tam akṣobhyabalaṃ laṅkāyāṃ nṛpateś caraḥ  
  suvele rāghavaṃ śaile niviṣṭaṃ pratyavedayan  
 2 cārāṇāṃ rāvaṇaḥ śrutvā prāptaṃ rāmaṃ mahābalam  
  jātodvego 'bhavat kiṃ cit sacivāṃś cedam abravīt  
 3 mantriṇaḥ śīghram āyāntu sarve vai susamāhitāḥ  
  ayaṃ no mantrakālo hi saṃprāpta iva rākṣasāḥ  
 4 tasya tac chāsanaṃ śrutvā mantriṇo 'bhyāgaman drutam  
  tataḥ saṃmantrayām āsa sacivai rākṣasaiḥ saha  
 5 mantrayitvā sa durdharṣaḥ kṣamaṃ yat samanantaram  
  visarjayitvā sacivān praviveśa svam ālayam  
 6 tato rākṣasam āhūya vidyujjihvaṃ mahābalam  
  māyāvidaṃ mahāmāyaḥ prāviśad yatra maithilī  
 7 vidyujjihvaṃ ca māyājñam abravīd rākṣasādhipaḥ  
  mohayiṣyāmahe sītāṃ māyayā janakātmajām  
 8 śiro māyāmayaṃ gṛhya rāghavasya niśācara  
  māṃ tvaṃ samupatiṣṭhasva mahac ca saśaraṃ dhanuḥ  
 9 evam uktas tathety āha vidyujjihvo niśācaraḥ  
  tasya tuṣṭo 'bhavad rājā pradadau ca vibhūṣaṇam  
 10 aśokavanikāyāṃ tu praviveśa mahābalaḥ  
   tato dīnām adainyārhāṃ dadarśa dhanadānujaḥ  
   adhomukhīṃ śokaparām upaviṣṭāṃ mahītale  
11 bhartāram eva dhyāyantīm aśokavanikāṃ gatām  
   upāsyamānāṃ ghorābhī rākṣasībhir adūrataḥ  
12 upasṛtya tataḥ sītāṃ praharṣan nāma kīrtayan  
   idaṃ ca vacanaṃ dhṛṣṭam uvāca janakātmajām  
13 sāntvyamānā mayā bhadre yam upāśritya valgase  
   khara hantā sa te bhartā rāghavaḥ samare hataḥ  
14 chinnaṃ te sarvato mūlaṃ darpas te nihato mayā  
   vyasanenātmanaḥ sīte mama bhāryā bhaviṣyasi  
15 alpapuṇye nivṛttārthe mūḍhe paṇḍitamānini  
   śṛṇu bhartṛbadhaṃ sīte ghoraṃ vṛtravadhaṃ yathā  
16 samāyātaḥ samudrāntaṃ māṃ hantuṃ kila rāghavaḥ  
   vānarendrapraṇītena balena mahatā vṛtaḥ  
17 saṃniviṣṭaḥ samudrasya tīram āsādya dakṣiṇam  
   balena mahatā rāmo vrajaty astaṃ divākare  
18 athādhvani pariśrāntam ardharātre sthitaṃ balam  
   sukhasuptaṃ samāsādya cāritaṃ prathamaṃ caraiḥ  
19 tat prahastapraṇītena balena mahatā mama  
   balam asya hataṃ rātrau yatra rāmaḥ sulakṣmaṇaḥ  
20 paṭṭasān parighān khaḍgāṃś cakrān daṇḍān mahāyasān  
   bāṇajālāni śūlāni bhāsvarān kūṭamudgarān  
21 yaṣṭīś ca tomarān prāsaṃś cakrāṇi musalāni ca  
   udyamyodyamya rakṣobhir vānareṣu nipātitāḥ  
22 atha suptasya rāmasya prahastena pramāthinā  
   asaktaṃ kṛtahastena śiraś chinnaṃ mahāsinā  
23 vibhīṣaṇaḥ samutpatya nigṛhīto yadṛcchayā  
   diśaḥ pravrājitaḥ sarvair lakṣmaṇaḥ plavagaiḥ saha  
24 sugrīvo grīvayā śete bhagnayā plavagādhipaḥ  
   nirastahanukaḥ śete hanūmān rākṣasair hataḥ  
25 jāmbavān atha jānubhyām utpatan nihato yudhi  
   paṭṭasair bahubhiś chinno nikṛttaḥ pādapo yathā  
26 maindaś ca dvividaś cobhau nihatau vānararṣabhau  
   niḥśvasantau rudantau ca rudhireṇa samukṣitau  
27 asinābhyāhataś chinno madhye ripuniṣūdanaḥ  
   abhiṣṭanati medinyāṃ panasaḥ panaso yathā  
28 nārācair bahubhiś chinnaḥ śete daryāṃ darīmukhaḥ  
   kumudas tu mahātejā niṣkūjan sāyakair hataḥ  
29 aṅgado bahubhiś chinnaḥ śarair āsādya rākṣasaiḥ  
   pātito rudhirodgārī kṣitau nipatito 'ṅgadaḥ  
30 harayo mathitā nāgai rathajālais tathāpare  
   śāyitā mṛditās tatra vāyuvegair ivāmbudāḥ  
31 pradrutāś ca pare trastā hanyamānā jaghanyataḥ  
   abhidrutās tu rakṣobhiḥ siṃhair iva mahādvipāḥ  
32 sāgare patitāḥ ke cit ke cid gaganam āśritāḥ  
   ṛkṣā vṛkṣān upārūḍhā vānarais tu vimiśritāḥ  
33 sāgarasya ca tīreṣu śaileṣu ca vaneṣu ca  
   piṅgākṣās te virūpākṣair bahubhir bahavo hatāḥ  
34 evaṃ tava hato bhartā sasainyo mama senayā  
   kṣatajārdraṃ rajodhvastam idaṃ cāsyāhṛtaṃ śiraḥ  
35 tataḥ paramadurdharṣo rāvaṇo rākṣaseśvaraḥ  
   sītāyām upaśṛṇvantyāṃ rākṣasīm idam abravīt  
36 rākṣasaṃ krūrakarmāṇaṃ vidyujjihvaṃ tvam ānaya  
   yena tad rāghavaśiraḥ saṃgrāmāt svayam āhṛtam  
37 vidyujjihvas tato gṛhya śiras tat saśarāsanam  
   praṇāmaṃ śirasā kṛtvā rāvaṇasyāgrataḥ sthitaḥ  
38 tam abravīt tato rājā rāvaṇo rākṣasaṃ sthitam  
   vidyujjihvaṃ mahājihvaṃ samīpaparivartinam  
39 agrataḥ kuru sītāyāḥ śīghraṃ dāśaratheḥ śiraḥ  
   avasthāṃ paścimāṃ bhartuḥ kṛpaṇā sādhu paśyatu  
40 evam uktaṃ tu tad rakṣaḥ śiras tat priyadarśanam  
   upanikṣipya sītāyāḥ kṣipram antaradhīyata  
41 rāvaṇaś cāpi cikṣepa bhāsvaraṃ kārmukaṃ mahat  
   triṣu lokeṣu vikhyātaṃ sītām idam uvāca ha  
42 idaṃ tat tava rāmasya kārmukaṃ jyāsamanvitam  
   iha prahastenānītaṃ hatvā taṃ niśi mānuṣam  
43 sa vidyujjihvena sahaiva tac chiro; dhanuś ca bhūmau vinikīrya
rāvaṇaḥ  
   videharājasya sutāṃ yaśasvinīṃ; tato 'bravīt tāṃ bhava me vaśānugā  

 1 ततस तम अक्षॊभ्यबलं लङ्कायां नृपतेश चरः  
  सुवेले राघवं शैले निविष्टं परत्यवेदयन  
 2 चाराणां रावणः शरुत्वा पराप्तं रामं महाबलम  
  जातॊद्वेगॊ ऽभवत किं चित सचिवांश चेदम अब्रवीत  
 3 मन्त्रिणः शीघ्रम आयान्तु सर्वे वै सुसमाहिताः  
  अयं नॊ मन्त्रकालॊ हि संप्राप्त इव राक्षसाः  
 4 तस्य तच छासनं शरुत्वा मन्त्रिणॊ ऽभयागमन दरुतम  
  ततः संमन्त्रयाम आस सचिवै राक्षसैः सह  
 5 मन्त्रयित्वा स दुर्धर्षः कषमं यत समनन्तरम  
  विसर्जयित्वा सचिवान परविवेश सवम आलयम  
 6 ततॊ राक्षसम आहूय विद्युज्जिह्वं महाबलम  
  मायाविदं महामायः पराविशद यत्र मैथिली  
 7 विद्युज्जिह्वं च मायाज्ञम अब्रवीद राक्षसाधिपः  
  मॊहयिष्यामहे सीतां मायया जनकात्मजाम  
 8 शिरॊ मायामयं गृह्य राघवस्य निशाचर  
  मां तवं समुपतिष्ठस्व महच च सशरं धनुः  
 9 एवम उक्तस तथेत्य आह विद्युज्जिह्वॊ निशाचरः  
  तस्य तुष्टॊ ऽभवद राजा परददौ च विभूषणम  
 10 अशॊकवनिकायां तु परविवेश महाबलः  
   ततॊ दीनाम अदैन्यार्हां ददर्श धनदानुजः  
   अधॊमुखीं शॊकपराम उपविष्टां महीतले  
11 भर्तारम एव धयायन्तीम अशॊकवनिकां गताम  
   उपास्यमानां घॊराभी राक्षसीभिर अदूरतः  
12 उपसृत्य ततः सीतां परहर्षन नाम कीर्तयन  
   इदं च वचनं धृष्टम उवाच जनकात्मजाम  
13 सान्त्व्यमाना मया भद्रे यम उपाश्रित्य वल्गसे  
   खर हन्ता स ते भर्ता राघवः समरे हतः  
14 छिन्नं ते सर्वतॊ मूलं दर्पस ते निहतॊ मया  
   वयसनेनात्मनः सीते मम भार्या भविष्यसि  
15 अल्पपुण्ये निवृत्तार्थे मूढे पण्डितमानिनि  
   शृणु भर्तृबधं सीते घॊरं वृत्रवधं यथा  
16 समायातः समुद्रान्तं मां हन्तुं किल राघवः  
   वानरेन्द्रप्रणीतेन बलेन महता वृतः  
17 संनिविष्टः समुद्रस्य तीरम आसाद्य दक्षिणम  
   बलेन महता रामॊ वरजत्य अस्तं दिवाकरे  
18 अथाध्वनि परिश्रान्तम अर्धरात्रे सथितं बलम  
   सुखसुप्तं समासाद्य चारितं परथमं चरैः  
19 तत परहस्तप्रणीतेन बलेन महता मम  
   बलम अस्य हतं रात्रौ यत्र रामः सुलक्ष्मणः  
20 पट्टसान परिघान खड्गांश चक्रान दण्डान महायसान  
   बाणजालानि शूलानि भास्वरान कूटमुद्गरान  
21 यष्टीश च तॊमरान परासंश चक्राणि मुसलानि च  
   उद्यम्यॊद्यम्य रक्षॊभिर वानरेषु निपातिताः  
22 अथ सुप्तस्य रामस्य परहस्तेन परमाथिना  
   असक्तं कृतहस्तेन शिरश छिन्नं महासिना  
23 विभीषणः समुत्पत्य निगृहीतॊ यदृच्छया  
   दिशः परव्राजितः सर्वैर लक्ष्मणः पलवगैः सह  
24 सुग्रीवॊ गरीवया शेते भग्नया पलवगाधिपः  
   निरस्तहनुकः शेते हनूमान राक्षसैर हतः  
25 जाम्बवान अथ जानुभ्याम उत्पतन निहतॊ युधि  
   पट्टसैर बहुभिश छिन्नॊ निकृत्तः पादपॊ यथा  
26 मैन्दश च दविविदश चॊभौ निहतौ वानरर्षभौ  
   निःश्वसन्तौ रुदन्तौ च रुधिरेण समुक्षितौ  
27 असिनाभ्याहतश छिन्नॊ मध्ये रिपुनिषूदनः  
   अभिष्टनति मेदिन्यां पनसः पनसॊ यथा  
28 नाराचैर बहुभिश छिन्नः शेते दर्यां दरीमुखः  
   कुमुदस तु महातेजा निष्कूजन सायकैर हतः  
29 अङ्गदॊ बहुभिश छिन्नः शरैर आसाद्य राक्षसैः  
   पातितॊ रुधिरॊद्गारी कषितौ निपतितॊ ऽङगदः  
30 हरयॊ मथिता नागै रथजालैस तथापरे  
   शायिता मृदितास तत्र वायुवेगैर इवाम्बुदाः  
31 परद्रुताश च परे तरस्ता हन्यमाना जघन्यतः  
   अभिद्रुतास तु रक्षॊभिः सिंहैर इव महाद्विपाः  
32 सागरे पतिताः के चित के चिद गगनम आश्रिताः  
   ऋक्षा वृक्षान उपारूढा वानरैस तु विमिश्रिताः  
33 सागरस्य च तीरेषु शैलेषु च वनेषु च  
   पिङ्गाक्षास ते विरूपाक्षैर बहुभिर बहवॊ हताः  
34 एवं तव हतॊ भर्ता ससैन्यॊ मम सेनया  
   कषतजार्द्रं रजॊध्वस्तम इदं चास्याहृतं शिरः  
35 ततः परमदुर्धर्षॊ रावणॊ राक्षसेश्वरः  
   सीतायाम उपशृण्वन्त्यां राक्षसीम इदम अब्रवीत  
36 राक्षसं करूरकर्माणं विद्युज्जिह्वं तवम आनय  
   येन तद राघवशिरः संग्रामात सवयम आहृतम  
37 विद्युज्जिह्वस ततॊ गृह्य शिरस तत सशरासनम  
   परणामं शिरसा कृत्वा रावणस्याग्रतः सथितः  
38 तम अब्रवीत ततॊ राजा रावणॊ राक्षसं सथितम  
   विद्युज्जिह्वं महाजिह्वं समीपपरिवर्तिनम  
39 अग्रतः कुरु सीतायाः शीघ्रं दाशरथेः शिरः  
   अवस्थां पश्चिमां भर्तुः कृपणा साधु पश्यतु  
40 एवम उक्तं तु तद रक्षः शिरस तत परियदर्शनम  
   उपनिक्षिप्य सीतायाः कषिप्रम अन्तरधीयत  
41 रावणश चापि चिक्षेप भास्वरं कार्मुकं महत  
   तरिषु लॊकेषु विख्यातं सीताम इदम उवाच ह  
42 इदं तत तव रामस्य कार्मुकं जयासमन्वितम  
   इह परहस्तेनानीतं हत्वा तं निशि मानुषम  
43 स विद्युज्जिह्वेन सहैव तच छिरॊ; धनुश च भूमौ विनिकीर्य रावणः  
   विदेहराजस्य सुतां यशस्विनीं; ततॊ ऽबरवीत तां भव मे वशानुगा  

<div class="filenav">

------------------------------------------------------------------------

[Next: Chapter 23](rys6023)

</div>
