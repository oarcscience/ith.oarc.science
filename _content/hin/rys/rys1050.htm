<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 50</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi01">Book 1 Index</A><BR>
&nbsp;
<A HREF="rys1049">Previous</A>&nbsp;
<A HREF="rys1051">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 50
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasya tadvacanaṃ śrutvā viśvāmitrasya dhīmataḥ<BR>
&nbsp; hṛṣṭaromā mahātejāḥ śatānando mahātapāḥ<BR>
&nbsp;<FONT COLOR="GREEN" SIZE="-1">2</FONT>
 gautamasya suto jyeṣṭhas tapasā dyotitaprabhaḥ<BR>
&nbsp; rāmasaṃdarśanād eva paraṃ vismayam āgataḥ<BR>
&nbsp;<FONT COLOR="GREEN" SIZE="-1">3</FONT>
 sa tau niṣaṇṇau saṃprekṣya sukhāsīnau nṛpātmajau<BR>
&nbsp; śatānando muniśreṣṭhaṃ viśvāmitram athābravīt<BR>
&nbsp;<FONT COLOR="GREEN" SIZE="-1">4</FONT>
 api te muniśārdūla mama mātā yaśasvinī<BR>
&nbsp; darśitā rājaputrāya tapo dīrgham upāgatā<BR>
&nbsp;<FONT COLOR="GREEN" SIZE="-1">5</FONT>
 api rāme mahātejo mama mātā yaśasvinī<BR>
&nbsp; vanyair upāharat pūjāṃ pūjārhe sarvadehinām<BR>
&nbsp;<FONT COLOR="GREEN" SIZE="-1">6</FONT>
 api rāmāya kathitaṃ yathāvṛttaṃ purātanam<BR>
&nbsp; mama mātur mahātejo devena duranuṣṭhitam<BR>
&nbsp;<FONT COLOR="GREEN" SIZE="-1">7</FONT>
 api kauśika bhadraṃ te guruṇā mama saṃgatā<BR>
&nbsp; mātā mama muniśreṣṭha rāmasaṃdarśanād itaḥ<BR>
&nbsp;<FONT COLOR="GREEN" SIZE="-1">8</FONT>
 api me guruṇā rāmaḥ pūjitaḥ kuśikātmaja<BR>
&nbsp; ihāgato mahātejāḥ pūjāṃ prāpya mahātmanaḥ<BR>
&nbsp;<FONT COLOR="GREEN" SIZE="-1">9</FONT>
 api śāntena manasā gurur me kuśikātmaja<BR>
&nbsp; ihāgatena rāmeṇa prayatenābhivāditaḥ<BR>
&nbsp;<FONT COLOR="GREEN" SIZE="-1">10</FONT>
 tac chrutvā vacanaṃ tasya viśvāmitro mahāmuniḥ<BR>
&nbsp;&nbsp; pratyuvāca śatānandaṃ vākyajño vākyakovidam<BR>
<FONT COLOR="GREEN" SIZE="-1">11</FONT>
 nātikrāntaṃ muniśreṣṭha yat kartavyaṃ kṛtaṃ mayā<BR>
&nbsp;&nbsp; saṃgatā muninā patnī bhārgaveṇeva reṇukā<BR>
<FONT COLOR="GREEN" SIZE="-1">12</FONT>
 tac chrutvā vacanaṃ tasya viśvāmitrasya dhīmataḥ<BR>
&nbsp;&nbsp; śatānando mahātejā rāmaṃ vacanam abravīt<BR>
<FONT COLOR="GREEN" SIZE="-1">13</FONT>
 svāgataṃ te naraśreṣṭha diṣṭyā prāpto 'si rāghava<BR>
&nbsp;&nbsp; viśvāmitraṃ puraskṛtya maharṣim aparājitam<BR>
<FONT COLOR="GREEN" SIZE="-1">14</FONT>
 acintyakarmā tapasā brahmarṣir amitaprabhaḥ<BR>
&nbsp;&nbsp; viśvāmitro mahātejā vetsy enaṃ paramāṃ gatim<BR>
<FONT COLOR="GREEN" SIZE="-1">15</FONT>
 nāsti dhanyataro rāma tvatto 'nyo bhuvi kaś cana<BR>
&nbsp;&nbsp; goptā kuśikaputras te yena taptaṃ mahat tapaḥ<BR>
<FONT COLOR="GREEN" SIZE="-1">16</FONT>
 śrūyatāṃ cābhidāsyāmi kauśikasya mahātmanaḥ<BR>
&nbsp;&nbsp; yathābalaṃ yathāvṛttaṃ tan me nigadataḥ śṛṇu<BR>
<FONT COLOR="GREEN" SIZE="-1">17</FONT>
 rājābhūd eṣa dharmātmā dīrgha kālam ariṃdamaḥ<BR>
&nbsp;&nbsp; dharmajñaḥ kṛtavidyaś ca prajānāṃ ca hite rataḥ<BR>
<FONT COLOR="GREEN" SIZE="-1">18</FONT>
 prajāpatisutas tv āsīt kuśo nāma mahīpatiḥ<BR>
&nbsp;&nbsp; kuśasya putro balavān kuśanābhaḥ sudhārmikaḥ<BR>
<FONT COLOR="GREEN" SIZE="-1">19</FONT>
 kuśanābhasutas tv āsīd gādhir ity eva viśrutaḥ<BR>
&nbsp;&nbsp; gādheḥ putro mahātejā viśvāmitro mahāmuniḥ<BR>
<FONT COLOR="GREEN" SIZE="-1">20</FONT>
 viśvamitro mahātejāḥ pālayām āsa medinīm<BR>
&nbsp;&nbsp; bahuvarṣasahasrāṇi rājā rājyam akārayat<BR>
<FONT COLOR="GREEN" SIZE="-1">21</FONT>
 kadā cit tu mahātejā yojayitvā varūthinīm<BR>
&nbsp;&nbsp; akṣauhiṇīparivṛtaḥ paricakrāma medinīm<BR>
<FONT COLOR="GREEN" SIZE="-1">22</FONT>
 nagarāṇi ca rāṣṭrāṇi saritaś ca tathā girīn<BR>
&nbsp;&nbsp; āśramān kramaśo rājā vicarann ājagāmaha<BR>
<FONT COLOR="GREEN" SIZE="-1">23</FONT>
 vasiṣṭhasyāśramapadaṃ nānāpuṣpaphaladrumam<BR>
&nbsp;&nbsp; nānāmṛgagaṇākīrṇaṃ siddhacāraṇasevitam<BR>
<FONT COLOR="GREEN" SIZE="-1">24</FONT>
 devadānavagandharvaiḥ kiṃnarair upaśobhitam<BR>
&nbsp;&nbsp; praśāntahariṇākīrṇaṃ dvijasaṃghaniṣevitam<BR>
<FONT COLOR="GREEN" SIZE="-1">25</FONT>
 brahmarṣigaṇasaṃkīrṇaṃ devarṣigaṇasevitam<BR>
&nbsp;&nbsp; tapaścaraṇasaṃsiddhair agnikalpair mahātmabhiḥ<BR>
<FONT COLOR="GREEN" SIZE="-1">26</FONT>
 satataṃ saṃkulaṃ śrīmad brahmakalpair mahātmabhiḥ<BR>
&nbsp;&nbsp; abbhakṣair vāyubhakṣaiś ca śīrṇaparṇāśanais tathā<BR>
<FONT COLOR="GREEN" SIZE="-1">27</FONT>
 phalamūlāśanair dāntair jitaroṣair jitendriyaiḥ<BR>
&nbsp;&nbsp; ṛṣibhir vālakhilyaiś ca japahomaparāyaṇaiḥ<BR>
<FONT COLOR="GREEN" SIZE="-1">28</FONT>
 vasiṣṭhasyāśramapadaṃ brahmalokam ivāparam<BR>
&nbsp;&nbsp; dadarśa jayatāṃ śreṣṭha viśvāmitro mahābalaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्य तद्वचनं शरुत्वा विश्वामित्रस्य धीमतः<BR>
&nbsp; हृष्टरॊमा महातेजाः शतानन्दॊ महातपाः<BR>
&nbsp;<FONT COLOR="GREEN" SIZE="-1">2</FONT>
 गौतमस्य सुतॊ जयेष्ठस तपसा दयॊतितप्रभः<BR>
&nbsp; रामसंदर्शनाद एव परं विस्मयम आगतः<BR>
&nbsp;<FONT COLOR="GREEN" SIZE="-1">3</FONT>
 स तौ निषण्णौ संप्रेक्ष्य सुखासीनौ नृपात्मजौ<BR>
&nbsp; शतानन्दॊ मुनिश्रेष्ठं विश्वामित्रम अथाब्रवीत<BR>
&nbsp;<FONT COLOR="GREEN" SIZE="-1">4</FONT>
 अपि ते मुनिशार्दूल मम माता यशस्विनी<BR>
&nbsp; दर्शिता राजपुत्राय तपॊ दीर्घम उपागता<BR>
&nbsp;<FONT COLOR="GREEN" SIZE="-1">5</FONT>
 अपि रामे महातेजॊ मम माता यशस्विनी<BR>
&nbsp; वन्यैर उपाहरत पूजां पूजार्हे सर्वदेहिनाम<BR>
&nbsp;<FONT COLOR="GREEN" SIZE="-1">6</FONT>
 अपि रामाय कथितं यथावृत्तं पुरातनम<BR>
&nbsp; मम मातुर महातेजॊ देवेन दुरनुष्ठितम<BR>
&nbsp;<FONT COLOR="GREEN" SIZE="-1">7</FONT>
 अपि कौशिक भद्रं ते गुरुणा मम संगता<BR>
&nbsp; माता मम मुनिश्रेष्ठ रामसंदर्शनाद इतः<BR>
&nbsp;<FONT COLOR="GREEN" SIZE="-1">8</FONT>
 अपि मे गुरुणा रामः पूजितः कुशिकात्मज<BR>
&nbsp; इहागतॊ महातेजाः पूजां पराप्य महात्मनः<BR>
&nbsp;<FONT COLOR="GREEN" SIZE="-1">9</FONT>
 अपि शान्तेन मनसा गुरुर मे कुशिकात्मज<BR>
&nbsp; इहागतेन रामेण परयतेनाभिवादितः<BR>
&nbsp;<FONT COLOR="GREEN" SIZE="-1">10</FONT>
 तच छरुत्वा वचनं तस्य विश्वामित्रॊ महामुनिः<BR>
&nbsp;&nbsp; परत्युवाच शतानन्दं वाक्यज्ञॊ वाक्यकॊविदम<BR>
<FONT COLOR="GREEN" SIZE="-1">11</FONT>
 नातिक्रान्तं मुनिश्रेष्ठ यत कर्तव्यं कृतं मया<BR>
&nbsp;&nbsp; संगता मुनिना पत्नी भार्गवेणेव रेणुका<BR>
<FONT COLOR="GREEN" SIZE="-1">12</FONT>
 तच छरुत्वा वचनं तस्य विश्वामित्रस्य धीमतः<BR>
&nbsp;&nbsp; शतानन्दॊ महातेजा रामं वचनम अब्रवीत<BR>
<FONT COLOR="GREEN" SIZE="-1">13</FONT>
 सवागतं ते नरश्रेष्ठ दिष्ट्या पराप्तॊ ऽसि राघव<BR>
&nbsp;&nbsp; विश्वामित्रं पुरस्कृत्य महर्षिम अपराजितम<BR>
<FONT COLOR="GREEN" SIZE="-1">14</FONT>
 अचिन्त्यकर्मा तपसा बरह्मर्षिर अमितप्रभः<BR>
&nbsp;&nbsp; विश्वामित्रॊ महातेजा वेत्स्य एनं परमां गतिम<BR>
<FONT COLOR="GREEN" SIZE="-1">15</FONT>
 नास्ति धन्यतरॊ राम तवत्तॊ ऽनयॊ भुवि कश चन<BR>
&nbsp;&nbsp; गॊप्ता कुशिकपुत्रस ते येन तप्तं महत तपः<BR>
<FONT COLOR="GREEN" SIZE="-1">16</FONT>
 शरूयतां चाभिदास्यामि कौशिकस्य महात्मनः<BR>
&nbsp;&nbsp; यथाबलं यथावृत्तं तन मे निगदतः शृणु<BR>
<FONT COLOR="GREEN" SIZE="-1">17</FONT>
 राजाभूद एष धर्मात्मा दीर्घ कालम अरिंदमः<BR>
&nbsp;&nbsp; धर्मज्ञः कृतविद्यश च परजानां च हिते रतः<BR>
<FONT COLOR="GREEN" SIZE="-1">18</FONT>
 परजापतिसुतस तव आसीत कुशॊ नाम महीपतिः<BR>
&nbsp;&nbsp; कुशस्य पुत्रॊ बलवान कुशनाभः सुधार्मिकः<BR>
<FONT COLOR="GREEN" SIZE="-1">19</FONT>
 कुशनाभसुतस तव आसीद गाधिर इत्य एव विश्रुतः<BR>
&nbsp;&nbsp; गाधेः पुत्रॊ महातेजा विश्वामित्रॊ महामुनिः<BR>
<FONT COLOR="GREEN" SIZE="-1">20</FONT>
 विश्वमित्रॊ महातेजाः पालयाम आस मेदिनीम<BR>
&nbsp;&nbsp; बहुवर्षसहस्राणि राजा राज्यम अकारयत<BR>
<FONT COLOR="GREEN" SIZE="-1">21</FONT>
 कदा चित तु महातेजा यॊजयित्वा वरूथिनीम<BR>
&nbsp;&nbsp; अक्षौहिणीपरिवृतः परिचक्राम मेदिनीम<BR>
<FONT COLOR="GREEN" SIZE="-1">22</FONT>
 नगराणि च राष्ट्राणि सरितश च तथा गिरीन<BR>
&nbsp;&nbsp; आश्रमान करमशॊ राजा विचरन्न आजगामह<BR>
<FONT COLOR="GREEN" SIZE="-1">23</FONT>
 वसिष्ठस्याश्रमपदं नानापुष्पफलद्रुमम<BR>
&nbsp;&nbsp; नानामृगगणाकीर्णं सिद्धचारणसेवितम<BR>
<FONT COLOR="GREEN" SIZE="-1">24</FONT>
 देवदानवगन्धर्वैः किंनरैर उपशॊभितम<BR>
&nbsp;&nbsp; परशान्तहरिणाकीर्णं दविजसंघनिषेवितम<BR>
<FONT COLOR="GREEN" SIZE="-1">25</FONT>
 बरह्मर्षिगणसंकीर्णं देवर्षिगणसेवितम<BR>
&nbsp;&nbsp; तपश्चरणसंसिद्धैर अग्निकल्पैर महात्मभिः<BR>
<FONT COLOR="GREEN" SIZE="-1">26</FONT>
 सततं संकुलं शरीमद बरह्मकल्पैर महात्मभिः<BR>
&nbsp;&nbsp; अब्भक्षैर वायुभक्षैश च शीर्णपर्णाशनैस तथा<BR>
<FONT COLOR="GREEN" SIZE="-1">27</FONT>
 फलमूलाशनैर दान्तैर जितरॊषैर जितेन्द्रियैः<BR>
&nbsp;&nbsp; ऋषिभिर वालखिल्यैश च जपहॊमपरायणैः<BR>
<FONT COLOR="GREEN" SIZE="-1">28</FONT>
 वसिष्ठस्याश्रमपदं बरह्मलॊकम इवापरम<BR>
&nbsp;&nbsp; ददर्श जयतां शरेष्ठ विश्वामित्रॊ महाबलः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1051">Next: Chapter 51</A></CENTER>
</div>
</BODY>
</HTML>
