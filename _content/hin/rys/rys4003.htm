<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 3</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi04">Book 4 Index</A><BR>
&nbsp;
<A HREF="rys4002">Previous</A>&nbsp;
<A HREF="rys4004">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 3
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 vaco vijñāya hanumān sugrīvasya mahātmanaḥ<BR>
&nbsp; parvatād ṛśyamūkāt tu pupluve yatra rāghavau<BR>
&nbsp;<FONT COLOR="GREEN" SIZE="-1">2</FONT>
 sa tatra gatvā hanumān balavān vānarottamaḥ<BR>
&nbsp; upacakrāma tau vāgbhir mṛdvībhiḥ satyavikramaḥ<BR>
&nbsp;<FONT COLOR="GREEN" SIZE="-1">3</FONT>
 svakaṃ rūpaṃ parityajya bhikṣurūpeṇa vānaraḥ<BR>
&nbsp; ābabhāṣe ca tau vīrau yathāvat praśaśaṃsa ca<BR>
&nbsp;<FONT COLOR="GREEN" SIZE="-1">4</FONT>
 rājarṣidevapratimau tāpasau saṃśitavratau<BR>
&nbsp; deśaṃ katham imaṃ prāptau bhavantau varavarṇinau<BR>
&nbsp;<FONT COLOR="GREEN" SIZE="-1">5</FONT>
 trāsayantau mṛgagaṇān anyāṃś ca vanacāriṇaḥ<BR>
&nbsp; pampātīraruhān vṛkṣān vīkṣamāṇau samantataḥ<BR>
&nbsp;<FONT COLOR="GREEN" SIZE="-1">6</FONT>
 imāṃ nadīṃ śubhajalāṃ śobhayantau tarasvinau<BR>
&nbsp; dhairyavantau suvarṇābhau kau yuvāṃ cīravāsasau<BR>
&nbsp;<FONT COLOR="GREEN" SIZE="-1">7</FONT>
 siṃhaviprekṣitau vīrau siṃhātibalavikramau<BR>
&nbsp; śakracāpanibhe cāpe pragṛhya vipulair bhujaiḥ<BR>
&nbsp;<FONT COLOR="GREEN" SIZE="-1">8</FONT>
 śrīmantau rūpasaṃpannau vṛṣabhaśreṣṭhavikramau<BR>
&nbsp; hastihastopamabhujau dyutimantau nararṣabhau<BR>
&nbsp;<FONT COLOR="GREEN" SIZE="-1">9</FONT>
 prabhayā parvatendro 'yaṃ yuvayor avabhāsitaḥ<BR>
&nbsp; rājyārhāv amaraprakhyau kathaṃ deśam ihāgatau<BR>
&nbsp;<FONT COLOR="GREEN" SIZE="-1">10</FONT>
 padmapatrekṣaṇau vīrau jaṭāmaṇḍaladhāriṇau<BR>
&nbsp;&nbsp; anyonyasadṛśau vīrau devalokād ivāgatau<BR>
<FONT COLOR="GREEN" SIZE="-1">11</FONT>
 yadṛcchayeva saṃprāptau candrasūryau vasuṃdharām<BR>
&nbsp;&nbsp; viśālavakṣasau vīrau mānuṣau devarūpiṇau<BR>
<FONT COLOR="GREEN" SIZE="-1">12</FONT>
 siṃhaskandhau mahāsattvau samadāv iva govṛṣau<BR>
&nbsp;&nbsp; āyatāś ca suvṛttāś ca bāhavaḥ parighottamāḥ<BR>
&nbsp;&nbsp; sarvabhūṣaṇabhūṣārhāḥ kim arthaṃ na vibhūṣitaḥ<BR>
<FONT COLOR="GREEN" SIZE="-1">13</FONT>
 ubhau yogyāv ahaṃ manye rakṣituṃ pṛthivīm imām<BR>
&nbsp;&nbsp; sasāgaravanāṃ kṛtsnāṃ vindhyameruvibhūṣitām<BR>
<FONT COLOR="GREEN" SIZE="-1">14</FONT>
 ime ca dhanuṣī citre ślakṣṇe citrānulepane<BR>
&nbsp;&nbsp; prakāśete yathendrasya vajre hemavibhūṣite<BR>
<FONT COLOR="GREEN" SIZE="-1">15</FONT>
 saṃpūrṇā niśitair bāṇair tūṇāś ca śubhadarśanāḥ<BR>
&nbsp;&nbsp; jīvitāntakarair ghorair jvaladbhir iva pannagaiḥ<BR>
<FONT COLOR="GREEN" SIZE="-1">16</FONT>
 mahāpramāṇau vipulau taptahāṭakabhūṣitau<BR>
&nbsp;&nbsp; khaḍgāv etau virājete nirmuktabhujagāv iva<BR>
<FONT COLOR="GREEN" SIZE="-1">17</FONT>
 evaṃ māṃ paribhāṣantaṃ kasmād vai nābhibhāṣathaḥ<BR>
<FONT COLOR="GREEN" SIZE="-1">18</FONT>
 sugrīvo nāma dharmātmā kaś cid vānarayūthapaḥ<BR>
&nbsp;&nbsp; vīro vinikṛto bhrātrā jagad bhramati duḥkhitaḥ<BR>
<FONT COLOR="GREEN" SIZE="-1">19</FONT>
 prāpto 'haṃ preṣitas tena sugrīveṇa mahātmanā<BR>
&nbsp;&nbsp; rājñā vānaramukhyānāṃ hanumān nāma vānaraḥ<BR>
<FONT COLOR="GREEN" SIZE="-1">20</FONT>
 yuvābhyāṃ saha dharmātmā sugrīvaḥ sakhyam icchati<BR>
&nbsp;&nbsp; tasya māṃ sacivaṃ vittaṃ vānaraṃ pavanātmajam<BR>
<FONT COLOR="GREEN" SIZE="-1">21</FONT>
 bhikṣurūpapraticchannaṃ sugrīvapriyakāmyayā<BR>
&nbsp;&nbsp; ṛśyamūkād iha prāptaṃ kāmagaṃ kāmarūpiṇam<BR>
<FONT COLOR="GREEN" SIZE="-1">22</FONT>
 evam uktvā tu hanumāṃs tau vīrau rāmalakṣmaṇau<BR>
&nbsp;&nbsp; vākyajñau vākyakuśalaḥ punar novāca kiṃ cana<BR>
<FONT COLOR="GREEN" SIZE="-1">23</FONT>
 etac chrutvā vacas tasya rāmo lakṣmaṇam abravīt<BR>
&nbsp;&nbsp; prahṛṣṭavadanaḥ śrīmān bhrātaraṃ pārśvataḥ sthitam<BR>
<FONT COLOR="GREEN" SIZE="-1">24</FONT>
 sacivo 'yaṃ kapīndrasya sugrīvasya mahātmanaḥ<BR>
&nbsp;&nbsp; tam eva kāṅkṣamāṇasya mamāntikam upāgataḥ<BR>
<FONT COLOR="GREEN" SIZE="-1">25</FONT>
 tam abhyabhāṣa saumitre sugrīvasacivaṃ kapim<BR>
&nbsp;&nbsp; vākyajñaṃ madhurair vākyaiḥ snehayuktam ariṃdamam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 वचॊ विज्ञाय हनुमान सुग्रीवस्य महात्मनः<BR>
&nbsp; पर्वताद ऋश्यमूकात तु पुप्लुवे यत्र राघवौ<BR>
&nbsp;<FONT COLOR="GREEN" SIZE="-1">2</FONT>
 स तत्र गत्वा हनुमान बलवान वानरॊत्तमः<BR>
&nbsp; उपचक्राम तौ वाग्भिर मृद्वीभिः सत्यविक्रमः<BR>
&nbsp;<FONT COLOR="GREEN" SIZE="-1">3</FONT>
 सवकं रूपं परित्यज्य भिक्षुरूपेण वानरः<BR>
&nbsp; आबभाषे च तौ वीरौ यथावत परशशंस च<BR>
&nbsp;<FONT COLOR="GREEN" SIZE="-1">4</FONT>
 राजर्षिदेवप्रतिमौ तापसौ संशितव्रतौ<BR>
&nbsp; देशं कथम इमं पराप्तौ भवन्तौ वरवर्णिनौ<BR>
&nbsp;<FONT COLOR="GREEN" SIZE="-1">5</FONT>
 तरासयन्तौ मृगगणान अन्यांश च वनचारिणः<BR>
&nbsp; पम्पातीररुहान वृक्षान वीक्षमाणौ समन्ततः<BR>
&nbsp;<FONT COLOR="GREEN" SIZE="-1">6</FONT>
 इमां नदीं शुभजलां शॊभयन्तौ तरस्विनौ<BR>
&nbsp; धैर्यवन्तौ सुवर्णाभौ कौ युवां चीरवाससौ<BR>
&nbsp;<FONT COLOR="GREEN" SIZE="-1">7</FONT>
 सिंहविप्रेक्षितौ वीरौ सिंहातिबलविक्रमौ<BR>
&nbsp; शक्रचापनिभे चापे परगृह्य विपुलैर भुजैः<BR>
&nbsp;<FONT COLOR="GREEN" SIZE="-1">8</FONT>
 शरीमन्तौ रूपसंपन्नौ वृषभश्रेष्ठविक्रमौ<BR>
&nbsp; हस्तिहस्तॊपमभुजौ दयुतिमन्तौ नरर्षभौ<BR>
&nbsp;<FONT COLOR="GREEN" SIZE="-1">9</FONT>
 परभया पर्वतेन्द्रॊ ऽयं युवयॊर अवभासितः<BR>
&nbsp; राज्यार्हाव अमरप्रख्यौ कथं देशम इहागतौ<BR>
&nbsp;<FONT COLOR="GREEN" SIZE="-1">10</FONT>
 पद्मपत्रेक्षणौ वीरौ जटामण्डलधारिणौ<BR>
&nbsp;&nbsp; अन्यॊन्यसदृशौ वीरौ देवलॊकाद इवागतौ<BR>
<FONT COLOR="GREEN" SIZE="-1">11</FONT>
 यदृच्छयेव संप्राप्तौ चन्द्रसूर्यौ वसुंधराम<BR>
&nbsp;&nbsp; विशालवक्षसौ वीरौ मानुषौ देवरूपिणौ<BR>
<FONT COLOR="GREEN" SIZE="-1">12</FONT>
 सिंहस्कन्धौ महासत्त्वौ समदाव इव गॊवृषौ<BR>
&nbsp;&nbsp; आयताश च सुवृत्ताश च बाहवः परिघॊत्तमाः<BR>
&nbsp;&nbsp; सर्वभूषणभूषार्हाः किम अर्थं न विभूषितः<BR>
<FONT COLOR="GREEN" SIZE="-1">13</FONT>
 उभौ यॊग्याव अहं मन्ये रक्षितुं पृथिवीम इमाम<BR>
&nbsp;&nbsp; ससागरवनां कृत्स्नां विन्ध्यमेरुविभूषिताम<BR>
<FONT COLOR="GREEN" SIZE="-1">14</FONT>
 इमे च धनुषी चित्रे शलक्ष्णे चित्रानुलेपने<BR>
&nbsp;&nbsp; परकाशेते यथेन्द्रस्य वज्रे हेमविभूषिते<BR>
<FONT COLOR="GREEN" SIZE="-1">15</FONT>
 संपूर्णा निशितैर बाणैर तूणाश च शुभदर्शनाः<BR>
&nbsp;&nbsp; जीवितान्तकरैर घॊरैर जवलद्भिर इव पन्नगैः<BR>
<FONT COLOR="GREEN" SIZE="-1">16</FONT>
 महाप्रमाणौ विपुलौ तप्तहाटकभूषितौ<BR>
&nbsp;&nbsp; खड्गाव एतौ विराजेते निर्मुक्तभुजगाव इव<BR>
<FONT COLOR="GREEN" SIZE="-1">17</FONT>
 एवं मां परिभाषन्तं कस्माद वै नाभिभाषथः<BR>
<FONT COLOR="GREEN" SIZE="-1">18</FONT>
 सुग्रीवॊ नाम धर्मात्मा कश चिद वानरयूथपः<BR>
&nbsp;&nbsp; वीरॊ विनिकृतॊ भरात्रा जगद भरमति दुःखितः<BR>
<FONT COLOR="GREEN" SIZE="-1">19</FONT>
 पराप्तॊ ऽहं परेषितस तेन सुग्रीवेण महात्मना<BR>
&nbsp;&nbsp; राज्ञा वानरमुख्यानां हनुमान नाम वानरः<BR>
<FONT COLOR="GREEN" SIZE="-1">20</FONT>
 युवाभ्यां सह धर्मात्मा सुग्रीवः सख्यम इच्छति<BR>
&nbsp;&nbsp; तस्य मां सचिवं वित्तं वानरं पवनात्मजम<BR>
<FONT COLOR="GREEN" SIZE="-1">21</FONT>
 भिक्षुरूपप्रतिच्छन्नं सुग्रीवप्रियकाम्यया<BR>
&nbsp;&nbsp; ऋश्यमूकाद इह पराप्तं कामगं कामरूपिणम<BR>
<FONT COLOR="GREEN" SIZE="-1">22</FONT>
 एवम उक्त्वा तु हनुमांस तौ वीरौ रामलक्ष्मणौ<BR>
&nbsp;&nbsp; वाक्यज्ञौ वाक्यकुशलः पुनर नॊवाच किं चन<BR>
<FONT COLOR="GREEN" SIZE="-1">23</FONT>
 एतच छरुत्वा वचस तस्य रामॊ लक्ष्मणम अब्रवीत<BR>
&nbsp;&nbsp; परहृष्टवदनः शरीमान भरातरं पार्श्वतः सथितम<BR>
<FONT COLOR="GREEN" SIZE="-1">24</FONT>
 सचिवॊ ऽयं कपीन्द्रस्य सुग्रीवस्य महात्मनः<BR>
&nbsp;&nbsp; तम एव काङ्क्षमाणस्य ममान्तिकम उपागतः<BR>
<FONT COLOR="GREEN" SIZE="-1">25</FONT>
 तम अभ्यभाष सौमित्रे सुग्रीवसचिवं कपिम<BR>
&nbsp;&nbsp; वाक्यज्ञं मधुरैर वाक्यैः सनेहयुक्तम अरिंदमम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4004">Next: Chapter 4</A></CENTER>
</div>
</BODY>
</HTML>
