<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 49</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5048">Previous</A>&nbsp;
<A HREF="rys5050">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 49
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 taṃ samīkṣya mahāsattvaṃ sattvavān harisattamaḥ<BR>
&nbsp; vākyam arthavad avyagras tam uvāca daśānanam<BR>
&nbsp;<FONT COLOR="GREEN" SIZE="-1">2</FONT>
 ahaṃ sugrīvasaṃdeśād iha prāptas tavālayam<BR>
&nbsp; rākṣasendra harīśas tvāṃ bhrātā kuśalam abravīt<BR>
&nbsp;<FONT COLOR="GREEN" SIZE="-1">3</FONT>
 bhrātuḥ śṛṇu samādeśaṃ sugrīvasya mahātmanaḥ<BR>
&nbsp; dharmārthopahitaṃ vākyam iha cāmutra ca kṣamam<BR>
&nbsp;<FONT COLOR="GREEN" SIZE="-1">4</FONT>
 rājā daśaratho nāma rathakuñjaravājimān<BR>
&nbsp; piteva bandhur lokasya sureśvarasamadyutiḥ<BR>
&nbsp;<FONT COLOR="GREEN" SIZE="-1">5</FONT>
 jyeṣṭhas tasya mahābāhuḥ putraḥ priyakaraḥ prabhuḥ<BR>
&nbsp; pitur nideśān niṣkrāntaḥ praviṣṭo daṇḍakāvanam<BR>
&nbsp;<FONT COLOR="GREEN" SIZE="-1">6</FONT>
 lakṣmaṇena saha bhrātrā sītayā cāpi bhāryayā<BR>
&nbsp; rāmo nāma mahātejā dharmyaṃ panthānam āśritaḥ<BR>
&nbsp;<FONT COLOR="GREEN" SIZE="-1">7</FONT>
 tasya bhāryā vane naṣṭā sītā patim anuvratā<BR>
&nbsp; vaidehasya sutā rājño janakasya mahātmanaḥ<BR>
&nbsp;<FONT COLOR="GREEN" SIZE="-1">8</FONT>
 sa mārgamāṇas tāṃ devīṃ rājaputraḥ sahānujaḥ<BR>
&nbsp; ṛśyamūkam anuprāptaḥ sugrīveṇa ca saṃgataḥ<BR>
&nbsp;<FONT COLOR="GREEN" SIZE="-1">9</FONT>
 tasya tena pratijñātaṃ sītāyāḥ parimārgaṇam<BR>
&nbsp; sugrīvasyāpi rāmeṇa harirājyaṃ niveditam<BR>
&nbsp;<FONT COLOR="GREEN" SIZE="-1">10</FONT>
 tatas tena mṛdhe hatvā rājaputreṇa vālinam<BR>
&nbsp;&nbsp; sugrīvaḥ sthāpito rājye haryṛkṣāṇāṃ gaṇeśvaraḥ<BR>
<FONT COLOR="GREEN" SIZE="-1">11</FONT>
 sa sītāmārgaṇe vyagraḥ sugrīvaḥ satyasaṃgaraḥ<BR>
&nbsp;&nbsp; harīn saṃpreṣayām āsa diśaḥ sarvā harīśvaraḥ<BR>
<FONT COLOR="GREEN" SIZE="-1">12</FONT>
 tāṃ harīṇāṃ sahasrāṇi śatāni niyutāni ca<BR>
&nbsp;&nbsp; dikṣu sarvāsu mārgante adhaś copari cāmbare<BR>
<FONT COLOR="GREEN" SIZE="-1">13</FONT>
 vainateya samāḥ ke cit ke cit tatrānilopamāḥ<BR>
&nbsp;&nbsp; asaṃgagatayaḥ śīghrā harivīrā mahābalāḥ<BR>
<FONT COLOR="GREEN" SIZE="-1">14</FONT>
 ahaṃ tu hanumān nāma mārutasyaurasaḥ sutaḥ<BR>
&nbsp;&nbsp; sītāyās tu kṛte tūrṇaṃ śatayojanam āyatam<BR>
&nbsp;&nbsp; samudraṃ laṅghayitvaiva tāṃ didṛkṣur ihāgataḥ<BR>
<FONT COLOR="GREEN" SIZE="-1">15</FONT>
 tad bhavān dṛṣṭadharmārthas tapaḥ kṛtaparigrahaḥ<BR>
&nbsp;&nbsp; paradārān mahāprājña noparoddhuṃ tvam arhasi<BR>
<FONT COLOR="GREEN" SIZE="-1">16</FONT>
 na hi dharmaviruddheṣu bahv apāyeṣu karmasu<BR>
&nbsp;&nbsp; mūlaghātiṣu sajjante buddhimanto bhavadvidhāḥ<BR>
<FONT COLOR="GREEN" SIZE="-1">17</FONT>
 kaś ca lakṣmaṇamuktānāṃ rāmakopānuvartinām<BR>
&nbsp;&nbsp; śarāṇām agrataḥ sthātuṃ śakto devāsureṣv api<BR>
<FONT COLOR="GREEN" SIZE="-1">18</FONT>
 na cāpi triṣu lokeṣu rājan vidyeta kaś cana<BR>
&nbsp;&nbsp; rāghavasya vyalīkaṃ yaḥ kṛtvā sukham avāpnuyāt<BR>
<FONT COLOR="GREEN" SIZE="-1">19</FONT>
 tat trikālahitaṃ vākyaṃ dharmyam arthānubandhi ca<BR>
&nbsp;&nbsp; manyasva naradevāya jānakī pratidīyatām<BR>
<FONT COLOR="GREEN" SIZE="-1">20</FONT>
 dṛṣṭā hīyaṃ mayā devī labdhaṃ yad iha durlabham<BR>
&nbsp;&nbsp; uttaraṃ karma yac cheṣaṃ nimittaṃ tatra rāghavaḥ<BR>
<FONT COLOR="GREEN" SIZE="-1">21</FONT>
 lakṣiteyaṃ mayā sītā tathā śokaparāyaṇā<BR>
&nbsp;&nbsp; gṛhya yāṃ nābhijānāsi pañcāsyām iva pannagīm<BR>
<FONT COLOR="GREEN" SIZE="-1">22</FONT>
 neyaṃ jarayituṃ śakyā sāsurair amarair api<BR>
&nbsp;&nbsp; viṣasaṃsṛṣṭam atyarthaṃ bhuktam annam ivaujasā<BR>
<FONT COLOR="GREEN" SIZE="-1">23</FONT>
 tapaḥsaṃtāpalabdhas te yo 'yaṃ dharmaparigrahaḥ<BR>
&nbsp;&nbsp; na sa nāśayituṃ nyāyya ātmaprāṇaparigrahaḥ<BR>
<FONT COLOR="GREEN" SIZE="-1">24</FONT>
 avadhyatāṃ tapobhir yāṃ bhavān samanupaśyati<BR>
&nbsp;&nbsp; ātmanaḥ sāsurair devair hetus tatrāpy ayaṃ mahān<BR>
<FONT COLOR="GREEN" SIZE="-1">25</FONT>
 sugrīvo na hi devo 'yaṃ nāsuro na ca mānuṣaḥ<BR>
&nbsp;&nbsp; na rākṣaso na gandharvo na yakṣo na ca pannagaḥ<BR>
<FONT COLOR="GREEN" SIZE="-1">26</FONT>
 mānuṣo rāghavo rājan sugrīvaś ca harīśvaraḥ<BR>
&nbsp;&nbsp; tasmāt prāṇaparitrāṇaṃ kathaṃ rājan kariṣyasi<BR>
<FONT COLOR="GREEN" SIZE="-1">27</FONT>
 na tu dharmopasaṃhāram adharmaphalasaṃhitam<BR>
&nbsp;&nbsp; tad eva phalam anveti dharmaś cādharmanāśanaḥ<BR>
<FONT COLOR="GREEN" SIZE="-1">28</FONT>
 prāptaṃ dharmaphalaṃ tāvad bhavatā nātra saṃśayaḥ<BR>
&nbsp;&nbsp; phalam asyāpy adharmasya kṣipram eva prapatsyase<BR>
<FONT COLOR="GREEN" SIZE="-1">29</FONT>
 janasthānavadhaṃ buddhvā buddhvā vālivadhaṃ tathā<BR>
&nbsp;&nbsp; rāmasugrīvasakhyaṃ ca budhyasva hitam ātmanaḥ<BR>
<FONT COLOR="GREEN" SIZE="-1">30</FONT>
 kāmaṃ khalv aham apy ekaḥ savājirathakuñjarām<BR>
&nbsp;&nbsp; laṅkāṃ nāśayituṃ śaktas tasyaiṣa tu viniścayaḥ<BR>
<FONT COLOR="GREEN" SIZE="-1">31</FONT>
 rāmeṇa hi pratijñātaṃ haryṛkṣagaṇasaṃnidhau<BR>
&nbsp;&nbsp; utsādanam amitrāṇāṃ sītā yais tu pradharṣitā<BR>
<FONT COLOR="GREEN" SIZE="-1">32</FONT>
 apakurvan hi rāmasya sākṣād api puraṃdaraḥ<BR>
&nbsp;&nbsp; na sukhaṃ prāpnuyād anyaḥ kiṃ punas tvadvidho janaḥ<BR>
<FONT COLOR="GREEN" SIZE="-1">33</FONT>
 yāṃ sītety abhijānāsi yeyaṃ tiṣṭhati te vaśe<BR>
&nbsp;&nbsp; kālarātrīti tāṃ viddhi sarvalaṅkāvināśinīm<BR>
<FONT COLOR="GREEN" SIZE="-1">34</FONT>
 tad alaṃ kālapāśena sītā vigraharūpiṇā<BR>
&nbsp;&nbsp; svayaṃ skandhāvasaktena kṣamam ātmani cintyatām<BR>
<FONT COLOR="GREEN" SIZE="-1">35</FONT>
 sītāyās tejasā dagdhāṃ rāmakopaprapīḍitām<BR>
&nbsp;&nbsp; dahyamanām imāṃ paśya purīṃ sāṭṭapratolikām<BR>
<FONT COLOR="GREEN" SIZE="-1">36</FONT>
 sa sauṣṭhavopetam adīnavādinaḥ; kaper niśamyāpratimo 'priyaṃ vacaḥ<BR>
&nbsp;&nbsp; daśānanaḥ kopavivṛttalocanaḥ; samādiśat tasya vadhaṃ mahākapeḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तं समीक्ष्य महासत्त्वं सत्त्ववान हरिसत्तमः<BR>
&nbsp; वाक्यम अर्थवद अव्यग्रस तम उवाच दशाननम<BR>
&nbsp;<FONT COLOR="GREEN" SIZE="-1">2</FONT>
 अहं सुग्रीवसंदेशाद इह पराप्तस तवालयम<BR>
&nbsp; राक्षसेन्द्र हरीशस तवां भराता कुशलम अब्रवीत<BR>
&nbsp;<FONT COLOR="GREEN" SIZE="-1">3</FONT>
 भरातुः शृणु समादेशं सुग्रीवस्य महात्मनः<BR>
&nbsp; धर्मार्थॊपहितं वाक्यम इह चामुत्र च कषमम<BR>
&nbsp;<FONT COLOR="GREEN" SIZE="-1">4</FONT>
 राजा दशरथॊ नाम रथकुञ्जरवाजिमान<BR>
&nbsp; पितेव बन्धुर लॊकस्य सुरेश्वरसमद्युतिः<BR>
&nbsp;<FONT COLOR="GREEN" SIZE="-1">5</FONT>
 जयेष्ठस तस्य महाबाहुः पुत्रः परियकरः परभुः<BR>
&nbsp; पितुर निदेशान निष्क्रान्तः परविष्टॊ दण्डकावनम<BR>
&nbsp;<FONT COLOR="GREEN" SIZE="-1">6</FONT>
 लक्ष्मणेन सह भरात्रा सीतया चापि भार्यया<BR>
&nbsp; रामॊ नाम महातेजा धर्म्यं पन्थानम आश्रितः<BR>
&nbsp;<FONT COLOR="GREEN" SIZE="-1">7</FONT>
 तस्य भार्या वने नष्टा सीता पतिम अनुव्रता<BR>
&nbsp; वैदेहस्य सुता राज्ञॊ जनकस्य महात्मनः<BR>
&nbsp;<FONT COLOR="GREEN" SIZE="-1">8</FONT>
 स मार्गमाणस तां देवीं राजपुत्रः सहानुजः<BR>
&nbsp; ऋश्यमूकम अनुप्राप्तः सुग्रीवेण च संगतः<BR>
&nbsp;<FONT COLOR="GREEN" SIZE="-1">9</FONT>
 तस्य तेन परतिज्ञातं सीतायाः परिमार्गणम<BR>
&nbsp; सुग्रीवस्यापि रामेण हरिराज्यं निवेदितम<BR>
&nbsp;<FONT COLOR="GREEN" SIZE="-1">10</FONT>
 ततस तेन मृधे हत्वा राजपुत्रेण वालिनम<BR>
&nbsp;&nbsp; सुग्रीवः सथापितॊ राज्ये हर्यृक्षाणां गणेश्वरः<BR>
<FONT COLOR="GREEN" SIZE="-1">11</FONT>
 स सीतामार्गणे वयग्रः सुग्रीवः सत्यसंगरः<BR>
&nbsp;&nbsp; हरीन संप्रेषयाम आस दिशः सर्वा हरीश्वरः<BR>
<FONT COLOR="GREEN" SIZE="-1">12</FONT>
 तां हरीणां सहस्राणि शतानि नियुतानि च<BR>
&nbsp;&nbsp; दिक्षु सर्वासु मार्गन्ते अधश चॊपरि चाम्बरे<BR>
<FONT COLOR="GREEN" SIZE="-1">13</FONT>
 वैनतेय समाः के चित के चित तत्रानिलॊपमाः<BR>
&nbsp;&nbsp; असंगगतयः शीघ्रा हरिवीरा महाबलाः<BR>
<FONT COLOR="GREEN" SIZE="-1">14</FONT>
 अहं तु हनुमान नाम मारुतस्यौरसः सुतः<BR>
&nbsp;&nbsp; सीतायास तु कृते तूर्णं शतयॊजनम आयतम<BR>
&nbsp;&nbsp; समुद्रं लङ्घयित्वैव तां दिदृक्षुर इहागतः<BR>
<FONT COLOR="GREEN" SIZE="-1">15</FONT>
 तद भवान दृष्टधर्मार्थस तपः कृतपरिग्रहः<BR>
&nbsp;&nbsp; परदारान महाप्राज्ञ नॊपरॊद्धुं तवम अर्हसि<BR>
<FONT COLOR="GREEN" SIZE="-1">16</FONT>
 न हि धर्मविरुद्धेषु बह्व अपायेषु कर्मसु<BR>
&nbsp;&nbsp; मूलघातिषु सज्जन्ते बुद्धिमन्तॊ भवद्विधाः<BR>
<FONT COLOR="GREEN" SIZE="-1">17</FONT>
 कश च लक्ष्मणमुक्तानां रामकॊपानुवर्तिनाम<BR>
&nbsp;&nbsp; शराणाम अग्रतः सथातुं शक्तॊ देवासुरेष्व अपि<BR>
<FONT COLOR="GREEN" SIZE="-1">18</FONT>
 न चापि तरिषु लॊकेषु राजन विद्येत कश चन<BR>
&nbsp;&nbsp; राघवस्य वयलीकं यः कृत्वा सुखम अवाप्नुयात<BR>
<FONT COLOR="GREEN" SIZE="-1">19</FONT>
 तत तरिकालहितं वाक्यं धर्म्यम अर्थानुबन्धि च<BR>
&nbsp;&nbsp; मन्यस्व नरदेवाय जानकी परतिदीयताम<BR>
<FONT COLOR="GREEN" SIZE="-1">20</FONT>
 दृष्टा हीयं मया देवी लब्धं यद इह दुर्लभम<BR>
&nbsp;&nbsp; उत्तरं कर्म यच छेषं निमित्तं तत्र राघवः<BR>
<FONT COLOR="GREEN" SIZE="-1">21</FONT>
 लक्षितेयं मया सीता तथा शॊकपरायणा<BR>
&nbsp;&nbsp; गृह्य यां नाभिजानासि पञ्चास्याम इव पन्नगीम<BR>
<FONT COLOR="GREEN" SIZE="-1">22</FONT>
 नेयं जरयितुं शक्या सासुरैर अमरैर अपि<BR>
&nbsp;&nbsp; विषसंसृष्टम अत्यर्थं भुक्तम अन्नम इवौजसा<BR>
<FONT COLOR="GREEN" SIZE="-1">23</FONT>
 तपःसंतापलब्धस ते यॊ ऽयं धर्मपरिग्रहः<BR>
&nbsp;&nbsp; न स नाशयितुं नयाय्य आत्मप्राणपरिग्रहः<BR>
<FONT COLOR="GREEN" SIZE="-1">24</FONT>
 अवध्यतां तपॊभिर यां भवान समनुपश्यति<BR>
&nbsp;&nbsp; आत्मनः सासुरैर देवैर हेतुस तत्राप्य अयं महान<BR>
<FONT COLOR="GREEN" SIZE="-1">25</FONT>
 सुग्रीवॊ न हि देवॊ ऽयं नासुरॊ न च मानुषः<BR>
&nbsp;&nbsp; न राक्षसॊ न गन्धर्वॊ न यक्षॊ न च पन्नगः<BR>
<FONT COLOR="GREEN" SIZE="-1">26</FONT>
 मानुषॊ राघवॊ राजन सुग्रीवश च हरीश्वरः<BR>
&nbsp;&nbsp; तस्मात पराणपरित्राणं कथं राजन करिष्यसि<BR>
<FONT COLOR="GREEN" SIZE="-1">27</FONT>
 न तु धर्मॊपसंहारम अधर्मफलसंहितम<BR>
&nbsp;&nbsp; तद एव फलम अन्वेति धर्मश चाधर्मनाशनः<BR>
<FONT COLOR="GREEN" SIZE="-1">28</FONT>
 पराप्तं धर्मफलं तावद भवता नात्र संशयः<BR>
&nbsp;&nbsp; फलम अस्याप्य अधर्मस्य कषिप्रम एव परपत्स्यसे<BR>
<FONT COLOR="GREEN" SIZE="-1">29</FONT>
 जनस्थानवधं बुद्ध्वा बुद्ध्वा वालिवधं तथा<BR>
&nbsp;&nbsp; रामसुग्रीवसख्यं च बुध्यस्व हितम आत्मनः<BR>
<FONT COLOR="GREEN" SIZE="-1">30</FONT>
 कामं खल्व अहम अप्य एकः सवाजिरथकुञ्जराम<BR>
&nbsp;&nbsp; लङ्कां नाशयितुं शक्तस तस्यैष तु विनिश्चयः<BR>
<FONT COLOR="GREEN" SIZE="-1">31</FONT>
 रामेण हि परतिज्ञातं हर्यृक्षगणसंनिधौ<BR>
&nbsp;&nbsp; उत्सादनम अमित्राणां सीता यैस तु परधर्षिता<BR>
<FONT COLOR="GREEN" SIZE="-1">32</FONT>
 अपकुर्वन हि रामस्य साक्षाद अपि पुरंदरः<BR>
&nbsp;&nbsp; न सुखं पराप्नुयाद अन्यः किं पुनस तवद्विधॊ जनः<BR>
<FONT COLOR="GREEN" SIZE="-1">33</FONT>
 यां सीतेत्य अभिजानासि येयं तिष्ठति ते वशे<BR>
&nbsp;&nbsp; कालरात्रीति तां विद्धि सर्वलङ्काविनाशिनीम<BR>
<FONT COLOR="GREEN" SIZE="-1">34</FONT>
 तद अलं कालपाशेन सीता विग्रहरूपिणा<BR>
&nbsp;&nbsp; सवयं सकन्धावसक्तेन कषमम आत्मनि चिन्त्यताम<BR>
<FONT COLOR="GREEN" SIZE="-1">35</FONT>
 सीतायास तेजसा दग्धां रामकॊपप्रपीडिताम<BR>
&nbsp;&nbsp; दह्यमनाम इमां पश्य पुरीं साट्टप्रतॊलिकाम<BR>
<FONT COLOR="GREEN" SIZE="-1">36</FONT>
 स सौष्ठवॊपेतम अदीनवादिनः; कपेर निशम्याप्रतिमॊ ऽपरियं वचः<BR>
&nbsp;&nbsp; दशाननः कॊपविवृत्तलॊचनः; समादिशत तस्य वधं महाकपेः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5050">Next: Chapter 50</A></CENTER>
</div>
</BODY>
</HTML>
