<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 23</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3022">Previous</A>&nbsp;
<A HREF="rys3024">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 23
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 āśramaṃ prati yāte tu khare kharaparākrame<BR>
&nbsp; tān evautpātikān rāmaḥ saha bhrātrā dadarśa ha<BR>
&nbsp;<FONT COLOR="GREEN" SIZE="-1">2</FONT>
 tān utpātān mahāghorān utthitān romaharṣaṇān<BR>
&nbsp; prajānām ahitān dṛṣṭvā vākyaṃ lakṣmaṇam abravīt<BR>
&nbsp;<FONT COLOR="GREEN" SIZE="-1">3</FONT>
 imān paśya mahābāho sarvabhūtāpahāriṇaḥ<BR>
&nbsp; samutthitān mahotpātān saṃhartuṃ sarvarākṣasān<BR>
&nbsp;<FONT COLOR="GREEN" SIZE="-1">4</FONT>
 amī rudhiradhārās tu visṛjantaḥ kharasvanān<BR>
&nbsp; vyomni meghā vivartante paruṣā gardabhāruṇāḥ<BR>
&nbsp;<FONT COLOR="GREEN" SIZE="-1">5</FONT>
 sadhūmāś ca śarāḥ sarve mama yuddhābhinandinaḥ<BR>
&nbsp; rukmapṛṣṭhāni cāpāni viveṣṭante ca lakṣmaṇa<BR>
&nbsp;<FONT COLOR="GREEN" SIZE="-1">6</FONT>
 yādṛśā iha kūjanti pakṣiṇo vanacāriṇaḥ<BR>
&nbsp; agrato no bhayaṃ prāptaṃ saṃśayo jīvitasya ca<BR>
&nbsp;<FONT COLOR="GREEN" SIZE="-1">7</FONT>
 saṃprahāras tu sumahān bhaviṣyati na saṃśayaḥ<BR>
&nbsp; ayam ākhyāti me bāhuḥ sphuramāṇo muhur muhuḥ<BR>
&nbsp;<FONT COLOR="GREEN" SIZE="-1">8</FONT>
 saṃnikarṣe tu naḥ śūra jayaṃ śatroḥ parājayam<BR>
&nbsp; suprabhaṃ ca prasannaṃ ca tava vaktraṃ hi lakṣyate<BR>
&nbsp;<FONT COLOR="GREEN" SIZE="-1">9</FONT>
 udyatānāṃ hi yuddhārthaṃ yeṣāṃ bhavati lakṣmaṇaḥ<BR>
&nbsp; niṣprabhaṃ vadanaṃ teṣāṃ bhavaty āyuḥ parikṣayaḥ<BR>
&nbsp;<FONT COLOR="GREEN" SIZE="-1">10</FONT>
 anāgatavidhānaṃ tu kartavyaṃ śubham icchatā<BR>
&nbsp;&nbsp; āpadaṃ śaṅkamānena puruṣeṇa vipaścitā<BR>
<FONT COLOR="GREEN" SIZE="-1">11</FONT>
 tasmād gṛhītvā vaidehīṃ śarapāṇir dhanurdharaḥ<BR>
&nbsp;&nbsp; guhām āśrayaśailasya durgāṃ pādapasaṃkulām<BR>
<FONT COLOR="GREEN" SIZE="-1">12</FONT>
 pratikūlitum icchāmi na hi vākyam idaṃ tvayā<BR>
&nbsp;&nbsp; śāpito mama pādābhyāṃ gamyatāṃ vatsa māciram<BR>
<FONT COLOR="GREEN" SIZE="-1">13</FONT>
 evam uktas tu rāmeṇa lakṣmaṇaḥ saha sītayā<BR>
&nbsp;&nbsp; śarān ādāya cāpaṃ ca guhāṃ durgāṃ samāśrayat<BR>
<FONT COLOR="GREEN" SIZE="-1">14</FONT>
 tasmin praviṣṭe tu guhāṃ lakṣmaṇe saha sītayā<BR>
&nbsp;&nbsp; hanta niryuktam ity uktvā rāmaḥ kavacam āviśat<BR>
<FONT COLOR="GREEN" SIZE="-1">15</FONT>
 sā tenāgninikāśena kavacena vibhūṣitaḥ<BR>
&nbsp;&nbsp; babhūva rāmas timire vidhūmo 'gnir ivotthitaḥ<BR>
<FONT COLOR="GREEN" SIZE="-1">16</FONT>
 sa cāpam udyamya mahac charān ādāya vīryavān<BR>
&nbsp;&nbsp; babhūvāvasthitas tatra jyāsvanaiḥ pūrayan diśaḥ<BR>
<FONT COLOR="GREEN" SIZE="-1">17</FONT>
 tato devāḥ sagandharvāḥ siddhāś ca saha cāraṇaiḥ<BR>
&nbsp;&nbsp; ūcuḥ paramasaṃtrastā guhyakāś ca parasparam<BR>
<FONT COLOR="GREEN" SIZE="-1">18</FONT>
 caturdaśa sahasrāṇi rakṣasāṃ bhīmakarmaṇām<BR>
&nbsp;&nbsp; ekaś ca rāmo dharmātmā kathaṃ yuddhaṃ bhaviṣyati<BR>
<FONT COLOR="GREEN" SIZE="-1">19</FONT>
 tato gambhīranirhrādaṃ ghoravarmāyudhadhvajam<BR>
&nbsp;&nbsp; anīkaṃ yātudhānānāṃ samantāt pratyadṛśyata<BR>
<FONT COLOR="GREEN" SIZE="-1">20</FONT>
 siṃhanādaṃ visṛjatām anyonyam abhigarjatām<BR>
&nbsp;&nbsp; cāpāni vispharayatāṃ jṛmbhatāṃ cāpy abhīkṣṇaśaḥ<BR>
<FONT COLOR="GREEN" SIZE="-1">21</FONT>
 vipraghuṣṭasvanānāṃ ca dundubhīṃś cāpi nighnatām<BR>
&nbsp;&nbsp; teṣāṃ sutumulaḥ śabdaḥ pūrayām āsa tad vanam<BR>
<FONT COLOR="GREEN" SIZE="-1">22</FONT>
 tena śabdena vitrastāḥ śvāpadā vanacāriṇaḥ<BR>
&nbsp;&nbsp; dudruvur yatra niḥśabdaṃ pṛṣṭhato nāvalokayan<BR>
<FONT COLOR="GREEN" SIZE="-1">23</FONT>
 tat tv anīkaṃ mahāvegaṃ rāmaṃ samupasarpata<BR>
&nbsp;&nbsp; ghṛtanānāpraharaṇaṃ gambhīraṃ sāgaropamam<BR>
<FONT COLOR="GREEN" SIZE="-1">24</FONT>
 rāmo 'pi cārayaṃś cakṣuḥ sarvato raṇapaṇḍitaḥ<BR>
&nbsp;&nbsp; dadarśa kharasainyaṃ tad yuddhābhimukham udyatam<BR>
<FONT COLOR="GREEN" SIZE="-1">25</FONT>
 vitatya ca dhanur bhīmaṃ tūṇyāś coddhṛtya sāyakān<BR>
&nbsp;&nbsp; krodham āhārayat tīvraṃ vadhārthaṃ sarvarakṣasām<BR>
<FONT COLOR="GREEN" SIZE="-1">26</FONT>
 duṣprekṣyaḥ so 'bhavat kruddho yugāntāgnir iva jvalan<BR>
&nbsp;&nbsp; taṃ dṛṣṭvā tejasāviṣṭaṃ prāvyathan vanadevatāḥ<BR>
<FONT COLOR="GREEN" SIZE="-1">27</FONT>
 tasya kruddhasya rūpaṃ tu rāmasya dadṛśe tadā<BR>
&nbsp;&nbsp; dakṣasyeva kratuṃ hantum udyatasya pinākinaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 आश्रमं परति याते तु खरे खरपराक्रमे<BR>
&nbsp; तान एवौत्पातिकान रामः सह भरात्रा ददर्श ह<BR>
&nbsp;<FONT COLOR="GREEN" SIZE="-1">2</FONT>
 तान उत्पातान महाघॊरान उत्थितान रॊमहर्षणान<BR>
&nbsp; परजानाम अहितान दृष्ट्वा वाक्यं लक्ष्मणम अब्रवीत<BR>
&nbsp;<FONT COLOR="GREEN" SIZE="-1">3</FONT>
 इमान पश्य महाबाहॊ सर्वभूतापहारिणः<BR>
&nbsp; समुत्थितान महॊत्पातान संहर्तुं सर्वराक्षसान<BR>
&nbsp;<FONT COLOR="GREEN" SIZE="-1">4</FONT>
 अमी रुधिरधारास तु विसृजन्तः खरस्वनान<BR>
&nbsp; वयॊम्नि मेघा विवर्तन्ते परुषा गर्दभारुणाः<BR>
&nbsp;<FONT COLOR="GREEN" SIZE="-1">5</FONT>
 सधूमाश च शराः सर्वे मम युद्धाभिनन्दिनः<BR>
&nbsp; रुक्मपृष्ठानि चापानि विवेष्टन्ते च लक्ष्मण<BR>
&nbsp;<FONT COLOR="GREEN" SIZE="-1">6</FONT>
 यादृशा इह कूजन्ति पक्षिणॊ वनचारिणः<BR>
&nbsp; अग्रतॊ नॊ भयं पराप्तं संशयॊ जीवितस्य च<BR>
&nbsp;<FONT COLOR="GREEN" SIZE="-1">7</FONT>
 संप्रहारस तु सुमहान भविष्यति न संशयः<BR>
&nbsp; अयम आख्याति मे बाहुः सफुरमाणॊ मुहुर मुहुः<BR>
&nbsp;<FONT COLOR="GREEN" SIZE="-1">8</FONT>
 संनिकर्षे तु नः शूर जयं शत्रॊः पराजयम<BR>
&nbsp; सुप्रभं च परसन्नं च तव वक्त्रं हि लक्ष्यते<BR>
&nbsp;<FONT COLOR="GREEN" SIZE="-1">9</FONT>
 उद्यतानां हि युद्धार्थं येषां भवति लक्ष्मणः<BR>
&nbsp; निष्प्रभं वदनं तेषां भवत्य आयुः परिक्षयः<BR>
&nbsp;<FONT COLOR="GREEN" SIZE="-1">10</FONT>
 अनागतविधानं तु कर्तव्यं शुभम इच्छता<BR>
&nbsp;&nbsp; आपदं शङ्कमानेन पुरुषेण विपश्चिता<BR>
<FONT COLOR="GREEN" SIZE="-1">11</FONT>
 तस्माद गृहीत्वा वैदेहीं शरपाणिर धनुर्धरः<BR>
&nbsp;&nbsp; गुहाम आश्रयशैलस्य दुर्गां पादपसंकुलाम<BR>
<FONT COLOR="GREEN" SIZE="-1">12</FONT>
 परतिकूलितुम इच्छामि न हि वाक्यम इदं तवया<BR>
&nbsp;&nbsp; शापितॊ मम पादाभ्यां गम्यतां वत्स माचिरम<BR>
<FONT COLOR="GREEN" SIZE="-1">13</FONT>
 एवम उक्तस तु रामेण लक्ष्मणः सह सीतया<BR>
&nbsp;&nbsp; शरान आदाय चापं च गुहां दुर्गां समाश्रयत<BR>
<FONT COLOR="GREEN" SIZE="-1">14</FONT>
 तस्मिन परविष्टे तु गुहां लक्ष्मणे सह सीतया<BR>
&nbsp;&nbsp; हन्त निर्युक्तम इत्य उक्त्वा रामः कवचम आविशत<BR>
<FONT COLOR="GREEN" SIZE="-1">15</FONT>
 सा तेनाग्निनिकाशेन कवचेन विभूषितः<BR>
&nbsp;&nbsp; बभूव रामस तिमिरे विधूमॊ ऽगनिर इवॊत्थितः<BR>
<FONT COLOR="GREEN" SIZE="-1">16</FONT>
 स चापम उद्यम्य महच छरान आदाय वीर्यवान<BR>
&nbsp;&nbsp; बभूवावस्थितस तत्र जयास्वनैः पूरयन दिशः<BR>
<FONT COLOR="GREEN" SIZE="-1">17</FONT>
 ततॊ देवाः सगन्धर्वाः सिद्धाश च सह चारणैः<BR>
&nbsp;&nbsp; ऊचुः परमसंत्रस्ता गुह्यकाश च परस्परम<BR>
<FONT COLOR="GREEN" SIZE="-1">18</FONT>
 चतुर्दश सहस्राणि रक्षसां भीमकर्मणाम<BR>
&nbsp;&nbsp; एकश च रामॊ धर्मात्मा कथं युद्धं भविष्यति<BR>
<FONT COLOR="GREEN" SIZE="-1">19</FONT>
 ततॊ गम्भीरनिर्ह्रादं घॊरवर्मायुधध्वजम<BR>
&nbsp;&nbsp; अनीकं यातुधानानां समन्तात परत्यदृश्यत<BR>
<FONT COLOR="GREEN" SIZE="-1">20</FONT>
 सिंहनादं विसृजताम अन्यॊन्यम अभिगर्जताम<BR>
&nbsp;&nbsp; चापानि विस्फरयतां जृम्भतां चाप्य अभीक्ष्णशः<BR>
<FONT COLOR="GREEN" SIZE="-1">21</FONT>
 विप्रघुष्टस्वनानां च दुन्दुभींश चापि निघ्नताम<BR>
&nbsp;&nbsp; तेषां सुतुमुलः शब्दः पूरयाम आस तद वनम<BR>
<FONT COLOR="GREEN" SIZE="-1">22</FONT>
 तेन शब्देन वित्रस्ताः शवापदा वनचारिणः<BR>
&nbsp;&nbsp; दुद्रुवुर यत्र निःशब्दं पृष्ठतॊ नावलॊकयन<BR>
<FONT COLOR="GREEN" SIZE="-1">23</FONT>
 तत तव अनीकं महावेगं रामं समुपसर्पत<BR>
&nbsp;&nbsp; घृतनानाप्रहरणं गम्भीरं सागरॊपमम<BR>
<FONT COLOR="GREEN" SIZE="-1">24</FONT>
 रामॊ ऽपि चारयंश चक्षुः सर्वतॊ रणपण्डितः<BR>
&nbsp;&nbsp; ददर्श खरसैन्यं तद युद्धाभिमुखम उद्यतम<BR>
<FONT COLOR="GREEN" SIZE="-1">25</FONT>
 वितत्य च धनुर भीमं तूण्याश चॊद्धृत्य सायकान<BR>
&nbsp;&nbsp; करॊधम आहारयत तीव्रं वधार्थं सर्वरक्षसाम<BR>
<FONT COLOR="GREEN" SIZE="-1">26</FONT>
 दुष्प्रेक्ष्यः सॊ ऽभवत करुद्धॊ युगान्ताग्निर इव जवलन<BR>
&nbsp;&nbsp; तं दृष्ट्वा तेजसाविष्टं पराव्यथन वनदेवताः<BR>
<FONT COLOR="GREEN" SIZE="-1">27</FONT>
 तस्य करुद्धस्य रूपं तु रामस्य ददृशे तदा<BR>
&nbsp;&nbsp; दक्षस्येव करतुं हन्तुम उद्यतस्य पिनाकिनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3024">Next: Chapter 24</A></CENTER>
</div>
</BODY>
</HTML>
