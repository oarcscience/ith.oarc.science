<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 101</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2100">Previous</A>&nbsp;
<A HREF="rys2102">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 101
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 jābāles tu vacaḥ śrutvā rāmaḥ satyātmanāṃ varaḥ<BR>
&nbsp; uvāca parayā yuktyā svabuddhyā cāvipannayā<BR>
&nbsp;<FONT COLOR="GREEN" SIZE="-1">2</FONT>
 bhavān me priyakāmārthaṃ vacanaṃ yad ihoktavān<BR>
&nbsp; akāryaṃ kāryasaṃkāśam apathyaṃ pathyasaṃmitam<BR>
&nbsp;<FONT COLOR="GREEN" SIZE="-1">3</FONT>
 nirmaryādas tu puruṣaḥ pāpācārasamanvitaḥ<BR>
&nbsp; mānaṃ na labhate satsu bhinnacāritradarśanaḥ<BR>
&nbsp;<FONT COLOR="GREEN" SIZE="-1">4</FONT>
 kulīnam akulīnaṃ vā vīraṃ puruṣamāninam<BR>
&nbsp; cāritram eva vyākhyāti śuciṃ vā yadi vāśucim<BR>
&nbsp;<FONT COLOR="GREEN" SIZE="-1">5</FONT>
 anārays tv ārya saṃkāśaḥ śaucād dhīnas tathā śuciḥ<BR>
&nbsp; lakṣaṇyavad alakṣaṇyo duḥśīlaḥ śīlavān iva<BR>
&nbsp;<FONT COLOR="GREEN" SIZE="-1">6</FONT>
 adharmaṃ dharmaveṣeṇa yadīmaṃ lokasaṃkaram<BR>
&nbsp; abhipatsye śubhaṃ hitvā kriyāvidhivivarjitam<BR>
&nbsp;<FONT COLOR="GREEN" SIZE="-1">7</FONT>
 kaś cetayānaḥ puruṣaḥ kāryākāryavicakṣaṇaḥ<BR>
&nbsp; bahu maṃsyati māṃ loke durvṛttaṃ lokadūṣaṇam<BR>
&nbsp;<FONT COLOR="GREEN" SIZE="-1">8</FONT>
 kasya yāsyāmy ahaṃ vṛttaṃ kena vā svargam āpnuyām<BR>
&nbsp; anayā vartamāno 'haṃ vṛttyā hīnapratijñayā<BR>
&nbsp;<FONT COLOR="GREEN" SIZE="-1">9</FONT>
 kāmavṛttas tv ayaṃ lokaḥ kṛtsnaḥ samupavartate<BR>
&nbsp; yadvṛttāḥ santi rājānas tadvṛttāḥ santi hi prajāḥ<BR>
&nbsp;<FONT COLOR="GREEN" SIZE="-1">10</FONT>
 satyam evānṛśaṃsyaṃ ca rājavṛttaṃ sanātanam<BR>
&nbsp;&nbsp; tasmāt satyātmakaṃ rājyaṃ satye lokaḥ pratiṣṭhitaḥ<BR>
<FONT COLOR="GREEN" SIZE="-1">11</FONT>
 ṛṣayaś caiva devāś ca satyam eva hi menire<BR>
&nbsp;&nbsp; satyavādī hi loke 'smin paramaṃ gacchati kṣayam<BR>
<FONT COLOR="GREEN" SIZE="-1">12</FONT>
 udvijante yathā sarpān narād anṛtavādinaḥ<BR>
&nbsp;&nbsp; dharmaḥ satyaṃ paro loke mūlaṃ svargasya cocyate<BR>
<FONT COLOR="GREEN" SIZE="-1">13</FONT>
 satyam eveśvaro loke satyaṃ padmā samāśritā<BR>
&nbsp;&nbsp; satyamūlāni sarvāṇi satyān nāsti paraṃ padam<BR>
<FONT COLOR="GREEN" SIZE="-1">14</FONT>
 dattam iṣṭaṃ hutaṃ caiva taptāni ca tapāṃsi ca<BR>
&nbsp;&nbsp; vedāḥ satyapratiṣṭhānās tasmāt satyaparo bhavet<BR>
<FONT COLOR="GREEN" SIZE="-1">15</FONT>
 ekaḥ pālayate lokam ekaḥ pālayate kulam<BR>
&nbsp;&nbsp; majjaty eko hi niraya ekaḥ svarge mahīyate<BR>
<FONT COLOR="GREEN" SIZE="-1">16</FONT>
 so 'haṃ pitur nideśaṃ tu kimarthaṃ nānupālaye<BR>
&nbsp;&nbsp; satyapratiśravaḥ satyaṃ satyena samayīkṛtaḥ<BR>
<FONT COLOR="GREEN" SIZE="-1">17</FONT>
 naiva lobhān na mohād vā na cājñānāt tamo'nvitaḥ<BR>
&nbsp;&nbsp; setuṃ satyasya bhetsyāmi guroḥ satyapratiśravaḥ<BR>
<FONT COLOR="GREEN" SIZE="-1">18</FONT>
 asatyasaṃdhasya sataś calasyāsthiracetasaḥ<BR>
&nbsp;&nbsp; naiva devā na pitaraḥ pratīcchantīti naḥ śrutam<BR>
<FONT COLOR="GREEN" SIZE="-1">19</FONT>
 pratyagātmam imaṃ dharmaṃ satyaṃ paśyāmy ahaṃ svayam<BR>
&nbsp;&nbsp; bhāraḥ satpuruṣācīrṇas tad artham abhinandyate<BR>
<FONT COLOR="GREEN" SIZE="-1">20</FONT>
 kṣātraṃ dharmam ahaṃ tyakṣye hy adharmaṃ dharmasaṃhitam<BR>
&nbsp;&nbsp; kṣudraur nṛśaṃsair lubdhaiś ca sevitaṃ pāpakarmabhiḥ<BR>
<FONT COLOR="GREEN" SIZE="-1">21</FONT>
 kāyena kurute pāpaṃ manasā saṃpradhārya ca<BR>
&nbsp;&nbsp; anṛtaṃ jihvayā cāha trividhaṃ karma pātakam<BR>
<FONT COLOR="GREEN" SIZE="-1">22</FONT>
 bhūmiḥ kīrtir yaśo lakṣmīḥ puruṣaṃ prārthayanti hi<BR>
&nbsp;&nbsp; svargasthaṃ cānubadhnanti satyam eva bhajeta tat<BR>
<FONT COLOR="GREEN" SIZE="-1">23</FONT>
 śreṣṭhaṃ hy anāryam eva syād yad bhavān avadhārya mām<BR>
&nbsp;&nbsp; āha yuktikarair vākyair idaṃ bhadraṃ kuruṣva ha<BR>
<FONT COLOR="GREEN" SIZE="-1">24</FONT>
 kathaṃ hy ahaṃ pratijñāya vanavāsam imaṃ guroḥ<BR>
&nbsp;&nbsp; bharatasya kariṣyāmi vaco hitvā guror vacaḥ<BR>
<FONT COLOR="GREEN" SIZE="-1">25</FONT>
 sthirā mayā pratijñātā pratijñā gurusaṃnidhau<BR>
&nbsp;&nbsp; prahṛṣṭamānasā devī kaikeyī cābhavat tadā<BR>
<FONT COLOR="GREEN" SIZE="-1">26</FONT>
 vanavāsaṃ vasann evaṃ śucir niyatabhojanaḥ<BR>
&nbsp;&nbsp; mūlaiḥ puṣpaiḥ phalaiḥ puṇyaiḥ pitṝn devāṃś ca tarpayan<BR>
<FONT COLOR="GREEN" SIZE="-1">27</FONT>
 saṃtuṣṭapañcavargo 'haṃ lokayātrāṃ pravartaye<BR>
&nbsp;&nbsp; akuhaḥ śraddadhānaḥ san kāryākāryavicakṣaṇaḥ<BR>
<FONT COLOR="GREEN" SIZE="-1">28</FONT>
 karmabhūmim imāṃ prāpya kartavyaṃ karma yac chubham<BR>
&nbsp;&nbsp; agnir vāyuś ca somaś ca karmaṇāṃ phalabhāginaḥ<BR>
<FONT COLOR="GREEN" SIZE="-1">29</FONT>
 śataṃ kratūnām āhṛtya devarāṭ tridivaṃ gataḥ<BR>
&nbsp;&nbsp; tapāṃsy ugrāṇi cāsthāya divaṃ yātā maharṣayaḥ<BR>
<FONT COLOR="GREEN" SIZE="-1">30</FONT>
 satyaṃ ca dharmaṃ ca parākramaṃ ca; bhūtānukampāṃ priyavāditāṃ ca<BR>
&nbsp;&nbsp; dvijātidevātithipūjanaṃ ca; panthānam āhus tridivasya santaḥ<BR>
<FONT COLOR="GREEN" SIZE="-1">31</FONT>
 dharme ratāḥ satpuruṣaiḥ sametās; tejasvino dānaguṇapradhānāḥ<BR>
&nbsp;&nbsp; ahiṃsakā vītamalāś ca loke; bhavanti pūjyā munayaḥ pradhānāḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 जाबालेस तु वचः शरुत्वा रामः सत्यात्मनां वरः<BR>
&nbsp; उवाच परया युक्त्या सवबुद्ध्या चाविपन्नया<BR>
&nbsp;<FONT COLOR="GREEN" SIZE="-1">2</FONT>
 भवान मे परियकामार्थं वचनं यद इहॊक्तवान<BR>
&nbsp; अकार्यं कार्यसंकाशम अपथ्यं पथ्यसंमितम<BR>
&nbsp;<FONT COLOR="GREEN" SIZE="-1">3</FONT>
 निर्मर्यादस तु पुरुषः पापाचारसमन्वितः<BR>
&nbsp; मानं न लभते सत्सु भिन्नचारित्रदर्शनः<BR>
&nbsp;<FONT COLOR="GREEN" SIZE="-1">4</FONT>
 कुलीनम अकुलीनं वा वीरं पुरुषमानिनम<BR>
&nbsp; चारित्रम एव वयाख्याति शुचिं वा यदि वाशुचिम<BR>
&nbsp;<FONT COLOR="GREEN" SIZE="-1">5</FONT>
 अनारय्स तव आर्य संकाशः शौचाद धीनस तथा शुचिः<BR>
&nbsp; लक्षण्यवद अलक्षण्यॊ दुःशीलः शीलवान इव<BR>
&nbsp;<FONT COLOR="GREEN" SIZE="-1">6</FONT>
 अधर्मं धर्मवेषेण यदीमं लॊकसंकरम<BR>
&nbsp; अभिपत्स्ये शुभं हित्वा करियाविधिविवर्जितम<BR>
&nbsp;<FONT COLOR="GREEN" SIZE="-1">7</FONT>
 कश चेतयानः पुरुषः कार्याकार्यविचक्षणः<BR>
&nbsp; बहु मंस्यति मां लॊके दुर्वृत्तं लॊकदूषणम<BR>
&nbsp;<FONT COLOR="GREEN" SIZE="-1">8</FONT>
 कस्य यास्याम्य अहं वृत्तं केन वा सवर्गम आप्नुयाम<BR>
&nbsp; अनया वर्तमानॊ ऽहं वृत्त्या हीनप्रतिज्ञया<BR>
&nbsp;<FONT COLOR="GREEN" SIZE="-1">9</FONT>
 कामवृत्तस तव अयं लॊकः कृत्स्नः समुपवर्तते<BR>
&nbsp; यद्वृत्ताः सन्ति राजानस तद्वृत्ताः सन्ति हि परजाः<BR>
&nbsp;<FONT COLOR="GREEN" SIZE="-1">10</FONT>
 सत्यम एवानृशंस्यं च राजवृत्तं सनातनम<BR>
&nbsp;&nbsp; तस्मात सत्यात्मकं राज्यं सत्ये लॊकः परतिष्ठितः<BR>
<FONT COLOR="GREEN" SIZE="-1">11</FONT>
 ऋषयश चैव देवाश च सत्यम एव हि मेनिरे<BR>
&nbsp;&nbsp; सत्यवादी हि लॊके ऽसमिन परमं गच्छति कषयम<BR>
<FONT COLOR="GREEN" SIZE="-1">12</FONT>
 उद्विजन्ते यथा सर्पान नराद अनृतवादिनः<BR>
&nbsp;&nbsp; धर्मः सत्यं परॊ लॊके मूलं सवर्गस्य चॊच्यते<BR>
<FONT COLOR="GREEN" SIZE="-1">13</FONT>
 सत्यम एवेश्वरॊ लॊके सत्यं पद्मा समाश्रिता<BR>
&nbsp;&nbsp; सत्यमूलानि सर्वाणि सत्यान नास्ति परं पदम<BR>
<FONT COLOR="GREEN" SIZE="-1">14</FONT>
 दत्तम इष्टं हुतं चैव तप्तानि च तपांसि च<BR>
&nbsp;&nbsp; वेदाः सत्यप्रतिष्ठानास तस्मात सत्यपरॊ भवेत<BR>
<FONT COLOR="GREEN" SIZE="-1">15</FONT>
 एकः पालयते लॊकम एकः पालयते कुलम<BR>
&nbsp;&nbsp; मज्जत्य एकॊ हि निरय एकः सवर्गे महीयते<BR>
<FONT COLOR="GREEN" SIZE="-1">16</FONT>
 सॊ ऽहं पितुर निदेशं तु किमर्थं नानुपालये<BR>
&nbsp;&nbsp; सत्यप्रतिश्रवः सत्यं सत्येन समयीकृतः<BR>
<FONT COLOR="GREEN" SIZE="-1">17</FONT>
 नैव लॊभान न मॊहाद वा न चाज्ञानात तमॊऽनवितः<BR>
&nbsp;&nbsp; सेतुं सत्यस्य भेत्स्यामि गुरॊः सत्यप्रतिश्रवः<BR>
<FONT COLOR="GREEN" SIZE="-1">18</FONT>
 असत्यसंधस्य सतश चलस्यास्थिरचेतसः<BR>
&nbsp;&nbsp; नैव देवा न पितरः परतीच्छन्तीति नः शरुतम<BR>
<FONT COLOR="GREEN" SIZE="-1">19</FONT>
 परत्यगात्मम इमं धर्मं सत्यं पश्याम्य अहं सवयम<BR>
&nbsp;&nbsp; भारः सत्पुरुषाचीर्णस तद अर्थम अभिनन्द्यते<BR>
<FONT COLOR="GREEN" SIZE="-1">20</FONT>
 कषात्रं धर्मम अहं तयक्ष्ये हय अधर्मं धर्मसंहितम<BR>
&nbsp;&nbsp; कषुद्रौर नृशंसैर लुब्धैश च सेवितं पापकर्मभिः<BR>
<FONT COLOR="GREEN" SIZE="-1">21</FONT>
 कायेन कुरुते पापं मनसा संप्रधार्य च<BR>
&nbsp;&nbsp; अनृतं जिह्वया चाह तरिविधं कर्म पातकम<BR>
<FONT COLOR="GREEN" SIZE="-1">22</FONT>
 भूमिः कीर्तिर यशॊ लक्ष्मीः पुरुषं परार्थयन्ति हि<BR>
&nbsp;&nbsp; सवर्गस्थं चानुबध्नन्ति सत्यम एव भजेत तत<BR>
<FONT COLOR="GREEN" SIZE="-1">23</FONT>
 शरेष्ठं हय अनार्यम एव सयाद यद भवान अवधार्य माम<BR>
&nbsp;&nbsp; आह युक्तिकरैर वाक्यैर इदं भद्रं कुरुष्व ह<BR>
<FONT COLOR="GREEN" SIZE="-1">24</FONT>
 कथं हय अहं परतिज्ञाय वनवासम इमं गुरॊः<BR>
&nbsp;&nbsp; भरतस्य करिष्यामि वचॊ हित्वा गुरॊर वचः<BR>
<FONT COLOR="GREEN" SIZE="-1">25</FONT>
 सथिरा मया परतिज्ञाता परतिज्ञा गुरुसंनिधौ<BR>
&nbsp;&nbsp; परहृष्टमानसा देवी कैकेयी चाभवत तदा<BR>
<FONT COLOR="GREEN" SIZE="-1">26</FONT>
 वनवासं वसन्न एवं शुचिर नियतभॊजनः<BR>
&nbsp;&nbsp; मूलैः पुष्पैः फलैः पुण्यैः पितॄन देवांश च तर्पयन<BR>
<FONT COLOR="GREEN" SIZE="-1">27</FONT>
 संतुष्टपञ्चवर्गॊ ऽहं लॊकयात्रां परवर्तये<BR>
&nbsp;&nbsp; अकुहः शरद्दधानः सन कार्याकार्यविचक्षणः<BR>
<FONT COLOR="GREEN" SIZE="-1">28</FONT>
 कर्मभूमिम इमां पराप्य कर्तव्यं कर्म यच छुभम<BR>
&nbsp;&nbsp; अग्निर वायुश च सॊमश च कर्मणां फलभागिनः<BR>
<FONT COLOR="GREEN" SIZE="-1">29</FONT>
 शतं करतूनाम आहृत्य देवराट तरिदिवं गतः<BR>
&nbsp;&nbsp; तपांस्य उग्राणि चास्थाय दिवं याता महर्षयः<BR>
<FONT COLOR="GREEN" SIZE="-1">30</FONT>
 सत्यं च धर्मं च पराक्रमं च; भूतानुकम्पां परियवादितां च<BR>
&nbsp;&nbsp; दविजातिदेवातिथिपूजनं च; पन्थानम आहुस तरिदिवस्य सन्तः<BR>
<FONT COLOR="GREEN" SIZE="-1">31</FONT>
 धर्मे रताः सत्पुरुषैः समेतास; तेजस्विनॊ दानगुणप्रधानाः<BR>
&nbsp;&nbsp; अहिंसका वीतमलाश च लॊके; भवन्ति पूज्या मुनयः परधानाः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2102">Next: Chapter 102</A></CENTER>
</div>
</BODY>
</HTML>
