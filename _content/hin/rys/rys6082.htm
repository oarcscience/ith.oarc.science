<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 82</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6081">Previous</A>&nbsp;
<A HREF="rys6083">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 82
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tāni nāgasahasrāṇi sārohāṇāṃ ca vājinām<BR>
&nbsp; rathānāṃ cāgnivarṇānāṃ sadhvajānāṃ sahasraśaḥ<BR>
&nbsp;<FONT COLOR="GREEN" SIZE="-1">2</FONT>
 rākṣasānāṃ sahasrāṇi gadāparighayodhinām<BR>
&nbsp; kāñcanadhvajacitrāṇāṃ śūrāṇāṃ kāmarūpiṇām<BR>
&nbsp;<FONT COLOR="GREEN" SIZE="-1">3</FONT>
 nihatāni śarais tīkṣṇais taptakāñcanabhūṣaṇaiḥ<BR>
&nbsp; rāvaṇena prayuktāni rāmeṇākliṣṭakarmaṇā<BR>
&nbsp;<FONT COLOR="GREEN" SIZE="-1">4</FONT>
 dṛṣṭvā śrutvā ca saṃbhrāntā hataśeṣā niśācarāḥ<BR>
&nbsp; rākṣasyaś ca samāgamya dīnāś cintāpariplutāḥ<BR>
&nbsp;<FONT COLOR="GREEN" SIZE="-1">5</FONT>
 vidhavā hataputrāś ca krośantyo hatabāndhavāḥ<BR>
&nbsp; rākṣasyaḥ saha saṃgamya duḥkhārtāḥ paryadevayan<BR>
&nbsp;<FONT COLOR="GREEN" SIZE="-1">6</FONT>
 kathaṃ śūrpaṇakhā vṛddhā karālā nirṇatodarī<BR>
&nbsp; āsasāda vane rāmaṃ kandarpam iva rūpiṇam<BR>
&nbsp;<FONT COLOR="GREEN" SIZE="-1">7</FONT>
 sukumāraṃ mahāsattvaṃ sarvabhūtahite ratam<BR>
&nbsp; taṃ dṛṣṭvā lokavadhyā sā hīnarūpā prakāmitā<BR>
&nbsp;<FONT COLOR="GREEN" SIZE="-1">8</FONT>
 kathaṃ sarvaguṇair hīnā guṇavantaṃ mahaujasaṃ<BR>
&nbsp; sumukhaṃ durmukhī rāmaṃ kāmayām āsa rākṣasī<BR>
&nbsp;<FONT COLOR="GREEN" SIZE="-1">9</FONT>
 janasyāsyālpabhāgyatvāt palinī śvetamūrdhajā<BR>
&nbsp; akāryam apahāsyaṃ ca sarvalokavigarhitam<BR>
&nbsp;<FONT COLOR="GREEN" SIZE="-1">10</FONT>
 rākṣasānāṃ vināśāya dūṣaṇasya kharasya ca<BR>
&nbsp;&nbsp; cakārāpratirūpā sā rāghavasya pradharṣaṇam<BR>
<FONT COLOR="GREEN" SIZE="-1">11</FONT>
 tan nimittam idaṃ vairaṃ rāvaṇena kṛtaṃ mahat<BR>
&nbsp;&nbsp; vadhāya nītā sā sītā daśagrīveṇa rakṣasā<BR>
<FONT COLOR="GREEN" SIZE="-1">12</FONT>
 na ca sītāṃ daśagrīvaḥ prāpnoti janakātmajām<BR>
&nbsp;&nbsp; baddhaṃ balavatā vairam akṣayaṃ rāghaveṇa ha<BR>
<FONT COLOR="GREEN" SIZE="-1">13</FONT>
 vaidehīṃ prārthayānaṃ taṃ virādhaṃ prekṣya rākṣasaṃ<BR>
&nbsp;&nbsp; hatam ekena rāmeṇa paryāptaṃ tannidarśanam<BR>
<FONT COLOR="GREEN" SIZE="-1">14</FONT>
 caturdaśasahasrāṇi rakṣasāṃ bhīmakarmaṇām<BR>
&nbsp;&nbsp; nihatāni janasthāne śarair agniśikhopamaiḥ<BR>
<FONT COLOR="GREEN" SIZE="-1">15</FONT>
 kharaś ca nihataḥ saṃkhye dūṣaṇas triśirās tathā<BR>
&nbsp;&nbsp; śarair ādityasaṃkāśaiḥ paryāptaṃ tannidarśanam<BR>
<FONT COLOR="GREEN" SIZE="-1">16</FONT>
 hato yojanabāhuś ca kabandho rudhirāśanaḥ<BR>
&nbsp;&nbsp; krodhārto vinadan so 'tha paryāptaṃ tannidarśanam<BR>
<FONT COLOR="GREEN" SIZE="-1">17</FONT>
 jaghāna balinaṃ rāmaḥ sahasranayanātmajam<BR>
&nbsp;&nbsp; bālinaṃ meghasaṃkāśaṃ paryāptaṃ tannidarśanam<BR>
<FONT COLOR="GREEN" SIZE="-1">18</FONT>
 ṛśyamūke vasañ śaile dīno bhagnamanorathaḥ<BR>
&nbsp;&nbsp; sugrīvaḥ sthāpito rājye paryāptaṃ tannidarśanam<BR>
<FONT COLOR="GREEN" SIZE="-1">19</FONT>
 dharmārthasahitaṃ vākyaṃ sarveṣāṃ rakṣasāṃ hitam<BR>
&nbsp;&nbsp; yuktaṃ vibhīṣaṇenoktaṃ mohāt tasya na rocate<BR>
<FONT COLOR="GREEN" SIZE="-1">20</FONT>
 vibhīṣaṇavacaḥ kuryād yadi sma dhanadānujaḥ<BR>
&nbsp;&nbsp; śmaśānabhūtā duḥkhārtā neyaṃ laṅkā purī bhavet<BR>
<FONT COLOR="GREEN" SIZE="-1">21</FONT>
 kumbhakarṇaṃ hataṃ śrutvā rāghaveṇa mahābalam<BR>
&nbsp;&nbsp; priyaṃ cendrajitaṃ putraṃ rāvaṇo nāvabudhyate<BR>
<FONT COLOR="GREEN" SIZE="-1">22</FONT>
 mama putro mama bhrātā mama bhartā raṇe hataḥ<BR>
&nbsp;&nbsp; ity evaṃ śrūyate śabdo rākṣasānāṃ kule kule<BR>
<FONT COLOR="GREEN" SIZE="-1">23</FONT>
 rathāś cāśvāś ca nāgāś ca hatāḥ śatasahasraśaḥ<BR>
&nbsp;&nbsp; raṇe rāmeṇa śūreṇa rākṣasāś ca padātayaḥ<BR>
<FONT COLOR="GREEN" SIZE="-1">24</FONT>
 rudro vā yadi vā viṣṇur mahendro vā śatakratuḥ<BR>
&nbsp;&nbsp; hanti no rāmarūpeṇa yadi vā svayam antakaḥ<BR>
<FONT COLOR="GREEN" SIZE="-1">25</FONT>
 hatapravīrā rāmeṇa nirāśā jīvite vayam<BR>
&nbsp;&nbsp; apaśyantyo bhayasyāntam anāthā vilapāmahe<BR>
<FONT COLOR="GREEN" SIZE="-1">26</FONT>
 rāmahastād daśagrīvaḥ śūro dattavaro yudhi<BR>
&nbsp;&nbsp; idaṃ bhayaṃ mahāghoram utpannaṃ nāvabudhyate<BR>
<FONT COLOR="GREEN" SIZE="-1">27</FONT>
 na devā na ca gandharvā na piśācā na rākasāḥ<BR>
&nbsp;&nbsp; upasṛṣṭaṃ paritrātuṃ śaktā rāmeṇa saṃyuge<BR>
<FONT COLOR="GREEN" SIZE="-1">28</FONT>
 utpātāś cāpi dṛśyante rāvaṇasya raṇe raṇe<BR>
&nbsp;&nbsp; kathayiṣyanti rāmeṇa rāvaṇasya nibarhaṇam<BR>
<FONT COLOR="GREEN" SIZE="-1">29</FONT>
 pitāmahena prītena devadānavarākṣasaiḥ<BR>
&nbsp;&nbsp; rāvaṇasyābhayaṃ dattaṃ mānuṣebhyo na yācitam<BR>
<FONT COLOR="GREEN" SIZE="-1">30</FONT>
 tad idaṃ mānuṣān manye prāptaṃ niḥsaṃśayaṃ bhayam<BR>
&nbsp;&nbsp; jīvitāntakaraṃ ghoraṃ rakṣasāṃ rāvaṇasya ca<BR>
<FONT COLOR="GREEN" SIZE="-1">31</FONT>
 pīḍyamānās tu balinā varadānena rakṣasā<BR>
&nbsp;&nbsp; dīptais tapobhir vibudhāḥ pitāmaham apūjayan<BR>
<FONT COLOR="GREEN" SIZE="-1">32</FONT>
 devatānāṃ hitārthāya mahātmā vai pitāmahaḥ<BR>
&nbsp;&nbsp; uvāca devatāḥ sarvā idaṃ tuṣṭo mahad vacaḥ<BR>
<FONT COLOR="GREEN" SIZE="-1">33</FONT>
 adya prabhṛti lokāṃs trīn sarve dānavarākṣasāḥ<BR>
&nbsp;&nbsp; bhayena prāvṛtā nityaṃ vicariṣyanti śāśvatam<BR>
<FONT COLOR="GREEN" SIZE="-1">34</FONT>
 daivatais tu samāgamya sarvaiś cendrapurogamaiḥ<BR>
&nbsp;&nbsp; vṛṣadhvajas tripurahā mahādevaḥ prasāditaḥ<BR>
<FONT COLOR="GREEN" SIZE="-1">35</FONT>
 prasannas tu mahādevo devān etad vaco 'bravīt<BR>
&nbsp;&nbsp; utpatsyati hitārthaṃ vo nārī rakṣaḥkṣayāvahā<BR>
<FONT COLOR="GREEN" SIZE="-1">36</FONT>
 eṣā devaiḥ prayuktā tu kṣud yathā dānavān purā<BR>
&nbsp;&nbsp; bhakṣayiṣyati naḥ sītā rākṣasaghnī sarāvaṇān<BR>
<FONT COLOR="GREEN" SIZE="-1">37</FONT>
 rāvaṇasyāpanītena durvinītasya durmateḥ<BR>
&nbsp;&nbsp; ayaṃ niṣṭānako ghoraḥ śokena samabhiplutaḥ<BR>
<FONT COLOR="GREEN" SIZE="-1">38</FONT>
 taṃ na paśyāmahe loke yo naḥ śaraṇado bhavet<BR>
&nbsp;&nbsp; rāghaveṇopasṛṣṭānāṃ kāleneva yugakṣaye<BR>
<FONT COLOR="GREEN" SIZE="-1">39</FONT>
 itīva sarvā rajanīcarastriyaḥ; parasparaṃ saṃparirabhya bāhubhiḥ<BR>
&nbsp;&nbsp; viṣedur ārtātibhayābhipīḍitā; vinedur uccaiś ca tadā sudāruṇam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तानि नागसहस्राणि सारॊहाणां च वाजिनाम<BR>
&nbsp; रथानां चाग्निवर्णानां सध्वजानां सहस्रशः<BR>
&nbsp;<FONT COLOR="GREEN" SIZE="-1">2</FONT>
 राक्षसानां सहस्राणि गदापरिघयॊधिनाम<BR>
&nbsp; काञ्चनध्वजचित्राणां शूराणां कामरूपिणाम<BR>
&nbsp;<FONT COLOR="GREEN" SIZE="-1">3</FONT>
 निहतानि शरैस तीक्ष्णैस तप्तकाञ्चनभूषणैः<BR>
&nbsp; रावणेन परयुक्तानि रामेणाक्लिष्टकर्मणा<BR>
&nbsp;<FONT COLOR="GREEN" SIZE="-1">4</FONT>
 दृष्ट्वा शरुत्वा च संभ्रान्ता हतशेषा निशाचराः<BR>
&nbsp; राक्षस्यश च समागम्य दीनाश चिन्तापरिप्लुताः<BR>
&nbsp;<FONT COLOR="GREEN" SIZE="-1">5</FONT>
 विधवा हतपुत्राश च करॊशन्त्यॊ हतबान्धवाः<BR>
&nbsp; राक्षस्यः सह संगम्य दुःखार्ताः पर्यदेवयन<BR>
&nbsp;<FONT COLOR="GREEN" SIZE="-1">6</FONT>
 कथं शूर्पणखा वृद्धा कराला निर्णतॊदरी<BR>
&nbsp; आससाद वने रामं कन्दर्पम इव रूपिणम<BR>
&nbsp;<FONT COLOR="GREEN" SIZE="-1">7</FONT>
 सुकुमारं महासत्त्वं सर्वभूतहिते रतम<BR>
&nbsp; तं दृष्ट्वा लॊकवध्या सा हीनरूपा परकामिता<BR>
&nbsp;<FONT COLOR="GREEN" SIZE="-1">8</FONT>
 कथं सर्वगुणैर हीना गुणवन्तं महौजसं<BR>
&nbsp; सुमुखं दुर्मुखी रामं कामयाम आस राक्षसी<BR>
&nbsp;<FONT COLOR="GREEN" SIZE="-1">9</FONT>
 जनस्यास्याल्पभाग्यत्वात पलिनी शवेतमूर्धजा<BR>
&nbsp; अकार्यम अपहास्यं च सर्वलॊकविगर्हितम<BR>
&nbsp;<FONT COLOR="GREEN" SIZE="-1">10</FONT>
 राक्षसानां विनाशाय दूषणस्य खरस्य च<BR>
&nbsp;&nbsp; चकाराप्रतिरूपा सा राघवस्य परधर्षणम<BR>
<FONT COLOR="GREEN" SIZE="-1">11</FONT>
 तन निमित्तम इदं वैरं रावणेन कृतं महत<BR>
&nbsp;&nbsp; वधाय नीता सा सीता दशग्रीवेण रक्षसा<BR>
<FONT COLOR="GREEN" SIZE="-1">12</FONT>
 न च सीतां दशग्रीवः पराप्नॊति जनकात्मजाम<BR>
&nbsp;&nbsp; बद्धं बलवता वैरम अक्षयं राघवेण ह<BR>
<FONT COLOR="GREEN" SIZE="-1">13</FONT>
 वैदेहीं परार्थयानं तं विराधं परेक्ष्य राक्षसं<BR>
&nbsp;&nbsp; हतम एकेन रामेण पर्याप्तं तन्निदर्शनम<BR>
<FONT COLOR="GREEN" SIZE="-1">14</FONT>
 चतुर्दशसहस्राणि रक्षसां भीमकर्मणाम<BR>
&nbsp;&nbsp; निहतानि जनस्थाने शरैर अग्निशिखॊपमैः<BR>
<FONT COLOR="GREEN" SIZE="-1">15</FONT>
 खरश च निहतः संख्ये दूषणस तरिशिरास तथा<BR>
&nbsp;&nbsp; शरैर आदित्यसंकाशैः पर्याप्तं तन्निदर्शनम<BR>
<FONT COLOR="GREEN" SIZE="-1">16</FONT>
 हतॊ यॊजनबाहुश च कबन्धॊ रुधिराशनः<BR>
&nbsp;&nbsp; करॊधार्तॊ विनदन सॊ ऽथ पर्याप्तं तन्निदर्शनम<BR>
<FONT COLOR="GREEN" SIZE="-1">17</FONT>
 जघान बलिनं रामः सहस्रनयनात्मजम<BR>
&nbsp;&nbsp; बालिनं मेघसंकाशं पर्याप्तं तन्निदर्शनम<BR>
<FONT COLOR="GREEN" SIZE="-1">18</FONT>
 ऋश्यमूके वसञ शैले दीनॊ भग्नमनॊरथः<BR>
&nbsp;&nbsp; सुग्रीवः सथापितॊ राज्ये पर्याप्तं तन्निदर्शनम<BR>
<FONT COLOR="GREEN" SIZE="-1">19</FONT>
 धर्मार्थसहितं वाक्यं सर्वेषां रक्षसां हितम<BR>
&nbsp;&nbsp; युक्तं विभीषणेनॊक्तं मॊहात तस्य न रॊचते<BR>
<FONT COLOR="GREEN" SIZE="-1">20</FONT>
 विभीषणवचः कुर्याद यदि सम धनदानुजः<BR>
&nbsp;&nbsp; शमशानभूता दुःखार्ता नेयं लङ्का पुरी भवेत<BR>
<FONT COLOR="GREEN" SIZE="-1">21</FONT>
 कुम्भकर्णं हतं शरुत्वा राघवेण महाबलम<BR>
&nbsp;&nbsp; परियं चेन्द्रजितं पुत्रं रावणॊ नावबुध्यते<BR>
<FONT COLOR="GREEN" SIZE="-1">22</FONT>
 मम पुत्रॊ मम भराता मम भर्ता रणे हतः<BR>
&nbsp;&nbsp; इत्य एवं शरूयते शब्दॊ राक्षसानां कुले कुले<BR>
<FONT COLOR="GREEN" SIZE="-1">23</FONT>
 रथाश चाश्वाश च नागाश च हताः शतसहस्रशः<BR>
&nbsp;&nbsp; रणे रामेण शूरेण राक्षसाश च पदातयः<BR>
<FONT COLOR="GREEN" SIZE="-1">24</FONT>
 रुद्रॊ वा यदि वा विष्णुर महेन्द्रॊ वा शतक्रतुः<BR>
&nbsp;&nbsp; हन्ति नॊ रामरूपेण यदि वा सवयम अन्तकः<BR>
<FONT COLOR="GREEN" SIZE="-1">25</FONT>
 हतप्रवीरा रामेण निराशा जीविते वयम<BR>
&nbsp;&nbsp; अपश्यन्त्यॊ भयस्यान्तम अनाथा विलपामहे<BR>
<FONT COLOR="GREEN" SIZE="-1">26</FONT>
 रामहस्ताद दशग्रीवः शूरॊ दत्तवरॊ युधि<BR>
&nbsp;&nbsp; इदं भयं महाघॊरम उत्पन्नं नावबुध्यते<BR>
<FONT COLOR="GREEN" SIZE="-1">27</FONT>
 न देवा न च गन्धर्वा न पिशाचा न राकसाः<BR>
&nbsp;&nbsp; उपसृष्टं परित्रातुं शक्ता रामेण संयुगे<BR>
<FONT COLOR="GREEN" SIZE="-1">28</FONT>
 उत्पाताश चापि दृश्यन्ते रावणस्य रणे रणे<BR>
&nbsp;&nbsp; कथयिष्यन्ति रामेण रावणस्य निबर्हणम<BR>
<FONT COLOR="GREEN" SIZE="-1">29</FONT>
 पितामहेन परीतेन देवदानवराक्षसैः<BR>
&nbsp;&nbsp; रावणस्याभयं दत्तं मानुषेभ्यॊ न याचितम<BR>
<FONT COLOR="GREEN" SIZE="-1">30</FONT>
 तद इदं मानुषान मन्ये पराप्तं निःसंशयं भयम<BR>
&nbsp;&nbsp; जीवितान्तकरं घॊरं रक्षसां रावणस्य च<BR>
<FONT COLOR="GREEN" SIZE="-1">31</FONT>
 पीड्यमानास तु बलिना वरदानेन रक्षसा<BR>
&nbsp;&nbsp; दीप्तैस तपॊभिर विबुधाः पितामहम अपूजयन<BR>
<FONT COLOR="GREEN" SIZE="-1">32</FONT>
 देवतानां हितार्थाय महात्मा वै पितामहः<BR>
&nbsp;&nbsp; उवाच देवताः सर्वा इदं तुष्टॊ महद वचः<BR>
<FONT COLOR="GREEN" SIZE="-1">33</FONT>
 अद्य परभृति लॊकांस तरीन सर्वे दानवराक्षसाः<BR>
&nbsp;&nbsp; भयेन परावृता नित्यं विचरिष्यन्ति शाश्वतम<BR>
<FONT COLOR="GREEN" SIZE="-1">34</FONT>
 दैवतैस तु समागम्य सर्वैश चेन्द्रपुरॊगमैः<BR>
&nbsp;&nbsp; वृषध्वजस तरिपुरहा महादेवः परसादितः<BR>
<FONT COLOR="GREEN" SIZE="-1">35</FONT>
 परसन्नस तु महादेवॊ देवान एतद वचॊ ऽबरवीत<BR>
&nbsp;&nbsp; उत्पत्स्यति हितार्थं वॊ नारी रक्षःक्षयावहा<BR>
<FONT COLOR="GREEN" SIZE="-1">36</FONT>
 एषा देवैः परयुक्ता तु कषुद यथा दानवान पुरा<BR>
&nbsp;&nbsp; भक्षयिष्यति नः सीता राक्षसघ्नी सरावणान<BR>
<FONT COLOR="GREEN" SIZE="-1">37</FONT>
 रावणस्यापनीतेन दुर्विनीतस्य दुर्मतेः<BR>
&nbsp;&nbsp; अयं निष्टानकॊ घॊरः शॊकेन समभिप्लुतः<BR>
<FONT COLOR="GREEN" SIZE="-1">38</FONT>
 तं न पश्यामहे लॊके यॊ नः शरणदॊ भवेत<BR>
&nbsp;&nbsp; राघवेणॊपसृष्टानां कालेनेव युगक्षये<BR>
<FONT COLOR="GREEN" SIZE="-1">39</FONT>
 इतीव सर्वा रजनीचरस्त्रियः; परस्परं संपरिरभ्य बाहुभिः<BR>
&nbsp;&nbsp; विषेदुर आर्तातिभयाभिपीडिता; विनेदुर उच्चैश च तदा सुदारुणम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6083">Next: Chapter 83</A></CENTER>
</div>
</BODY>
</HTML>
