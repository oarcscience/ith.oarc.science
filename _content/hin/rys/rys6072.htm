<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 72</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6071">Previous</A>&nbsp;
<A HREF="rys6073">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 72
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasya tadvacanaṃ śrutvā rāghavaḥ śokakarśitaḥ<BR>
&nbsp; nopadhārayate vyaktaṃ yad uktaṃ tena rakṣasā<BR>
&nbsp;<FONT COLOR="GREEN" SIZE="-1">2</FONT>
 tato dhairyam avaṣṭabhya rāmaḥ parapuraṃjayaḥ<BR>
&nbsp; vibhīṣaṇam upāsīnam uvāca kapisaṃnidhau<BR>
&nbsp;<FONT COLOR="GREEN" SIZE="-1">3</FONT>
 nairṛtādhipate vākyaṃ yad uktaṃ te vibhīṣaṇa<BR>
&nbsp; bhūyas tac chrotum icchāmi brūhi yat te vivakṣitam<BR>
&nbsp;<FONT COLOR="GREEN" SIZE="-1">4</FONT>
 rāghavasya vacaḥ śrutvā vākyaṃ vākyaviśāradaḥ<BR>
&nbsp; yat tat punar idaṃ vākyaṃ babhāṣe sa vibhīṣaṇaḥ<BR>
&nbsp;<FONT COLOR="GREEN" SIZE="-1">5</FONT>
 yathājñaptaṃ mahābāho tvayā gulmaniveśanam<BR>
&nbsp; tat tathānuṣṭhitaṃ vīra tvadvākyasamanantaram<BR>
&nbsp;<FONT COLOR="GREEN" SIZE="-1">6</FONT>
 tāny anīkāni sarvāṇi vibhaktāni samantataḥ<BR>
&nbsp; vinyastā yūthapāś caiva yathānyāyaṃ vibhāgaśaḥ<BR>
&nbsp;<FONT COLOR="GREEN" SIZE="-1">7</FONT>
 bhūyas tu mama vijāpyaṃ tac chṛṇuṣva mahāyaśaḥ<BR>
&nbsp; tvayy akāraṇasaṃtapte saṃtaptahṛdayā vayam<BR>
&nbsp;<FONT COLOR="GREEN" SIZE="-1">8</FONT>
 tyaja rājann imaṃ śokaṃ mithyā saṃtāpam āgatam<BR>
&nbsp; tad iyaṃ tyajyatāṃ cintā śatruharṣavivardhanī<BR>
&nbsp;<FONT COLOR="GREEN" SIZE="-1">9</FONT>
 udyamaḥ kriyatāṃ vīra harṣaḥ samupasevyatām<BR>
&nbsp; prāptavyā yadi te sītā hantavyaś vca niśācarāḥ<BR>
&nbsp;<FONT COLOR="GREEN" SIZE="-1">10</FONT>
 raghunandana vakṣyāmi śrūyatāṃ me hitaṃ vacaḥ<BR>
&nbsp;&nbsp; sādhv ayaṃ yātu saumitrir balena mahatā vṛtaḥ<BR>
&nbsp;&nbsp; nikumbhilāyāṃ saṃprāpya hantuṃ rāvaṇim āhave<BR>
<FONT COLOR="GREEN" SIZE="-1">11</FONT>
 dhanurmaṇḍalanirmuktair āśīviṣaviṣopamaiḥ<BR>
&nbsp;&nbsp; śarair hantuṃ maheṣvāso rāvaṇiṃ samitiṃjayaḥ<BR>
<FONT COLOR="GREEN" SIZE="-1">12</FONT>
 tena vīreṇa tapasā varadānāt svayambhutaḥ<BR>
&nbsp;&nbsp; astraṃ brahmaśiraḥ prāptaṃ kāmagāś ca turaṃgamāḥ<BR>
<FONT COLOR="GREEN" SIZE="-1">13</FONT>
 nikumbhilām asaṃprāptam ahutāgniṃ ca yo ripuḥ<BR>
&nbsp;&nbsp; tvām ātatāyinaṃ hanyād indraśatro sa te vadhaḥ<BR>
&nbsp;&nbsp; ity evaṃ vihito rājan vadhas tasyaiva dhīmataḥ<BR>
<FONT COLOR="GREEN" SIZE="-1">14</FONT>
 vadhāyendrajito rāma taṃ diśasva mahābalam<BR>
&nbsp;&nbsp; hate tasmin hataṃ viddhi rāvaṇaṃ sasuhṛjjanam<BR>
<FONT COLOR="GREEN" SIZE="-1">15</FONT>
 vibhīṣaṇavacaḥ śrutva rāmo vākyam athābravīt<BR>
&nbsp;&nbsp; jānāmi tasya raudrasya māyāṃ satyaparākrama<BR>
<FONT COLOR="GREEN" SIZE="-1">16</FONT>
 sa hi brahmāstravit prājño mahāmāyo mahābalaḥ<BR>
&nbsp;&nbsp; karoty asaṃjñān saṃgrāme devān savaruṇān api<BR>
<FONT COLOR="GREEN" SIZE="-1">17</FONT>
 tasyāntarikṣe carato rathasthasya mahāyaśaḥ<BR>
&nbsp;&nbsp; na gatir jñāyate vīrasūryasyevābhrasaṃplave<BR>
<FONT COLOR="GREEN" SIZE="-1">18</FONT>
 rāghavas tu ripor jñātvā māyāvīryaṃ durātmanaḥ<BR>
&nbsp;&nbsp; lakṣmaṇaṃ kīrtisaṃpannam idaṃ vacanam abravīt<BR>
<FONT COLOR="GREEN" SIZE="-1">19</FONT>
 yad vānarendrasya balaṃ tena sarveṇa saṃvṛtaḥ<BR>
&nbsp;&nbsp; hanūmatpramukhaiś caiva yūthapaiḥ sahalakṣmaṇa<BR>
<FONT COLOR="GREEN" SIZE="-1">20</FONT>
 jāmbavenarkṣapatinā saha sainyena saṃvṛtaḥ<BR>
&nbsp;&nbsp; jahi taṃ rākṣasasutaṃ māyābalaviśāradam<BR>
<FONT COLOR="GREEN" SIZE="-1">21</FONT>
 ayaṃ tvāṃ sacivaiḥ sārdhaṃ mahātmā rajanīcaraḥ<BR>
&nbsp;&nbsp; abhijñas tasya deśasya pṛṣṭhato 'nugamiṣyati<BR>
<FONT COLOR="GREEN" SIZE="-1">22</FONT>
 rāghavasya vacaḥ śrutvā lakṣmaṇaḥ savibhīṣaṇaḥ<BR>
&nbsp;&nbsp; jagrāha kārmukaṃ śreṣṭham anyad bhīmaparākramaḥ<BR>
<FONT COLOR="GREEN" SIZE="-1">23</FONT>
 saṃnaddhaḥ kavacī khaḍgī sa śarī hemacāpadhṛk<BR>
&nbsp;&nbsp; rāmapādāv upaspṛśya hṛṣṭaḥ saumitrir abravīt<BR>
<FONT COLOR="GREEN" SIZE="-1">24</FONT>
 adya matkārmukonmukhāḥ śarā nirbhidya rāvaṇim<BR>
&nbsp;&nbsp; laṅkām abhipatiṣyanti haṃsāḥ puṣkariṇīm iva<BR>
<FONT COLOR="GREEN" SIZE="-1">25</FONT>
 adyaiva tasya raudrasya śarīraṃ māmakāḥ śarāḥ<BR>
&nbsp;&nbsp; vidhamiṣyanti hatvā taṃ mahācāpaguṇacyutāḥ<BR>
<FONT COLOR="GREEN" SIZE="-1">26</FONT>
 sa evam uktvā dyutimān vacanaṃ bhrātur agrataḥ<BR>
&nbsp;&nbsp; sa rāvaṇivadhākāṅkṣī lakṣmaṇas tvarito yayau<BR>
<FONT COLOR="GREEN" SIZE="-1">27</FONT>
 so 'bhivādya guroḥ pādau kṛtvā cāpi pradakṣiṇam<BR>
&nbsp;&nbsp; nikumbhilām abhiyayau caityaṃ rāvaṇipālitam<BR>
<FONT COLOR="GREEN" SIZE="-1">28</FONT>
 vibhīṣaṇena sahito rājaputraḥ pratāpavān<BR>
&nbsp;&nbsp; kṛtasvastyayano bhrātrā lakṣmaṇas tvarito yayau<BR>
<FONT COLOR="GREEN" SIZE="-1">29</FONT>
 vānarāṇāṃ sahasrais tu hanūmān bahubhir vṛtaḥ<BR>
&nbsp;&nbsp; vibhīṣaṇaḥ sahāmātyas tadā lakṣmaṇam anvagāt<BR>
<FONT COLOR="GREEN" SIZE="-1">30</FONT>
 mahatā harisainyena savegam abhisaṃvṛtaḥ<BR>
&nbsp;&nbsp; ṛkṣarājabalaṃ caiva dadarśa pathi viṣṭhitam<BR>
<FONT COLOR="GREEN" SIZE="-1">31</FONT>
 sa gatvā dūram adhvānaṃ saumitrir mitranandanaḥ<BR>
&nbsp;&nbsp; rākṣasendrabalaṃ dūrād apaśyad vyūham āsthitam<BR>
<FONT COLOR="GREEN" SIZE="-1">32</FONT>
 sa saṃprāpya dhanuṣpāṇir māyāyogam ariṃdama<BR>
&nbsp;&nbsp; tasthau brahmavidhānena vijetuṃ raghunandanaḥ<BR>
<FONT COLOR="GREEN" SIZE="-1">33</FONT>
 vividham amalaśastrabhāsvaraṃ tad; dhvajagahanaṃ vipulaṃ mahārathaiś ca<BR>
&nbsp;&nbsp; pratibhayatamam aprameyavegaṃ; timiram iva dviṣatāṃ balaṃ viveśa<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्य तद्वचनं शरुत्वा राघवः शॊककर्शितः<BR>
&nbsp; नॊपधारयते वयक्तं यद उक्तं तेन रक्षसा<BR>
&nbsp;<FONT COLOR="GREEN" SIZE="-1">2</FONT>
 ततॊ धैर्यम अवष्टभ्य रामः परपुरंजयः<BR>
&nbsp; विभीषणम उपासीनम उवाच कपिसंनिधौ<BR>
&nbsp;<FONT COLOR="GREEN" SIZE="-1">3</FONT>
 नैरृताधिपते वाक्यं यद उक्तं ते विभीषण<BR>
&nbsp; भूयस तच छरॊतुम इच्छामि बरूहि यत ते विवक्षितम<BR>
&nbsp;<FONT COLOR="GREEN" SIZE="-1">4</FONT>
 राघवस्य वचः शरुत्वा वाक्यं वाक्यविशारदः<BR>
&nbsp; यत तत पुनर इदं वाक्यं बभाषे स विभीषणः<BR>
&nbsp;<FONT COLOR="GREEN" SIZE="-1">5</FONT>
 यथाज्ञप्तं महाबाहॊ तवया गुल्मनिवेशनम<BR>
&nbsp; तत तथानुष्ठितं वीर तवद्वाक्यसमनन्तरम<BR>
&nbsp;<FONT COLOR="GREEN" SIZE="-1">6</FONT>
 तान्य अनीकानि सर्वाणि विभक्तानि समन्ततः<BR>
&nbsp; विन्यस्ता यूथपाश चैव यथान्यायं विभागशः<BR>
&nbsp;<FONT COLOR="GREEN" SIZE="-1">7</FONT>
 भूयस तु मम विजाप्यं तच छृणुष्व महायशः<BR>
&nbsp; तवय्य अकारणसंतप्ते संतप्तहृदया वयम<BR>
&nbsp;<FONT COLOR="GREEN" SIZE="-1">8</FONT>
 तयज राजन्न इमं शॊकं मिथ्या संतापम आगतम<BR>
&nbsp; तद इयं तयज्यतां चिन्ता शत्रुहर्षविवर्धनी<BR>
&nbsp;<FONT COLOR="GREEN" SIZE="-1">9</FONT>
 उद्यमः करियतां वीर हर्षः समुपसेव्यताम<BR>
&nbsp; पराप्तव्या यदि ते सीता हन्तव्यश वच निशाचराः<BR>
&nbsp;<FONT COLOR="GREEN" SIZE="-1">10</FONT>
 रघुनन्दन वक्ष्यामि शरूयतां मे हितं वचः<BR>
&nbsp;&nbsp; साध्व अयं यातु सौमित्रिर बलेन महता वृतः<BR>
&nbsp;&nbsp; निकुम्भिलायां संप्राप्य हन्तुं रावणिम आहवे<BR>
<FONT COLOR="GREEN" SIZE="-1">11</FONT>
 धनुर्मण्डलनिर्मुक्तैर आशीविषविषॊपमैः<BR>
&nbsp;&nbsp; शरैर हन्तुं महेष्वासॊ रावणिं समितिंजयः<BR>
<FONT COLOR="GREEN" SIZE="-1">12</FONT>
 तेन वीरेण तपसा वरदानात सवयम्भुतः<BR>
&nbsp;&nbsp; अस्त्रं बरह्मशिरः पराप्तं कामगाश च तुरंगमाः<BR>
<FONT COLOR="GREEN" SIZE="-1">13</FONT>
 निकुम्भिलाम असंप्राप्तम अहुताग्निं च यॊ रिपुः<BR>
&nbsp;&nbsp; तवाम आततायिनं हन्याद इन्द्रशत्रॊ स ते वधः<BR>
&nbsp;&nbsp; इत्य एवं विहितॊ राजन वधस तस्यैव धीमतः<BR>
<FONT COLOR="GREEN" SIZE="-1">14</FONT>
 वधायेन्द्रजितॊ राम तं दिशस्व महाबलम<BR>
&nbsp;&nbsp; हते तस्मिन हतं विद्धि रावणं ससुहृज्जनम<BR>
<FONT COLOR="GREEN" SIZE="-1">15</FONT>
 विभीषणवचः शरुत्व रामॊ वाक्यम अथाब्रवीत<BR>
&nbsp;&nbsp; जानामि तस्य रौद्रस्य मायां सत्यपराक्रम<BR>
<FONT COLOR="GREEN" SIZE="-1">16</FONT>
 स हि बरह्मास्त्रवित पराज्ञॊ महामायॊ महाबलः<BR>
&nbsp;&nbsp; करॊत्य असंज्ञान संग्रामे देवान सवरुणान अपि<BR>
<FONT COLOR="GREEN" SIZE="-1">17</FONT>
 तस्यान्तरिक्षे चरतॊ रथस्थस्य महायशः<BR>
&nbsp;&nbsp; न गतिर जञायते वीरसूर्यस्येवाभ्रसंप्लवे<BR>
<FONT COLOR="GREEN" SIZE="-1">18</FONT>
 राघवस तु रिपॊर जञात्वा मायावीर्यं दुरात्मनः<BR>
&nbsp;&nbsp; लक्ष्मणं कीर्तिसंपन्नम इदं वचनम अब्रवीत<BR>
<FONT COLOR="GREEN" SIZE="-1">19</FONT>
 यद वानरेन्द्रस्य बलं तेन सर्वेण संवृतः<BR>
&nbsp;&nbsp; हनूमत्प्रमुखैश चैव यूथपैः सहलक्ष्मण<BR>
<FONT COLOR="GREEN" SIZE="-1">20</FONT>
 जाम्बवेनर्क्षपतिना सह सैन्येन संवृतः<BR>
&nbsp;&nbsp; जहि तं राक्षससुतं मायाबलविशारदम<BR>
<FONT COLOR="GREEN" SIZE="-1">21</FONT>
 अयं तवां सचिवैः सार्धं महात्मा रजनीचरः<BR>
&nbsp;&nbsp; अभिज्ञस तस्य देशस्य पृष्ठतॊ ऽनुगमिष्यति<BR>
<FONT COLOR="GREEN" SIZE="-1">22</FONT>
 राघवस्य वचः शरुत्वा लक्ष्मणः सविभीषणः<BR>
&nbsp;&nbsp; जग्राह कार्मुकं शरेष्ठम अन्यद भीमपराक्रमः<BR>
<FONT COLOR="GREEN" SIZE="-1">23</FONT>
 संनद्धः कवची खड्गी स शरी हेमचापधृक<BR>
&nbsp;&nbsp; रामपादाव उपस्पृश्य हृष्टः सौमित्रिर अब्रवीत<BR>
<FONT COLOR="GREEN" SIZE="-1">24</FONT>
 अद्य मत्कार्मुकॊन्मुखाः शरा निर्भिद्य रावणिम<BR>
&nbsp;&nbsp; लङ्काम अभिपतिष्यन्ति हंसाः पुष्करिणीम इव<BR>
<FONT COLOR="GREEN" SIZE="-1">25</FONT>
 अद्यैव तस्य रौद्रस्य शरीरं मामकाः शराः<BR>
&nbsp;&nbsp; विधमिष्यन्ति हत्वा तं महाचापगुणच्युताः<BR>
<FONT COLOR="GREEN" SIZE="-1">26</FONT>
 स एवम उक्त्वा दयुतिमान वचनं भरातुर अग्रतः<BR>
&nbsp;&nbsp; स रावणिवधाकाङ्क्षी लक्ष्मणस तवरितॊ ययौ<BR>
<FONT COLOR="GREEN" SIZE="-1">27</FONT>
 सॊ ऽभिवाद्य गुरॊः पादौ कृत्वा चापि परदक्षिणम<BR>
&nbsp;&nbsp; निकुम्भिलाम अभिययौ चैत्यं रावणिपालितम<BR>
<FONT COLOR="GREEN" SIZE="-1">28</FONT>
 विभीषणेन सहितॊ राजपुत्रः परतापवान<BR>
&nbsp;&nbsp; कृतस्वस्त्ययनॊ भरात्रा लक्ष्मणस तवरितॊ ययौ<BR>
<FONT COLOR="GREEN" SIZE="-1">29</FONT>
 वानराणां सहस्रैस तु हनूमान बहुभिर वृतः<BR>
&nbsp;&nbsp; विभीषणः सहामात्यस तदा लक्ष्मणम अन्वगात<BR>
<FONT COLOR="GREEN" SIZE="-1">30</FONT>
 महता हरिसैन्येन सवेगम अभिसंवृतः<BR>
&nbsp;&nbsp; ऋक्षराजबलं चैव ददर्श पथि विष्ठितम<BR>
<FONT COLOR="GREEN" SIZE="-1">31</FONT>
 स गत्वा दूरम अध्वानं सौमित्रिर मित्रनन्दनः<BR>
&nbsp;&nbsp; राक्षसेन्द्रबलं दूराद अपश्यद वयूहम आस्थितम<BR>
<FONT COLOR="GREEN" SIZE="-1">32</FONT>
 स संप्राप्य धनुष्पाणिर मायायॊगम अरिंदम<BR>
&nbsp;&nbsp; तस्थौ बरह्मविधानेन विजेतुं रघुनन्दनः<BR>
<FONT COLOR="GREEN" SIZE="-1">33</FONT>
 विविधम अमलशस्त्रभास्वरं तद; धवजगहनं विपुलं महारथैश च<BR>
&nbsp;&nbsp; परतिभयतमम अप्रमेयवेगं; तिमिरम इव दविषतां बलं विवेश<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6073">Next: Chapter 73</A></CENTER>
</div>
</BODY>
</HTML>
