<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 108</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6107">Previous</A>&nbsp;
<A HREF="rys6109">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 108
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 pratiprayāte kākutsthe mahendraḥ pākaśāsanaḥ<BR>
&nbsp; abravīt paramaprīto rāghavaṃ prāñjaliṃ sthitam<BR>
&nbsp;<FONT COLOR="GREEN" SIZE="-1">2</FONT>
 amoghaṃ darśanaṃ rāma tavāsmākaṃ paraṃtapa<BR>
&nbsp; prītiyukto 'smi tena tvaṃ brūhi yan manasecchasi<BR>
&nbsp;<FONT COLOR="GREEN" SIZE="-1">3</FONT>
 evam uktas tu kākutsthaḥ pratyuvāca kṛtāñjaliḥ<BR>
&nbsp; lakṣmaṇena saha bhrātrā sītayā cāpi bhāryayā<BR>
&nbsp;<FONT COLOR="GREEN" SIZE="-1">4</FONT>
 yadi prītiḥ samutpannā mayi sarvasureśvara<BR>
&nbsp; vakṣyāmi kuru me satyaṃ vacanaṃ vadatāṃ vara<BR>
&nbsp;<FONT COLOR="GREEN" SIZE="-1">5</FONT>
 mama hetoḥ parākrāntā ye gatā yamasādanam<BR>
&nbsp; te sarve jīvitaṃ prāpya samuttiṣṭhantu vānarāḥ<BR>
&nbsp;<FONT COLOR="GREEN" SIZE="-1">6</FONT>
 matpriyeṣv abhiraktāś ca na mṛtyuṃ gaṇayanti ca<BR>
&nbsp; tvatprasādāt sameyus te varam etad ahaṃ vṛṇe<BR>
&nbsp;<FONT COLOR="GREEN" SIZE="-1">7</FONT>
 nīrujān nirvraṇāṃś caiva saṃpannabalapauruṣān<BR>
&nbsp; golāṅgūlāṃs tathaivarkṣān draṣṭum icchāmi mānada<BR>
&nbsp;<FONT COLOR="GREEN" SIZE="-1">8</FONT>
 akāle cāpi mukhyāni mūlāni ca phalāni ca<BR>
&nbsp; nadyaś ca vimalās tatra tiṣṭheyur yatra vānarāḥ<BR>
&nbsp;<FONT COLOR="GREEN" SIZE="-1">9</FONT>
 śrutvā tu vacanaṃ tasya rāghavasya mahātmanaḥ<BR>
&nbsp; mahendraḥ pratyuvācedaṃ vacanaṃ prītilakṣaṇam<BR>
&nbsp;<FONT COLOR="GREEN" SIZE="-1">10</FONT>
 mahān ayaṃ varas tāta tvayokto raghunandana<BR>
&nbsp;&nbsp; samutthāsyanti harayaḥ suptā nidrākṣaye yathā<BR>
<FONT COLOR="GREEN" SIZE="-1">11</FONT>
 suhṛdbhir bāndhavaiś caiva jñātibhiḥ svajanena ca<BR>
&nbsp;&nbsp; sarva eva sameṣyanti saṃyuktāḥ parayā mudā<BR>
<FONT COLOR="GREEN" SIZE="-1">12</FONT>
 akāle puṣpaśabalāḥ phalavantaś ca pādapāḥ<BR>
&nbsp;&nbsp; bhaviṣyanti maheṣvāsa nadyaś ca salilāyutāḥ<BR>
<FONT COLOR="GREEN" SIZE="-1">13</FONT>
 savraṇaiḥ prathamaṃ gātraiḥ saṃvṛtair nivraṇaiḥ punaḥ<BR>
&nbsp;&nbsp; babhūvur vānarāḥ sarve kim etad iti vismitaḥ<BR>
<FONT COLOR="GREEN" SIZE="-1">14</FONT>
 kākutsthaṃ paripūrṇārthaṃ dṛṣṭvā sarve surottamāḥ<BR>
&nbsp;&nbsp; ūcus te prathamaṃ stutvā stavārhaṃ sahalakṣmaṇam<BR>
<FONT COLOR="GREEN" SIZE="-1">15</FONT>
 gacchāyodhyām ito vīra visarjaya ca vānarān<BR>
&nbsp;&nbsp; maithilīṃ sāntvayasvainām anuraktāṃ tapasvinīm<BR>
<FONT COLOR="GREEN" SIZE="-1">16</FONT>
 bhrātaraṃ paśya bharataṃ tvacchokād vratacāriṇam<BR>
&nbsp;&nbsp; abhiṣecaya cātmānaṃ paurān gatvā praharṣaya<BR>
<FONT COLOR="GREEN" SIZE="-1">17</FONT>
 evam uktvā tam āmantrya rāmaṃ saumitriṇā saha<BR>
&nbsp;&nbsp; vimānaiḥ sūryasaṃkāśair hṛṣṭā jagmuḥ surā divam<BR>
<FONT COLOR="GREEN" SIZE="-1">18</FONT>
 abhivādya ca kākutsthaḥ sarvāṃs tāṃs tridaśottamān<BR>
&nbsp;&nbsp; lakṣmaṇena saha bhrātrā vāsam ājñāpayat tadā<BR>
<FONT COLOR="GREEN" SIZE="-1">19</FONT>
 tatas tu sā lakṣmaṇarāmapālitā; mahācamūr hṛṣṭajanā yaśasvinī<BR>
&nbsp;&nbsp; śriyā jvalantī virarāja sarvato; niśāpraṇīteva hi śītaraśminā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 परतिप्रयाते काकुत्स्थे महेन्द्रः पाकशासनः<BR>
&nbsp; अब्रवीत परमप्रीतॊ राघवं पराञ्जलिं सथितम<BR>
&nbsp;<FONT COLOR="GREEN" SIZE="-1">2</FONT>
 अमॊघं दर्शनं राम तवास्माकं परंतप<BR>
&nbsp; परीतियुक्तॊ ऽसमि तेन तवं बरूहि यन मनसेच्छसि<BR>
&nbsp;<FONT COLOR="GREEN" SIZE="-1">3</FONT>
 एवम उक्तस तु काकुत्स्थः परत्युवाच कृताञ्जलिः<BR>
&nbsp; लक्ष्मणेन सह भरात्रा सीतया चापि भार्यया<BR>
&nbsp;<FONT COLOR="GREEN" SIZE="-1">4</FONT>
 यदि परीतिः समुत्पन्ना मयि सर्वसुरेश्वर<BR>
&nbsp; वक्ष्यामि कुरु मे सत्यं वचनं वदतां वर<BR>
&nbsp;<FONT COLOR="GREEN" SIZE="-1">5</FONT>
 मम हेतॊः पराक्रान्ता ये गता यमसादनम<BR>
&nbsp; ते सर्वे जीवितं पराप्य समुत्तिष्ठन्तु वानराः<BR>
&nbsp;<FONT COLOR="GREEN" SIZE="-1">6</FONT>
 मत्प्रियेष्व अभिरक्ताश च न मृत्युं गणयन्ति च<BR>
&nbsp; तवत्प्रसादात समेयुस ते वरम एतद अहं वृणे<BR>
&nbsp;<FONT COLOR="GREEN" SIZE="-1">7</FONT>
 नीरुजान निर्व्रणांश चैव संपन्नबलपौरुषान<BR>
&nbsp; गॊलाङ्गूलांस तथैवर्क्षान दरष्टुम इच्छामि मानद<BR>
&nbsp;<FONT COLOR="GREEN" SIZE="-1">8</FONT>
 अकाले चापि मुख्यानि मूलानि च फलानि च<BR>
&nbsp; नद्यश च विमलास तत्र तिष्ठेयुर यत्र वानराः<BR>
&nbsp;<FONT COLOR="GREEN" SIZE="-1">9</FONT>
 शरुत्वा तु वचनं तस्य राघवस्य महात्मनः<BR>
&nbsp; महेन्द्रः परत्युवाचेदं वचनं परीतिलक्षणम<BR>
&nbsp;<FONT COLOR="GREEN" SIZE="-1">10</FONT>
 महान अयं वरस तात तवयॊक्तॊ रघुनन्दन<BR>
&nbsp;&nbsp; समुत्थास्यन्ति हरयः सुप्ता निद्राक्षये यथा<BR>
<FONT COLOR="GREEN" SIZE="-1">11</FONT>
 सुहृद्भिर बान्धवैश चैव जञातिभिः सवजनेन च<BR>
&nbsp;&nbsp; सर्व एव समेष्यन्ति संयुक्ताः परया मुदा<BR>
<FONT COLOR="GREEN" SIZE="-1">12</FONT>
 अकाले पुष्पशबलाः फलवन्तश च पादपाः<BR>
&nbsp;&nbsp; भविष्यन्ति महेष्वास नद्यश च सलिलायुताः<BR>
<FONT COLOR="GREEN" SIZE="-1">13</FONT>
 सव्रणैः परथमं गात्रैः संवृतैर निव्रणैः पुनः<BR>
&nbsp;&nbsp; बभूवुर वानराः सर्वे किम एतद इति विस्मितः<BR>
<FONT COLOR="GREEN" SIZE="-1">14</FONT>
 काकुत्स्थं परिपूर्णार्थं दृष्ट्वा सर्वे सुरॊत्तमाः<BR>
&nbsp;&nbsp; ऊचुस ते परथमं सतुत्वा सतवार्हं सहलक्ष्मणम<BR>
<FONT COLOR="GREEN" SIZE="-1">15</FONT>
 गच्छायॊध्याम इतॊ वीर विसर्जय च वानरान<BR>
&nbsp;&nbsp; मैथिलीं सान्त्वयस्वैनाम अनुरक्तां तपस्विनीम<BR>
<FONT COLOR="GREEN" SIZE="-1">16</FONT>
 भरातरं पश्य भरतं तवच्छॊकाद वरतचारिणम<BR>
&nbsp;&nbsp; अभिषेचय चात्मानं पौरान गत्वा परहर्षय<BR>
<FONT COLOR="GREEN" SIZE="-1">17</FONT>
 एवम उक्त्वा तम आमन्त्र्य रामं सौमित्रिणा सह<BR>
&nbsp;&nbsp; विमानैः सूर्यसंकाशैर हृष्टा जग्मुः सुरा दिवम<BR>
<FONT COLOR="GREEN" SIZE="-1">18</FONT>
 अभिवाद्य च काकुत्स्थः सर्वांस तांस तरिदशॊत्तमान<BR>
&nbsp;&nbsp; लक्ष्मणेन सह भरात्रा वासम आज्ञापयत तदा<BR>
<FONT COLOR="GREEN" SIZE="-1">19</FONT>
 ततस तु सा लक्ष्मणरामपालिता; महाचमूर हृष्टजना यशस्विनी<BR>
&nbsp;&nbsp; शरिया जवलन्ती विरराज सर्वतॊ; निशाप्रणीतेव हि शीतरश्मिना<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6109">Next: Chapter 109</A></CENTER>
</div>
</BODY>
</HTML>
