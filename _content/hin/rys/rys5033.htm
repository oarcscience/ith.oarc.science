<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 33</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5032.htm">Previous</A>&nbsp;
<A HREF="rys5034.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 33
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tāṃ tu rāma kathāṃ śrutvā vaidehī vānararṣabhāt<BR>
&nbsp; uvāca vacanaṃ sāntvam idaṃ madhurayā girā<BR>
&nbsp;<FONT COLOR="GREEN" SIZE="-1">2</FONT>
 kva te rāmeṇa saṃsargaḥ kathaṃ jānāsi lakṣmaṇam<BR>
&nbsp; vānarāṇāṃ narāṇāṃ ca katham āsīt samāgamaḥ<BR>
&nbsp;<FONT COLOR="GREEN" SIZE="-1">3</FONT>
 yāni rāmasya liṅgāni lakṣmaṇasya ca vānara<BR>
&nbsp; tāni bhūyaḥ samācakṣva na māṃ śokaḥ samāviśet<BR>
&nbsp;<FONT COLOR="GREEN" SIZE="-1">4</FONT>
 kīdṛśaṃ tasya saṃsthānaṃ rūpaṃ rāmasya kīdṛśam<BR>
&nbsp; katham ūrū kathaṃ bāhū lakṣmaṇasya ca śaṃsa me<BR>
&nbsp;<FONT COLOR="GREEN" SIZE="-1">5</FONT>
 evam uktas tu vaidehyā hanūmān mārutātmajaḥ<BR>
&nbsp; tato rāmaṃ yathātattvam ākhyātum upacakrame<BR>
&nbsp;<FONT COLOR="GREEN" SIZE="-1">6</FONT>
 jānantī bata diṣṭyā māṃ vaidehi paripṛcchasi<BR>
&nbsp; bhartuḥ kamalapatrākṣi saṃkhyānaṃ lakṣmaṇasya ca<BR>
&nbsp;<FONT COLOR="GREEN" SIZE="-1">7</FONT>
 yāni rāmasya cihnāni lakṣmaṇasya ca yāni vai<BR>
&nbsp; lakṣitāni viśālākṣi vadataḥ śṛṇu tāni me<BR>
&nbsp;<FONT COLOR="GREEN" SIZE="-1">8</FONT>
 rāmaḥ kamalapatrākṣaḥ sarvabhūtamanoharaḥ<BR>
&nbsp; rūpadākṣiṇyasaṃpannaḥ prasūto janakātmaje<BR>
&nbsp;<FONT COLOR="GREEN" SIZE="-1">9</FONT>
 tejasādityasaṃkāśaḥ kṣamayā pṛthivīsamaḥ<BR>
&nbsp; bṛhaspatisamo buddhyā yaśasā vāsavopamaḥ<BR>
&nbsp;<FONT COLOR="GREEN" SIZE="-1">10</FONT>
 rakṣitā jīvalokasya svajanasya ca rakṣitā<BR>
&nbsp;&nbsp; rakṣitā svasya vṛttasya dharmasya ca paraṃtapaḥ<BR>
<FONT COLOR="GREEN" SIZE="-1">11</FONT>
 rāmo bhāmini lokasya cāturvarṇyasya rakṣitā<BR>
&nbsp;&nbsp; maryādānāṃ ca lokasya kartā kārayitā ca saḥ<BR>
<FONT COLOR="GREEN" SIZE="-1">12</FONT>
 arciṣmān arcito 'tyarthaṃ brahmacaryavrate sthitaḥ<BR>
&nbsp;&nbsp; sādhūnām upakārajñaḥ pracārajñaś ca karmaṇām<BR>
<FONT COLOR="GREEN" SIZE="-1">13</FONT>
 rājavidyāvinītaś ca brāhmaṇānām upāsitā<BR>
&nbsp;&nbsp; śrutavāñ śīlasaṃpanno vinītaś ca paraṃtapaḥ<BR>
<FONT COLOR="GREEN" SIZE="-1">14</FONT>
 yajurvedavinītaś ca vedavidbhiḥ supūjitaḥ<BR>
&nbsp;&nbsp; dhanurvede ca vede ca vedāṅgeṣu ca niṣṭhitaḥ<BR>
<FONT COLOR="GREEN" SIZE="-1">15</FONT>
 vipulāṃso mahābāhuḥ kambugrīvaḥ śubhānanaḥ<BR>
&nbsp;&nbsp; gūḍhajatruḥ sutāmrākṣo rāmo devi janaiḥ śrutaḥ<BR>
<FONT COLOR="GREEN" SIZE="-1">16</FONT>
 dundubhisvananirghoṣaḥ snigdhavarṇaḥ pratāpavān<BR>
&nbsp;&nbsp; samaḥ samavibhaktāṅgo varṇaṃ śyāmaṃ samāśritaḥ<BR>
<FONT COLOR="GREEN" SIZE="-1">17</FONT>
 tristhiras tripralambaś ca trisamas triṣu connataḥ<BR>
&nbsp;&nbsp; trivalīvāṃs tryavaṇataś caturvyaṅgas triśīrṣavān<BR>
<FONT COLOR="GREEN" SIZE="-1">18</FONT>
 catuṣkalaś caturlekhaś catuṣkiṣkuś catuḥsamaḥ<BR>
&nbsp;&nbsp; caturdaśasamadvandvaś caturdaṣṭaś caturgatiḥ<BR>
<FONT COLOR="GREEN" SIZE="-1">19</FONT>
 mahauṣṭhahanunāsaś ca pañcasnigdho 'ṣṭavaṃśavān<BR>
&nbsp;&nbsp; daśapadmo daśabṛhat tribhir vyāpto dviśuklavān<BR>
&nbsp;&nbsp; ṣaḍunnato navatanus tribhir vyāpnoti rāghavaḥ<BR>
<FONT COLOR="GREEN" SIZE="-1">20</FONT>
 satyadharmaparaḥ śrīmān saṃgrahānugrahe rataḥ<BR>
&nbsp;&nbsp; deśakālavibhāgajñaḥ sarvalokapriyaṃvadaḥ<BR>
<FONT COLOR="GREEN" SIZE="-1">21</FONT>
 bhrātā ca tasya dvaimātraḥ saumitrir aparājitaḥ<BR>
&nbsp;&nbsp; anurāgeṇa rūpeṇa guṇaiś caiva tathāvidhaḥ<BR>
<FONT COLOR="GREEN" SIZE="-1">22</FONT>
 tvām eva mārgamāṇo tau vicarantau vasuṃdharām<BR>
&nbsp;&nbsp; dadarśatur mṛgapatiṃ pūrvajenāvaropitam<BR>
<FONT COLOR="GREEN" SIZE="-1">23</FONT>
 ṛśyamūkasya pṛṣṭhe tu bahupādapasaṃkule<BR>
&nbsp;&nbsp; bhrātur bhāryārtam āsīnaṃ sugrīvaṃ priyadarśanam<BR>
<FONT COLOR="GREEN" SIZE="-1">24</FONT>
 vayaṃ tu harirājaṃ taṃ sugrīvaṃ satyasaṃgaram<BR>
&nbsp;&nbsp; paricaryāmahe rājyāt pūrvajenāvaropitam<BR>
<FONT COLOR="GREEN" SIZE="-1">25</FONT>
 tatas tau cīravasanau dhanuḥpravarapāṇinau<BR>
&nbsp;&nbsp; ṛśyamūkasya śailasya ramyaṃ deśam upāgatau<BR>
<FONT COLOR="GREEN" SIZE="-1">26</FONT>
 sa tau dṛṣṭvā naravyāghrau dhanvinau vānararṣabhaḥ<BR>
&nbsp;&nbsp; abhipluto gires tasya śikharaṃ bhayamohitaḥ<BR>
<FONT COLOR="GREEN" SIZE="-1">27</FONT>
 tataḥ sa śikhare tasmin vānarendro vyavasthitaḥ<BR>
&nbsp;&nbsp; tayoḥ samīpaṃ mām eva preṣayām āsa satvaraḥ<BR>
<FONT COLOR="GREEN" SIZE="-1">28</FONT>
 tāv ahaṃ puruṣavyāghrau sugrīvavacanāt prabhū<BR>
&nbsp;&nbsp; rūpalakṣaṇasaṃpannau kṛtāñjalir upasthitaḥ<BR>
<FONT COLOR="GREEN" SIZE="-1">29</FONT>
 tau parijñātatattvārthau mayā prītisamanvitau<BR>
&nbsp;&nbsp; pṛṣṭham āropya taṃ deśaṃ prāpitau puruṣarṣabhau<BR>
<FONT COLOR="GREEN" SIZE="-1">30</FONT>
 niveditau ca tattvena sugrīvāya mahātmane<BR>
&nbsp;&nbsp; tayor anyonyasaṃbhāṣād bhṛśaṃ prītir ajāyata<BR>
<FONT COLOR="GREEN" SIZE="-1">31</FONT>
 tatra tau kīrtisaṃpannau harīśvaranareśvarau<BR>
&nbsp;&nbsp; parasparakṛtāśvāsau kathayā pūrvavṛttayā<BR>
<FONT COLOR="GREEN" SIZE="-1">32</FONT>
 taṃ tataḥ sāntvayām āsa sugrīvaṃ lakṣmaṇāgrajaḥ<BR>
&nbsp;&nbsp; strīhetor vālinā bhrātrā nirastam uru tejasā<BR>
<FONT COLOR="GREEN" SIZE="-1">33</FONT>
 tatas tvan nāśajaṃ śokaṃ rāmasyākliṣṭakarmaṇaḥ<BR>
&nbsp;&nbsp; lakṣmaṇo vānarendrāya sugrīvāya nyavedayat<BR>
<FONT COLOR="GREEN" SIZE="-1">34</FONT>
 sa śrutvā vānarendras tu lakṣmaṇeneritaṃ vacaḥ<BR>
&nbsp;&nbsp; tadāsīn niṣprabho 'tyarthaṃ grahagrasta ivāṃśumān<BR>
<FONT COLOR="GREEN" SIZE="-1">35</FONT>
 tatas tvadgātraśobhīni rakṣasā hriyamāṇayā<BR>
&nbsp;&nbsp; yāny ābharaṇajālāni pātitāni mahītale<BR>
<FONT COLOR="GREEN" SIZE="-1">36</FONT>
 tāni sarvāṇi rāmāya ānīya hariyūthapāḥ<BR>
&nbsp;&nbsp; saṃhṛṣṭā darśayām āsur gatiṃ tu na vidus tava<BR>
<FONT COLOR="GREEN" SIZE="-1">37</FONT>
 tāni rāmāya dattāni mayaivopahṛtāni ca<BR>
&nbsp;&nbsp; svanavanty avakīrṇanti tasmin vihatacetasi<BR>
<FONT COLOR="GREEN" SIZE="-1">38</FONT>
 tāny aṅke darśanīyāni kṛtvā bahuvidhaṃ tataḥ<BR>
&nbsp;&nbsp; tena devaprakāśena devena paridevitam<BR>
<FONT COLOR="GREEN" SIZE="-1">39</FONT>
 paśyatas tasyā rudatas tāmyataś ca punaḥ punaḥ<BR>
&nbsp;&nbsp; prādīpayan dāśarathes tāni śokahutāśanam<BR>
<FONT COLOR="GREEN" SIZE="-1">40</FONT>
 śayitaṃ ca ciraṃ tena duḥkhārtena mahātmanā<BR>
&nbsp;&nbsp; mayāpi vividhair vākyaiḥ kṛcchrād utthāpitaḥ punaḥ<BR>
<FONT COLOR="GREEN" SIZE="-1">41</FONT>
 tāni dṛṣṭvā mahārhāṇi darśayitvā muhur muhuḥ<BR>
&nbsp;&nbsp; rāghavaḥ sahasaumitriḥ sugrīve sa nyavedayat<BR>
<FONT COLOR="GREEN" SIZE="-1">42</FONT>
 sa tavādarśanād ārye rāghavaḥ paritapyate<BR>
&nbsp;&nbsp; mahatā jvalatā nityam agninevāgniparvataḥ<BR>
<FONT COLOR="GREEN" SIZE="-1">43</FONT>
 tvatkṛte tam anidrā ca śokaś cintā ca rāghavam<BR>
&nbsp;&nbsp; tāpayanti mahātmānam agnyagāram ivāgnayaḥ<BR>
<FONT COLOR="GREEN" SIZE="-1">44</FONT>
 tavādarśanaśokena rāghavaḥ pravicālyate<BR>
&nbsp;&nbsp; mahatā bhūmikampena mahān iva śiloccayaḥ<BR>
<FONT COLOR="GREEN" SIZE="-1">45</FONT>
 kānānāni suramyāṇi nadīprasravaṇāni ca<BR>
&nbsp;&nbsp; caran na ratim āpnoti tvam apaśyan nṛpātmaje<BR>
<FONT COLOR="GREEN" SIZE="-1">46</FONT>
 sa tvāṃ manujaśārdūlaḥ kṣipraṃ prāpsyati rāghavaḥ<BR>
&nbsp;&nbsp; samitrabāndhavaṃ hatvā rāvaṇaṃ janakātmaje<BR>
<FONT COLOR="GREEN" SIZE="-1">47</FONT>
 sahitau rāmasugrīvāv ubhāv akurutāṃ tadā<BR>
&nbsp;&nbsp; samayaṃ vālinaṃ hantuṃ tava cānveṣaṇaṃ tathā<BR>
<FONT COLOR="GREEN" SIZE="-1">48</FONT>
 tato nihatya tarasā rāmo vālinam āhave<BR>
&nbsp;&nbsp; sarvarkṣaharisaṃghānāṃ sugrīvam akarot patim<BR>
<FONT COLOR="GREEN" SIZE="-1">49</FONT>
 rāmasugrīvayor aikyaṃ devy evaṃ samajāyata<BR>
&nbsp;&nbsp; hanūmantaṃ ca māṃ viddhi tayor dūtam ihāgatam<BR>
<FONT COLOR="GREEN" SIZE="-1">50</FONT>
 svarājyaṃ prāpya sugrīvaḥ samanīya mahāharīn<BR>
&nbsp;&nbsp; tvadarthaṃ preṣayām āsa diśo daśa mahābalān<BR>
<FONT COLOR="GREEN" SIZE="-1">51</FONT>
 ādiṣṭā vānarendreṇa sugrīveṇa mahaujasaḥ<BR>
&nbsp;&nbsp; adrirājapratīkāśāḥ sarvataḥ prasthitā mahīm<BR>
<FONT COLOR="GREEN" SIZE="-1">52</FONT>
 aṅgado nāma lakṣmīvān vālisūnur mahābalaḥ<BR>
&nbsp;&nbsp; prasthitaḥ kapiśārdūlas tribhāgabalasaṃvṛtaḥ<BR>
<FONT COLOR="GREEN" SIZE="-1">53</FONT>
 teṣāṃ no vipranaṣṭānāṃ vindhye parvatasattame<BR>
&nbsp;&nbsp; bhṛśaṃ śokaparītanām ahorātragaṇā gatāḥ<BR>
<FONT COLOR="GREEN" SIZE="-1">54</FONT>
 te vayaṃ kāryanairāśyāt kālasyātikrameṇa ca<BR>
&nbsp;&nbsp; bhayāc ca kapirājasya prāṇāṃs tyaktuṃ vyavasthitāḥ<BR>
<FONT COLOR="GREEN" SIZE="-1">55</FONT>
 vicitya vanadurgāṇi giriprasravaṇāni ca<BR>
&nbsp;&nbsp; anāsādya padaṃ devyāḥ prāṇāṃs tyaktuṃ vyavasthitāḥ<BR>
<FONT COLOR="GREEN" SIZE="-1">56</FONT>
 bhṛśaṃ śokārṇave magnaḥ paryadevayad aṅgadaḥ<BR>
&nbsp;&nbsp; tava nāśaṃ ca vaidehi vālinaś ca tathā vadham<BR>
&nbsp;&nbsp; prāyopaveśam asmākaṃ maraṇaṃ ca jaṭāyuṣaḥ<BR>
<FONT COLOR="GREEN" SIZE="-1">57</FONT>
 teṣāṃ naḥ svāmisaṃdeśān nirāśānāṃ mumūrṣatām<BR>
&nbsp;&nbsp; kāryahetor ivāyātaḥ śakunir vīryavān mahān<BR>
<FONT COLOR="GREEN" SIZE="-1">58</FONT>
 gṛdhrarājasya sodaryaḥ saṃpātir nāma gṛdhrarāṭ<BR>
&nbsp;&nbsp; śrutvā bhrātṛvadhaṃ kopād idaṃ vacanam abravīt<BR>
<FONT COLOR="GREEN" SIZE="-1">59</FONT>
 yavīyān kena me bhrātā hataḥ kva ca vināśitaḥ<BR>
&nbsp;&nbsp; etad ākhyātum icchāmi bhavadbhir vānarottamāḥ<BR>
<FONT COLOR="GREEN" SIZE="-1">60</FONT>
 aṅgado 'kathayat tasya janasthāne mahad vadham<BR>
&nbsp;&nbsp; rakṣasā bhīmarūpeṇa tvām uddiśya yathātatham<BR>
<FONT COLOR="GREEN" SIZE="-1">61</FONT>
 jaṭāyos tu vadhaṃ śrutvā duhhitaḥ so 'ruṇātmajaḥ<BR>
&nbsp;&nbsp; tvām āha sa varārohe vasantīṃ rāvaṇālaye<BR>
<FONT COLOR="GREEN" SIZE="-1">62</FONT>
 tasya tadvacanaṃ śrutvā saṃpāteḥ prītivardhanam<BR>
&nbsp;&nbsp; aṅgadapramukhāḥ sarve tataḥ saṃprasthitā vayam<BR>
&nbsp;&nbsp; tvaddarśanakṛtotsāhā hṛṣṭās tuṣṭāḥ plavaṃgamāḥ<BR>
<FONT COLOR="GREEN" SIZE="-1">63</FONT>
 athāhaṃ harisainyasya sāgaraṃ dṛśya sīdataḥ<BR>
&nbsp;&nbsp; vyavadhūya bhayaṃ tīvraṃ yojanānāṃ śataṃ plutaḥ<BR>
<FONT COLOR="GREEN" SIZE="-1">64</FONT>
 laṅkā cāpi mayā rātrau praviṣṭā rākṣasākulā<BR>
&nbsp;&nbsp; rāvaṇaś ca mayā dṛṣṭas tvaṃ ca śokanipīḍitā<BR>
<FONT COLOR="GREEN" SIZE="-1">65</FONT>
 etat te sarvam ākhyātaṃ yathāvṛttam anindite<BR>
&nbsp;&nbsp; abhibhāṣasva māṃ devi dūto dāśarather aham<BR>
<FONT COLOR="GREEN" SIZE="-1">66</FONT>
 tvaṃ māṃ rāmakṛtodyogaṃ tvannimittam ihāgatam<BR>
&nbsp;&nbsp; sugrīva sacivaṃ devi budhyasva pavanātmajam<BR>
<FONT COLOR="GREEN" SIZE="-1">67</FONT>
 kuśalī tava kākutsthaḥ sarvaśastrabhṛtāṃ varaḥ<BR>
&nbsp;&nbsp; guror ārādhane yukto lakṣmaṇaś ca sulakṣaṇaḥ<BR>
<FONT COLOR="GREEN" SIZE="-1">68</FONT>
 tasya vīryavato devi bhartus tava hite rataḥ<BR>
&nbsp;&nbsp; aham ekas tu saṃprāptaḥ sugrīvavacanād iha<BR>
<FONT COLOR="GREEN" SIZE="-1">69</FONT>
 mayeyam asahāyena caratā kāmarūpiṇā<BR>
&nbsp;&nbsp; dakṣiṇā dig anukrāntā tvanmārgavicayaiṣiṇā<BR>
<FONT COLOR="GREEN" SIZE="-1">70</FONT>
 diṣṭyāhaṃ harisainyānāṃ tvannāśam anuśocatām<BR>
&nbsp;&nbsp; apaneṣyāmi saṃtāpaṃ tavābhigamaśaṃsanāt<BR>
<FONT COLOR="GREEN" SIZE="-1">71</FONT>
 diṣṭyā hi na mama vyarthaṃ devi sāgaralaṅghanam<BR>
&nbsp;&nbsp; prāpsyāmy aham idaṃ diṣṭyā tvaddarśanakṛtaṃ yaśaḥ<BR>
<FONT COLOR="GREEN" SIZE="-1">72</FONT>
 rāghavaś ca mahāvīryaḥ kṣipraṃ tvām abhipatsyate<BR>
&nbsp;&nbsp; samitrabāndhavaṃ hatvā rāvaṇaṃ rākṣasādhipam<BR>
<FONT COLOR="GREEN" SIZE="-1">73</FONT>
 kaurajo nāma vaidehi girīṇām uttamo giriḥ<BR>
&nbsp;&nbsp; tato gacchati gokarṇaṃ parvataṃ kesarī hariḥ<BR>
<FONT COLOR="GREEN" SIZE="-1">74</FONT>
 sa ca devarṣibhir dṛṣṭaḥ pitā mama mahākapiḥ<BR>
&nbsp;&nbsp; tīrthe nadīpateḥ puṇye śambasādanam uddharat<BR>
<FONT COLOR="GREEN" SIZE="-1">75</FONT>
 tasyāhaṃ hariṇaḥ kṣetre jāto vātena maithili<BR>
&nbsp;&nbsp; hanūmān iti vikhyāto loke svenaiva karmaṇā<BR>
&nbsp;&nbsp; viśvāsārthaṃ tu vaidehi bhartur uktā mayā guṇāḥ<BR>
<FONT COLOR="GREEN" SIZE="-1">76</FONT>
 evaṃ viśvāsitā sītā hetubhiḥ śokakarśitā<BR>
&nbsp;&nbsp; upapannair abhijñānair dūtaṃ tam avagacchati<BR>
<FONT COLOR="GREEN" SIZE="-1">77</FONT>
 atulaṃ ca gatā harṣaṃ praharṣeṇa tu jānakī<BR>
&nbsp;&nbsp; netrābhyāṃ vakrapakṣmābhyāṃ mumocānandajaṃ jalam<BR>
<FONT COLOR="GREEN" SIZE="-1">78</FONT>
 cāru tac cānanaṃ tasyās tāmraśuklāyatekṣaṇam<BR>
&nbsp;&nbsp; aśobhata viśālākṣyā rāhumukta ivoḍurāṭ<BR>
&nbsp;&nbsp; hanūmantaṃ kapiṃ vyaktaṃ manyate nānyatheti sā<BR>
<FONT COLOR="GREEN" SIZE="-1">79</FONT>
 athovāca hanūmāṃs tām uttaraṃ priyadarśanām<BR>
<FONT COLOR="GREEN" SIZE="-1">80</FONT>
 hate 'sure saṃyati śambasādane; kapipravīreṇa maharṣicodanāt<BR>
&nbsp;&nbsp; tato 'smi vāyuprabhavo hi maithili; prabhāvatas tatpratimaś ca vānaraḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तां तु राम कथां शरुत्वा वैदेही वानरर्षभात<BR>
&nbsp; उवाच वचनं सान्त्वम इदं मधुरया गिरा<BR>
&nbsp;<FONT COLOR="GREEN" SIZE="-1">2</FONT>
 कव ते रामेण संसर्गः कथं जानासि लक्ष्मणम<BR>
&nbsp; वानराणां नराणां च कथम आसीत समागमः<BR>
&nbsp;<FONT COLOR="GREEN" SIZE="-1">3</FONT>
 यानि रामस्य लिङ्गानि लक्ष्मणस्य च वानर<BR>
&nbsp; तानि भूयः समाचक्ष्व न मां शॊकः समाविशेत<BR>
&nbsp;<FONT COLOR="GREEN" SIZE="-1">4</FONT>
 कीदृशं तस्य संस्थानं रूपं रामस्य कीदृशम<BR>
&nbsp; कथम ऊरू कथं बाहू लक्ष्मणस्य च शंस मे<BR>
&nbsp;<FONT COLOR="GREEN" SIZE="-1">5</FONT>
 एवम उक्तस तु वैदेह्या हनूमान मारुतात्मजः<BR>
&nbsp; ततॊ रामं यथातत्त्वम आख्यातुम उपचक्रमे<BR>
&nbsp;<FONT COLOR="GREEN" SIZE="-1">6</FONT>
 जानन्ती बत दिष्ट्या मां वैदेहि परिपृच्छसि<BR>
&nbsp; भर्तुः कमलपत्राक्षि संख्यानं लक्ष्मणस्य च<BR>
&nbsp;<FONT COLOR="GREEN" SIZE="-1">7</FONT>
 यानि रामस्य चिह्नानि लक्ष्मणस्य च यानि वै<BR>
&nbsp; लक्षितानि विशालाक्षि वदतः शृणु तानि मे<BR>
&nbsp;<FONT COLOR="GREEN" SIZE="-1">8</FONT>
 रामः कमलपत्राक्षः सर्वभूतमनॊहरः<BR>
&nbsp; रूपदाक्षिण्यसंपन्नः परसूतॊ जनकात्मजे<BR>
&nbsp;<FONT COLOR="GREEN" SIZE="-1">9</FONT>
 तेजसादित्यसंकाशः कषमया पृथिवीसमः<BR>
&nbsp; बृहस्पतिसमॊ बुद्ध्या यशसा वासवॊपमः<BR>
&nbsp;<FONT COLOR="GREEN" SIZE="-1">10</FONT>
 रक्षिता जीवलॊकस्य सवजनस्य च रक्षिता<BR>
&nbsp;&nbsp; रक्षिता सवस्य वृत्तस्य धर्मस्य च परंतपः<BR>
<FONT COLOR="GREEN" SIZE="-1">11</FONT>
 रामॊ भामिनि लॊकस्य चातुर्वर्ण्यस्य रक्षिता<BR>
&nbsp;&nbsp; मर्यादानां च लॊकस्य कर्ता कारयिता च सः<BR>
<FONT COLOR="GREEN" SIZE="-1">12</FONT>
 अर्चिष्मान अर्चितॊ ऽतयर्थं बरह्मचर्यव्रते सथितः<BR>
&nbsp;&nbsp; साधूनाम उपकारज्ञः परचारज्ञश च कर्मणाम<BR>
<FONT COLOR="GREEN" SIZE="-1">13</FONT>
 राजविद्याविनीतश च बराह्मणानाम उपासिता<BR>
&nbsp;&nbsp; शरुतवाञ शीलसंपन्नॊ विनीतश च परंतपः<BR>
<FONT COLOR="GREEN" SIZE="-1">14</FONT>
 यजुर्वेदविनीतश च वेदविद्भिः सुपूजितः<BR>
&nbsp;&nbsp; धनुर्वेदे च वेदे च वेदाङ्गेषु च निष्ठितः<BR>
<FONT COLOR="GREEN" SIZE="-1">15</FONT>
 विपुलांसॊ महाबाहुः कम्बुग्रीवः शुभाननः<BR>
&nbsp;&nbsp; गूढजत्रुः सुताम्राक्षॊ रामॊ देवि जनैः शरुतः<BR>
<FONT COLOR="GREEN" SIZE="-1">16</FONT>
 दुन्दुभिस्वननिर्घॊषः सनिग्धवर्णः परतापवान<BR>
&nbsp;&nbsp; समः समविभक्ताङ्गॊ वर्णं शयामं समाश्रितः<BR>
<FONT COLOR="GREEN" SIZE="-1">17</FONT>
 तरिस्थिरस तरिप्रलम्बश च तरिसमस तरिषु चॊन्नतः<BR>
&nbsp;&nbsp; तरिवलीवांस तर्यवणतश चतुर्व्यङ्गस तरिशीर्षवान<BR>
<FONT COLOR="GREEN" SIZE="-1">18</FONT>
 चतुष्कलश चतुर्लेखश चतुष्किष्कुश चतुःसमः<BR>
&nbsp;&nbsp; चतुर्दशसमद्वन्द्वश चतुर्दष्टश चतुर्गतिः<BR>
<FONT COLOR="GREEN" SIZE="-1">19</FONT>
 महौष्ठहनुनासश च पञ्चस्निग्धॊ ऽषटवंशवान<BR>
&nbsp;&nbsp; दशपद्मॊ दशबृहत तरिभिर वयाप्तॊ दविशुक्लवान<BR>
&nbsp;&nbsp; षडुन्नतॊ नवतनुस तरिभिर वयाप्नॊति राघवः<BR>
<FONT COLOR="GREEN" SIZE="-1">20</FONT>
 सत्यधर्मपरः शरीमान संग्रहानुग्रहे रतः<BR>
&nbsp;&nbsp; देशकालविभागज्ञः सर्वलॊकप्रियंवदः<BR>
<FONT COLOR="GREEN" SIZE="-1">21</FONT>
 भराता च तस्य दवैमात्रः सौमित्रिर अपराजितः<BR>
&nbsp;&nbsp; अनुरागेण रूपेण गुणैश चैव तथाविधः<BR>
<FONT COLOR="GREEN" SIZE="-1">22</FONT>
 तवाम एव मार्गमाणॊ तौ विचरन्तौ वसुंधराम<BR>
&nbsp;&nbsp; ददर्शतुर मृगपतिं पूर्वजेनावरॊपितम<BR>
<FONT COLOR="GREEN" SIZE="-1">23</FONT>
 ऋश्यमूकस्य पृष्ठे तु बहुपादपसंकुले<BR>
&nbsp;&nbsp; भरातुर भार्यार्तम आसीनं सुग्रीवं परियदर्शनम<BR>
<FONT COLOR="GREEN" SIZE="-1">24</FONT>
 वयं तु हरिराजं तं सुग्रीवं सत्यसंगरम<BR>
&nbsp;&nbsp; परिचर्यामहे राज्यात पूर्वजेनावरॊपितम<BR>
<FONT COLOR="GREEN" SIZE="-1">25</FONT>
 ततस तौ चीरवसनौ धनुःप्रवरपाणिनौ<BR>
&nbsp;&nbsp; ऋश्यमूकस्य शैलस्य रम्यं देशम उपागतौ<BR>
<FONT COLOR="GREEN" SIZE="-1">26</FONT>
 स तौ दृष्ट्वा नरव्याघ्रौ धन्विनौ वानरर्षभः<BR>
&nbsp;&nbsp; अभिप्लुतॊ गिरेस तस्य शिखरं भयमॊहितः<BR>
<FONT COLOR="GREEN" SIZE="-1">27</FONT>
 ततः स शिखरे तस्मिन वानरेन्द्रॊ वयवस्थितः<BR>
&nbsp;&nbsp; तयॊः समीपं माम एव परेषयाम आस सत्वरः<BR>
<FONT COLOR="GREEN" SIZE="-1">28</FONT>
 ताव अहं पुरुषव्याघ्रौ सुग्रीववचनात परभू<BR>
&nbsp;&nbsp; रूपलक्षणसंपन्नौ कृताञ्जलिर उपस्थितः<BR>
<FONT COLOR="GREEN" SIZE="-1">29</FONT>
 तौ परिज्ञाततत्त्वार्थौ मया परीतिसमन्वितौ<BR>
&nbsp;&nbsp; पृष्ठम आरॊप्य तं देशं परापितौ पुरुषर्षभौ<BR>
<FONT COLOR="GREEN" SIZE="-1">30</FONT>
 निवेदितौ च तत्त्वेन सुग्रीवाय महात्मने<BR>
&nbsp;&nbsp; तयॊर अन्यॊन्यसंभाषाद भृशं परीतिर अजायत<BR>
<FONT COLOR="GREEN" SIZE="-1">31</FONT>
 तत्र तौ कीर्तिसंपन्नौ हरीश्वरनरेश्वरौ<BR>
&nbsp;&nbsp; परस्परकृताश्वासौ कथया पूर्ववृत्तया<BR>
<FONT COLOR="GREEN" SIZE="-1">32</FONT>
 तं ततः सान्त्वयाम आस सुग्रीवं लक्ष्मणाग्रजः<BR>
&nbsp;&nbsp; सत्रीहेतॊर वालिना भरात्रा निरस्तम उरु तेजसा<BR>
<FONT COLOR="GREEN" SIZE="-1">33</FONT>
 ततस तवन नाशजं शॊकं रामस्याक्लिष्टकर्मणः<BR>
&nbsp;&nbsp; लक्ष्मणॊ वानरेन्द्राय सुग्रीवाय नयवेदयत<BR>
<FONT COLOR="GREEN" SIZE="-1">34</FONT>
 स शरुत्वा वानरेन्द्रस तु लक्ष्मणेनेरितं वचः<BR>
&nbsp;&nbsp; तदासीन निष्प्रभॊ ऽतयर्थं गरहग्रस्त इवांशुमान<BR>
<FONT COLOR="GREEN" SIZE="-1">35</FONT>
 ततस तवद्गात्रशॊभीनि रक्षसा हरियमाणया<BR>
&nbsp;&nbsp; यान्य आभरणजालानि पातितानि महीतले<BR>
<FONT COLOR="GREEN" SIZE="-1">36</FONT>
 तानि सर्वाणि रामाय आनीय हरियूथपाः<BR>
&nbsp;&nbsp; संहृष्टा दर्शयाम आसुर गतिं तु न विदुस तव<BR>
<FONT COLOR="GREEN" SIZE="-1">37</FONT>
 तानि रामाय दत्तानि मयैवॊपहृतानि च<BR>
&nbsp;&nbsp; सवनवन्त्य अवकीर्णन्ति तस्मिन विहतचेतसि<BR>
<FONT COLOR="GREEN" SIZE="-1">38</FONT>
 तान्य अङ्के दर्शनीयानि कृत्वा बहुविधं ततः<BR>
&nbsp;&nbsp; तेन देवप्रकाशेन देवेन परिदेवितम<BR>
<FONT COLOR="GREEN" SIZE="-1">39</FONT>
 पश्यतस तस्या रुदतस ताम्यतश च पुनः पुनः<BR>
&nbsp;&nbsp; परादीपयन दाशरथेस तानि शॊकहुताशनम<BR>
<FONT COLOR="GREEN" SIZE="-1">40</FONT>
 शयितं च चिरं तेन दुःखार्तेन महात्मना<BR>
&nbsp;&nbsp; मयापि विविधैर वाक्यैः कृच्छ्राद उत्थापितः पुनः<BR>
<FONT COLOR="GREEN" SIZE="-1">41</FONT>
 तानि दृष्ट्वा महार्हाणि दर्शयित्वा मुहुर मुहुः<BR>
&nbsp;&nbsp; राघवः सहसौमित्रिः सुग्रीवे स नयवेदयत<BR>
<FONT COLOR="GREEN" SIZE="-1">42</FONT>
 स तवादर्शनाद आर्ये राघवः परितप्यते<BR>
&nbsp;&nbsp; महता जवलता नित्यम अग्निनेवाग्निपर्वतः<BR>
<FONT COLOR="GREEN" SIZE="-1">43</FONT>
 तवत्कृते तम अनिद्रा च शॊकश चिन्ता च राघवम<BR>
&nbsp;&nbsp; तापयन्ति महात्मानम अग्न्यगारम इवाग्नयः<BR>
<FONT COLOR="GREEN" SIZE="-1">44</FONT>
 तवादर्शनशॊकेन राघवः परविचाल्यते<BR>
&nbsp;&nbsp; महता भूमिकम्पेन महान इव शिलॊच्चयः<BR>
<FONT COLOR="GREEN" SIZE="-1">45</FONT>
 कानानानि सुरम्याणि नदीप्रस्रवणानि च<BR>
&nbsp;&nbsp; चरन न रतिम आप्नॊति तवम अपश्यन नृपात्मजे<BR>
<FONT COLOR="GREEN" SIZE="-1">46</FONT>
 स तवां मनुजशार्दूलः कषिप्रं पराप्स्यति राघवः<BR>
&nbsp;&nbsp; समित्रबान्धवं हत्वा रावणं जनकात्मजे<BR>
<FONT COLOR="GREEN" SIZE="-1">47</FONT>
 सहितौ रामसुग्रीवाव उभाव अकुरुतां तदा<BR>
&nbsp;&nbsp; समयं वालिनं हन्तुं तव चान्वेषणं तथा<BR>
<FONT COLOR="GREEN" SIZE="-1">48</FONT>
 ततॊ निहत्य तरसा रामॊ वालिनम आहवे<BR>
&nbsp;&nbsp; सर्वर्क्षहरिसंघानां सुग्रीवम अकरॊत पतिम<BR>
<FONT COLOR="GREEN" SIZE="-1">49</FONT>
 रामसुग्रीवयॊर ऐक्यं देव्य एवं समजायत<BR>
&nbsp;&nbsp; हनूमन्तं च मां विद्धि तयॊर दूतम इहागतम<BR>
<FONT COLOR="GREEN" SIZE="-1">50</FONT>
 सवराज्यं पराप्य सुग्रीवः समनीय महाहरीन<BR>
&nbsp;&nbsp; तवदर्थं परेषयाम आस दिशॊ दश महाबलान<BR>
<FONT COLOR="GREEN" SIZE="-1">51</FONT>
 आदिष्टा वानरेन्द्रेण सुग्रीवेण महौजसः<BR>
&nbsp;&nbsp; अद्रिराजप्रतीकाशाः सर्वतः परस्थिता महीम<BR>
<FONT COLOR="GREEN" SIZE="-1">52</FONT>
 अङ्गदॊ नाम लक्ष्मीवान वालिसूनुर महाबलः<BR>
&nbsp;&nbsp; परस्थितः कपिशार्दूलस तरिभागबलसंवृतः<BR>
<FONT COLOR="GREEN" SIZE="-1">53</FONT>
 तेषां नॊ विप्रनष्टानां विन्ध्ये पर्वतसत्तमे<BR>
&nbsp;&nbsp; भृशं शॊकपरीतनाम अहॊरात्रगणा गताः<BR>
<FONT COLOR="GREEN" SIZE="-1">54</FONT>
 ते वयं कार्यनैराश्यात कालस्यातिक्रमेण च<BR>
&nbsp;&nbsp; भयाच च कपिराजस्य पराणांस तयक्तुं वयवस्थिताः<BR>
<FONT COLOR="GREEN" SIZE="-1">55</FONT>
 विचित्य वनदुर्गाणि गिरिप्रस्रवणानि च<BR>
&nbsp;&nbsp; अनासाद्य पदं देव्याः पराणांस तयक्तुं वयवस्थिताः<BR>
<FONT COLOR="GREEN" SIZE="-1">56</FONT>
 भृशं शॊकार्णवे मग्नः पर्यदेवयद अङ्गदः<BR>
&nbsp;&nbsp; तव नाशं च वैदेहि वालिनश च तथा वधम<BR>
&nbsp;&nbsp; परायॊपवेशम अस्माकं मरणं च जटायुषः<BR>
<FONT COLOR="GREEN" SIZE="-1">57</FONT>
 तेषां नः सवामिसंदेशान निराशानां मुमूर्षताम<BR>
&nbsp;&nbsp; कार्यहेतॊर इवायातः शकुनिर वीर्यवान महान<BR>
<FONT COLOR="GREEN" SIZE="-1">58</FONT>
 गृध्रराजस्य सॊदर्यः संपातिर नाम गृध्रराट<BR>
&nbsp;&nbsp; शरुत्वा भरातृवधं कॊपाद इदं वचनम अब्रवीत<BR>
<FONT COLOR="GREEN" SIZE="-1">59</FONT>
 यवीयान केन मे भराता हतः कव च विनाशितः<BR>
&nbsp;&nbsp; एतद आख्यातुम इच्छामि भवद्भिर वानरॊत्तमाः<BR>
<FONT COLOR="GREEN" SIZE="-1">60</FONT>
 अङ्गदॊ ऽकथयत तस्य जनस्थाने महद वधम<BR>
&nbsp;&nbsp; रक्षसा भीमरूपेण तवाम उद्दिश्य यथातथम<BR>
<FONT COLOR="GREEN" SIZE="-1">61</FONT>
 जटायॊस तु वधं शरुत्वा दुह्हितः सॊ ऽरुणात्मजः<BR>
&nbsp;&nbsp; तवाम आह स वरारॊहे वसन्तीं रावणालये<BR>
<FONT COLOR="GREEN" SIZE="-1">62</FONT>
 तस्य तद्वचनं शरुत्वा संपातेः परीतिवर्धनम<BR>
&nbsp;&nbsp; अङ्गदप्रमुखाः सर्वे ततः संप्रस्थिता वयम<BR>
&nbsp;&nbsp; तवद्दर्शनकृतॊत्साहा हृष्टास तुष्टाः पलवंगमाः<BR>
<FONT COLOR="GREEN" SIZE="-1">63</FONT>
 अथाहं हरिसैन्यस्य सागरं दृश्य सीदतः<BR>
&nbsp;&nbsp; वयवधूय भयं तीव्रं यॊजनानां शतं पलुतः<BR>
<FONT COLOR="GREEN" SIZE="-1">64</FONT>
 लङ्का चापि मया रात्रौ परविष्टा राक्षसाकुला<BR>
&nbsp;&nbsp; रावणश च मया दृष्टस तवं च शॊकनिपीडिता<BR>
<FONT COLOR="GREEN" SIZE="-1">65</FONT>
 एतत ते सर्वम आख्यातं यथावृत्तम अनिन्दिते<BR>
&nbsp;&nbsp; अभिभाषस्व मां देवि दूतॊ दाशरथेर अहम<BR>
<FONT COLOR="GREEN" SIZE="-1">66</FONT>
 तवं मां रामकृतॊद्यॊगं तवन्निमित्तम इहागतम<BR>
&nbsp;&nbsp; सुग्रीव सचिवं देवि बुध्यस्व पवनात्मजम<BR>
<FONT COLOR="GREEN" SIZE="-1">67</FONT>
 कुशली तव काकुत्स्थः सर्वशस्त्रभृतां वरः<BR>
&nbsp;&nbsp; गुरॊर आराधने युक्तॊ लक्ष्मणश च सुलक्षणः<BR>
<FONT COLOR="GREEN" SIZE="-1">68</FONT>
 तस्य वीर्यवतॊ देवि भर्तुस तव हिते रतः<BR>
&nbsp;&nbsp; अहम एकस तु संप्राप्तः सुग्रीववचनाद इह<BR>
<FONT COLOR="GREEN" SIZE="-1">69</FONT>
 मयेयम असहायेन चरता कामरूपिणा<BR>
&nbsp;&nbsp; दक्षिणा दिग अनुक्रान्ता तवन्मार्गविचयैषिणा<BR>
<FONT COLOR="GREEN" SIZE="-1">70</FONT>
 दिष्ट्याहं हरिसैन्यानां तवन्नाशम अनुशॊचताम<BR>
&nbsp;&nbsp; अपनेष्यामि संतापं तवाभिगमशंसनात<BR>
<FONT COLOR="GREEN" SIZE="-1">71</FONT>
 दिष्ट्या हि न मम वयर्थं देवि सागरलङ्घनम<BR>
&nbsp;&nbsp; पराप्स्याम्य अहम इदं दिष्ट्या तवद्दर्शनकृतं यशः<BR>
<FONT COLOR="GREEN" SIZE="-1">72</FONT>
 राघवश च महावीर्यः कषिप्रं तवाम अभिपत्स्यते<BR>
&nbsp;&nbsp; समित्रबान्धवं हत्वा रावणं राक्षसाधिपम<BR>
<FONT COLOR="GREEN" SIZE="-1">73</FONT>
 कौरजॊ नाम वैदेहि गिरीणाम उत्तमॊ गिरिः<BR>
&nbsp;&nbsp; ततॊ गच्छति गॊकर्णं पर्वतं केसरी हरिः<BR>
<FONT COLOR="GREEN" SIZE="-1">74</FONT>
 स च देवर्षिभिर दृष्टः पिता मम महाकपिः<BR>
&nbsp;&nbsp; तीर्थे नदीपतेः पुण्ये शम्बसादनम उद्धरत<BR>
<FONT COLOR="GREEN" SIZE="-1">75</FONT>
 तस्याहं हरिणः कषेत्रे जातॊ वातेन मैथिलि<BR>
&nbsp;&nbsp; हनूमान इति विख्यातॊ लॊके सवेनैव कर्मणा<BR>
&nbsp;&nbsp; विश्वासार्थं तु वैदेहि भर्तुर उक्ता मया गुणाः<BR>
<FONT COLOR="GREEN" SIZE="-1">76</FONT>
 एवं विश्वासिता सीता हेतुभिः शॊककर्शिता<BR>
&nbsp;&nbsp; उपपन्नैर अभिज्ञानैर दूतं तम अवगच्छति<BR>
<FONT COLOR="GREEN" SIZE="-1">77</FONT>
 अतुलं च गता हर्षं परहर्षेण तु जानकी<BR>
&nbsp;&nbsp; नेत्राभ्यां वक्रपक्ष्माभ्यां मुमॊचानन्दजं जलम<BR>
<FONT COLOR="GREEN" SIZE="-1">78</FONT>
 चारु तच चाननं तस्यास ताम्रशुक्लायतेक्षणम<BR>
&nbsp;&nbsp; अशॊभत विशालाक्ष्या राहुमुक्त इवॊडुराट<BR>
&nbsp;&nbsp; हनूमन्तं कपिं वयक्तं मन्यते नान्यथेति सा<BR>
<FONT COLOR="GREEN" SIZE="-1">79</FONT>
 अथॊवाच हनूमांस ताम उत्तरं परियदर्शनाम<BR>
<FONT COLOR="GREEN" SIZE="-1">80</FONT>
 हते ऽसुरे संयति शम्बसादने; कपिप्रवीरेण महर्षिचॊदनात<BR>
&nbsp;&nbsp; ततॊ ऽसमि वायुप्रभवॊ हि मैथिलि; परभावतस तत्प्रतिमश च वानरः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5034.htm">Next: Chapter 34</A></CENTER>
</div>
</BODY>
</HTML>
