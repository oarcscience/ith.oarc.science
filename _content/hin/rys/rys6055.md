<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 6 Index](rysi06)  
  [Previous](rys6054)  [Next](rys6056) 

</div>

------------------------------------------------------------------------

Book 6  
Chapter 55

 1 te nivṛttā mahākāyāḥ śrutvāṅgadavacas tadā  
  naiṣṭhikīṃ buddhim āsthāya sarve saṃgrāmakāṅkṣiṇaḥ  
 2 samudīritavīryās te samāropitavikramāḥ  
  paryavasthāpitā vākyair aṅgadena valīmukhāḥ  
 3 prayātāś ca gatā harṣaṃ maraṇe kṛtaniścayāḥ  
  cakruḥ sutumulaṃ yuddhaṃ vānarās tyaktajīvitāḥ  
 4 atha vṛkṣān mahākāyāḥ sānūni sumahānti ca  
  vānarās tūrṇam udyamya kumbhakarṇam abhidravan  
 5 sa kumbhakarṇaḥ saṃkruddho gadām udyamya vīryavān  
  ardayan sumahākāyaḥ samantād vyākṣipad ripūn  
 6 śatāni sapta cāṣṭau ca sahasrāṇi ca vānarāḥ  
  prakīrṇāḥ śerate bhūmau kumbhakarṇena pothitāḥ  
 7 ṣoḍaśāṣṭau ca daśa ca viṃśat triṃśat tathaiva ca  
  parikṣipya ca bāhubhyāṃ khādan viparidhāvati  
  bhakṣayan bhṛśasaṃkruddho garuḍaḥ pannagān iva  
 8 hanūmāñ śailaśṛṅgāṇi vṛkṣāṃś ca vividhān bahūn  
  vavarṣa kumbhakarṇasya śirasy ambaram āsthitaḥ  
 9 tāni parvataśṛṅgāṇi śūlena tu bibheda ha  
  babhañja vṛkṣavarṣaṃ ca kumbhakarṇo mahābalaḥ  
 10 tato harīṇāṃ tad anīkam ugraṃ; dudrāva śūlaṃ niśitaṃ pragṛhya  
   tasthau tato 'syāpatataḥ purastān; mahīdharāgraṃ hanumān pragṛhya  
11 sa kumbhakarṇaṃ kupito jaghāna; vegena śailottamabhīmakāyam  
   sa cukṣubhe tena tadābhibūto; medārdragātro rudhirāvasiktaḥ  
12 sa śūlam āvidhya taḍitprakāśaṃ; giriṃ yathā prajvalitāgraśṛṅgam  
   bāhvantare mārutim ājaghāna; guho 'calaṃ krauñcam ivograśaktyā  
13 sa śūlanirbhinna mahābhujāntaraḥ; pravihvalaḥ śoṇitam udvaman
mukhāt  
   nanāda bhīmaṃ hanumān mahāhave; yugāntameghastanitasvanopamam  
14 tato vineduḥ sahasā prahṛṣṭā; rakṣogaṇās taṃ vyathitaṃ samīkṣya  
   plavaṃgamās tu vyathitā bhayārtāḥ; pradudruvuḥ saṃyati kumbhakarṇāt  
15 nīlaś cikṣepa śailāgraṃ kumbhakarṇāya dhīmate  
   tam āpatantaṃ saṃprekṣya muṣṭinābhijaghāna ha  
16 muṣṭiprahārābhihataṃ tac chailāgraṃ vyaśīryata  
   savisphuliṅgaṃ sajvālaṃ nipapāta mahītale  
17 ṛṣabhaḥ śarabho nīlo gavākṣo gandhamādanaḥ  
   pañcavānaraśārdūlāḥ kumbhakarṇam upādravan  
18 śailair vṛkṣais talaiḥ pādair muṣṭibhiś ca mahābalāḥ  
   kumbhakarṇaṃ mahākāyaṃ sarvato 'bhinijaghnire  
19 sparśān iva prahārāṃs tān vedayāno na vivyathe  
   ṛṣabhaṃ tu mahāvegaṃ bāhubhyāṃ pariṣasvaje  
20 kumbhakarṇabhujābhyāṃ tu pīḍito vānararṣabhaḥ  
   nipapātarṣabho bhīmaḥ pramukhāgataśoṇitaḥ  
21 muṣṭinā śarabhaṃ hatvā jānunā nīlam āhave  
   ājaghāna gavākṣaṃ ca talenendraripus tadā  
22 dattapraharavyathitā mumuhuḥ śoṇitokṣitāḥ  
   nipetus te tu medinyāṃ nikṛttā iva kiṃśukāḥ  
23 teṣu vānaramukhyeṣu patiteṣu mahātmasu  
   vānarāṇāṃ sahasrāṇi kumbhakarṇaṃ pradudruvuḥ  
24 taṃ śailam iva śailābhāḥ sarve tu plavagarṣabhāḥ  
   samāruhya samutpatya dadaṃśuś ca mahābalāḥ  
25 taṃ nakhair daśanaiś cāpi muṣṭibhir jānubhis tathā  
   kumbhakarṇaṃ mahākāyaṃ te jaghnuḥ plavagarṣabhāḥ  
26 sa vānarasahasrais tair ācitaḥ parvatopamaḥ  
   rarāja rākṣasavyāghro girir ātmaruhair iva  
27 bāhubhyāṃ vānarān sarvān pragṛhya sa mahābalaḥ  
   bhakṣayām āsa saṃkruddho garuḍaḥ pannagān iva  
28 prakṣiptāḥ kumbhakarṇena vaktre pātālasaṃnibhe  
   nāsā puṭābhyāṃ nirjagmuḥ karṇābhyāṃ caiva vānarāḥ  
29 bhakṣayan bhṛśasaṃkruddho harīn parvatasaṃnibhaḥ  
   babhañja vānarān sarvān saṃkruddho rākṣasottamaḥ  
30 māṃsaśoṇitasaṃkledāṃ bhūmiṃ kurvan sa rākṣasaḥ  
   cacāra harisainyeṣu kālāgnir iva mūrchitaḥ  
31 vajrahasto yathā śakraḥ pāśahasta ivāntakaḥ  
   śūlahasto babhau tasmin kumbhakarṇo mahābalaḥ  
32 yathā śuṣkāṇy araṇyāni grīṣme dahati pāvakaḥ  
   tathā vānarasainyāni kumbhakarṇo vinirdahat  
33 tatas te vadhyamānās tu hatayūthā vināyakāḥ  
   vānarā bhayasaṃvignā vinedur visvaraṃ bhṛśam  
34 anekaśo vadhyamānāḥ kumbhakarṇena vānarāḥ  
   rāghavaṃ śaraṇaṃ jagmur vyathitāḥ khinnacetasaḥ  
35 tam āpatantaṃ saṃprekṣya kumbhakarṇaṃ mahābalam  
   utpapāta tadā vīraḥ sugrīvo vānarādhipaḥ  
36 sa parvatāgram utkṣipya samāvidhya mahākapiḥ  
   abhidudrāva vegena kumbhakarṇaṃ mahābalam  
37 tam āpatantaṃ saṃprekṣya kumbhakarṇaḥ plavaṃgamam  
   tasthau vivṛtasarvāṅgo vānarendrasya saṃmukhaḥ  
38 kapiśoṇitadigdhāṅgaṃ bhakṣayantaṃ mahākapīn  
   kumbhakarṇaṃ sthitaṃ dṛṣṭvā sugrīvo vākyam abravīt  
39 pātitāś ca tvayā vīrāḥ kṛtaṃ karma suduṣkaram  
   bhakṣitāni ca sainyāni prāptaṃ te paramaṃ yaśaḥ  
40 tyaja tad vānarānīkaṃ prākṛtaiḥ kiṃ kariṣyasi  
   sahasvaikaṃ nipātaṃ me parvatasyāsya rākṣasa  
41 tad vākyaṃ harirājasya sattvadhairyasamanvitam  
   śrutvā rākṣasaśārdūlaḥ kumbhakarṇo 'bravīd vacaḥ  
42 prajāpates tu pautras tvaṃ tathaivarkṣarajaḥsutaḥ  
   śrutapauruṣasaṃpannas tasmād garjasi vānara  
43 sa kumbhakarṇasya vaco niśamya; vyāvidhya śailaṃ sahasā mumoca  
   tenājaghānorasi kumbhakarṇaṃ; śailena vajrāśanisaṃnibhena  
44 tac chailaśṛṅgaṃ sahasā vikīrṇaṃ; bhujāntare tasya tadā viśāle  
   tato viṣeduḥ sahasā plavaṃgamā; rakṣogaṇāś cāpi mudā vineduḥ  
45 sa śailaśṛṅgābhihataś cukopa; nanāda kopāc ca vivṛtya vaktram  
   vyāvidhya śūlaṃ ca taḍitprakāśaṃ; cikṣepa haryṛkṣapater vadhāya  
46 tat kumbhakarṇasya bhujapraviddhaṃ; śūlaṃ śitaṃ kāñcanadāmajuṣṭam  
   kṣipraṃ samutpatya nigṛhya dorbhyāṃ; babhañja vegena suto 'nilasya  
47 kṛtaṃ bhārasahasrasya śūlaṃ kālāyasaṃ mahat  
   babhañja janaum āropya prahṛṣṭaḥ plavagarṣabhaḥ  
48 sa tat tadā bhagnam avekṣya śūlaṃ; cukopa rakṣo'dhipatir mahātmā  
   utpāṭya laṅkāmalayāt sa śṛṅgaṃ; jaghāna sugrīvam upetya tena  
49 sa śailaśṛṅgābhihato visaṃjñaḥ; papāta bhūmau yudhi vānarendraḥ  
   taṃ prekṣya bhūmau patitaṃ visaṃjñaṃ; neduḥ prahṛṣṭā yudhi
yātudhānāḥ  
50 tam abhyupetyādbhutaghoravīryaṃ; sa kumbhakarṇo yudhi vānarendram  
   jahāra sugrīvam abhipragṛhya; yathānilo megham atipracaṇḍaḥ  
51 sa taṃ mahāmeghanikāśarūpam; utpāṭya gacchan yudhi kumbhakarṇaḥ  
   rarāja merupratimānarūpo; merur yathātyucchritaghoraśṛṅgaḥ  
52 tataḥ samutpāṭya jagāma vīraḥ; saṃstūyamāno yudhi rākṣasendraiḥ  
   śṛṇvan ninādaṃ tridaśālayānāṃ; plavaṃgarājagrahavismitānām  
53 tatas tam ādāya tadā sa mene; harīndram indropamam indravīryaḥ  
   asmin hṛte sarvam idaṃ hṛtaṃ syāt; sarāghavaṃ sainyam itīndraśatruḥ  
54 vidrutāṃ vāhinīṃ dṛṣṭvā vānarāṇāṃ tatas tataḥ  
   kumbhakarṇena sugrīvaṃ gṛhītaṃ cāpi vānaram  
55 hanūmāṃś cintayām āsa matimān mārutātmajaḥ  
   evaṃ gṛhīte sugrīve kiṃ kartavyaṃ mayā bhavet  
56 yad vai nyāyyaṃ mayā kartuṃ tat kariṣyāmi sarvathā  
   bhūtvā parvatasaṃkāśo nāśayiṣyāmi rākṣasaṃ  
57 mayā hate saṃyati kumbhakarṇe; mahābale muṣṭiviśīrṇadehe  
   vimocite vānarapārthive ca; bhavantu hṛṣṭāḥ pravagāḥ samagrāḥ  
58 atha vā svayam apy eṣa mokṣaṃ prāpsyati pārthivaḥ  
   gṛhīto 'yaṃ yadi bhavet tridaśaiḥ sāsuroragaiḥ  
59 manye na tāvad ātmānaṃ budhyate vānarādhipaḥ  
   śailaprahārābhihataḥ kumbhakarṇena saṃyuge  
60 ayaṃ muhūrtāt sugrīvo labdhasaṃjño mahāhave  
   ātmano vānarāṇāṃ ca yat pathyaṃ tat kariṣyati  
61 mayā tu mokṣitasyāsya sugrīvasya mahātmanaḥ  
   aprītaś ca bhavet kaṣṭā kīrtināśaś ca śāśvataḥ  
62 tasmān muhūrtaṃ kāṅkṣiṣye vikramaṃ pārthivasya naḥ  
   bhinnaṃ ca vānarānīkaṃ tāvad āśvāsayāmy aham  
63 ity evaṃ cintayitvā tu hanūmān mārutātmajaḥ  
   bhūyaḥ saṃstambhayām āsa vānarāṇāṃ mahācamūm  
64 sa kumbhakarṇo 'tha viveśa laṅkāṃ; sphurantam ādāya mahāhariṃ tam  
   vimānacaryāgṛhagopurasthaiḥ; puṣpāgryavarṣair avakīryamāṇaḥ  
65 tataḥ sa saṃjñām upalabhya kṛcchrād; balīyasas tasya
bhujāntarasthaḥ  
   avekṣamāṇaḥ purarājamārgaṃ; vicintayām āsa muhur mahātmā  
66 evaṃ gṛhītena kathaṃ nu nāma; śakyaṃ mayā saṃprati kartum adya  
   tathā kariṣyāmi yathā harīṇāṃ; bhaviṣyatīṣṭaṃ ca hitaṃ ca kāryam  
67 tataḥ karāgraiḥ sahasā sametya; rājā harīṇām amarendraśatroḥ  
   nakhaiś ca karṇau daśanaiś ca nāsāṃ; dadaṃśa pārśveṣu ca
kumbhakarṇam  
68 sa kumbhakarṇau hṛtakarṇanāso; vidāritas tena vimarditaś ca  
   roṣābhibhūtaḥ kṣatajārdragātraḥ; sugrīvam āvidhya pipeṣa bhūmau  
69 sa bhūtale bhīmabalābhipiṣṭaḥ; surāribhis tair abhihanyamānaḥ  
   jagāma khaṃ vegavad abhyupetya; punaś ca rāmeṇa samājagāma  
70 karṇanāsā vihīnasya kumbhakarṇo mahābalaḥ  
   rarāja śoṇitotsikto giriḥ prasravaṇair iva  
71 tataḥ sa puryāḥ sahasā mahātmā; niṣkramya tad vānarasainyam ugram  
   babhakṣa rakṣo yudhi kumbhakarṇaḥ; prajā yugāntāgnir iva pradīptaḥ  
72 bubhukṣitaḥ śoṇitamāṃsagṛdhnuḥ; praviśya tad vānarasainyam ugram  
   cakhāda rakṣāṃsi harīn piśācān; ṛkṣāṃś ca mohād yudhi kumbhakarṇaḥ  
73 ekaṃ dvau trīn bahūn kruddho vānarān saha rākṣasaiḥ  
   samādāyaikahastena pracikṣepa tvaran mukhe  
74 saṃprasravaṃs tadā medaḥ śoṇitaṃ ca mahābalaḥ  
   vadhyamāno nagendrāgrair bhakṣayām āsa vānarān  
   te bhakṣyamāṇā harayo rāmaṃ jagmus tadā gatim  
75 tasmin kāle sumitrāyāḥ putraḥ parabalārdanaḥ  
   cakāra lakṣmaṇaḥ kruddho yuddhaṃ parapuraṃjayaḥ  
76 sa kumbhakarṇasya śarāñ śarīre sapta vīryavān  
   nicakhānādade cānyān visasarja ca lakṣmaṇaḥ  
77 atikramya ca saumitriṃ kumbhakarṇo mahābalaḥ  
   rāmam evābhidudrāva dārayann iva medinīm  
78 atha dāśarathī rāmo raudram astraṃ prayojayan  
   kumbhakarṇasya hṛdaye sasarja niśitāñ śarān  
79 tasya rāmeṇa viddhasya sahasābhipradhāvataḥ  
   aṅgāramiśrāḥ kruddhasya mukhān niścerur arciṣaḥ  
80 tasyorasi nimagnāś ca śarā barhiṇavāsasaḥ  
   hastāc cāsya paribhraṣṭā papātorvyāṃ mahāgadā  
81 sa nirāyudham ātmānaṃ yadā mene mahābalaḥ  
   muṣṭibhyāṃ cāraṇābhyāṃ ca cakāra kadanaṃ mahat  
82 sa bāṇair atividdhāṅgaḥ kṣatajena samukṣitaḥ  
   rudhiraṃ parisusrāva giriḥ prasravaṇān iva  
83 sa tīvreṇa ca kopena rudhireṇa ca mūrchitaḥ  
   vānarān rākṣasān ṛkṣān khādan viparidhāvati  
84 tasmin kāle sa dharmātmā lakṣmaṇo rāmam abravīt  
   kumbhakarṇavadhe yukto yogān parimṛśan bahūn  
85 naivāyaṃ vānarān rājan na vijānāti rākṣasān  
   mattaḥ śoṇitagandhena svān parāṃś caiva khādati  
86 sādhv enam adhirohantu sarvato vānararṣabhāḥ  
   yūthapāś ca yathāmukhyās tiṣṭhantv asya samantataḥ  
87 apy ayaṃ durmatiḥ kāle gurubhāraprapīḍitaḥ  
   prapatan rākṣaso bhūmau nānyān hanyāt plavaṃgamān  
88 tasya tadvacanaṃ śrutvā rājaputrasya dhīmataḥ  
   te samāruruhur hṛṣṭāḥ kumbhakarṇaṃ plavaṃgamāḥ  
89 kumbhakarṇas tu saṃkruddhaḥ samārūḍhaḥ plavaṃgamaiḥ  
   vyadhūnayat tān vegena duṣṭahastīva hastipān  
90 tān dṛṣṭvā nirdhūtān rāmo ruṣṭo 'yam iti rākṣasaḥ  
   samutpapāta vegena dhanur uttamam ādade  
91 sa cāpam ādāya bhujaṃgakalpaṃ; dṛḍhajyam ugraṃ tapanīyacitram  
   harīn samāśvāsya samutpapāta; rāmo nibaddhottamatūṇabāṇaḥ  
92 sa vānaragaṇais tais tu vṛtaḥ paramadurjayaḥ  
   lakṣmaṇānucaro rāmaḥ saṃpratasthe mahābalaḥ  
93 sa dadarśa mahātmānaṃ kirīṭinam ariṃdamam  
   śoṇitāplutasarvāṅgaṃ kumbhakarṇaṃ mahābalam  
94 sarvān samabhidhāvantaṃ yathāruṣṭaṃ diśā gajam  
   mārgamāṇaṃ harīn kruddhaṃ rākṣasaiḥ parivāritam  
95 vindhyamandarasaṃkāśaṃ kāñcanāṅgadabhūṣaṇam  
   sravantaṃ rudhiraṃ vaktrād varṣamegham ivotthitam  
96 jihvayā parilihyantaṃ śoṇitaṃ śoṇitokṣitam  
   mṛdnantaṃ vānarānīkaṃ kālāntakayamopamam  
97 taṃ dṛṣṭvā rākṣasaśreṣṭhaṃ pradīptānalavarcasaṃ  
   visphārayām āsa tadā kārmukaṃ puruṣarṣabhaḥ  
98 sa tasya cāpanirghoṣāt kupito nairṛtarṣabhaḥ  
   amṛṣyamāṇas taṃ ghoṣam abhidudrāva rāghavam  
99 tatas tu vātoddhatameghakalpaṃ; bhujaṃgarājottamabhogabāhum  
   tam āpatantaṃ dharaṇīdharābham; uvāca rāmo yudhi kumbhakarṇam  
100 āgaccha rakṣo'dhipamā viṣādam; avasthito 'haṃ pragṛhītacāpaḥ  
   avehi māṃ śakrasapatna rāmam; ayaṃ muhūrtād bhavitā vicetāḥ  
101 rāmo 'yam iti vijñāya jahāsa vikṛtasvanam  
   pātayann iva sarveṣāṃ hṛdayāni vanaukasām  
102 prahasya vikṛtaṃ bhīmaṃ sa meghasvanitopamam  
   kumbhakarṇo mahātejā rāghavaṃ vākyam abravīt  
103 nāhaṃ virādho vijñeyo na kabandhaḥ kharo na ca  
   na vālī na ca mārīcaḥ kumbhakarṇo 'ham āgataḥ  
104 paśya me mudgaraṃ ghoraṃ sarvakālāyasaṃ mahat  
   anena nirjitā devā dānavāś ca mayā purā  
105 vikarṇanāsa iti māṃ nāvajñātuṃ tvam arhasi  
   svalpāpi hi na me pīḍā karṇanāsāvināśanāt  
106 darśayekṣvākuśārdūla vīryaṃ gātreṣu me laghu  
   tatas tvāṃ bhakṣayiṣyāmi dṛṣṭapauruṣavikramam  
107 sa kumbhakarṇasya vaco niśamya; rāmaḥ supuṅkhān visasarja bāṇān  
   tair āhato vajrasamapravegair; na cukṣubhe na vyathate surāriḥ  
108 yaiḥ sāyakaiḥ sālavarā nikṛttā; vālī hato vānarapuṃgavaś ca  
   te kumbhakarṇasya tadā śarīraṃ; vajropamā na vyathayāṃ pracakruḥ  
109 sa vāridhārā iva sāyakāṃs tān; pibañ śarīreṇa mahendraśatruḥ  
   jaghāna rāmasya śarapravegaṃ; vyāvidhya taṃ mudgaram ugravegam  
110 tatas tu rakṣaḥ kṣatajānuliptaṃ; vitrāsanaṃ devamahācamūnām  
   vyāvidhya taṃ mudgaram ugravegaṃ; vidrāvayām āsa camūṃ harīṇām  
111 vāyavyam ādāya tato varāstraṃ; rāmaḥ pracikṣepa niśācarāya  
   samudgaraṃ tena jahāra bāhuṃ; sa kṛttabāhus tumulaṃ nanāda  
112 sa tasya bāhur giriśṛṅgakalpaḥ; samudgaro rāghavabāṇakṛttaḥ  
   papāta tasmin harirājasainye; jaghāna tāṃ vānaravāhinīṃ ca  
113 te vānarā bhagnahatāvaśeṣāḥ; paryantam āśritya tadā viṣaṇṇāḥ  
   pravepitāṅgā dadṛśuḥ sughoraṃ; narendrarakṣo'dhipasaṃnipātam  
114 sa kumbhakarṇo 'stranikṛttabāhur; mahān nikṛttāgra ivācalendraḥ  
   utpāṭayām āsa kareṇa vṛkṣaṃ; tato 'bhidudrāva raṇe narendram  
115 taṃ tasya bāhuṃ saha sālavṛkṣaṃ; samudyataṃ pannagabhogakalpam  
   aindrāstrayuktena jahāra rāmo; bāṇena jāmbūnadacitritena  
116 sa kumbhakarṇasya bhujo nikṛttaḥ; papāta bhūmau girisaṃnikāśaḥ  
   viveṣṭamāno nijaghāna vṛkṣāñ; śailāñ śilāvānararākṣasāṃś ca  
117 taṃ chinnabāhuṃ samavekṣya rāmaḥ; samāpatantaṃ sahasā nadantam  
   dvāv ardhacandrau niśitau pragṛhya; ciccheda pādau yudhi rākṣasasya  
118 nikṛttabāhur vinikṛttapādo; vidārya vaktraṃ vaḍavāmukhābham  
   dudrāva rāmaṃ sahasābhigarjan; rāhur yathā candram ivāntarikṣe  
119 apūrayat tasya mukhaṃ śitāgrai; rāmaḥ śarair hemapinaddhapuṅkhaiḥ  
   sa pūrṇavaktro na śaśāka vaktuṃ; cukūja kṛcchreṇa mumoha cāpi  
120 athādade sūryamarīcikalpaṃ; sa brahmadaṇḍāntakakālakalpam  
   ariṣṭam aindraṃ niśitaṃ supuṅkhaṃ; rāmaḥ śaraṃ mārutatulyavegam  
121 taṃ vajrajāmbūnadacārupuṅkhaṃ; pradīptasūryajvalanaprakāśam  
   mahendravajrāśanitulyavegaṃ; rāmaḥ pracikṣepa niśācarāya  
122 sa sāyako rāghavabāhucodito; diśaḥ svabhāsā daśa saṃprakāśayan  
   vidhūmavaiśvānaradīptadarśano; jagāma śakrāśanitulyavikramaḥ  
123 sa tan mahāparvatakūṭasaṃnibhaṃ; vivṛttadaṃṣṭraṃ calacārukuṇḍalam  
   cakarta rakṣo'dhipateḥ śiras tadā; yathaiva vṛtrasya purā
puraṃdaraḥ  
124 tad rāmabāṇābhihataṃ papāta; rakṣaḥśiraḥ parvatasaṃnikāśam  
   babhañja caryāgṛhagopurāṇi; prākāram uccaṃ tam apātayac ca  
125 tac cātikāyaṃ himavatprakāśaṃ; rakṣas tadā toyanidhau papāta  
   grāhān mahāmīnacayān bhujaṃgamān; mamarda bhūmiṃ ca tathā viveśa  
126 tasmir hate brāhmaṇadevaśatrau; mahābale saṃyati kumbhakarṇe  
   cacāla bhūr bhūmidharāś ca sarve; harṣāc ca devās tumulaṃ praṇeduḥ  
127 tatas tu devarṣimaharṣipannagāḥ; surāś ca bhūtāni suparṇaguhyakāḥ  
   sayakṣagandharvagaṇā nabhogatāḥ; praharṣitā rāma parākrameṇa  
128 praharṣam īyur bahavas tu vānarāḥ; prabuddhapadmapratimair
ivānanaiḥ  
   apūjayan rāghavam iṣṭabhāginaṃ; hate ripau bhīmabale durāsade  
129 sa kumbhakarṇaṃ surasainyamardanaṃ; mahatsu yuddheṣv
aparājitaśramam  
   nananda hatvā bharatāgrajo raṇe; mahāsuraṃ vṛtram ivāmarādhipaḥ  

 1 ते निवृत्ता महाकायाः शरुत्वाङ्गदवचस तदा  
  नैष्ठिकीं बुद्धिम आस्थाय सर्वे संग्रामकाङ्क्षिणः  
 2 समुदीरितवीर्यास ते समारॊपितविक्रमाः  
  पर्यवस्थापिता वाक्यैर अङ्गदेन वलीमुखाः  
 3 परयाताश च गता हर्षं मरणे कृतनिश्चयाः  
  चक्रुः सुतुमुलं युद्धं वानरास तयक्तजीविताः  
 4 अथ वृक्षान महाकायाः सानूनि सुमहान्ति च  
  वानरास तूर्णम उद्यम्य कुम्भकर्णम अभिद्रवन  
 5 स कुम्भकर्णः संक्रुद्धॊ गदाम उद्यम्य वीर्यवान  
  अर्दयन सुमहाकायः समन्ताद वयाक्षिपद रिपून  
 6 शतानि सप्त चाष्टौ च सहस्राणि च वानराः  
  परकीर्णाः शेरते भूमौ कुम्भकर्णेन पॊथिताः  
 7 षॊडशाष्टौ च दश च विंशत तरिंशत तथैव च  
  परिक्षिप्य च बाहुभ्यां खादन विपरिधावति  
  भक्षयन भृशसंक्रुद्धॊ गरुडः पन्नगान इव  
 8 हनूमाञ शैलशृङ्गाणि वृक्षांश च विविधान बहून  
  ववर्ष कुम्भकर्णस्य शिरस्य अम्बरम आस्थितः  
 9 तानि पर्वतशृङ्गाणि शूलेन तु बिभेद ह  
  बभञ्ज वृक्षवर्षं च कुम्भकर्णॊ महाबलः  
 10 ततॊ हरीणां तद अनीकम उग्रं; दुद्राव शूलं निशितं परगृह्य  
   तस्थौ ततॊ ऽसयापततः पुरस्तान; महीधराग्रं हनुमान परगृह्य  
11 स कुम्भकर्णं कुपितॊ जघान; वेगेन शैलॊत्तमभीमकायम  
   स चुक्षुभे तेन तदाभिबूतॊ; मेदार्द्रगात्रॊ रुधिरावसिक्तः  
12 स शूलम आविध्य तडित्प्रकाशं; गिरिं यथा परज्वलिताग्रशृङ्गम  
   बाह्वन्तरे मारुतिम आजघान; गुहॊ ऽचलं करौञ्चम इवॊग्रशक्त्या  
13 स शूलनिर्भिन्न महाभुजान्तरः; परविह्वलः शॊणितम उद्वमन मुखात  
   ननाद भीमं हनुमान महाहवे; युगान्तमेघस्तनितस्वनॊपमम  
14 ततॊ विनेदुः सहसा परहृष्टा; रक्षॊगणास तं वयथितं समीक्ष्य  
   पलवंगमास तु वयथिता भयार्ताः; परदुद्रुवुः संयति कुम्भकर्णात  
15 नीलश चिक्षेप शैलाग्रं कुम्भकर्णाय धीमते  
   तम आपतन्तं संप्रेक्ष्य मुष्टिनाभिजघान ह  
16 मुष्टिप्रहाराभिहतं तच छैलाग्रं वयशीर्यत  
   सविस्फुलिङ्गं सज्वालं निपपात महीतले  
17 ऋषभः शरभॊ नीलॊ गवाक्षॊ गन्धमादनः  
   पञ्चवानरशार्दूलाः कुम्भकर्णम उपाद्रवन  
18 शैलैर वृक्षैस तलैः पादैर मुष्टिभिश च महाबलाः  
   कुम्भकर्णं महाकायं सर्वतॊ ऽभिनिजघ्निरे  
19 सपर्शान इव परहारांस तान वेदयानॊ न विव्यथे  
   ऋषभं तु महावेगं बाहुभ्यां परिषस्वजे  
20 कुम्भकर्णभुजाभ्यां तु पीडितॊ वानरर्षभः  
   निपपातर्षभॊ भीमः परमुखागतशॊणितः  
21 मुष्टिना शरभं हत्वा जानुना नीलम आहवे  
   आजघान गवाक्षं च तलेनेन्द्ररिपुस तदा  
22 दत्तप्रहरव्यथिता मुमुहुः शॊणितॊक्षिताः  
   निपेतुस ते तु मेदिन्यां निकृत्ता इव किंशुकाः  
23 तेषु वानरमुख्येषु पतितेषु महात्मसु  
   वानराणां सहस्राणि कुम्भकर्णं परदुद्रुवुः  
24 तं शैलम इव शैलाभाः सर्वे तु पलवगर्षभाः  
   समारुह्य समुत्पत्य ददंशुश च महाबलाः  
25 तं नखैर दशनैश चापि मुष्टिभिर जानुभिस तथा  
   कुम्भकर्णं महाकायं ते जघ्नुः पलवगर्षभाः  
26 स वानरसहस्रैस तैर आचितः पर्वतॊपमः  
   रराज राक्षसव्याघ्रॊ गिरिर आत्मरुहैर इव  
27 बाहुभ्यां वानरान सर्वान परगृह्य स महाबलः  
   भक्षयाम आस संक्रुद्धॊ गरुडः पन्नगान इव  
28 परक्षिप्ताः कुम्भकर्णेन वक्त्रे पातालसंनिभे  
   नासा पुटाभ्यां निर्जग्मुः कर्णाभ्यां चैव वानराः  
29 भक्षयन भृशसंक्रुद्धॊ हरीन पर्वतसंनिभः  
   बभञ्ज वानरान सर्वान संक्रुद्धॊ राक्षसॊत्तमः  
30 मांसशॊणितसंक्लेदां भूमिं कुर्वन स राक्षसः  
   चचार हरिसैन्येषु कालाग्निर इव मूर्छितः  
31 वज्रहस्तॊ यथा शक्रः पाशहस्त इवान्तकः  
   शूलहस्तॊ बभौ तस्मिन कुम्भकर्णॊ महाबलः  
32 यथा शुष्काण्य अरण्यानि गरीष्मे दहति पावकः  
   तथा वानरसैन्यानि कुम्भकर्णॊ विनिर्दहत  
33 ततस ते वध्यमानास तु हतयूथा विनायकाः  
   वानरा भयसंविग्ना विनेदुर विस्वरं भृशम  
34 अनेकशॊ वध्यमानाः कुम्भकर्णेन वानराः  
   राघवं शरणं जग्मुर वयथिताः खिन्नचेतसः  
35 तम आपतन्तं संप्रेक्ष्य कुम्भकर्णं महाबलम  
   उत्पपात तदा वीरः सुग्रीवॊ वानराधिपः  
36 स पर्वताग्रम उत्क्षिप्य समाविध्य महाकपिः  
   अभिदुद्राव वेगेन कुम्भकर्णं महाबलम  
37 तम आपतन्तं संप्रेक्ष्य कुम्भकर्णः पलवंगमम  
   तस्थौ विवृतसर्वाङ्गॊ वानरेन्द्रस्य संमुखः  
38 कपिशॊणितदिग्धाङ्गं भक्षयन्तं महाकपीन  
   कुम्भकर्णं सथितं दृष्ट्वा सुग्रीवॊ वाक्यम अब्रवीत  
39 पातिताश च तवया वीराः कृतं कर्म सुदुष्करम  
   भक्षितानि च सैन्यानि पराप्तं ते परमं यशः  
40 तयज तद वानरानीकं पराकृतैः किं करिष्यसि  
   सहस्वैकं निपातं मे पर्वतस्यास्य राक्षस  
41 तद वाक्यं हरिराजस्य सत्त्वधैर्यसमन्वितम  
   शरुत्वा राक्षसशार्दूलः कुम्भकर्णॊ ऽबरवीद वचः  
42 परजापतेस तु पौत्रस तवं तथैवर्क्षरजःसुतः  
   शरुतपौरुषसंपन्नस तस्माद गर्जसि वानर  
43 स कुम्भकर्णस्य वचॊ निशम्य; वयाविध्य शैलं सहसा मुमॊच  
   तेनाजघानॊरसि कुम्भकर्णं; शैलेन वज्राशनिसंनिभेन  
44 तच छैलशृङ्गं सहसा विकीर्णं; भुजान्तरे तस्य तदा विशाले  
   ततॊ विषेदुः सहसा पलवंगमा; रक्षॊगणाश चापि मुदा विनेदुः  
45 स शैलशृङ्गाभिहतश चुकॊप; ननाद कॊपाच च विवृत्य वक्त्रम  
   वयाविध्य शूलं च तडित्प्रकाशं; चिक्षेप हर्यृक्षपतेर वधाय  
46 तत कुम्भकर्णस्य भुजप्रविद्धं; शूलं शितं काञ्चनदामजुष्टम  
   कषिप्रं समुत्पत्य निगृह्य दॊर्भ्यां; बभञ्ज वेगेन सुतॊ ऽनिलस्य  
47 कृतं भारसहस्रस्य शूलं कालायसं महत  
   बभञ्ज जनौम आरॊप्य परहृष्टः पलवगर्षभः  
48 स तत तदा भग्नम अवेक्ष्य शूलं; चुकॊप रक्षॊऽधिपतिर महात्मा  
   उत्पाट्य लङ्कामलयात स शृङ्गं; जघान सुग्रीवम उपेत्य तेन  
49 स शैलशृङ्गाभिहतॊ विसंज्ञः; पपात भूमौ युधि वानरेन्द्रः  
   तं परेक्ष्य भूमौ पतितं विसंज्ञं; नेदुः परहृष्टा युधि यातुधानाः  
50 तम अभ्युपेत्याद्भुतघॊरवीर्यं; स कुम्भकर्णॊ युधि वानरेन्द्रम  
   जहार सुग्रीवम अभिप्रगृह्य; यथानिलॊ मेघम अतिप्रचण्डः  
51 स तं महामेघनिकाशरूपम; उत्पाट्य गच्छन युधि कुम्भकर्णः  
   रराज मेरुप्रतिमानरूपॊ; मेरुर यथात्युच्छ्रितघॊरशृङ्गः  
52 ततः समुत्पाट्य जगाम वीरः; संस्तूयमानॊ युधि राक्षसेन्द्रैः  
   शृण्वन निनादं तरिदशालयानां; पलवंगराजग्रहविस्मितानाम  
53 ततस तम आदाय तदा स मेने; हरीन्द्रम इन्द्रॊपमम इन्द्रवीर्यः  
   अस्मिन हृते सर्वम इदं हृतं सयात; सराघवं सैन्यम इतीन्द्रशत्रुः  
54 विद्रुतां वाहिनीं दृष्ट्वा वानराणां ततस ततः  
   कुम्भकर्णेन सुग्रीवं गृहीतं चापि वानरम  
55 हनूमांश चिन्तयाम आस मतिमान मारुतात्मजः  
   एवं गृहीते सुग्रीवे किं कर्तव्यं मया भवेत  
56 यद वै नयाय्यं मया कर्तुं तत करिष्यामि सर्वथा  
   भूत्वा पर्वतसंकाशॊ नाशयिष्यामि राक्षसं  
57 मया हते संयति कुम्भकर्णे; महाबले मुष्टिविशीर्णदेहे  
   विमॊचिते वानरपार्थिवे च; भवन्तु हृष्टाः परवगाः समग्राः  
58 अथ वा सवयम अप्य एष मॊक्षं पराप्स्यति पार्थिवः  
   गृहीतॊ ऽयं यदि भवेत तरिदशैः सासुरॊरगैः  
59 मन्ये न तावद आत्मानं बुध्यते वानराधिपः  
   शैलप्रहाराभिहतः कुम्भकर्णेन संयुगे  
60 अयं मुहूर्तात सुग्रीवॊ लब्धसंज्ञॊ महाहवे  
   आत्मनॊ वानराणां च यत पथ्यं तत करिष्यति  
61 मया तु मॊक्षितस्यास्य सुग्रीवस्य महात्मनः  
   अप्रीतश च भवेत कष्टा कीर्तिनाशश च शाश्वतः  
62 तस्मान मुहूर्तं काङ्क्षिष्ये विक्रमं पार्थिवस्य नः  
   भिन्नं च वानरानीकं तावद आश्वासयाम्य अहम  
63 इत्य एवं चिन्तयित्वा तु हनूमान मारुतात्मजः  
   भूयः संस्तम्भयाम आस वानराणां महाचमूम  
64 स कुम्भकर्णॊ ऽथ विवेश लङ्कां; सफुरन्तम आदाय महाहरिं तम  
   विमानचर्यागृहगॊपुरस्थैः; पुष्पाग्र्यवर्षैर अवकीर्यमाणः  
65 ततः स संज्ञाम उपलभ्य कृच्छ्राद; बलीयसस तस्य भुजान्तरस्थः  
   अवेक्षमाणः पुरराजमार्गं; विचिन्तयाम आस मुहुर महात्मा  
66 एवं गृहीतेन कथं नु नाम; शक्यं मया संप्रति कर्तुम अद्य  
   तथा करिष्यामि यथा हरीणां; भविष्यतीष्टं च हितं च कार्यम  
67 ततः कराग्रैः सहसा समेत्य; राजा हरीणाम अमरेन्द्रशत्रॊः  
   नखैश च कर्णौ दशनैश च नासां; ददंश पार्श्वेषु च कुम्भकर्णम  
68 स कुम्भकर्णौ हृतकर्णनासॊ; विदारितस तेन विमर्दितश च  
   रॊषाभिभूतः कषतजार्द्रगात्रः; सुग्रीवम आविध्य पिपेष भूमौ  
69 स भूतले भीमबलाभिपिष्टः; सुरारिभिस तैर अभिहन्यमानः  
   जगाम खं वेगवद अभ्युपेत्य; पुनश च रामेण समाजगाम  
70 कर्णनासा विहीनस्य कुम्भकर्णॊ महाबलः  
   रराज शॊणितॊत्सिक्तॊ गिरिः परस्रवणैर इव  
71 ततः स पुर्याः सहसा महात्मा; निष्क्रम्य तद वानरसैन्यम उग्रम  
   बभक्ष रक्षॊ युधि कुम्भकर्णः; परजा युगान्ताग्निर इव परदीप्तः  
72 बुभुक्षितः शॊणितमांसगृध्नुः; परविश्य तद वानरसैन्यम उग्रम  
   चखाद रक्षांसि हरीन पिशाचान; ऋक्षांश च मॊहाद युधि कुम्भकर्णः  
73 एकं दवौ तरीन बहून करुद्धॊ वानरान सह राक्षसैः  
   समादायैकहस्तेन परचिक्षेप तवरन मुखे  
74 संप्रस्रवंस तदा मेदः शॊणितं च महाबलः  
   वध्यमानॊ नगेन्द्राग्रैर भक्षयाम आस वानरान  
   ते भक्ष्यमाणा हरयॊ रामं जग्मुस तदा गतिम  
75 तस्मिन काले सुमित्रायाः पुत्रः परबलार्दनः  
   चकार लक्ष्मणः करुद्धॊ युद्धं परपुरंजयः  
76 स कुम्भकर्णस्य शराञ शरीरे सप्त वीर्यवान  
   निचखानाददे चान्यान विससर्ज च लक्ष्मणः  
77 अतिक्रम्य च सौमित्रिं कुम्भकर्णॊ महाबलः  
   रामम एवाभिदुद्राव दारयन्न इव मेदिनीम  
78 अथ दाशरथी रामॊ रौद्रम अस्त्रं परयॊजयन  
   कुम्भकर्णस्य हृदये ससर्ज निशिताञ शरान  
79 तस्य रामेण विद्धस्य सहसाभिप्रधावतः  
   अङ्गारमिश्राः करुद्धस्य मुखान निश्चेरुर अर्चिषः  
80 तस्यॊरसि निमग्नाश च शरा बर्हिणवाससः  
   हस्ताच चास्य परिभ्रष्टा पपातॊर्व्यां महागदा  
81 स निरायुधम आत्मानं यदा मेने महाबलः  
   मुष्टिभ्यां चारणाभ्यां च चकार कदनं महत  
82 स बाणैर अतिविद्धाङ्गः कषतजेन समुक्षितः  
   रुधिरं परिसुस्राव गिरिः परस्रवणान इव  
83 स तीव्रेण च कॊपेन रुधिरेण च मूर्छितः  
   वानरान राक्षसान ऋक्षान खादन विपरिधावति  
84 तस्मिन काले स धर्मात्मा लक्ष्मणॊ रामम अब्रवीत  
   कुम्भकर्णवधे युक्तॊ यॊगान परिमृशन बहून  
85 नैवायं वानरान राजन न विजानाति राक्षसान  
   मत्तः शॊणितगन्धेन सवान परांश चैव खादति  
86 साध्व एनम अधिरॊहन्तु सर्वतॊ वानरर्षभाः  
   यूथपाश च यथामुख्यास तिष्ठन्त्व अस्य समन्ततः  
87 अप्य अयं दुर्मतिः काले गुरुभारप्रपीडितः  
   परपतन राक्षसॊ भूमौ नान्यान हन्यात पलवंगमान  
88 तस्य तद्वचनं शरुत्वा राजपुत्रस्य धीमतः  
   ते समारुरुहुर हृष्टाः कुम्भकर्णं पलवंगमाः  
89 कुम्भकर्णस तु संक्रुद्धः समारूढः पलवंगमैः  
   वयधूनयत तान वेगेन दुष्टहस्तीव हस्तिपान  
90 तान दृष्ट्वा निर्धूतान रामॊ रुष्टॊ ऽयम इति राक्षसः  
   समुत्पपात वेगेन धनुर उत्तमम आददे  
91 स चापम आदाय भुजंगकल्पं; दृढज्यम उग्रं तपनीयचित्रम  
   हरीन समाश्वास्य समुत्पपात; रामॊ निबद्धॊत्तमतूणबाणः  
92 स वानरगणैस तैस तु वृतः परमदुर्जयः  
   लक्ष्मणानुचरॊ रामः संप्रतस्थे महाबलः  
93 स ददर्श महात्मानं किरीटिनम अरिंदमम  
   शॊणिताप्लुतसर्वाङ्गं कुम्भकर्णं महाबलम  
94 सर्वान समभिधावन्तं यथारुष्टं दिशा गजम  
   मार्गमाणं हरीन करुद्धं राक्षसैः परिवारितम  
95 विन्ध्यमन्दरसंकाशं काञ्चनाङ्गदभूषणम  
   सरवन्तं रुधिरं वक्त्राद वर्षमेघम इवॊत्थितम  
96 जिह्वया परिलिह्यन्तं शॊणितं शॊणितॊक्षितम  
   मृद्नन्तं वानरानीकं कालान्तकयमॊपमम  
97 तं दृष्ट्वा राक्षसश्रेष्ठं परदीप्तानलवर्चसं  
   विस्फारयाम आस तदा कार्मुकं पुरुषर्षभः  
98 स तस्य चापनिर्घॊषात कुपितॊ नैरृतर्षभः  
   अमृष्यमाणस तं घॊषम अभिदुद्राव राघवम  
99 ततस तु वातॊद्धतमेघकल्पं; भुजंगराजॊत्तमभॊगबाहुम  
   तम आपतन्तं धरणीधराभम; उवाच रामॊ युधि कुम्भकर्णम  
100 आगच्छ रक्षॊऽधिपमा विषादम; अवस्थितॊ ऽहं परगृहीतचापः  
   अवेहि मां शक्रसपत्न रामम; अयं मुहूर्ताद भविता विचेताः  
101 रामॊ ऽयम इति विज्ञाय जहास विकृतस्वनम  
   पातयन्न इव सर्वेषां हृदयानि वनौकसाम  
102 परहस्य विकृतं भीमं स मेघस्वनितॊपमम  
   कुम्भकर्णॊ महातेजा राघवं वाक्यम अब्रवीत  
103 नाहं विराधॊ विज्ञेयॊ न कबन्धः खरॊ न च  
   न वाली न च मारीचः कुम्भकर्णॊ ऽहम आगतः  
104 पश्य मे मुद्गरं घॊरं सर्वकालायसं महत  
   अनेन निर्जिता देवा दानवाश च मया पुरा  
105 विकर्णनास इति मां नावज्ञातुं तवम अर्हसि  
   सवल्पापि हि न मे पीडा कर्णनासाविनाशनात  
106 दर्शयेक्ष्वाकुशार्दूल वीर्यं गात्रेषु मे लघु  
   ततस तवां भक्षयिष्यामि दृष्टपौरुषविक्रमम  
107 स कुम्भकर्णस्य वचॊ निशम्य; रामः सुपुङ्खान विससर्ज बाणान  
   तैर आहतॊ वज्रसमप्रवेगैर; न चुक्षुभे न वयथते सुरारिः  
108 यैः सायकैः सालवरा निकृत्ता; वाली हतॊ वानरपुंगवश च  
   ते कुम्भकर्णस्य तदा शरीरं; वज्रॊपमा न वयथयां परचक्रुः  
109 स वारिधारा इव सायकांस तान; पिबञ शरीरेण महेन्द्रशत्रुः  
   जघान रामस्य शरप्रवेगं; वयाविध्य तं मुद्गरम उग्रवेगम  
110 ततस तु रक्षः कषतजानुलिप्तं; वित्रासनं देवमहाचमूनाम  
   वयाविध्य तं मुद्गरम उग्रवेगं; विद्रावयाम आस चमूं हरीणाम  
111 वायव्यम आदाय ततॊ वरास्त्रं; रामः परचिक्षेप निशाचराय  
   समुद्गरं तेन जहार बाहुं; स कृत्तबाहुस तुमुलं ननाद  
112 स तस्य बाहुर गिरिशृङ्गकल्पः; समुद्गरॊ राघवबाणकृत्तः  
   पपात तस्मिन हरिराजसैन्ये; जघान तां वानरवाहिनीं च  
113 ते वानरा भग्नहतावशेषाः; पर्यन्तम आश्रित्य तदा विषण्णाः  
   परवेपिताङ्गा ददृशुः सुघॊरं; नरेन्द्ररक्षॊऽधिपसंनिपातम  
114 स कुम्भकर्णॊ ऽसत्रनिकृत्तबाहुर; महान निकृत्ताग्र इवाचलेन्द्रः  
   उत्पाटयाम आस करेण वृक्षं; ततॊ ऽभिदुद्राव रणे नरेन्द्रम  
115 तं तस्य बाहुं सह सालवृक्षं; समुद्यतं पन्नगभॊगकल्पम  
   ऐन्द्रास्त्रयुक्तेन जहार रामॊ; बाणेन जाम्बूनदचित्रितेन  
116 स कुम्भकर्णस्य भुजॊ निकृत्तः; पपात भूमौ गिरिसंनिकाशः  
   विवेष्टमानॊ निजघान वृक्षाञ; शैलाञ शिलावानरराक्षसांश च  
117 तं छिन्नबाहुं समवेक्ष्य रामः; समापतन्तं सहसा नदन्तम  
   दवाव अर्धचन्द्रौ निशितौ परगृह्य; चिच्छेद पादौ युधि राक्षसस्य  
118 निकृत्तबाहुर विनिकृत्तपादॊ; विदार्य वक्त्रं वडवामुखाभम  
   दुद्राव रामं सहसाभिगर्जन; राहुर यथा चन्द्रम इवान्तरिक्षे  
119 अपूरयत तस्य मुखं शिताग्रै; रामः शरैर हेमपिनद्धपुङ्खैः  
   स पूर्णवक्त्रॊ न शशाक वक्तुं; चुकूज कृच्छ्रेण मुमॊह चापि  
120 अथाददे सूर्यमरीचिकल्पं; स बरह्मदण्डान्तककालकल्पम  
   अरिष्टम ऐन्द्रं निशितं सुपुङ्खं; रामः शरं मारुततुल्यवेगम  
121 तं वज्रजाम्बूनदचारुपुङ्खं; परदीप्तसूर्यज्वलनप्रकाशम  
   महेन्द्रवज्राशनितुल्यवेगं; रामः परचिक्षेप निशाचराय  
122 स सायकॊ राघवबाहुचॊदितॊ; दिशः सवभासा दश संप्रकाशयन  
   विधूमवैश्वानरदीप्तदर्शनॊ; जगाम शक्राशनितुल्यविक्रमः  
123 स तन महापर्वतकूटसंनिभं; विवृत्तदंष्ट्रं चलचारुकुण्डलम  
   चकर्त रक्षॊऽधिपतेः शिरस तदा; यथैव वृत्रस्य पुरा पुरंदरः  
124 तद रामबाणाभिहतं पपात; रक्षःशिरः पर्वतसंनिकाशम  
   बभञ्ज चर्यागृहगॊपुराणि; पराकारम उच्चं तम अपातयच च  
125 तच चातिकायं हिमवत्प्रकाशं; रक्षस तदा तॊयनिधौ पपात  
   गराहान महामीनचयान भुजंगमान; ममर्द भूमिं च तथा विवेश  
126 तस्मिर हते बराह्मणदेवशत्रौ; महाबले संयति कुम्भकर्णे  
   चचाल भूर भूमिधराश च सर्वे; हर्षाच च देवास तुमुलं परणेदुः  
127 ततस तु देवर्षिमहर्षिपन्नगाः; सुराश च भूतानि सुपर्णगुह्यकाः  
   सयक्षगन्धर्वगणा नभॊगताः; परहर्षिता राम पराक्रमेण  
128 परहर्षम ईयुर बहवस तु वानराः; परबुद्धपद्मप्रतिमैर इवाननैः  
   अपूजयन राघवम इष्टभागिनं; हते रिपौ भीमबले दुरासदे  
129 स कुम्भकर्णं सुरसैन्यमर्दनं; महत्सु युद्धेष्व अपराजितश्रमम  
   ननन्द हत्वा भरताग्रजॊ रणे; महासुरं वृत्रम इवामराधिपः  

<div class="filenav">

------------------------------------------------------------------------

[Next: Chapter 56](rys6056)

</div>
