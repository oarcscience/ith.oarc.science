<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 45</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi02.htm">Book 2 Index</A><BR>
&nbsp;
<A HREF="rys2044.htm">Previous</A>&nbsp;
<A HREF="rys2046.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 45
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 taṃ jāgratam adambhena bhrātur arthāya lakṣmaṇam<BR>
&nbsp; guhaḥ saṃtāpasaṃtapto rāghavaṃ vākyam abravīt<BR>
&nbsp;<FONT COLOR="GREEN" SIZE="-1">2</FONT>
 iyaṃ tāta sukhā śayyā tvadartham upakalpitā<BR>
&nbsp; pratyāśvasihi sādhv asyāṃ rājaputra yathāsukham<BR>
&nbsp;<FONT COLOR="GREEN" SIZE="-1">3</FONT>
 ucito 'yaṃ janaḥ sarvaḥ kleśānāṃ tvaṃ sukhocitaḥ<BR>
&nbsp; guptyarthaṃ jāgariṣyāmaḥ kākutsthasya vayaṃ niśām<BR>
&nbsp;<FONT COLOR="GREEN" SIZE="-1">4</FONT>
 na hi rāmāt priyataro mamāsti bhuvi kaś cana<BR>
&nbsp; bravīmy etad ahaṃ satyaṃ satyenaiva ca te śape<BR>
&nbsp;<FONT COLOR="GREEN" SIZE="-1">5</FONT>
 asya prasādād āśaṃse loke 'smin sumahad yaśaḥ<BR>
&nbsp; dharmāvāptiṃ ca vipulām arthāvāptiṃ ca kevalām<BR>
&nbsp;<FONT COLOR="GREEN" SIZE="-1">6</FONT>
 so 'haṃ priyasakhaṃ rāmaṃ śayānaṃ saha sītayā<BR>
&nbsp; rakṣiṣyāmi dhanuṣpāṇiḥ sarvato jñātibhiḥ saha<BR>
&nbsp;<FONT COLOR="GREEN" SIZE="-1">7</FONT>
 na hi me 'viditaṃ kiṃ cid vane 'smiṃś carataḥ sadā<BR>
&nbsp; caturaṅgaṃ hy api balaṃ sumahat prasahemahi<BR>
&nbsp;<FONT COLOR="GREEN" SIZE="-1">8</FONT>
 lakṣmaṇas taṃ tadovāca rakṣyamāṇās tvayānagha<BR>
&nbsp; nātra bhītā vayaṃ sarve dharmam evānupaśyatā<BR>
&nbsp;<FONT COLOR="GREEN" SIZE="-1">9</FONT>
 kathaṃ dāśarathau bhūmau śayāne saha sītayā<BR>
&nbsp; śakyā nidrā mayā labdhuṃ jīvitaṃ vā sukhāni vā<BR>
&nbsp;<FONT COLOR="GREEN" SIZE="-1">10</FONT>
 yo na devāsuraiḥ sarvaiḥ śakyaḥ prasahituṃ yudhi<BR>
&nbsp;&nbsp; taṃ paśya sukhasaṃviṣṭaṃ tṛṇeṣu saha sītayā<BR>
<FONT COLOR="GREEN" SIZE="-1">11</FONT>
 yo mantra tapasā labdho vividhaiś ca pariśramaiḥ<BR>
&nbsp;&nbsp; eko daśarathasyaiṣa putraḥ sadṛśalakṣaṇaḥ<BR>
<FONT COLOR="GREEN" SIZE="-1">12</FONT>
 asmin pravrajito rājā na ciraṃ vartayiṣyati<BR>
&nbsp;&nbsp; vidhavā medinī nūnaṃ kṣipram eva bhaviṣyati<BR>
<FONT COLOR="GREEN" SIZE="-1">13</FONT>
 vinadya sumahānādaṃ śrameṇoparatāḥ striyaḥ<BR>
&nbsp;&nbsp; nirghoṣoparataṃ tāta manye rājaniveśanam<BR>
<FONT COLOR="GREEN" SIZE="-1">14</FONT>
 kausalyā caiva rājā ca tathaiva jananī mama<BR>
&nbsp;&nbsp; nāśaṃse yadi jīvanti sarve te śarvarīm imām<BR>
<FONT COLOR="GREEN" SIZE="-1">15</FONT>
 jīved api hi me mātā śatrughnasyānvavekṣayā<BR>
&nbsp;&nbsp; tad duḥkhaṃ yat tu kausalyā vīrasūr vinaśiṣyati<BR>
<FONT COLOR="GREEN" SIZE="-1">16</FONT>
 anuraktajanākīrṇā sukhālokapriyāvahā<BR>
&nbsp;&nbsp; rājavyasanasaṃsṛṣṭā sā purī vinaśiṣyati<BR>
<FONT COLOR="GREEN" SIZE="-1">17</FONT>
 atikrāntam atikrāntam anavāpya manoratham<BR>
&nbsp;&nbsp; rājye rāmam anikṣipya pitā me vinaśiṣyati<BR>
<FONT COLOR="GREEN" SIZE="-1">18</FONT>
 siddhārthāḥ pitaraṃ vṛttaṃ tasmin kāle hy upasthite<BR>
&nbsp;&nbsp; pretakāryeṣu sarveṣu saṃskariṣyanti bhūmipam<BR>
<FONT COLOR="GREEN" SIZE="-1">19</FONT>
 ramyacatvarasaṃsthānāṃ suvibhaktamahāpathām<BR>
&nbsp;&nbsp; harmyaprāsādasaṃpannāṃ gaṇikāvaraśobhitām<BR>
<FONT COLOR="GREEN" SIZE="-1">20</FONT>
 rathāśvagajasaṃbādhāṃ tūryanādavināditām<BR>
&nbsp;&nbsp; sarvakalyāṇasaṃpūrṇāṃ hṛṣṭapuṣṭajanākulām<BR>
<FONT COLOR="GREEN" SIZE="-1">21</FONT>
 ārāmodyānasaṃpannāṃ samājotsavaśālinīm<BR>
&nbsp;&nbsp; sukhitā vicariṣyanti rājadhānīṃ pitur mama<BR>
<FONT COLOR="GREEN" SIZE="-1">22</FONT>
 api satyapratijñena sārdhaṃ kuśalinā vayam<BR>
&nbsp;&nbsp; nivṛtte vanavāse 'sminn ayodhyāṃ praviśemahi<BR>
<FONT COLOR="GREEN" SIZE="-1">23</FONT>
 paridevayamānasya duḥkhārtasya mahātmanaḥ<BR>
&nbsp;&nbsp; tiṣṭhato rājaputrasya śarvarī sātyavartata<BR>
<FONT COLOR="GREEN" SIZE="-1">24</FONT>
 tathā hi satyaṃ bruvati prajāhite; narendraputre gurusauhṛdād guhaḥ<BR>
&nbsp;&nbsp; mumoca bāṣpaṃ vyasanābhipīḍito; jvarāturo nāga iva vyathāturaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तं जाग्रतम अदम्भेन भरातुर अर्थाय लक्ष्मणम<BR>
&nbsp; गुहः संतापसंतप्तॊ राघवं वाक्यम अब्रवीत<BR>
&nbsp;<FONT COLOR="GREEN" SIZE="-1">2</FONT>
 इयं तात सुखा शय्या तवदर्थम उपकल्पिता<BR>
&nbsp; परत्याश्वसिहि साध्व अस्यां राजपुत्र यथासुखम<BR>
&nbsp;<FONT COLOR="GREEN" SIZE="-1">3</FONT>
 उचितॊ ऽयं जनः सर्वः कलेशानां तवं सुखॊचितः<BR>
&nbsp; गुप्त्यर्थं जागरिष्यामः काकुत्स्थस्य वयं निशाम<BR>
&nbsp;<FONT COLOR="GREEN" SIZE="-1">4</FONT>
 न हि रामात परियतरॊ ममास्ति भुवि कश चन<BR>
&nbsp; बरवीम्य एतद अहं सत्यं सत्येनैव च ते शपे<BR>
&nbsp;<FONT COLOR="GREEN" SIZE="-1">5</FONT>
 अस्य परसादाद आशंसे लॊके ऽसमिन सुमहद यशः<BR>
&nbsp; धर्मावाप्तिं च विपुलाम अर्थावाप्तिं च केवलाम<BR>
&nbsp;<FONT COLOR="GREEN" SIZE="-1">6</FONT>
 सॊ ऽहं परियसखं रामं शयानं सह सीतया<BR>
&nbsp; रक्षिष्यामि धनुष्पाणिः सर्वतॊ जञातिभिः सह<BR>
&nbsp;<FONT COLOR="GREEN" SIZE="-1">7</FONT>
 न हि मे ऽविदितं किं चिद वने ऽसमिंश चरतः सदा<BR>
&nbsp; चतुरङ्गं हय अपि बलं सुमहत परसहेमहि<BR>
&nbsp;<FONT COLOR="GREEN" SIZE="-1">8</FONT>
 लक्ष्मणस तं तदॊवाच रक्ष्यमाणास तवयानघ<BR>
&nbsp; नात्र भीता वयं सर्वे धर्मम एवानुपश्यता<BR>
&nbsp;<FONT COLOR="GREEN" SIZE="-1">9</FONT>
 कथं दाशरथौ भूमौ शयाने सह सीतया<BR>
&nbsp; शक्या निद्रा मया लब्धुं जीवितं वा सुखानि वा<BR>
&nbsp;<FONT COLOR="GREEN" SIZE="-1">10</FONT>
 यॊ न देवासुरैः सर्वैः शक्यः परसहितुं युधि<BR>
&nbsp;&nbsp; तं पश्य सुखसंविष्टं तृणेषु सह सीतया<BR>
<FONT COLOR="GREEN" SIZE="-1">11</FONT>
 यॊ मन्त्र तपसा लब्धॊ विविधैश च परिश्रमैः<BR>
&nbsp;&nbsp; एकॊ दशरथस्यैष पुत्रः सदृशलक्षणः<BR>
<FONT COLOR="GREEN" SIZE="-1">12</FONT>
 अस्मिन परव्रजितॊ राजा न चिरं वर्तयिष्यति<BR>
&nbsp;&nbsp; विधवा मेदिनी नूनं कषिप्रम एव भविष्यति<BR>
<FONT COLOR="GREEN" SIZE="-1">13</FONT>
 विनद्य सुमहानादं शरमेणॊपरताः सत्रियः<BR>
&nbsp;&nbsp; निर्घॊषॊपरतं तात मन्ये राजनिवेशनम<BR>
<FONT COLOR="GREEN" SIZE="-1">14</FONT>
 कौसल्या चैव राजा च तथैव जननी मम<BR>
&nbsp;&nbsp; नाशंसे यदि जीवन्ति सर्वे ते शर्वरीम इमाम<BR>
<FONT COLOR="GREEN" SIZE="-1">15</FONT>
 जीवेद अपि हि मे माता शत्रुघ्नस्यान्ववेक्षया<BR>
&nbsp;&nbsp; तद दुःखं यत तु कौसल्या वीरसूर विनशिष्यति<BR>
<FONT COLOR="GREEN" SIZE="-1">16</FONT>
 अनुरक्तजनाकीर्णा सुखालॊकप्रियावहा<BR>
&nbsp;&nbsp; राजव्यसनसंसृष्टा सा पुरी विनशिष्यति<BR>
<FONT COLOR="GREEN" SIZE="-1">17</FONT>
 अतिक्रान्तम अतिक्रान्तम अनवाप्य मनॊरथम<BR>
&nbsp;&nbsp; राज्ये रामम अनिक्षिप्य पिता मे विनशिष्यति<BR>
<FONT COLOR="GREEN" SIZE="-1">18</FONT>
 सिद्धार्थाः पितरं वृत्तं तस्मिन काले हय उपस्थिते<BR>
&nbsp;&nbsp; परेतकार्येषु सर्वेषु संस्करिष्यन्ति भूमिपम<BR>
<FONT COLOR="GREEN" SIZE="-1">19</FONT>
 रम्यचत्वरसंस्थानां सुविभक्तमहापथाम<BR>
&nbsp;&nbsp; हर्म्यप्रासादसंपन्नां गणिकावरशॊभिताम<BR>
<FONT COLOR="GREEN" SIZE="-1">20</FONT>
 रथाश्वगजसंबाधां तूर्यनादविनादिताम<BR>
&nbsp;&nbsp; सर्वकल्याणसंपूर्णां हृष्टपुष्टजनाकुलाम<BR>
<FONT COLOR="GREEN" SIZE="-1">21</FONT>
 आरामॊद्यानसंपन्नां समाजॊत्सवशालिनीम<BR>
&nbsp;&nbsp; सुखिता विचरिष्यन्ति राजधानीं पितुर मम<BR>
<FONT COLOR="GREEN" SIZE="-1">22</FONT>
 अपि सत्यप्रतिज्ञेन सार्धं कुशलिना वयम<BR>
&nbsp;&nbsp; निवृत्ते वनवासे ऽसमिन्न अयॊध्यां परविशेमहि<BR>
<FONT COLOR="GREEN" SIZE="-1">23</FONT>
 परिदेवयमानस्य दुःखार्तस्य महात्मनः<BR>
&nbsp;&nbsp; तिष्ठतॊ राजपुत्रस्य शर्वरी सात्यवर्तत<BR>
<FONT COLOR="GREEN" SIZE="-1">24</FONT>
 तथा हि सत्यं बरुवति परजाहिते; नरेन्द्रपुत्रे गुरुसौहृदाद गुहः<BR>
&nbsp;&nbsp; मुमॊच बाष्पं वयसनाभिपीडितॊ; जवरातुरॊ नाग इव वयथातुरः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2046.htm">Next: Chapter 46</A></CENTER>
</div>
</BODY>
</HTML>
