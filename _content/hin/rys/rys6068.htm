<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 68</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6067">Previous</A>&nbsp;
<A HREF="rys6069">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 68
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 vijñāya tu manas tasya rāghavasya mahātmanaḥ<BR>
&nbsp; saṃnivṛtyāhavāt tasmāt praviveśa puraṃ tataḥ<BR>
&nbsp;<FONT COLOR="GREEN" SIZE="-1">2</FONT>
 so 'nusmṛtya vadhaṃ teṣāṃ rākṣasānāṃ tarasvinām<BR>
&nbsp; krodhatāmrekṣaṇaḥ śūro nirjagāma mahādyutiḥ<BR>
&nbsp;<FONT COLOR="GREEN" SIZE="-1">3</FONT>
 sa paścimena dvāreṇa niryayau rākṣasair vṛtaḥ<BR>
&nbsp; indrajit tu mahāvīryaḥ paulastyo devakaṇṭakaḥ<BR>
&nbsp;<FONT COLOR="GREEN" SIZE="-1">4</FONT>
 indrajit tu tato dṛṣṭvā bhrātarau rāmalakṣmaṇau<BR>
&nbsp; raṇāyābhyudyatau vīrau māyāṃ prāduṣkarot tadā<BR>
&nbsp;<FONT COLOR="GREEN" SIZE="-1">5</FONT>
 indrajit tu rathe sthāpya sītāṃ māyāmayīṃ tadā<BR>
&nbsp; balena mahatāvṛtya tasyā vadham arocayat<BR>
&nbsp;<FONT COLOR="GREEN" SIZE="-1">6</FONT>
 mohanārthaṃ tu sarveṣāṃ buddhiṃ kṛtvā sudurmatiḥ<BR>
&nbsp; hantuṃ sītāṃ vyavasito vānarābhimukho yayau<BR>
&nbsp;<FONT COLOR="GREEN" SIZE="-1">7</FONT>
 taṃ dṛṣṭvā tv abhiniryāntaṃ nagaryāḥ kānanaukasaḥ<BR>
&nbsp; utpetur abhisaṃkruddhāḥ śilāhastā yuyutsavaḥ<BR>
&nbsp;<FONT COLOR="GREEN" SIZE="-1">8</FONT>
 hanūmān puratas teṣāṃ jagāma kapikuñjaraḥ<BR>
&nbsp; pragṛhya sumahac chṛṅgaṃ parvatasya durāsadam<BR>
&nbsp;<FONT COLOR="GREEN" SIZE="-1">9</FONT>
 sa dadarśa hatānandāṃ sītām indrajito rathe<BR>
&nbsp; ekaveṇīdharāṃ dīnām upavāsakṛśānanām<BR>
&nbsp;<FONT COLOR="GREEN" SIZE="-1">10</FONT>
 parikliṣṭaikavasanām amṛjāṃ rāghavapriyām<BR>
&nbsp;&nbsp; rajomalābhyām āliptaiḥ sarvagātrair varastriyam<BR>
<FONT COLOR="GREEN" SIZE="-1">11</FONT>
 tāṃ nirīkṣya muhūrtaṃ tu maithilīm adhyavasya ca<BR>
&nbsp;&nbsp; bāṣpaparyākulamukho hanūmān vyathito 'bhavat<BR>
<FONT COLOR="GREEN" SIZE="-1">12</FONT>
 abravīt tāṃ tu śokārtāṃ nirānandāṃ tapasvinām<BR>
&nbsp;&nbsp; dṛṣṭvā rathe stitāṃ sītāṃ rākṣasendrasutāśritām<BR>
<FONT COLOR="GREEN" SIZE="-1">13</FONT>
 kiṃ samarthitam asyeti cintayan sa mahākapiḥ<BR>
&nbsp;&nbsp; saha tair vānaraśreṣṭhair abhyadhāvata rāvaṇim<BR>
<FONT COLOR="GREEN" SIZE="-1">14</FONT>
 tad vānarabalaṃ dṛṣṭvā rāvaṇiḥ krodhamūrchitaḥ<BR>
&nbsp;&nbsp; kṛtvā viśokaṃ nistriṃśaṃ mūrdhni sītāṃ parāmṛśat<BR>
<FONT COLOR="GREEN" SIZE="-1">15</FONT>
 taṃ striyaṃ paśyatāṃ teṣāṃ tāḍayām āsa rāvaṇiḥ<BR>
&nbsp;&nbsp; krośantīṃ rāma rāmeti māyayā yojitāṃ rathe<BR>
<FONT COLOR="GREEN" SIZE="-1">16</FONT>
 gṛhītamūrdhajāṃ dṛṣṭvā hanūmān dainyam āgataḥ<BR>
&nbsp;&nbsp; duḥkhajaṃ vārinetrābhyām utsṛjan mārutātmajaḥ<BR>
&nbsp;&nbsp; abravīt paruṣaṃ vākyaṃ krodhād rakṣo'dhipātmajam<BR>
<FONT COLOR="GREEN" SIZE="-1">17</FONT>
 durātmann ātmanāśāya keśapakṣe parāmṛśaḥ<BR>
&nbsp;&nbsp; brahmarṣīṇāṃ kule jāto rākṣasīṃ yonim āśritaḥ<BR>
&nbsp;&nbsp; dhik tvāṃ pāpasamācāraṃ yasya te matir īdṛśī<BR>
<FONT COLOR="GREEN" SIZE="-1">18</FONT>
 nṛśaṃsānārya durvṛtta kṣudra pāpaparākrama<BR>
&nbsp;&nbsp; anāryasyedṛśaṃ karma ghṛṇā te nāsti nirghṛṇa<BR>
<FONT COLOR="GREEN" SIZE="-1">19</FONT>
 cyutā gṛhāc ca rājyāc ca rāmahastāc ca maithilī<BR>
&nbsp;&nbsp; kiṃ tavaiṣāparāddhā hi yad enāṃ hantum icchasi<BR>
<FONT COLOR="GREEN" SIZE="-1">20</FONT>
 sītāṃ ca hatvā na ciraṃ jīviṣyasi kathaṃ cana<BR>
&nbsp;&nbsp; vadhārhakarmaṇānena mama hastagato hy asi<BR>
<FONT COLOR="GREEN" SIZE="-1">21</FONT>
 ye ca strīghātināṃ lokā lokavadhyaiś ca kutsitāḥ<BR>
&nbsp;&nbsp; iha jīvitam utsṛjya pretya tān pratilapsyase<BR>
<FONT COLOR="GREEN" SIZE="-1">22</FONT>
 iti bruvāṇo hanumān sāyudhair haribhir vṛtaḥ<BR>
&nbsp;&nbsp; abhyadhāvata saṃkruddho rākṣasendrasutaṃ prati<BR>
<FONT COLOR="GREEN" SIZE="-1">23</FONT>
 āpatantaṃ mahāvīryaṃ tad anīkaṃ vanaukasām<BR>
&nbsp;&nbsp; rakṣasāṃ bhīmavegānām anīkena nyavārayat<BR>
<FONT COLOR="GREEN" SIZE="-1">24</FONT>
 sa tāṃ bāṇasahasreṇa vikṣobhya harivāhinīm<BR>
&nbsp;&nbsp; hariśreṣṭhaṃ hanūmantam indrajit pratyuvāca ha<BR>
<FONT COLOR="GREEN" SIZE="-1">25</FONT>
 sugrīvas tvaṃ ca rāmaś ca yannimittam ihāgatāḥ<BR>
&nbsp;&nbsp; tāṃ haniṣyāmi vaidehīm adyaiva tava paśyataḥ<BR>
<FONT COLOR="GREEN" SIZE="-1">26</FONT>
 imāṃ hatvā tato rāmaṃ lakṣmaṇaṃ tvāṃ ca vānara<BR>
&nbsp;&nbsp; sugrīvaṃ ca vadhiṣyāmi taṃ cānāryaṃ vibhīṣaṇam<BR>
<FONT COLOR="GREEN" SIZE="-1">27</FONT>
 na hantavyāḥ striyaś ceti yad bravīṣi plavaṃgama<BR>
&nbsp;&nbsp; pīḍā karam amitrāṇāṃ yat syāt kartavyam eta tat<BR>
<FONT COLOR="GREEN" SIZE="-1">28</FONT>
 tam evam uktvā rudatīṃ sītāṃ māyāmayīṃ tataḥ<BR>
&nbsp;&nbsp; śitadhāreṇa khaḍgena nijaghānendrajit svayam<BR>
<FONT COLOR="GREEN" SIZE="-1">29</FONT>
 yajñopavītamārgeṇa chinnā tena tapasvinī<BR>
&nbsp;&nbsp; sā pṛthivyāṃ pṛthuśroṇī papāta priyadarśanā<BR>
<FONT COLOR="GREEN" SIZE="-1">30</FONT>
 tām indrajitstriyaṃ hatvā hanūmantam uvāca ha<BR>
&nbsp;&nbsp; mayā rāmasya paśyemāṃ kopena ca niṣūditām<BR>
<FONT COLOR="GREEN" SIZE="-1">31</FONT>
 tataḥ khaḍgena mahatā hatvā tām indrajit svayam<BR>
&nbsp;&nbsp; hṛṣṭaḥ sa ratham āsthāya vinanāda mahāsvanam<BR>
<FONT COLOR="GREEN" SIZE="-1">32</FONT>
 vānarāḥ śuśruvuḥ śabdam adūre pratyavasthitāḥ<BR>
&nbsp;&nbsp; vyāditāsyasya nadatas tad durgaṃ saṃśritasya tu<BR>
<FONT COLOR="GREEN" SIZE="-1">33</FONT>
 tathā tu sītāṃ vinihatya durmatiḥ; prahṛṣṭacetāḥ sa babhūva rāvaṇiḥ<BR>
&nbsp;&nbsp; taṃ hṛṣṭarūpaṃ samudīkṣya vānarā; viṣaṇṇarūpāḥ samabhipradudruvuḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 विज्ञाय तु मनस तस्य राघवस्य महात्मनः<BR>
&nbsp; संनिवृत्याहवात तस्मात परविवेश पुरं ततः<BR>
&nbsp;<FONT COLOR="GREEN" SIZE="-1">2</FONT>
 सॊ ऽनुस्मृत्य वधं तेषां राक्षसानां तरस्विनाम<BR>
&nbsp; करॊधताम्रेक्षणः शूरॊ निर्जगाम महाद्युतिः<BR>
&nbsp;<FONT COLOR="GREEN" SIZE="-1">3</FONT>
 स पश्चिमेन दवारेण निर्ययौ राक्षसैर वृतः<BR>
&nbsp; इन्द्रजित तु महावीर्यः पौलस्त्यॊ देवकण्टकः<BR>
&nbsp;<FONT COLOR="GREEN" SIZE="-1">4</FONT>
 इन्द्रजित तु ततॊ दृष्ट्वा भरातरौ रामलक्ष्मणौ<BR>
&nbsp; रणायाभ्युद्यतौ वीरौ मायां परादुष्करॊत तदा<BR>
&nbsp;<FONT COLOR="GREEN" SIZE="-1">5</FONT>
 इन्द्रजित तु रथे सथाप्य सीतां मायामयीं तदा<BR>
&nbsp; बलेन महतावृत्य तस्या वधम अरॊचयत<BR>
&nbsp;<FONT COLOR="GREEN" SIZE="-1">6</FONT>
 मॊहनार्थं तु सर्वेषां बुद्धिं कृत्वा सुदुर्मतिः<BR>
&nbsp; हन्तुं सीतां वयवसितॊ वानराभिमुखॊ ययौ<BR>
&nbsp;<FONT COLOR="GREEN" SIZE="-1">7</FONT>
 तं दृष्ट्वा तव अभिनिर्यान्तं नगर्याः काननौकसः<BR>
&nbsp; उत्पेतुर अभिसंक्रुद्धाः शिलाहस्ता युयुत्सवः<BR>
&nbsp;<FONT COLOR="GREEN" SIZE="-1">8</FONT>
 हनूमान पुरतस तेषां जगाम कपिकुञ्जरः<BR>
&nbsp; परगृह्य सुमहच छृङ्गं पर्वतस्य दुरासदम<BR>
&nbsp;<FONT COLOR="GREEN" SIZE="-1">9</FONT>
 स ददर्श हतानन्दां सीताम इन्द्रजितॊ रथे<BR>
&nbsp; एकवेणीधरां दीनाम उपवासकृशाननाम<BR>
&nbsp;<FONT COLOR="GREEN" SIZE="-1">10</FONT>
 परिक्लिष्टैकवसनाम अमृजां राघवप्रियाम<BR>
&nbsp;&nbsp; रजॊमलाभ्याम आलिप्तैः सर्वगात्रैर वरस्त्रियम<BR>
<FONT COLOR="GREEN" SIZE="-1">11</FONT>
 तां निरीक्ष्य मुहूर्तं तु मैथिलीम अध्यवस्य च<BR>
&nbsp;&nbsp; बाष्पपर्याकुलमुखॊ हनूमान वयथितॊ ऽभवत<BR>
<FONT COLOR="GREEN" SIZE="-1">12</FONT>
 अब्रवीत तां तु शॊकार्तां निरानन्दां तपस्विनाम<BR>
&nbsp;&nbsp; दृष्ट्वा रथे सतितां सीतां राक्षसेन्द्रसुताश्रिताम<BR>
<FONT COLOR="GREEN" SIZE="-1">13</FONT>
 किं समर्थितम अस्येति चिन्तयन स महाकपिः<BR>
&nbsp;&nbsp; सह तैर वानरश्रेष्ठैर अभ्यधावत रावणिम<BR>
<FONT COLOR="GREEN" SIZE="-1">14</FONT>
 तद वानरबलं दृष्ट्वा रावणिः करॊधमूर्छितः<BR>
&nbsp;&nbsp; कृत्वा विशॊकं निस्त्रिंशं मूर्ध्नि सीतां परामृशत<BR>
<FONT COLOR="GREEN" SIZE="-1">15</FONT>
 तं सत्रियं पश्यतां तेषां ताडयाम आस रावणिः<BR>
&nbsp;&nbsp; करॊशन्तीं राम रामेति मायया यॊजितां रथे<BR>
<FONT COLOR="GREEN" SIZE="-1">16</FONT>
 गृहीतमूर्धजां दृष्ट्वा हनूमान दैन्यम आगतः<BR>
&nbsp;&nbsp; दुःखजं वारिनेत्राभ्याम उत्सृजन मारुतात्मजः<BR>
&nbsp;&nbsp; अब्रवीत परुषं वाक्यं करॊधाद रक्षॊऽधिपात्मजम<BR>
<FONT COLOR="GREEN" SIZE="-1">17</FONT>
 दुरात्मन्न आत्मनाशाय केशपक्षे परामृशः<BR>
&nbsp;&nbsp; बरह्मर्षीणां कुले जातॊ राक्षसीं यॊनिम आश्रितः<BR>
&nbsp;&nbsp; धिक तवां पापसमाचारं यस्य ते मतिर ईदृशी<BR>
<FONT COLOR="GREEN" SIZE="-1">18</FONT>
 नृशंसानार्य दुर्वृत्त कषुद्र पापपराक्रम<BR>
&nbsp;&nbsp; अनार्यस्येदृशं कर्म घृणा ते नास्ति निर्घृण<BR>
<FONT COLOR="GREEN" SIZE="-1">19</FONT>
 चयुता गृहाच च राज्याच च रामहस्ताच च मैथिली<BR>
&nbsp;&nbsp; किं तवैषापराद्धा हि यद एनां हन्तुम इच्छसि<BR>
<FONT COLOR="GREEN" SIZE="-1">20</FONT>
 सीतां च हत्वा न चिरं जीविष्यसि कथं चन<BR>
&nbsp;&nbsp; वधार्हकर्मणानेन मम हस्तगतॊ हय असि<BR>
<FONT COLOR="GREEN" SIZE="-1">21</FONT>
 ये च सत्रीघातिनां लॊका लॊकवध्यैश च कुत्सिताः<BR>
&nbsp;&nbsp; इह जीवितम उत्सृज्य परेत्य तान परतिलप्स्यसे<BR>
<FONT COLOR="GREEN" SIZE="-1">22</FONT>
 इति बरुवाणॊ हनुमान सायुधैर हरिभिर वृतः<BR>
&nbsp;&nbsp; अभ्यधावत संक्रुद्धॊ राक्षसेन्द्रसुतं परति<BR>
<FONT COLOR="GREEN" SIZE="-1">23</FONT>
 आपतन्तं महावीर्यं तद अनीकं वनौकसाम<BR>
&nbsp;&nbsp; रक्षसां भीमवेगानाम अनीकेन नयवारयत<BR>
<FONT COLOR="GREEN" SIZE="-1">24</FONT>
 स तां बाणसहस्रेण विक्षॊभ्य हरिवाहिनीम<BR>
&nbsp;&nbsp; हरिश्रेष्ठं हनूमन्तम इन्द्रजित परत्युवाच ह<BR>
<FONT COLOR="GREEN" SIZE="-1">25</FONT>
 सुग्रीवस तवं च रामश च यन्निमित्तम इहागताः<BR>
&nbsp;&nbsp; तां हनिष्यामि वैदेहीम अद्यैव तव पश्यतः<BR>
<FONT COLOR="GREEN" SIZE="-1">26</FONT>
 इमां हत्वा ततॊ रामं लक्ष्मणं तवां च वानर<BR>
&nbsp;&nbsp; सुग्रीवं च वधिष्यामि तं चानार्यं विभीषणम<BR>
<FONT COLOR="GREEN" SIZE="-1">27</FONT>
 न हन्तव्याः सत्रियश चेति यद बरवीषि पलवंगम<BR>
&nbsp;&nbsp; पीडा करम अमित्राणां यत सयात कर्तव्यम एत तत<BR>
<FONT COLOR="GREEN" SIZE="-1">28</FONT>
 तम एवम उक्त्वा रुदतीं सीतां मायामयीं ततः<BR>
&nbsp;&nbsp; शितधारेण खड्गेन निजघानेन्द्रजित सवयम<BR>
<FONT COLOR="GREEN" SIZE="-1">29</FONT>
 यज्ञॊपवीतमार्गेण छिन्ना तेन तपस्विनी<BR>
&nbsp;&nbsp; सा पृथिव्यां पृथुश्रॊणी पपात परियदर्शना<BR>
<FONT COLOR="GREEN" SIZE="-1">30</FONT>
 ताम इन्द्रजित्स्त्रियं हत्वा हनूमन्तम उवाच ह<BR>
&nbsp;&nbsp; मया रामस्य पश्येमां कॊपेन च निषूदिताम<BR>
<FONT COLOR="GREEN" SIZE="-1">31</FONT>
 ततः खड्गेन महता हत्वा ताम इन्द्रजित सवयम<BR>
&nbsp;&nbsp; हृष्टः स रथम आस्थाय विननाद महास्वनम<BR>
<FONT COLOR="GREEN" SIZE="-1">32</FONT>
 वानराः शुश्रुवुः शब्दम अदूरे परत्यवस्थिताः<BR>
&nbsp;&nbsp; वयादितास्यस्य नदतस तद दुर्गं संश्रितस्य तु<BR>
<FONT COLOR="GREEN" SIZE="-1">33</FONT>
 तथा तु सीतां विनिहत्य दुर्मतिः; परहृष्टचेताः स बभूव रावणिः<BR>
&nbsp;&nbsp; तं हृष्टरूपं समुदीक्ष्य वानरा; विषण्णरूपाः समभिप्रदुद्रुवुः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6069">Next: Chapter 69</A></CENTER>
</div>
</BODY>
</HTML>
