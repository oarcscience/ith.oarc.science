<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 8</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3007">Previous</A>&nbsp;
<A HREF="rys3009">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 8
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sutīkṣṇenābhyanujñātaṃ prasthitaṃ raghunandanam<BR>
&nbsp; vaidehī snigdhayā vācā bhartāram idam abravīt<BR>
&nbsp;<FONT COLOR="GREEN" SIZE="-1">2</FONT>
 ayaṃ dharmaḥ susūkṣmeṇa vidhinā prāpyate mahān<BR>
&nbsp; nivṛttena ca śakyo 'yaṃ vyasanāt kāmajād iha<BR>
&nbsp;<FONT COLOR="GREEN" SIZE="-1">3</FONT>
 trīṇy eva vyasanāny atra kāmajāni bhavanty uta<BR>
&nbsp; mithyā vākyaṃ paramakaṃ tasmād gurutarāv ubhau<BR>
&nbsp; paradārābhigamanaṃ vinā vairaṃ ca raudratā<BR>
&nbsp;<FONT COLOR="GREEN" SIZE="-1">4</FONT>
 mithyāvākyaṃ na te bhūtaṃ na bhaviṣyati rāghava<BR>
&nbsp; kuto 'bhilaṣaṇaṃ strīṇāṃ pareṣāṃ dharmanāśanam<BR>
&nbsp;<FONT COLOR="GREEN" SIZE="-1">5</FONT>
 tac ca sarvaṃ mahābāho śakyaṃ voḍhuṃ jitendriyaiḥ<BR>
&nbsp; tava vaśyendriyatvaṃ ca jānāmi śubhadarśana<BR>
&nbsp;<FONT COLOR="GREEN" SIZE="-1">6</FONT>
 tṛtīyaṃ yad idaṃ raudraṃ paraprāṇābhihiṃsanam<BR>
&nbsp; nirvairaṃ kriyate mohāt tac ca te samupasthitam<BR>
&nbsp;<FONT COLOR="GREEN" SIZE="-1">7</FONT>
 pratijñātas tvayā vīra daṇḍakāraṇyavāsinām<BR>
&nbsp; ṛṣīṇāṃ rakṣaṇārthāya vadhaḥ saṃyati rakṣasām<BR>
&nbsp;<FONT COLOR="GREEN" SIZE="-1">8</FONT>
 etannimittaṃ ca vanaṃ daṇḍakā iti viśrutam<BR>
&nbsp; prasthitas tvaṃ saha bhrātrā dhṛtabāṇaśarāsanaḥ<BR>
&nbsp;<FONT COLOR="GREEN" SIZE="-1">9</FONT>
 tatas tvāṃ prasthitaṃ dṛṣṭvā mama cintākulaṃ manaḥ<BR>
&nbsp; tvad vṛttaṃ cintayantyā vai bhaven niḥśreyasaṃ hitam<BR>
&nbsp;<FONT COLOR="GREEN" SIZE="-1">10</FONT>
 na hi me rocate vīra gamanaṃ daṇḍakān prati<BR>
&nbsp;&nbsp; kāraṇaṃ tatra vakṣyāmi vadantyāḥ śrūyatāṃ mama<BR>
<FONT COLOR="GREEN" SIZE="-1">11</FONT>
 tvaṃ hi bāṇadhanuṣpāṇir bhrātrā saha vanaṃ gataḥ<BR>
&nbsp;&nbsp; dṛṣṭvā vanacarān sarvān kac cit kuryāḥ śaravyayam<BR>
<FONT COLOR="GREEN" SIZE="-1">12</FONT>
 kṣatriyāṇām iha dhanur hutāśasyendhanāni ca<BR>
&nbsp;&nbsp; samīpataḥ sthitaṃ tejobalam ucchrayate bhṛśam<BR>
<FONT COLOR="GREEN" SIZE="-1">13</FONT>
 purā kila mahābāho tapasvī satyavāk śuciḥ<BR>
&nbsp;&nbsp; kasmiṃś cid abhavat puṇye vane ratamṛgadvije<BR>
<FONT COLOR="GREEN" SIZE="-1">14</FONT>
 tasyaiva tapaso vighnaṃ kartum indraḥ śacīpatiḥ<BR>
&nbsp;&nbsp; khaḍgapāṇir athāgacchad āśramaṃ bhaṭa rūpadhṛk<BR>
<FONT COLOR="GREEN" SIZE="-1">15</FONT>
 tasmiṃs tad āśramapade nihitaḥ khaḍga uttamaḥ<BR>
&nbsp;&nbsp; sa nyāsavidhinā dattaḥ puṇye tapasi tiṣṭhataḥ<BR>
<FONT COLOR="GREEN" SIZE="-1">16</FONT>
 sa tac chastram anuprāpya nyāsarakṣaṇatatparaḥ<BR>
&nbsp;&nbsp; vane tu vicaraty eva rakṣan pratyayam ātmanaḥ<BR>
<FONT COLOR="GREEN" SIZE="-1">17</FONT>
 yatra gacchaty upādātuṃ mūlāni ca phalāni ca<BR>
&nbsp;&nbsp; na vinā yāti taṃ khaḍgaṃ nyāsarakṣaṇatatparaḥ<BR>
<FONT COLOR="GREEN" SIZE="-1">18</FONT>
 nityaṃ śastraṃ parivahan krameṇa sa tapodhanaḥ<BR>
&nbsp;&nbsp; cakāra raudrīṃ svāṃ buddhiṃ tyaktvā tapasi niścayam<BR>
<FONT COLOR="GREEN" SIZE="-1">19</FONT>
 tataḥ sa raudrābhirataḥ pramatto 'dharmakarṣitaḥ<BR>
&nbsp;&nbsp; tasya śastrasya saṃvāsāj jagāma narakaṃ muniḥ<BR>
<FONT COLOR="GREEN" SIZE="-1">20</FONT>
 snehāc ca bahumānāc ca smāraye tvāṃ na śikṣaye<BR>
&nbsp;&nbsp; na kathaṃ cana sā kāryā hṛhītadhanuṣā tvayā<BR>
<FONT COLOR="GREEN" SIZE="-1">21</FONT>
 buddhir vairaṃ vinā hantuṃ rākṣasān daṇḍakāśritān<BR>
&nbsp;&nbsp; aparādhaṃ vinā hantuṃ lokān vīra na kāmaye<BR>
<FONT COLOR="GREEN" SIZE="-1">22</FONT>
 kṣatriyāṇāṃ tu vīrāṇāṃ vaneṣu niyatātmanām<BR>
&nbsp;&nbsp; dhanuṣā kāryam etāvad ārtānām abhirakṣaṇam<BR>
<FONT COLOR="GREEN" SIZE="-1">23</FONT>
 kva ca śastraṃ kva ca vanaṃ kva ca kṣātraṃ tapaḥ kva ca<BR>
&nbsp;&nbsp; vyāviddham idam asmābhir deśadharmas tu pūjyatām<BR>
<FONT COLOR="GREEN" SIZE="-1">24</FONT>
 tad āryakaluṣā buddhir jāyate śastrasevanāt<BR>
&nbsp;&nbsp; punar gatvā tv ayodhyāyāṃ kṣatradharmaṃ cariṣyasi<BR>
<FONT COLOR="GREEN" SIZE="-1">25</FONT>
 akṣayā tu bhavet prītiḥ śvaśrū śvaśurayor mama<BR>
&nbsp;&nbsp; yadi rājyaṃ hi saṃnyasya bhaves tvaṃ nirato muniḥ<BR>
<FONT COLOR="GREEN" SIZE="-1">26</FONT>
 dharmād arthaḥ prabhavati dharmāt prabhavate sukham<BR>
&nbsp;&nbsp; dharmeṇa labhate sarvaṃ dharmasāram idaṃ jagat<BR>
<FONT COLOR="GREEN" SIZE="-1">27</FONT>
 ātmānaṃ niyamais tais taiḥ karṣayitvā prayatnataḥ<BR>
&nbsp;&nbsp; prāpyate nipuṇair dharmo na sukhāl labhyate sukham<BR>
<FONT COLOR="GREEN" SIZE="-1">28</FONT>
 nityaṃ śucimatiḥ saumya cara dharmaṃ tapovane<BR>
&nbsp;&nbsp; sarvaṃ hi viditaṃ tubhyaṃ trailokyam api tattvataḥ<BR>
<FONT COLOR="GREEN" SIZE="-1">29</FONT>
 strīcāpalād etad udāhṛtaṃ me; dharmaṃ ca vaktuṃ tava kaḥ samarthaḥ<BR>
&nbsp;&nbsp; vicārya buddhyā tu sahānujena; yad rocate tat kuru mācireṇa<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 सुतीक्ष्णेनाभ्यनुज्ञातं परस्थितं रघुनन्दनम<BR>
&nbsp; वैदेही सनिग्धया वाचा भर्तारम इदम अब्रवीत<BR>
&nbsp;<FONT COLOR="GREEN" SIZE="-1">2</FONT>
 अयं धर्मः सुसूक्ष्मेण विधिना पराप्यते महान<BR>
&nbsp; निवृत्तेन च शक्यॊ ऽयं वयसनात कामजाद इह<BR>
&nbsp;<FONT COLOR="GREEN" SIZE="-1">3</FONT>
 तरीण्य एव वयसनान्य अत्र कामजानि भवन्त्य उत<BR>
&nbsp; मिथ्या वाक्यं परमकं तस्माद गुरुतराव उभौ<BR>
&nbsp; परदाराभिगमनं विना वैरं च रौद्रता<BR>
&nbsp;<FONT COLOR="GREEN" SIZE="-1">4</FONT>
 मिथ्यावाक्यं न ते भूतं न भविष्यति राघव<BR>
&nbsp; कुतॊ ऽभिलषणं सत्रीणां परेषां धर्मनाशनम<BR>
&nbsp;<FONT COLOR="GREEN" SIZE="-1">5</FONT>
 तच च सर्वं महाबाहॊ शक्यं वॊढुं जितेन्द्रियैः<BR>
&nbsp; तव वश्येन्द्रियत्वं च जानामि शुभदर्शन<BR>
&nbsp;<FONT COLOR="GREEN" SIZE="-1">6</FONT>
 तृतीयं यद इदं रौद्रं परप्राणाभिहिंसनम<BR>
&nbsp; निर्वैरं करियते मॊहात तच च ते समुपस्थितम<BR>
&nbsp;<FONT COLOR="GREEN" SIZE="-1">7</FONT>
 परतिज्ञातस तवया वीर दण्डकारण्यवासिनाम<BR>
&nbsp; ऋषीणां रक्षणार्थाय वधः संयति रक्षसाम<BR>
&nbsp;<FONT COLOR="GREEN" SIZE="-1">8</FONT>
 एतन्निमित्तं च वनं दण्डका इति विश्रुतम<BR>
&nbsp; परस्थितस तवं सह भरात्रा धृतबाणशरासनः<BR>
&nbsp;<FONT COLOR="GREEN" SIZE="-1">9</FONT>
 ततस तवां परस्थितं दृष्ट्वा मम चिन्ताकुलं मनः<BR>
&nbsp; तवद वृत्तं चिन्तयन्त्या वै भवेन निःश्रेयसं हितम<BR>
&nbsp;<FONT COLOR="GREEN" SIZE="-1">10</FONT>
 न हि मे रॊचते वीर गमनं दण्डकान परति<BR>
&nbsp;&nbsp; कारणं तत्र वक्ष्यामि वदन्त्याः शरूयतां मम<BR>
<FONT COLOR="GREEN" SIZE="-1">11</FONT>
 तवं हि बाणधनुष्पाणिर भरात्रा सह वनं गतः<BR>
&nbsp;&nbsp; दृष्ट्वा वनचरान सर्वान कच चित कुर्याः शरव्ययम<BR>
<FONT COLOR="GREEN" SIZE="-1">12</FONT>
 कषत्रियाणाम इह धनुर हुताशस्येन्धनानि च<BR>
&nbsp;&nbsp; समीपतः सथितं तेजॊबलम उच्छ्रयते भृशम<BR>
<FONT COLOR="GREEN" SIZE="-1">13</FONT>
 पुरा किल महाबाहॊ तपस्वी सत्यवाक शुचिः<BR>
&nbsp;&nbsp; कस्मिंश चिद अभवत पुण्ये वने रतमृगद्विजे<BR>
<FONT COLOR="GREEN" SIZE="-1">14</FONT>
 तस्यैव तपसॊ विघ्नं कर्तुम इन्द्रः शचीपतिः<BR>
&nbsp;&nbsp; खड्गपाणिर अथागच्छद आश्रमं भट रूपधृक<BR>
<FONT COLOR="GREEN" SIZE="-1">15</FONT>
 तस्मिंस तद आश्रमपदे निहितः खड्ग उत्तमः<BR>
&nbsp;&nbsp; स नयासविधिना दत्तः पुण्ये तपसि तिष्ठतः<BR>
<FONT COLOR="GREEN" SIZE="-1">16</FONT>
 स तच छस्त्रम अनुप्राप्य नयासरक्षणतत्परः<BR>
&nbsp;&nbsp; वने तु विचरत्य एव रक्षन परत्ययम आत्मनः<BR>
<FONT COLOR="GREEN" SIZE="-1">17</FONT>
 यत्र गच्छत्य उपादातुं मूलानि च फलानि च<BR>
&nbsp;&nbsp; न विना याति तं खड्गं नयासरक्षणतत्परः<BR>
<FONT COLOR="GREEN" SIZE="-1">18</FONT>
 नित्यं शस्त्रं परिवहन करमेण स तपॊधनः<BR>
&nbsp;&nbsp; चकार रौद्रीं सवां बुद्धिं तयक्त्वा तपसि निश्चयम<BR>
<FONT COLOR="GREEN" SIZE="-1">19</FONT>
 ततः स रौद्राभिरतः परमत्तॊ ऽधर्मकर्षितः<BR>
&nbsp;&nbsp; तस्य शस्त्रस्य संवासाज जगाम नरकं मुनिः<BR>
<FONT COLOR="GREEN" SIZE="-1">20</FONT>
 सनेहाच च बहुमानाच च समारये तवां न शिक्षये<BR>
&nbsp;&nbsp; न कथं चन सा कार्या हृहीतधनुषा तवया<BR>
<FONT COLOR="GREEN" SIZE="-1">21</FONT>
 बुद्धिर वैरं विना हन्तुं राक्षसान दण्डकाश्रितान<BR>
&nbsp;&nbsp; अपराधं विना हन्तुं लॊकान वीर न कामये<BR>
<FONT COLOR="GREEN" SIZE="-1">22</FONT>
 कषत्रियाणां तु वीराणां वनेषु नियतात्मनाम<BR>
&nbsp;&nbsp; धनुषा कार्यम एतावद आर्तानाम अभिरक्षणम<BR>
<FONT COLOR="GREEN" SIZE="-1">23</FONT>
 कव च शस्त्रं कव च वनं कव च कषात्रं तपः कव च<BR>
&nbsp;&nbsp; वयाविद्धम इदम अस्माभिर देशधर्मस तु पूज्यताम<BR>
<FONT COLOR="GREEN" SIZE="-1">24</FONT>
 तद आर्यकलुषा बुद्धिर जायते शस्त्रसेवनात<BR>
&nbsp;&nbsp; पुनर गत्वा तव अयॊध्यायां कषत्रधर्मं चरिष्यसि<BR>
<FONT COLOR="GREEN" SIZE="-1">25</FONT>
 अक्षया तु भवेत परीतिः शवश्रू शवशुरयॊर मम<BR>
&nbsp;&nbsp; यदि राज्यं हि संन्यस्य भवेस तवं निरतॊ मुनिः<BR>
<FONT COLOR="GREEN" SIZE="-1">26</FONT>
 धर्माद अर्थः परभवति धर्मात परभवते सुखम<BR>
&nbsp;&nbsp; धर्मेण लभते सर्वं धर्मसारम इदं जगत<BR>
<FONT COLOR="GREEN" SIZE="-1">27</FONT>
 आत्मानं नियमैस तैस तैः कर्षयित्वा परयत्नतः<BR>
&nbsp;&nbsp; पराप्यते निपुणैर धर्मॊ न सुखाल लभ्यते सुखम<BR>
<FONT COLOR="GREEN" SIZE="-1">28</FONT>
 नित्यं शुचिमतिः सौम्य चर धर्मं तपॊवने<BR>
&nbsp;&nbsp; सर्वं हि विदितं तुभ्यं तरैलॊक्यम अपि तत्त्वतः<BR>
<FONT COLOR="GREEN" SIZE="-1">29</FONT>
 सत्रीचापलाद एतद उदाहृतं मे; धर्मं च वक्तुं तव कः समर्थः<BR>
&nbsp;&nbsp; विचार्य बुद्ध्या तु सहानुजेन; यद रॊचते तत कुरु माचिरेण<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3009">Next: Chapter 9</A></CENTER>
</div>
</BODY>
</HTML>
