<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 93</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6092">Previous</A>&nbsp;
<A HREF="rys6094">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 93
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa tu mohāt susaṃkruddhaḥ kṛtāntabalacoditaḥ<BR>
&nbsp; krodhasaṃraktanayano rāvaṇo sūtam abravīt<BR>
&nbsp;<FONT COLOR="GREEN" SIZE="-1">2</FONT>
 hīnavīryam ivāśaktaṃ pauruṣeṇa vivarjitam<BR>
&nbsp; bhīruṃ laghum ivāsattvaṃ vihīnam iva tejasā<BR>
&nbsp;<FONT COLOR="GREEN" SIZE="-1">3</FONT>
 vimuktam iva māyābhir astrair iva bahiṣkṛtam<BR>
&nbsp; mām avajñāya durbuddhe svayā buddhyā viceṣṭase<BR>
&nbsp;<FONT COLOR="GREEN" SIZE="-1">4</FONT>
 kimarthaṃ mām avajñāya macchandam anavekṣya ca<BR>
&nbsp; tvayā śatrusamakṣaṃ me ratho 'yam apavāhitaḥ<BR>
&nbsp;<FONT COLOR="GREEN" SIZE="-1">5</FONT>
 tvayādya hi mamānārya cirakālasamārjitam<BR>
&nbsp; yaśo vīryaṃ ca tejaś ca pratyayaś ca vināśitha<BR>
&nbsp;<FONT COLOR="GREEN" SIZE="-1">6</FONT>
 śatroḥ prakhyātavīryasya rañjanīyasya vikramaiḥ<BR>
&nbsp; paśyato yuddhalubdho 'haṃ kṛtaḥ kāpuruṣas tvayā<BR>
&nbsp;<FONT COLOR="GREEN" SIZE="-1">7</FONT>
 yas tvaṃ ratham imaṃ mohān na codvahasi durmate<BR>
&nbsp; satyo 'yaṃ pratitarko me pareṇa tvam upaskṛtaḥ<BR>
&nbsp;<FONT COLOR="GREEN" SIZE="-1">8</FONT>
 na hīdaṃ vidyate karma suhṛdo hitakāṅkṣiṇaḥ<BR>
&nbsp; ripūṇāṃ sadṛśaṃ caitan na tvayaitat svanuṣṭhitam<BR>
&nbsp;<FONT COLOR="GREEN" SIZE="-1">9</FONT>
 nivartaya rathaṃ śīghraṃ yāvan nāpaiti me ripuḥ<BR>
&nbsp; yadi vāpy uṣito 'si tvaṃ smaryante yadi vā guṇāḥ<BR>
&nbsp;<FONT COLOR="GREEN" SIZE="-1">10</FONT>
 evaṃ paruṣam uktas tu hitabuddhir abuddhinā<BR>
&nbsp;&nbsp; abravīd rāvaṇaṃ sūto hitaṃ sānunayaṃ vacaḥ<BR>
<FONT COLOR="GREEN" SIZE="-1">11</FONT>
 na bhīto 'smi na mūḍho 'smi nopajapto 'smi śatrubhiḥ<BR>
&nbsp;&nbsp; na pramatto na niḥsneho vismṛtā na ca satkriyā<BR>
<FONT COLOR="GREEN" SIZE="-1">12</FONT>
 mayā tu hitakāmena yaśaś ca parirakṣatā<BR>
&nbsp;&nbsp; snehapraskannamanasā priyam ity apriyaṃ kṛtam<BR>
<FONT COLOR="GREEN" SIZE="-1">13</FONT>
 nāsminn arthe mahārāja tvaṃ māṃ priyahite ratam<BR>
&nbsp;&nbsp; kaś cil laghur ivānāryo doṣato gantum arhasi<BR>
<FONT COLOR="GREEN" SIZE="-1">14</FONT>
 śrūyatām abhidhāsyāmi yannimittaṃ mayā rathaḥ<BR>
&nbsp;&nbsp; nadīvega ivāmbhobhiḥ saṃyuge vinivartitaḥ<BR>
<FONT COLOR="GREEN" SIZE="-1">15</FONT>
 śramaṃ tavāvagacchāmi mahatā raṇakarmaṇā<BR>
&nbsp;&nbsp; na hi te vīra saumukhyaṃ praharṣaṃ vopadhāraye<BR>
<FONT COLOR="GREEN" SIZE="-1">16</FONT>
 rathodvahanakhinnāś ca ta ime rathavājinaḥ<BR>
&nbsp;&nbsp; dīnā gharmapariśrāntā gāvo varṣahatā iva<BR>
<FONT COLOR="GREEN" SIZE="-1">17</FONT>
 nimittāni ca bhūyiṣṭhaṃ yāni prādurbhavanti naḥ<BR>
&nbsp;&nbsp; teṣu teṣv abhipanneṣu lakṣayāmy apradakṣiṇam<BR>
<FONT COLOR="GREEN" SIZE="-1">18</FONT>
 deśakālau ca vijñeyau lakṣmaṇānīṅgitāni ca<BR>
&nbsp;&nbsp; dainyaṃ harṣaś ca khedaś ca rathinaś ca balābalam<BR>
<FONT COLOR="GREEN" SIZE="-1">19</FONT>
 sthalanimnāni bhūmeś ca samāni viṣamāṇi ca<BR>
&nbsp;&nbsp; yuddhakālaś ca vijñeyaḥ parasyāntaradarśanam<BR>
<FONT COLOR="GREEN" SIZE="-1">20</FONT>
 upayānāpayāne ca sthānaṃ pratyapasarpaṇam<BR>
&nbsp;&nbsp; sarvam etad rathasthena jñeyaṃ rathakuṭumbinā<BR>
<FONT COLOR="GREEN" SIZE="-1">21</FONT>
 tava viśrāmahetos tu tathaiṣāṃ rathavājinām<BR>
&nbsp;&nbsp; raudraṃ varjayatā khedaṃ kṣamaṃ kṛtam idaṃ mayā<BR>
<FONT COLOR="GREEN" SIZE="-1">22</FONT>
 na mayā svecchayā vīra ratho 'yam apavāhitaḥ<BR>
&nbsp;&nbsp; bhartṛsnehaparītena mayedaṃ yatkṛtaṃ vibho<BR>
<FONT COLOR="GREEN" SIZE="-1">23</FONT>
 ājñāpaya yathātattvaṃ vakṣyasy ariniṣūdana<BR>
&nbsp;&nbsp; tat kariṣyāmy ahaṃ vīraṃ gatānṛṇyena cetasā<BR>
<FONT COLOR="GREEN" SIZE="-1">24</FONT>
 saṃtuṣṭas tena vākyena rāvaṇas tasya sāratheḥ<BR>
&nbsp;&nbsp; praśasyainaṃ bahuvidhaṃ yuddhalubdho 'bravīd idam<BR>
<FONT COLOR="GREEN" SIZE="-1">25</FONT>
 rathaṃ śīghram imaṃ sūta rāghavābhimukhaṃ kuru<BR>
&nbsp;&nbsp; nāhatvā samare śatrūn nivartiṣyati rāvaṇaḥ<BR>
<FONT COLOR="GREEN" SIZE="-1">26</FONT>
 evam uktvā tatas tuṣṭo rāvaṇo rākṣaseśvaraḥ<BR>
&nbsp;&nbsp; dadau tasya śubhaṃ hy ekaṃ hastābharaṇam uttamam<BR>
<FONT COLOR="GREEN" SIZE="-1">27</FONT>
 tato drutaṃ rāvaṇavākyacoditaḥ; pracodayām āsa hayān sa sārathiḥ<BR>
&nbsp;&nbsp; sa rākṣasendrasya tato mahārathaḥ; kṣaṇena rāmasya raṇāgrato 'bhavat<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स तु मॊहात सुसंक्रुद्धः कृतान्तबलचॊदितः<BR>
&nbsp; करॊधसंरक्तनयनॊ रावणॊ सूतम अब्रवीत<BR>
&nbsp;<FONT COLOR="GREEN" SIZE="-1">2</FONT>
 हीनवीर्यम इवाशक्तं पौरुषेण विवर्जितम<BR>
&nbsp; भीरुं लघुम इवासत्त्वं विहीनम इव तेजसा<BR>
&nbsp;<FONT COLOR="GREEN" SIZE="-1">3</FONT>
 विमुक्तम इव मायाभिर अस्त्रैर इव बहिष्कृतम<BR>
&nbsp; माम अवज्ञाय दुर्बुद्धे सवया बुद्ध्या विचेष्टसे<BR>
&nbsp;<FONT COLOR="GREEN" SIZE="-1">4</FONT>
 किमर्थं माम अवज्ञाय मच्छन्दम अनवेक्ष्य च<BR>
&nbsp; तवया शत्रुसमक्षं मे रथॊ ऽयम अपवाहितः<BR>
&nbsp;<FONT COLOR="GREEN" SIZE="-1">5</FONT>
 तवयाद्य हि ममानार्य चिरकालसमार्जितम<BR>
&nbsp; यशॊ वीर्यं च तेजश च परत्ययश च विनाशिथ<BR>
&nbsp;<FONT COLOR="GREEN" SIZE="-1">6</FONT>
 शत्रॊः परख्यातवीर्यस्य रञ्जनीयस्य विक्रमैः<BR>
&nbsp; पश्यतॊ युद्धलुब्धॊ ऽहं कृतः कापुरुषस तवया<BR>
&nbsp;<FONT COLOR="GREEN" SIZE="-1">7</FONT>
 यस तवं रथम इमं मॊहान न चॊद्वहसि दुर्मते<BR>
&nbsp; सत्यॊ ऽयं परतितर्कॊ मे परेण तवम उपस्कृतः<BR>
&nbsp;<FONT COLOR="GREEN" SIZE="-1">8</FONT>
 न हीदं विद्यते कर्म सुहृदॊ हितकाङ्क्षिणः<BR>
&nbsp; रिपूणां सदृशं चैतन न तवयैतत सवनुष्ठितम<BR>
&nbsp;<FONT COLOR="GREEN" SIZE="-1">9</FONT>
 निवर्तय रथं शीघ्रं यावन नापैति मे रिपुः<BR>
&nbsp; यदि वाप्य उषितॊ ऽसि तवं समर्यन्ते यदि वा गुणाः<BR>
&nbsp;<FONT COLOR="GREEN" SIZE="-1">10</FONT>
 एवं परुषम उक्तस तु हितबुद्धिर अबुद्धिना<BR>
&nbsp;&nbsp; अब्रवीद रावणं सूतॊ हितं सानुनयं वचः<BR>
<FONT COLOR="GREEN" SIZE="-1">11</FONT>
 न भीतॊ ऽसमि न मूढॊ ऽसमि नॊपजप्तॊ ऽसमि शत्रुभिः<BR>
&nbsp;&nbsp; न परमत्तॊ न निःस्नेहॊ विस्मृता न च सत्क्रिया<BR>
<FONT COLOR="GREEN" SIZE="-1">12</FONT>
 मया तु हितकामेन यशश च परिरक्षता<BR>
&nbsp;&nbsp; सनेहप्रस्कन्नमनसा परियम इत्य अप्रियं कृतम<BR>
<FONT COLOR="GREEN" SIZE="-1">13</FONT>
 नास्मिन्न अर्थे महाराज तवं मां परियहिते रतम<BR>
&nbsp;&nbsp; कश चिल लघुर इवानार्यॊ दॊषतॊ गन्तुम अर्हसि<BR>
<FONT COLOR="GREEN" SIZE="-1">14</FONT>
 शरूयताम अभिधास्यामि यन्निमित्तं मया रथः<BR>
&nbsp;&nbsp; नदीवेग इवाम्भॊभिः संयुगे विनिवर्तितः<BR>
<FONT COLOR="GREEN" SIZE="-1">15</FONT>
 शरमं तवावगच्छामि महता रणकर्मणा<BR>
&nbsp;&nbsp; न हि ते वीर सौमुख्यं परहर्षं वॊपधारये<BR>
<FONT COLOR="GREEN" SIZE="-1">16</FONT>
 रथॊद्वहनखिन्नाश च त इमे रथवाजिनः<BR>
&nbsp;&nbsp; दीना घर्मपरिश्रान्ता गावॊ वर्षहता इव<BR>
<FONT COLOR="GREEN" SIZE="-1">17</FONT>
 निमित्तानि च भूयिष्ठं यानि परादुर्भवन्ति नः<BR>
&nbsp;&nbsp; तेषु तेष्व अभिपन्नेषु लक्षयाम्य अप्रदक्षिणम<BR>
<FONT COLOR="GREEN" SIZE="-1">18</FONT>
 देशकालौ च विज्ञेयौ लक्ष्मणानीङ्गितानि च<BR>
&nbsp;&nbsp; दैन्यं हर्षश च खेदश च रथिनश च बलाबलम<BR>
<FONT COLOR="GREEN" SIZE="-1">19</FONT>
 सथलनिम्नानि भूमेश च समानि विषमाणि च<BR>
&nbsp;&nbsp; युद्धकालश च विज्ञेयः परस्यान्तरदर्शनम<BR>
<FONT COLOR="GREEN" SIZE="-1">20</FONT>
 उपयानापयाने च सथानं परत्यपसर्पणम<BR>
&nbsp;&nbsp; सर्वम एतद रथस्थेन जञेयं रथकुटुम्बिना<BR>
<FONT COLOR="GREEN" SIZE="-1">21</FONT>
 तव विश्रामहेतॊस तु तथैषां रथवाजिनाम<BR>
&nbsp;&nbsp; रौद्रं वर्जयता खेदं कषमं कृतम इदं मया<BR>
<FONT COLOR="GREEN" SIZE="-1">22</FONT>
 न मया सवेच्छया वीर रथॊ ऽयम अपवाहितः<BR>
&nbsp;&nbsp; भर्तृस्नेहपरीतेन मयेदं यत्कृतं विभॊ<BR>
<FONT COLOR="GREEN" SIZE="-1">23</FONT>
 आज्ञापय यथातत्त्वं वक्ष्यस्य अरिनिषूदन<BR>
&nbsp;&nbsp; तत करिष्याम्य अहं वीरं गतानृण्येन चेतसा<BR>
<FONT COLOR="GREEN" SIZE="-1">24</FONT>
 संतुष्टस तेन वाक्येन रावणस तस्य सारथेः<BR>
&nbsp;&nbsp; परशस्यैनं बहुविधं युद्धलुब्धॊ ऽबरवीद इदम<BR>
<FONT COLOR="GREEN" SIZE="-1">25</FONT>
 रथं शीघ्रम इमं सूत राघवाभिमुखं कुरु<BR>
&nbsp;&nbsp; नाहत्वा समरे शत्रून निवर्तिष्यति रावणः<BR>
<FONT COLOR="GREEN" SIZE="-1">26</FONT>
 एवम उक्त्वा ततस तुष्टॊ रावणॊ राक्षसेश्वरः<BR>
&nbsp;&nbsp; ददौ तस्य शुभं हय एकं हस्ताभरणम उत्तमम<BR>
<FONT COLOR="GREEN" SIZE="-1">27</FONT>
 ततॊ दरुतं रावणवाक्यचॊदितः; परचॊदयाम आस हयान स सारथिः<BR>
&nbsp;&nbsp; स राक्षसेन्द्रस्य ततॊ महारथः; कषणेन रामस्य रणाग्रतॊ ऽभवत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6094">Next: Chapter 94</A></CENTER>
</div>
</BODY>
</HTML>
