<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 44</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2043">Previous</A>&nbsp;
<A HREF="rys2045">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 44
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 viśālān kosalān ramyān yātvā lakṣmaṇapūrvajaḥ<BR>
&nbsp; āsasāda mahābāhuḥ śṛṅgaverapuraṃ prati<BR>
&nbsp;<FONT COLOR="GREEN" SIZE="-1">2</FONT>
 tatra tripathagāṃ divyāṃ śivatoyām aśaivalām<BR>
&nbsp; dadarśa rāghavo gaṅgāṃ puṇyām ṛṣinisevitām<BR>
&nbsp;<FONT COLOR="GREEN" SIZE="-1">3</FONT>
 haṃsasārasasaṃghuṣṭāṃ cakravākopakūjitām<BR>
&nbsp; śiṃśumaraiś ca nakraiś ca bhujaṃgaiś ca niṣevitām<BR>
&nbsp;<FONT COLOR="GREEN" SIZE="-1">4</FONT>
 tām ūrmikalilāvartām anvavekṣya mahārathaḥ<BR>
&nbsp; sumantram abravīt sūtam ihaivādya vasāmahe<BR>
&nbsp;<FONT COLOR="GREEN" SIZE="-1">5</FONT>
 avidūrād ayaṃ nadyā bahupuṣpapravālavān<BR>
&nbsp; sumahān iṅgudīvṛkṣo vasāmo 'traiva sārathe<BR>
&nbsp;<FONT COLOR="GREEN" SIZE="-1">6</FONT>
 lakṣaṇaś ca sumantraś ca bāḍham ity eva rāghavam<BR>
&nbsp; uktvā tam iṅgudīvṛkṣaṃ tadopayayatur hayaiḥ<BR>
&nbsp;<FONT COLOR="GREEN" SIZE="-1">7</FONT>
 rāmo 'bhiyāya taṃ ramyaṃ vṛkṣam ikṣvākunandanaḥ<BR>
&nbsp; rathād avātarat tasmāt sabhāryaḥ sahalakṣmaṇaḥ<BR>
&nbsp;<FONT COLOR="GREEN" SIZE="-1">8</FONT>
 sumantro 'py avatīryaiva mocayitvā hayottamān<BR>
&nbsp; vṛkṣamūlagataṃ rāmam upatasthe kṛtāñjaliḥ<BR>
&nbsp;<FONT COLOR="GREEN" SIZE="-1">9</FONT>
 tatra rājā guho nāma rāmasyātmasamaḥ sakhā<BR>
&nbsp; niṣādajātyo balavān sthapatiś ceti viśrutaḥ<BR>
&nbsp;<FONT COLOR="GREEN" SIZE="-1">10</FONT>
 sa śrutvā puruṣavyāghraṃ rāmaṃ viṣayam āgatam<BR>
&nbsp;&nbsp; vṛddhaiḥ parivṛto 'mātyair jñātibhiś cāpy upāgataḥ<BR>
<FONT COLOR="GREEN" SIZE="-1">11</FONT>
 tato niṣādādhipatiṃ dṛṣṭvā dūrād avasthitam<BR>
&nbsp;&nbsp; saha saumitriṇā rāmaḥ samāgacchad guhena saḥ<BR>
<FONT COLOR="GREEN" SIZE="-1">12</FONT>
 tam ārtaḥ saṃpariṣvajya guho rāghavam abravīt<BR>
&nbsp;&nbsp; yathāyodhyā tathedaṃ te rāma kiṃ karavāṇi te<BR>
<FONT COLOR="GREEN" SIZE="-1">13</FONT>
 tato guṇavadannādyam upādāya pṛthagvidham<BR>
&nbsp;&nbsp; arghyaṃ copānayat kṣipraṃ vākyaṃ cedam uvāca ha<BR>
<FONT COLOR="GREEN" SIZE="-1">14</FONT>
 svāgataṃ te mahābāho taveyam akhilā mahī<BR>
&nbsp;&nbsp; vayaṃ preṣyā bhavān bhartā sādhu rājyaṃ praśādhi naḥ<BR>
<FONT COLOR="GREEN" SIZE="-1">15</FONT>
 bhakṣyaṃ bhojyaṃ ca peyaṃ ca lehyaṃ cedam upasthitam<BR>
&nbsp;&nbsp; śayanāni ca mukhyāni vājināṃ khādanaṃ ca te<BR>
<FONT COLOR="GREEN" SIZE="-1">16</FONT>
 guham eva bruvāṇaṃ taṃ rāghavaḥ pratyuvāca ha<BR>
&nbsp;&nbsp; arcitāś caiva hṛṣṭāś ca bhavatā sarvathā vayam<BR>
<FONT COLOR="GREEN" SIZE="-1">17</FONT>
 padbhyām abhigamāc caiva snehasaṃdarśanena ca<BR>
&nbsp;&nbsp; bhujābhyāṃ sādhuvṛttābhyāṃ pīḍayan vākyam abravīt<BR>
<FONT COLOR="GREEN" SIZE="-1">18</FONT>
 diṣṭyā tvāṃ guha paśyāmi arogaṃ saha bāndhavaiḥ<BR>
&nbsp;&nbsp; api te kūśalaṃ rāṣṭre mitreṣu ca dhaneṣu ca<BR>
<FONT COLOR="GREEN" SIZE="-1">19</FONT>
 yat tv idaṃ bhavatā kiṃ cit prītyā samupakalpitam<BR>
&nbsp;&nbsp; sarvaṃ tad anujānāmi na hi varte pratigrahe<BR>
<FONT COLOR="GREEN" SIZE="-1">20</FONT>
 kuśacīrājinadharaṃ phalamūlāśanaṃ ca mām<BR>
&nbsp;&nbsp; viddhi praṇihitaṃ dharme tāpasaṃ vanagocaram<BR>
<FONT COLOR="GREEN" SIZE="-1">21</FONT>
 aśvānāṃ khādanenāham arthī nānyena kena cit<BR>
&nbsp;&nbsp; etāvatātrabhavatā bhaviṣyāmi supūjitaḥ<BR>
<FONT COLOR="GREEN" SIZE="-1">22</FONT>
 ete hi dayitā rājñaḥ pitur daśarathasya me<BR>
&nbsp;&nbsp; etaiḥ suvihitair aśvair bhaviṣyāmy aham arcitaḥ<BR>
<FONT COLOR="GREEN" SIZE="-1">23</FONT>
 aśvānāṃ pratipānaṃ ca khādanaṃ caiva so 'nvaśāt<BR>
&nbsp;&nbsp; guhas tatraiva puruṣāṃs tvaritaṃ dīyatām iti<BR>
<FONT COLOR="GREEN" SIZE="-1">24</FONT>
 tataś cīrottarāsaṅgaḥ saṃdhyām anvāsya paścimām<BR>
&nbsp;&nbsp; jalam evādade bhojyaṃ lakṣmaṇenāhṛtaṃ svayam<BR>
<FONT COLOR="GREEN" SIZE="-1">25</FONT>
 tasya bhūmau śayānasya pādau prakṣālya lakṣmaṇaḥ<BR>
&nbsp;&nbsp; sabhāryasya tato 'bhyetya tasthau vṛkṣam upāśritaḥ<BR>
<FONT COLOR="GREEN" SIZE="-1">26</FONT>
 guho 'pi saha sūtena saumitrim anubhāṣayan<BR>
&nbsp;&nbsp; anvajāgrat tato rāmam apramatto dhanurdharaḥ<BR>
<FONT COLOR="GREEN" SIZE="-1">27</FONT>
 tathā śayānasya tato 'sya dhīmato; yaśasvino dāśarather mahātmanaḥ<BR>
&nbsp;&nbsp; adṛṣṭaduḥkhasya sukhocitasya sā; tadā vyatīyāya cireṇa śarvarī<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 विशालान कॊसलान रम्यान यात्वा लक्ष्मणपूर्वजः<BR>
&nbsp; आससाद महाबाहुः शृङ्गवेरपुरं परति<BR>
&nbsp;<FONT COLOR="GREEN" SIZE="-1">2</FONT>
 तत्र तरिपथगां दिव्यां शिवतॊयाम अशैवलाम<BR>
&nbsp; ददर्श राघवॊ गङ्गां पुण्याम ऋषिनिसेविताम<BR>
&nbsp;<FONT COLOR="GREEN" SIZE="-1">3</FONT>
 हंससारससंघुष्टां चक्रवाकॊपकूजिताम<BR>
&nbsp; शिंशुमरैश च नक्रैश च भुजंगैश च निषेविताम<BR>
&nbsp;<FONT COLOR="GREEN" SIZE="-1">4</FONT>
 ताम ऊर्मिकलिलावर्ताम अन्ववेक्ष्य महारथः<BR>
&nbsp; सुमन्त्रम अब्रवीत सूतम इहैवाद्य वसामहे<BR>
&nbsp;<FONT COLOR="GREEN" SIZE="-1">5</FONT>
 अविदूराद अयं नद्या बहुपुष्पप्रवालवान<BR>
&nbsp; सुमहान इङ्गुदीवृक्षॊ वसामॊ ऽतरैव सारथे<BR>
&nbsp;<FONT COLOR="GREEN" SIZE="-1">6</FONT>
 लक्षणश च सुमन्त्रश च बाढम इत्य एव राघवम<BR>
&nbsp; उक्त्वा तम इङ्गुदीवृक्षं तदॊपययतुर हयैः<BR>
&nbsp;<FONT COLOR="GREEN" SIZE="-1">7</FONT>
 रामॊ ऽभियाय तं रम्यं वृक्षम इक्ष्वाकुनन्दनः<BR>
&nbsp; रथाद अवातरत तस्मात सभार्यः सहलक्ष्मणः<BR>
&nbsp;<FONT COLOR="GREEN" SIZE="-1">8</FONT>
 सुमन्त्रॊ ऽपय अवतीर्यैव मॊचयित्वा हयॊत्तमान<BR>
&nbsp; वृक्षमूलगतं रामम उपतस्थे कृताञ्जलिः<BR>
&nbsp;<FONT COLOR="GREEN" SIZE="-1">9</FONT>
 तत्र राजा गुहॊ नाम रामस्यात्मसमः सखा<BR>
&nbsp; निषादजात्यॊ बलवान सथपतिश चेति विश्रुतः<BR>
&nbsp;<FONT COLOR="GREEN" SIZE="-1">10</FONT>
 स शरुत्वा पुरुषव्याघ्रं रामं विषयम आगतम<BR>
&nbsp;&nbsp; वृद्धैः परिवृतॊ ऽमात्यैर जञातिभिश चाप्य उपागतः<BR>
<FONT COLOR="GREEN" SIZE="-1">11</FONT>
 ततॊ निषादाधिपतिं दृष्ट्वा दूराद अवस्थितम<BR>
&nbsp;&nbsp; सह सौमित्रिणा रामः समागच्छद गुहेन सः<BR>
<FONT COLOR="GREEN" SIZE="-1">12</FONT>
 तम आर्तः संपरिष्वज्य गुहॊ राघवम अब्रवीत<BR>
&nbsp;&nbsp; यथायॊध्या तथेदं ते राम किं करवाणि ते<BR>
<FONT COLOR="GREEN" SIZE="-1">13</FONT>
 ततॊ गुणवदन्नाद्यम उपादाय पृथग्विधम<BR>
&nbsp;&nbsp; अर्घ्यं चॊपानयत कषिप्रं वाक्यं चेदम उवाच ह<BR>
<FONT COLOR="GREEN" SIZE="-1">14</FONT>
 सवागतं ते महाबाहॊ तवेयम अखिला मही<BR>
&nbsp;&nbsp; वयं परेष्या भवान भर्ता साधु राज्यं परशाधि नः<BR>
<FONT COLOR="GREEN" SIZE="-1">15</FONT>
 भक्ष्यं भॊज्यं च पेयं च लेह्यं चेदम उपस्थितम<BR>
&nbsp;&nbsp; शयनानि च मुख्यानि वाजिनां खादनं च ते<BR>
<FONT COLOR="GREEN" SIZE="-1">16</FONT>
 गुहम एव बरुवाणं तं राघवः परत्युवाच ह<BR>
&nbsp;&nbsp; अर्चिताश चैव हृष्टाश च भवता सर्वथा वयम<BR>
<FONT COLOR="GREEN" SIZE="-1">17</FONT>
 पद्भ्याम अभिगमाच चैव सनेहसंदर्शनेन च<BR>
&nbsp;&nbsp; भुजाभ्यां साधुवृत्ताभ्यां पीडयन वाक्यम अब्रवीत<BR>
<FONT COLOR="GREEN" SIZE="-1">18</FONT>
 दिष्ट्या तवां गुह पश्यामि अरॊगं सह बान्धवैः<BR>
&nbsp;&nbsp; अपि ते कूशलं राष्ट्रे मित्रेषु च धनेषु च<BR>
<FONT COLOR="GREEN" SIZE="-1">19</FONT>
 यत तव इदं भवता किं चित परीत्या समुपकल्पितम<BR>
&nbsp;&nbsp; सर्वं तद अनुजानामि न हि वर्ते परतिग्रहे<BR>
<FONT COLOR="GREEN" SIZE="-1">20</FONT>
 कुशचीराजिनधरं फलमूलाशनं च माम<BR>
&nbsp;&nbsp; विद्धि परणिहितं धर्मे तापसं वनगॊचरम<BR>
<FONT COLOR="GREEN" SIZE="-1">21</FONT>
 अश्वानां खादनेनाहम अर्थी नान्येन केन चित<BR>
&nbsp;&nbsp; एतावतात्रभवता भविष्यामि सुपूजितः<BR>
<FONT COLOR="GREEN" SIZE="-1">22</FONT>
 एते हि दयिता राज्ञः पितुर दशरथस्य मे<BR>
&nbsp;&nbsp; एतैः सुविहितैर अश्वैर भविष्याम्य अहम अर्चितः<BR>
<FONT COLOR="GREEN" SIZE="-1">23</FONT>
 अश्वानां परतिपानं च खादनं चैव सॊ ऽनवशात<BR>
&nbsp;&nbsp; गुहस तत्रैव पुरुषांस तवरितं दीयताम इति<BR>
<FONT COLOR="GREEN" SIZE="-1">24</FONT>
 ततश चीरॊत्तरासङ्गः संध्याम अन्वास्य पश्चिमाम<BR>
&nbsp;&nbsp; जलम एवाददे भॊज्यं लक्ष्मणेनाहृतं सवयम<BR>
<FONT COLOR="GREEN" SIZE="-1">25</FONT>
 तस्य भूमौ शयानस्य पादौ परक्षाल्य लक्ष्मणः<BR>
&nbsp;&nbsp; सभार्यस्य ततॊ ऽभयेत्य तस्थौ वृक्षम उपाश्रितः<BR>
<FONT COLOR="GREEN" SIZE="-1">26</FONT>
 गुहॊ ऽपि सह सूतेन सौमित्रिम अनुभाषयन<BR>
&nbsp;&nbsp; अन्वजाग्रत ततॊ रामम अप्रमत्तॊ धनुर्धरः<BR>
<FONT COLOR="GREEN" SIZE="-1">27</FONT>
 तथा शयानस्य ततॊ ऽसय धीमतॊ; यशस्विनॊ दाशरथेर महात्मनः<BR>
&nbsp;&nbsp; अदृष्टदुःखस्य सुखॊचितस्य सा; तदा वयतीयाय चिरेण शर्वरी<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2045">Next: Chapter 45</A></CENTER>
</div>
</BODY>
</HTML>
