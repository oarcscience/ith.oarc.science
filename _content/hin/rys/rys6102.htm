<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 102</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6101.htm">Previous</A>&nbsp;
<A HREF="rys6103.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 102
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa uvāca mahāprajñam abhigamya plavaṃgamaḥ<BR>
&nbsp; rāmaṃ vacanam arthajño varaṃ sarvadhanuṣmatām<BR>
&nbsp;<FONT COLOR="GREEN" SIZE="-1">2</FONT>
 yannimitto 'yam ārambhaḥ karmaṇāṃ ca phalodayaḥ<BR>
&nbsp; tāṃ devīṃ śokasaṃtaptāṃ maithilīṃ draṣṭum arhasi<BR>
&nbsp;<FONT COLOR="GREEN" SIZE="-1">3</FONT>
 sā hi śokasamāviṣṭā bāṣpaparyākulekṣaṇā<BR>
&nbsp; maithilī vijayaṃ śrutvā tava harṣam upāgamat<BR>
&nbsp;<FONT COLOR="GREEN" SIZE="-1">4</FONT>
 pūrvakāt pratyayāc cāham ukto viśvastayā tayā<BR>
&nbsp; bhartāraṃ draṣṭum icchāmi kṛtārthaṃ sahalakṣmaṇam<BR>
&nbsp;<FONT COLOR="GREEN" SIZE="-1">5</FONT>
 evam ukto hanumatā rāmo dharmabhṛtāṃ varaḥ<BR>
&nbsp; agacchat sahasā dhyānam āsīd bāṣpapariplutaḥ<BR>
&nbsp;<FONT COLOR="GREEN" SIZE="-1">6</FONT>
 dīrgham uṣṇaṃ ca niśvasya medinīm avalokayan<BR>
&nbsp; uvāca meghasaṃkāśaṃ vibhīṣaṇam upasthitam<BR>
&nbsp;<FONT COLOR="GREEN" SIZE="-1">7</FONT>
 divyāṅgarāgāṃ vaidehīṃ divyābharaṇabhūṣitām<BR>
&nbsp; iha sītāṃ śiraḥsnātām upasthāpaya māciram<BR>
&nbsp;<FONT COLOR="GREEN" SIZE="-1">8</FONT>
 evam uktas tu rāmeṇa tvaramāṇo vibhīṣaṇaḥ<BR>
&nbsp; praviśyāntaḥpuraṃ sītāṃ strībhiḥ svābhir acodayat<BR>
&nbsp;<FONT COLOR="GREEN" SIZE="-1">9</FONT>
 divyāṅgarāgā vaidehī divyābharaṇabhūṣitā<BR>
&nbsp; yānam āroha bhadraṃ te bhartā tvāṃ draṣṭum icchati<BR>
&nbsp;<FONT COLOR="GREEN" SIZE="-1">10</FONT>
 evam uktā tu vaidehī pratyuvāca vibhīṣaṇam<BR>
&nbsp;&nbsp; asnātā draṣṭum icchāmi bhartāraṃ rākṣasādhipa<BR>
<FONT COLOR="GREEN" SIZE="-1">11</FONT>
 tasyās tadvacanaṃ śrutvā pratyuvāca vibhīṣaṇaḥ<BR>
&nbsp;&nbsp; yathāhaṃ rāmo bhartā te tat tathā kartum arhasi<BR>
<FONT COLOR="GREEN" SIZE="-1">12</FONT>
 tasya tadvacanaṃ śrutvā maithilī bhrātṛdevatā<BR>
&nbsp;&nbsp; bhartṛbhaktivratā sādhvī tatheti pratyabhāṣata<BR>
<FONT COLOR="GREEN" SIZE="-1">13</FONT>
 tataḥ sītāṃ śiraḥsnātāṃ yuvatībhir alaṃkṛtām<BR>
&nbsp;&nbsp; mahārhābharaṇopetāṃ mahārhāmbaradhāriṇīm<BR>
<FONT COLOR="GREEN" SIZE="-1">14</FONT>
 āropya śibikāṃ dīptāṃ parārdhyāmbarasaṃvṛtām<BR>
&nbsp;&nbsp; rakṣobhir bahubhir guptām ājahāra vibhīṣaṇaḥ<BR>
<FONT COLOR="GREEN" SIZE="-1">15</FONT>
 so 'bhigamya mahātmānaṃ jñātvābhidhyānam āsthitam<BR>
&nbsp;&nbsp; praṇataś ca prahṛṣṭaś ca prāptāṃ sītāṃ nyavedayat<BR>
<FONT COLOR="GREEN" SIZE="-1">16</FONT>
 tām āgatām upaśrutya rakṣogṛhaciroṣitām<BR>
&nbsp;&nbsp; harṣo dainyaṃ ca roṣaś ca trayaṃ rāghavam āviśat<BR>
<FONT COLOR="GREEN" SIZE="-1">17</FONT>
 tataḥ pārśvagataṃ dṛṣṭvā savimarśaṃ vicārayan<BR>
&nbsp;&nbsp; vibhīṣaṇam idaṃ vākyam ahṛṣṭo rāghavo 'bravīt<BR>
<FONT COLOR="GREEN" SIZE="-1">18</FONT>
 rākṣasādhipate saumya nityaṃ madvijaye rata<BR>
&nbsp;&nbsp; vaidehī saṃnikarṣaṃ me śīghraṃ samupagacchatu<BR>
<FONT COLOR="GREEN" SIZE="-1">19</FONT>
 sa tadvacanam ājñāya rāghavasya vibhīṣaṇaḥ<BR>
&nbsp;&nbsp; tūrṇam utsāraṇe yatnaṃ kārayām āsa sarvataḥ<BR>
<FONT COLOR="GREEN" SIZE="-1">20</FONT>
 kañcukoṣṇīṣiṇas tatra vetrajharjharapāṇayaḥ<BR>
&nbsp;&nbsp; utsārayantaḥ puruṣāḥ samantāt paricakramuḥ<BR>
<FONT COLOR="GREEN" SIZE="-1">21</FONT>
 ṛkṣāṇāṃ vānarāṇāṃ ca rākṣasānāṃ ca sarvataḥ<BR>
&nbsp;&nbsp; vṛndāny utsāryamāṇāni dūram utsasṛjus tataḥ<BR>
<FONT COLOR="GREEN" SIZE="-1">22</FONT>
 teṣām utsāryamāṇānāṃ sarveṣāṃ dhvanir utthitaḥ<BR>
&nbsp;&nbsp; vāyunodvartamānasya sāgarasyeva nisvanaḥ<BR>
<FONT COLOR="GREEN" SIZE="-1">23</FONT>
 utsāryamāṇāṃs tān dṛṣṭvā samantāj jātasaṃbhramān<BR>
&nbsp;&nbsp; dākṣiṇyāt tadamarṣāc ca vārayām āsa rāghavaḥ<BR>
<FONT COLOR="GREEN" SIZE="-1">24</FONT>
 saṃrabdhaś cābravīd rāmaś cakṣuṣā pradahann iva<BR>
&nbsp;&nbsp; vibhīṣaṇaṃ mahāprājñaṃ sopālambham idaṃ vacaḥ<BR>
<FONT COLOR="GREEN" SIZE="-1">25</FONT>
 kimarthaṃ mām anādṛtya kṛśyate 'yaṃ tvayā janaḥ<BR>
&nbsp;&nbsp; nivartayainam udyogaṃ jano 'yaṃ svajano mama<BR>
<FONT COLOR="GREEN" SIZE="-1">26</FONT>
 na gṛhāṇi na vastrāṇi na prākārās tiraskriyāḥ<BR>
&nbsp;&nbsp; nedṛśā rājasatkārā vṛttam āvaraṇaṃ striyaḥ<BR>
<FONT COLOR="GREEN" SIZE="-1">27</FONT>
 vyasaneṣu na kṛcchreṣu na yuddhe na svayaṃ vare<BR>
&nbsp;&nbsp; na kratau no vivāhe ca darśanaṃ duṣyate striyaḥ<BR>
<FONT COLOR="GREEN" SIZE="-1">28</FONT>
 saiṣā yuddhagatā caiva kṛcchre mahati ca sthitā<BR>
&nbsp;&nbsp; darśane 'syā na doṣaḥ syān matsamīpe viśeṣataḥ<BR>
<FONT COLOR="GREEN" SIZE="-1">29</FONT>
 tad ānaya samīpaṃ me śīghram enāṃ vibhīṣaṇa<BR>
&nbsp;&nbsp; sītā paśyatu mām eṣā suhṛdgaṇavṛtaṃ sthitam<BR>
<FONT COLOR="GREEN" SIZE="-1">30</FONT>
 evam uktas tu rāmeṇa savimarśo vibhīṣaṇaḥ<BR>
&nbsp;&nbsp; rāmasyopānayat sītāṃ saṃnikarṣaṃ vinītavat<BR>
<FONT COLOR="GREEN" SIZE="-1">31</FONT>
 tato lakṣmaṇasugrīvau hanūmāṃś ca plavaṃgamaḥ<BR>
&nbsp;&nbsp; niśamya vākyaṃ rāmasya babhūvur vyathitā bhṛśam<BR>
<FONT COLOR="GREEN" SIZE="-1">32</FONT>
 kalatranirapekṣaiś ca iṅgitair asya dāruṇaiḥ<BR>
&nbsp;&nbsp; aprītam iva sītāyāṃ tarkayanti sma rāghavam<BR>
<FONT COLOR="GREEN" SIZE="-1">33</FONT>
 lajjayā tv avalīyantī sveṣu gātreṣu maithilī<BR>
&nbsp;&nbsp; vibhīṣaṇenānugatā bhartāraṃ sābhyavartata<BR>
<FONT COLOR="GREEN" SIZE="-1">34</FONT>
 sā vastrasaṃruddhamukhī lajjayā janasaṃsadi<BR>
&nbsp;&nbsp; rurodāsādya bhartāram āryaputreti bhāṣiṇī<BR>
<FONT COLOR="GREEN" SIZE="-1">35</FONT>
 vismayāc ca praharṣāc ca snehāc ca paridevatā<BR>
&nbsp;&nbsp; udaikṣata mukhaṃ bhartuḥ saumyaṃ saumyatarānanā<BR>
<FONT COLOR="GREEN" SIZE="-1">36</FONT>
 atha samapanudan manaḥklamaṃ sā; suciram adṛṣṭam udīkṣya vai priyasya<BR>
&nbsp;&nbsp; vadanam uditapūrṇacandrakāntaṃ; vimalaśaśāṅkanibhānanā tadāsīt<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स उवाच महाप्रज्ञम अभिगम्य पलवंगमः<BR>
&nbsp; रामं वचनम अर्थज्ञॊ वरं सर्वधनुष्मताम<BR>
&nbsp;<FONT COLOR="GREEN" SIZE="-1">2</FONT>
 यन्निमित्तॊ ऽयम आरम्भः कर्मणां च फलॊदयः<BR>
&nbsp; तां देवीं शॊकसंतप्तां मैथिलीं दरष्टुम अर्हसि<BR>
&nbsp;<FONT COLOR="GREEN" SIZE="-1">3</FONT>
 सा हि शॊकसमाविष्टा बाष्पपर्याकुलेक्षणा<BR>
&nbsp; मैथिली विजयं शरुत्वा तव हर्षम उपागमत<BR>
&nbsp;<FONT COLOR="GREEN" SIZE="-1">4</FONT>
 पूर्वकात परत्ययाच चाहम उक्तॊ विश्वस्तया तया<BR>
&nbsp; भर्तारं दरष्टुम इच्छामि कृतार्थं सहलक्ष्मणम<BR>
&nbsp;<FONT COLOR="GREEN" SIZE="-1">5</FONT>
 एवम उक्तॊ हनुमता रामॊ धर्मभृतां वरः<BR>
&nbsp; अगच्छत सहसा धयानम आसीद बाष्पपरिप्लुतः<BR>
&nbsp;<FONT COLOR="GREEN" SIZE="-1">6</FONT>
 दीर्घम उष्णं च निश्वस्य मेदिनीम अवलॊकयन<BR>
&nbsp; उवाच मेघसंकाशं विभीषणम उपस्थितम<BR>
&nbsp;<FONT COLOR="GREEN" SIZE="-1">7</FONT>
 दिव्याङ्गरागां वैदेहीं दिव्याभरणभूषिताम<BR>
&nbsp; इह सीतां शिरःस्नाताम उपस्थापय माचिरम<BR>
&nbsp;<FONT COLOR="GREEN" SIZE="-1">8</FONT>
 एवम उक्तस तु रामेण तवरमाणॊ विभीषणः<BR>
&nbsp; परविश्यान्तःपुरं सीतां सत्रीभिः सवाभिर अचॊदयत<BR>
&nbsp;<FONT COLOR="GREEN" SIZE="-1">9</FONT>
 दिव्याङ्गरागा वैदेही दिव्याभरणभूषिता<BR>
&nbsp; यानम आरॊह भद्रं ते भर्ता तवां दरष्टुम इच्छति<BR>
&nbsp;<FONT COLOR="GREEN" SIZE="-1">10</FONT>
 एवम उक्ता तु वैदेही परत्युवाच विभीषणम<BR>
&nbsp;&nbsp; अस्नाता दरष्टुम इच्छामि भर्तारं राक्षसाधिप<BR>
<FONT COLOR="GREEN" SIZE="-1">11</FONT>
 तस्यास तद्वचनं शरुत्वा परत्युवाच विभीषणः<BR>
&nbsp;&nbsp; यथाहं रामॊ भर्ता ते तत तथा कर्तुम अर्हसि<BR>
<FONT COLOR="GREEN" SIZE="-1">12</FONT>
 तस्य तद्वचनं शरुत्वा मैथिली भरातृदेवता<BR>
&nbsp;&nbsp; भर्तृभक्तिव्रता साध्वी तथेति परत्यभाषत<BR>
<FONT COLOR="GREEN" SIZE="-1">13</FONT>
 ततः सीतां शिरःस्नातां युवतीभिर अलंकृताम<BR>
&nbsp;&nbsp; महार्हाभरणॊपेतां महार्हाम्बरधारिणीम<BR>
<FONT COLOR="GREEN" SIZE="-1">14</FONT>
 आरॊप्य शिबिकां दीप्तां परार्ध्याम्बरसंवृताम<BR>
&nbsp;&nbsp; रक्षॊभिर बहुभिर गुप्ताम आजहार विभीषणः<BR>
<FONT COLOR="GREEN" SIZE="-1">15</FONT>
 सॊ ऽभिगम्य महात्मानं जञात्वाभिध्यानम आस्थितम<BR>
&nbsp;&nbsp; परणतश च परहृष्टश च पराप्तां सीतां नयवेदयत<BR>
<FONT COLOR="GREEN" SIZE="-1">16</FONT>
 ताम आगताम उपश्रुत्य रक्षॊगृहचिरॊषिताम<BR>
&nbsp;&nbsp; हर्षॊ दैन्यं च रॊषश च तरयं राघवम आविशत<BR>
<FONT COLOR="GREEN" SIZE="-1">17</FONT>
 ततः पार्श्वगतं दृष्ट्वा सविमर्शं विचारयन<BR>
&nbsp;&nbsp; विभीषणम इदं वाक्यम अहृष्टॊ राघवॊ ऽबरवीत<BR>
<FONT COLOR="GREEN" SIZE="-1">18</FONT>
 राक्षसाधिपते सौम्य नित्यं मद्विजये रत<BR>
&nbsp;&nbsp; वैदेही संनिकर्षं मे शीघ्रं समुपगच्छतु<BR>
<FONT COLOR="GREEN" SIZE="-1">19</FONT>
 स तद्वचनम आज्ञाय राघवस्य विभीषणः<BR>
&nbsp;&nbsp; तूर्णम उत्सारणे यत्नं कारयाम आस सर्वतः<BR>
<FONT COLOR="GREEN" SIZE="-1">20</FONT>
 कञ्चुकॊष्णीषिणस तत्र वेत्रझर्झरपाणयः<BR>
&nbsp;&nbsp; उत्सारयन्तः पुरुषाः समन्तात परिचक्रमुः<BR>
<FONT COLOR="GREEN" SIZE="-1">21</FONT>
 ऋक्षाणां वानराणां च राक्षसानां च सर्वतः<BR>
&nbsp;&nbsp; वृन्दान्य उत्सार्यमाणानि दूरम उत्ससृजुस ततः<BR>
<FONT COLOR="GREEN" SIZE="-1">22</FONT>
 तेषाम उत्सार्यमाणानां सर्वेषां धवनिर उत्थितः<BR>
&nbsp;&nbsp; वायुनॊद्वर्तमानस्य सागरस्येव निस्वनः<BR>
<FONT COLOR="GREEN" SIZE="-1">23</FONT>
 उत्सार्यमाणांस तान दृष्ट्वा समन्ताज जातसंभ्रमान<BR>
&nbsp;&nbsp; दाक्षिण्यात तदमर्षाच च वारयाम आस राघवः<BR>
<FONT COLOR="GREEN" SIZE="-1">24</FONT>
 संरब्धश चाब्रवीद रामश चक्षुषा परदहन्न इव<BR>
&nbsp;&nbsp; विभीषणं महाप्राज्ञं सॊपालम्भम इदं वचः<BR>
<FONT COLOR="GREEN" SIZE="-1">25</FONT>
 किमर्थं माम अनादृत्य कृश्यते ऽयं तवया जनः<BR>
&nbsp;&nbsp; निवर्तयैनम उद्यॊगं जनॊ ऽयं सवजनॊ मम<BR>
<FONT COLOR="GREEN" SIZE="-1">26</FONT>
 न गृहाणि न वस्त्राणि न पराकारास तिरस्क्रियाः<BR>
&nbsp;&nbsp; नेदृशा राजसत्कारा वृत्तम आवरणं सत्रियः<BR>
<FONT COLOR="GREEN" SIZE="-1">27</FONT>
 वयसनेषु न कृच्छ्रेषु न युद्धे न सवयं वरे<BR>
&nbsp;&nbsp; न करतौ नॊ विवाहे च दर्शनं दुष्यते सत्रियः<BR>
<FONT COLOR="GREEN" SIZE="-1">28</FONT>
 सैषा युद्धगता चैव कृच्छ्रे महति च सथिता<BR>
&nbsp;&nbsp; दर्शने ऽसया न दॊषः सयान मत्समीपे विशेषतः<BR>
<FONT COLOR="GREEN" SIZE="-1">29</FONT>
 तद आनय समीपं मे शीघ्रम एनां विभीषण<BR>
&nbsp;&nbsp; सीता पश्यतु माम एषा सुहृद्गणवृतं सथितम<BR>
<FONT COLOR="GREEN" SIZE="-1">30</FONT>
 एवम उक्तस तु रामेण सविमर्शॊ विभीषणः<BR>
&nbsp;&nbsp; रामस्यॊपानयत सीतां संनिकर्षं विनीतवत<BR>
<FONT COLOR="GREEN" SIZE="-1">31</FONT>
 ततॊ लक्ष्मणसुग्रीवौ हनूमांश च पलवंगमः<BR>
&nbsp;&nbsp; निशम्य वाक्यं रामस्य बभूवुर वयथिता भृशम<BR>
<FONT COLOR="GREEN" SIZE="-1">32</FONT>
 कलत्रनिरपेक्षैश च इङ्गितैर अस्य दारुणैः<BR>
&nbsp;&nbsp; अप्रीतम इव सीतायां तर्कयन्ति सम राघवम<BR>
<FONT COLOR="GREEN" SIZE="-1">33</FONT>
 लज्जया तव अवलीयन्ती सवेषु गात्रेषु मैथिली<BR>
&nbsp;&nbsp; विभीषणेनानुगता भर्तारं साभ्यवर्तत<BR>
<FONT COLOR="GREEN" SIZE="-1">34</FONT>
 सा वस्त्रसंरुद्धमुखी लज्जया जनसंसदि<BR>
&nbsp;&nbsp; रुरॊदासाद्य भर्तारम आर्यपुत्रेति भाषिणी<BR>
<FONT COLOR="GREEN" SIZE="-1">35</FONT>
 विस्मयाच च परहर्षाच च सनेहाच च परिदेवता<BR>
&nbsp;&nbsp; उदैक्षत मुखं भर्तुः सौम्यं सौम्यतरानना<BR>
<FONT COLOR="GREEN" SIZE="-1">36</FONT>
 अथ समपनुदन मनःक्लमं सा; सुचिरम अदृष्टम उदीक्ष्य वै परियस्य<BR>
&nbsp;&nbsp; वदनम उदितपूर्णचन्द्रकान्तं; विमलशशाङ्कनिभानना तदासीत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6103.htm">Next: Chapter 103</A></CENTER>
</div>
</BODY>
</HTML>
