<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 58</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi02.htm">Book 2 Index</A><BR>
&nbsp;
<A HREF="rys2057.htm">Previous</A>&nbsp;
<A HREF="rys2059.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 58
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tad ajñānān mahat pāpaṃ kṛtvā saṃkulitendriyaḥ<BR>
&nbsp; ekas tv acintayaṃ buddhyā kathaṃ nu sukṛtaṃ bhavet<BR>
&nbsp;<FONT COLOR="GREEN" SIZE="-1">2</FONT>
 tatas taṃ ghaṭam ādaya pūrṇaṃ paramavāriṇā<BR>
&nbsp; āśramaṃ tam ahaṃ prāpya yathākhyātapathaṃ gataḥ<BR>
&nbsp;<FONT COLOR="GREEN" SIZE="-1">3</FONT>
 tatrāhaṃ durbalāv andhau vṛddhāv apariṇāyakau<BR>
&nbsp; apaśyaṃ tasya pitarau lūnapakṣāv iva dvijau<BR>
&nbsp;<FONT COLOR="GREEN" SIZE="-1">4</FONT>
 tannimittābhir āsīnau kathābhir aparikramau<BR>
&nbsp; tām āśāṃ matkṛte hīnāv udāsīnāv anāthavat<BR>
&nbsp;<FONT COLOR="GREEN" SIZE="-1">5</FONT>
 padaśabdaṃ tu me śrutvā munir vākyam abhāṣata<BR>
&nbsp; kiṃ cirāyasi me putra pānīyaṃ kṣipram ānaya<BR>
&nbsp;<FONT COLOR="GREEN" SIZE="-1">6</FONT>
 yannimittam idaṃ tāta salile krīḍitaṃ tvayā<BR>
&nbsp; utkaṇṭhitā te māteyaṃ praviśa kṣipram āśramam<BR>
&nbsp;<FONT COLOR="GREEN" SIZE="-1">7</FONT>
 yad vyalīkaṃ kṛtaṃ putra mātrā te yadi vā mayā<BR>
&nbsp; na tan manasi kartavyaṃ tvayā tāta tapasvinā<BR>
&nbsp;<FONT COLOR="GREEN" SIZE="-1">8</FONT>
 tvaṃ gatis tv agatīnāṃ ca cakṣus tvaṃ hīnacakṣuṣām<BR>
&nbsp; samāsaktās tvayi prāṇāḥ kiṃ cin nau nābhibhāṣase<BR>
&nbsp;<FONT COLOR="GREEN" SIZE="-1">9</FONT>
 munim avyaktayā vācā tam ahaṃ sajjamānayā<BR>
&nbsp; hīnavyañjanayā prekṣya bhīto bhīta ivābruvam<BR>
&nbsp;<FONT COLOR="GREEN" SIZE="-1">10</FONT>
 manasaḥ karma ceṣṭābhir abhisaṃstabhya vāgbalam<BR>
&nbsp;&nbsp; ācacakṣe tv ahaṃ tasmai putravyasanajaṃ bhayam<BR>
<FONT COLOR="GREEN" SIZE="-1">11</FONT>
 kṣatriyo 'haṃ daśaratho nāhaṃ putro mahātmanaḥ<BR>
&nbsp;&nbsp; sajjanāvamataṃ duḥkham idaṃ prāptaṃ svakarmajam<BR>
<FONT COLOR="GREEN" SIZE="-1">12</FONT>
 bhagavaṃś cāpahasto 'haṃ sarayūtīram āgataḥ<BR>
&nbsp;&nbsp; jighāṃsuḥ śvāpadaṃ kiṃ cin nipāne vāgataṃ gajam<BR>
<FONT COLOR="GREEN" SIZE="-1">13</FONT>
 tatra śruto mayā śabdo jale kumbhasya pūryataḥ<BR>
&nbsp;&nbsp; dvipo 'yam iti matvā hi bāṇenābhihato mayā<BR>
<FONT COLOR="GREEN" SIZE="-1">14</FONT>
 gatvā nadyās tatas tīram apaśyam iṣuṇā hṛdi<BR>
&nbsp;&nbsp; vinirbhinnaṃ gataprāṇaṃ śayānaṃ bhuvi tāpasaṃ<BR>
<FONT COLOR="GREEN" SIZE="-1">15</FONT>
 bhagavañ śabdam ālakṣya mayā gajajighāṃsunā<BR>
&nbsp;&nbsp; visṛṣṭo 'mbhasi nārācas tena te nihataḥ sutaḥ<BR>
<FONT COLOR="GREEN" SIZE="-1">16</FONT>
 sa coddhṛtena bāṇena tatraiva svargam āsthitaḥ<BR>
&nbsp;&nbsp; bhagavantāv ubhau śocann andhāv iti vilapya ca<BR>
<FONT COLOR="GREEN" SIZE="-1">17</FONT>
 ajñānād bhavataḥ putraḥ sahasābhihato mayā<BR>
&nbsp;&nbsp; śeṣam evaṃgate yat syāt tat prasīdatu me muniḥ<BR>
<FONT COLOR="GREEN" SIZE="-1">18</FONT>
 sa tac chrutvā vacaḥ krūraṃ niḥśvasañ śokakarśitaḥ<BR>
&nbsp;&nbsp; mām uvāca mahātejāḥ kṛtāñjalim upasthitam<BR>
<FONT COLOR="GREEN" SIZE="-1">19</FONT>
 yady etad aśubhaṃ karma na sma me kathayeḥ svayam<BR>
&nbsp;&nbsp; phalen mūrdhā sma te rājan sadyaḥ śatasahasradhā<BR>
<FONT COLOR="GREEN" SIZE="-1">20</FONT>
 kṣatriyeṇa vadho rājan vānaprasthe viśeṣataḥ<BR>
&nbsp;&nbsp; jñānapūrvaṃ kṛtaḥ sthānāc cyāvayed api vajriṇam<BR>
<FONT COLOR="GREEN" SIZE="-1">21</FONT>
 ajñānād dhi kṛtaṃ yasmād idaṃ tenaiva jīvasi<BR>
&nbsp;&nbsp; api hy adya kulaṃ nasyād rāghavāṇāṃ kuto bhavān<BR>
<FONT COLOR="GREEN" SIZE="-1">22</FONT>
 naya nau nṛpa taṃ deśam iti māṃ cābhyabhāṣata<BR>
&nbsp;&nbsp; adya taṃ draṣṭum icchāvaḥ putraṃ paścimadarśanam<BR>
<FONT COLOR="GREEN" SIZE="-1">23</FONT>
 rudhireṇāvasitāṅgaṃ prakīrṇājinavāsasaṃ<BR>
&nbsp;&nbsp; śayānaṃ bhuvi niḥsaṃjñaṃ dharmarājavaśaṃ gatam<BR>
<FONT COLOR="GREEN" SIZE="-1">24</FONT>
 athāham ekas taṃ deśaṃ nītvā tau bhṛśaduḥkhitau<BR>
&nbsp;&nbsp; asparśayam ahaṃ putraṃ taṃ muniṃ saha bhāryayā<BR>
<FONT COLOR="GREEN" SIZE="-1">25</FONT>
 tau putram ātmanaḥ spṛṣṭvā tam āsādya tapasvinau<BR>
&nbsp;&nbsp; nipetatuḥ śarīre 'sya pitā cāsyedam abravīt<BR>
<FONT COLOR="GREEN" SIZE="-1">26</FONT>
 na nv ahaṃ te priyaḥ putra mātaraṃ paśya dhārmika<BR>
&nbsp;&nbsp; kiṃ nu nāliṅgase putra sukumāra vaco vada<BR>
<FONT COLOR="GREEN" SIZE="-1">27</FONT>
 kasya vāpararātre 'haṃ śroṣyāmi hṛdayaṃgamam<BR>
&nbsp;&nbsp; adhīyānasya madhuraṃ śāstraṃ vānyad viśeṣataḥ<BR>
<FONT COLOR="GREEN" SIZE="-1">28</FONT>
 ko māṃ saṃdhyām upāsyaiva snātvā hutahutāśanaḥ<BR>
&nbsp;&nbsp; ślāghayiṣyaty upāsīnaḥ putraśokabhayārditam<BR>
<FONT COLOR="GREEN" SIZE="-1">29</FONT>
 kandamūlaphalaṃ hṛtvā ko māṃ priyam ivātithim<BR>
&nbsp;&nbsp; bhojayiṣyaty akarmaṇyam apragraham anāyakam<BR>
<FONT COLOR="GREEN" SIZE="-1">30</FONT>
 imām andhāṃ ca vṛddhāṃ ca mātaraṃ te tapasvinīm<BR>
&nbsp;&nbsp; kathaṃ putra bhariṣyāmi kṛpaṇāṃ putragardhinīm<BR>
<FONT COLOR="GREEN" SIZE="-1">31</FONT>
 tiṣṭha mā mā gamaḥ putra yamasya sadanaṃ prati<BR>
&nbsp;&nbsp; śvo mayā saha gantāsi jananyā ca samedhitaḥ<BR>
<FONT COLOR="GREEN" SIZE="-1">32</FONT>
 ubhāv api ca śokārtāv anāthau kṛpaṇau vane<BR>
&nbsp;&nbsp; kṣipram eva gamiṣyāvas tvayā hīnau yamakṣayam<BR>
<FONT COLOR="GREEN" SIZE="-1">33</FONT>
 tato vaivasvataṃ dṛṣṭvā taṃ pravakṣyāmi bhāratīm<BR>
&nbsp;&nbsp; kṣamatāṃ dharmarājo me bibhṛyāt pitarāv ayam<BR>
<FONT COLOR="GREEN" SIZE="-1">34</FONT>
 apāpo 'si yathā putra nihataḥ pāpakarmaṇā<BR>
&nbsp;&nbsp; tena satyena gacchāśu ye lokāḥ śastrayodhinām<BR>
<FONT COLOR="GREEN" SIZE="-1">35</FONT>
 yānti śūrā gatiṃ yāṃ ca saṃgrāmeṣv anivartinaḥ<BR>
&nbsp;&nbsp; hatās tv abhimukhāḥ putra gatiṃ tāṃ paramāṃ vraja<BR>
<FONT COLOR="GREEN" SIZE="-1">36</FONT>
 yāṃ gatiṃ sagaraḥ śaibyo dilīpo janamejayaḥ<BR>
&nbsp;&nbsp; nahuṣo dhundhumāraś ca prāptās tāṃ gaccha putraka<BR>
<FONT COLOR="GREEN" SIZE="-1">37</FONT>
 yā gatiḥ sarvasādhūnāṃ svādhyāyāt patasaś ca yā<BR>
&nbsp;&nbsp; bhūmidasyāhitāgneś ca ekapatnīvratasya ca<BR>
<FONT COLOR="GREEN" SIZE="-1">38</FONT>
 gosahasrapradātṝṇāṃ yā yā gurubhṛtām api<BR>
&nbsp;&nbsp; dehanyāsakṛtāṃ yā ca tāṃ gatiṃ gaccha putraka<BR>
&nbsp;&nbsp; na hi tv asmin kule jāto gacchaty akuśalāṃ gatim<BR>
<FONT COLOR="GREEN" SIZE="-1">39</FONT>
 evaṃ sa kṛpaṇaṃ tatra paryadevayatāsakṛt<BR>
&nbsp;&nbsp; tato 'smai kartum udakaṃ pravṛttaḥ saha bhāryayā<BR>
<FONT COLOR="GREEN" SIZE="-1">40</FONT>
 sa tu divyena rūpeṇa muniputraḥ svakarmabhiḥ<BR>
&nbsp;&nbsp; āśvāsya ca muhūrtaṃ tu pitarau vākyam abravīt<BR>
<FONT COLOR="GREEN" SIZE="-1">41</FONT>
 sthānam asmi mahat prāpto bhavatoḥ paricāraṇāt<BR>
&nbsp;&nbsp; bhavantāv api ca kṣipraṃ mama mūlam upaiṣyataḥ<BR>
<FONT COLOR="GREEN" SIZE="-1">42</FONT>
 evam uktvā tu divyena vimānena vapuṣmatā<BR>
&nbsp;&nbsp; āruroha divaṃ kṣipraṃ muniputro jitendriyaḥ<BR>
<FONT COLOR="GREEN" SIZE="-1">43</FONT>
 sa kṛtvā tūdakaṃ tūrṇaṃ tāpasaḥ saha bhāryayā<BR>
&nbsp;&nbsp; mām uvāca mahātejāḥ kṛtāñjalim upasthitam<BR>
<FONT COLOR="GREEN" SIZE="-1">44</FONT>
 adyaiva jahi māṃ rājan maraṇe nāsti me vyathā<BR>
&nbsp;&nbsp; yac chareṇaikaputraṃ māṃ tvam akārṣīr aputrakam<BR>
<FONT COLOR="GREEN" SIZE="-1">45</FONT>
 tvayā tu yad avijñānān nihato me sutaḥ śuciḥ<BR>
&nbsp;&nbsp; tena tvām abhiśapsyāmi suduḥkham atidāruṇam<BR>
<FONT COLOR="GREEN" SIZE="-1">46</FONT>
 putravyasanajaṃ duḥkhaṃ yad etan mama sāmpratam<BR>
&nbsp;&nbsp; evaṃ tvaṃ putraśokena rājan kālaṃ kariṣyasi<BR>
<FONT COLOR="GREEN" SIZE="-1">47</FONT>
 tasmān mām āgataṃ bhadre tasyodārasya tadvacaḥ<BR>
&nbsp;&nbsp; yad ahaṃ putraśokena saṃtyakṣyāmy adya jīvitam<BR>
<FONT COLOR="GREEN" SIZE="-1">48</FONT>
 yadi māṃ saṃspṛśed rāmaḥ sakṛd adyālabheta vā<BR>
&nbsp;&nbsp; na tan me sadṛśaṃ devi yan mayā rāghave kṛtam<BR>
<FONT COLOR="GREEN" SIZE="-1">49</FONT>
 cakṣuṣā tvāṃ na paśyāmi smṛtir mama vilupyate<BR>
&nbsp;&nbsp; dūtā vaivasvatasyaite kausalye tvarayanti mām<BR>
<FONT COLOR="GREEN" SIZE="-1">50</FONT>
 atas tu kiṃ duḥkhataraṃ yad ahaṃ jīvitakṣaye<BR>
&nbsp;&nbsp; na hi paśyāmi dharmajñaṃ rāmaṃ satyaparākyamam<BR>
<FONT COLOR="GREEN" SIZE="-1">51</FONT>
 na te manuṣyā devās te ye cāruśubhakuṇḍalam<BR>
&nbsp;&nbsp; mukhaṃ drakṣyanti rāmasya varṣe pañcadaśe punaḥ<BR>
<FONT COLOR="GREEN" SIZE="-1">52</FONT>
 padmapatrekṣaṇaṃ subhru sudaṃṣṭraṃ cārunāsikam<BR>
&nbsp;&nbsp; dhanyā drakṣyanti rāmasya tārādhipanibhaṃ mukham<BR>
<FONT COLOR="GREEN" SIZE="-1">53</FONT>
 sadṛśaṃ śāradasyendoḥ phullasya kamalasya ca<BR>
&nbsp;&nbsp; sugandhi mama nāthasya dhanyā drakṣyanti tanmukham<BR>
<FONT COLOR="GREEN" SIZE="-1">54</FONT>
 nivṛttavanavāsaṃ tam ayodhyāṃ punar āgatam<BR>
&nbsp;&nbsp; drakṣyanti sukhino rāmaṃ śukraṃ mārgagataṃ yathā<BR>
<FONT COLOR="GREEN" SIZE="-1">55</FONT>
 ayam ātmabhavaḥ śoko mām anātham acetanam<BR>
&nbsp;&nbsp; saṃsādayati vegena yathā kūlaṃ nadīrayaḥ<BR>
<FONT COLOR="GREEN" SIZE="-1">56</FONT>
 hā rāghava mahābāho hā mamāyāsa nāśana<BR>
&nbsp;&nbsp; rājā daśarathaḥ śocañ jīvitāntam upāgamat<BR>
<FONT COLOR="GREEN" SIZE="-1">57</FONT>
 tathā tu dīnaṃ kathayan narādhipaḥ; priyasya putrasya vivāsanāturaḥ<BR>
&nbsp;&nbsp; gate 'rdharātre bhṛśaduḥkhapīḍitas; tadā jahau prāṇam udāradarśanaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तद अज्ञानान महत पापं कृत्वा संकुलितेन्द्रियः<BR>
&nbsp; एकस तव अचिन्तयं बुद्ध्या कथं नु सुकृतं भवेत<BR>
&nbsp;<FONT COLOR="GREEN" SIZE="-1">2</FONT>
 ततस तं घटम आदय पूर्णं परमवारिणा<BR>
&nbsp; आश्रमं तम अहं पराप्य यथाख्यातपथं गतः<BR>
&nbsp;<FONT COLOR="GREEN" SIZE="-1">3</FONT>
 तत्राहं दुर्बलाव अन्धौ वृद्धाव अपरिणायकौ<BR>
&nbsp; अपश्यं तस्य पितरौ लूनपक्षाव इव दविजौ<BR>
&nbsp;<FONT COLOR="GREEN" SIZE="-1">4</FONT>
 तन्निमित्ताभिर आसीनौ कथाभिर अपरिक्रमौ<BR>
&nbsp; ताम आशां मत्कृते हीनाव उदासीनाव अनाथवत<BR>
&nbsp;<FONT COLOR="GREEN" SIZE="-1">5</FONT>
 पदशब्दं तु मे शरुत्वा मुनिर वाक्यम अभाषत<BR>
&nbsp; किं चिरायसि मे पुत्र पानीयं कषिप्रम आनय<BR>
&nbsp;<FONT COLOR="GREEN" SIZE="-1">6</FONT>
 यन्निमित्तम इदं तात सलिले करीडितं तवया<BR>
&nbsp; उत्कण्ठिता ते मातेयं परविश कषिप्रम आश्रमम<BR>
&nbsp;<FONT COLOR="GREEN" SIZE="-1">7</FONT>
 यद वयलीकं कृतं पुत्र मात्रा ते यदि वा मया<BR>
&nbsp; न तन मनसि कर्तव्यं तवया तात तपस्विना<BR>
&nbsp;<FONT COLOR="GREEN" SIZE="-1">8</FONT>
 तवं गतिस तव अगतीनां च चक्षुस तवं हीनचक्षुषाम<BR>
&nbsp; समासक्तास तवयि पराणाः किं चिन नौ नाभिभाषसे<BR>
&nbsp;<FONT COLOR="GREEN" SIZE="-1">9</FONT>
 मुनिम अव्यक्तया वाचा तम अहं सज्जमानया<BR>
&nbsp; हीनव्यञ्जनया परेक्ष्य भीतॊ भीत इवाब्रुवम<BR>
&nbsp;<FONT COLOR="GREEN" SIZE="-1">10</FONT>
 मनसः कर्म चेष्टाभिर अभिसंस्तभ्य वाग्बलम<BR>
&nbsp;&nbsp; आचचक्षे तव अहं तस्मै पुत्रव्यसनजं भयम<BR>
<FONT COLOR="GREEN" SIZE="-1">11</FONT>
 कषत्रियॊ ऽहं दशरथॊ नाहं पुत्रॊ महात्मनः<BR>
&nbsp;&nbsp; सज्जनावमतं दुःखम इदं पराप्तं सवकर्मजम<BR>
<FONT COLOR="GREEN" SIZE="-1">12</FONT>
 भगवंश चापहस्तॊ ऽहं सरयूतीरम आगतः<BR>
&nbsp;&nbsp; जिघांसुः शवापदं किं चिन निपाने वागतं गजम<BR>
<FONT COLOR="GREEN" SIZE="-1">13</FONT>
 तत्र शरुतॊ मया शब्दॊ जले कुम्भस्य पूर्यतः<BR>
&nbsp;&nbsp; दविपॊ ऽयम इति मत्वा हि बाणेनाभिहतॊ मया<BR>
<FONT COLOR="GREEN" SIZE="-1">14</FONT>
 गत्वा नद्यास ततस तीरम अपश्यम इषुणा हृदि<BR>
&nbsp;&nbsp; विनिर्भिन्नं गतप्राणं शयानं भुवि तापसं<BR>
<FONT COLOR="GREEN" SIZE="-1">15</FONT>
 भगवञ शब्दम आलक्ष्य मया गजजिघांसुना<BR>
&nbsp;&nbsp; विसृष्टॊ ऽमभसि नाराचस तेन ते निहतः सुतः<BR>
<FONT COLOR="GREEN" SIZE="-1">16</FONT>
 स चॊद्धृतेन बाणेन तत्रैव सवर्गम आस्थितः<BR>
&nbsp;&nbsp; भगवन्ताव उभौ शॊचन्न अन्धाव इति विलप्य च<BR>
<FONT COLOR="GREEN" SIZE="-1">17</FONT>
 अज्ञानाद भवतः पुत्रः सहसाभिहतॊ मया<BR>
&nbsp;&nbsp; शेषम एवंगते यत सयात तत परसीदतु मे मुनिः<BR>
<FONT COLOR="GREEN" SIZE="-1">18</FONT>
 स तच छरुत्वा वचः करूरं निःश्वसञ शॊककर्शितः<BR>
&nbsp;&nbsp; माम उवाच महातेजाः कृताञ्जलिम उपस्थितम<BR>
<FONT COLOR="GREEN" SIZE="-1">19</FONT>
 यद्य एतद अशुभं कर्म न सम मे कथयेः सवयम<BR>
&nbsp;&nbsp; फलेन मूर्धा सम ते राजन सद्यः शतसहस्रधा<BR>
<FONT COLOR="GREEN" SIZE="-1">20</FONT>
 कषत्रियेण वधॊ राजन वानप्रस्थे विशेषतः<BR>
&nbsp;&nbsp; जञानपूर्वं कृतः सथानाच चयावयेद अपि वज्रिणम<BR>
<FONT COLOR="GREEN" SIZE="-1">21</FONT>
 अज्ञानाद धि कृतं यस्माद इदं तेनैव जीवसि<BR>
&nbsp;&nbsp; अपि हय अद्य कुलं नस्याद राघवाणां कुतॊ भवान<BR>
<FONT COLOR="GREEN" SIZE="-1">22</FONT>
 नय नौ नृप तं देशम इति मां चाभ्यभाषत<BR>
&nbsp;&nbsp; अद्य तं दरष्टुम इच्छावः पुत्रं पश्चिमदर्शनम<BR>
<FONT COLOR="GREEN" SIZE="-1">23</FONT>
 रुधिरेणावसिताङ्गं परकीर्णाजिनवाससं<BR>
&nbsp;&nbsp; शयानं भुवि निःसंज्ञं धर्मराजवशं गतम<BR>
<FONT COLOR="GREEN" SIZE="-1">24</FONT>
 अथाहम एकस तं देशं नीत्वा तौ भृशदुःखितौ<BR>
&nbsp;&nbsp; अस्पर्शयम अहं पुत्रं तं मुनिं सह भार्यया<BR>
<FONT COLOR="GREEN" SIZE="-1">25</FONT>
 तौ पुत्रम आत्मनः सपृष्ट्वा तम आसाद्य तपस्विनौ<BR>
&nbsp;&nbsp; निपेततुः शरीरे ऽसय पिता चास्येदम अब्रवीत<BR>
<FONT COLOR="GREEN" SIZE="-1">26</FONT>
 न नव अहं ते परियः पुत्र मातरं पश्य धार्मिक<BR>
&nbsp;&nbsp; किं नु नालिङ्गसे पुत्र सुकुमार वचॊ वद<BR>
<FONT COLOR="GREEN" SIZE="-1">27</FONT>
 कस्य वापररात्रे ऽहं शरॊष्यामि हृदयंगमम<BR>
&nbsp;&nbsp; अधीयानस्य मधुरं शास्त्रं वान्यद विशेषतः<BR>
<FONT COLOR="GREEN" SIZE="-1">28</FONT>
 कॊ मां संध्याम उपास्यैव सनात्वा हुतहुताशनः<BR>
&nbsp;&nbsp; शलाघयिष्यत्य उपासीनः पुत्रशॊकभयार्दितम<BR>
<FONT COLOR="GREEN" SIZE="-1">29</FONT>
 कन्दमूलफलं हृत्वा कॊ मां परियम इवातिथिम<BR>
&nbsp;&nbsp; भॊजयिष्यत्य अकर्मण्यम अप्रग्रहम अनायकम<BR>
<FONT COLOR="GREEN" SIZE="-1">30</FONT>
 इमाम अन्धां च वृद्धां च मातरं ते तपस्विनीम<BR>
&nbsp;&nbsp; कथं पुत्र भरिष्यामि कृपणां पुत्रगर्धिनीम<BR>
<FONT COLOR="GREEN" SIZE="-1">31</FONT>
 तिष्ठ मा मा गमः पुत्र यमस्य सदनं परति<BR>
&nbsp;&nbsp; शवॊ मया सह गन्तासि जनन्या च समेधितः<BR>
<FONT COLOR="GREEN" SIZE="-1">32</FONT>
 उभाव अपि च शॊकार्ताव अनाथौ कृपणौ वने<BR>
&nbsp;&nbsp; कषिप्रम एव गमिष्यावस तवया हीनौ यमक्षयम<BR>
<FONT COLOR="GREEN" SIZE="-1">33</FONT>
 ततॊ वैवस्वतं दृष्ट्वा तं परवक्ष्यामि भारतीम<BR>
&nbsp;&nbsp; कषमतां धर्मराजॊ मे बिभृयात पितराव अयम<BR>
<FONT COLOR="GREEN" SIZE="-1">34</FONT>
 अपापॊ ऽसि यथा पुत्र निहतः पापकर्मणा<BR>
&nbsp;&nbsp; तेन सत्येन गच्छाशु ये लॊकाः शस्त्रयॊधिनाम<BR>
<FONT COLOR="GREEN" SIZE="-1">35</FONT>
 यान्ति शूरा गतिं यां च संग्रामेष्व अनिवर्तिनः<BR>
&nbsp;&nbsp; हतास तव अभिमुखाः पुत्र गतिं तां परमां वरज<BR>
<FONT COLOR="GREEN" SIZE="-1">36</FONT>
 यां गतिं सगरः शैब्यॊ दिलीपॊ जनमेजयः<BR>
&nbsp;&nbsp; नहुषॊ धुन्धुमारश च पराप्तास तां गच्छ पुत्रक<BR>
<FONT COLOR="GREEN" SIZE="-1">37</FONT>
 या गतिः सर्वसाधूनां सवाध्यायात पतसश च या<BR>
&nbsp;&nbsp; भूमिदस्याहिताग्नेश च एकपत्नीव्रतस्य च<BR>
<FONT COLOR="GREEN" SIZE="-1">38</FONT>
 गॊसहस्रप्रदातॄणां या या गुरुभृताम अपि<BR>
&nbsp;&nbsp; देहन्यासकृतां या च तां गतिं गच्छ पुत्रक<BR>
&nbsp;&nbsp; न हि तव अस्मिन कुले जातॊ गच्छत्य अकुशलां गतिम<BR>
<FONT COLOR="GREEN" SIZE="-1">39</FONT>
 एवं स कृपणं तत्र पर्यदेवयतासकृत<BR>
&nbsp;&nbsp; ततॊ ऽसमै कर्तुम उदकं परवृत्तः सह भार्यया<BR>
<FONT COLOR="GREEN" SIZE="-1">40</FONT>
 स तु दिव्येन रूपेण मुनिपुत्रः सवकर्मभिः<BR>
&nbsp;&nbsp; आश्वास्य च मुहूर्तं तु पितरौ वाक्यम अब्रवीत<BR>
<FONT COLOR="GREEN" SIZE="-1">41</FONT>
 सथानम अस्मि महत पराप्तॊ भवतॊः परिचारणात<BR>
&nbsp;&nbsp; भवन्ताव अपि च कषिप्रं मम मूलम उपैष्यतः<BR>
<FONT COLOR="GREEN" SIZE="-1">42</FONT>
 एवम उक्त्वा तु दिव्येन विमानेन वपुष्मता<BR>
&nbsp;&nbsp; आरुरॊह दिवं कषिप्रं मुनिपुत्रॊ जितेन्द्रियः<BR>
<FONT COLOR="GREEN" SIZE="-1">43</FONT>
 स कृत्वा तूदकं तूर्णं तापसः सह भार्यया<BR>
&nbsp;&nbsp; माम उवाच महातेजाः कृताञ्जलिम उपस्थितम<BR>
<FONT COLOR="GREEN" SIZE="-1">44</FONT>
 अद्यैव जहि मां राजन मरणे नास्ति मे वयथा<BR>
&nbsp;&nbsp; यच छरेणैकपुत्रं मां तवम अकार्षीर अपुत्रकम<BR>
<FONT COLOR="GREEN" SIZE="-1">45</FONT>
 तवया तु यद अविज्ञानान निहतॊ मे सुतः शुचिः<BR>
&nbsp;&nbsp; तेन तवाम अभिशप्स्यामि सुदुःखम अतिदारुणम<BR>
<FONT COLOR="GREEN" SIZE="-1">46</FONT>
 पुत्रव्यसनजं दुःखं यद एतन मम साम्प्रतम<BR>
&nbsp;&nbsp; एवं तवं पुत्रशॊकेन राजन कालं करिष्यसि<BR>
<FONT COLOR="GREEN" SIZE="-1">47</FONT>
 तस्मान माम आगतं भद्रे तस्यॊदारस्य तद्वचः<BR>
&nbsp;&nbsp; यद अहं पुत्रशॊकेन संत्यक्ष्याम्य अद्य जीवितम<BR>
<FONT COLOR="GREEN" SIZE="-1">48</FONT>
 यदि मां संस्पृशेद रामः सकृद अद्यालभेत वा<BR>
&nbsp;&nbsp; न तन मे सदृशं देवि यन मया राघवे कृतम<BR>
<FONT COLOR="GREEN" SIZE="-1">49</FONT>
 चक्षुषा तवां न पश्यामि समृतिर मम विलुप्यते<BR>
&nbsp;&nbsp; दूता वैवस्वतस्यैते कौसल्ये तवरयन्ति माम<BR>
<FONT COLOR="GREEN" SIZE="-1">50</FONT>
 अतस तु किं दुःखतरं यद अहं जीवितक्षये<BR>
&nbsp;&nbsp; न हि पश्यामि धर्मज्ञं रामं सत्यपराक्यमम<BR>
<FONT COLOR="GREEN" SIZE="-1">51</FONT>
 न ते मनुष्या देवास ते ये चारुशुभकुण्डलम<BR>
&nbsp;&nbsp; मुखं दरक्ष्यन्ति रामस्य वर्षे पञ्चदशे पुनः<BR>
<FONT COLOR="GREEN" SIZE="-1">52</FONT>
 पद्मपत्रेक्षणं सुभ्रु सुदंष्ट्रं चारुनासिकम<BR>
&nbsp;&nbsp; धन्या दरक्ष्यन्ति रामस्य ताराधिपनिभं मुखम<BR>
<FONT COLOR="GREEN" SIZE="-1">53</FONT>
 सदृशं शारदस्येन्दॊः फुल्लस्य कमलस्य च<BR>
&nbsp;&nbsp; सुगन्धि मम नाथस्य धन्या दरक्ष्यन्ति तन्मुखम<BR>
<FONT COLOR="GREEN" SIZE="-1">54</FONT>
 निवृत्तवनवासं तम अयॊध्यां पुनर आगतम<BR>
&nbsp;&nbsp; दरक्ष्यन्ति सुखिनॊ रामं शुक्रं मार्गगतं यथा<BR>
<FONT COLOR="GREEN" SIZE="-1">55</FONT>
 अयम आत्मभवः शॊकॊ माम अनाथम अचेतनम<BR>
&nbsp;&nbsp; संसादयति वेगेन यथा कूलं नदीरयः<BR>
<FONT COLOR="GREEN" SIZE="-1">56</FONT>
 हा राघव महाबाहॊ हा ममायास नाशन<BR>
&nbsp;&nbsp; राजा दशरथः शॊचञ जीवितान्तम उपागमत<BR>
<FONT COLOR="GREEN" SIZE="-1">57</FONT>
 तथा तु दीनं कथयन नराधिपः; परियस्य पुत्रस्य विवासनातुरः<BR>
&nbsp;&nbsp; गते ऽरधरात्रे भृशदुःखपीडितस; तदा जहौ पराणम उदारदर्शनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2059.htm">Next: Chapter 59</A></CENTER>
</div>
</BODY>
</HTML>
