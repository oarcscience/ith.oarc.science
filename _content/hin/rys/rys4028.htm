<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 28</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi04">Book 4 Index</A><BR>
&nbsp;
<A HREF="rys4027">Previous</A>&nbsp;
<A HREF="rys4029">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 28
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 samīkṣya vimalaṃ vyoma gatavidyudbalāhakam<BR>
&nbsp; sārasāravasaṃghuṣṭaṃ ramyajyotsnānulepanam<BR>
&nbsp;<FONT COLOR="GREEN" SIZE="-1">2</FONT>
 samṛddhārthaṃ ca sugrīvaṃ mandadharmārthasaṃgraham<BR>
&nbsp; atyartham asatāṃ mārgam ekāntagatamānasaṃ<BR>
&nbsp;<FONT COLOR="GREEN" SIZE="-1">3</FONT>
 nivṛttakāryaṃ siddhārthaṃ pramadābhirataṃ sadā<BR>
&nbsp; prāptavantam abhipretān sarvān eva manorathān<BR>
&nbsp;<FONT COLOR="GREEN" SIZE="-1">4</FONT>
 svāṃ ca pātnīm abhipretāṃ tārāṃ cāpi samīpsitām<BR>
&nbsp; viharantam ahorātraṃ kṛtārthaṃ vigatajvalam<BR>
&nbsp;<FONT COLOR="GREEN" SIZE="-1">5</FONT>
 krīḍantam iva deveśaṃ nandane 'psarasāṃ gaṇaiḥ<BR>
&nbsp; mantriṣu nyastakāryaṃ ca mantriṇām anavekṣakam<BR>
&nbsp;<FONT COLOR="GREEN" SIZE="-1">6</FONT>
 utsannarājyasaṃdeśaṃ kāmavṛttam avasthitam<BR>
&nbsp; niścitārtho 'rthatattvajñaḥ kāladharmaviśeṣavit<BR>
&nbsp;<FONT COLOR="GREEN" SIZE="-1">7</FONT>
 prasādya vākyair madhurair hetumadbhir manoramaiḥ<BR>
&nbsp; vākyavid vākyatattvajñaṃ harīśaṃ mārutātmajaḥ<BR>
&nbsp;<FONT COLOR="GREEN" SIZE="-1">8</FONT>
 hitaṃ tathyaṃ ca pathyaṃ ca sāmadharmārthanītimat<BR>
&nbsp; praṇayaprītisaṃyuktaṃ viśvāsakṛtaniścayam<BR>
&nbsp; harīśvaram upāgamya hanumān vākyam abravīt<BR>
&nbsp;<FONT COLOR="GREEN" SIZE="-1">9</FONT>
 rājyaṃ prāptaṃ yaśaś caiva kaulī śrīr abhivarthitā<BR>
&nbsp; mitrāṇāṃ saṃgrahaḥ śeṣas tad bhavān kartum arhati<BR>
&nbsp;<FONT COLOR="GREEN" SIZE="-1">10</FONT>
 yo hi mitreṣu kālajñaḥ satataṃ sādhu vartate<BR>
&nbsp;&nbsp; tasya rājyaṃ ca kīrtiś ca pratāpaś cābhivardhate<BR>
<FONT COLOR="GREEN" SIZE="-1">11</FONT>
 yasya kośaś ca daṇḍaś ca mitrāṇy ātmā ca bhūmipa<BR>
&nbsp;&nbsp; samavetāni sarvāṇi sa rājyaṃ mahad aśnute<BR>
<FONT COLOR="GREEN" SIZE="-1">12</FONT>
 tad bhavān vṛttasaṃpannaḥ sthitaḥ pathi niratyaye<BR>
&nbsp;&nbsp; mitrārtham abhinītārthaṃ yathāvat kartum arhati<BR>
<FONT COLOR="GREEN" SIZE="-1">13</FONT>
 yas tu kālavyatīteṣu mitrakāryeṣu vartate<BR>
&nbsp;&nbsp; sa kṛtvā mahato 'py arthān na mitrārthena yujyate<BR>
<FONT COLOR="GREEN" SIZE="-1">14</FONT>
 kriyatāṃ rāghavasyaitad vaidehyāḥ parimārgaṇam<BR>
&nbsp;&nbsp; tad idaṃ vīra kāryaṃ te kālātītam ariṃdama<BR>
<FONT COLOR="GREEN" SIZE="-1">15</FONT>
 na ca kālam atītaṃ te nivedayati kālavit<BR>
&nbsp;&nbsp; tvaramāṇo 'pi san prājñas tava rājan vaśānugaḥ<BR>
<FONT COLOR="GREEN" SIZE="-1">16</FONT>
 kulasya ketuḥ sphītasya dīrghabandhuś ca rāghavaḥ<BR>
&nbsp;&nbsp; aprameyaprabhāvaś ca svayaṃ cāpratimo guṇaiḥ<BR>
<FONT COLOR="GREEN" SIZE="-1">17</FONT>
 tasya tvaṃ kuru vai kāryaṃ pūrvaṃ tena kṛtaṃ tava<BR>
&nbsp;&nbsp; harīśvara hariśreṣṭhān ājñāpayitum arhasi<BR>
<FONT COLOR="GREEN" SIZE="-1">18</FONT>
 na hi tāvad bhavet kālo vyatītaś codanād ṛte<BR>
&nbsp;&nbsp; coditasya hi kāryasya bhavet kālavyatikramaḥ<BR>
<FONT COLOR="GREEN" SIZE="-1">19</FONT>
 akartur api kāryasya bhavān kartā harīśvara<BR>
&nbsp;&nbsp; kiṃ punaḥ pratikartus te rājyena ca dhanena ca<BR>
<FONT COLOR="GREEN" SIZE="-1">20</FONT>
 śaktimān asi vikrānto vānararṣka gaṇeśvara<BR>
&nbsp;&nbsp; kartuṃ dāśaratheḥ prītim ājñāyāṃ kiṃ nu sajjase<BR>
<FONT COLOR="GREEN" SIZE="-1">21</FONT>
 kāmaṃ khalu śarair śaktaḥ surāsuramahoragān<BR>
&nbsp;&nbsp; vaśe dāśarathiḥ kartuṃ tvatpratijñāṃ tu kāṅkṣate<BR>
<FONT COLOR="GREEN" SIZE="-1">22</FONT>
 prāṇatyāgāviśaṅkena kṛtaṃ tena tava priyam<BR>
&nbsp;&nbsp; tasya mārgāma vaidehīṃ pṛthivyām api cāmbare<BR>
<FONT COLOR="GREEN" SIZE="-1">23</FONT>
 na devā na ca gandharvā nāsurā na marudgaṇāḥ<BR>
&nbsp;&nbsp; na ca yakṣā bhayaṃ tasya kuryuḥ kim uta rākṣasāḥ<BR>
<FONT COLOR="GREEN" SIZE="-1">24</FONT>
 tad evaṃ śaktiyuktasya pūrvaṃ priyakṛtas tathā<BR>
&nbsp;&nbsp; rāmasyārhasi piṅgeśa kartuṃ sarvātmanā priyam<BR>
<FONT COLOR="GREEN" SIZE="-1">25</FONT>
 nādhastād avanau nāpsu gatir nopari cāmbare<BR>
&nbsp;&nbsp; kasya cit sajjate 'smākaṃ kapīśvara tavājñayā<BR>
<FONT COLOR="GREEN" SIZE="-1">26</FONT>
 tad ājñāpaya kaḥ kiṃ te kṛte vasatu kutra cit<BR>
&nbsp;&nbsp; harayo hy apradhṛṣyās te santi koṭyagrato 'nagha<BR>
<FONT COLOR="GREEN" SIZE="-1">27</FONT>
 tasya tadvacanaṃ śrutvā kāle sādhuniveditam<BR>
&nbsp;&nbsp; sugrīvaḥ sattvasaṃpannaś cakāra matim uttamām<BR>
<FONT COLOR="GREEN" SIZE="-1">28</FONT>
 sa saṃdideśābhimataṃ nīlaṃ nityakṛtodyamam<BR>
&nbsp;&nbsp; dikṣu sarvāsu sarveṣāṃ sainyānām upasaṃgrahe<BR>
<FONT COLOR="GREEN" SIZE="-1">29</FONT>
 yathā senā samagrā me yūthapālāś ca sarvaśaḥ<BR>
&nbsp;&nbsp; samāgacchanty asaṃgena senāgrāṇi tathā kuru<BR>
<FONT COLOR="GREEN" SIZE="-1">30</FONT>
 ye tv antapālāḥ plavagāḥ śīghragā vyavasāyinaḥ<BR>
&nbsp;&nbsp; samānayantu te sainyaṃ tvaritāḥ śāsanān mama<BR>
&nbsp;&nbsp; svayaṃ cānantaraṃ sainyaṃ bhavān evānupaśyatu<BR>
<FONT COLOR="GREEN" SIZE="-1">31</FONT>
 tripañcarātrād ūrdhvaṃ yaḥ prāpnuyān neha vānaraḥ<BR>
&nbsp;&nbsp; tasya prāṇāntiko daṇḍo nātra kāryā vicāraṇā<BR>
<FONT COLOR="GREEN" SIZE="-1">32</FONT>
 harīṃś ca vṛddhān upayātu sāṅgado; bhavān mamājñām adhikṛtya niścitām<BR>
&nbsp;&nbsp; iti vyavasthāṃ haripuṃgaveśvaro; vidhāya veśma praviveśa vīryavān<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 समीक्ष्य विमलं वयॊम गतविद्युद्बलाहकम<BR>
&nbsp; सारसारवसंघुष्टं रम्यज्यॊत्स्नानुलेपनम<BR>
&nbsp;<FONT COLOR="GREEN" SIZE="-1">2</FONT>
 समृद्धार्थं च सुग्रीवं मन्दधर्मार्थसंग्रहम<BR>
&nbsp; अत्यर्थम असतां मार्गम एकान्तगतमानसं<BR>
&nbsp;<FONT COLOR="GREEN" SIZE="-1">3</FONT>
 निवृत्तकार्यं सिद्धार्थं परमदाभिरतं सदा<BR>
&nbsp; पराप्तवन्तम अभिप्रेतान सर्वान एव मनॊरथान<BR>
&nbsp;<FONT COLOR="GREEN" SIZE="-1">4</FONT>
 सवां च पात्नीम अभिप्रेतां तारां चापि समीप्सिताम<BR>
&nbsp; विहरन्तम अहॊरात्रं कृतार्थं विगतज्वलम<BR>
&nbsp;<FONT COLOR="GREEN" SIZE="-1">5</FONT>
 करीडन्तम इव देवेशं नन्दने ऽपसरसां गणैः<BR>
&nbsp; मन्त्रिषु नयस्तकार्यं च मन्त्रिणाम अनवेक्षकम<BR>
&nbsp;<FONT COLOR="GREEN" SIZE="-1">6</FONT>
 उत्सन्नराज्यसंदेशं कामवृत्तम अवस्थितम<BR>
&nbsp; निश्चितार्थॊ ऽरथतत्त्वज्ञः कालधर्मविशेषवित<BR>
&nbsp;<FONT COLOR="GREEN" SIZE="-1">7</FONT>
 परसाद्य वाक्यैर मधुरैर हेतुमद्भिर मनॊरमैः<BR>
&nbsp; वाक्यविद वाक्यतत्त्वज्ञं हरीशं मारुतात्मजः<BR>
&nbsp;<FONT COLOR="GREEN" SIZE="-1">8</FONT>
 हितं तथ्यं च पथ्यं च सामधर्मार्थनीतिमत<BR>
&nbsp; परणयप्रीतिसंयुक्तं विश्वासकृतनिश्चयम<BR>
&nbsp; हरीश्वरम उपागम्य हनुमान वाक्यम अब्रवीत<BR>
&nbsp;<FONT COLOR="GREEN" SIZE="-1">9</FONT>
 राज्यं पराप्तं यशश चैव कौली शरीर अभिवर्थिता<BR>
&nbsp; मित्राणां संग्रहः शेषस तद भवान कर्तुम अर्हति<BR>
&nbsp;<FONT COLOR="GREEN" SIZE="-1">10</FONT>
 यॊ हि मित्रेषु कालज्ञः सततं साधु वर्तते<BR>
&nbsp;&nbsp; तस्य राज्यं च कीर्तिश च परतापश चाभिवर्धते<BR>
<FONT COLOR="GREEN" SIZE="-1">11</FONT>
 यस्य कॊशश च दण्डश च मित्राण्य आत्मा च भूमिप<BR>
&nbsp;&nbsp; समवेतानि सर्वाणि स राज्यं महद अश्नुते<BR>
<FONT COLOR="GREEN" SIZE="-1">12</FONT>
 तद भवान वृत्तसंपन्नः सथितः पथि निरत्यये<BR>
&nbsp;&nbsp; मित्रार्थम अभिनीतार्थं यथावत कर्तुम अर्हति<BR>
<FONT COLOR="GREEN" SIZE="-1">13</FONT>
 यस तु कालव्यतीतेषु मित्रकार्येषु वर्तते<BR>
&nbsp;&nbsp; स कृत्वा महतॊ ऽपय अर्थान न मित्रार्थेन युज्यते<BR>
<FONT COLOR="GREEN" SIZE="-1">14</FONT>
 करियतां राघवस्यैतद वैदेह्याः परिमार्गणम<BR>
&nbsp;&nbsp; तद इदं वीर कार्यं ते कालातीतम अरिंदम<BR>
<FONT COLOR="GREEN" SIZE="-1">15</FONT>
 न च कालम अतीतं ते निवेदयति कालवित<BR>
&nbsp;&nbsp; तवरमाणॊ ऽपि सन पराज्ञस तव राजन वशानुगः<BR>
<FONT COLOR="GREEN" SIZE="-1">16</FONT>
 कुलस्य केतुः सफीतस्य दीर्घबन्धुश च राघवः<BR>
&nbsp;&nbsp; अप्रमेयप्रभावश च सवयं चाप्रतिमॊ गुणैः<BR>
<FONT COLOR="GREEN" SIZE="-1">17</FONT>
 तस्य तवं कुरु वै कार्यं पूर्वं तेन कृतं तव<BR>
&nbsp;&nbsp; हरीश्वर हरिश्रेष्ठान आज्ञापयितुम अर्हसि<BR>
<FONT COLOR="GREEN" SIZE="-1">18</FONT>
 न हि तावद भवेत कालॊ वयतीतश चॊदनाद ऋते<BR>
&nbsp;&nbsp; चॊदितस्य हि कार्यस्य भवेत कालव्यतिक्रमः<BR>
<FONT COLOR="GREEN" SIZE="-1">19</FONT>
 अकर्तुर अपि कार्यस्य भवान कर्ता हरीश्वर<BR>
&nbsp;&nbsp; किं पुनः परतिकर्तुस ते राज्येन च धनेन च<BR>
<FONT COLOR="GREEN" SIZE="-1">20</FONT>
 शक्तिमान असि विक्रान्तॊ वानरर्ष्क गणेश्वर<BR>
&nbsp;&nbsp; कर्तुं दाशरथेः परीतिम आज्ञायां किं नु सज्जसे<BR>
<FONT COLOR="GREEN" SIZE="-1">21</FONT>
 कामं खलु शरैर शक्तः सुरासुरमहॊरगान<BR>
&nbsp;&nbsp; वशे दाशरथिः कर्तुं तवत्प्रतिज्ञां तु काङ्क्षते<BR>
<FONT COLOR="GREEN" SIZE="-1">22</FONT>
 पराणत्यागाविशङ्केन कृतं तेन तव परियम<BR>
&nbsp;&nbsp; तस्य मार्गाम वैदेहीं पृथिव्याम अपि चाम्बरे<BR>
<FONT COLOR="GREEN" SIZE="-1">23</FONT>
 न देवा न च गन्धर्वा नासुरा न मरुद्गणाः<BR>
&nbsp;&nbsp; न च यक्षा भयं तस्य कुर्युः किम उत राक्षसाः<BR>
<FONT COLOR="GREEN" SIZE="-1">24</FONT>
 तद एवं शक्तियुक्तस्य पूर्वं परियकृतस तथा<BR>
&nbsp;&nbsp; रामस्यार्हसि पिङ्गेश कर्तुं सर्वात्मना परियम<BR>
<FONT COLOR="GREEN" SIZE="-1">25</FONT>
 नाधस्ताद अवनौ नाप्सु गतिर नॊपरि चाम्बरे<BR>
&nbsp;&nbsp; कस्य चित सज्जते ऽसमाकं कपीश्वर तवाज्ञया<BR>
<FONT COLOR="GREEN" SIZE="-1">26</FONT>
 तद आज्ञापय कः किं ते कृते वसतु कुत्र चित<BR>
&nbsp;&nbsp; हरयॊ हय अप्रधृष्यास ते सन्ति कॊट्यग्रतॊ ऽनघ<BR>
<FONT COLOR="GREEN" SIZE="-1">27</FONT>
 तस्य तद्वचनं शरुत्वा काले साधुनिवेदितम<BR>
&nbsp;&nbsp; सुग्रीवः सत्त्वसंपन्नश चकार मतिम उत्तमाम<BR>
<FONT COLOR="GREEN" SIZE="-1">28</FONT>
 स संदिदेशाभिमतं नीलं नित्यकृतॊद्यमम<BR>
&nbsp;&nbsp; दिक्षु सर्वासु सर्वेषां सैन्यानाम उपसंग्रहे<BR>
<FONT COLOR="GREEN" SIZE="-1">29</FONT>
 यथा सेना समग्रा मे यूथपालाश च सर्वशः<BR>
&nbsp;&nbsp; समागच्छन्त्य असंगेन सेनाग्राणि तथा कुरु<BR>
<FONT COLOR="GREEN" SIZE="-1">30</FONT>
 ये तव अन्तपालाः पलवगाः शीघ्रगा वयवसायिनः<BR>
&nbsp;&nbsp; समानयन्तु ते सैन्यं तवरिताः शासनान मम<BR>
&nbsp;&nbsp; सवयं चानन्तरं सैन्यं भवान एवानुपश्यतु<BR>
<FONT COLOR="GREEN" SIZE="-1">31</FONT>
 तरिपञ्चरात्राद ऊर्ध्वं यः पराप्नुयान नेह वानरः<BR>
&nbsp;&nbsp; तस्य पराणान्तिकॊ दण्डॊ नात्र कार्या विचारणा<BR>
<FONT COLOR="GREEN" SIZE="-1">32</FONT>
 हरींश च वृद्धान उपयातु साङ्गदॊ; भवान ममाज्ञाम अधिकृत्य निश्चिताम<BR>
&nbsp;&nbsp; इति वयवस्थां हरिपुंगवेश्वरॊ; विधाय वेश्म परविवेश वीर्यवान<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4029">Next: Chapter 29</A></CENTER>
</div>
</BODY>
</HTML>
