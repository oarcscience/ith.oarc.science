<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 4</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3003.htm">Previous</A>&nbsp;
<A HREF="rys3005.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 4
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 hatvā tu taṃ bhīmabalaṃ virādhaṃ rākṣasaṃ vane<BR>
&nbsp; tataḥ sītāṃ pariṣvajya samāśvāsya ca vīryavān<BR>
&nbsp; abravīl lakṣmaṇāṃ rāmo bhrātaraṃ dīptatejasaṃ<BR>
&nbsp;<FONT COLOR="GREEN" SIZE="-1">2</FONT>
 kaṣṭaṃ vanam idaṃ durgaṃ na ca smo vanagocarāḥ<BR>
&nbsp; abhigacchāmahe śīghraṃ śarabhaṅgaṃ tapodhanam<BR>
&nbsp;<FONT COLOR="GREEN" SIZE="-1">3</FONT>
 āśramaṃ śarabhaṅgasya rāghavo 'bhijagāma ha<BR>
&nbsp;<FONT COLOR="GREEN" SIZE="-1">4</FONT>
 tasya devaprabhāvasya tapasā bhāvitātmanaḥ<BR>
&nbsp; samīpe śarabhaṅgasya dadarśa mahad adbhutam<BR>
&nbsp;<FONT COLOR="GREEN" SIZE="-1">5</FONT>
 vibhrājamānaṃ vapuṣā sūryavaiśvānaropamam<BR>
&nbsp; asaṃspṛśantaṃ vasudhāṃ dadarśa vibudheśvaram<BR>
&nbsp;<FONT COLOR="GREEN" SIZE="-1">6</FONT>
 suprabhābharaṇaṃ devaṃ virajo 'mbaradhāriṇam<BR>
&nbsp; tadvidhair eva bahubhiḥ pūjyamānaṃ mahātmabhiḥ<BR>
&nbsp;<FONT COLOR="GREEN" SIZE="-1">7</FONT>
 haribhir vājibhir yuktam antarikṣagataṃ ratham<BR>
&nbsp; dadarśādūratas tasya taruṇādityasaṃnibham<BR>
&nbsp;<FONT COLOR="GREEN" SIZE="-1">8</FONT>
 pāṇḍurābhraghanaprakhyaṃ candramaṇḍalasaṃnibham<BR>
&nbsp; apaśyad vimalaṃ chatraṃ citramālyopaśobhitam<BR>
&nbsp;<FONT COLOR="GREEN" SIZE="-1">9</FONT>
 cāmaravyajane cāgrye rukmadaṇḍe mahādhane<BR>
&nbsp; gṛhīte vananārībhyāṃ dhūyamāne ca mūrdhani<BR>
&nbsp;<FONT COLOR="GREEN" SIZE="-1">10</FONT>
 gandharvāmarasiddhāś ca bahavaḥ paramarṣayaḥ<BR>
&nbsp;&nbsp; antarikṣagataṃ devaṃ vāgbhir agryābhir īḍire<BR>
<FONT COLOR="GREEN" SIZE="-1">11</FONT>
 dṛṣṭvā śatakratuṃ tatra rāmo lakṣmaṇam abravīt<BR>
&nbsp;&nbsp; ye hayāḥ puruhūtasya purā śakrasya naḥ śrutāḥ<BR>
&nbsp;&nbsp; antarikṣagatā divyās ta ime harayo dhruvam<BR>
<FONT COLOR="GREEN" SIZE="-1">12</FONT>
 ime ca puruṣavyāghra ye tiṣṭhanty abhito ratham<BR>
&nbsp;&nbsp; śataṃ śataṃ kuṇḍalino yuvānaḥ khaḍgapāṇayaḥ<BR>
<FONT COLOR="GREEN" SIZE="-1">13</FONT>
 urodeśeṣu sarveṣāṃ hārā jvalanasaṃnibhāḥ<BR>
&nbsp;&nbsp; rūpaṃ bibhrati saumitre pañcaviṃśativārṣikam<BR>
<FONT COLOR="GREEN" SIZE="-1">14</FONT>
 etad dhi kila devānāṃ vayo bhavati nityadā<BR>
&nbsp;&nbsp; yatheme puruṣavyāghrā dṛśyante priyadarśanāḥ<BR>
<FONT COLOR="GREEN" SIZE="-1">15</FONT>
 ihaiva saha vaidehyā muhūrtaṃ tiṣṭha lakṣmaṇa<BR>
&nbsp;&nbsp; yāvaj janāmy ahaṃ vyaktaṃ ka eṣa dyutimān rathe<BR>
<FONT COLOR="GREEN" SIZE="-1">16</FONT>
 tam evam uktvā saumitrim ihaiva sthīyatām iti<BR>
&nbsp;&nbsp; abhicakrāma kākutsthaḥ śarabhaṅgāśramaṃ prati<BR>
<FONT COLOR="GREEN" SIZE="-1">17</FONT>
 tataḥ samabhigacchantaṃ prekṣya rāmaṃ śacīpatiḥ<BR>
&nbsp;&nbsp; śarabhaṅgam anujñāpya vibudhān idam abravīt<BR>
<FONT COLOR="GREEN" SIZE="-1">18</FONT>
 ihopayāty asau rāmo yāvan māṃ nābhibhāṣate<BR>
&nbsp;&nbsp; niṣṭhāṃ nayata tāvat tu tato māṃ draṣṭum arhati<BR>
<FONT COLOR="GREEN" SIZE="-1">19</FONT>
 jitavantaṃ kṛtārthaṃ ca draṣṭāham acirād imam<BR>
&nbsp;&nbsp; karma hy anena kartavyaṃ mahad anyaiḥ suduṣkaram<BR>
<FONT COLOR="GREEN" SIZE="-1">20</FONT>
 iti vajrī tam āmantrya mānayitvā ca tāpasaṃ<BR>
&nbsp;&nbsp; rathena hariyuktena yayau divam ariṃdamaḥ<BR>
<FONT COLOR="GREEN" SIZE="-1">21</FONT>
 prayāte tu sahasrākṣe rāghavaḥ saparicchadaḥ<BR>
&nbsp;&nbsp; agnihotram upāsīnaṃ śarabhaṅgam upāgamat<BR>
<FONT COLOR="GREEN" SIZE="-1">22</FONT>
 tasya pādau ca saṃgṛhya rāmaḥ sītā ca lakṣmaṇaḥ<BR>
&nbsp;&nbsp; niṣedus tadanujñātā labdhavāsā nimantritāḥ<BR>
<FONT COLOR="GREEN" SIZE="-1">23</FONT>
 tataḥ śakropayānaṃ tu paryapṛcchat sa rāghavaḥ<BR>
&nbsp;&nbsp; śarabhaṅgaś ca tat sarvaṃ rāghavāya nyavedayat<BR>
<FONT COLOR="GREEN" SIZE="-1">24</FONT>
 mām eṣa varado rāma brahmalokaṃ ninīṣati<BR>
&nbsp;&nbsp; jitam ugreṇa tapasā duṣprāpam akṛtātmabhiḥ<BR>
<FONT COLOR="GREEN" SIZE="-1">25</FONT>
 ahaṃ jñātvā naravyāghra vartamānam adūrataḥ<BR>
&nbsp;&nbsp; brahmalokaṃ na gacchāmi tvām adṛṣṭvā priyātithim<BR>
<FONT COLOR="GREEN" SIZE="-1">26</FONT>
 samāgamya gamiṣyāmi tridivaṃ devasevitam<BR>
&nbsp;&nbsp; akṣayā naraśārdūla jitā lokā mayā śubhāḥ<BR>
&nbsp;&nbsp; brāhmyāś ca nākapṛṣṭhyāś ca pratigṛhṇīṣva māmakān<BR>
<FONT COLOR="GREEN" SIZE="-1">27</FONT>
 evam ukto naravyāghraḥ sarvaśāstraviśāradaḥ<BR>
&nbsp;&nbsp; ṛṣiṇā śarabhaṅgena rāghavo vākyam abravīt<BR>
<FONT COLOR="GREEN" SIZE="-1">28</FONT>
 aham evāhariṣyāmi sarvāṁl lokān mahāmune<BR>
&nbsp;&nbsp; āvāsaṃ tv aham icchāmi pradiṣṭam iha kānane<BR>
<FONT COLOR="GREEN" SIZE="-1">29</FONT>
 rāghaveṇaivam uktas tu śakratulyabalena vai<BR>
&nbsp;&nbsp; śarabhaṅgo mahāprājñaḥ punar evābravīd vacaḥ<BR>
<FONT COLOR="GREEN" SIZE="-1">30</FONT>
 sutīkṣṇam abhigaccha tvaṃ śucau deśe tapasvinam<BR>
&nbsp;&nbsp; ramaṇīye vanoddeśe sa te vāsaṃ vidhāsyati<BR>
<FONT COLOR="GREEN" SIZE="-1">31</FONT>
 eṣa panthā naravyāghra muhūrtaṃ paśya tāta mām<BR>
&nbsp;&nbsp; yāvaj jahāmi gātrāṇi jīrṇaṃ tvacam ivoragaḥ<BR>
<FONT COLOR="GREEN" SIZE="-1">32</FONT>
 tato 'gniṃ sa samādhāya hutvā cājyena mantravit<BR>
&nbsp;&nbsp; śarabhaṅgo mahātejāḥ praviveśa hutāśanam<BR>
<FONT COLOR="GREEN" SIZE="-1">33</FONT>
 tasya romāṇi keśāṃś ca dadāhāgnir mahātmanaḥ<BR>
&nbsp;&nbsp; jīrṇaṃ tvacaṃ tathāsthīni yac ca māṃsaṃ ca śoṇitam<BR>
<FONT COLOR="GREEN" SIZE="-1">34</FONT>
 sa ca pāvakasaṃkāśaḥ kumāraḥ samapadyata<BR>
&nbsp;&nbsp; utthāyāgnicayāt tasmāc charabhaṅgo vyarocata<BR>
<FONT COLOR="GREEN" SIZE="-1">35</FONT>
 sa lokān āhitāgnīnām ṛṣīṇāṃ ca mahātmanām<BR>
&nbsp;&nbsp; devānāṃ ca vyatikramya brahmalokaṃ vyarohata<BR>
<FONT COLOR="GREEN" SIZE="-1">36</FONT>
 sa puṇyakarmā bhuvane dvijarṣabhaḥ; pitāmahaṃ sānucaraṃ dadarśa ha<BR>
&nbsp;&nbsp; pitāmahaś cāpi samīkṣya taṃ dvijaṃ; nananda susvāgatam ity uvāca ha<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 हत्वा तु तं भीमबलं विराधं राक्षसं वने<BR>
&nbsp; ततः सीतां परिष्वज्य समाश्वास्य च वीर्यवान<BR>
&nbsp; अब्रवील लक्ष्मणां रामॊ भरातरं दीप्ततेजसं<BR>
&nbsp;<FONT COLOR="GREEN" SIZE="-1">2</FONT>
 कष्टं वनम इदं दुर्गं न च समॊ वनगॊचराः<BR>
&nbsp; अभिगच्छामहे शीघ्रं शरभङ्गं तपॊधनम<BR>
&nbsp;<FONT COLOR="GREEN" SIZE="-1">3</FONT>
 आश्रमं शरभङ्गस्य राघवॊ ऽभिजगाम ह<BR>
&nbsp;<FONT COLOR="GREEN" SIZE="-1">4</FONT>
 तस्य देवप्रभावस्य तपसा भावितात्मनः<BR>
&nbsp; समीपे शरभङ्गस्य ददर्श महद अद्भुतम<BR>
&nbsp;<FONT COLOR="GREEN" SIZE="-1">5</FONT>
 विभ्राजमानं वपुषा सूर्यवैश्वानरॊपमम<BR>
&nbsp; असंस्पृशन्तं वसुधां ददर्श विबुधेश्वरम<BR>
&nbsp;<FONT COLOR="GREEN" SIZE="-1">6</FONT>
 सुप्रभाभरणं देवं विरजॊ ऽमबरधारिणम<BR>
&nbsp; तद्विधैर एव बहुभिः पूज्यमानं महात्मभिः<BR>
&nbsp;<FONT COLOR="GREEN" SIZE="-1">7</FONT>
 हरिभिर वाजिभिर युक्तम अन्तरिक्षगतं रथम<BR>
&nbsp; ददर्शादूरतस तस्य तरुणादित्यसंनिभम<BR>
&nbsp;<FONT COLOR="GREEN" SIZE="-1">8</FONT>
 पाण्डुराभ्रघनप्रख्यं चन्द्रमण्डलसंनिभम<BR>
&nbsp; अपश्यद विमलं छत्रं चित्रमाल्यॊपशॊभितम<BR>
&nbsp;<FONT COLOR="GREEN" SIZE="-1">9</FONT>
 चामरव्यजने चाग्र्ये रुक्मदण्डे महाधने<BR>
&nbsp; गृहीते वननारीभ्यां धूयमाने च मूर्धनि<BR>
&nbsp;<FONT COLOR="GREEN" SIZE="-1">10</FONT>
 गन्धर्वामरसिद्धाश च बहवः परमर्षयः<BR>
&nbsp;&nbsp; अन्तरिक्षगतं देवं वाग्भिर अग्र्याभिर ईडिरे<BR>
<FONT COLOR="GREEN" SIZE="-1">11</FONT>
 दृष्ट्वा शतक्रतुं तत्र रामॊ लक्ष्मणम अब्रवीत<BR>
&nbsp;&nbsp; ये हयाः पुरुहूतस्य पुरा शक्रस्य नः शरुताः<BR>
&nbsp;&nbsp; अन्तरिक्षगता दिव्यास त इमे हरयॊ धरुवम<BR>
<FONT COLOR="GREEN" SIZE="-1">12</FONT>
 इमे च पुरुषव्याघ्र ये तिष्ठन्त्य अभितॊ रथम<BR>
&nbsp;&nbsp; शतं शतं कुण्डलिनॊ युवानः खड्गपाणयः<BR>
<FONT COLOR="GREEN" SIZE="-1">13</FONT>
 उरॊदेशेषु सर्वेषां हारा जवलनसंनिभाः<BR>
&nbsp;&nbsp; रूपं बिभ्रति सौमित्रे पञ्चविंशतिवार्षिकम<BR>
<FONT COLOR="GREEN" SIZE="-1">14</FONT>
 एतद धि किल देवानां वयॊ भवति नित्यदा<BR>
&nbsp;&nbsp; यथेमे पुरुषव्याघ्रा दृश्यन्ते परियदर्शनाः<BR>
<FONT COLOR="GREEN" SIZE="-1">15</FONT>
 इहैव सह वैदेह्या मुहूर्तं तिष्ठ लक्ष्मण<BR>
&nbsp;&nbsp; यावज जनाम्य अहं वयक्तं क एष दयुतिमान रथे<BR>
<FONT COLOR="GREEN" SIZE="-1">16</FONT>
 तम एवम उक्त्वा सौमित्रिम इहैव सथीयताम इति<BR>
&nbsp;&nbsp; अभिचक्राम काकुत्स्थः शरभङ्गाश्रमं परति<BR>
<FONT COLOR="GREEN" SIZE="-1">17</FONT>
 ततः समभिगच्छन्तं परेक्ष्य रामं शचीपतिः<BR>
&nbsp;&nbsp; शरभङ्गम अनुज्ञाप्य विबुधान इदम अब्रवीत<BR>
<FONT COLOR="GREEN" SIZE="-1">18</FONT>
 इहॊपयात्य असौ रामॊ यावन मां नाभिभाषते<BR>
&nbsp;&nbsp; निष्ठां नयत तावत तु ततॊ मां दरष्टुम अर्हति<BR>
<FONT COLOR="GREEN" SIZE="-1">19</FONT>
 जितवन्तं कृतार्थं च दरष्टाहम अचिराद इमम<BR>
&nbsp;&nbsp; कर्म हय अनेन कर्तव्यं महद अन्यैः सुदुष्करम<BR>
<FONT COLOR="GREEN" SIZE="-1">20</FONT>
 इति वज्री तम आमन्त्र्य मानयित्वा च तापसं<BR>
&nbsp;&nbsp; रथेन हरियुक्तेन ययौ दिवम अरिंदमः<BR>
<FONT COLOR="GREEN" SIZE="-1">21</FONT>
 परयाते तु सहस्राक्षे राघवः सपरिच्छदः<BR>
&nbsp;&nbsp; अग्निहॊत्रम उपासीनं शरभङ्गम उपागमत<BR>
<FONT COLOR="GREEN" SIZE="-1">22</FONT>
 तस्य पादौ च संगृह्य रामः सीता च लक्ष्मणः<BR>
&nbsp;&nbsp; निषेदुस तदनुज्ञाता लब्धवासा निमन्त्रिताः<BR>
<FONT COLOR="GREEN" SIZE="-1">23</FONT>
 ततः शक्रॊपयानं तु पर्यपृच्छत स राघवः<BR>
&nbsp;&nbsp; शरभङ्गश च तत सर्वं राघवाय नयवेदयत<BR>
<FONT COLOR="GREEN" SIZE="-1">24</FONT>
 माम एष वरदॊ राम बरह्मलॊकं निनीषति<BR>
&nbsp;&nbsp; जितम उग्रेण तपसा दुष्प्रापम अकृतात्मभिः<BR>
<FONT COLOR="GREEN" SIZE="-1">25</FONT>
 अहं जञात्वा नरव्याघ्र वर्तमानम अदूरतः<BR>
&nbsp;&nbsp; बरह्मलॊकं न गच्छामि तवाम अदृष्ट्वा परियातिथिम<BR>
<FONT COLOR="GREEN" SIZE="-1">26</FONT>
 समागम्य गमिष्यामि तरिदिवं देवसेवितम<BR>
&nbsp;&nbsp; अक्षया नरशार्दूल जिता लॊका मया शुभाः<BR>
&nbsp;&nbsp; बराह्म्याश च नाकपृष्ठ्याश च परतिगृह्णीष्व मामकान<BR>
<FONT COLOR="GREEN" SIZE="-1">27</FONT>
 एवम उक्तॊ नरव्याघ्रः सर्वशास्त्रविशारदः<BR>
&nbsp;&nbsp; ऋषिणा शरभङ्गेन राघवॊ वाक्यम अब्रवीत<BR>
<FONT COLOR="GREEN" SIZE="-1">28</FONT>
 अहम एवाहरिष्यामि सर्वाँल लॊकान महामुने<BR>
&nbsp;&nbsp; आवासं तव अहम इच्छामि परदिष्टम इह कानने<BR>
<FONT COLOR="GREEN" SIZE="-1">29</FONT>
 राघवेणैवम उक्तस तु शक्रतुल्यबलेन वै<BR>
&nbsp;&nbsp; शरभङ्गॊ महाप्राज्ञः पुनर एवाब्रवीद वचः<BR>
<FONT COLOR="GREEN" SIZE="-1">30</FONT>
 सुतीक्ष्णम अभिगच्छ तवं शुचौ देशे तपस्विनम<BR>
&nbsp;&nbsp; रमणीये वनॊद्देशे स ते वासं विधास्यति<BR>
<FONT COLOR="GREEN" SIZE="-1">31</FONT>
 एष पन्था नरव्याघ्र मुहूर्तं पश्य तात माम<BR>
&nbsp;&nbsp; यावज जहामि गात्राणि जीर्णं तवचम इवॊरगः<BR>
<FONT COLOR="GREEN" SIZE="-1">32</FONT>
 ततॊ ऽगनिं स समाधाय हुत्वा चाज्येन मन्त्रवित<BR>
&nbsp;&nbsp; शरभङ्गॊ महातेजाः परविवेश हुताशनम<BR>
<FONT COLOR="GREEN" SIZE="-1">33</FONT>
 तस्य रॊमाणि केशांश च ददाहाग्निर महात्मनः<BR>
&nbsp;&nbsp; जीर्णं तवचं तथास्थीनि यच च मांसं च शॊणितम<BR>
<FONT COLOR="GREEN" SIZE="-1">34</FONT>
 स च पावकसंकाशः कुमारः समपद्यत<BR>
&nbsp;&nbsp; उत्थायाग्निचयात तस्माच छरभङ्गॊ वयरॊचत<BR>
<FONT COLOR="GREEN" SIZE="-1">35</FONT>
 स लॊकान आहिताग्नीनाम ऋषीणां च महात्मनाम<BR>
&nbsp;&nbsp; देवानां च वयतिक्रम्य बरह्मलॊकं वयरॊहत<BR>
<FONT COLOR="GREEN" SIZE="-1">36</FONT>
 स पुण्यकर्मा भुवने दविजर्षभः; पितामहं सानुचरं ददर्श ह<BR>
&nbsp;&nbsp; पितामहश चापि समीक्ष्य तं दविजं; ननन्द सुस्वागतम इत्य उवाच ह<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3005.htm">Next: Chapter 5</A></CENTER>
</div>
</BODY>
</HTML>
