<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 4 Index](rysi04)  
  [Previous](rys4049)  [Next](rys4051) 

</div>

------------------------------------------------------------------------

Book 4  
Chapter 50

 1 ity uktvā hanumāṃs tatra punaḥ kṛṣṇājināmbarām  
  abravīt tāṃ mahābhāgāṃ tāpasīṃ dharmacāriṇīm  
 2 idaṃ praviṣṭāḥ sahasā bilaṃ timirasaṃvṛtam  
  kṣutpipāsā pariśrāntāḥ parikhinnāś ca sarvaśaḥ  
 3 mahad dhiraṇyā vivaraṃ praviṣṭāḥ sma pipāsitāḥ  
  imāṃs tv evaṃ vidhān bhāvān vividhān adbhutopamān  
  dṛṣṭvā vayaṃ pravyathitāḥ saṃbhrāntā naṣṭacetasaḥ  
 4 kasyeme kāñcanā vṛkṣās taruṇādityasaṃnibhāḥ  
  śucīny abhyavahāryāṇi mūlāni ca phalāni ca  
 5 kāñcanāni vimānāni rājatāni gṛhāṇi ca  
  tapanīya gavākṣāṇi maṇijālāvṛtāni ca  
 6 puṣpitāḥ phālavantaś ca puṇyāḥ surabhigandhinaḥ  
  ime jāmbūnadamayāḥ pādapāḥ kasya tejasā  
 7 kāñcanāni ca padmāni jātāni vimale jale  
  kathaṃ matsyāś ca sauvarṇā caranti saha kacchapaiḥ  
 8 ātmānam anubhāvaṃ ca kasya caitat tapobalam  
  ajānatāṃ naḥ sarveṣāṃ sarvam ākhyātum arhasi  
 9 evam uktā hanumatā tāpasī dharmacāriṇī  
  pratyuvāca hanūmantaṃ sarvabhūtahite ratā  
 10 mayo nāma mahātejā māyāvī dānavarṣabhaḥ  
   tenedaṃ nirmitaṃ sarvaṃ māyayā kāñcanaṃ vanam  
11 purā dānavamukhyānāṃ viśvakarmā babhūva ha  
   yenedaṃ kāñcanaṃ divyaṃ nirmitaṃ bhavanottamam  
12 sa tu varṣasahasrāṇi tapas taptvā mahāvane  
   pitāmahād varaṃ lebhe sarvam auśasanaṃ dhanam  
13 vidhāya sarvaṃ balavān sarvakāmeśvaras tadā  
   uvāsa sukhitaḥ kālaṃ kaṃ cid asmin mahāvane  
14 tam apsarasi hemāyāṃ saktaṃ dānavapuṃgavam  
   vikramyaivāśaniṃ gṛhya jaghāneśaḥ puraṃdaraḥ  
15 idaṃ ca brahmaṇā dattaṃ hemāyai vanam uttamam  
   śāśvataḥ kāmabhogaś ca gṛhaṃ cedaṃ hiraṇmayam  
16 duhitā merusāvarṇer ahaṃ tasyāḥ svayaṃ prabhā  
   idaṃ rakṣāmi bhavanaṃ hemāyā vānarottama  
17 mama priyasakhī hemā nṛttagītaviśāradā  
   tayā dattavarā cāsmi rakṣāmi bhavanottamam  
18 kiṃ kāryaṃ kasya vā hetoḥ kāntārāṇi prapadyatha  
   kathaṃ cedaṃ vanaṃ durgaṃ yuṣmābhir upalakṣitam  
19 imāny abhyavahāryāṇi mūlāni ca phalāni ca  
   bhuktvā pītvā ca pānīyaṃ sarvaṃ me vaktum arhatha  

 1 इत्य उक्त्वा हनुमांस तत्र पुनः कृष्णाजिनाम्बराम  
  अब्रवीत तां महाभागां तापसीं धर्मचारिणीम  
 2 इदं परविष्टाः सहसा बिलं तिमिरसंवृतम  
  कषुत्पिपासा परिश्रान्ताः परिखिन्नाश च सर्वशः  
 3 महद धिरण्या विवरं परविष्टाः सम पिपासिताः  
  इमांस तव एवं विधान भावान विविधान अद्भुतॊपमान  
  दृष्ट्वा वयं परव्यथिताः संभ्रान्ता नष्टचेतसः  
 4 कस्येमे काञ्चना वृक्षास तरुणादित्यसंनिभाः  
  शुचीन्य अभ्यवहार्याणि मूलानि च फलानि च  
 5 काञ्चनानि विमानानि राजतानि गृहाणि च  
  तपनीय गवाक्षाणि मणिजालावृतानि च  
 6 पुष्पिताः फालवन्तश च पुण्याः सुरभिगन्धिनः  
  इमे जाम्बूनदमयाः पादपाः कस्य तेजसा  
 7 काञ्चनानि च पद्मानि जातानि विमले जले  
  कथं मत्स्याश च सौवर्णा चरन्ति सह कच्छपैः  
 8 आत्मानम अनुभावं च कस्य चैतत तपॊबलम  
  अजानतां नः सर्वेषां सर्वम आख्यातुम अर्हसि  
 9 एवम उक्ता हनुमता तापसी धर्मचारिणी  
  परत्युवाच हनूमन्तं सर्वभूतहिते रता  
 10 मयॊ नाम महातेजा मायावी दानवर्षभः  
   तेनेदं निर्मितं सर्वं मायया काञ्चनं वनम  
11 पुरा दानवमुख्यानां विश्वकर्मा बभूव ह  
   येनेदं काञ्चनं दिव्यं निर्मितं भवनॊत्तमम  
12 स तु वर्षसहस्राणि तपस तप्त्वा महावने  
   पितामहाद वरं लेभे सर्वम औशसनं धनम  
13 विधाय सर्वं बलवान सर्वकामेश्वरस तदा  
   उवास सुखितः कालं कं चिद अस्मिन महावने  
14 तम अप्सरसि हेमायां सक्तं दानवपुंगवम  
   विक्रम्यैवाशनिं गृह्य जघानेशः पुरंदरः  
15 इदं च बरह्मणा दत्तं हेमायै वनम उत्तमम  
   शाश्वतः कामभॊगश च गृहं चेदं हिरण्मयम  
16 दुहिता मेरुसावर्णेर अहं तस्याः सवयं परभा  
   इदं रक्षामि भवनं हेमाया वानरॊत्तम  
17 मम परियसखी हेमा नृत्तगीतविशारदा  
   तया दत्तवरा चास्मि रक्षामि भवनॊत्तमम  
18 किं कार्यं कस्य वा हेतॊः कान्ताराणि परपद्यथ  
   कथं चेदं वनं दुर्गं युष्माभिर उपलक्षितम  
19 इमान्य अभ्यवहार्याणि मूलानि च फलानि च  
   भुक्त्वा पीत्वा च पानीयं सर्वं मे वक्तुम अर्हथ  

<div class="filenav">

------------------------------------------------------------------------

[Next: Chapter 51](rys4051)

</div>
