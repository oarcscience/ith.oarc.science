<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 47</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi07">Book 7 Index</A><BR>
&nbsp;
<A HREF="rys7046">Previous</A>&nbsp;
<A HREF="rys7048">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 47
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 lakṣmaṇasya vacaḥ śrutvā dāruṇaṃ janakātmajā<BR>
&nbsp; paraṃ viṣādam āgamya vaidehī nipapāta ha<BR>
&nbsp;<FONT COLOR="GREEN" SIZE="-1">2</FONT>
 sā muhūrtam ivāsaṃjñā bāṣpavyākulitekṣaṇā<BR>
&nbsp; lakṣmaṇaṃ dīnayā vācā uvāca janakātmajā<BR>
&nbsp;<FONT COLOR="GREEN" SIZE="-1">3</FONT>
 māmikeyaṃ tanur nūnaṃ sṛṣṭā duḥkhāya lakṣmaṇa<BR>
&nbsp; dhātrā yasyās tathā me 'dya duḥkhamūrtiḥ pradṛśyate<BR>
&nbsp;<FONT COLOR="GREEN" SIZE="-1">4</FONT>
 kiṃ nu pāpaṃ kṛtaṃ pūrvaṃ ko vā dārair viyojitaḥ<BR>
&nbsp; yāhaṃ śuddha samācārā tyaktā nṛpatinā satī<BR>
&nbsp;<FONT COLOR="GREEN" SIZE="-1">5</FONT>
 purāham āśrame vāsaṃ rāmapādānuvartinī<BR>
&nbsp; anurudhyāpi saumitre duḥkhe viparivartinī<BR>
&nbsp;<FONT COLOR="GREEN" SIZE="-1">6</FONT>
 sā kathaṃ hy āśrame saumya vatsyāmi vijanīkṛtā<BR>
&nbsp; ākhyāsyāmi ca kasyāhaṃ duḥkhaṃ duḥkhaparāyaṇā<BR>
&nbsp;<FONT COLOR="GREEN" SIZE="-1">7</FONT>
 kiṃ ca vakṣyāmi muniṣu kiṃ mayāpakṛtaṃ nṛpe<BR>
&nbsp; kasmin vā kāraṇe tyaktā rāghaveṇa mahātmanā<BR>
&nbsp;<FONT COLOR="GREEN" SIZE="-1">8</FONT>
 na khalv adyaiva saumitre jīvitaṃ jāhnavī jale<BR>
&nbsp; tyajeyaṃ rājavaṃśas tu bhartur me parihāsyate<BR>
&nbsp;<FONT COLOR="GREEN" SIZE="-1">9</FONT>
 yathājñāṃ kuru saumitre tyaja māṃ duḥkhabhāginīm<BR>
&nbsp; nideśe sthīyatāṃ rājñaḥ śṛṇu cedaṃ vaco mama<BR>
&nbsp;<FONT COLOR="GREEN" SIZE="-1">10</FONT>
 śvaśrūṇām aviśeṣeṇa prāñjaliḥ pragraheṇa ca<BR>
&nbsp;&nbsp; śirasā vandya caraṇau kuśalaṃ brūhi pārthivam<BR>
<FONT COLOR="GREEN" SIZE="-1">11</FONT>
 yathā bhrātṛṣu vartethās tathā paureṣu nityadā<BR>
&nbsp;&nbsp; paramo hy eṣa dharmaḥ syād eṣā kīrtir anuttamā<BR>
<FONT COLOR="GREEN" SIZE="-1">12</FONT>
 yat tvaṃ paurajanaṃ rājan dharmeṇa samavāpnuyāḥ<BR>
&nbsp;&nbsp; ahaṃ tu nānuśocāmi svaśarīraṃ nararṣabha<BR>
&nbsp;&nbsp; yathāpavādaṃ paurāṇāṃ tathaiva raghunandana<BR>
<FONT COLOR="GREEN" SIZE="-1">13</FONT>
 evaṃ bruvantyāṃ sītāyāṃ lakṣmaṇo dīnacetanaḥ<BR>
&nbsp;&nbsp; śirasā dharaṇīṃ gatvā vyāhartuṃ na śaśāka ha<BR>
<FONT COLOR="GREEN" SIZE="-1">14</FONT>
 pradakṣiṇaṃ ca kṛtvā sa rudann eva mahāsvanam<BR>
&nbsp;&nbsp; āruroha punar nāvaṃ nāvikaṃ cābhyacodayat<BR>
<FONT COLOR="GREEN" SIZE="-1">15</FONT>
 sa gatvā cottaraṃ kūlaṃ śokabhārasamanvitaḥ<BR>
&nbsp;&nbsp; saṃmūḍha iva duḥkhena ratham adhyāruhad drutam<BR>
<FONT COLOR="GREEN" SIZE="-1">16</FONT>
 muhur muhur apāvṛtya dṛṣṭvā sītām anāthavat<BR>
&nbsp;&nbsp; veṣṭantīṃ paratīrasthāṃ lakṣmaṇaḥ prayayāv atha<BR>
<FONT COLOR="GREEN" SIZE="-1">17</FONT>
 dūrasthaṃ ratham ālokya lakṣmaṇaṃ ca muhur muhuḥ<BR>
&nbsp;&nbsp; nirīkṣamāṇām udvignāṃ sītāṃ śokaḥ samāviśat<BR>
<FONT COLOR="GREEN" SIZE="-1">18</FONT>
 sā duḥkhabhārāvanatā tapasvinī; yaśodharā nātham apaśyatī satī<BR>
&nbsp;&nbsp; ruroda sā barhiṇanādite vane; mahāsvanaṃ duḥkhaparāyaṇā satī<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 लक्ष्मणस्य वचः शरुत्वा दारुणं जनकात्मजा<BR>
&nbsp; परं विषादम आगम्य वैदेही निपपात ह<BR>
&nbsp;<FONT COLOR="GREEN" SIZE="-1">2</FONT>
 सा मुहूर्तम इवासंज्ञा बाष्पव्याकुलितेक्षणा<BR>
&nbsp; लक्ष्मणं दीनया वाचा उवाच जनकात्मजा<BR>
&nbsp;<FONT COLOR="GREEN" SIZE="-1">3</FONT>
 मामिकेयं तनुर नूनं सृष्टा दुःखाय लक्ष्मण<BR>
&nbsp; धात्रा यस्यास तथा मे ऽदय दुःखमूर्तिः परदृश्यते<BR>
&nbsp;<FONT COLOR="GREEN" SIZE="-1">4</FONT>
 किं नु पापं कृतं पूर्वं कॊ वा दारैर वियॊजितः<BR>
&nbsp; याहं शुद्ध समाचारा तयक्ता नृपतिना सती<BR>
&nbsp;<FONT COLOR="GREEN" SIZE="-1">5</FONT>
 पुराहम आश्रमे वासं रामपादानुवर्तिनी<BR>
&nbsp; अनुरुध्यापि सौमित्रे दुःखे विपरिवर्तिनी<BR>
&nbsp;<FONT COLOR="GREEN" SIZE="-1">6</FONT>
 सा कथं हय आश्रमे सौम्य वत्स्यामि विजनीकृता<BR>
&nbsp; आख्यास्यामि च कस्याहं दुःखं दुःखपरायणा<BR>
&nbsp;<FONT COLOR="GREEN" SIZE="-1">7</FONT>
 किं च वक्ष्यामि मुनिषु किं मयापकृतं नृपे<BR>
&nbsp; कस्मिन वा कारणे तयक्ता राघवेण महात्मना<BR>
&nbsp;<FONT COLOR="GREEN" SIZE="-1">8</FONT>
 न खल्व अद्यैव सौमित्रे जीवितं जाह्नवी जले<BR>
&nbsp; तयजेयं राजवंशस तु भर्तुर मे परिहास्यते<BR>
&nbsp;<FONT COLOR="GREEN" SIZE="-1">9</FONT>
 यथाज्ञां कुरु सौमित्रे तयज मां दुःखभागिनीम<BR>
&nbsp; निदेशे सथीयतां राज्ञः शृणु चेदं वचॊ मम<BR>
&nbsp;<FONT COLOR="GREEN" SIZE="-1">10</FONT>
 शवश्रूणाम अविशेषेण पराञ्जलिः परग्रहेण च<BR>
&nbsp;&nbsp; शिरसा वन्द्य चरणौ कुशलं बरूहि पार्थिवम<BR>
<FONT COLOR="GREEN" SIZE="-1">11</FONT>
 यथा भरातृषु वर्तेथास तथा पौरेषु नित्यदा<BR>
&nbsp;&nbsp; परमॊ हय एष धर्मः सयाद एषा कीर्तिर अनुत्तमा<BR>
<FONT COLOR="GREEN" SIZE="-1">12</FONT>
 यत तवं पौरजनं राजन धर्मेण समवाप्नुयाः<BR>
&nbsp;&nbsp; अहं तु नानुशॊचामि सवशरीरं नरर्षभ<BR>
&nbsp;&nbsp; यथापवादं पौराणां तथैव रघुनन्दन<BR>
<FONT COLOR="GREEN" SIZE="-1">13</FONT>
 एवं बरुवन्त्यां सीतायां लक्ष्मणॊ दीनचेतनः<BR>
&nbsp;&nbsp; शिरसा धरणीं गत्वा वयाहर्तुं न शशाक ह<BR>
<FONT COLOR="GREEN" SIZE="-1">14</FONT>
 परदक्षिणं च कृत्वा स रुदन्न एव महास्वनम<BR>
&nbsp;&nbsp; आरुरॊह पुनर नावं नाविकं चाभ्यचॊदयत<BR>
<FONT COLOR="GREEN" SIZE="-1">15</FONT>
 स गत्वा चॊत्तरं कूलं शॊकभारसमन्वितः<BR>
&nbsp;&nbsp; संमूढ इव दुःखेन रथम अध्यारुहद दरुतम<BR>
<FONT COLOR="GREEN" SIZE="-1">16</FONT>
 मुहुर मुहुर अपावृत्य दृष्ट्वा सीताम अनाथवत<BR>
&nbsp;&nbsp; वेष्टन्तीं परतीरस्थां लक्ष्मणः परययाव अथ<BR>
<FONT COLOR="GREEN" SIZE="-1">17</FONT>
 दूरस्थं रथम आलॊक्य लक्ष्मणं च मुहुर मुहुः<BR>
&nbsp;&nbsp; निरीक्षमाणाम उद्विग्नां सीतां शॊकः समाविशत<BR>
<FONT COLOR="GREEN" SIZE="-1">18</FONT>
 सा दुःखभारावनता तपस्विनी; यशॊधरा नाथम अपश्यती सती<BR>
&nbsp;&nbsp; रुरॊद सा बर्हिणनादिते वने; महास्वनं दुःखपरायणा सती<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7048">Next: Chapter 48</A></CENTER>
</div>
</BODY>
</HTML>
