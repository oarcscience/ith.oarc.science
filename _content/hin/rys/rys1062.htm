<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 62</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi01.htm">Book 1 Index</A><BR>
&nbsp;
<A HREF="rys1061.htm">Previous</A>&nbsp;
<A HREF="rys1063.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 62
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 pūrṇe varṣasahasre tu vratasnātaṃ mahāmunim<BR>
&nbsp; abhyāgacchan surāḥ sarve tapaḥphalacikīrṣavaḥ<BR>
&nbsp;<FONT COLOR="GREEN" SIZE="-1">2</FONT>
 abravīt sumahātejā brahmā suruciraṃ vacaḥ<BR>
&nbsp; ṛṣis tvam asi bhadraṃ te svārjitaiḥ karmabhiḥ śubhaiḥ<BR>
&nbsp;<FONT COLOR="GREEN" SIZE="-1">3</FONT>
 tam evam uktvā deveśas tridivaṃ punar abhyagāt<BR>
&nbsp; viśvāmitro mahātejā bhūyas tepe mahat tapaḥ<BR>
&nbsp;<FONT COLOR="GREEN" SIZE="-1">4</FONT>
 tataḥ kālena mahatā menakā paramāpsarāḥ<BR>
&nbsp; puṣkareṣu naraśreṣṭha snātuṃ samupacakrame<BR>
&nbsp;<FONT COLOR="GREEN" SIZE="-1">5</FONT>
 tāṃ dadarśa mahātejā menakāṃ kuśikātmajaḥ<BR>
&nbsp; rūpeṇāpratimāṃ tatra vidyutaṃ jalade yathā<BR>
&nbsp;<FONT COLOR="GREEN" SIZE="-1">6</FONT>
 dṛṣṭvā kandarpavaśago munis tām idam abravīt<BR>
&nbsp; apsaraḥ svāgataṃ te 'stu vasa ceha mamāśrame<BR>
&nbsp; anugṛhṇīṣva bhadraṃ te madanena sumohitam<BR>
&nbsp;<FONT COLOR="GREEN" SIZE="-1">7</FONT>
 ity uktā sā varārohā tatrāvāsam athākarot<BR>
&nbsp; tapaso hi mahāvighno viśvāmitram upāgataḥ<BR>
&nbsp;<FONT COLOR="GREEN" SIZE="-1">8</FONT>
 tasyāṃ vasantyāṃ varṣāṇi pañca pañca ca rāghava<BR>
&nbsp; viśvāmitrāśrame saumya sukhena vyaticakramuḥ<BR>
&nbsp;<FONT COLOR="GREEN" SIZE="-1">9</FONT>
 atha kāle gate tasmin viśvāmitro mahāmuniḥ<BR>
&nbsp; savrīḍa iva saṃvṛttaś cintāśokaparāyaṇaḥ<BR>
&nbsp;<FONT COLOR="GREEN" SIZE="-1">10</FONT>
 buddhir muneḥ samutpannā sāmarṣā raghunandana<BR>
&nbsp;&nbsp; sarvaṃ surāṇāṃ karmaitat tapo'paharaṇaṃ mahat<BR>
<FONT COLOR="GREEN" SIZE="-1">11</FONT>
 ahorātrāpadeśena gatāḥ saṃvatsarā daśa<BR>
&nbsp;&nbsp; kāmamohābhibhūtasya vighno 'yaṃ pratyupasthitaḥ<BR>
<FONT COLOR="GREEN" SIZE="-1">12</FONT>
 viniḥśvasan munivaraḥ paścāt tāpena duḥkhitaḥ<BR>
<FONT COLOR="GREEN" SIZE="-1">13</FONT>
 bhītām apsarasaṃ dṛṣṭvā vepantīṃ prāñjaliṃ sthitām<BR>
&nbsp;&nbsp; menakāṃ madhurair vākyair visṛjya kuśikātmajaḥ<BR>
&nbsp;&nbsp; uttaraṃ parvataṃ rāma viśvāmitro jagāma ha<BR>
<FONT COLOR="GREEN" SIZE="-1">14</FONT>
 sa kṛtvā naiṣṭhikīṃ buddhiṃ jetukāmo mahāyaśāḥ<BR>
&nbsp;&nbsp; kauśikītīram āsādya tapas tepe sudāruṇam<BR>
<FONT COLOR="GREEN" SIZE="-1">15</FONT>
 tasya varṣasahasraṃ tu ghoraṃ tapa upāsataḥ<BR>
&nbsp;&nbsp; uttare parvate rāma devatānām abhūd bhayam<BR>
<FONT COLOR="GREEN" SIZE="-1">16</FONT>
 amantrayan samāgamya sarve sarṣigaṇāḥ surāḥ<BR>
&nbsp;&nbsp; maharṣiśabdaṃ labhatāṃ sādhv ayaṃ kuśikātmajaḥ<BR>
<FONT COLOR="GREEN" SIZE="-1">17</FONT>
 devatānāṃ vacaḥ śrutvā sarvalokapitāmahaḥ<BR>
&nbsp;&nbsp; abravīn madhuraṃ vākyaṃ viśvāmitraṃ tapodhanam<BR>
<FONT COLOR="GREEN" SIZE="-1">18</FONT>
 maharṣe svāgataṃ vatsa tapasogreṇa toṣitaḥ<BR>
&nbsp;&nbsp; mahattvam ṛṣimukhyatvaṃ dadāmi tava kauśika<BR>
<FONT COLOR="GREEN" SIZE="-1">19</FONT>
 brahmaṇaḥ sa vacaḥ śrutvā viśvāmitras tapodhanaḥ<BR>
&nbsp;&nbsp; prāñjaliḥ praṇato bhūtvā pratyuvāca pitāmaham<BR>
<FONT COLOR="GREEN" SIZE="-1">20</FONT>
 brahmarṣi śabdam atulaṃ svārjitaiḥ karmabhiḥ śubhaiḥ<BR>
&nbsp;&nbsp; yadi me bhagavān āha tato 'haṃ vijitendriyaḥ<BR>
<FONT COLOR="GREEN" SIZE="-1">21</FONT>
 tam uvāca tato brahmā na tāvat tvaṃ jitendriyaḥ<BR>
&nbsp;&nbsp; yatasva muniśārdūla ity uktvā tridivaṃ gataḥ<BR>
<FONT COLOR="GREEN" SIZE="-1">22</FONT>
 viprasthiteṣu deveṣu viśvāmitro mahāmuniḥ<BR>
&nbsp;&nbsp; ūrdhvabāhur nirālambo vāyubhakṣas tapaś caran<BR>
<FONT COLOR="GREEN" SIZE="-1">23</FONT>
 dharme pañcatapā bhūtvā varṣāsv ākāśasaṃśrayaḥ<BR>
&nbsp;&nbsp; śiśire salilasthāyī rātryahāni tapodhanaḥ<BR>
<FONT COLOR="GREEN" SIZE="-1">24</FONT>
 evaṃ varṣasahasraṃ hi tapo ghoram upāgamat<BR>
&nbsp;&nbsp; tasmin saṃtapyamāne tu viśvāmitre mahāmunau<BR>
<FONT COLOR="GREEN" SIZE="-1">25</FONT>
 saṃbhramaḥ sumahān āsīt surāṇāṃ vāsavasya ca<BR>
&nbsp;&nbsp; rambhām apsarasaṃ śakraḥ saha sarvair marudgaṇaiḥ<BR>
<FONT COLOR="GREEN" SIZE="-1">26</FONT>
 uvācātmahitaṃ vākyam ahitaṃ kauśikasya ca<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 पूर्णे वर्षसहस्रे तु वरतस्नातं महामुनिम<BR>
&nbsp; अभ्यागच्छन सुराः सर्वे तपःफलचिकीर्षवः<BR>
&nbsp;<FONT COLOR="GREEN" SIZE="-1">2</FONT>
 अब्रवीत सुमहातेजा बरह्मा सुरुचिरं वचः<BR>
&nbsp; ऋषिस तवम असि भद्रं ते सवार्जितैः कर्मभिः शुभैः<BR>
&nbsp;<FONT COLOR="GREEN" SIZE="-1">3</FONT>
 तम एवम उक्त्वा देवेशस तरिदिवं पुनर अभ्यगात<BR>
&nbsp; विश्वामित्रॊ महातेजा भूयस तेपे महत तपः<BR>
&nbsp;<FONT COLOR="GREEN" SIZE="-1">4</FONT>
 ततः कालेन महता मेनका परमाप्सराः<BR>
&nbsp; पुष्करेषु नरश्रेष्ठ सनातुं समुपचक्रमे<BR>
&nbsp;<FONT COLOR="GREEN" SIZE="-1">5</FONT>
 तां ददर्श महातेजा मेनकां कुशिकात्मजः<BR>
&nbsp; रूपेणाप्रतिमां तत्र विद्युतं जलदे यथा<BR>
&nbsp;<FONT COLOR="GREEN" SIZE="-1">6</FONT>
 दृष्ट्वा कन्दर्पवशगॊ मुनिस ताम इदम अब्रवीत<BR>
&nbsp; अप्सरः सवागतं ते ऽसतु वस चेह ममाश्रमे<BR>
&nbsp; अनुगृह्णीष्व भद्रं ते मदनेन सुमॊहितम<BR>
&nbsp;<FONT COLOR="GREEN" SIZE="-1">7</FONT>
 इत्य उक्ता सा वरारॊहा तत्रावासम अथाकरॊत<BR>
&nbsp; तपसॊ हि महाविघ्नॊ विश्वामित्रम उपागतः<BR>
&nbsp;<FONT COLOR="GREEN" SIZE="-1">8</FONT>
 तस्यां वसन्त्यां वर्षाणि पञ्च पञ्च च राघव<BR>
&nbsp; विश्वामित्राश्रमे सौम्य सुखेन वयतिचक्रमुः<BR>
&nbsp;<FONT COLOR="GREEN" SIZE="-1">9</FONT>
 अथ काले गते तस्मिन विश्वामित्रॊ महामुनिः<BR>
&nbsp; सव्रीड इव संवृत्तश चिन्ताशॊकपरायणः<BR>
&nbsp;<FONT COLOR="GREEN" SIZE="-1">10</FONT>
 बुद्धिर मुनेः समुत्पन्ना सामर्षा रघुनन्दन<BR>
&nbsp;&nbsp; सर्वं सुराणां कर्मैतत तपॊऽपहरणं महत<BR>
<FONT COLOR="GREEN" SIZE="-1">11</FONT>
 अहॊरात्रापदेशेन गताः संवत्सरा दश<BR>
&nbsp;&nbsp; काममॊहाभिभूतस्य विघ्नॊ ऽयं परत्युपस्थितः<BR>
<FONT COLOR="GREEN" SIZE="-1">12</FONT>
 विनिःश्वसन मुनिवरः पश्चात तापेन दुःखितः<BR>
<FONT COLOR="GREEN" SIZE="-1">13</FONT>
 भीताम अप्सरसं दृष्ट्वा वेपन्तीं पराञ्जलिं सथिताम<BR>
&nbsp;&nbsp; मेनकां मधुरैर वाक्यैर विसृज्य कुशिकात्मजः<BR>
&nbsp;&nbsp; उत्तरं पर्वतं राम विश्वामित्रॊ जगाम ह<BR>
<FONT COLOR="GREEN" SIZE="-1">14</FONT>
 स कृत्वा नैष्ठिकीं बुद्धिं जेतुकामॊ महायशाः<BR>
&nbsp;&nbsp; कौशिकीतीरम आसाद्य तपस तेपे सुदारुणम<BR>
<FONT COLOR="GREEN" SIZE="-1">15</FONT>
 तस्य वर्षसहस्रं तु घॊरं तप उपासतः<BR>
&nbsp;&nbsp; उत्तरे पर्वते राम देवतानाम अभूद भयम<BR>
<FONT COLOR="GREEN" SIZE="-1">16</FONT>
 अमन्त्रयन समागम्य सर्वे सर्षिगणाः सुराः<BR>
&nbsp;&nbsp; महर्षिशब्दं लभतां साध्व अयं कुशिकात्मजः<BR>
<FONT COLOR="GREEN" SIZE="-1">17</FONT>
 देवतानां वचः शरुत्वा सर्वलॊकपितामहः<BR>
&nbsp;&nbsp; अब्रवीन मधुरं वाक्यं विश्वामित्रं तपॊधनम<BR>
<FONT COLOR="GREEN" SIZE="-1">18</FONT>
 महर्षे सवागतं वत्स तपसॊग्रेण तॊषितः<BR>
&nbsp;&nbsp; महत्त्वम ऋषिमुख्यत्वं ददामि तव कौशिक<BR>
<FONT COLOR="GREEN" SIZE="-1">19</FONT>
 बरह्मणः स वचः शरुत्वा विश्वामित्रस तपॊधनः<BR>
&nbsp;&nbsp; पराञ्जलिः परणतॊ भूत्वा परत्युवाच पितामहम<BR>
<FONT COLOR="GREEN" SIZE="-1">20</FONT>
 बरह्मर्षि शब्दम अतुलं सवार्जितैः कर्मभिः शुभैः<BR>
&nbsp;&nbsp; यदि मे भगवान आह ततॊ ऽहं विजितेन्द्रियः<BR>
<FONT COLOR="GREEN" SIZE="-1">21</FONT>
 तम उवाच ततॊ बरह्मा न तावत तवं जितेन्द्रियः<BR>
&nbsp;&nbsp; यतस्व मुनिशार्दूल इत्य उक्त्वा तरिदिवं गतः<BR>
<FONT COLOR="GREEN" SIZE="-1">22</FONT>
 विप्रस्थितेषु देवेषु विश्वामित्रॊ महामुनिः<BR>
&nbsp;&nbsp; ऊर्ध्वबाहुर निरालम्बॊ वायुभक्षस तपश चरन<BR>
<FONT COLOR="GREEN" SIZE="-1">23</FONT>
 धर्मे पञ्चतपा भूत्वा वर्षास्व आकाशसंश्रयः<BR>
&nbsp;&nbsp; शिशिरे सलिलस्थायी रात्र्यहानि तपॊधनः<BR>
<FONT COLOR="GREEN" SIZE="-1">24</FONT>
 एवं वर्षसहस्रं हि तपॊ घॊरम उपागमत<BR>
&nbsp;&nbsp; तस्मिन संतप्यमाने तु विश्वामित्रे महामुनौ<BR>
<FONT COLOR="GREEN" SIZE="-1">25</FONT>
 संभ्रमः सुमहान आसीत सुराणां वासवस्य च<BR>
&nbsp;&nbsp; रम्भाम अप्सरसं शक्रः सह सर्वैर मरुद्गणैः<BR>
<FONT COLOR="GREEN" SIZE="-1">26</FONT>
 उवाचात्महितं वाक्यम अहितं कौशिकस्य च<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1063.htm">Next: Chapter 63</A></CENTER>
</div>
</BODY>
</HTML>
