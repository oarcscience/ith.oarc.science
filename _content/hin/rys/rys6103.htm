<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 103</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6102.htm">Previous</A>&nbsp;
<A HREF="rys6104.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 103
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tāṃ tu pārśve sthitāṃ prahvāṃ rāmaḥ saṃprekṣya maithilīm<BR>
&nbsp; hṛdayāntargatakrodho vyāhartum upacakrame<BR>
&nbsp;<FONT COLOR="GREEN" SIZE="-1">2</FONT>
 eṣāsi nirjitā bhadre śatruṃ jitvā mayā raṇe<BR>
&nbsp; pauruṣād yad anuṣṭheyaṃ tad etad upapāditam<BR>
&nbsp;<FONT COLOR="GREEN" SIZE="-1">3</FONT>
 gato 'smy antam amarṣasya dharṣaṇā saṃpramārjitā<BR>
&nbsp; avamānaś ca śatruś ca mayā yugapad uddhṛtau<BR>
&nbsp;<FONT COLOR="GREEN" SIZE="-1">4</FONT>
 adya me pauruṣaṃ dṛṣṭam adya me saphalaḥ śramaḥ<BR>
&nbsp; adya tīrṇapratijñatvāt prabhavāmīha cātmanaḥ<BR>
&nbsp;<FONT COLOR="GREEN" SIZE="-1">5</FONT>
 yā tvaṃ virahitā nītā calacittena rakṣasā<BR>
&nbsp; daivasaṃpādito doṣo mānuṣeṇa mayā jitaḥ<BR>
&nbsp;<FONT COLOR="GREEN" SIZE="-1">6</FONT>
 saṃprāptam avamānaṃ yas tejasā na pramārjati<BR>
&nbsp; kas tasya puruṣārtho 'sti puruṣasyālpatejasaḥ<BR>
&nbsp;<FONT COLOR="GREEN" SIZE="-1">7</FONT>
 laṅghanaṃ ca samudrasya laṅkāyāś cāvamardanam<BR>
&nbsp; saphalaṃ tasya tac chlāghyam adya karma hanūmataḥ<BR>
&nbsp;<FONT COLOR="GREEN" SIZE="-1">8</FONT>
 yuddhe vikramataś caiva hitaṃ mantrayataś ca me<BR>
&nbsp; sugrīvasya sasainyasya saphalo 'dya pariśramaḥ<BR>
&nbsp;<FONT COLOR="GREEN" SIZE="-1">9</FONT>
 nirguṇaṃ bhrātaraṃ tyaktvā yo māṃ svayam upasthitaḥ<BR>
&nbsp; vibhīṣaṇasya bhaktasya saphalo 'dya pariśramaḥ<BR>
&nbsp;<FONT COLOR="GREEN" SIZE="-1">10</FONT>
 ity evaṃ bruvatas tasya sītā rāmasya tadvacaḥ<BR>
&nbsp;&nbsp; mṛgīvotphullanayanā babhūvāśrupariplutā<BR>
<FONT COLOR="GREEN" SIZE="-1">11</FONT>
 paśyatas tāṃ tu rāmasya bhūyaḥ krodho 'bhyavartata<BR>
&nbsp;&nbsp; prabhūtājyāvasiktasya pāvakasyeva dīpyataḥ<BR>
<FONT COLOR="GREEN" SIZE="-1">12</FONT>
 sa baddhvā bhrukuṭiṃ vaktre tiryakprekṣitalocanaḥ<BR>
&nbsp;&nbsp; abravīt paruṣaṃ sītāṃ madhye vānararakṣasām<BR>
<FONT COLOR="GREEN" SIZE="-1">13</FONT>
 yat kartavyaṃ manuṣyeṇa dharṣaṇāṃ parimārjatā<BR>
&nbsp;&nbsp; tat kṛtaṃ sakalaṃ sīte śatruhastād amarṣaṇāt<BR>
<FONT COLOR="GREEN" SIZE="-1">14</FONT>
 nirjitā jīvalokasya tapasā bhāvitātmanā<BR>
&nbsp;&nbsp; agastyena durādharṣā muninā dakṣiṇeva dik<BR>
<FONT COLOR="GREEN" SIZE="-1">15</FONT>
 viditaś cāstu bhadraṃ te yo 'yaṃ raṇapariśramaḥ<BR>
&nbsp;&nbsp; sa tīrṇaḥ suhṛdāṃ vīryān na tvadarthaṃ mayā kṛtaḥ<BR>
<FONT COLOR="GREEN" SIZE="-1">16</FONT>
 rakṣatā tu mayā vṛttam apavādaṃ ca sarvaśaḥ<BR>
&nbsp;&nbsp; prakhyātasyātmavaṃśasya nyaṅgaṃ ca parimārjatā<BR>
<FONT COLOR="GREEN" SIZE="-1">17</FONT>
 prāptacāritrasaṃdehā mama pratimukhe sthitā<BR>
&nbsp;&nbsp; dīpo netrāturasyeva pratikūlāsi me dṛḍham<BR>
<FONT COLOR="GREEN" SIZE="-1">18</FONT>
 tad gaccha hy abhyanujñātā yateṣṭaṃ janakātmaje<BR>
&nbsp;&nbsp; etā daśa diśo bhadre kāryam asti na me tvayā<BR>
<FONT COLOR="GREEN" SIZE="-1">19</FONT>
 kaḥ pumān hi kule jātaḥ striyaṃ paragṛhoṣitām<BR>
&nbsp;&nbsp; tejasvi punar ādadyāt suhṛllekhena cetasā<BR>
<FONT COLOR="GREEN" SIZE="-1">20</FONT>
 rāvaṇāṅkaparibhraṣṭāṃ dṛṣṭāṃ duṣṭena cakṣuṣā<BR>
&nbsp;&nbsp; kathaṃ tvāṃ punarādadyāṃ kulaṃ vyapadiśan mahat<BR>
<FONT COLOR="GREEN" SIZE="-1">21</FONT>
 tadarthaṃ nirjitā me tvaṃ yaśaḥ pratyāhṛtaṃ mayā<BR>
&nbsp;&nbsp; nāsti me tvayy abhiṣvaṅgo yatheṣṭaṃ gamyatām itaḥ<BR>
<FONT COLOR="GREEN" SIZE="-1">22</FONT>
 iti pravyāhṛtaṃ bhadre mayaitat kṛtabuddhinā<BR>
&nbsp;&nbsp; lakṣmaṇe bharate vā tvaṃ kuru buddhiṃ yathāsukham<BR>
<FONT COLOR="GREEN" SIZE="-1">23</FONT>
 sugrīve vānarendre vā rākṣasendre vibhīṣaṇe<BR>
&nbsp;&nbsp; niveśaya manaḥ śīte yathā vā sukham ātmanaḥ<BR>
<FONT COLOR="GREEN" SIZE="-1">24</FONT>
 na hi tvāṃ rāvaṇo dṛṣṭvā divyarūpāṃ manoramām<BR>
&nbsp;&nbsp; marṣayate ciraṃ sīte svagṛhe parivartinīm<BR>
<FONT COLOR="GREEN" SIZE="-1">25</FONT>
 tataḥ priyārhaśvaraṇā tad apriyaṃ; priyād upaśrutya cirasya maithilī<BR>
&nbsp;&nbsp; mumoca bāṣpaṃ subhṛśaṃ pravepitā; gajendrahastābhihateva vallarī<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तां तु पार्श्वे सथितां परह्वां रामः संप्रेक्ष्य मैथिलीम<BR>
&nbsp; हृदयान्तर्गतक्रॊधॊ वयाहर्तुम उपचक्रमे<BR>
&nbsp;<FONT COLOR="GREEN" SIZE="-1">2</FONT>
 एषासि निर्जिता भद्रे शत्रुं जित्वा मया रणे<BR>
&nbsp; पौरुषाद यद अनुष्ठेयं तद एतद उपपादितम<BR>
&nbsp;<FONT COLOR="GREEN" SIZE="-1">3</FONT>
 गतॊ ऽसम्य अन्तम अमर्षस्य धर्षणा संप्रमार्जिता<BR>
&nbsp; अवमानश च शत्रुश च मया युगपद उद्धृतौ<BR>
&nbsp;<FONT COLOR="GREEN" SIZE="-1">4</FONT>
 अद्य मे पौरुषं दृष्टम अद्य मे सफलः शरमः<BR>
&nbsp; अद्य तीर्णप्रतिज्ञत्वात परभवामीह चात्मनः<BR>
&nbsp;<FONT COLOR="GREEN" SIZE="-1">5</FONT>
 या तवं विरहिता नीता चलचित्तेन रक्षसा<BR>
&nbsp; दैवसंपादितॊ दॊषॊ मानुषेण मया जितः<BR>
&nbsp;<FONT COLOR="GREEN" SIZE="-1">6</FONT>
 संप्राप्तम अवमानं यस तेजसा न परमार्जति<BR>
&nbsp; कस तस्य पुरुषार्थॊ ऽसति पुरुषस्याल्पतेजसः<BR>
&nbsp;<FONT COLOR="GREEN" SIZE="-1">7</FONT>
 लङ्घनं च समुद्रस्य लङ्कायाश चावमर्दनम<BR>
&nbsp; सफलं तस्य तच छलाघ्यम अद्य कर्म हनूमतः<BR>
&nbsp;<FONT COLOR="GREEN" SIZE="-1">8</FONT>
 युद्धे विक्रमतश चैव हितं मन्त्रयतश च मे<BR>
&nbsp; सुग्रीवस्य ससैन्यस्य सफलॊ ऽदय परिश्रमः<BR>
&nbsp;<FONT COLOR="GREEN" SIZE="-1">9</FONT>
 निर्गुणं भरातरं तयक्त्वा यॊ मां सवयम उपस्थितः<BR>
&nbsp; विभीषणस्य भक्तस्य सफलॊ ऽदय परिश्रमः<BR>
&nbsp;<FONT COLOR="GREEN" SIZE="-1">10</FONT>
 इत्य एवं बरुवतस तस्य सीता रामस्य तद्वचः<BR>
&nbsp;&nbsp; मृगीवॊत्फुल्लनयना बभूवाश्रुपरिप्लुता<BR>
<FONT COLOR="GREEN" SIZE="-1">11</FONT>
 पश्यतस तां तु रामस्य भूयः करॊधॊ ऽभयवर्तत<BR>
&nbsp;&nbsp; परभूताज्यावसिक्तस्य पावकस्येव दीप्यतः<BR>
<FONT COLOR="GREEN" SIZE="-1">12</FONT>
 स बद्ध्वा भरुकुटिं वक्त्रे तिर्यक्प्रेक्षितलॊचनः<BR>
&nbsp;&nbsp; अब्रवीत परुषं सीतां मध्ये वानररक्षसाम<BR>
<FONT COLOR="GREEN" SIZE="-1">13</FONT>
 यत कर्तव्यं मनुष्येण धर्षणां परिमार्जता<BR>
&nbsp;&nbsp; तत कृतं सकलं सीते शत्रुहस्ताद अमर्षणात<BR>
<FONT COLOR="GREEN" SIZE="-1">14</FONT>
 निर्जिता जीवलॊकस्य तपसा भावितात्मना<BR>
&nbsp;&nbsp; अगस्त्येन दुराधर्षा मुनिना दक्षिणेव दिक<BR>
<FONT COLOR="GREEN" SIZE="-1">15</FONT>
 विदितश चास्तु भद्रं ते यॊ ऽयं रणपरिश्रमः<BR>
&nbsp;&nbsp; स तीर्णः सुहृदां वीर्यान न तवदर्थं मया कृतः<BR>
<FONT COLOR="GREEN" SIZE="-1">16</FONT>
 रक्षता तु मया वृत्तम अपवादं च सर्वशः<BR>
&nbsp;&nbsp; परख्यातस्यात्मवंशस्य नयङ्गं च परिमार्जता<BR>
<FONT COLOR="GREEN" SIZE="-1">17</FONT>
 पराप्तचारित्रसंदेहा मम परतिमुखे सथिता<BR>
&nbsp;&nbsp; दीपॊ नेत्रातुरस्येव परतिकूलासि मे दृढम<BR>
<FONT COLOR="GREEN" SIZE="-1">18</FONT>
 तद गच्छ हय अभ्यनुज्ञाता यतेष्टं जनकात्मजे<BR>
&nbsp;&nbsp; एता दश दिशॊ भद्रे कार्यम अस्ति न मे तवया<BR>
<FONT COLOR="GREEN" SIZE="-1">19</FONT>
 कः पुमान हि कुले जातः सत्रियं परगृहॊषिताम<BR>
&nbsp;&nbsp; तेजस्वि पुनर आदद्यात सुहृल्लेखेन चेतसा<BR>
<FONT COLOR="GREEN" SIZE="-1">20</FONT>
 रावणाङ्कपरिभ्रष्टां दृष्टां दुष्टेन चक्षुषा<BR>
&nbsp;&nbsp; कथं तवां पुनरादद्यां कुलं वयपदिशन महत<BR>
<FONT COLOR="GREEN" SIZE="-1">21</FONT>
 तदर्थं निर्जिता मे तवं यशः परत्याहृतं मया<BR>
&nbsp;&nbsp; नास्ति मे तवय्य अभिष्वङ्गॊ यथेष्टं गम्यताम इतः<BR>
<FONT COLOR="GREEN" SIZE="-1">22</FONT>
 इति परव्याहृतं भद्रे मयैतत कृतबुद्धिना<BR>
&nbsp;&nbsp; लक्ष्मणे भरते वा तवं कुरु बुद्धिं यथासुखम<BR>
<FONT COLOR="GREEN" SIZE="-1">23</FONT>
 सुग्रीवे वानरेन्द्रे वा राक्षसेन्द्रे विभीषणे<BR>
&nbsp;&nbsp; निवेशय मनः शीते यथा वा सुखम आत्मनः<BR>
<FONT COLOR="GREEN" SIZE="-1">24</FONT>
 न हि तवां रावणॊ दृष्ट्वा दिव्यरूपां मनॊरमाम<BR>
&nbsp;&nbsp; मर्षयते चिरं सीते सवगृहे परिवर्तिनीम<BR>
<FONT COLOR="GREEN" SIZE="-1">25</FONT>
 ततः परियार्हश्वरणा तद अप्रियं; परियाद उपश्रुत्य चिरस्य मैथिली<BR>
&nbsp;&nbsp; मुमॊच बाष्पं सुभृशं परवेपिता; गजेन्द्रहस्ताभिहतेव वल्लरी<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6104.htm">Next: Chapter 104</A></CENTER>
</div>
</BODY>
</HTML>
