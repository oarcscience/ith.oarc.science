<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 44</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6043.htm">Previous</A>&nbsp;
<A HREF="rys6045.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 44
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tad dṛṣṭvā sumahat karma kṛtaṃ vānarasattamaiḥ<BR>
&nbsp; krodham āhārayām āsa yudhi tīvram akampanaḥ<BR>
&nbsp;<FONT COLOR="GREEN" SIZE="-1">2</FONT>
 krodhamūrchitarūpas tu dhnuvan paramakārmukam<BR>
&nbsp; dṛṣṭvā tu karma śatrūṇāṃ sārathiṃ vākyam abravīt<BR>
&nbsp;<FONT COLOR="GREEN" SIZE="-1">3</FONT>
 tatraiva tāvat tvaritaṃ rathaṃ prāpaya sārathe<BR>
&nbsp; ete 'tra bahavo ghnanti subahūn rākṣasān raṇe<BR>
&nbsp;<FONT COLOR="GREEN" SIZE="-1">4</FONT>
 ete 'tra balavanto hi bhīmakāyāś ca vānarāḥ<BR>
&nbsp; drumaśailapraharaṇās tiṣṭhanti pramukhe mama<BR>
&nbsp;<FONT COLOR="GREEN" SIZE="-1">5</FONT>
 etān nihantum icchāmi samaraślāghino hy aham<BR>
&nbsp; etaiḥ pramathitaṃ sarvaṃ dṛśyate rākṣasaṃ balam<BR>
&nbsp;<FONT COLOR="GREEN" SIZE="-1">6</FONT>
 tataḥ prajavitāśvena rathena rathināṃ varaḥ<BR>
&nbsp; harīn abhyahanat krodhāc charajālair akampanaḥ<BR>
&nbsp;<FONT COLOR="GREEN" SIZE="-1">7</FONT>
 na sthātuṃ vānarāḥ śekuḥ kiṃ punar yoddhum āhave<BR>
&nbsp; akampanaśarair bhagnāḥ sarva eva pradudruvuḥ<BR>
&nbsp;<FONT COLOR="GREEN" SIZE="-1">8</FONT>
 tān mṛtyuvaśam āpannān akampanavaśaṃ gatān<BR>
&nbsp; samīkṣya hanumāñ jñātīn upatasthe mahābalaḥ<BR>
&nbsp;<FONT COLOR="GREEN" SIZE="-1">9</FONT>
 taṃ mahāplavagaṃ dṛṣṭvā sarve plavagayūthapāḥ<BR>
&nbsp; sametya samare vīrāḥ sahitāḥ paryavārayan<BR>
&nbsp;<FONT COLOR="GREEN" SIZE="-1">10</FONT>
 vyavasthitaṃ hanūmantaṃ te dṛṣṭvā hariyūthapāḥ<BR>
&nbsp;&nbsp; babhūvur balavanto hi balavantam upāśritāḥ<BR>
<FONT COLOR="GREEN" SIZE="-1">11</FONT>
 akampanas tu śailābhaṃ hanūmantam avasthitam<BR>
&nbsp;&nbsp; mahendra iva dhārābhiḥ śarair abhivavarṣa ha<BR>
<FONT COLOR="GREEN" SIZE="-1">12</FONT>
 acintayitvā bāṇaughāñ śarīre patitāñ śitān<BR>
&nbsp;&nbsp; akampanavadhārthāya mano dadhre mahābalaḥ<BR>
<FONT COLOR="GREEN" SIZE="-1">13</FONT>
 sa prahasya mahātejā hanūmān mārutātmajaḥ<BR>
&nbsp;&nbsp; abhidudrāva tad rakṣaḥ kampayann iva medinīm<BR>
<FONT COLOR="GREEN" SIZE="-1">14</FONT>
 tasyābhinardamānasya dīpyamānasya tejasā<BR>
&nbsp;&nbsp; babhūva rūpaṃ durdharṣaṃ dīptasyeva vibhāvasoḥ<BR>
<FONT COLOR="GREEN" SIZE="-1">15</FONT>
 ātmānaṃ tv apraharaṇaṃ jñātvā krodhasamanvitaḥ<BR>
&nbsp;&nbsp; śailam utpāṭayām āsa vegena haripuṃgavaḥ<BR>
<FONT COLOR="GREEN" SIZE="-1">16</FONT>
 taṃ gṛhītvā mahāśailaṃ pāṇinaikena mārutiḥ<BR>
&nbsp;&nbsp; vinadya sumahānādaṃ bhrāmayām āsa vīryavān<BR>
<FONT COLOR="GREEN" SIZE="-1">17</FONT>
 tatas tam abhidudrāva rākṣasendram akampanam<BR>
&nbsp;&nbsp; yathā hi namuciṃ saṃkhye vajreṇeva puraṃdaraḥ<BR>
<FONT COLOR="GREEN" SIZE="-1">18</FONT>
 akampanas tu tad dṛṣṭvā giriśṛṅgaṃ samudyatam<BR>
&nbsp;&nbsp; dūrād eva mahābāṇair ardhacandrair vyadārayat<BR>
<FONT COLOR="GREEN" SIZE="-1">19</FONT>
 tat parvatāgram ākāśe rakṣobāṇavidāritam<BR>
&nbsp;&nbsp; vikīrṇaṃ patitaṃ dṛṣṭvā hanūmān krodhamūrchitaḥ<BR>
<FONT COLOR="GREEN" SIZE="-1">20</FONT>
 so 'śvakarṇaṃ samāsādya roṣadarpānvito hariḥ<BR>
&nbsp;&nbsp; tūrṇam utpāṭayām āsa mahāgirim ivocchritam<BR>
<FONT COLOR="GREEN" SIZE="-1">21</FONT>
 taṃ gṛhītvā mahāskandhaṃ so 'śvakarṇaṃ mahādyutiḥ<BR>
&nbsp;&nbsp; prahasya parayā prītyā bhrāmayām āsa saṃyuge<BR>
<FONT COLOR="GREEN" SIZE="-1">22</FONT>
 pradhāvann uruvegena prabhañjaṃs tarasā drumān<BR>
&nbsp;&nbsp; hanūmān paramakruddhaś caraṇair dārayat kṣitim<BR>
<FONT COLOR="GREEN" SIZE="-1">23</FONT>
 gajāṃś ca sagajārohān sarathān rathinas tathā<BR>
&nbsp;&nbsp; jaghāna hanumān dhīmān rākṣasāṃś ca padātikān<BR>
<FONT COLOR="GREEN" SIZE="-1">24</FONT>
 tam antakam iva kruddhaṃ samare prāṇahāriṇam<BR>
&nbsp;&nbsp; hanūmantam abhiprekṣya rākṣasā vipradudruvuḥ<BR>
<FONT COLOR="GREEN" SIZE="-1">25</FONT>
 tam āpatantaṃ saṃkruddhaṃ rākṣasānāṃ bhayāvaham<BR>
&nbsp;&nbsp; dadarśākampano vīraś cukrodha ca nanāda ca<BR>
<FONT COLOR="GREEN" SIZE="-1">26</FONT>
 sa caturdaśabhir bāṇaiḥ śitair dehavidāraṇaiḥ<BR>
&nbsp;&nbsp; nirbibheda hanūmantaṃ mahāvīryam akampanaḥ<BR>
<FONT COLOR="GREEN" SIZE="-1">27</FONT>
 sa tathā pratividdhas tu bahvībhiḥ śaravṛṣṭibhiḥ<BR>
&nbsp;&nbsp; hanūmān dadṛśe vīraḥ prarūḍha iva sānumān<BR>
<FONT COLOR="GREEN" SIZE="-1">28</FONT>
 tato 'nyaṃ vṛkṣam utpāṭya kṛtvā vegam anuttamam<BR>
&nbsp;&nbsp; śirasy abhijaghānāśu rākṣasendram akampanam<BR>
<FONT COLOR="GREEN" SIZE="-1">29</FONT>
 sa vṛkṣeṇa hatas tena sakrodhena mahātmanā<BR>
&nbsp;&nbsp; rākṣaso vānarendreṇa papāta sa mamāra ca<BR>
<FONT COLOR="GREEN" SIZE="-1">30</FONT>
 taṃ dṛṣṭvā nihataṃ bhūmau rākṣasendram akampanam<BR>
&nbsp;&nbsp; vyathitā rākṣasāḥ sarve kṣitikampa iva drumāḥ<BR>
<FONT COLOR="GREEN" SIZE="-1">31</FONT>
 tyaktapraharaṇāḥ sarve rākṣasās te parājitāḥ<BR>
&nbsp;&nbsp; laṅkām abhiyayus trastā vānarais tair abhidrutāḥ<BR>
<FONT COLOR="GREEN" SIZE="-1">32</FONT>
 te muktakeśāḥ saṃbhrāntā bhagnamānāḥ parājitāḥ<BR>
&nbsp;&nbsp; sravacchramajalair aṅgaiḥ śvasanto vipradudruvuḥ<BR>
<FONT COLOR="GREEN" SIZE="-1">33</FONT>
 anyonyaṃ pramamantus te viviśur nagaraṃ bhayāt<BR>
&nbsp;&nbsp; pṛṣṭhatas te susaṃmūḍhāḥ prekṣamāṇā muhur muhuḥ<BR>
<FONT COLOR="GREEN" SIZE="-1">34</FONT>
 teṣu laṅkāṃ praviṣṭeṣu rākṣaseṣu mahābalāḥ<BR>
&nbsp;&nbsp; sametya harayaḥ sarve hanūmantam apūjayan<BR>
<FONT COLOR="GREEN" SIZE="-1">35</FONT>
 so 'pi prahṛṣṭas tān sarvān harīn saṃpratyapūjayat<BR>
&nbsp;&nbsp; hanūmān sattvasaṃpanno yathārham anukūlataḥ<BR>
<FONT COLOR="GREEN" SIZE="-1">36</FONT>
 vineduś ca yathā prāṇaṃ harayo jitakāśinaḥ<BR>
&nbsp;&nbsp; cakarṣuś ca punas tatra saprāṇān eva rākṣasān<BR>
<FONT COLOR="GREEN" SIZE="-1">37</FONT>
 sa vīraśobhām abhajan mahākapiḥ; sametya rakṣāṃsi nihatya mārutiḥ<BR>
&nbsp;&nbsp; mahāsuraṃ bhīmam amitranāśanaṃ; yathaiva viṣṇur balinaṃ camūmukhe<BR>
<FONT COLOR="GREEN" SIZE="-1">38</FONT>
 apūjayan devagaṇās tadā kapiṃ; svayaṃ ca rāmo 'tibalaś ca lakṣmaṇaḥ<BR>
&nbsp;&nbsp; tathaiva sugrīvamukhāḥ plavaṃgamā; vibhīṣaṇaś caiva mahābalas tadā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तद दृष्ट्वा सुमहत कर्म कृतं वानरसत्तमैः<BR>
&nbsp; करॊधम आहारयाम आस युधि तीव्रम अकम्पनः<BR>
&nbsp;<FONT COLOR="GREEN" SIZE="-1">2</FONT>
 करॊधमूर्छितरूपस तु धनुवन परमकार्मुकम<BR>
&nbsp; दृष्ट्वा तु कर्म शत्रूणां सारथिं वाक्यम अब्रवीत<BR>
&nbsp;<FONT COLOR="GREEN" SIZE="-1">3</FONT>
 तत्रैव तावत तवरितं रथं परापय सारथे<BR>
&nbsp; एते ऽतर बहवॊ घनन्ति सुबहून राक्षसान रणे<BR>
&nbsp;<FONT COLOR="GREEN" SIZE="-1">4</FONT>
 एते ऽतर बलवन्तॊ हि भीमकायाश च वानराः<BR>
&nbsp; दरुमशैलप्रहरणास तिष्ठन्ति परमुखे मम<BR>
&nbsp;<FONT COLOR="GREEN" SIZE="-1">5</FONT>
 एतान निहन्तुम इच्छामि समरश्लाघिनॊ हय अहम<BR>
&nbsp; एतैः परमथितं सर्वं दृश्यते राक्षसं बलम<BR>
&nbsp;<FONT COLOR="GREEN" SIZE="-1">6</FONT>
 ततः परजविताश्वेन रथेन रथिनां वरः<BR>
&nbsp; हरीन अभ्यहनत करॊधाच छरजालैर अकम्पनः<BR>
&nbsp;<FONT COLOR="GREEN" SIZE="-1">7</FONT>
 न सथातुं वानराः शेकुः किं पुनर यॊद्धुम आहवे<BR>
&nbsp; अकम्पनशरैर भग्नाः सर्व एव परदुद्रुवुः<BR>
&nbsp;<FONT COLOR="GREEN" SIZE="-1">8</FONT>
 तान मृत्युवशम आपन्नान अकम्पनवशं गतान<BR>
&nbsp; समीक्ष्य हनुमाञ जञातीन उपतस्थे महाबलः<BR>
&nbsp;<FONT COLOR="GREEN" SIZE="-1">9</FONT>
 तं महाप्लवगं दृष्ट्वा सर्वे पलवगयूथपाः<BR>
&nbsp; समेत्य समरे वीराः सहिताः पर्यवारयन<BR>
&nbsp;<FONT COLOR="GREEN" SIZE="-1">10</FONT>
 वयवस्थितं हनूमन्तं ते दृष्ट्वा हरियूथपाः<BR>
&nbsp;&nbsp; बभूवुर बलवन्तॊ हि बलवन्तम उपाश्रिताः<BR>
<FONT COLOR="GREEN" SIZE="-1">11</FONT>
 अकम्पनस तु शैलाभं हनूमन्तम अवस्थितम<BR>
&nbsp;&nbsp; महेन्द्र इव धाराभिः शरैर अभिववर्ष ह<BR>
<FONT COLOR="GREEN" SIZE="-1">12</FONT>
 अचिन्तयित्वा बाणौघाञ शरीरे पतिताञ शितान<BR>
&nbsp;&nbsp; अकम्पनवधार्थाय मनॊ दध्रे महाबलः<BR>
<FONT COLOR="GREEN" SIZE="-1">13</FONT>
 स परहस्य महातेजा हनूमान मारुतात्मजः<BR>
&nbsp;&nbsp; अभिदुद्राव तद रक्षः कम्पयन्न इव मेदिनीम<BR>
<FONT COLOR="GREEN" SIZE="-1">14</FONT>
 तस्याभिनर्दमानस्य दीप्यमानस्य तेजसा<BR>
&nbsp;&nbsp; बभूव रूपं दुर्धर्षं दीप्तस्येव विभावसॊः<BR>
<FONT COLOR="GREEN" SIZE="-1">15</FONT>
 आत्मानं तव अप्रहरणं जञात्वा करॊधसमन्वितः<BR>
&nbsp;&nbsp; शैलम उत्पाटयाम आस वेगेन हरिपुंगवः<BR>
<FONT COLOR="GREEN" SIZE="-1">16</FONT>
 तं गृहीत्वा महाशैलं पाणिनैकेन मारुतिः<BR>
&nbsp;&nbsp; विनद्य सुमहानादं भरामयाम आस वीर्यवान<BR>
<FONT COLOR="GREEN" SIZE="-1">17</FONT>
 ततस तम अभिदुद्राव राक्षसेन्द्रम अकम्पनम<BR>
&nbsp;&nbsp; यथा हि नमुचिं संख्ये वज्रेणेव पुरंदरः<BR>
<FONT COLOR="GREEN" SIZE="-1">18</FONT>
 अकम्पनस तु तद दृष्ट्वा गिरिशृङ्गं समुद्यतम<BR>
&nbsp;&nbsp; दूराद एव महाबाणैर अर्धचन्द्रैर वयदारयत<BR>
<FONT COLOR="GREEN" SIZE="-1">19</FONT>
 तत पर्वताग्रम आकाशे रक्षॊबाणविदारितम<BR>
&nbsp;&nbsp; विकीर्णं पतितं दृष्ट्वा हनूमान करॊधमूर्छितः<BR>
<FONT COLOR="GREEN" SIZE="-1">20</FONT>
 सॊ ऽशवकर्णं समासाद्य रॊषदर्पान्वितॊ हरिः<BR>
&nbsp;&nbsp; तूर्णम उत्पाटयाम आस महागिरिम इवॊच्छ्रितम<BR>
<FONT COLOR="GREEN" SIZE="-1">21</FONT>
 तं गृहीत्वा महास्कन्धं सॊ ऽशवकर्णं महाद्युतिः<BR>
&nbsp;&nbsp; परहस्य परया परीत्या भरामयाम आस संयुगे<BR>
<FONT COLOR="GREEN" SIZE="-1">22</FONT>
 परधावन्न उरुवेगेन परभञ्जंस तरसा दरुमान<BR>
&nbsp;&nbsp; हनूमान परमक्रुद्धश चरणैर दारयत कषितिम<BR>
<FONT COLOR="GREEN" SIZE="-1">23</FONT>
 गजांश च सगजारॊहान सरथान रथिनस तथा<BR>
&nbsp;&nbsp; जघान हनुमान धीमान राक्षसांश च पदातिकान<BR>
<FONT COLOR="GREEN" SIZE="-1">24</FONT>
 तम अन्तकम इव करुद्धं समरे पराणहारिणम<BR>
&nbsp;&nbsp; हनूमन्तम अभिप्रेक्ष्य राक्षसा विप्रदुद्रुवुः<BR>
<FONT COLOR="GREEN" SIZE="-1">25</FONT>
 तम आपतन्तं संक्रुद्धं राक्षसानां भयावहम<BR>
&nbsp;&nbsp; ददर्शाकम्पनॊ वीरश चुक्रॊध च ननाद च<BR>
<FONT COLOR="GREEN" SIZE="-1">26</FONT>
 स चतुर्दशभिर बाणैः शितैर देहविदारणैः<BR>
&nbsp;&nbsp; निर्बिभेद हनूमन्तं महावीर्यम अकम्पनः<BR>
<FONT COLOR="GREEN" SIZE="-1">27</FONT>
 स तथा परतिविद्धस तु बह्वीभिः शरवृष्टिभिः<BR>
&nbsp;&nbsp; हनूमान ददृशे वीरः पररूढ इव सानुमान<BR>
<FONT COLOR="GREEN" SIZE="-1">28</FONT>
 ततॊ ऽनयं वृक्षम उत्पाट्य कृत्वा वेगम अनुत्तमम<BR>
&nbsp;&nbsp; शिरस्य अभिजघानाशु राक्षसेन्द्रम अकम्पनम<BR>
<FONT COLOR="GREEN" SIZE="-1">29</FONT>
 स वृक्षेण हतस तेन सक्रॊधेन महात्मना<BR>
&nbsp;&nbsp; राक्षसॊ वानरेन्द्रेण पपात स ममार च<BR>
<FONT COLOR="GREEN" SIZE="-1">30</FONT>
 तं दृष्ट्वा निहतं भूमौ राक्षसेन्द्रम अकम्पनम<BR>
&nbsp;&nbsp; वयथिता राक्षसाः सर्वे कषितिकम्प इव दरुमाः<BR>
<FONT COLOR="GREEN" SIZE="-1">31</FONT>
 तयक्तप्रहरणाः सर्वे राक्षसास ते पराजिताः<BR>
&nbsp;&nbsp; लङ्काम अभिययुस तरस्ता वानरैस तैर अभिद्रुताः<BR>
<FONT COLOR="GREEN" SIZE="-1">32</FONT>
 ते मुक्तकेशाः संभ्रान्ता भग्नमानाः पराजिताः<BR>
&nbsp;&nbsp; सरवच्छ्रमजलैर अङ्गैः शवसन्तॊ विप्रदुद्रुवुः<BR>
<FONT COLOR="GREEN" SIZE="-1">33</FONT>
 अन्यॊन्यं परममन्तुस ते विविशुर नगरं भयात<BR>
&nbsp;&nbsp; पृष्ठतस ते सुसंमूढाः परेक्षमाणा मुहुर मुहुः<BR>
<FONT COLOR="GREEN" SIZE="-1">34</FONT>
 तेषु लङ्कां परविष्टेषु राक्षसेषु महाबलाः<BR>
&nbsp;&nbsp; समेत्य हरयः सर्वे हनूमन्तम अपूजयन<BR>
<FONT COLOR="GREEN" SIZE="-1">35</FONT>
 सॊ ऽपि परहृष्टस तान सर्वान हरीन संप्रत्यपूजयत<BR>
&nbsp;&nbsp; हनूमान सत्त्वसंपन्नॊ यथार्हम अनुकूलतः<BR>
<FONT COLOR="GREEN" SIZE="-1">36</FONT>
 विनेदुश च यथा पराणं हरयॊ जितकाशिनः<BR>
&nbsp;&nbsp; चकर्षुश च पुनस तत्र सप्राणान एव राक्षसान<BR>
<FONT COLOR="GREEN" SIZE="-1">37</FONT>
 स वीरशॊभाम अभजन महाकपिः; समेत्य रक्षांसि निहत्य मारुतिः<BR>
&nbsp;&nbsp; महासुरं भीमम अमित्रनाशनं; यथैव विष्णुर बलिनं चमूमुखे<BR>
<FONT COLOR="GREEN" SIZE="-1">38</FONT>
 अपूजयन देवगणास तदा कपिं; सवयं च रामॊ ऽतिबलश च लक्ष्मणः<BR>
&nbsp;&nbsp; तथैव सुग्रीवमुखाः पलवंगमा; विभीषणश चैव महाबलस तदा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6045.htm">Next: Chapter 45</A></CENTER>
</div>
</BODY>
</HTML>
