<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 38</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4037.htm">Previous</A>&nbsp;
<A HREF="rys4039.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 38
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 iti bruvāṇaṃ sugrīvaṃ rāmo dharmabhṛtāṃ varaḥ<BR>
&nbsp; bāhubhyāṃ saṃpariṣvajya pratyuvāca kṛtāñjalim<BR>
&nbsp;<FONT COLOR="GREEN" SIZE="-1">2</FONT>
 yad indro varṣate varṣaṃ na tac citraṃ bhaved bhuvi<BR>
&nbsp; ādityo vā sahasrāṃśuḥ kuryād vitimiraṃ nabhaḥ<BR>
&nbsp;<FONT COLOR="GREEN" SIZE="-1">3</FONT>
 candramā raśmibhiḥ kuryāt pṛthivīṃ saumya nirmalām<BR>
&nbsp; tvadvidho vāpi mitrāṇāṃ pratikuryāt paraṃtapa<BR>
&nbsp;<FONT COLOR="GREEN" SIZE="-1">4</FONT>
 evaṃ tvayi na tac citraṃ bhaved yat saumya śobhanam<BR>
&nbsp; jānāmy ahaṃ tvāṃ sugrīva satataṃ priyavādinam<BR>
&nbsp;<FONT COLOR="GREEN" SIZE="-1">5</FONT>
 tvatsanāthaḥ sakhe saṃkhye jetāsmi sakalān arīn<BR>
&nbsp; tvam eva me suhṛn mitraṃ sāhāyyaṃ kartum arhasi<BR>
&nbsp;<FONT COLOR="GREEN" SIZE="-1">6</FONT>
 jahārātmavināśāya vaidehīṃ rākṣasādhamaḥ<BR>
&nbsp; vañcayitvā tu paulomīm anuhlādo yathā śacīm<BR>
&nbsp;<FONT COLOR="GREEN" SIZE="-1">7</FONT>
 nacirāt taṃ haniṣyāmi rāvaṇaṃ niśitaiḥ śaraiḥ<BR>
&nbsp; paulomyāḥ pitaraṃ dṛptaṃ śatakratur ivārihā<BR>
&nbsp;<FONT COLOR="GREEN" SIZE="-1">8</FONT>
 etasminn antare caiva rajaḥ samabhivartata<BR>
&nbsp; uṣṇāṃ tīvrāṃ sahasrāṃśoś chādayad gagane prabhām<BR>
&nbsp;<FONT COLOR="GREEN" SIZE="-1">9</FONT>
 diśaḥ paryākulāś cāsan rajasā tena mūrchitāḥ<BR>
&nbsp; cacāla ca mahī sarvā saśailavanakānanā<BR>
&nbsp;<FONT COLOR="GREEN" SIZE="-1">10</FONT>
 tato nagendrasaṃkāśais tīkṣṇa daṃṣṭrair mahābalaiḥ<BR>
&nbsp;&nbsp; kṛtsnā saṃchāditā bhūmir asaṃkhyeyaiḥ plavaṃgamaiḥ<BR>
<FONT COLOR="GREEN" SIZE="-1">11</FONT>
 nimeṣāntaramātreṇa tatas tair hariyūthapaiḥ<BR>
&nbsp;&nbsp; koṭīśataparīvāraiḥ kāmarūpibhir āvṛtā<BR>
<FONT COLOR="GREEN" SIZE="-1">12</FONT>
 nādeyaiḥ pārvatīyaiś ca sāmudraiś ca mahābalaiḥ<BR>
&nbsp;&nbsp; haribhir meghanirhrādair anyaiś ca vanacāribhiḥ<BR>
<FONT COLOR="GREEN" SIZE="-1">13</FONT>
 taruṇādityavarṇaiś ca śaśigauraiś ca vānaraiḥ<BR>
&nbsp;&nbsp; padmakesaravarṇaiś ca śvetair merukṛtālayaiḥ<BR>
<FONT COLOR="GREEN" SIZE="-1">14</FONT>
 koṭīsahasrair daśabhiḥ śrīmān parivṛtas tadā<BR>
&nbsp;&nbsp; vīraḥ śatabalir nāma vānaraḥ pratyadṛśyata<BR>
<FONT COLOR="GREEN" SIZE="-1">15</FONT>
 tataḥ kāñcanaśailābhas tārāyā vīryavān pitā<BR>
&nbsp;&nbsp; anekair daśasāhasraiḥ koṭibhiḥ pratyadṛśyata<BR>
<FONT COLOR="GREEN" SIZE="-1">16</FONT>
 padmakesarasaṃkāśas taruṇārkanibhānanaḥ<BR>
&nbsp;&nbsp; buddhimān vānaraśreṣṭhaḥ sarvavānarasattamaḥ<BR>
<FONT COLOR="GREEN" SIZE="-1">17</FONT>
 anīkair bahusāhasrair vānarāṇāṃ samanvitaḥ<BR>
&nbsp;&nbsp; pitā hanumataḥ śrīmān kesarī pratyadṛśyata<BR>
<FONT COLOR="GREEN" SIZE="-1">18</FONT>
 golāṅgūlamahārājo gavākṣo bhīmavikramaḥ<BR>
&nbsp;&nbsp; vṛtaḥ koṭisahasreṇa vānarāṇām adṛśyata<BR>
<FONT COLOR="GREEN" SIZE="-1">19</FONT>
 ṛkṣāṇāṃ bhīmavegānāṃ dhūmraḥ śatrunibarhaṇaḥ<BR>
&nbsp;&nbsp; vṛtaḥ koṭisahasrābhyāṃ dvābhyāṃ samabhivartata<BR>
<FONT COLOR="GREEN" SIZE="-1">20</FONT>
 mahācalanibhair ghoraiḥ panaso nāma yūthapaḥ<BR>
&nbsp;&nbsp; ājagāma mahāvīryas tisṛbhiḥ koṭibhir vṛtaḥ<BR>
<FONT COLOR="GREEN" SIZE="-1">21</FONT>
 nīlāñjanacayākāro nīlo nāmātha yūthapaḥ<BR>
&nbsp;&nbsp; adṛśyata mahākāyaḥ koṭibhir daśabhir vṛtaḥ<BR>
<FONT COLOR="GREEN" SIZE="-1">22</FONT>
 darīmukhaś ca balavān yūthapo 'bhyāyayau tadā<BR>
&nbsp;&nbsp; vṛtaḥ koṭisahasreṇa sugrīvaṃ samupasthitaḥ<BR>
<FONT COLOR="GREEN" SIZE="-1">23</FONT>
 maindaś ca dvividaś cobhāv aśviputrau mahāvalau<BR>
&nbsp;&nbsp; koṭikoṭisahasreṇa vānarāṇām adṛśyatām<BR>
<FONT COLOR="GREEN" SIZE="-1">24</FONT>
 tataḥ koṭisahasrāṇāṃ sahasreṇa śatena ca<BR>
&nbsp;&nbsp; pṛṣṭhato 'nugataḥ prāpto haribhir gandhamādanaḥ<BR>
<FONT COLOR="GREEN" SIZE="-1">25</FONT>
 tataḥ padmasahasreṇa vṛtaḥ śaṅkuśatena ca<BR>
&nbsp;&nbsp; yuvarājo 'ṅgadaḥ prāptaḥ pitṛtulyaparākramaḥ<BR>
<FONT COLOR="GREEN" SIZE="-1">26</FONT>
 tatas tārādyutis tāro harir bhīmaparākramaḥ<BR>
&nbsp;&nbsp; pañcabhir harikoṭībhir dūrataḥ pratyadṛśyata<BR>
<FONT COLOR="GREEN" SIZE="-1">27</FONT>
 indrajānuḥ kapir vīro yūthapaḥ pratyadṛśyata<BR>
&nbsp;&nbsp; ekādaśānāṃ koṭīnām īśvaras taiś ca saṃvṛtaḥ<BR>
<FONT COLOR="GREEN" SIZE="-1">28</FONT>
 tato rambhas tv anuprāptas taruṇādityasaṃnibhaḥ<BR>
&nbsp;&nbsp; ayutena vṛtaś caiva sahasreṇa śatena ca<BR>
<FONT COLOR="GREEN" SIZE="-1">29</FONT>
 tato yūthapatir vīro durmukho nāma vānaraḥ<BR>
&nbsp;&nbsp; pratyadṛśyata koṭibhyāṃ dvābhyāṃ parivṛto balī<BR>
<FONT COLOR="GREEN" SIZE="-1">30</FONT>
 kailāsaśikharākārair vānarair bhīmavikramaiḥ<BR>
&nbsp;&nbsp; vṛtaḥ koṭisahasreṇa hanumān pratyadṛśyata<BR>
<FONT COLOR="GREEN" SIZE="-1">31</FONT>
 nalaś cāpi mahāvīryaḥ saṃvṛto drumavāsibhiḥ<BR>
&nbsp;&nbsp; koṭīśatena saṃprāptaḥ sahasreṇa śatena ca<BR>
<FONT COLOR="GREEN" SIZE="-1">32</FONT>
 śarabhaḥ kumudo vahnir vānaro rambha eva ca<BR>
&nbsp;&nbsp; ete cānye ca bahavo vānarāḥ kāmarūpiṇaḥ<BR>
<FONT COLOR="GREEN" SIZE="-1">33</FONT>
 āvṛtya pṛthivīṃ sarvāṃ parvatāṃś ca vanāni ca<BR>
&nbsp;&nbsp; āplavantaḥ plavantaś ca garjantaś ca plavaṃgamāḥ<BR>
&nbsp;&nbsp; abhyavartanta sugrīvaṃ sūryam abhragaṇā iva<BR>
<FONT COLOR="GREEN" SIZE="-1">34</FONT>
 kurvāṇā bahuśabdāṃś ca prahṛṣṭā balaśālinaḥ<BR>
&nbsp;&nbsp; śirobhir vānarendrāya sugrīvāya nyavedayan<BR>
<FONT COLOR="GREEN" SIZE="-1">35</FONT>
 apare vānaraśreṣṭhāḥ saṃgamya ca yathocitam<BR>
&nbsp;&nbsp; sugrīveṇa samāgamya sthitāḥ prāñjalayas tadā<BR>
<FONT COLOR="GREEN" SIZE="-1">36</FONT>
 sugrīvas tvarito rāme sarvāṃs tān vānararṣabhān<BR>
&nbsp;&nbsp; nivedayitvā dharmajñaḥ sthitaḥ prāñjalir abravīt<BR>
<FONT COLOR="GREEN" SIZE="-1">37</FONT>
 yathā sukhaṃ parvatanirjhareṣu; vaneṣu sarveṣu ca vānarendrāḥ<BR>
&nbsp;&nbsp; niveśayitvā vidhivad balāni; balaṃ balajñaḥ pratipattum īṣṭe<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 इति बरुवाणं सुग्रीवं रामॊ धर्मभृतां वरः<BR>
&nbsp; बाहुभ्यां संपरिष्वज्य परत्युवाच कृताञ्जलिम<BR>
&nbsp;<FONT COLOR="GREEN" SIZE="-1">2</FONT>
 यद इन्द्रॊ वर्षते वर्षं न तच चित्रं भवेद भुवि<BR>
&nbsp; आदित्यॊ वा सहस्रांशुः कुर्याद वितिमिरं नभः<BR>
&nbsp;<FONT COLOR="GREEN" SIZE="-1">3</FONT>
 चन्द्रमा रश्मिभिः कुर्यात पृथिवीं सौम्य निर्मलाम<BR>
&nbsp; तवद्विधॊ वापि मित्राणां परतिकुर्यात परंतप<BR>
&nbsp;<FONT COLOR="GREEN" SIZE="-1">4</FONT>
 एवं तवयि न तच चित्रं भवेद यत सौम्य शॊभनम<BR>
&nbsp; जानाम्य अहं तवां सुग्रीव सततं परियवादिनम<BR>
&nbsp;<FONT COLOR="GREEN" SIZE="-1">5</FONT>
 तवत्सनाथः सखे संख्ये जेतास्मि सकलान अरीन<BR>
&nbsp; तवम एव मे सुहृन मित्रं साहाय्यं कर्तुम अर्हसि<BR>
&nbsp;<FONT COLOR="GREEN" SIZE="-1">6</FONT>
 जहारात्मविनाशाय वैदेहीं राक्षसाधमः<BR>
&nbsp; वञ्चयित्वा तु पौलॊमीम अनुह्लादॊ यथा शचीम<BR>
&nbsp;<FONT COLOR="GREEN" SIZE="-1">7</FONT>
 नचिरात तं हनिष्यामि रावणं निशितैः शरैः<BR>
&nbsp; पौलॊम्याः पितरं दृप्तं शतक्रतुर इवारिहा<BR>
&nbsp;<FONT COLOR="GREEN" SIZE="-1">8</FONT>
 एतस्मिन्न अन्तरे चैव रजः समभिवर्तत<BR>
&nbsp; उष्णां तीव्रां सहस्रांशॊश छादयद गगने परभाम<BR>
&nbsp;<FONT COLOR="GREEN" SIZE="-1">9</FONT>
 दिशः पर्याकुलाश चासन रजसा तेन मूर्छिताः<BR>
&nbsp; चचाल च मही सर्वा सशैलवनकानना<BR>
&nbsp;<FONT COLOR="GREEN" SIZE="-1">10</FONT>
 ततॊ नगेन्द्रसंकाशैस तीक्ष्ण दंष्ट्रैर महाबलैः<BR>
&nbsp;&nbsp; कृत्स्ना संछादिता भूमिर असंख्येयैः पलवंगमैः<BR>
<FONT COLOR="GREEN" SIZE="-1">11</FONT>
 निमेषान्तरमात्रेण ततस तैर हरियूथपैः<BR>
&nbsp;&nbsp; कॊटीशतपरीवारैः कामरूपिभिर आवृता<BR>
<FONT COLOR="GREEN" SIZE="-1">12</FONT>
 नादेयैः पार्वतीयैश च सामुद्रैश च महाबलैः<BR>
&nbsp;&nbsp; हरिभिर मेघनिर्ह्रादैर अन्यैश च वनचारिभिः<BR>
<FONT COLOR="GREEN" SIZE="-1">13</FONT>
 तरुणादित्यवर्णैश च शशिगौरैश च वानरैः<BR>
&nbsp;&nbsp; पद्मकेसरवर्णैश च शवेतैर मेरुकृतालयैः<BR>
<FONT COLOR="GREEN" SIZE="-1">14</FONT>
 कॊटीसहस्रैर दशभिः शरीमान परिवृतस तदा<BR>
&nbsp;&nbsp; वीरः शतबलिर नाम वानरः परत्यदृश्यत<BR>
<FONT COLOR="GREEN" SIZE="-1">15</FONT>
 ततः काञ्चनशैलाभस ताराया वीर्यवान पिता<BR>
&nbsp;&nbsp; अनेकैर दशसाहस्रैः कॊटिभिः परत्यदृश्यत<BR>
<FONT COLOR="GREEN" SIZE="-1">16</FONT>
 पद्मकेसरसंकाशस तरुणार्कनिभाननः<BR>
&nbsp;&nbsp; बुद्धिमान वानरश्रेष्ठः सर्ववानरसत्तमः<BR>
<FONT COLOR="GREEN" SIZE="-1">17</FONT>
 अनीकैर बहुसाहस्रैर वानराणां समन्वितः<BR>
&nbsp;&nbsp; पिता हनुमतः शरीमान केसरी परत्यदृश्यत<BR>
<FONT COLOR="GREEN" SIZE="-1">18</FONT>
 गॊलाङ्गूलमहाराजॊ गवाक्षॊ भीमविक्रमः<BR>
&nbsp;&nbsp; वृतः कॊटिसहस्रेण वानराणाम अदृश्यत<BR>
<FONT COLOR="GREEN" SIZE="-1">19</FONT>
 ऋक्षाणां भीमवेगानां धूम्रः शत्रुनिबर्हणः<BR>
&nbsp;&nbsp; वृतः कॊटिसहस्राभ्यां दवाभ्यां समभिवर्तत<BR>
<FONT COLOR="GREEN" SIZE="-1">20</FONT>
 महाचलनिभैर घॊरैः पनसॊ नाम यूथपः<BR>
&nbsp;&nbsp; आजगाम महावीर्यस तिसृभिः कॊटिभिर वृतः<BR>
<FONT COLOR="GREEN" SIZE="-1">21</FONT>
 नीलाञ्जनचयाकारॊ नीलॊ नामाथ यूथपः<BR>
&nbsp;&nbsp; अदृश्यत महाकायः कॊटिभिर दशभिर वृतः<BR>
<FONT COLOR="GREEN" SIZE="-1">22</FONT>
 दरीमुखश च बलवान यूथपॊ ऽभयाययौ तदा<BR>
&nbsp;&nbsp; वृतः कॊटिसहस्रेण सुग्रीवं समुपस्थितः<BR>
<FONT COLOR="GREEN" SIZE="-1">23</FONT>
 मैन्दश च दविविदश चॊभाव अश्विपुत्रौ महावलौ<BR>
&nbsp;&nbsp; कॊटिकॊटिसहस्रेण वानराणाम अदृश्यताम<BR>
<FONT COLOR="GREEN" SIZE="-1">24</FONT>
 ततः कॊटिसहस्राणां सहस्रेण शतेन च<BR>
&nbsp;&nbsp; पृष्ठतॊ ऽनुगतः पराप्तॊ हरिभिर गन्धमादनः<BR>
<FONT COLOR="GREEN" SIZE="-1">25</FONT>
 ततः पद्मसहस्रेण वृतः शङ्कुशतेन च<BR>
&nbsp;&nbsp; युवराजॊ ऽङगदः पराप्तः पितृतुल्यपराक्रमः<BR>
<FONT COLOR="GREEN" SIZE="-1">26</FONT>
 ततस ताराद्युतिस तारॊ हरिर भीमपराक्रमः<BR>
&nbsp;&nbsp; पञ्चभिर हरिकॊटीभिर दूरतः परत्यदृश्यत<BR>
<FONT COLOR="GREEN" SIZE="-1">27</FONT>
 इन्द्रजानुः कपिर वीरॊ यूथपः परत्यदृश्यत<BR>
&nbsp;&nbsp; एकादशानां कॊटीनाम ईश्वरस तैश च संवृतः<BR>
<FONT COLOR="GREEN" SIZE="-1">28</FONT>
 ततॊ रम्भस तव अनुप्राप्तस तरुणादित्यसंनिभः<BR>
&nbsp;&nbsp; अयुतेन वृतश चैव सहस्रेण शतेन च<BR>
<FONT COLOR="GREEN" SIZE="-1">29</FONT>
 ततॊ यूथपतिर वीरॊ दुर्मुखॊ नाम वानरः<BR>
&nbsp;&nbsp; परत्यदृश्यत कॊटिभ्यां दवाभ्यां परिवृतॊ बली<BR>
<FONT COLOR="GREEN" SIZE="-1">30</FONT>
 कैलासशिखराकारैर वानरैर भीमविक्रमैः<BR>
&nbsp;&nbsp; वृतः कॊटिसहस्रेण हनुमान परत्यदृश्यत<BR>
<FONT COLOR="GREEN" SIZE="-1">31</FONT>
 नलश चापि महावीर्यः संवृतॊ दरुमवासिभिः<BR>
&nbsp;&nbsp; कॊटीशतेन संप्राप्तः सहस्रेण शतेन च<BR>
<FONT COLOR="GREEN" SIZE="-1">32</FONT>
 शरभः कुमुदॊ वह्निर वानरॊ रम्भ एव च<BR>
&nbsp;&nbsp; एते चान्ये च बहवॊ वानराः कामरूपिणः<BR>
<FONT COLOR="GREEN" SIZE="-1">33</FONT>
 आवृत्य पृथिवीं सर्वां पर्वतांश च वनानि च<BR>
&nbsp;&nbsp; आप्लवन्तः पलवन्तश च गर्जन्तश च पलवंगमाः<BR>
&nbsp;&nbsp; अभ्यवर्तन्त सुग्रीवं सूर्यम अभ्रगणा इव<BR>
<FONT COLOR="GREEN" SIZE="-1">34</FONT>
 कुर्वाणा बहुशब्दांश च परहृष्टा बलशालिनः<BR>
&nbsp;&nbsp; शिरॊभिर वानरेन्द्राय सुग्रीवाय नयवेदयन<BR>
<FONT COLOR="GREEN" SIZE="-1">35</FONT>
 अपरे वानरश्रेष्ठाः संगम्य च यथॊचितम<BR>
&nbsp;&nbsp; सुग्रीवेण समागम्य सथिताः पराञ्जलयस तदा<BR>
<FONT COLOR="GREEN" SIZE="-1">36</FONT>
 सुग्रीवस तवरितॊ रामे सर्वांस तान वानरर्षभान<BR>
&nbsp;&nbsp; निवेदयित्वा धर्मज्ञः सथितः पराञ्जलिर अब्रवीत<BR>
<FONT COLOR="GREEN" SIZE="-1">37</FONT>
 यथा सुखं पर्वतनिर्झरेषु; वनेषु सर्वेषु च वानरेन्द्राः<BR>
&nbsp;&nbsp; निवेशयित्वा विधिवद बलानि; बलं बलज्ञः परतिपत्तुम ईष्टे<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4039.htm">Next: Chapter 39</A></CENTER>
</div>
</BODY>
</HTML>
