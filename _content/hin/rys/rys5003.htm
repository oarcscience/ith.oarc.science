<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 3</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5002.htm">Previous</A>&nbsp;
<A HREF="rys5004.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 3
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa lambaśikhare lambe lambatoyadasaṃnibhe<BR>
&nbsp; sattvam āsthāya medhāvī hanumān mārutātmajaḥ<BR>
&nbsp;<FONT COLOR="GREEN" SIZE="-1">2</FONT>
 niśi laṅkāṃ mahāsattvo viveśa kapikuñjaraḥ<BR>
&nbsp; ramyakānanatoyāḍhyāṃ purīṃ rāvaṇapālitām<BR>
&nbsp;<FONT COLOR="GREEN" SIZE="-1">3</FONT>
 śāradāmbudharaprakhyair bhavanair upaśobhitām<BR>
&nbsp; sāgaropamanirghoṣāṃ sāgarānilasevitām<BR>
&nbsp;<FONT COLOR="GREEN" SIZE="-1">4</FONT>
 supuṣṭabalasaṃguptāṃ yathaiva viṭapāvatīm<BR>
&nbsp; cārutoraṇaniryūhāṃ pāṇḍuradvāratoraṇām<BR>
&nbsp;<FONT COLOR="GREEN" SIZE="-1">5</FONT>
 bhujagācaritāṃ guptāṃ śubhāṃ bhogavatīm iva<BR>
&nbsp; tāṃ savidyudghanākīrṇāṃ jyotirmārganiṣevitām<BR>
&nbsp;<FONT COLOR="GREEN" SIZE="-1">6</FONT>
 caṇḍamārutanirhrādāṃ yathendrasyāmarāvatīm<BR>
&nbsp; śātakumbhena mahatā prākāreṇābhisaṃvṛtām<BR>
&nbsp;<FONT COLOR="GREEN" SIZE="-1">7</FONT>
 kiṅkiṇījālaghoṣābhiḥ patākābhir alaṃkṛtām<BR>
&nbsp; āsādya sahasā hṛṣṭaḥ prākāram abhipedivān<BR>
&nbsp;<FONT COLOR="GREEN" SIZE="-1">8</FONT>
 vismayāviṣṭahṛdayaḥ purīm ālokya sarvataḥ<BR>
&nbsp; jāmbūnadamayair dvārair vaidūryakṛtavedikaiḥ<BR>
&nbsp;<FONT COLOR="GREEN" SIZE="-1">9</FONT>
 maṇisphaṭika muktābhir maṇikuṭṭimabhūṣitaiḥ<BR>
&nbsp; taptahāṭakaniryūhai rājatāmalapāṇḍuraiḥ<BR>
&nbsp;<FONT COLOR="GREEN" SIZE="-1">10</FONT>
 vaidūryatalasopānaiḥ sphāṭikāntarapāṃsubhiḥ<BR>
&nbsp;&nbsp; cārusaṃjavanopetaiḥ kham ivotpatitaiḥ śubhaiḥ<BR>
<FONT COLOR="GREEN" SIZE="-1">11</FONT>
 krauñcabarhiṇasaṃghuṣṭe rājahaṃsaniṣevitaiḥ<BR>
&nbsp;&nbsp; tūryābharaṇanirghoṣaiḥ sarvataḥ pratināditām<BR>
<FONT COLOR="GREEN" SIZE="-1">12</FONT>
 vasvokasārāpratimāṃ samīkṣya nagarīṃ tataḥ<BR>
&nbsp;&nbsp; kham ivotpatitāṃ laṅkāṃ jaharṣa hanumān kapiḥ<BR>
<FONT COLOR="GREEN" SIZE="-1">13</FONT>
 tāṃ samīkṣya purīṃ laṅkāṃ rākṣasādhipateḥ śubhām<BR>
&nbsp;&nbsp; anuttamām ṛddhiyutāṃ cintayām āsa vīryavān<BR>
<FONT COLOR="GREEN" SIZE="-1">14</FONT>
 neyam anyena nagarī śakyā dharṣayituṃ balāt<BR>
&nbsp;&nbsp; rakṣitā rāvaṇabalair udyatāyudhadhāribhiḥ<BR>
<FONT COLOR="GREEN" SIZE="-1">15</FONT>
 kumudāṅgadayor vāpi suṣeṇasya mahākapeḥ<BR>
&nbsp;&nbsp; prasiddheyaṃ bhaved bhūmir maindadvividayor api<BR>
<FONT COLOR="GREEN" SIZE="-1">16</FONT>
 vivasvatas tanūjasya hareś ca kuśaparvaṇaḥ<BR>
&nbsp;&nbsp; ṛkṣasya ketumālasya mama caiva gatir bhavet<BR>
<FONT COLOR="GREEN" SIZE="-1">17</FONT>
 samīkṣya tu mahābāho rāghavasya parākramam<BR>
&nbsp;&nbsp; lakṣmaṇasya ca vikrāntam abhavat prītimān kapiḥ<BR>
<FONT COLOR="GREEN" SIZE="-1">18</FONT>
 tāṃ ratnavasanopetāṃ koṣṭhāgārāvataṃsakām<BR>
&nbsp;&nbsp; yantrāgārastanīm ṛddhāṃ pramadām iva bhūṣitām<BR>
<FONT COLOR="GREEN" SIZE="-1">19</FONT>
 tāṃ naṣṭatimirāṃ dīpair bhāsvaraiś ca mahāgṛhaiḥ<BR>
&nbsp;&nbsp; nagarīṃ rākṣasendrasya dadarśa sa mahākapiḥ<BR>
<FONT COLOR="GREEN" SIZE="-1">20</FONT>
 praviṣṭaḥ sattvasaṃpanno niśāyāṃ mārutātmajaḥ<BR>
&nbsp;&nbsp; sa mahāpatham āsthāya muktāpuṣpavirājitam<BR>
<FONT COLOR="GREEN" SIZE="-1">21</FONT>
 hasitodghuṣṭaninadais tūryaghoṣa puraḥ saraiḥ<BR>
&nbsp;&nbsp; vajrāṅkuśanikāśaiś ca vajrajālavibhūṣitaiḥ<BR>
&nbsp;&nbsp; gṛhamedhaiḥ purī ramyā babhāse dyaur ivāmbudaiḥ<BR>
<FONT COLOR="GREEN" SIZE="-1">22</FONT>
 prajajvāla tadā laṅkā rakṣogaṇagṛhaiḥ śubhaiḥ<BR>
&nbsp;&nbsp; sitābhrasadṛśaiś citraiḥ padmasvastikasaṃsthitaiḥ<BR>
&nbsp;&nbsp; vardhamānagṛhaiś cāpi sarvataḥ suvibhāṣitaiḥ<BR>
<FONT COLOR="GREEN" SIZE="-1">23</FONT>
 tāṃ citramālyābharaṇāṃ kapirājahitaṃkaraḥ<BR>
&nbsp;&nbsp; rāghavārthaṃ carañ śrīmān dadarśa ca nananda ca<BR>
<FONT COLOR="GREEN" SIZE="-1">24</FONT>
 śuśrāva madhuraṃ gītaṃ tristhānasvarabhūṣitam<BR>
&nbsp;&nbsp; strīṇāṃ madasamṛddhānāṃ divi cāpsarasām iva<BR>
<FONT COLOR="GREEN" SIZE="-1">25</FONT>
 śuśrāva kāñcīninādaṃ nūpurāṇāṃ ca niḥsvanam<BR>
&nbsp;&nbsp; sopānaninadāṃś caiva bhavaneṣu mahātmanam<BR>
&nbsp;&nbsp; āsphoṭitaninādāṃś ca kṣveḍitāṃś ca tatas tataḥ<BR>
<FONT COLOR="GREEN" SIZE="-1">26</FONT>
 svādhyāya niratāṃś caiva yātudhānān dadarśa saḥ<BR>
&nbsp;&nbsp; rāvaṇastavasaṃyuktān garjato rākṣasān api<BR>
<FONT COLOR="GREEN" SIZE="-1">27</FONT>
 rājamārgaṃ samāvṛtya sthitaṃ rakṣobalaṃ mahat<BR>
&nbsp;&nbsp; dadarśa madhyame gulme rākṣasasya carān bahūn<BR>
<FONT COLOR="GREEN" SIZE="-1">28</FONT>
 dīkṣitāñ jaṭilān muṇḍān go'jināmbaravāsasaḥ<BR>
&nbsp;&nbsp; darbhamuṣṭipraharaṇān agnikuṇḍāyudhāṃs tathā<BR>
<FONT COLOR="GREEN" SIZE="-1">29</FONT>
 kūṭamudgarapāṇīṃś ca daṇḍāyudhadharān api<BR>
&nbsp;&nbsp; ekākṣānekakarṇāṃś ca calallambapayodharān<BR>
<FONT COLOR="GREEN" SIZE="-1">30</FONT>
 karālān bhugnavaktrāṃś ca vikaṭān vāmanāṃs tathā<BR>
&nbsp;&nbsp; dhanvinaḥ khaḍginaś caiva śataghnī musalāyudhān<BR>
&nbsp;&nbsp; parighottamahastāṃś ca vicitrakavacojjvalān<BR>
<FONT COLOR="GREEN" SIZE="-1">31</FONT>
 nātiṣṭhūlān nātikṛśān nātidīrghātihrasvakān<BR>
&nbsp;&nbsp; virūpān bahurūpāṃś ca surūpāṃś ca suvarcasaḥ<BR>
<FONT COLOR="GREEN" SIZE="-1">32</FONT>
 śaktivṛkṣāyudhāṃś caiva paṭṭiśāśanidhāriṇaḥ<BR>
&nbsp;&nbsp; kṣepaṇīpāśahastāṃś ca dadarśa sa mahākapiḥ<BR>
<FONT COLOR="GREEN" SIZE="-1">33</FONT>
 sragviṇas tv anuliptāṃś ca varābharaṇabhūṣitān<BR>
&nbsp;&nbsp; tīkṣṇaśūladharāṃś caiva vajriṇaś ca mahābalān<BR>
<FONT COLOR="GREEN" SIZE="-1">34</FONT>
 śatasāhasram avyagram ārakṣaṃ madhyamaṃ kapiḥ<BR>
&nbsp;&nbsp; prākārāvṛtam atyantaṃ dadarśa sa mahākapiḥ<BR>
<FONT COLOR="GREEN" SIZE="-1">35</FONT>
 triviṣṭapanibhaṃ divyaṃ divyanādavināditam<BR>
&nbsp;&nbsp; vājiheṣitasaṃghuṣṭaṃ nāditaṃ bhūṣaṇais tathā<BR>
<FONT COLOR="GREEN" SIZE="-1">36</FONT>
 rathair yānair vimānaiś ca tathā gajahayaiḥ śubhaiḥ<BR>
&nbsp;&nbsp; vāraṇaiś ca caturdantaiḥ śvetābhranicayopamaiḥ<BR>
<FONT COLOR="GREEN" SIZE="-1">37</FONT>
 bhūṣitaṃ ruciradvāraṃ mattaiś ca mṛgapakṣibhiḥ<BR>
&nbsp;&nbsp; rākṣasādhipater guptam āviveśa gṛhaṃ kapiḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स लम्बशिखरे लम्बे लम्बतॊयदसंनिभे<BR>
&nbsp; सत्त्वम आस्थाय मेधावी हनुमान मारुतात्मजः<BR>
&nbsp;<FONT COLOR="GREEN" SIZE="-1">2</FONT>
 निशि लङ्कां महासत्त्वॊ विवेश कपिकुञ्जरः<BR>
&nbsp; रम्यकाननतॊयाढ्यां पुरीं रावणपालिताम<BR>
&nbsp;<FONT COLOR="GREEN" SIZE="-1">3</FONT>
 शारदाम्बुधरप्रख्यैर भवनैर उपशॊभिताम<BR>
&nbsp; सागरॊपमनिर्घॊषां सागरानिलसेविताम<BR>
&nbsp;<FONT COLOR="GREEN" SIZE="-1">4</FONT>
 सुपुष्टबलसंगुप्तां यथैव विटपावतीम<BR>
&nbsp; चारुतॊरणनिर्यूहां पाण्डुरद्वारतॊरणाम<BR>
&nbsp;<FONT COLOR="GREEN" SIZE="-1">5</FONT>
 भुजगाचरितां गुप्तां शुभां भॊगवतीम इव<BR>
&nbsp; तां सविद्युद्घनाकीर्णां जयॊतिर्मार्गनिषेविताम<BR>
&nbsp;<FONT COLOR="GREEN" SIZE="-1">6</FONT>
 चण्डमारुतनिर्ह्रादां यथेन्द्रस्यामरावतीम<BR>
&nbsp; शातकुम्भेन महता पराकारेणाभिसंवृताम<BR>
&nbsp;<FONT COLOR="GREEN" SIZE="-1">7</FONT>
 किङ्किणीजालघॊषाभिः पताकाभिर अलंकृताम<BR>
&nbsp; आसाद्य सहसा हृष्टः पराकारम अभिपेदिवान<BR>
&nbsp;<FONT COLOR="GREEN" SIZE="-1">8</FONT>
 विस्मयाविष्टहृदयः पुरीम आलॊक्य सर्वतः<BR>
&nbsp; जाम्बूनदमयैर दवारैर वैदूर्यकृतवेदिकैः<BR>
&nbsp;<FONT COLOR="GREEN" SIZE="-1">9</FONT>
 मणिस्फटिक मुक्ताभिर मणिकुट्टिमभूषितैः<BR>
&nbsp; तप्तहाटकनिर्यूहै राजतामलपाण्डुरैः<BR>
&nbsp;<FONT COLOR="GREEN" SIZE="-1">10</FONT>
 वैदूर्यतलसॊपानैः सफाटिकान्तरपांसुभिः<BR>
&nbsp;&nbsp; चारुसंजवनॊपेतैः खम इवॊत्पतितैः शुभैः<BR>
<FONT COLOR="GREEN" SIZE="-1">11</FONT>
 करौञ्चबर्हिणसंघुष्टे राजहंसनिषेवितैः<BR>
&nbsp;&nbsp; तूर्याभरणनिर्घॊषैः सर्वतः परतिनादिताम<BR>
<FONT COLOR="GREEN" SIZE="-1">12</FONT>
 वस्वॊकसाराप्रतिमां समीक्ष्य नगरीं ततः<BR>
&nbsp;&nbsp; खम इवॊत्पतितां लङ्कां जहर्ष हनुमान कपिः<BR>
<FONT COLOR="GREEN" SIZE="-1">13</FONT>
 तां समीक्ष्य पुरीं लङ्कां राक्षसाधिपतेः शुभाम<BR>
&nbsp;&nbsp; अनुत्तमाम ऋद्धियुतां चिन्तयाम आस वीर्यवान<BR>
<FONT COLOR="GREEN" SIZE="-1">14</FONT>
 नेयम अन्येन नगरी शक्या धर्षयितुं बलात<BR>
&nbsp;&nbsp; रक्षिता रावणबलैर उद्यतायुधधारिभिः<BR>
<FONT COLOR="GREEN" SIZE="-1">15</FONT>
 कुमुदाङ्गदयॊर वापि सुषेणस्य महाकपेः<BR>
&nbsp;&nbsp; परसिद्धेयं भवेद भूमिर मैन्दद्विविदयॊर अपि<BR>
<FONT COLOR="GREEN" SIZE="-1">16</FONT>
 विवस्वतस तनूजस्य हरेश च कुशपर्वणः<BR>
&nbsp;&nbsp; ऋक्षस्य केतुमालस्य मम चैव गतिर भवेत<BR>
<FONT COLOR="GREEN" SIZE="-1">17</FONT>
 समीक्ष्य तु महाबाहॊ राघवस्य पराक्रमम<BR>
&nbsp;&nbsp; लक्ष्मणस्य च विक्रान्तम अभवत परीतिमान कपिः<BR>
<FONT COLOR="GREEN" SIZE="-1">18</FONT>
 तां रत्नवसनॊपेतां कॊष्ठागारावतंसकाम<BR>
&nbsp;&nbsp; यन्त्रागारस्तनीम ऋद्धां परमदाम इव भूषिताम<BR>
<FONT COLOR="GREEN" SIZE="-1">19</FONT>
 तां नष्टतिमिरां दीपैर भास्वरैश च महागृहैः<BR>
&nbsp;&nbsp; नगरीं राक्षसेन्द्रस्य ददर्श स महाकपिः<BR>
<FONT COLOR="GREEN" SIZE="-1">20</FONT>
 परविष्टः सत्त्वसंपन्नॊ निशायां मारुतात्मजः<BR>
&nbsp;&nbsp; स महापथम आस्थाय मुक्तापुष्पविराजितम<BR>
<FONT COLOR="GREEN" SIZE="-1">21</FONT>
 हसितॊद्घुष्टनिनदैस तूर्यघॊष पुरः सरैः<BR>
&nbsp;&nbsp; वज्राङ्कुशनिकाशैश च वज्रजालविभूषितैः<BR>
&nbsp;&nbsp; गृहमेधैः पुरी रम्या बभासे दयौर इवाम्बुदैः<BR>
<FONT COLOR="GREEN" SIZE="-1">22</FONT>
 परजज्वाल तदा लङ्का रक्षॊगणगृहैः शुभैः<BR>
&nbsp;&nbsp; सिताभ्रसदृशैश चित्रैः पद्मस्वस्तिकसंस्थितैः<BR>
&nbsp;&nbsp; वर्धमानगृहैश चापि सर्वतः सुविभाषितैः<BR>
<FONT COLOR="GREEN" SIZE="-1">23</FONT>
 तां चित्रमाल्याभरणां कपिराजहितंकरः<BR>
&nbsp;&nbsp; राघवार्थं चरञ शरीमान ददर्श च ननन्द च<BR>
<FONT COLOR="GREEN" SIZE="-1">24</FONT>
 शुश्राव मधुरं गीतं तरिस्थानस्वरभूषितम<BR>
&nbsp;&nbsp; सत्रीणां मदसमृद्धानां दिवि चाप्सरसाम इव<BR>
<FONT COLOR="GREEN" SIZE="-1">25</FONT>
 शुश्राव काञ्चीनिनादं नूपुराणां च निःस्वनम<BR>
&nbsp;&nbsp; सॊपाननिनदांश चैव भवनेषु महात्मनम<BR>
&nbsp;&nbsp; आस्फॊटितनिनादांश च कष्वेडितांश च ततस ततः<BR>
<FONT COLOR="GREEN" SIZE="-1">26</FONT>
 सवाध्याय निरतांश चैव यातुधानान ददर्श सः<BR>
&nbsp;&nbsp; रावणस्तवसंयुक्तान गर्जतॊ राक्षसान अपि<BR>
<FONT COLOR="GREEN" SIZE="-1">27</FONT>
 राजमार्गं समावृत्य सथितं रक्षॊबलं महत<BR>
&nbsp;&nbsp; ददर्श मध्यमे गुल्मे राक्षसस्य चरान बहून<BR>
<FONT COLOR="GREEN" SIZE="-1">28</FONT>
 दीक्षिताञ जटिलान मुण्डान गॊऽजिनाम्बरवाससः<BR>
&nbsp;&nbsp; दर्भमुष्टिप्रहरणान अग्निकुण्डायुधांस तथा<BR>
<FONT COLOR="GREEN" SIZE="-1">29</FONT>
 कूटमुद्गरपाणींश च दण्डायुधधरान अपि<BR>
&nbsp;&nbsp; एकाक्षानेककर्णांश च चलल्लम्बपयॊधरान<BR>
<FONT COLOR="GREEN" SIZE="-1">30</FONT>
 करालान भुग्नवक्त्रांश च विकटान वामनांस तथा<BR>
&nbsp;&nbsp; धन्विनः खड्गिनश चैव शतघ्नी मुसलायुधान<BR>
&nbsp;&nbsp; परिघॊत्तमहस्तांश च विचित्रकवचॊज्ज्वलान<BR>
<FONT COLOR="GREEN" SIZE="-1">31</FONT>
 नातिष्ठूलान नातिकृशान नातिदीर्घातिह्रस्वकान<BR>
&nbsp;&nbsp; विरूपान बहुरूपांश च सुरूपांश च सुवर्चसः<BR>
<FONT COLOR="GREEN" SIZE="-1">32</FONT>
 शक्तिवृक्षायुधांश चैव पट्टिशाशनिधारिणः<BR>
&nbsp;&nbsp; कषेपणीपाशहस्तांश च ददर्श स महाकपिः<BR>
<FONT COLOR="GREEN" SIZE="-1">33</FONT>
 सरग्विणस तव अनुलिप्तांश च वराभरणभूषितान<BR>
&nbsp;&nbsp; तीक्ष्णशूलधरांश चैव वज्रिणश च महाबलान<BR>
<FONT COLOR="GREEN" SIZE="-1">34</FONT>
 शतसाहस्रम अव्यग्रम आरक्षं मध्यमं कपिः<BR>
&nbsp;&nbsp; पराकारावृतम अत्यन्तं ददर्श स महाकपिः<BR>
<FONT COLOR="GREEN" SIZE="-1">35</FONT>
 तरिविष्टपनिभं दिव्यं दिव्यनादविनादितम<BR>
&nbsp;&nbsp; वाजिहेषितसंघुष्टं नादितं भूषणैस तथा<BR>
<FONT COLOR="GREEN" SIZE="-1">36</FONT>
 रथैर यानैर विमानैश च तथा गजहयैः शुभैः<BR>
&nbsp;&nbsp; वारणैश च चतुर्दन्तैः शवेताभ्रनिचयॊपमैः<BR>
<FONT COLOR="GREEN" SIZE="-1">37</FONT>
 भूषितं रुचिरद्वारं मत्तैश च मृगपक्षिभिः<BR>
&nbsp;&nbsp; राक्षसाधिपतेर गुप्तम आविवेश गृहं कपिः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5004.htm">Next: Chapter 4</A></CENTER>
</div>
</BODY>
</HTML>
