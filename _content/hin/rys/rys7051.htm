<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 51</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi07">Book 7 Index</A><BR>
&nbsp;
<A HREF="rys7050">Previous</A>&nbsp;
<A HREF="rys7052">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 51
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tatra tāṃ rajanīm uṣya gomatyāṃ raghunandanaḥ<BR>
&nbsp; prabhāte punar utthāya lakṣmaṇaḥ prayayau tadā<BR>
&nbsp;<FONT COLOR="GREEN" SIZE="-1">2</FONT>
 tato 'rdhadivase prāpte praviveśa mahārathaḥ<BR>
&nbsp; ayodhyāṃ ratnasaṃpūrṇāṃ hṛṣṭapuṣṭajanāvṛtām<BR>
&nbsp;<FONT COLOR="GREEN" SIZE="-1">3</FONT>
 saumitris tu paraṃ dainyaṃ jagāma sumahāmatiḥ<BR>
&nbsp; rāmapādau samāsādya vakṣyāmi kim ahaṃ gataḥ<BR>
&nbsp;<FONT COLOR="GREEN" SIZE="-1">4</FONT>
 tasyaivaṃ cintayānasya bhavanaṃ śaśisaṃnibham<BR>
&nbsp; rājasya paramodāraṃ purastāt samadṛśyata<BR>
&nbsp;<FONT COLOR="GREEN" SIZE="-1">5</FONT>
 rājñas tu bhavanadvāri so 'vatīrya narottamaḥ<BR>
&nbsp; avānmukho dīnamanāḥ prāviveśānivāritaḥ<BR>
&nbsp;<FONT COLOR="GREEN" SIZE="-1">6</FONT>
 sa dṛṣṭvā rāghavaṃ dīnam āsīnaṃ paramāsane<BR>
&nbsp; netrābhyām aśrupūrṇābhyāṃ dadarśāgrajam agrataḥ<BR>
&nbsp;<FONT COLOR="GREEN" SIZE="-1">7</FONT>
 jagrāha caraṇau tasya lakṣmaṇo dīnacetanaḥ<BR>
&nbsp; uvāca dīnayā vācā prāñjaliḥ susamāhitaḥ<BR>
&nbsp;<FONT COLOR="GREEN" SIZE="-1">8</FONT>
 āryasyājñāṃ puraskṛtya visṛjya janakātmajām<BR>
&nbsp; gaṅgātīre yathoddiṣṭe vālmīker āśrame śubhe<BR>
&nbsp; punar asmy āgato vīra pādamūlam upāsitum<BR>
&nbsp;<FONT COLOR="GREEN" SIZE="-1">9</FONT>
 mā śucaḥ puruṣavyāghra kālasya gatir īdṛśī<BR>
&nbsp; tvadvidhā na hi śocanti sattvavanto manasvinaḥ<BR>
&nbsp;<FONT COLOR="GREEN" SIZE="-1">10</FONT>
 sarve kṣayāntā nicayāḥ patanāntāḥ samucchrayāḥ<BR>
&nbsp;&nbsp; saṃyogā viprayogāntā maraṇāntaṃ ca jīvitam<BR>
<FONT COLOR="GREEN" SIZE="-1">11</FONT>
 śaktas tvam ātmanātmānaṃ vijetuṃ manasaiva hi<BR>
&nbsp;&nbsp; lokān sarvāṃś ca kākutstha kiṃ punar duḥkham īdṛśam<BR>
<FONT COLOR="GREEN" SIZE="-1">12</FONT>
 nedṛśeṣu vimuhyanti tvadvidhāḥ puruṣarṣabhāḥ<BR>
&nbsp;&nbsp; yadarthaṃ maithilī tyaktā apavādabhayān nṛpa<BR>
<FONT COLOR="GREEN" SIZE="-1">13</FONT>
 sa tvaṃ puruṣaśārdūla dhairyeṇa susamāhitaḥ<BR>
&nbsp;&nbsp; tyajemāṃ durbalāṃ buddhiṃ saṃtāpaṃ mā kuruṣva ha<BR>
<FONT COLOR="GREEN" SIZE="-1">14</FONT>
 evam uktas tu kākutstho lakṣmaṇena mahātmanā<BR>
&nbsp;&nbsp; uvāca parayā prītyā saumitriṃ mitravatsalam<BR>
<FONT COLOR="GREEN" SIZE="-1">15</FONT>
 evam etan naraśreṣṭha yathā vadasi lakṣmaṇa<BR>
&nbsp;&nbsp; paritoṣaś ca me vīra mama kāryānuśāsane<BR>
<FONT COLOR="GREEN" SIZE="-1">16</FONT>
 nirvṛtiś ca kṛtā saumya saṃtāpaś ca nirākṛtaḥ<BR>
&nbsp;&nbsp; bhavadvākyaiḥ sumadhurair anunīto 'smi lakṣmaṇa<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तत्र तां रजनीम उष्य गॊमत्यां रघुनन्दनः<BR>
&nbsp; परभाते पुनर उत्थाय लक्ष्मणः परययौ तदा<BR>
&nbsp;<FONT COLOR="GREEN" SIZE="-1">2</FONT>
 ततॊ ऽरधदिवसे पराप्ते परविवेश महारथः<BR>
&nbsp; अयॊध्यां रत्नसंपूर्णां हृष्टपुष्टजनावृताम<BR>
&nbsp;<FONT COLOR="GREEN" SIZE="-1">3</FONT>
 सौमित्रिस तु परं दैन्यं जगाम सुमहामतिः<BR>
&nbsp; रामपादौ समासाद्य वक्ष्यामि किम अहं गतः<BR>
&nbsp;<FONT COLOR="GREEN" SIZE="-1">4</FONT>
 तस्यैवं चिन्तयानस्य भवनं शशिसंनिभम<BR>
&nbsp; राजस्य परमॊदारं पुरस्तात समदृश्यत<BR>
&nbsp;<FONT COLOR="GREEN" SIZE="-1">5</FONT>
 राज्ञस तु भवनद्वारि सॊ ऽवतीर्य नरॊत्तमः<BR>
&nbsp; अवान्मुखॊ दीनमनाः पराविवेशानिवारितः<BR>
&nbsp;<FONT COLOR="GREEN" SIZE="-1">6</FONT>
 स दृष्ट्वा राघवं दीनम आसीनं परमासने<BR>
&nbsp; नेत्राभ्याम अश्रुपूर्णाभ्यां ददर्शाग्रजम अग्रतः<BR>
&nbsp;<FONT COLOR="GREEN" SIZE="-1">7</FONT>
 जग्राह चरणौ तस्य लक्ष्मणॊ दीनचेतनः<BR>
&nbsp; उवाच दीनया वाचा पराञ्जलिः सुसमाहितः<BR>
&nbsp;<FONT COLOR="GREEN" SIZE="-1">8</FONT>
 आर्यस्याज्ञां पुरस्कृत्य विसृज्य जनकात्मजाम<BR>
&nbsp; गङ्गातीरे यथॊद्दिष्टे वाल्मीकेर आश्रमे शुभे<BR>
&nbsp; पुनर अस्म्य आगतॊ वीर पादमूलम उपासितुम<BR>
&nbsp;<FONT COLOR="GREEN" SIZE="-1">9</FONT>
 मा शुचः पुरुषव्याघ्र कालस्य गतिर ईदृशी<BR>
&nbsp; तवद्विधा न हि शॊचन्ति सत्त्ववन्तॊ मनस्विनः<BR>
&nbsp;<FONT COLOR="GREEN" SIZE="-1">10</FONT>
 सर्वे कषयान्ता निचयाः पतनान्ताः समुच्छ्रयाः<BR>
&nbsp;&nbsp; संयॊगा विप्रयॊगान्ता मरणान्तं च जीवितम<BR>
<FONT COLOR="GREEN" SIZE="-1">11</FONT>
 शक्तस तवम आत्मनात्मानं विजेतुं मनसैव हि<BR>
&nbsp;&nbsp; लॊकान सर्वांश च काकुत्स्थ किं पुनर दुःखम ईदृशम<BR>
<FONT COLOR="GREEN" SIZE="-1">12</FONT>
 नेदृशेषु विमुह्यन्ति तवद्विधाः पुरुषर्षभाः<BR>
&nbsp;&nbsp; यदर्थं मैथिली तयक्ता अपवादभयान नृप<BR>
<FONT COLOR="GREEN" SIZE="-1">13</FONT>
 स तवं पुरुषशार्दूल धैर्येण सुसमाहितः<BR>
&nbsp;&nbsp; तयजेमां दुर्बलां बुद्धिं संतापं मा कुरुष्व ह<BR>
<FONT COLOR="GREEN" SIZE="-1">14</FONT>
 एवम उक्तस तु काकुत्स्थॊ लक्ष्मणेन महात्मना<BR>
&nbsp;&nbsp; उवाच परया परीत्या सौमित्रिं मित्रवत्सलम<BR>
<FONT COLOR="GREEN" SIZE="-1">15</FONT>
 एवम एतन नरश्रेष्ठ यथा वदसि लक्ष्मण<BR>
&nbsp;&nbsp; परितॊषश च मे वीर मम कार्यानुशासने<BR>
<FONT COLOR="GREEN" SIZE="-1">16</FONT>
 निर्वृतिश च कृता सौम्य संतापश च निराकृतः<BR>
&nbsp;&nbsp; भवद्वाक्यैः सुमधुरैर अनुनीतॊ ऽसमि लक्ष्मण<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7052">Next: Chapter 52</A></CENTER>
</div>
</BODY>
</HTML>
