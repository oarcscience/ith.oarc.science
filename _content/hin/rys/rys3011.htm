<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 11</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3010.htm">Previous</A>&nbsp;
<A HREF="rys3012.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 11
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa praviśyāśramapadaṃ lakṣmaṇo rāghavānujaḥ<BR>
&nbsp; agastyaśiṣyam āsādya vākyam etad uvāca ha<BR>
&nbsp;<FONT COLOR="GREEN" SIZE="-1">2</FONT>
 rājā daśaratho nāma jyeṣṭhas tasya suto balī<BR>
&nbsp; rāmaḥ prāpto muniṃ draṣṭuṃ bhāryayā saha sītayā<BR>
&nbsp;<FONT COLOR="GREEN" SIZE="-1">3</FONT>
 lakṣmaṇo nāma tasyāhaṃ bhrātā tv avarajo hitaḥ<BR>
&nbsp; anukūlaś ca bhaktaś ca yadi te śrotram āgataḥ<BR>
&nbsp;<FONT COLOR="GREEN" SIZE="-1">4</FONT>
 te vayaṃ vanam atyugraṃ praviṣṭāḥ pitṛśāsanāt<BR>
&nbsp; draṣṭum icchāmahe sarve bhagavantaṃ nivedyatām<BR>
&nbsp;<FONT COLOR="GREEN" SIZE="-1">5</FONT>
 tasya tadvacanaṃ śrutvā lakṣmaṇasya tapodhanaḥ<BR>
&nbsp; tathety uktvāgniśaraṇaṃ praviveśa niveditum<BR>
&nbsp;<FONT COLOR="GREEN" SIZE="-1">6</FONT>
 sa praviśya muni śreṣṭhaṃ tapasā duṣpradharṣaṇam<BR>
&nbsp; kṛtāñjalir uvācedaṃ rāmāgamanam añjasā<BR>
&nbsp;<FONT COLOR="GREEN" SIZE="-1">7</FONT>
 putrau daśarathasyemau rāmo lakṣmaṇa eva ca<BR>
&nbsp; praviṣṭāv āśramapadaṃ sītayā saha bhāryayā<BR>
&nbsp;<FONT COLOR="GREEN" SIZE="-1">8</FONT>
 draṣṭuṃ bhavantam āyātau śuśrūṣārtham ariṃdamau<BR>
&nbsp; yad atrānantaraṃ tattvam ājñāpayitum arhasi<BR>
&nbsp;<FONT COLOR="GREEN" SIZE="-1">9</FONT>
 tataḥ śiṣyād upaśrutya prāptaṃ rāmaṃ salakṣmaṇam<BR>
&nbsp; vaidehīṃ ca mahābhāgām idaṃ vacanam abravīt<BR>
&nbsp;<FONT COLOR="GREEN" SIZE="-1">10</FONT>
 diṣṭyā rāmaś cirasyādya draṣṭuṃ māṃ samupāgataḥ<BR>
&nbsp;&nbsp; manasā kāṅkṣitaṃ hy asya mayāpy āgamanaṃ prati<BR>
<FONT COLOR="GREEN" SIZE="-1">11</FONT>
 gamyatāṃ satkṛto rāmaḥ sabhāryaḥ sahalakṣmaṇaḥ<BR>
&nbsp;&nbsp; praveśyatāṃ samīpaṃ me kiṃ cāsau na praveśitaḥ<BR>
<FONT COLOR="GREEN" SIZE="-1">12</FONT>
 evam uktas tu muninā dharmajñena mahātmanā<BR>
&nbsp;&nbsp; abhivādyābravīc chiṣyas tatheti niyatāñjaliḥ<BR>
<FONT COLOR="GREEN" SIZE="-1">13</FONT>
 tato niṣkramya saṃbhrāntaḥ śiṣyo lakṣmaṇam abravīt<BR>
&nbsp;&nbsp; kvāsau rāmo muniṃ draṣṭum etu praviśatu svayam<BR>
<FONT COLOR="GREEN" SIZE="-1">14</FONT>
 tato gatvāśramapadaṃ śiṣyeṇa sahalakṣmaṇaḥ<BR>
&nbsp;&nbsp; darśayām āsa kākutsthaṃ sītāṃ ca janakātmajām<BR>
<FONT COLOR="GREEN" SIZE="-1">15</FONT>
 taṃ śiṣyaḥ praśritaṃ vākyam agastyavacanaṃ bruvan<BR>
&nbsp;&nbsp; prāveśayad yathānyāyaṃ satkārārthaṃ susatkṛtam<BR>
<FONT COLOR="GREEN" SIZE="-1">16</FONT>
 praviveśa tato rāmaḥ sītayā sahalakṣmaṇaḥ<BR>
&nbsp;&nbsp; praśāntahariṇākīrṇam āśramaṃ hy avalokayan<BR>
<FONT COLOR="GREEN" SIZE="-1">17</FONT>
 sa tatra brahmaṇaḥ sthānam agneḥ sthānaṃ tathaiva ca<BR>
&nbsp;&nbsp; viṣṇoḥ sthānaṃ mahendrasya sthānaṃ caiva vivasvataḥ<BR>
<FONT COLOR="GREEN" SIZE="-1">18</FONT>
 somasthānaṃ bhagasthānaṃ sthānaṃ kauberam eva ca<BR>
&nbsp;&nbsp; dhātur vidhātuḥ sthānaṃ ca vāyoḥ sthānaṃ tathaiva ca<BR>
<FONT COLOR="GREEN" SIZE="-1">19</FONT>
 tataḥ śiṣyaiḥ parivṛto munir apy abhiniṣpatat<BR>
&nbsp;&nbsp; taṃ dadarśāgrato rāmo munīnāṃ dīptatejasaṃ<BR>
&nbsp;&nbsp; abravīd vacanaṃ vīro lakṣmaṇaṃ lakṣmivardhanam<BR>
<FONT COLOR="GREEN" SIZE="-1">20</FONT>
 eṣa lakṣmaṇa niṣkrāmaty agastyo bhagavān ṛṣiḥ<BR>
&nbsp;&nbsp; audāryeṇāvagacchāmi nidhānaṃ tapasām imam<BR>
<FONT COLOR="GREEN" SIZE="-1">21</FONT>
 evam uktvā mahābāhur agastyaṃ sūryavarcasaṃ<BR>
&nbsp;&nbsp; jagrāha paramaprītas tasya pādau paraṃtapaḥ<BR>
<FONT COLOR="GREEN" SIZE="-1">22</FONT>
 abhivādya tu dharmātmā tasthau rāmaḥ kṛtāñjaliḥ<BR>
&nbsp;&nbsp; sītayā saha vaidehyā tadā rāma salakṣmaṇaḥ<BR>
<FONT COLOR="GREEN" SIZE="-1">23</FONT>
 pratigṛhya ca kākutstham arcayitvāsanodakaiḥ<BR>
&nbsp;&nbsp; kuśalapraśnam uktvā ca āsyatām iti so 'bravīt<BR>
<FONT COLOR="GREEN" SIZE="-1">24</FONT>
 agniṃ hutvā pradāyārghyam atithiṃ pratipūjya ca<BR>
&nbsp;&nbsp; vānaprasthena dharmeṇa sa teṣāṃ bhojanaṃ dadau<BR>
<FONT COLOR="GREEN" SIZE="-1">25</FONT>
 prathamaṃ copaviśyātha dharmajño munipuṃgavaḥ<BR>
&nbsp;&nbsp; uvāca rāmam āsīnaṃ prāñjaliṃ dharmakovidam<BR>
<FONT COLOR="GREEN" SIZE="-1">26</FONT>
 anyathā khalu kākutstha tapasvī samudācaran<BR>
&nbsp;&nbsp; duḥsākṣīva pare loke svāni māṃsāni bhakṣayet<BR>
<FONT COLOR="GREEN" SIZE="-1">27</FONT>
 rājā sarvasya lokasya dharmacārī mahārathaḥ<BR>
&nbsp;&nbsp; pūjanīyaś ca mānyaś ca bhavān prāptaḥ priyātithiḥ<BR>
<FONT COLOR="GREEN" SIZE="-1">28</FONT>
 evam uktvā phalair mūlaiḥ puṣpaiś cānyaiś ca rāghavam<BR>
&nbsp;&nbsp; pūjayitvā yathākāmaṃ punar eva tato 'bravīt<BR>
<FONT COLOR="GREEN" SIZE="-1">29</FONT>
 idaṃ divyaṃ mahac cāpaṃ hemavajravibhūṣitam<BR>
&nbsp;&nbsp; vaiṣṇavaṃ puruṣavyāghra nirmitaṃ viśvakarmaṇā<BR>
<FONT COLOR="GREEN" SIZE="-1">30</FONT>
 amoghaḥ sūryasaṃkāśo brahmadattaḥ śarottamaḥ<BR>
&nbsp;&nbsp; datto mama mahendreṇa tūṇī cākṣayasāyakau<BR>
<FONT COLOR="GREEN" SIZE="-1">31</FONT>
 saṃpūrṇau niśitair bāṇair jvaladbhir iva pāvakaiḥ<BR>
&nbsp;&nbsp; mahārājata kośo 'yam asir hemavibhūṣitaḥ<BR>
<FONT COLOR="GREEN" SIZE="-1">32</FONT>
 anena dhanuṣā rāma hatvā saṃkhye mahāsurān<BR>
&nbsp;&nbsp; ājahāra śriyaṃ dīptāṃ purā viṣṇur divaukasām<BR>
<FONT COLOR="GREEN" SIZE="-1">33</FONT>
 tad dhanus tau ca tūṇīrau śaraṃ khaḍgaṃ ca mānada<BR>
&nbsp;&nbsp; jayāya pratigṛhṇīṣva vajraṃ vajradharo yathā<BR>
<FONT COLOR="GREEN" SIZE="-1">34</FONT>
 evam uktvā mahātejāḥ samastaṃ tad varāyudham<BR>
&nbsp;&nbsp; dattvā rāmāya bhagavān agastyaḥ punar abravīt<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स परविश्याश्रमपदं लक्ष्मणॊ राघवानुजः<BR>
&nbsp; अगस्त्यशिष्यम आसाद्य वाक्यम एतद उवाच ह<BR>
&nbsp;<FONT COLOR="GREEN" SIZE="-1">2</FONT>
 राजा दशरथॊ नाम जयेष्ठस तस्य सुतॊ बली<BR>
&nbsp; रामः पराप्तॊ मुनिं दरष्टुं भार्यया सह सीतया<BR>
&nbsp;<FONT COLOR="GREEN" SIZE="-1">3</FONT>
 लक्ष्मणॊ नाम तस्याहं भराता तव अवरजॊ हितः<BR>
&nbsp; अनुकूलश च भक्तश च यदि ते शरॊत्रम आगतः<BR>
&nbsp;<FONT COLOR="GREEN" SIZE="-1">4</FONT>
 ते वयं वनम अत्युग्रं परविष्टाः पितृशासनात<BR>
&nbsp; दरष्टुम इच्छामहे सर्वे भगवन्तं निवेद्यताम<BR>
&nbsp;<FONT COLOR="GREEN" SIZE="-1">5</FONT>
 तस्य तद्वचनं शरुत्वा लक्ष्मणस्य तपॊधनः<BR>
&nbsp; तथेत्य उक्त्वाग्निशरणं परविवेश निवेदितुम<BR>
&nbsp;<FONT COLOR="GREEN" SIZE="-1">6</FONT>
 स परविश्य मुनि शरेष्ठं तपसा दुष्प्रधर्षणम<BR>
&nbsp; कृताञ्जलिर उवाचेदं रामागमनम अञ्जसा<BR>
&nbsp;<FONT COLOR="GREEN" SIZE="-1">7</FONT>
 पुत्रौ दशरथस्येमौ रामॊ लक्ष्मण एव च<BR>
&nbsp; परविष्टाव आश्रमपदं सीतया सह भार्यया<BR>
&nbsp;<FONT COLOR="GREEN" SIZE="-1">8</FONT>
 दरष्टुं भवन्तम आयातौ शुश्रूषार्थम अरिंदमौ<BR>
&nbsp; यद अत्रानन्तरं तत्त्वम आज्ञापयितुम अर्हसि<BR>
&nbsp;<FONT COLOR="GREEN" SIZE="-1">9</FONT>
 ततः शिष्याद उपश्रुत्य पराप्तं रामं सलक्ष्मणम<BR>
&nbsp; वैदेहीं च महाभागाम इदं वचनम अब्रवीत<BR>
&nbsp;<FONT COLOR="GREEN" SIZE="-1">10</FONT>
 दिष्ट्या रामश चिरस्याद्य दरष्टुं मां समुपागतः<BR>
&nbsp;&nbsp; मनसा काङ्क्षितं हय अस्य मयाप्य आगमनं परति<BR>
<FONT COLOR="GREEN" SIZE="-1">11</FONT>
 गम्यतां सत्कृतॊ रामः सभार्यः सहलक्ष्मणः<BR>
&nbsp;&nbsp; परवेश्यतां समीपं मे किं चासौ न परवेशितः<BR>
<FONT COLOR="GREEN" SIZE="-1">12</FONT>
 एवम उक्तस तु मुनिना धर्मज्ञेन महात्मना<BR>
&nbsp;&nbsp; अभिवाद्याब्रवीच छिष्यस तथेति नियताञ्जलिः<BR>
<FONT COLOR="GREEN" SIZE="-1">13</FONT>
 ततॊ निष्क्रम्य संभ्रान्तः शिष्यॊ लक्ष्मणम अब्रवीत<BR>
&nbsp;&nbsp; कवासौ रामॊ मुनिं दरष्टुम एतु परविशतु सवयम<BR>
<FONT COLOR="GREEN" SIZE="-1">14</FONT>
 ततॊ गत्वाश्रमपदं शिष्येण सहलक्ष्मणः<BR>
&nbsp;&nbsp; दर्शयाम आस काकुत्स्थं सीतां च जनकात्मजाम<BR>
<FONT COLOR="GREEN" SIZE="-1">15</FONT>
 तं शिष्यः परश्रितं वाक्यम अगस्त्यवचनं बरुवन<BR>
&nbsp;&nbsp; परावेशयद यथान्यायं सत्कारार्थं सुसत्कृतम<BR>
<FONT COLOR="GREEN" SIZE="-1">16</FONT>
 परविवेश ततॊ रामः सीतया सहलक्ष्मणः<BR>
&nbsp;&nbsp; परशान्तहरिणाकीर्णम आश्रमं हय अवलॊकयन<BR>
<FONT COLOR="GREEN" SIZE="-1">17</FONT>
 स तत्र बरह्मणः सथानम अग्नेः सथानं तथैव च<BR>
&nbsp;&nbsp; विष्णॊः सथानं महेन्द्रस्य सथानं चैव विवस्वतः<BR>
<FONT COLOR="GREEN" SIZE="-1">18</FONT>
 सॊमस्थानं भगस्थानं सथानं कौबेरम एव च<BR>
&nbsp;&nbsp; धातुर विधातुः सथानं च वायॊः सथानं तथैव च<BR>
<FONT COLOR="GREEN" SIZE="-1">19</FONT>
 ततः शिष्यैः परिवृतॊ मुनिर अप्य अभिनिष्पतत<BR>
&nbsp;&nbsp; तं ददर्शाग्रतॊ रामॊ मुनीनां दीप्ततेजसं<BR>
&nbsp;&nbsp; अब्रवीद वचनं वीरॊ लक्ष्मणं लक्ष्मिवर्धनम<BR>
<FONT COLOR="GREEN" SIZE="-1">20</FONT>
 एष लक्ष्मण निष्क्रामत्य अगस्त्यॊ भगवान ऋषिः<BR>
&nbsp;&nbsp; औदार्येणावगच्छामि निधानं तपसाम इमम<BR>
<FONT COLOR="GREEN" SIZE="-1">21</FONT>
 एवम उक्त्वा महाबाहुर अगस्त्यं सूर्यवर्चसं<BR>
&nbsp;&nbsp; जग्राह परमप्रीतस तस्य पादौ परंतपः<BR>
<FONT COLOR="GREEN" SIZE="-1">22</FONT>
 अभिवाद्य तु धर्मात्मा तस्थौ रामः कृताञ्जलिः<BR>
&nbsp;&nbsp; सीतया सह वैदेह्या तदा राम सलक्ष्मणः<BR>
<FONT COLOR="GREEN" SIZE="-1">23</FONT>
 परतिगृह्य च काकुत्स्थम अर्चयित्वासनॊदकैः<BR>
&nbsp;&nbsp; कुशलप्रश्नम उक्त्वा च आस्यताम इति सॊ ऽबरवीत<BR>
<FONT COLOR="GREEN" SIZE="-1">24</FONT>
 अग्निं हुत्वा परदायार्घ्यम अतिथिं परतिपूज्य च<BR>
&nbsp;&nbsp; वानप्रस्थेन धर्मेण स तेषां भॊजनं ददौ<BR>
<FONT COLOR="GREEN" SIZE="-1">25</FONT>
 परथमं चॊपविश्याथ धर्मज्ञॊ मुनिपुंगवः<BR>
&nbsp;&nbsp; उवाच रामम आसीनं पराञ्जलिं धर्मकॊविदम<BR>
<FONT COLOR="GREEN" SIZE="-1">26</FONT>
 अन्यथा खलु काकुत्स्थ तपस्वी समुदाचरन<BR>
&nbsp;&nbsp; दुःसाक्षीव परे लॊके सवानि मांसानि भक्षयेत<BR>
<FONT COLOR="GREEN" SIZE="-1">27</FONT>
 राजा सर्वस्य लॊकस्य धर्मचारी महारथः<BR>
&nbsp;&nbsp; पूजनीयश च मान्यश च भवान पराप्तः परियातिथिः<BR>
<FONT COLOR="GREEN" SIZE="-1">28</FONT>
 एवम उक्त्वा फलैर मूलैः पुष्पैश चान्यैश च राघवम<BR>
&nbsp;&nbsp; पूजयित्वा यथाकामं पुनर एव ततॊ ऽबरवीत<BR>
<FONT COLOR="GREEN" SIZE="-1">29</FONT>
 इदं दिव्यं महच चापं हेमवज्रविभूषितम<BR>
&nbsp;&nbsp; वैष्णवं पुरुषव्याघ्र निर्मितं विश्वकर्मणा<BR>
<FONT COLOR="GREEN" SIZE="-1">30</FONT>
 अमॊघः सूर्यसंकाशॊ बरह्मदत्तः शरॊत्तमः<BR>
&nbsp;&nbsp; दत्तॊ मम महेन्द्रेण तूणी चाक्षयसायकौ<BR>
<FONT COLOR="GREEN" SIZE="-1">31</FONT>
 संपूर्णौ निशितैर बाणैर जवलद्भिर इव पावकैः<BR>
&nbsp;&nbsp; महाराजत कॊशॊ ऽयम असिर हेमविभूषितः<BR>
<FONT COLOR="GREEN" SIZE="-1">32</FONT>
 अनेन धनुषा राम हत्वा संख्ये महासुरान<BR>
&nbsp;&nbsp; आजहार शरियं दीप्तां पुरा विष्णुर दिवौकसाम<BR>
<FONT COLOR="GREEN" SIZE="-1">33</FONT>
 तद धनुस तौ च तूणीरौ शरं खड्गं च मानद<BR>
&nbsp;&nbsp; जयाय परतिगृह्णीष्व वज्रं वज्रधरॊ यथा<BR>
<FONT COLOR="GREEN" SIZE="-1">34</FONT>
 एवम उक्त्वा महातेजाः समस्तं तद वरायुधम<BR>
&nbsp;&nbsp; दत्त्वा रामाय भगवान अगस्त्यः पुनर अब्रवीत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3012.htm">Next: Chapter 12</A></CENTER>
</div>
</BODY>
</HTML>
