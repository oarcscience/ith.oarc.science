<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 70</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6069">Previous</A>&nbsp;
<A HREF="rys6071">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 70
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 rāghavaś cāpi vipulaṃ taṃ rākṣasavanaukasām<BR>
&nbsp; śrutvā saṃgrāmanirghoṣaṃ jāmbavantam uvāca ha<BR>
&nbsp;<FONT COLOR="GREEN" SIZE="-1">2</FONT>
 saumya nūnaṃ hanumatā kṛtaṃ karma suduṣkaram<BR>
&nbsp; śrūyate hi yathā bhīmaḥ sumahān āyudhasvanaḥ<BR>
&nbsp;<FONT COLOR="GREEN" SIZE="-1">3</FONT>
 tad gaccha kuru sāhāyyaṃ svabalenābhisaṃvṛtaḥ<BR>
&nbsp; kṣipram ṛṣkapate tasya kapiśreṣṭhasya yudhyataḥ<BR>
&nbsp;<FONT COLOR="GREEN" SIZE="-1">4</FONT>
 ṛkṣarājas tathety uktvā svenānīkena saṃvṛtaḥ<BR>
&nbsp; āgacchat paścimadvāraṃ hanūmān yatra vānaraḥ<BR>
&nbsp;<FONT COLOR="GREEN" SIZE="-1">5</FONT>
 athāyāntaṃ hanūmantaṃ dadarśarkṣapatiḥ pathi<BR>
&nbsp; vānaraiḥ kṛtasaṃgrāmaiḥ śvasadbhir abhisaṃvṛtam<BR>
&nbsp;<FONT COLOR="GREEN" SIZE="-1">6</FONT>
 dṛṣṭvā pathi hanūmāṃś ca tad ṛṣkabalam udyatam<BR>
&nbsp; nīlameghanibhaṃ bhīmaṃ saṃnivārya nyavartata<BR>
&nbsp;<FONT COLOR="GREEN" SIZE="-1">7</FONT>
 sa tena harisainyena saṃnikarṣaṃ mahāyaśāḥ<BR>
&nbsp; śīghram āgamya rāmāya duḥkhito vākyam abravīt<BR>
&nbsp;<FONT COLOR="GREEN" SIZE="-1">8</FONT>
 samare yudhyamānānām asmākaṃ prekṣatāṃ ca saḥ<BR>
&nbsp; jaghāna rudatīṃ sītām indrajid rāvaṇātmajaḥ<BR>
&nbsp;<FONT COLOR="GREEN" SIZE="-1">9</FONT>
 udbhrāntacittas tāṃ dṛṣṭvā viṣaṇṇo 'ham ariṃdama<BR>
&nbsp; tad ahaṃ bhavato vṛttaṃ vijñāpayitum āgataḥ<BR>
&nbsp;<FONT COLOR="GREEN" SIZE="-1">10</FONT>
 tasya tadvacanaṃ śrutvā rāghavaḥ śokamūrchitaḥ<BR>
&nbsp;&nbsp; nipapāta tadā bhūmau chinnamūla iva drumaḥ<BR>
<FONT COLOR="GREEN" SIZE="-1">11</FONT>
 taṃ bhūmau devasaṃkāśaṃ patitaṃ dṛśya rāghavam<BR>
&nbsp;&nbsp; abhipetuḥ samutpatya sarvataḥ kapisattamāḥ<BR>
<FONT COLOR="GREEN" SIZE="-1">12</FONT>
 asiñcan salilaiś cainaṃ padmotpalasugandhibhiḥ<BR>
&nbsp;&nbsp; pradahantam asahyaṃ ca sahasāgnim ivotthitam<BR>
<FONT COLOR="GREEN" SIZE="-1">13</FONT>
 taṃ lakṣmaṇo 'tha bāhubhyāṃ pariṣvajya suduḥkhitaḥ<BR>
&nbsp;&nbsp; uvāca rāmam asvasthaṃ vākyaṃ hetvarthasaṃhitam<BR>
<FONT COLOR="GREEN" SIZE="-1">14</FONT>
 śubhe vartmani tiṣṭhantaṃ tvām āryavijitendriyam<BR>
&nbsp;&nbsp; anarthebhyo na śaknoti trātuṃ dharmo nirarthakaḥ<BR>
<FONT COLOR="GREEN" SIZE="-1">15</FONT>
 bhūtānāṃ sthāvarāṇāṃ ca jaṅgamānāṃ ca darśanam<BR>
&nbsp;&nbsp; yathāsti na tathā dharmas tena nāstīti me matiḥ<BR>
<FONT COLOR="GREEN" SIZE="-1">16</FONT>
 yathaiva sthāvaraṃ vyaktaṃ jaṅgamaṃ ca tathāvidham<BR>
&nbsp;&nbsp; nāyam arthas tathā yuktas tvadvidho na vipadyate<BR>
<FONT COLOR="GREEN" SIZE="-1">17</FONT>
 yady adharmo bhaved bhūto rāvaṇo narakaṃ vrajet<BR>
&nbsp;&nbsp; bhavāṃś ca dharmasaṃyukto naivaṃ vyasanam āpnuyāt<BR>
<FONT COLOR="GREEN" SIZE="-1">18</FONT>
 tasya ca vyasanābhāvād vyasanaṃ ca gate tvayi<BR>
&nbsp;&nbsp; dharmeṇopalabhed dharmam adharmaṃ cāpy adharmataḥ<BR>
<FONT COLOR="GREEN" SIZE="-1">19</FONT>
 yadi dharmeṇa yujyeran nādharmarucayo janāḥ<BR>
&nbsp;&nbsp; dharmeṇa caratāṃ dharmas tathā caiṣāṃ phalaṃ bhavet<BR>
<FONT COLOR="GREEN" SIZE="-1">20</FONT>
 yasmād arthā vivardhante yeṣv adharmaḥ pratiṣṭhitaḥ<BR>
&nbsp;&nbsp; kliśyante dharmaśīlāś ca tasmād etau nirarthakau<BR>
<FONT COLOR="GREEN" SIZE="-1">21</FONT>
 vadhyante pāpakarmāṇo yady adharmeṇa rāghava<BR>
&nbsp;&nbsp; vadhakarmahato dharmaḥ sa hataḥ kaṃ vadhiṣyati<BR>
<FONT COLOR="GREEN" SIZE="-1">22</FONT>
 atha vā vihitenāyaṃ hanyate hanti vā param<BR>
&nbsp;&nbsp; vidhir ālipyate tena na sa pāpena karmaṇā<BR>
<FONT COLOR="GREEN" SIZE="-1">23</FONT>
 adṛṣṭapratikāreṇa avyaktenāsatā satā<BR>
&nbsp;&nbsp; kathaṃ śakyaṃ paraṃ prāptuṃ dharmeṇārivikarśana<BR>
<FONT COLOR="GREEN" SIZE="-1">24</FONT>
 yadi sat syāt satāṃ mukhya nāsat syāt tava kiṃ cana<BR>
&nbsp;&nbsp; tvayā yadīdṛśaṃ prāptaṃ tasmāt san nopapadyate<BR>
<FONT COLOR="GREEN" SIZE="-1">25</FONT>
 atha vā durbalaḥ klībo balaṃ dharmo 'nuvartate<BR>
&nbsp;&nbsp; durbalo hṛtamaryādo na sevya iti me matiḥ<BR>
<FONT COLOR="GREEN" SIZE="-1">26</FONT>
 balasya yadi ced dharmo guṇabhūtaḥ parākrame<BR>
&nbsp;&nbsp; dharmam utsṛjya vartasva yathā dharme tathā bale<BR>
<FONT COLOR="GREEN" SIZE="-1">27</FONT>
 atha cet satyavacanaṃ dharmaḥ kila paraṃtapa<BR>
&nbsp;&nbsp; anṛtas tvayy akaruṇaḥ kiṃ na baddhas tvayā pitā<BR>
<FONT COLOR="GREEN" SIZE="-1">28</FONT>
 yadi dharmo bhaved bhūta adharmo vā paraṃtapa<BR>
&nbsp;&nbsp; na sma hatvā muniṃ vajrī kuryād ijyāṃ śatakratuḥ<BR>
<FONT COLOR="GREEN" SIZE="-1">29</FONT>
 adharmasaṃśrito dharmo vināśayati rāghava<BR>
&nbsp;&nbsp; sarvam etad yathākāmaṃ kākutstha kurute naraḥ<BR>
<FONT COLOR="GREEN" SIZE="-1">30</FONT>
 mama cedaṃ mataṃ tāta dharmo 'yam iti rāghava<BR>
&nbsp;&nbsp; dharmamūlaṃ tvayā chinnaṃ rājyam utsṛjatā tadā<BR>
<FONT COLOR="GREEN" SIZE="-1">31</FONT>
 arthebhyo hi vivṛddhebhyaḥ saṃvṛddhebhyas tatas tataḥ<BR>
&nbsp;&nbsp; kriyāḥ sarvāḥ pravartante parvatebhya ivāpagāḥ<BR>
<FONT COLOR="GREEN" SIZE="-1">32</FONT>
 arthena hi viyuktasya puruṣasyālpatejasaḥ<BR>
&nbsp;&nbsp; vyucchidyante kriyāḥ sarvā grīṣme kusarito yathā<BR>
<FONT COLOR="GREEN" SIZE="-1">33</FONT>
 so 'yam arthaṃ parityajya sukhakāmaḥ sukhaidhitaḥ<BR>
&nbsp;&nbsp; pāpam ārabhate kartuṃ tathā doṣaḥ pravartate<BR>
<FONT COLOR="GREEN" SIZE="-1">34</FONT>
 yasyārthās tasya mitrāṇi yasyārthās tasya bāndhavaḥ<BR>
&nbsp;&nbsp; yasyārthāḥ sa pumāṁl loke yasyārthāḥ sa ca paṇḍitaḥ<BR>
<FONT COLOR="GREEN" SIZE="-1">35</FONT>
 yasyārthāḥ sa ca vikrānto yasyārthāḥ sa ca buddhimān<BR>
&nbsp;&nbsp; yasyārthāḥ sa mahābhāgo yasyārthāḥ sa mahāguṇaḥ<BR>
<FONT COLOR="GREEN" SIZE="-1">36</FONT>
 arthasyaite parityāge doṣāḥ pravyāhṛtā mayā<BR>
&nbsp;&nbsp; rājyam utsṛjatā vīra yena buddhis tvayā kṛtā<BR>
<FONT COLOR="GREEN" SIZE="-1">37</FONT>
 yasyārthā dharmakāmārthās tasya sarvaṃ pradakṣiṇam<BR>
&nbsp;&nbsp; adhanenārthakāmena nārthaḥ śakyo vicinvatā<BR>
<FONT COLOR="GREEN" SIZE="-1">38</FONT>
 harṣaḥ kāmaś ca darpaś ca dharmaḥ krodhaḥ śamo damaḥ<BR>
&nbsp;&nbsp; arthād etāni sarvāṇi pravartante narādhipa<BR>
<FONT COLOR="GREEN" SIZE="-1">39</FONT>
 yeṣāṃ naśyaty ayaṃ lokaś caratāṃ dharmacāriṇām<BR>
&nbsp;&nbsp; te 'rthās tvayi na dṛśyante durdineṣu yathā grahāḥ<BR>
<FONT COLOR="GREEN" SIZE="-1">40</FONT>
 tvayi pravrajite vīra guroś ca vacane sthite<BR>
&nbsp;&nbsp; rakṣasāpahṛtā bhāryā prāṇaiḥ priyatarā tava<BR>
<FONT COLOR="GREEN" SIZE="-1">41</FONT>
 tad adya vipulaṃ vīra duḥkham indrajitā kṛtam<BR>
&nbsp;&nbsp; karmaṇā vyapaneṣyāmi tasmād uttiṣṭha rāghava<BR>
<FONT COLOR="GREEN" SIZE="-1">42</FONT>
 ayam anagha tavoditaḥ priyārthaṃ; janakasutā nidhanaṃ nirīkṣya ruṣṭaḥ<BR>
&nbsp;&nbsp; sahayagajarathāṃ sarākṣasendrāṃ; bhṛśam iṣubhir vinipātayāmi laṅkām<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 राघवश चापि विपुलं तं राक्षसवनौकसाम<BR>
&nbsp; शरुत्वा संग्रामनिर्घॊषं जाम्बवन्तम उवाच ह<BR>
&nbsp;<FONT COLOR="GREEN" SIZE="-1">2</FONT>
 सौम्य नूनं हनुमता कृतं कर्म सुदुष्करम<BR>
&nbsp; शरूयते हि यथा भीमः सुमहान आयुधस्वनः<BR>
&nbsp;<FONT COLOR="GREEN" SIZE="-1">3</FONT>
 तद गच्छ कुरु साहाय्यं सवबलेनाभिसंवृतः<BR>
&nbsp; कषिप्रम ऋष्कपते तस्य कपिश्रेष्ठस्य युध्यतः<BR>
&nbsp;<FONT COLOR="GREEN" SIZE="-1">4</FONT>
 ऋक्षराजस तथेत्य उक्त्वा सवेनानीकेन संवृतः<BR>
&nbsp; आगच्छत पश्चिमद्वारं हनूमान यत्र वानरः<BR>
&nbsp;<FONT COLOR="GREEN" SIZE="-1">5</FONT>
 अथायान्तं हनूमन्तं ददर्शर्क्षपतिः पथि<BR>
&nbsp; वानरैः कृतसंग्रामैः शवसद्भिर अभिसंवृतम<BR>
&nbsp;<FONT COLOR="GREEN" SIZE="-1">6</FONT>
 दृष्ट्वा पथि हनूमांश च तद ऋष्कबलम उद्यतम<BR>
&nbsp; नीलमेघनिभं भीमं संनिवार्य नयवर्तत<BR>
&nbsp;<FONT COLOR="GREEN" SIZE="-1">7</FONT>
 स तेन हरिसैन्येन संनिकर्षं महायशाः<BR>
&nbsp; शीघ्रम आगम्य रामाय दुःखितॊ वाक्यम अब्रवीत<BR>
&nbsp;<FONT COLOR="GREEN" SIZE="-1">8</FONT>
 समरे युध्यमानानाम अस्माकं परेक्षतां च सः<BR>
&nbsp; जघान रुदतीं सीताम इन्द्रजिद रावणात्मजः<BR>
&nbsp;<FONT COLOR="GREEN" SIZE="-1">9</FONT>
 उद्भ्रान्तचित्तस तां दृष्ट्वा विषण्णॊ ऽहम अरिंदम<BR>
&nbsp; तद अहं भवतॊ वृत्तं विज्ञापयितुम आगतः<BR>
&nbsp;<FONT COLOR="GREEN" SIZE="-1">10</FONT>
 तस्य तद्वचनं शरुत्वा राघवः शॊकमूर्छितः<BR>
&nbsp;&nbsp; निपपात तदा भूमौ छिन्नमूल इव दरुमः<BR>
<FONT COLOR="GREEN" SIZE="-1">11</FONT>
 तं भूमौ देवसंकाशं पतितं दृश्य राघवम<BR>
&nbsp;&nbsp; अभिपेतुः समुत्पत्य सर्वतः कपिसत्तमाः<BR>
<FONT COLOR="GREEN" SIZE="-1">12</FONT>
 असिञ्चन सलिलैश चैनं पद्मॊत्पलसुगन्धिभिः<BR>
&nbsp;&nbsp; परदहन्तम असह्यं च सहसाग्निम इवॊत्थितम<BR>
<FONT COLOR="GREEN" SIZE="-1">13</FONT>
 तं लक्ष्मणॊ ऽथ बाहुभ्यां परिष्वज्य सुदुःखितः<BR>
&nbsp;&nbsp; उवाच रामम अस्वस्थं वाक्यं हेत्वर्थसंहितम<BR>
<FONT COLOR="GREEN" SIZE="-1">14</FONT>
 शुभे वर्त्मनि तिष्ठन्तं तवाम आर्यविजितेन्द्रियम<BR>
&nbsp;&nbsp; अनर्थेभ्यॊ न शक्नॊति तरातुं धर्मॊ निरर्थकः<BR>
<FONT COLOR="GREEN" SIZE="-1">15</FONT>
 भूतानां सथावराणां च जङ्गमानां च दर्शनम<BR>
&nbsp;&nbsp; यथास्ति न तथा धर्मस तेन नास्तीति मे मतिः<BR>
<FONT COLOR="GREEN" SIZE="-1">16</FONT>
 यथैव सथावरं वयक्तं जङ्गमं च तथाविधम<BR>
&nbsp;&nbsp; नायम अर्थस तथा युक्तस तवद्विधॊ न विपद्यते<BR>
<FONT COLOR="GREEN" SIZE="-1">17</FONT>
 यद्य अधर्मॊ भवेद भूतॊ रावणॊ नरकं वरजेत<BR>
&nbsp;&nbsp; भवांश च धर्मसंयुक्तॊ नैवं वयसनम आप्नुयात<BR>
<FONT COLOR="GREEN" SIZE="-1">18</FONT>
 तस्य च वयसनाभावाद वयसनं च गते तवयि<BR>
&nbsp;&nbsp; धर्मेणॊपलभेद धर्मम अधर्मं चाप्य अधर्मतः<BR>
<FONT COLOR="GREEN" SIZE="-1">19</FONT>
 यदि धर्मेण युज्येरन नाधर्मरुचयॊ जनाः<BR>
&nbsp;&nbsp; धर्मेण चरतां धर्मस तथा चैषां फलं भवेत<BR>
<FONT COLOR="GREEN" SIZE="-1">20</FONT>
 यस्माद अर्था विवर्धन्ते येष्व अधर्मः परतिष्ठितः<BR>
&nbsp;&nbsp; कलिश्यन्ते धर्मशीलाश च तस्माद एतौ निरर्थकौ<BR>
<FONT COLOR="GREEN" SIZE="-1">21</FONT>
 वध्यन्ते पापकर्माणॊ यद्य अधर्मेण राघव<BR>
&nbsp;&nbsp; वधकर्महतॊ धर्मः स हतः कं वधिष्यति<BR>
<FONT COLOR="GREEN" SIZE="-1">22</FONT>
 अथ वा विहितेनायं हन्यते हन्ति वा परम<BR>
&nbsp;&nbsp; विधिर आलिप्यते तेन न स पापेन कर्मणा<BR>
<FONT COLOR="GREEN" SIZE="-1">23</FONT>
 अदृष्टप्रतिकारेण अव्यक्तेनासता सता<BR>
&nbsp;&nbsp; कथं शक्यं परं पराप्तुं धर्मेणारिविकर्शन<BR>
<FONT COLOR="GREEN" SIZE="-1">24</FONT>
 यदि सत सयात सतां मुख्य नासत सयात तव किं चन<BR>
&nbsp;&nbsp; तवया यदीदृशं पराप्तं तस्मात सन नॊपपद्यते<BR>
<FONT COLOR="GREEN" SIZE="-1">25</FONT>
 अथ वा दुर्बलः कलीबॊ बलं धर्मॊ ऽनुवर्तते<BR>
&nbsp;&nbsp; दुर्बलॊ हृतमर्यादॊ न सेव्य इति मे मतिः<BR>
<FONT COLOR="GREEN" SIZE="-1">26</FONT>
 बलस्य यदि चेद धर्मॊ गुणभूतः पराक्रमे<BR>
&nbsp;&nbsp; धर्मम उत्सृज्य वर्तस्व यथा धर्मे तथा बले<BR>
<FONT COLOR="GREEN" SIZE="-1">27</FONT>
 अथ चेत सत्यवचनं धर्मः किल परंतप<BR>
&nbsp;&nbsp; अनृतस तवय्य अकरुणः किं न बद्धस तवया पिता<BR>
<FONT COLOR="GREEN" SIZE="-1">28</FONT>
 यदि धर्मॊ भवेद भूत अधर्मॊ वा परंतप<BR>
&nbsp;&nbsp; न सम हत्वा मुनिं वज्री कुर्याद इज्यां शतक्रतुः<BR>
<FONT COLOR="GREEN" SIZE="-1">29</FONT>
 अधर्मसंश्रितॊ धर्मॊ विनाशयति राघव<BR>
&nbsp;&nbsp; सर्वम एतद यथाकामं काकुत्स्थ कुरुते नरः<BR>
<FONT COLOR="GREEN" SIZE="-1">30</FONT>
 मम चेदं मतं तात धर्मॊ ऽयम इति राघव<BR>
&nbsp;&nbsp; धर्ममूलं तवया छिन्नं राज्यम उत्सृजता तदा<BR>
<FONT COLOR="GREEN" SIZE="-1">31</FONT>
 अर्थेभ्यॊ हि विवृद्धेभ्यः संवृद्धेभ्यस ततस ततः<BR>
&nbsp;&nbsp; करियाः सर्वाः परवर्तन्ते पर्वतेभ्य इवापगाः<BR>
<FONT COLOR="GREEN" SIZE="-1">32</FONT>
 अर्थेन हि वियुक्तस्य पुरुषस्याल्पतेजसः<BR>
&nbsp;&nbsp; वयुच्छिद्यन्ते करियाः सर्वा गरीष्मे कुसरितॊ यथा<BR>
<FONT COLOR="GREEN" SIZE="-1">33</FONT>
 सॊ ऽयम अर्थं परित्यज्य सुखकामः सुखैधितः<BR>
&nbsp;&nbsp; पापम आरभते कर्तुं तथा दॊषः परवर्तते<BR>
<FONT COLOR="GREEN" SIZE="-1">34</FONT>
 यस्यार्थास तस्य मित्राणि यस्यार्थास तस्य बान्धवः<BR>
&nbsp;&nbsp; यस्यार्थाः स पुमाँल लॊके यस्यार्थाः स च पण्डितः<BR>
<FONT COLOR="GREEN" SIZE="-1">35</FONT>
 यस्यार्थाः स च विक्रान्तॊ यस्यार्थाः स च बुद्धिमान<BR>
&nbsp;&nbsp; यस्यार्थाः स महाभागॊ यस्यार्थाः स महागुणः<BR>
<FONT COLOR="GREEN" SIZE="-1">36</FONT>
 अर्थस्यैते परित्यागे दॊषाः परव्याहृता मया<BR>
&nbsp;&nbsp; राज्यम उत्सृजता वीर येन बुद्धिस तवया कृता<BR>
<FONT COLOR="GREEN" SIZE="-1">37</FONT>
 यस्यार्था धर्मकामार्थास तस्य सर्वं परदक्षिणम<BR>
&nbsp;&nbsp; अधनेनार्थकामेन नार्थः शक्यॊ विचिन्वता<BR>
<FONT COLOR="GREEN" SIZE="-1">38</FONT>
 हर्षः कामश च दर्पश च धर्मः करॊधः शमॊ दमः<BR>
&nbsp;&nbsp; अर्थाद एतानि सर्वाणि परवर्तन्ते नराधिप<BR>
<FONT COLOR="GREEN" SIZE="-1">39</FONT>
 येषां नश्यत्य अयं लॊकश चरतां धर्मचारिणाम<BR>
&nbsp;&nbsp; ते ऽरथास तवयि न दृश्यन्ते दुर्दिनेषु यथा गरहाः<BR>
<FONT COLOR="GREEN" SIZE="-1">40</FONT>
 तवयि परव्रजिते वीर गुरॊश च वचने सथिते<BR>
&nbsp;&nbsp; रक्षसापहृता भार्या पराणैः परियतरा तव<BR>
<FONT COLOR="GREEN" SIZE="-1">41</FONT>
 तद अद्य विपुलं वीर दुःखम इन्द्रजिता कृतम<BR>
&nbsp;&nbsp; कर्मणा वयपनेष्यामि तस्माद उत्तिष्ठ राघव<BR>
<FONT COLOR="GREEN" SIZE="-1">42</FONT>
 अयम अनघ तवॊदितः परियार्थं; जनकसुता निधनं निरीक्ष्य रुष्टः<BR>
&nbsp;&nbsp; सहयगजरथां सराक्षसेन्द्रां; भृशम इषुभिर विनिपातयामि लङ्काम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6071">Next: Chapter 71</A></CENTER>
</div>
</BODY>
</HTML>
