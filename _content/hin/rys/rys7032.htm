<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 32</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7031.htm">Previous</A>&nbsp;
<A HREF="rys7033.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 32
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 narmadā puline yatra rākṣasendraḥ sa rāvaṇaḥ<BR>
&nbsp; puṣpopahāraṃ kurute tasmād deśād adūrataḥ<BR>
&nbsp;<FONT COLOR="GREEN" SIZE="-1">2</FONT>
 arjuno jayatāṃ śreṣṭho māhiṣmatyāḥ patiḥ prabhuḥ<BR>
&nbsp; krīḍite saha nārībhir narmadātoyam āśritaḥ<BR>
&nbsp;<FONT COLOR="GREEN" SIZE="-1">3</FONT>
 tāsāṃ madhyagato rāja rarāja sa tato 'rjunaḥ<BR>
&nbsp; kareṇūnāṃ sahasrasya madhyastha iva kuñjaraḥ<BR>
&nbsp;<FONT COLOR="GREEN" SIZE="-1">4</FONT>
 jijñāsuḥ sa tu bāhūnāṃ sahasrasyottamaṃ balam<BR>
&nbsp; rurodha narmadā vegaṃ bāhubhiḥ sa tadārjunaḥ<BR>
&nbsp;<FONT COLOR="GREEN" SIZE="-1">5</FONT>
 kārtavīryabhujāsetuṃ taj jalaṃ prāpya nirmalam<BR>
&nbsp; kūlāpahāraṃ kurvāṇaṃ pratisrotaḥ pradhāvati<BR>
&nbsp;<FONT COLOR="GREEN" SIZE="-1">6</FONT>
 samīnanakramakaraḥ sapuṣpakuśasaṃstaraḥ<BR>
&nbsp; sa narmadāmbhaso vegaḥ prāvṛṭkāla ivābabhau<BR>
&nbsp;<FONT COLOR="GREEN" SIZE="-1">7</FONT>
 sa vegaḥ kārtavīryeṇa saṃpreṣiṭa ivāmbhasaḥ<BR>
&nbsp; puṣpopahāraṃ tat sarvaṃ rāvaṇasya jahāra ha<BR>
&nbsp;<FONT COLOR="GREEN" SIZE="-1">8</FONT>
 rāvaṇo 'rdhasamāptaṃ tu utsṛjya niyamaṃ tadā<BR>
&nbsp; narmadāṃ paśyate kāntāṃ pratikūlāṃ yathā priyām<BR>
&nbsp;<FONT COLOR="GREEN" SIZE="-1">9</FONT>
 paścimena tu taṃ dṛṣṭvā sāgarodgārasaṃnibham<BR>
&nbsp; vardhantam ambhaso vegaṃ pūrvām āśāṃ praviśya tu<BR>
&nbsp;<FONT COLOR="GREEN" SIZE="-1">10</FONT>
 tato 'nudbhrāntaśakunāṃ svābhāvye parame sthitām<BR>
&nbsp;&nbsp; nirvikārāṅganābhāsāṃ paśyate rāvaṇo nadīm<BR>
<FONT COLOR="GREEN" SIZE="-1">11</FONT>
 savyetarakarāṅgulyā saśabdaṃ ca daśānanaḥ<BR>
&nbsp;&nbsp; vegaprabhavam anveṣṭuṃ so 'diśac chukasāraṇau<BR>
<FONT COLOR="GREEN" SIZE="-1">12</FONT>
 tau tu rāvaṇasaṃdiṣṭau bhrātarau śukasāraṇau<BR>
&nbsp;&nbsp; vyomāntaracarau vīrau prasthitau paścimonmukhau<BR>
<FONT COLOR="GREEN" SIZE="-1">13</FONT>
 ardhayojanamātraṃ tu gatvā tau tu niśācarau<BR>
&nbsp;&nbsp; paśyetāṃ puruṣaṃ toye krīḍantaṃ saha yoṣitam<BR>
<FONT COLOR="GREEN" SIZE="-1">14</FONT>
 bṛhatsālapratīkaśaṃ toyavyākulamūrdhajam<BR>
&nbsp;&nbsp; madaraktāntanayanaṃ madanākāravarcasaṃ<BR>
<FONT COLOR="GREEN" SIZE="-1">15</FONT>
 nadīṃ bāhusahasreṇa rundhantam arimardanam<BR>
&nbsp;&nbsp; giriṃ pādasahasreṇa rundhantam iva medinīm<BR>
<FONT COLOR="GREEN" SIZE="-1">16</FONT>
 bālānāṃ varanārīṇāṃ sahasreṇābhisaṃvṛtam<BR>
&nbsp;&nbsp; samadānāṃ kareṇūnāṃ sahasreṇeva kuñjaram<BR>
<FONT COLOR="GREEN" SIZE="-1">17</FONT>
 tam adbhutatamaṃ dṛṣṭvā rākṣasau śukasāraṇau<BR>
&nbsp;&nbsp; saṃnivṛttāv upāgamya rāvaṇaṃ tam athocatuḥ<BR>
<FONT COLOR="GREEN" SIZE="-1">18</FONT>
 bṛhatsālapratīkāśaḥ ko 'py asau rākṣaseśvara<BR>
&nbsp;&nbsp; narmadāṃ rodhavad ruddhvā krīḍāpayati yoṣitaḥ<BR>
<FONT COLOR="GREEN" SIZE="-1">19</FONT>
 tena bāhusahasreṇa saṃniruddhajalā nadī<BR>
&nbsp;&nbsp; sāgarodgārasaṃkāśān udgārān sṛjate muhuḥ<BR>
<FONT COLOR="GREEN" SIZE="-1">20</FONT>
 ity evaṃ bhāṣamāṇau tau niśamya śukasāraṇau<BR>
&nbsp;&nbsp; rāvaṇo 'rjuna ity uktvā uttasthau yuddhalālasaḥ<BR>
<FONT COLOR="GREEN" SIZE="-1">21</FONT>
 arjunābhimukhe tasmin prasthite rākṣaseśvare<BR>
&nbsp;&nbsp; sakṛd eva kṛto rāvaḥ saraktaḥ preṣito ghanaiḥ<BR>
<FONT COLOR="GREEN" SIZE="-1">22</FONT>
 mahodaramahāpārśvadhūmrākṣaśukasāraṇaiḥ<BR>
&nbsp;&nbsp; saṃvṛto rākṣasendras tu tatrāgād yatra so 'rjunaḥ<BR>
<FONT COLOR="GREEN" SIZE="-1">23</FONT>
 nātidīrgheṇa kālena sa tato rākṣaso balī<BR>
&nbsp;&nbsp; taṃ narmadā hradaṃ bhīmam ājagāmāñjanaprabhaḥ<BR>
<FONT COLOR="GREEN" SIZE="-1">24</FONT>
 sa tatra strīparivṛtaṃ vāśitābhir iva dvipam<BR>
&nbsp;&nbsp; narendraṃ paśyate rājā rākṣasānāṃ tadārjunam<BR>
<FONT COLOR="GREEN" SIZE="-1">25</FONT>
 sa roṣād raktanayano rākṣasendro baloddhataḥ<BR>
&nbsp;&nbsp; ity evam arjunāmātyān āha gambhīrayā girā<BR>
<FONT COLOR="GREEN" SIZE="-1">26</FONT>
 amātyāḥ kṣipram ākhyāta haihayasya nṛpasya vai<BR>
&nbsp;&nbsp; yuddhārthaṃ samanuprāpto rāvaṇo nāma nāmataḥ<BR>
<FONT COLOR="GREEN" SIZE="-1">27</FONT>
 rāvaṇasya vacaḥ śrutvā mantriṇo 'thārjunasya te<BR>
&nbsp;&nbsp; uttasthuḥ sāyudhās taṃ ca rāvaṇaṃ vākyam abruvan<BR>
<FONT COLOR="GREEN" SIZE="-1">28</FONT>
 yuddhasya kālo vijñātaḥ sādhu bhoḥ sādhu rāvaṇa<BR>
&nbsp;&nbsp; yaḥ kṣībaṃ strīvṛtaṃ caiva yoddhum icchāmi no nṛpam<BR>
&nbsp;&nbsp; vāśitāmadhyagaṃ mattaṃ śārdūla iva kuñjaram<BR>
<FONT COLOR="GREEN" SIZE="-1">29</FONT>
 kṣamasvādya daśagrīva uṣyatāṃ rajanī tvayā<BR>
&nbsp;&nbsp; yuddhaśraddhā tu yady asti śvas tāta samare 'rjunam<BR>
<FONT COLOR="GREEN" SIZE="-1">30</FONT>
 yadi vāpi tvarā tubhyaṃ yuddhatṛṣṇāsamāvṛtā<BR>
&nbsp;&nbsp; nihatyāsmāṃs tato yuddham arjunenopayāsyasi<BR>
<FONT COLOR="GREEN" SIZE="-1">31</FONT>
 tatas te rāvaṇāmātyair amātyāḥ pārthivasya tu<BR>
&nbsp;&nbsp; sūditāś cāpi te yuddhe bhakṣitāś ca bubhukṣitaiḥ<BR>
<FONT COLOR="GREEN" SIZE="-1">32</FONT>
 tato halahalāśabdo narmadā tira ābabhau<BR>
&nbsp;&nbsp; arjunasyānuyātrāṇāṃ rāvaṇasya ca mantriṇām<BR>
<FONT COLOR="GREEN" SIZE="-1">33</FONT>
 iṣubhis tomaraiḥ śūlair vajrakalpaiḥ sakarṣaṇaiḥ<BR>
&nbsp;&nbsp; sarāvaṇān ardayantaḥ samantāt samabhidrutāḥ<BR>
<FONT COLOR="GREEN" SIZE="-1">34</FONT>
 haihayādhipayodhānāṃ vega āsīt sudāruṇaḥ<BR>
&nbsp;&nbsp; sanakramīnamakarasamudrasyeva nisvanaḥ<BR>
<FONT COLOR="GREEN" SIZE="-1">35</FONT>
 rāvaṇasya tu te 'mātyāḥ prahastaśukasāraṇāḥ<BR>
&nbsp;&nbsp; kārtavīryabalaṃ kruddhā nirdahanty agnitejasaḥ<BR>
<FONT COLOR="GREEN" SIZE="-1">36</FONT>
 arjunāya tu tat karma rāvaṇasya samantriṇaḥ<BR>
&nbsp;&nbsp; krīḍamānāya kathitaṃ puruṣair dvārarakṣibhiḥ<BR>
<FONT COLOR="GREEN" SIZE="-1">37</FONT>
 uktvā na bhetavyam iti strījanaṃ sa tato 'rjunaḥ<BR>
&nbsp;&nbsp; uttatāra jalāt tasmād gaṅgātoyād ivāñjanaḥ<BR>
<FONT COLOR="GREEN" SIZE="-1">38</FONT>
 krodhadūṣitanetras tu sa tato 'rjuna pāvakaḥ<BR>
&nbsp;&nbsp; prajajvāla mahāghoro yugānta iva pāvakaḥ<BR>
<FONT COLOR="GREEN" SIZE="-1">39</FONT>
 sa tūrṇataram ādāya varahemāṅgado gadām<BR>
&nbsp;&nbsp; abhidravati rakṣāṃsi tamāṃsīva divākaraḥ<BR>
<FONT COLOR="GREEN" SIZE="-1">40</FONT>
 bāhuvikṣepakaraṇāṃ samudyamya mahāgadām<BR>
&nbsp;&nbsp; gāruṇaṃ vegam āsthāya āpapātaiva so 'rjunaḥ<BR>
<FONT COLOR="GREEN" SIZE="-1">41</FONT>
 tasya margaṃ samāvṛtya vindhyo 'rkasyeva parvataḥ<BR>
&nbsp;&nbsp; sthito vindhya ivākampyaḥ prahasto musalāyudhaḥ<BR>
<FONT COLOR="GREEN" SIZE="-1">42</FONT>
 tato 'sya musalaṃ ghoraṃ lohabaddhaṃ madoddhataḥ<BR>
&nbsp;&nbsp; prahastaḥ preṣayan kruddho rarāsa ca yathāmbudaḥ<BR>
<FONT COLOR="GREEN" SIZE="-1">43</FONT>
 tasyāgre musalasyāgnir aśokāpīḍasaṃnibhaḥ<BR>
&nbsp;&nbsp; prahastakaramuktasya babhūva pradahann iva<BR>
<FONT COLOR="GREEN" SIZE="-1">44</FONT>
 ādhāvamānaṃ musalaṃ kārtavīryas tadārjunaḥ<BR>
&nbsp;&nbsp; nipuṇaṃ vañcayām āsa sagado gajavikramaḥ<BR>
<FONT COLOR="GREEN" SIZE="-1">45</FONT>
 tatas tam abhidudrāva prahastaṃ haihayādhipaḥ<BR>
&nbsp;&nbsp; bhrāmayāṇo gadāṃ gurvīṃ pañcabāhuśatocchrayām<BR>
<FONT COLOR="GREEN" SIZE="-1">46</FONT>
 tenāhato 'tivegena prahasto gadayā tadā<BR>
&nbsp;&nbsp; nipapāta sthitaḥ śailo vajrivajrahato yathā<BR>
<FONT COLOR="GREEN" SIZE="-1">47</FONT>
 prahastaṃ patitaṃ dṛṣṭvā mārīcaśukasāaraṇāḥ<BR>
&nbsp;&nbsp; samahodaradhūmrākṣā apasṛptā raṇājirāt<BR>
<FONT COLOR="GREEN" SIZE="-1">48</FONT>
 apakrānteṣv amātyeṣu prahaste ca nipātite<BR>
&nbsp;&nbsp; rāvaṇo 'bhyadravat tūrṇam arjunaṃ nṛpasattamam<BR>
<FONT COLOR="GREEN" SIZE="-1">49</FONT>
 sahasrabāhos tad yuddhaṃ viṃśadbāhoś ca dāruṇam<BR>
&nbsp;&nbsp; nṛparākṣasayos tatra ārabdhaṃ lomaharṣaṇam<BR>
<FONT COLOR="GREEN" SIZE="-1">50</FONT>
 sāgarāv iva saṃkṣubdhau calamūlāv ivācalau<BR>
&nbsp;&nbsp; tejoyuktāv ivādityau pradahantāv ivānalau<BR>
<FONT COLOR="GREEN" SIZE="-1">51</FONT>
 baloddhatau yathā nāgau vāśitārthe yathā vṛṣau<BR>
&nbsp;&nbsp; meghāv iva vinardantau siṃhāv iva balotkaṭau<BR>
<FONT COLOR="GREEN" SIZE="-1">52</FONT>
 rudrakālāv iva kruddhau tau tathā rākasārjunau<BR>
&nbsp;&nbsp; parasparaṃ gadābhyāṃ tau tāḍayām āsatur bhṛśam<BR>
<FONT COLOR="GREEN" SIZE="-1">53</FONT>
 vajraprahārān acalā yathā ghorān viṣehire<BR>
&nbsp;&nbsp; gadāprahārāṃs tadvat tau sahete nararākṣasau<BR>
<FONT COLOR="GREEN" SIZE="-1">54</FONT>
 yathāśaniravebhyas tu jāyate vai pratiśrutiḥ<BR>
&nbsp;&nbsp; tathā tābhyāṃ gadāpātair diśaḥ sarvāḥ pratiśrutāḥ<BR>
<FONT COLOR="GREEN" SIZE="-1">55</FONT>
 arjunasya gadā sā tu pātyamānāhitorasi<BR>
&nbsp;&nbsp; kāñcanābhaṃ nabhaś cakre vidyutsaudāmanī yathā<BR>
<FONT COLOR="GREEN" SIZE="-1">56</FONT>
 tathaiva rāvaṇenāpi pātyamānā muhur muhuḥ<BR>
&nbsp;&nbsp; arjunorasi nirbhāti gadokleva mahāgirau<BR>
<FONT COLOR="GREEN" SIZE="-1">57</FONT>
 nārjunaḥ khedam āpnoti na rākṣasagaṇeśvaraḥ<BR>
&nbsp;&nbsp; samam āsīt tayor yuddhaṃ yathā pūrvaṃ balīndrayoḥ<BR>
<FONT COLOR="GREEN" SIZE="-1">58</FONT>
 śṛṅgair maharṣabhau yadvad dantāgrair iva kuñjarau<BR>
&nbsp;&nbsp; parasparaṃ vinighnantau nararākṣasasattamau<BR>
<FONT COLOR="GREEN" SIZE="-1">59</FONT>
 tato 'rjunena kruddhena sarvaprāṇena sā gadā<BR>
&nbsp;&nbsp; stanayor antare muktā rāvaṇasya mahāhave<BR>
<FONT COLOR="GREEN" SIZE="-1">60</FONT>
 varadānakṛtatrāṇe sā gadā rāvaṇorasi<BR>
&nbsp;&nbsp; durbaleva yathā senā dvidhābhūtāpatat kṣitau<BR>
<FONT COLOR="GREEN" SIZE="-1">61</FONT>
 sa tv arjunapramuktena gadāpātena rāvaṇaḥ<BR>
&nbsp;&nbsp; apāsarpad dhanurmātraṃ niṣasāada ca niṣṭanan<BR>
<FONT COLOR="GREEN" SIZE="-1">62</FONT>
 sa vihvalaṃ tad ālakṣya daśagrīvaṃ tato 'rjunaḥ<BR>
&nbsp;&nbsp; sahasā pratijagrāha garutmān iva pannagam<BR>
<FONT COLOR="GREEN" SIZE="-1">63</FONT>
 sa taṃ bāhusahasreṇa balād gṛhya daśānanam<BR>
&nbsp;&nbsp; babandha balavān rājā baliṃ nārāyaṇo yathā<BR>
<FONT COLOR="GREEN" SIZE="-1">64</FONT>
 badhyamāne daśagrīve siddhacāraṇadevatāḥ<BR>
&nbsp;&nbsp; sādhvīti vādinaḥ puṣpaiḥ kiranty arjunamūrdhani<BR>
<FONT COLOR="GREEN" SIZE="-1">65</FONT>
 vyāghro mṛgam ivādāya siṃharāḍ iva dantinam<BR>
&nbsp;&nbsp; rarāsa haihayo rājā harṣād ambudavan muhuḥ<BR>
<FONT COLOR="GREEN" SIZE="-1">66</FONT>
 prahastas tu samāśvasto dṛṣṭvā baddhaṃ daśānanam<BR>
&nbsp;&nbsp; saha tai rākasaiḥ kruddha abhidudrāva pārthivam<BR>
<FONT COLOR="GREEN" SIZE="-1">67</FONT>
 naktaṃcarāṇāṃ vegas tu teṣām āpatatāṃ babhau<BR>
&nbsp;&nbsp; uddhṛta ātapāpāye samudrāṇām ivādbhutaḥ<BR>
<FONT COLOR="GREEN" SIZE="-1">68</FONT>
 muñca muñceti bhāṣantas tiṣṭha tiṣṭheti cāsakṛt<BR>
&nbsp;&nbsp; musalāni ca śūlāni utsasarjus tadārjune<BR>
<FONT COLOR="GREEN" SIZE="-1">69</FONT>
 aprāptāny eva tāny āśu asaṃbhrāntas tadārjunaḥ<BR>
&nbsp;&nbsp; āyudhāny amarārīṇāṃ jagrāha ripusūdanaḥ<BR>
<FONT COLOR="GREEN" SIZE="-1">70</FONT>
 tatas tair eva rakṣāṃsi durdharaiḥ pravarāyudhaiḥ<BR>
&nbsp;&nbsp; bhittvā vidrāvayām āsa vāyur ambudharān iva<BR>
<FONT COLOR="GREEN" SIZE="-1">71</FONT>
 rākṣasāṃs trāsayitvā tu kārtavīryārjunas tadā<BR>
&nbsp;&nbsp; rāvaṇaṃ gṛhya nagaraṃ praviveśa suhṛdvṛtaḥ<BR>
<FONT COLOR="GREEN" SIZE="-1">72</FONT>
 sa kīryamāṇaḥ kusumākṣatotkarair; dvijaiḥ sapauraiḥ puruhūtasaṃnibhaḥ<BR>
&nbsp;&nbsp; tadārjunaḥ saṃpraviveśa tāṃ purīṃ; baliṃ nigṛhyaiva sahasralocanaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 नर्मदा पुलिने यत्र राक्षसेन्द्रः स रावणः<BR>
&nbsp; पुष्पॊपहारं कुरुते तस्माद देशाद अदूरतः<BR>
&nbsp;<FONT COLOR="GREEN" SIZE="-1">2</FONT>
 अर्जुनॊ जयतां शरेष्ठॊ माहिष्मत्याः पतिः परभुः<BR>
&nbsp; करीडिते सह नारीभिर नर्मदातॊयम आश्रितः<BR>
&nbsp;<FONT COLOR="GREEN" SIZE="-1">3</FONT>
 तासां मध्यगतॊ राज रराज स ततॊ ऽरजुनः<BR>
&nbsp; करेणूनां सहस्रस्य मध्यस्थ इव कुञ्जरः<BR>
&nbsp;<FONT COLOR="GREEN" SIZE="-1">4</FONT>
 जिज्ञासुः स तु बाहूनां सहस्रस्यॊत्तमं बलम<BR>
&nbsp; रुरॊध नर्मदा वेगं बाहुभिः स तदार्जुनः<BR>
&nbsp;<FONT COLOR="GREEN" SIZE="-1">5</FONT>
 कार्तवीर्यभुजासेतुं तज जलं पराप्य निर्मलम<BR>
&nbsp; कूलापहारं कुर्वाणं परतिस्रॊतः परधावति<BR>
&nbsp;<FONT COLOR="GREEN" SIZE="-1">6</FONT>
 समीननक्रमकरः सपुष्पकुशसंस्तरः<BR>
&nbsp; स नर्मदाम्भसॊ वेगः परावृट्काल इवाबभौ<BR>
&nbsp;<FONT COLOR="GREEN" SIZE="-1">7</FONT>
 स वेगः कार्तवीर्येण संप्रेषिट इवाम्भसः<BR>
&nbsp; पुष्पॊपहारं तत सर्वं रावणस्य जहार ह<BR>
&nbsp;<FONT COLOR="GREEN" SIZE="-1">8</FONT>
 रावणॊ ऽरधसमाप्तं तु उत्सृज्य नियमं तदा<BR>
&nbsp; नर्मदां पश्यते कान्तां परतिकूलां यथा परियाम<BR>
&nbsp;<FONT COLOR="GREEN" SIZE="-1">9</FONT>
 पश्चिमेन तु तं दृष्ट्वा सागरॊद्गारसंनिभम<BR>
&nbsp; वर्धन्तम अम्भसॊ वेगं पूर्वाम आशां परविश्य तु<BR>
&nbsp;<FONT COLOR="GREEN" SIZE="-1">10</FONT>
 ततॊ ऽनुद्भ्रान्तशकुनां सवाभाव्ये परमे सथिताम<BR>
&nbsp;&nbsp; निर्विकाराङ्गनाभासां पश्यते रावणॊ नदीम<BR>
<FONT COLOR="GREEN" SIZE="-1">11</FONT>
 सव्येतरकराङ्गुल्या सशब्दं च दशाननः<BR>
&nbsp;&nbsp; वेगप्रभवम अन्वेष्टुं सॊ ऽदिशच छुकसारणौ<BR>
<FONT COLOR="GREEN" SIZE="-1">12</FONT>
 तौ तु रावणसंदिष्टौ भरातरौ शुकसारणौ<BR>
&nbsp;&nbsp; वयॊमान्तरचरौ वीरौ परस्थितौ पश्चिमॊन्मुखौ<BR>
<FONT COLOR="GREEN" SIZE="-1">13</FONT>
 अर्धयॊजनमात्रं तु गत्वा तौ तु निशाचरौ<BR>
&nbsp;&nbsp; पश्येतां पुरुषं तॊये करीडन्तं सह यॊषितम<BR>
<FONT COLOR="GREEN" SIZE="-1">14</FONT>
 बृहत्सालप्रतीकशं तॊयव्याकुलमूर्धजम<BR>
&nbsp;&nbsp; मदरक्तान्तनयनं मदनाकारवर्चसं<BR>
<FONT COLOR="GREEN" SIZE="-1">15</FONT>
 नदीं बाहुसहस्रेण रुन्धन्तम अरिमर्दनम<BR>
&nbsp;&nbsp; गिरिं पादसहस्रेण रुन्धन्तम इव मेदिनीम<BR>
<FONT COLOR="GREEN" SIZE="-1">16</FONT>
 बालानां वरनारीणां सहस्रेणाभिसंवृतम<BR>
&nbsp;&nbsp; समदानां करेणूनां सहस्रेणेव कुञ्जरम<BR>
<FONT COLOR="GREEN" SIZE="-1">17</FONT>
 तम अद्भुततमं दृष्ट्वा राक्षसौ शुकसारणौ<BR>
&nbsp;&nbsp; संनिवृत्ताव उपागम्य रावणं तम अथॊचतुः<BR>
<FONT COLOR="GREEN" SIZE="-1">18</FONT>
 बृहत्सालप्रतीकाशः कॊ ऽपय असौ राक्षसेश्वर<BR>
&nbsp;&nbsp; नर्मदां रॊधवद रुद्ध्वा करीडापयति यॊषितः<BR>
<FONT COLOR="GREEN" SIZE="-1">19</FONT>
 तेन बाहुसहस्रेण संनिरुद्धजला नदी<BR>
&nbsp;&nbsp; सागरॊद्गारसंकाशान उद्गारान सृजते मुहुः<BR>
<FONT COLOR="GREEN" SIZE="-1">20</FONT>
 इत्य एवं भाषमाणौ तौ निशम्य शुकसारणौ<BR>
&nbsp;&nbsp; रावणॊ ऽरजुन इत्य उक्त्वा उत्तस्थौ युद्धलालसः<BR>
<FONT COLOR="GREEN" SIZE="-1">21</FONT>
 अर्जुनाभिमुखे तस्मिन परस्थिते राक्षसेश्वरे<BR>
&nbsp;&nbsp; सकृद एव कृतॊ रावः सरक्तः परेषितॊ घनैः<BR>
<FONT COLOR="GREEN" SIZE="-1">22</FONT>
 महॊदरमहापार्श्वधूम्राक्षशुकसारणैः<BR>
&nbsp;&nbsp; संवृतॊ राक्षसेन्द्रस तु तत्रागाद यत्र सॊ ऽरजुनः<BR>
<FONT COLOR="GREEN" SIZE="-1">23</FONT>
 नातिदीर्घेण कालेन स ततॊ राक्षसॊ बली<BR>
&nbsp;&nbsp; तं नर्मदा हरदं भीमम आजगामाञ्जनप्रभः<BR>
<FONT COLOR="GREEN" SIZE="-1">24</FONT>
 स तत्र सत्रीपरिवृतं वाशिताभिर इव दविपम<BR>
&nbsp;&nbsp; नरेन्द्रं पश्यते राजा राक्षसानां तदार्जुनम<BR>
<FONT COLOR="GREEN" SIZE="-1">25</FONT>
 स रॊषाद रक्तनयनॊ राक्षसेन्द्रॊ बलॊद्धतः<BR>
&nbsp;&nbsp; इत्य एवम अर्जुनामात्यान आह गम्भीरया गिरा<BR>
<FONT COLOR="GREEN" SIZE="-1">26</FONT>
 अमात्याः कषिप्रम आख्यात हैहयस्य नृपस्य वै<BR>
&nbsp;&nbsp; युद्धार्थं समनुप्राप्तॊ रावणॊ नाम नामतः<BR>
<FONT COLOR="GREEN" SIZE="-1">27</FONT>
 रावणस्य वचः शरुत्वा मन्त्रिणॊ ऽथार्जुनस्य ते<BR>
&nbsp;&nbsp; उत्तस्थुः सायुधास तं च रावणं वाक्यम अब्रुवन<BR>
<FONT COLOR="GREEN" SIZE="-1">28</FONT>
 युद्धस्य कालॊ विज्ञातः साधु भॊः साधु रावण<BR>
&nbsp;&nbsp; यः कषीबं सत्रीवृतं चैव यॊद्धुम इच्छामि नॊ नृपम<BR>
&nbsp;&nbsp; वाशितामध्यगं मत्तं शार्दूल इव कुञ्जरम<BR>
<FONT COLOR="GREEN" SIZE="-1">29</FONT>
 कषमस्वाद्य दशग्रीव उष्यतां रजनी तवया<BR>
&nbsp;&nbsp; युद्धश्रद्धा तु यद्य अस्ति शवस तात समरे ऽरजुनम<BR>
<FONT COLOR="GREEN" SIZE="-1">30</FONT>
 यदि वापि तवरा तुभ्यं युद्धतृष्णासमावृता<BR>
&nbsp;&nbsp; निहत्यास्मांस ततॊ युद्धम अर्जुनेनॊपयास्यसि<BR>
<FONT COLOR="GREEN" SIZE="-1">31</FONT>
 ततस ते रावणामात्यैर अमात्याः पार्थिवस्य तु<BR>
&nbsp;&nbsp; सूदिताश चापि ते युद्धे भक्षिताश च बुभुक्षितैः<BR>
<FONT COLOR="GREEN" SIZE="-1">32</FONT>
 ततॊ हलहलाशब्दॊ नर्मदा तिर आबभौ<BR>
&nbsp;&nbsp; अर्जुनस्यानुयात्राणां रावणस्य च मन्त्रिणाम<BR>
<FONT COLOR="GREEN" SIZE="-1">33</FONT>
 इषुभिस तॊमरैः शूलैर वज्रकल्पैः सकर्षणैः<BR>
&nbsp;&nbsp; सरावणान अर्दयन्तः समन्तात समभिद्रुताः<BR>
<FONT COLOR="GREEN" SIZE="-1">34</FONT>
 हैहयाधिपयॊधानां वेग आसीत सुदारुणः<BR>
&nbsp;&nbsp; सनक्रमीनमकरसमुद्रस्येव निस्वनः<BR>
<FONT COLOR="GREEN" SIZE="-1">35</FONT>
 रावणस्य तु ते ऽमात्याः परहस्तशुकसारणाः<BR>
&nbsp;&nbsp; कार्तवीर्यबलं करुद्धा निर्दहन्त्य अग्नितेजसः<BR>
<FONT COLOR="GREEN" SIZE="-1">36</FONT>
 अर्जुनाय तु तत कर्म रावणस्य समन्त्रिणः<BR>
&nbsp;&nbsp; करीडमानाय कथितं पुरुषैर दवाररक्षिभिः<BR>
<FONT COLOR="GREEN" SIZE="-1">37</FONT>
 उक्त्वा न भेतव्यम इति सत्रीजनं स ततॊ ऽरजुनः<BR>
&nbsp;&nbsp; उत्ततार जलात तस्माद गङ्गातॊयाद इवाञ्जनः<BR>
<FONT COLOR="GREEN" SIZE="-1">38</FONT>
 करॊधदूषितनेत्रस तु स ततॊ ऽरजुन पावकः<BR>
&nbsp;&nbsp; परजज्वाल महाघॊरॊ युगान्त इव पावकः<BR>
<FONT COLOR="GREEN" SIZE="-1">39</FONT>
 स तूर्णतरम आदाय वरहेमाङ्गदॊ गदाम<BR>
&nbsp;&nbsp; अभिद्रवति रक्षांसि तमांसीव दिवाकरः<BR>
<FONT COLOR="GREEN" SIZE="-1">40</FONT>
 बाहुविक्षेपकरणां समुद्यम्य महागदाम<BR>
&nbsp;&nbsp; गारुणं वेगम आस्थाय आपपातैव सॊ ऽरजुनः<BR>
<FONT COLOR="GREEN" SIZE="-1">41</FONT>
 तस्य मर्गं समावृत्य विन्ध्यॊ ऽरकस्येव पर्वतः<BR>
&nbsp;&nbsp; सथितॊ विन्ध्य इवाकम्प्यः परहस्तॊ मुसलायुधः<BR>
<FONT COLOR="GREEN" SIZE="-1">42</FONT>
 ततॊ ऽसय मुसलं घॊरं लॊहबद्धं मदॊद्धतः<BR>
&nbsp;&nbsp; परहस्तः परेषयन करुद्धॊ ररास च यथाम्बुदः<BR>
<FONT COLOR="GREEN" SIZE="-1">43</FONT>
 तस्याग्रे मुसलस्याग्निर अशॊकापीडसंनिभः<BR>
&nbsp;&nbsp; परहस्तकरमुक्तस्य बभूव परदहन्न इव<BR>
<FONT COLOR="GREEN" SIZE="-1">44</FONT>
 आधावमानं मुसलं कार्तवीर्यस तदार्जुनः<BR>
&nbsp;&nbsp; निपुणं वञ्चयाम आस सगदॊ गजविक्रमः<BR>
<FONT COLOR="GREEN" SIZE="-1">45</FONT>
 ततस तम अभिदुद्राव परहस्तं हैहयाधिपः<BR>
&nbsp;&nbsp; भरामयाणॊ गदां गुर्वीं पञ्चबाहुशतॊच्छ्रयाम<BR>
<FONT COLOR="GREEN" SIZE="-1">46</FONT>
 तेनाहतॊ ऽतिवेगेन परहस्तॊ गदया तदा<BR>
&nbsp;&nbsp; निपपात सथितः शैलॊ वज्रिवज्रहतॊ यथा<BR>
<FONT COLOR="GREEN" SIZE="-1">47</FONT>
 परहस्तं पतितं दृष्ट्वा मारीचशुकसारणाः<BR>
&nbsp;&nbsp; समहॊदरधूम्राक्षा अपसृप्ता रणाजिरात<BR>
<FONT COLOR="GREEN" SIZE="-1">48</FONT>
 अपक्रान्तेष्व अमात्येषु परहस्ते च निपातिते<BR>
&nbsp;&nbsp; रावणॊ ऽभयद्रवत तूर्णम अर्जुनं नृपसत्तमम<BR>
<FONT COLOR="GREEN" SIZE="-1">49</FONT>
 सहस्रबाहॊस तद युद्धं विंशद्बाहॊश च दारुणम<BR>
&nbsp;&nbsp; नृपराक्षसयॊस तत्र आरब्धं लॊमहर्षणम<BR>
<FONT COLOR="GREEN" SIZE="-1">50</FONT>
 सागराव इव संक्षुब्धौ चलमूलाव इवाचलौ<BR>
&nbsp;&nbsp; तेजॊयुक्ताव इवादित्यौ परदहन्ताव इवानलौ<BR>
<FONT COLOR="GREEN" SIZE="-1">51</FONT>
 बलॊद्धतौ यथा नागौ वाशितार्थे यथा वृषौ<BR>
&nbsp;&nbsp; मेघाव इव विनर्दन्तौ सिंहाव इव बलॊत्कटौ<BR>
<FONT COLOR="GREEN" SIZE="-1">52</FONT>
 रुद्रकालाव इव करुद्धौ तौ तथा राकसार्जुनौ<BR>
&nbsp;&nbsp; परस्परं गदाभ्यां तौ ताडयाम आसतुर भृशम<BR>
<FONT COLOR="GREEN" SIZE="-1">53</FONT>
 वज्रप्रहारान अचला यथा घॊरान विषेहिरे<BR>
&nbsp;&nbsp; गदाप्रहारांस तद्वत तौ सहेते नरराक्षसौ<BR>
<FONT COLOR="GREEN" SIZE="-1">54</FONT>
 यथाशनिरवेभ्यस तु जायते वै परतिश्रुतिः<BR>
&nbsp;&nbsp; तथा ताभ्यां गदापातैर दिशः सर्वाः परतिश्रुताः<BR>
<FONT COLOR="GREEN" SIZE="-1">55</FONT>
 अर्जुनस्य गदा सा तु पात्यमानाहितॊरसि<BR>
&nbsp;&nbsp; काञ्चनाभं नभश चक्रे विद्युत्सौदामनी यथा<BR>
<FONT COLOR="GREEN" SIZE="-1">56</FONT>
 तथैव रावणेनापि पात्यमाना मुहुर मुहुः<BR>
&nbsp;&nbsp; अर्जुनॊरसि निर्भाति गदॊक्लेव महागिरौ<BR>
<FONT COLOR="GREEN" SIZE="-1">57</FONT>
 नार्जुनः खेदम आप्नॊति न राक्षसगणेश्वरः<BR>
&nbsp;&nbsp; समम आसीत तयॊर युद्धं यथा पूर्वं बलीन्द्रयॊः<BR>
<FONT COLOR="GREEN" SIZE="-1">58</FONT>
 शृङ्गैर महर्षभौ यद्वद दन्ताग्रैर इव कुञ्जरौ<BR>
&nbsp;&nbsp; परस्परं विनिघ्नन्तौ नरराक्षससत्तमौ<BR>
<FONT COLOR="GREEN" SIZE="-1">59</FONT>
 ततॊ ऽरजुनेन करुद्धेन सर्वप्राणेन सा गदा<BR>
&nbsp;&nbsp; सतनयॊर अन्तरे मुक्ता रावणस्य महाहवे<BR>
<FONT COLOR="GREEN" SIZE="-1">60</FONT>
 वरदानकृतत्राणे सा गदा रावणॊरसि<BR>
&nbsp;&nbsp; दुर्बलेव यथा सेना दविधाभूतापतत कषितौ<BR>
<FONT COLOR="GREEN" SIZE="-1">61</FONT>
 स तव अर्जुनप्रमुक्तेन गदापातेन रावणः<BR>
&nbsp;&nbsp; अपासर्पद धनुर्मात्रं निषसाद च निष्टनन<BR>
<FONT COLOR="GREEN" SIZE="-1">62</FONT>
 स विह्वलं तद आलक्ष्य दशग्रीवं ततॊ ऽरजुनः<BR>
&nbsp;&nbsp; सहसा परतिजग्राह गरुत्मान इव पन्नगम<BR>
<FONT COLOR="GREEN" SIZE="-1">63</FONT>
 स तं बाहुसहस्रेण बलाद गृह्य दशाननम<BR>
&nbsp;&nbsp; बबन्ध बलवान राजा बलिं नारायणॊ यथा<BR>
<FONT COLOR="GREEN" SIZE="-1">64</FONT>
 बध्यमाने दशग्रीवे सिद्धचारणदेवताः<BR>
&nbsp;&nbsp; साध्वीति वादिनः पुष्पैः किरन्त्य अर्जुनमूर्धनि<BR>
<FONT COLOR="GREEN" SIZE="-1">65</FONT>
 वयाघ्रॊ मृगम इवादाय सिंहराड इव दन्तिनम<BR>
&nbsp;&nbsp; ररास हैहयॊ राजा हर्षाद अम्बुदवन मुहुः<BR>
<FONT COLOR="GREEN" SIZE="-1">66</FONT>
 परहस्तस तु समाश्वस्तॊ दृष्ट्वा बद्धं दशाननम<BR>
&nbsp;&nbsp; सह तै राकसैः करुद्ध अभिदुद्राव पार्थिवम<BR>
<FONT COLOR="GREEN" SIZE="-1">67</FONT>
 नक्तंचराणां वेगस तु तेषाम आपततां बभौ<BR>
&nbsp;&nbsp; उद्धृत आतपापाये समुद्राणाम इवाद्भुतः<BR>
<FONT COLOR="GREEN" SIZE="-1">68</FONT>
 मुञ्च मुञ्चेति भाषन्तस तिष्ठ तिष्ठेति चासकृत<BR>
&nbsp;&nbsp; मुसलानि च शूलानि उत्ससर्जुस तदार्जुने<BR>
<FONT COLOR="GREEN" SIZE="-1">69</FONT>
 अप्राप्तान्य एव तान्य आशु असंभ्रान्तस तदार्जुनः<BR>
&nbsp;&nbsp; आयुधान्य अमरारीणां जग्राह रिपुसूदनः<BR>
<FONT COLOR="GREEN" SIZE="-1">70</FONT>
 ततस तैर एव रक्षांसि दुर्धरैः परवरायुधैः<BR>
&nbsp;&nbsp; भित्त्वा विद्रावयाम आस वायुर अम्बुधरान इव<BR>
<FONT COLOR="GREEN" SIZE="-1">71</FONT>
 राक्षसांस तरासयित्वा तु कार्तवीर्यार्जुनस तदा<BR>
&nbsp;&nbsp; रावणं गृह्य नगरं परविवेश सुहृद्वृतः<BR>
<FONT COLOR="GREEN" SIZE="-1">72</FONT>
 स कीर्यमाणः कुसुमाक्षतॊत्करैर; दविजैः सपौरैः पुरुहूतसंनिभः<BR>
&nbsp;&nbsp; तदार्जुनः संप्रविवेश तां पुरीं; बलिं निगृह्यैव सहस्रलॊचनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7033.htm">Next: Chapter 33</A></CENTER>
</div>
</BODY>
</HTML>
