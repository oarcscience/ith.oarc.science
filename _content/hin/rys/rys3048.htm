<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 48</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3047">Previous</A>&nbsp;
<A HREF="rys3049">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 48
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 taṃ śabdam avasuptasya jaṭāyur atha śuśruve<BR>
&nbsp; niraikṣad rāvaṇaṃ kṣipraṃ vaidehīṃ ca dadarśa saḥ<BR>
&nbsp;<FONT COLOR="GREEN" SIZE="-1">2</FONT>
 tataḥ parvatakūṭābhas tīkṣṇatuṇḍaḥ khagottamaḥ<BR>
&nbsp; vanaspatigataḥ śrīmān vyājahāra śubhāṃ giram<BR>
&nbsp;<FONT COLOR="GREEN" SIZE="-1">3</FONT>
 daśagrīvasthito dharme purāṇe satyasaṃśrayaḥ<BR>
&nbsp; jaṭāyur nāma nāmnāhaṃ gṛdhrarājo mahābalaḥ<BR>
&nbsp;<FONT COLOR="GREEN" SIZE="-1">4</FONT>
 rājā sarvasya lokasya mahendravaruṇopamaḥ<BR>
&nbsp; lokānāṃ ca hite yukto rāmo daśarathātmajaḥ<BR>
&nbsp;<FONT COLOR="GREEN" SIZE="-1">5</FONT>
 tasyaiṣā lokanāthasya dharmapatnī yaśasvinī<BR>
&nbsp; sītā nāma varārohā yāṃ tvaṃ hartum ihecchasi<BR>
&nbsp;<FONT COLOR="GREEN" SIZE="-1">6</FONT>
 kathaṃ rājā sthito dharme paradārān parāmṛśet<BR>
&nbsp; rakṣaṇīyā viśeṣeṇa rājadārā mahābalaḥ<BR>
&nbsp; nivartaya matiṃ nīcāṃ paradārābhimarśanam<BR>
&nbsp;<FONT COLOR="GREEN" SIZE="-1">7</FONT>
 na tat samācared dhīro yat paro 'sya vigarhayet<BR>
&nbsp; yathātmanas tathānyeṣāṃ dārā rakṣyā vimarśanāt<BR>
&nbsp;<FONT COLOR="GREEN" SIZE="-1">8</FONT>
 arthaṃ vā yadi vā kāmaṃ śiṣṭāḥ śāstreṣv anāgatam<BR>
&nbsp; vyavasyanty anu rājānaṃ dharmaṃ paurastyanandana<BR>
&nbsp;<FONT COLOR="GREEN" SIZE="-1">9</FONT>
 rājā dharmaś ca kāmaś ca dravyāṇāṃ cottamo nidhiḥ<BR>
&nbsp; dharmaḥ śubhaṃ vā pāpaṃ vā rājamūlaṃ pravartate<BR>
&nbsp;<FONT COLOR="GREEN" SIZE="-1">10</FONT>
 pāpasvabhāvaś capalaḥ kathaṃ tvaṃ rakṣasāṃ vara<BR>
&nbsp;&nbsp; aiśvaryam abhisaṃprāpto vimānam iva duṣkṛtī<BR>
<FONT COLOR="GREEN" SIZE="-1">11</FONT>
 kāmasvabhāvo yo yasya na sa śakyaḥ pramārjitum<BR>
&nbsp;&nbsp; na hi duṣṭātmanām ārya mā vasaty ālaye ciram<BR>
<FONT COLOR="GREEN" SIZE="-1">12</FONT>
 viṣaye vā pure vā te yadā rāmo mahābalaḥ<BR>
&nbsp;&nbsp; nāparādhyati dharmātmā kathaṃ tasyāparādhyasi<BR>
<FONT COLOR="GREEN" SIZE="-1">13</FONT>
 yadi śūrpaṇakhāhetor janasthānagataḥ kharaḥ<BR>
&nbsp;&nbsp; ativṛtto hataḥ pūrvaṃ rāmeṇākliṣṭakarmaṇā<BR>
<FONT COLOR="GREEN" SIZE="-1">14</FONT>
 atra brūhi yathāsatyaṃ ko rāmasya vyatikramaḥ<BR>
&nbsp;&nbsp; yasya tvaṃ lokanāthasya hṛtvā bhāryāṃ gamiṣyasi<BR>
<FONT COLOR="GREEN" SIZE="-1">15</FONT>
 kṣipraṃ visṛja vaidehīṃ mā tvā ghoreṇa cakṣuṣā<BR>
&nbsp;&nbsp; dahed dahana bhūtena vṛtram indrāśanir yathā<BR>
<FONT COLOR="GREEN" SIZE="-1">16</FONT>
 sarpam āśīviṣaṃ baddhvā vastrānte nāvabudhyase<BR>
&nbsp;&nbsp; grīvāyāṃ pratimuktaṃ ca kālapāśaṃ na paśyasi<BR>
<FONT COLOR="GREEN" SIZE="-1">17</FONT>
 sa bhāraḥ saumya bhartavyo yo naraṃ nāvasādayet<BR>
&nbsp;&nbsp; tad annam upabhoktavyaṃ jīryate yad anāmayam<BR>
<FONT COLOR="GREEN" SIZE="-1">18</FONT>
 yat kṛtvā na bhaved dharmo na kīrtir na yaśo bhuvi<BR>
&nbsp;&nbsp; śarīrasya bhavet khedaḥ kas tat karma samācaret<BR>
<FONT COLOR="GREEN" SIZE="-1">19</FONT>
 ṣaṣṭivarṣasahasrāṇi mama jātasya rāvaṇa<BR>
&nbsp;&nbsp; pitṛpaitāmahaṃ rājyaṃ yathāvad anutiṣṭhataḥ<BR>
<FONT COLOR="GREEN" SIZE="-1">20</FONT>
 vṛddho 'haṃ tvaṃ yuvā dhanvī sarathaḥ kavacī śarī<BR>
&nbsp;&nbsp; tathāpy ādāya vaidehīṃ kuśalī na gamiṣyasi<BR>
<FONT COLOR="GREEN" SIZE="-1">21</FONT>
 na śaktas tvaṃ balād dhartuṃ vaidehīṃ mama paśyataḥ<BR>
&nbsp;&nbsp; hetubhir nyāyasaṃyuktair dhruvāṃ vedaśrutīm iva<BR>
<FONT COLOR="GREEN" SIZE="-1">22</FONT>
 yudhyasva yadi śūro 'si muhūrtaṃ tiṣṭha rāvaṇa<BR>
&nbsp;&nbsp; śayiṣyase hato bhūmau yathāpūrvaṃ kharas tathā<BR>
<FONT COLOR="GREEN" SIZE="-1">23</FONT>
 asakṛt saṃyuge yena nihatā daityadānavāḥ<BR>
&nbsp;&nbsp; nacirāc cīravāsās tvāṃ rāmo yudhi vadhiṣyati<BR>
<FONT COLOR="GREEN" SIZE="-1">24</FONT>
 kiṃ nu śakyaṃ mayā kartuṃ gatau dūraṃ nṛpātmajau<BR>
&nbsp;&nbsp; kṣipraṃ tvaṃ naśyase nīca tayor bhīto na saṃśayaḥ<BR>
<FONT COLOR="GREEN" SIZE="-1">25</FONT>
 na hi me jīvamānasya nayiṣyasi śubhām imām<BR>
&nbsp;&nbsp; sītāṃ kamalapatrākṣīṃ rāmasya mahaṣīṃ priyām<BR>
<FONT COLOR="GREEN" SIZE="-1">26</FONT>
 avaśyaṃ tu mayā kāryaṃ priyaṃ tasya mahātmanaḥ<BR>
&nbsp;&nbsp; jīvitenāpi rāmasya tathā daśarathasya ca<BR>
<FONT COLOR="GREEN" SIZE="-1">27</FONT>
 tiṣṭha tiṣṭha daśagrīva muhūrtaṃ paśya rāvaṇa<BR>
&nbsp;&nbsp; yuddhātithyaṃ pradāsyāmi yathāprāṇaṃ niśācara<BR>
&nbsp;&nbsp; vṛntād iva phalaṃ tvāṃ tu pātayeyaṃ rathottamāt<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तं शब्दम अवसुप्तस्य जटायुर अथ शुश्रुवे<BR>
&nbsp; निरैक्षद रावणं कषिप्रं वैदेहीं च ददर्श सः<BR>
&nbsp;<FONT COLOR="GREEN" SIZE="-1">2</FONT>
 ततः पर्वतकूटाभस तीक्ष्णतुण्डः खगॊत्तमः<BR>
&nbsp; वनस्पतिगतः शरीमान वयाजहार शुभां गिरम<BR>
&nbsp;<FONT COLOR="GREEN" SIZE="-1">3</FONT>
 दशग्रीवस्थितॊ धर्मे पुराणे सत्यसंश्रयः<BR>
&nbsp; जटायुर नाम नाम्नाहं गृध्रराजॊ महाबलः<BR>
&nbsp;<FONT COLOR="GREEN" SIZE="-1">4</FONT>
 राजा सर्वस्य लॊकस्य महेन्द्रवरुणॊपमः<BR>
&nbsp; लॊकानां च हिते युक्तॊ रामॊ दशरथात्मजः<BR>
&nbsp;<FONT COLOR="GREEN" SIZE="-1">5</FONT>
 तस्यैषा लॊकनाथस्य धर्मपत्नी यशस्विनी<BR>
&nbsp; सीता नाम वरारॊहा यां तवं हर्तुम इहेच्छसि<BR>
&nbsp;<FONT COLOR="GREEN" SIZE="-1">6</FONT>
 कथं राजा सथितॊ धर्मे परदारान परामृशेत<BR>
&nbsp; रक्षणीया विशेषेण राजदारा महाबलः<BR>
&nbsp; निवर्तय मतिं नीचां परदाराभिमर्शनम<BR>
&nbsp;<FONT COLOR="GREEN" SIZE="-1">7</FONT>
 न तत समाचरेद धीरॊ यत परॊ ऽसय विगर्हयेत<BR>
&nbsp; यथात्मनस तथान्येषां दारा रक्ष्या विमर्शनात<BR>
&nbsp;<FONT COLOR="GREEN" SIZE="-1">8</FONT>
 अर्थं वा यदि वा कामं शिष्टाः शास्त्रेष्व अनागतम<BR>
&nbsp; वयवस्यन्त्य अनु राजानं धर्मं पौरस्त्यनन्दन<BR>
&nbsp;<FONT COLOR="GREEN" SIZE="-1">9</FONT>
 राजा धर्मश च कामश च दरव्याणां चॊत्तमॊ निधिः<BR>
&nbsp; धर्मः शुभं वा पापं वा राजमूलं परवर्तते<BR>
&nbsp;<FONT COLOR="GREEN" SIZE="-1">10</FONT>
 पापस्वभावश चपलः कथं तवं रक्षसां वर<BR>
&nbsp;&nbsp; ऐश्वर्यम अभिसंप्राप्तॊ विमानम इव दुष्कृती<BR>
<FONT COLOR="GREEN" SIZE="-1">11</FONT>
 कामस्वभावॊ यॊ यस्य न स शक्यः परमार्जितुम<BR>
&nbsp;&nbsp; न हि दुष्टात्मनाम आर्य मा वसत्य आलये चिरम<BR>
<FONT COLOR="GREEN" SIZE="-1">12</FONT>
 विषये वा पुरे वा ते यदा रामॊ महाबलः<BR>
&nbsp;&nbsp; नापराध्यति धर्मात्मा कथं तस्यापराध्यसि<BR>
<FONT COLOR="GREEN" SIZE="-1">13</FONT>
 यदि शूर्पणखाहेतॊर जनस्थानगतः खरः<BR>
&nbsp;&nbsp; अतिवृत्तॊ हतः पूर्वं रामेणाक्लिष्टकर्मणा<BR>
<FONT COLOR="GREEN" SIZE="-1">14</FONT>
 अत्र बरूहि यथासत्यं कॊ रामस्य वयतिक्रमः<BR>
&nbsp;&nbsp; यस्य तवं लॊकनाथस्य हृत्वा भार्यां गमिष्यसि<BR>
<FONT COLOR="GREEN" SIZE="-1">15</FONT>
 कषिप्रं विसृज वैदेहीं मा तवा घॊरेण चक्षुषा<BR>
&nbsp;&nbsp; दहेद दहन भूतेन वृत्रम इन्द्राशनिर यथा<BR>
<FONT COLOR="GREEN" SIZE="-1">16</FONT>
 सर्पम आशीविषं बद्ध्वा वस्त्रान्ते नावबुध्यसे<BR>
&nbsp;&nbsp; गरीवायां परतिमुक्तं च कालपाशं न पश्यसि<BR>
<FONT COLOR="GREEN" SIZE="-1">17</FONT>
 स भारः सौम्य भर्तव्यॊ यॊ नरं नावसादयेत<BR>
&nbsp;&nbsp; तद अन्नम उपभॊक्तव्यं जीर्यते यद अनामयम<BR>
<FONT COLOR="GREEN" SIZE="-1">18</FONT>
 यत कृत्वा न भवेद धर्मॊ न कीर्तिर न यशॊ भुवि<BR>
&nbsp;&nbsp; शरीरस्य भवेत खेदः कस तत कर्म समाचरेत<BR>
<FONT COLOR="GREEN" SIZE="-1">19</FONT>
 षष्टिवर्षसहस्राणि मम जातस्य रावण<BR>
&nbsp;&nbsp; पितृपैतामहं राज्यं यथावद अनुतिष्ठतः<BR>
<FONT COLOR="GREEN" SIZE="-1">20</FONT>
 वृद्धॊ ऽहं तवं युवा धन्वी सरथः कवची शरी<BR>
&nbsp;&nbsp; तथाप्य आदाय वैदेहीं कुशली न गमिष्यसि<BR>
<FONT COLOR="GREEN" SIZE="-1">21</FONT>
 न शक्तस तवं बलाद धर्तुं वैदेहीं मम पश्यतः<BR>
&nbsp;&nbsp; हेतुभिर नयायसंयुक्तैर धरुवां वेदश्रुतीम इव<BR>
<FONT COLOR="GREEN" SIZE="-1">22</FONT>
 युध्यस्व यदि शूरॊ ऽसि मुहूर्तं तिष्ठ रावण<BR>
&nbsp;&nbsp; शयिष्यसे हतॊ भूमौ यथापूर्वं खरस तथा<BR>
<FONT COLOR="GREEN" SIZE="-1">23</FONT>
 असकृत संयुगे येन निहता दैत्यदानवाः<BR>
&nbsp;&nbsp; नचिराच चीरवासास तवां रामॊ युधि वधिष्यति<BR>
<FONT COLOR="GREEN" SIZE="-1">24</FONT>
 किं नु शक्यं मया कर्तुं गतौ दूरं नृपात्मजौ<BR>
&nbsp;&nbsp; कषिप्रं तवं नश्यसे नीच तयॊर भीतॊ न संशयः<BR>
<FONT COLOR="GREEN" SIZE="-1">25</FONT>
 न हि मे जीवमानस्य नयिष्यसि शुभाम इमाम<BR>
&nbsp;&nbsp; सीतां कमलपत्राक्षीं रामस्य महषीं परियाम<BR>
<FONT COLOR="GREEN" SIZE="-1">26</FONT>
 अवश्यं तु मया कार्यं परियं तस्य महात्मनः<BR>
&nbsp;&nbsp; जीवितेनापि रामस्य तथा दशरथस्य च<BR>
<FONT COLOR="GREEN" SIZE="-1">27</FONT>
 तिष्ठ तिष्ठ दशग्रीव मुहूर्तं पश्य रावण<BR>
&nbsp;&nbsp; युद्धातिथ्यं परदास्यामि यथाप्राणं निशाचर<BR>
&nbsp;&nbsp; वृन्ताद इव फलं तवां तु पातयेयं रथॊत्तमात<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3049">Next: Chapter 49</A></CENTER>
</div>
</BODY>
</HTML>
