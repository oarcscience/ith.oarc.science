<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 5</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4004.htm">Previous</A>&nbsp;
<A HREF="rys4006.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 5
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ṛśyamūkāt tu hanumān gatvā taṃ malayaṃ giram<BR>
&nbsp; ācacakṣe tadā vīrau kapirājāya rāghavau<BR>
&nbsp;<FONT COLOR="GREEN" SIZE="-1">2</FONT>
 ayaṃ rāmo mahāprājñaḥ saṃprāpto dṛḍhavikramaḥ<BR>
&nbsp; lakṣmaṇena saha bhrātrā rāmo 'yaṃ satyavikramaḥ<BR>
&nbsp;<FONT COLOR="GREEN" SIZE="-1">3</FONT>
 ikṣvākūṇāṃ kule jāto rāmo daśarathātmajaḥ<BR>
&nbsp; dharme nigaditaś caiva pitur nirdeśapālakaḥ<BR>
&nbsp;<FONT COLOR="GREEN" SIZE="-1">4</FONT>
 tasyāsya vasato 'raṇye niyatasya mahātmanaḥ<BR>
&nbsp; rakṣasāpahṛtā bhāryā sa tvāṃ śaraṇam āgataḥ<BR>
&nbsp;<FONT COLOR="GREEN" SIZE="-1">5</FONT>
 rājasūyāśvamedhaiś ca vahnir yenābhitarpitaḥ<BR>
&nbsp; dakṣiṇāś ca tathotsṛṣṭā gāvaḥ śatasahasraśaḥ<BR>
&nbsp;<FONT COLOR="GREEN" SIZE="-1">6</FONT>
 tapasā satyavākyena vasudhā yena pālitā<BR>
&nbsp; strīhetos tasya putro 'yaṃ rāmas tvāṃ śaraṇaṃ gataḥ<BR>
&nbsp;<FONT COLOR="GREEN" SIZE="-1">7</FONT>
 bhavatā sakhyakāmau tau bhrātarau rāmalakṣmaṇau<BR>
&nbsp; pratigṛhyārcayasvemau pūjanīyatamāv ubhau<BR>
&nbsp;<FONT COLOR="GREEN" SIZE="-1">8</FONT>
 śrutvā hanumato vākyaṃ sugrīvo hṛṣṭamānasaḥ<BR>
&nbsp; bhayaṃ sa rāghavād ghoraṃ prajahau vigatajvaraḥ<BR>
&nbsp;<FONT COLOR="GREEN" SIZE="-1">9</FONT>
 sa kṛtvā mānuṣaṃ rūpaṃ sugrīvaḥ plavagādhipaḥ<BR>
&nbsp; darśanīyatamo bhūtvā prītyā provāca rāghavam<BR>
&nbsp;<FONT COLOR="GREEN" SIZE="-1">10</FONT>
 bhavān dharmavinītaś ca vikrāntaḥ sarvavatsalaḥ<BR>
&nbsp;&nbsp; ākhyātā vāyuputreṇa tattvato me bhavadguṇāḥ<BR>
<FONT COLOR="GREEN" SIZE="-1">11</FONT>
 tan mamaivaiṣa satkāro lābhaś caivottamaḥ prabho<BR>
&nbsp;&nbsp; yat tvam icchasi sauhārdaṃ vānareṇa mayā saha<BR>
<FONT COLOR="GREEN" SIZE="-1">12</FONT>
 rocate yadi vā sakhyaṃ bāhur eṣa prasāritaḥ<BR>
&nbsp;&nbsp; gṛhyatāṃ pāṇinā pāṇir maryādā vadhyatāṃ dhruvā<BR>
<FONT COLOR="GREEN" SIZE="-1">13</FONT>
 etat tu vacanaṃ śrutvā sugrīvasya subhāṣitam<BR>
&nbsp;&nbsp; saṃprahṛṣṭamanā hastaṃ pīḍayām āsa pāṇinā<BR>
&nbsp;&nbsp; hṛdyaṃ sauhṛdam ālambya paryaṣvajata pīḍitam<BR>
<FONT COLOR="GREEN" SIZE="-1">14</FONT>
 tato hanūmān saṃtyajya bhikṣurūpam ariṃdamaḥ<BR>
&nbsp;&nbsp; kāṣṭhayoḥ svena rūpeṇa janayām āsa pāvakam<BR>
<FONT COLOR="GREEN" SIZE="-1">15</FONT>
 dīpyamānaṃ tato vahniṃ puṣpair abhyarcya satkṛtam<BR>
&nbsp;&nbsp; tayor madhye tu suprīto nidadhe susamāhitaḥ<BR>
<FONT COLOR="GREEN" SIZE="-1">16</FONT>
 tato 'gniṃ dīpyamānaṃ tau cakratuś ca pradakṣiṇam<BR>
&nbsp;&nbsp; sugrīvo rāghavaś caiva vayasyatvam upāgatau<BR>
<FONT COLOR="GREEN" SIZE="-1">17</FONT>
 tataḥ suprīta manasau tāv ubhau harirāghavau<BR>
&nbsp;&nbsp; anyonyam abhivīkṣantau na tṛptim upajagmatuḥ<BR>
<FONT COLOR="GREEN" SIZE="-1">18</FONT>
 tataḥ sarvārthavidvāṃsaṃ rāmaṃ daśarathātmajam<BR>
&nbsp;&nbsp; sugrīvaḥ prāha tejasvī vākyam ekamanās tadā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ऋश्यमूकात तु हनुमान गत्वा तं मलयं गिरम<BR>
&nbsp; आचचक्षे तदा वीरौ कपिराजाय राघवौ<BR>
&nbsp;<FONT COLOR="GREEN" SIZE="-1">2</FONT>
 अयं रामॊ महाप्राज्ञः संप्राप्तॊ दृढविक्रमः<BR>
&nbsp; लक्ष्मणेन सह भरात्रा रामॊ ऽयं सत्यविक्रमः<BR>
&nbsp;<FONT COLOR="GREEN" SIZE="-1">3</FONT>
 इक्ष्वाकूणां कुले जातॊ रामॊ दशरथात्मजः<BR>
&nbsp; धर्मे निगदितश चैव पितुर निर्देशपालकः<BR>
&nbsp;<FONT COLOR="GREEN" SIZE="-1">4</FONT>
 तस्यास्य वसतॊ ऽरण्ये नियतस्य महात्मनः<BR>
&nbsp; रक्षसापहृता भार्या स तवां शरणम आगतः<BR>
&nbsp;<FONT COLOR="GREEN" SIZE="-1">5</FONT>
 राजसूयाश्वमेधैश च वह्निर येनाभितर्पितः<BR>
&nbsp; दक्षिणाश च तथॊत्सृष्टा गावः शतसहस्रशः<BR>
&nbsp;<FONT COLOR="GREEN" SIZE="-1">6</FONT>
 तपसा सत्यवाक्येन वसुधा येन पालिता<BR>
&nbsp; सत्रीहेतॊस तस्य पुत्रॊ ऽयं रामस तवां शरणं गतः<BR>
&nbsp;<FONT COLOR="GREEN" SIZE="-1">7</FONT>
 भवता सख्यकामौ तौ भरातरौ रामलक्ष्मणौ<BR>
&nbsp; परतिगृह्यार्चयस्वेमौ पूजनीयतमाव उभौ<BR>
&nbsp;<FONT COLOR="GREEN" SIZE="-1">8</FONT>
 शरुत्वा हनुमतॊ वाक्यं सुग्रीवॊ हृष्टमानसः<BR>
&nbsp; भयं स राघवाद घॊरं परजहौ विगतज्वरः<BR>
&nbsp;<FONT COLOR="GREEN" SIZE="-1">9</FONT>
 स कृत्वा मानुषं रूपं सुग्रीवः पलवगाधिपः<BR>
&nbsp; दर्शनीयतमॊ भूत्वा परीत्या परॊवाच राघवम<BR>
&nbsp;<FONT COLOR="GREEN" SIZE="-1">10</FONT>
 भवान धर्मविनीतश च विक्रान्तः सर्ववत्सलः<BR>
&nbsp;&nbsp; आख्याता वायुपुत्रेण तत्त्वतॊ मे भवद्गुणाः<BR>
<FONT COLOR="GREEN" SIZE="-1">11</FONT>
 तन ममैवैष सत्कारॊ लाभश चैवॊत्तमः परभॊ<BR>
&nbsp;&nbsp; यत तवम इच्छसि सौहार्दं वानरेण मया सह<BR>
<FONT COLOR="GREEN" SIZE="-1">12</FONT>
 रॊचते यदि वा सख्यं बाहुर एष परसारितः<BR>
&nbsp;&nbsp; गृह्यतां पाणिना पाणिर मर्यादा वध्यतां धरुवा<BR>
<FONT COLOR="GREEN" SIZE="-1">13</FONT>
 एतत तु वचनं शरुत्वा सुग्रीवस्य सुभाषितम<BR>
&nbsp;&nbsp; संप्रहृष्टमना हस्तं पीडयाम आस पाणिना<BR>
&nbsp;&nbsp; हृद्यं सौहृदम आलम्ब्य पर्यष्वजत पीडितम<BR>
<FONT COLOR="GREEN" SIZE="-1">14</FONT>
 ततॊ हनूमान संत्यज्य भिक्षुरूपम अरिंदमः<BR>
&nbsp;&nbsp; काष्ठयॊः सवेन रूपेण जनयाम आस पावकम<BR>
<FONT COLOR="GREEN" SIZE="-1">15</FONT>
 दीप्यमानं ततॊ वह्निं पुष्पैर अभ्यर्च्य सत्कृतम<BR>
&nbsp;&nbsp; तयॊर मध्ये तु सुप्रीतॊ निदधे सुसमाहितः<BR>
<FONT COLOR="GREEN" SIZE="-1">16</FONT>
 ततॊ ऽगनिं दीप्यमानं तौ चक्रतुश च परदक्षिणम<BR>
&nbsp;&nbsp; सुग्रीवॊ राघवश चैव वयस्यत्वम उपागतौ<BR>
<FONT COLOR="GREEN" SIZE="-1">17</FONT>
 ततः सुप्रीत मनसौ ताव उभौ हरिराघवौ<BR>
&nbsp;&nbsp; अन्यॊन्यम अभिवीक्षन्तौ न तृप्तिम उपजग्मतुः<BR>
<FONT COLOR="GREEN" SIZE="-1">18</FONT>
 ततः सर्वार्थविद्वांसं रामं दशरथात्मजम<BR>
&nbsp;&nbsp; सुग्रीवः पराह तेजस्वी वाक्यम एकमनास तदा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4006.htm">Next: Chapter 6</A></CENTER>
</div>
</BODY>
</HTML>
