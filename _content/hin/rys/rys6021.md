<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 6 Index](rysi06)  
  [Previous](rys6020)  [Next](rys6022) 

</div>

------------------------------------------------------------------------

Book 6  
Chapter 21

 1 tatas tam akṣobhya balaṃ laṅkādhipataye carāḥ  
  suvele rāghavaṃ śaile niviṣṭaṃ pratyavedayan  
 2 cārāṇāṃ rāvaṇaḥ śrutvā prāptaṃ rāmaṃ mahābalam  
  jātodvego 'bhavat kiṃ cic chārdūlaṃ vākyam abravīt  
 3 ayathāvac ca te varṇo dīnaś cāsi niśācara  
  nāsi kac cid amitrāṇāṃ kruddhānāṃ vaśam āgataḥ  
 4 iti tenānuśiṣṭas tu vācaṃ mandam udīrayat  
  tadā rākṣasaśārdūlaṃ śārdūlo bhayavihvalaḥ  
 5 na te cārayituṃ śakyā rājan vānarapuṃgavāḥ  
  vikrāntā balavantaś ca rāghaveṇa ca rakṣitāḥ  
 6 nāpi saṃbhāṣituṃ śakyāḥ saṃpraśno 'tra na labhyate  
  sarvato rakṣyate panthā vānaraiḥ parvatopamaiḥ  
 7 praviṣṭamātre jñāto 'haṃ bale tasminn acārite  
  balād gṛhīto bahubhir bahudhāsmi vidāritaḥ  
 8 jānubhir muṣṭibhir dantais talaiś cābhihato bhṛśam  
  pariṇīto 'smi haribhir balavadbhir amarṣaṇaiḥ  
 9 pariṇīya ca sarvatra nīto 'haṃ rāmasaṃsadam  
  rudhirādigdhasarvāṅgo vihvalaś calitendriyaḥ  
 10 haribhir vadhyamānaś ca yācamānaḥ kṛtāñjaliḥ  
   rāghaveṇa paritrāto jīvāmi ha yadṛcchayā  
11 eṣa śailaiḥ śilābhiś ca pūrayitvā mahārṇavam  
   dvāram āśritya laṅkāyā rāmas tiṣṭhati sāyudhaḥ  
12 garuḍavyūham āsthāya sarvato haribhir vṛtaḥ  
   māṃ visṛjya mahātejā laṅkām evābhivartate  
13 purā prākāram āyāti kṣipram ekataraṃ kuru  
   sītāṃ cāsmai prayacchāśu suyuddhaṃ vā pradīyatām  
14 manasā saṃtatāpātha tac chrutvā rākṣasādhipaḥ  
   śārdūlasya mahad vākyam athovāca sa rāvaṇaḥ  
15 yadi māṃ pratiyudhyeran devagandharvadānavāḥ  
   naiva sītāṃ pradāsyāmi sarvalokabhayād api  
16 evam uktvā mahātejā rāvaṇaḥ punar abravīt  
   cāritā bhavatā senā ke 'tra śūrāḥ plavaṃgamāḥ  
17 kīdṛśāḥ kiṃprabhāvāś ca vānarā ye durāsadāḥ  
   kasya putrāś ca pautrāś ca tattvam ākhyāhi rākṣasa  
18 tatr atra pratipatsyāmi jñātvā teṣāṃ balābalam  
   avaśyaṃ balasaṃkhyānaṃ kartavyaṃ yuddham icchatā  
19 athaivam uktaḥ śārdūlo rāvaṇenottamaś caraḥ  
   idaṃ vacanam ārebhe vaktuṃ rāvaṇasaṃnidhau  
20 atharkṣarajasaḥ putro yudhi rājan sudurjayaḥ  
   gadgadasyātha putro 'tra jāmbavān iti viśrutaḥ  
21 gadgadasyaiva putro 'nyo guruputraḥ śatakratoḥ  
   kadanaṃ yasya putreṇa kṛtam ekena rakṣasām  
22 suṣeṇaś cāpi dharmātmā putro dharmasya vīryavān  
   saumyaḥ somātmajaś cātra rājan dadhimukhaḥ kapiḥ  
23 sumukho durmukhaś cātra vegadarśī ca vānaraḥ  
   mṛtyur vānararūpeṇa nūnaṃ sṛṣṭaḥ svayambhuvā  
24 putro hutavahasyātha nīlaḥ senāpatiḥ svayam  
   anilasya ca putro 'tra hanūmān iti viśrutaḥ  
25 naptā śakrasya durdharṣo balavān aṅgado yuvā  
   maindaś ca dvividaś cobhau balināv aśvisaṃbhavau  
26 putrā vaivasvatasyātra pañcakālāntakopamāḥ  
   gajo gavākṣo gavayaḥ śarabho gandhamādanaḥ  
27 śveto jyotirmukhaś cātra bhāskarasyātmasaṃbhavau  
   varuṇasya ca putro 'tha hemakūṭaḥ plavaṃgamaḥ  
28 viśvakarmasuto vīro nalaḥ plavagasattamaḥ  
   vikrānto vegavān atra vasuputraḥ sudurdharaḥ  
29 daśavānarakoṭyaś ca śūrāṇāṃ yuddhakāṅkṣiṇām  
   śrīmatāṃ devaputrāṇāṃ śeṣān nākhyātum utsahe  
30 putro daśarathasyaiṣa siṃhasaṃhanano yuvā  
   dūṣaṇo nihato yena kharaś ca triśirās tathā  
31 nāsti rāmasya sadṛśo vikrame bhuvi kaś cana  
   virādho nihato yena kabandhaś cāntakopamaḥ  
32 vaktuṃ na śakto rāmasya naraḥ kaś cid guṇān kṣitau  
   janasthānagatā yena tāvanto rākṣasā hatāḥ  
33 lakṣmaṇaś cātra dharmātmā mātaṃgānām ivarṣabhaḥ  
   yasya bāṇapathaṃ prāpya na jīved api vāsavaḥ  
34 rākṣasānāṃ variṣṭhaś ca tava bhrātā vibhīṣaṇaḥ  
   parigṛhya purīṃ laṅkāṃ rāghavasya hite rataḥ  
35 iti sarvaṃ samākhyātaṃ tavedaṃ vānaraṃ balam  
   suvele 'dhiṣṭhitaṃ śaile śeṣakārye bhavān gatiḥ  

 1 ततस तम अक्षॊभ्य बलं लङ्काधिपतये चराः  
  सुवेले राघवं शैले निविष्टं परत्यवेदयन  
 2 चाराणां रावणः शरुत्वा पराप्तं रामं महाबलम  
  जातॊद्वेगॊ ऽभवत किं चिच छार्दूलं वाक्यम अब्रवीत  
 3 अयथावच च ते वर्णॊ दीनश चासि निशाचर  
  नासि कच चिद अमित्राणां करुद्धानां वशम आगतः  
 4 इति तेनानुशिष्टस तु वाचं मन्दम उदीरयत  
  तदा राक्षसशार्दूलं शार्दूलॊ भयविह्वलः  
 5 न ते चारयितुं शक्या राजन वानरपुंगवाः  
  विक्रान्ता बलवन्तश च राघवेण च रक्षिताः  
 6 नापि संभाषितुं शक्याः संप्रश्नॊ ऽतर न लभ्यते  
  सर्वतॊ रक्ष्यते पन्था वानरैः पर्वतॊपमैः  
 7 परविष्टमात्रे जञातॊ ऽहं बले तस्मिन्न अचारिते  
  बलाद गृहीतॊ बहुभिर बहुधास्मि विदारितः  
 8 जानुभिर मुष्टिभिर दन्तैस तलैश चाभिहतॊ भृशम  
  परिणीतॊ ऽसमि हरिभिर बलवद्भिर अमर्षणैः  
 9 परिणीय च सर्वत्र नीतॊ ऽहं रामसंसदम  
  रुधिरादिग्धसर्वाङ्गॊ विह्वलश चलितेन्द्रियः  
 10 हरिभिर वध्यमानश च याचमानः कृताञ्जलिः  
   राघवेण परित्रातॊ जीवामि ह यदृच्छया  
11 एष शैलैः शिलाभिश च पूरयित्वा महार्णवम  
   दवारम आश्रित्य लङ्काया रामस तिष्ठति सायुधः  
12 गरुडव्यूहम आस्थाय सर्वतॊ हरिभिर वृतः  
   मां विसृज्य महातेजा लङ्काम एवाभिवर्तते  
13 पुरा पराकारम आयाति कषिप्रम एकतरं कुरु  
   सीतां चास्मै परयच्छाशु सुयुद्धं वा परदीयताम  
14 मनसा संततापाथ तच छरुत्वा राक्षसाधिपः  
   शार्दूलस्य महद वाक्यम अथॊवाच स रावणः  
15 यदि मां परतियुध्येरन देवगन्धर्वदानवाः  
   नैव सीतां परदास्यामि सर्वलॊकभयाद अपि  
16 एवम उक्त्वा महातेजा रावणः पुनर अब्रवीत  
   चारिता भवता सेना के ऽतर शूराः पलवंगमाः  
17 कीदृशाः किंप्रभावाश च वानरा ये दुरासदाः  
   कस्य पुत्राश च पौत्राश च तत्त्वम आख्याहि राक्षस  
18 तत्र अत्र परतिपत्स्यामि जञात्वा तेषां बलाबलम  
   अवश्यं बलसंख्यानं कर्तव्यं युद्धम इच्छता  
19 अथैवम उक्तः शार्दूलॊ रावणेनॊत्तमश चरः  
   इदं वचनम आरेभे वक्तुं रावणसंनिधौ  
20 अथर्क्षरजसः पुत्रॊ युधि राजन सुदुर्जयः  
   गद्गदस्याथ पुत्रॊ ऽतर जाम्बवान इति विश्रुतः  
21 गद्गदस्यैव पुत्रॊ ऽनयॊ गुरुपुत्रः शतक्रतॊः  
   कदनं यस्य पुत्रेण कृतम एकेन रक्षसाम  
22 सुषेणश चापि धर्मात्मा पुत्रॊ धर्मस्य वीर्यवान  
   सौम्यः सॊमात्मजश चात्र राजन दधिमुखः कपिः  
23 सुमुखॊ दुर्मुखश चात्र वेगदर्शी च वानरः  
   मृत्युर वानररूपेण नूनं सृष्टः सवयम्भुवा  
24 पुत्रॊ हुतवहस्याथ नीलः सेनापतिः सवयम  
   अनिलस्य च पुत्रॊ ऽतर हनूमान इति विश्रुतः  
25 नप्ता शक्रस्य दुर्धर्षॊ बलवान अङ्गदॊ युवा  
   मैन्दश च दविविदश चॊभौ बलिनाव अश्विसंभवौ  
26 पुत्रा वैवस्वतस्यात्र पञ्चकालान्तकॊपमाः  
   गजॊ गवाक्षॊ गवयः शरभॊ गन्धमादनः  
27 शवेतॊ जयॊतिर्मुखश चात्र भास्करस्यात्मसंभवौ  
   वरुणस्य च पुत्रॊ ऽथ हेमकूटः पलवंगमः  
28 विश्वकर्मसुतॊ वीरॊ नलः पलवगसत्तमः  
   विक्रान्तॊ वेगवान अत्र वसुपुत्रः सुदुर्धरः  
29 दशवानरकॊट्यश च शूराणां युद्धकाङ्क्षिणाम  
   शरीमतां देवपुत्राणां शेषान नाख्यातुम उत्सहे  
30 पुत्रॊ दशरथस्यैष सिंहसंहननॊ युवा  
   दूषणॊ निहतॊ येन खरश च तरिशिरास तथा  
31 नास्ति रामस्य सदृशॊ विक्रमे भुवि कश चन  
   विराधॊ निहतॊ येन कबन्धश चान्तकॊपमः  
32 वक्तुं न शक्तॊ रामस्य नरः कश चिद गुणान कषितौ  
   जनस्थानगता येन तावन्तॊ राक्षसा हताः  
33 लक्ष्मणश चात्र धर्मात्मा मातंगानाम इवर्षभः  
   यस्य बाणपथं पराप्य न जीवेद अपि वासवः  
34 राक्षसानां वरिष्ठश च तव भराता विभीषणः  
   परिगृह्य पुरीं लङ्कां राघवस्य हिते रतः  
35 इति सर्वं समाख्यातं तवेदं वानरं बलम  
   सुवेले ऽधिष्ठितं शैले शेषकार्ये भवान गतिः  

<div class="filenav">

------------------------------------------------------------------------

[Next: Chapter 22](rys6022)

</div>
