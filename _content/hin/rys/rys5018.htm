<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 18</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5017.htm">Previous</A>&nbsp;
<A HREF="rys5019.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 18
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa tāṃ parivṛtāṃ dīnāṃ nirānandāṃ tapasvinīm<BR>
&nbsp; sākārair madhurair vākyair nyadarśayata rāvaṇaḥ<BR>
&nbsp;<FONT COLOR="GREEN" SIZE="-1">2</FONT>
 māṃ dṛṣṭvā nāganāsorugūhamānā stanodaram<BR>
&nbsp; adarśanam ivātmānaṃ bhayān netuṃ tvam icchasi<BR>
&nbsp;<FONT COLOR="GREEN" SIZE="-1">3</FONT>
 kāmaye tvāṃ viśālākṣi bahumanyasva māṃ priye<BR>
&nbsp; sarvāṅgaguṇasaṃpanne sarvalokamanohare<BR>
&nbsp;<FONT COLOR="GREEN" SIZE="-1">4</FONT>
 neha ke cin manuṣyā vā rākṣasāḥ kāmarūpiṇaḥ<BR>
&nbsp; vyapasarpatu te sīte bhayaṃ mattaḥ samutthitam<BR>
&nbsp;<FONT COLOR="GREEN" SIZE="-1">5</FONT>
 svadharme rakṣasāṃ bhīru sarvathaiṣa na saṃśayaḥ<BR>
&nbsp; gamanaṃ vā parastrīṇāṃ haraṇaṃ saṃpramathya vā<BR>
&nbsp;<FONT COLOR="GREEN" SIZE="-1">6</FONT>
 evaṃ caitad akāmāṃ ca na tvāṃ sprakṣyāmi maithili<BR>
&nbsp; kāmaṃ kāmaḥ śarīre me yathākāmaṃ pravartatām<BR>
&nbsp;<FONT COLOR="GREEN" SIZE="-1">7</FONT>
 devi neha bhayaṃ kāryaṃ mayi viśvasihi priye<BR>
&nbsp; praṇayasva ca tattvena maivaṃ bhūḥ śokalālasā<BR>
&nbsp;<FONT COLOR="GREEN" SIZE="-1">8</FONT>
 ekaveṇī dharāśayyā dhyānaṃ malinam ambaram<BR>
&nbsp; asthāne 'py upavāsaś ca naitāny aupayikāni te<BR>
&nbsp;<FONT COLOR="GREEN" SIZE="-1">9</FONT>
 vicitrāṇi ca mālyāni candanāny agarūṇi ca<BR>
&nbsp; vividhāni ca vāsāṃsi divyāny ābharaṇāni ca<BR>
&nbsp;<FONT COLOR="GREEN" SIZE="-1">10</FONT>
 mahārhāṇi ca pānāni yānāni śayanāni ca<BR>
&nbsp;&nbsp; gītaṃ nṛttaṃ ca vādyaṃ ca labha māṃ prāpya maithili<BR>
<FONT COLOR="GREEN" SIZE="-1">11</FONT>
 strīratnam asi maivaṃ bhūḥ kuru gātreṣu bhūṣaṇam<BR>
&nbsp;&nbsp; māṃ prāpya tu kathaṃ hi syās tvam anarhā suvigrahe<BR>
<FONT COLOR="GREEN" SIZE="-1">12</FONT>
 idaṃ te cārusaṃjātaṃ yauvanaṃ vyativartate<BR>
&nbsp;&nbsp; yad atītaṃ punar naiti srotaḥ śīghram apām iva<BR>
<FONT COLOR="GREEN" SIZE="-1">13</FONT>
 tvāṃ kṛtvoparato manye rūpakartā sa viśvakṛt<BR>
&nbsp;&nbsp; na hi rūpopamā tv anyā tavāsti śubhadarśane<BR>
<FONT COLOR="GREEN" SIZE="-1">14</FONT>
 tvāṃ samāsādya vaidehi rūpayauvanaśālinīm<BR>
&nbsp;&nbsp; kaḥ pumān ativarteta sākṣād api pitāmahaḥ<BR>
<FONT COLOR="GREEN" SIZE="-1">15</FONT>
 yad yat paśyāmi te gātraṃ śītāṃśusadṛśānane<BR>
&nbsp;&nbsp; tasmiṃs tasmin pṛthuśroṇi cakṣur mama nibadhyate<BR>
<FONT COLOR="GREEN" SIZE="-1">16</FONT>
 bhava maithili bhāryā me moham enaṃ visarjaya<BR>
&nbsp;&nbsp; bahvīnām uttamastrīṇāṃ mamāgramahiṣī bhava<BR>
<FONT COLOR="GREEN" SIZE="-1">17</FONT>
 lokebhyo yāni ratnāni saṃpramathyāhṛtāni me<BR>
&nbsp;&nbsp; tāni te bhīru sarvāṇi rājyaṃ caitad ahaṃ ca te<BR>
<FONT COLOR="GREEN" SIZE="-1">18</FONT>
 vijitya pṛthivīṃ sarvāṃ nānānagaramālinīm<BR>
&nbsp;&nbsp; janakāya pradāsyāmi tava hetor vilāsini<BR>
<FONT COLOR="GREEN" SIZE="-1">19</FONT>
 neha paśyāmi loke 'nyaṃ yo me pratibalo bhavet<BR>
&nbsp;&nbsp; paśya me sumahad vīryam apratidvandvam āhave<BR>
<FONT COLOR="GREEN" SIZE="-1">20</FONT>
 asakṛt saṃyuge bhagnā mayā vimṛditadhvajāḥ<BR>
&nbsp;&nbsp; aśaktāḥ pratyanīkeṣu sthātuṃ mama surāsurāḥ<BR>
<FONT COLOR="GREEN" SIZE="-1">21</FONT>
 iccha māṃ kriyatām adya pratikarma tavottamam<BR>
&nbsp;&nbsp; saprabhāṇy avasajjantāṃ tavāṅge bhūṣaṇāni ca<BR>
&nbsp;&nbsp; sādhu paśyāmi te rūpaṃ saṃyuktaṃ pratikarmaṇā<BR>
<FONT COLOR="GREEN" SIZE="-1">22</FONT>
 pratikarmābhisaṃyuktā dākṣiṇyena varānane<BR>
&nbsp;&nbsp; bhuṅkṣva bhogān yathākāmaṃ piba bhīru ramasva ca<BR>
&nbsp;&nbsp; yatheṣṭaṃ ca prayaccha tvaṃ pṛthivīṃ vā dhanāni ca<BR>
<FONT COLOR="GREEN" SIZE="-1">23</FONT>
 lalasva mayi visrabdhā dhṛṣṭam ājñāpayasva ca<BR>
&nbsp;&nbsp; matprabhāvāl lalantyāś ca lalantāṃ bāndhavās tava<BR>
<FONT COLOR="GREEN" SIZE="-1">24</FONT>
 ṛddhiṃ mamānupaśya tvaṃ śriyaṃ bhadre yaśaś ca me<BR>
&nbsp;&nbsp; kiṃ kariṣyasi rāmeṇa subhage cīravāsasā<BR>
<FONT COLOR="GREEN" SIZE="-1">25</FONT>
 nikṣiptavijayo rāmo gataśrīr vanagocaraḥ<BR>
&nbsp;&nbsp; vratī sthaṇḍilaśāyī ca śaṅke jīvati vā na vā<BR>
<FONT COLOR="GREEN" SIZE="-1">26</FONT>
 na hi vaidehi rāmas tvāṃ draṣṭuṃ vāpy upalapsyate<BR>
&nbsp;&nbsp; puro balākair asitair meghair jyotsnām ivāvṛtām<BR>
<FONT COLOR="GREEN" SIZE="-1">27</FONT>
 na cāpi mama hastāt tvāṃ prāptum arhati rāghavaḥ<BR>
&nbsp;&nbsp; hiraṇyakaśipuḥ kīrtim indrahastagatām iva<BR>
<FONT COLOR="GREEN" SIZE="-1">28</FONT>
 cārusmite cārudati cārunetre vilāsini<BR>
&nbsp;&nbsp; mano harasi me bhīru suparṇaḥ pannagaṃ yathā<BR>
<FONT COLOR="GREEN" SIZE="-1">29</FONT>
 kliṣṭakauśeyavasanāṃ tanvīm apy analaṃkṛtām<BR>
&nbsp;&nbsp; tāṃ dṛṣṭvā sveṣu dāreṣu ratiṃ nopalabhāmy aham<BR>
<FONT COLOR="GREEN" SIZE="-1">30</FONT>
 antaḥpuranivāsinyaḥ striyaḥ sarvaguṇānvitāḥ<BR>
&nbsp;&nbsp; yāvantyo mama sarvāsām aiśvaryaṃ kuru jānaki<BR>
<FONT COLOR="GREEN" SIZE="-1">31</FONT>
 mama hy asitakeśānte trailokyapravarāḥ striyaḥ<BR>
&nbsp;&nbsp; tās tvāṃ paricariṣyanti śriyam apsaraso yathā<BR>
<FONT COLOR="GREEN" SIZE="-1">32</FONT>
 yāni vaiśravaṇe subhru ratnāni ca dhanāni ca<BR>
&nbsp;&nbsp; tāni lokāṃś ca suśroṇi māṃ ca bhuṅkṣva yathāsukham<BR>
<FONT COLOR="GREEN" SIZE="-1">33</FONT>
 na rāmas tapasā devi na balena na vikramaiḥ<BR>
&nbsp;&nbsp; na dhanena mayā tulyas tejasā yaśasāpi vā<BR>
<FONT COLOR="GREEN" SIZE="-1">34</FONT>
 piba vihara ramasva bhuṅkṣva bhogān; dhananicayaṃ pradiśāmi medinīṃ ca<BR>
&nbsp;&nbsp; mayi lala lalane yathāsukhaṃ tvaṃ; tvayi ca sametya lalantu bāndhavās te<BR>
<FONT COLOR="GREEN" SIZE="-1">35</FONT>
 kusumitatarujālasaṃtatāni; bhramarayutāni samudratīrajāni<BR>
&nbsp;&nbsp; kanakavimalahārabhūṣitāṅgī; vihara mayā saha bhīru kānanāni<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स तां परिवृतां दीनां निरानन्दां तपस्विनीम<BR>
&nbsp; साकारैर मधुरैर वाक्यैर नयदर्शयत रावणः<BR>
&nbsp;<FONT COLOR="GREEN" SIZE="-1">2</FONT>
 मां दृष्ट्वा नागनासॊरुगूहमाना सतनॊदरम<BR>
&nbsp; अदर्शनम इवात्मानं भयान नेतुं तवम इच्छसि<BR>
&nbsp;<FONT COLOR="GREEN" SIZE="-1">3</FONT>
 कामये तवां विशालाक्षि बहुमन्यस्व मां परिये<BR>
&nbsp; सर्वाङ्गगुणसंपन्ने सर्वलॊकमनॊहरे<BR>
&nbsp;<FONT COLOR="GREEN" SIZE="-1">4</FONT>
 नेह के चिन मनुष्या वा राक्षसाः कामरूपिणः<BR>
&nbsp; वयपसर्पतु ते सीते भयं मत्तः समुत्थितम<BR>
&nbsp;<FONT COLOR="GREEN" SIZE="-1">5</FONT>
 सवधर्मे रक्षसां भीरु सर्वथैष न संशयः<BR>
&nbsp; गमनं वा परस्त्रीणां हरणं संप्रमथ्य वा<BR>
&nbsp;<FONT COLOR="GREEN" SIZE="-1">6</FONT>
 एवं चैतद अकामां च न तवां सप्रक्ष्यामि मैथिलि<BR>
&nbsp; कामं कामः शरीरे मे यथाकामं परवर्तताम<BR>
&nbsp;<FONT COLOR="GREEN" SIZE="-1">7</FONT>
 देवि नेह भयं कार्यं मयि विश्वसिहि परिये<BR>
&nbsp; परणयस्व च तत्त्वेन मैवं भूः शॊकलालसा<BR>
&nbsp;<FONT COLOR="GREEN" SIZE="-1">8</FONT>
 एकवेणी धराशय्या धयानं मलिनम अम्बरम<BR>
&nbsp; अस्थाने ऽपय उपवासश च नैतान्य औपयिकानि ते<BR>
&nbsp;<FONT COLOR="GREEN" SIZE="-1">9</FONT>
 विचित्राणि च माल्यानि चन्दनान्य अगरूणि च<BR>
&nbsp; विविधानि च वासांसि दिव्यान्य आभरणानि च<BR>
&nbsp;<FONT COLOR="GREEN" SIZE="-1">10</FONT>
 महार्हाणि च पानानि यानानि शयनानि च<BR>
&nbsp;&nbsp; गीतं नृत्तं च वाद्यं च लभ मां पराप्य मैथिलि<BR>
<FONT COLOR="GREEN" SIZE="-1">11</FONT>
 सत्रीरत्नम असि मैवं भूः कुरु गात्रेषु भूषणम<BR>
&nbsp;&nbsp; मां पराप्य तु कथं हि सयास तवम अनर्हा सुविग्रहे<BR>
<FONT COLOR="GREEN" SIZE="-1">12</FONT>
 इदं ते चारुसंजातं यौवनं वयतिवर्तते<BR>
&nbsp;&nbsp; यद अतीतं पुनर नैति सरॊतः शीघ्रम अपाम इव<BR>
<FONT COLOR="GREEN" SIZE="-1">13</FONT>
 तवां कृत्वॊपरतॊ मन्ये रूपकर्ता स विश्वकृत<BR>
&nbsp;&nbsp; न हि रूपॊपमा तव अन्या तवास्ति शुभदर्शने<BR>
<FONT COLOR="GREEN" SIZE="-1">14</FONT>
 तवां समासाद्य वैदेहि रूपयौवनशालिनीम<BR>
&nbsp;&nbsp; कः पुमान अतिवर्तेत साक्षाद अपि पितामहः<BR>
<FONT COLOR="GREEN" SIZE="-1">15</FONT>
 यद यत पश्यामि ते गात्रं शीतांशुसदृशानने<BR>
&nbsp;&nbsp; तस्मिंस तस्मिन पृथुश्रॊणि चक्षुर मम निबध्यते<BR>
<FONT COLOR="GREEN" SIZE="-1">16</FONT>
 भव मैथिलि भार्या मे मॊहम एनं विसर्जय<BR>
&nbsp;&nbsp; बह्वीनाम उत्तमस्त्रीणां ममाग्रमहिषी भव<BR>
<FONT COLOR="GREEN" SIZE="-1">17</FONT>
 लॊकेभ्यॊ यानि रत्नानि संप्रमथ्याहृतानि मे<BR>
&nbsp;&nbsp; तानि ते भीरु सर्वाणि राज्यं चैतद अहं च ते<BR>
<FONT COLOR="GREEN" SIZE="-1">18</FONT>
 विजित्य पृथिवीं सर्वां नानानगरमालिनीम<BR>
&nbsp;&nbsp; जनकाय परदास्यामि तव हेतॊर विलासिनि<BR>
<FONT COLOR="GREEN" SIZE="-1">19</FONT>
 नेह पश्यामि लॊके ऽनयं यॊ मे परतिबलॊ भवेत<BR>
&nbsp;&nbsp; पश्य मे सुमहद वीर्यम अप्रतिद्वन्द्वम आहवे<BR>
<FONT COLOR="GREEN" SIZE="-1">20</FONT>
 असकृत संयुगे भग्ना मया विमृदितध्वजाः<BR>
&nbsp;&nbsp; अशक्ताः परत्यनीकेषु सथातुं मम सुरासुराः<BR>
<FONT COLOR="GREEN" SIZE="-1">21</FONT>
 इच्छ मां करियताम अद्य परतिकर्म तवॊत्तमम<BR>
&nbsp;&nbsp; सप्रभाण्य अवसज्जन्तां तवाङ्गे भूषणानि च<BR>
&nbsp;&nbsp; साधु पश्यामि ते रूपं संयुक्तं परतिकर्मणा<BR>
<FONT COLOR="GREEN" SIZE="-1">22</FONT>
 परतिकर्माभिसंयुक्ता दाक्षिण्येन वरानने<BR>
&nbsp;&nbsp; भुङ्क्ष्व भॊगान यथाकामं पिब भीरु रमस्व च<BR>
&nbsp;&nbsp; यथेष्टं च परयच्छ तवं पृथिवीं वा धनानि च<BR>
<FONT COLOR="GREEN" SIZE="-1">23</FONT>
 ललस्व मयि विस्रब्धा धृष्टम आज्ञापयस्व च<BR>
&nbsp;&nbsp; मत्प्रभावाल ललन्त्याश च ललन्तां बान्धवास तव<BR>
<FONT COLOR="GREEN" SIZE="-1">24</FONT>
 ऋद्धिं ममानुपश्य तवं शरियं भद्रे यशश च मे<BR>
&nbsp;&nbsp; किं करिष्यसि रामेण सुभगे चीरवाससा<BR>
<FONT COLOR="GREEN" SIZE="-1">25</FONT>
 निक्षिप्तविजयॊ रामॊ गतश्रीर वनगॊचरः<BR>
&nbsp;&nbsp; वरती सथण्डिलशायी च शङ्के जीवति वा न वा<BR>
<FONT COLOR="GREEN" SIZE="-1">26</FONT>
 न हि वैदेहि रामस तवां दरष्टुं वाप्य उपलप्स्यते<BR>
&nbsp;&nbsp; पुरॊ बलाकैर असितैर मेघैर जयॊत्स्नाम इवावृताम<BR>
<FONT COLOR="GREEN" SIZE="-1">27</FONT>
 न चापि मम हस्तात तवां पराप्तुम अर्हति राघवः<BR>
&nbsp;&nbsp; हिरण्यकशिपुः कीर्तिम इन्द्रहस्तगताम इव<BR>
<FONT COLOR="GREEN" SIZE="-1">28</FONT>
 चारुस्मिते चारुदति चारुनेत्रे विलासिनि<BR>
&nbsp;&nbsp; मनॊ हरसि मे भीरु सुपर्णः पन्नगं यथा<BR>
<FONT COLOR="GREEN" SIZE="-1">29</FONT>
 कलिष्टकौशेयवसनां तन्वीम अप्य अनलंकृताम<BR>
&nbsp;&nbsp; तां दृष्ट्वा सवेषु दारेषु रतिं नॊपलभाम्य अहम<BR>
<FONT COLOR="GREEN" SIZE="-1">30</FONT>
 अन्तःपुरनिवासिन्यः सत्रियः सर्वगुणान्विताः<BR>
&nbsp;&nbsp; यावन्त्यॊ मम सर्वासाम ऐश्वर्यं कुरु जानकि<BR>
<FONT COLOR="GREEN" SIZE="-1">31</FONT>
 मम हय असितकेशान्ते तरैलॊक्यप्रवराः सत्रियः<BR>
&nbsp;&nbsp; तास तवां परिचरिष्यन्ति शरियम अप्सरसॊ यथा<BR>
<FONT COLOR="GREEN" SIZE="-1">32</FONT>
 यानि वैश्रवणे सुभ्रु रत्नानि च धनानि च<BR>
&nbsp;&nbsp; तानि लॊकांश च सुश्रॊणि मां च भुङ्क्ष्व यथासुखम<BR>
<FONT COLOR="GREEN" SIZE="-1">33</FONT>
 न रामस तपसा देवि न बलेन न विक्रमैः<BR>
&nbsp;&nbsp; न धनेन मया तुल्यस तेजसा यशसापि वा<BR>
<FONT COLOR="GREEN" SIZE="-1">34</FONT>
 पिब विहर रमस्व भुङ्क्ष्व भॊगान; धननिचयं परदिशामि मेदिनीं च<BR>
&nbsp;&nbsp; मयि लल ललने यथासुखं तवं; तवयि च समेत्य ललन्तु बान्धवास ते<BR>
<FONT COLOR="GREEN" SIZE="-1">35</FONT>
 कुसुमिततरुजालसंततानि; भरमरयुतानि समुद्रतीरजानि<BR>
&nbsp;&nbsp; कनकविमलहारभूषिताङ्गी; विहर मया सह भीरु काननानि<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5019.htm">Next: Chapter 19</A></CENTER>
</div>
</BODY>
</HTML>
