<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 51</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6050">Previous</A>&nbsp;
<A HREF="rys6052">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 51
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasya rākṣasarājasya niśamya paridevitam<BR>
&nbsp; kumbhakarṇo babhāṣe 'tha vacanaṃ prajahāsa ca<BR>
&nbsp;<FONT COLOR="GREEN" SIZE="-1">2</FONT>
 dṛṣṭo doṣo hi yo 'smābhiḥ purā mantravinirṇaye<BR>
&nbsp; hiteṣv anabhiyuktena so 'yam āsāditas tvayā<BR>
&nbsp;<FONT COLOR="GREEN" SIZE="-1">3</FONT>
 śīghraṃ khalv abhyupetaṃ tvāṃ phalaṃ pāpasya karmaṇaḥ<BR>
&nbsp; nirayeṣv eva patanaṃ yathā duṣkṛtakarmaṇaḥ<BR>
&nbsp;<FONT COLOR="GREEN" SIZE="-1">4</FONT>
 prathamaṃ vai mahārāja kṛtyam etad acintitam<BR>
&nbsp; kevalaṃ vīryadarpeṇa nānubandho vicāritaḥ<BR>
&nbsp;<FONT COLOR="GREEN" SIZE="-1">5</FONT>
 yaḥ paścāt pūrvakāryāṇi kuryād aiśvaryam āsthitaḥ<BR>
&nbsp; pūrvaṃ cottarakāryāṇi na sa veda nayānayau<BR>
&nbsp;<FONT COLOR="GREEN" SIZE="-1">6</FONT>
 deśakālavihīnāni karmāṇi viparītavat<BR>
&nbsp; kriyamāṇāni duṣyanti havīṃṣy aprayateṣv iva<BR>
&nbsp;<FONT COLOR="GREEN" SIZE="-1">7</FONT>
 trayāṇāṃ pañcadhā yogaṃ karmaṇāṃ yaḥ prapaśyati<BR>
&nbsp; sacivaiḥ samayaṃ kṛtvā sa sabhye vartate pathi<BR>
&nbsp;<FONT COLOR="GREEN" SIZE="-1">8</FONT>
 yathāgamaṃ ca yo rājā samayaṃ vicikīrṣati<BR>
&nbsp; budhyate sacivān buddhyā suhṛdaś cānupaśyati<BR>
&nbsp;<FONT COLOR="GREEN" SIZE="-1">9</FONT>
 dharmam arthaṃ ca kāmaṃ ca sarvān vā rakṣasāṃ pate<BR>
&nbsp; bhajate puruṣaḥ kāle trīṇi dvandvāni vā punaḥ<BR>
&nbsp;<FONT COLOR="GREEN" SIZE="-1">10</FONT>
 triṣu caiteṣu yac chreṣṭhaṃ śrutvā tan nāvabudhyate<BR>
&nbsp;&nbsp; rājā vā rājamātro vā vyarthaṃ tasya bahuśrutam<BR>
<FONT COLOR="GREEN" SIZE="-1">11</FONT>
 upapradānaṃ sāntvaṃ vā bhedaṃ kāle ca vikramam<BR>
&nbsp;&nbsp; yogaṃ ca rakṣasāṃ śreṣṭha tāv ubhau ca nayānayau<BR>
<FONT COLOR="GREEN" SIZE="-1">12</FONT>
 kāle dharmārthakāmān yaḥ saṃmantrya sacivaiḥ saha<BR>
&nbsp;&nbsp; niṣevetātmavāṁl loke na sa vyasanam āpnuyāt<BR>
<FONT COLOR="GREEN" SIZE="-1">13</FONT>
 hitānubandham ālokya kāryākāryam ihātmanaḥ<BR>
&nbsp;&nbsp; rājā sahārthatattvajñaiḥ sacivaiḥ saha jīvati<BR>
<FONT COLOR="GREEN" SIZE="-1">14</FONT>
 anabhijñāya śāstrārthān puruṣāḥ paśubuddhayaḥ<BR>
&nbsp;&nbsp; prāgalbhyād vaktum icchanti mantreṣv abhyantarīkṛtāḥ<BR>
<FONT COLOR="GREEN" SIZE="-1">15</FONT>
 aśāstraviduṣāṃ teṣāṃ na kāryam ahitaṃ vacaḥ<BR>
&nbsp;&nbsp; arthaśāstrānabhijñānāṃ vipulāṃ śriyam icchatām<BR>
<FONT COLOR="GREEN" SIZE="-1">16</FONT>
 ahitaṃ ca hitākāraṃ dhārṣṭyāj jalpanti ye narāḥ<BR>
&nbsp;&nbsp; avekṣya mantrabāhyās te kartavyāḥ kṛtyadūṣaṇāḥ<BR>
<FONT COLOR="GREEN" SIZE="-1">17</FONT>
 vināśayanto bhartāraṃ sahitāḥ śatrubhir budhaiḥ<BR>
&nbsp;&nbsp; viparītāni kṛtyāni kārayantīha mantriṇaḥ<BR>
<FONT COLOR="GREEN" SIZE="-1">18</FONT>
 tān bhartā mitrasaṃkāśān amitrān mantranirṇaye<BR>
&nbsp;&nbsp; vyavahāreṇa jānīyāt sacivān upasaṃhitān<BR>
<FONT COLOR="GREEN" SIZE="-1">19</FONT>
 capalasyeha kṛtyāni sahasānupradhāvataḥ<BR>
&nbsp;&nbsp; chidram anye prapadyante krauñcasya kham iva dvijāḥ<BR>
<FONT COLOR="GREEN" SIZE="-1">20</FONT>
 yo hi śatrum avajñāya nātmānam abhirakṣati<BR>
&nbsp;&nbsp; avāpnoti hi so 'narthān sthānāc ca vyavaropyate<BR>
<FONT COLOR="GREEN" SIZE="-1">21</FONT>
 tat tu śrutvā daśagrīvaḥ kumbhakarṇasya bhāṣitam<BR>
&nbsp;&nbsp; bhrukuṭiṃ caiva saṃcakre kruddhaś cainam uvāca ha<BR>
<FONT COLOR="GREEN" SIZE="-1">22</FONT>
 mānyo gurur ivācāryaḥ kiṃ māṃ tvam anuśāsati<BR>
&nbsp;&nbsp; kim evaṃ vākśramaṃ kṛtvā kāle yuktaṃ vidhīyatām<BR>
<FONT COLOR="GREEN" SIZE="-1">23</FONT>
 vibhramāc cittamohād vā balavīryāśrayeṇa vā<BR>
&nbsp;&nbsp; nābhipannam idānīṃ yad vyarthās tasya punaḥ kṛthāḥ<BR>
<FONT COLOR="GREEN" SIZE="-1">24</FONT>
 asmin kāle tu yad yuktaṃ tad idānīṃ vidhīyatām<BR>
&nbsp;&nbsp; mamāpanayajaṃ doṣaṃ vikrameṇa samīkuru<BR>
<FONT COLOR="GREEN" SIZE="-1">25</FONT>
 yadi khalv asti me sneho bhrātṛtvaṃ vāvagacchasi<BR>
&nbsp;&nbsp; yadi vā kāryam etat te hṛdi kāryatamaṃ matam<BR>
<FONT COLOR="GREEN" SIZE="-1">26</FONT>
 sa suhṛdyo vipannārthaṃ dīnam abhyavapadyate<BR>
&nbsp;&nbsp; sa bandhur yo 'panīteṣu sāhāyyāyopakalpate<BR>
<FONT COLOR="GREEN" SIZE="-1">27</FONT>
 tam athaivaṃ bruvāṇaṃ tu vacanaṃ dhīradāruṇam<BR>
&nbsp;&nbsp; ruṣṭo 'yam iti vijñāya śanaiḥ ślakṣṇam uvāca ha<BR>
<FONT COLOR="GREEN" SIZE="-1">28</FONT>
 atīva hi samālakṣya bhrātaraṃ kṣubhitendriyam<BR>
&nbsp;&nbsp; kumbhakarṇaḥ śanair vākyaṃ babhāṣe parisāntvayan<BR>
<FONT COLOR="GREEN" SIZE="-1">29</FONT>
 alaṃ rākṣasarājendra saṃtāpam upapadya te<BR>
&nbsp;&nbsp; roṣaṃ ca saṃparityajya svastho bhavitum arhasi<BR>
<FONT COLOR="GREEN" SIZE="-1">30</FONT>
 naitan manasi kartavvyaṃ mayi jīvati pārthiva<BR>
&nbsp;&nbsp; tam ahaṃ nāśayiṣyāmi yatkṛte paritapyase<BR>
<FONT COLOR="GREEN" SIZE="-1">31</FONT>
 avaśyaṃ tu hitaṃ vācyaṃ sarvāvasthaṃ mayā tava<BR>
&nbsp;&nbsp; bandhubhāvād abhihitaṃ bhrātṛsnehāc ca pārthiva<BR>
<FONT COLOR="GREEN" SIZE="-1">32</FONT>
 sadṛśaṃ yat tu kāle 'smin kartuṃ snigdhena bandhunā<BR>
&nbsp;&nbsp; śatrūṇāṃ kadanaṃ paśya kriyamāṇaṃ mayā raṇe<BR>
<FONT COLOR="GREEN" SIZE="-1">33</FONT>
 adya paśya mahābāho mayā samaramūrdhani<BR>
&nbsp;&nbsp; hate rāme saha bhrātrā dravantīṃ harivāhinīm<BR>
<FONT COLOR="GREEN" SIZE="-1">34</FONT>
 adya rāmasya tad dṛṣṭvā mayānītaṃ raṇāc chiraḥ<BR>
&nbsp;&nbsp; sukhībhava mahābāho sītā bhavatu duḥkhitā<BR>
<FONT COLOR="GREEN" SIZE="-1">35</FONT>
 adya rāmasya paśyantu nidhanaṃ sumahat priyam<BR>
&nbsp;&nbsp; laṅkāyāṃ rākṣasāḥ sarve ye te nihatabāndhavāḥ<BR>
<FONT COLOR="GREEN" SIZE="-1">36</FONT>
 adya śokaparītānāṃ svabandhuvadhakāraṇāt<BR>
&nbsp;&nbsp; śatror yudhi vināśena karomy asrapramārjanam<BR>
<FONT COLOR="GREEN" SIZE="-1">37</FONT>
 adya parvatasaṃkāśaṃ sasūryam iva toyadam<BR>
&nbsp;&nbsp; vikīrṇaṃ paśya samare sugrīvaṃ plavageśvaram<BR>
<FONT COLOR="GREEN" SIZE="-1">38</FONT>
 na paraḥ preṣaṇīyas te yuddhāyātula vikrama<BR>
&nbsp;&nbsp; aham utsādayiṣyāmi śatrūṃs tava mahābala<BR>
<FONT COLOR="GREEN" SIZE="-1">39</FONT>
 yadi śakro yadi yamo yadi pāvakamārutau<BR>
&nbsp;&nbsp; tān ahaṃ yodhayiṣyāmi kubera varuṇāv api<BR>
<FONT COLOR="GREEN" SIZE="-1">40</FONT>
 girimātraśarīrasya śitaśūladharasya me<BR>
&nbsp;&nbsp; nardatas tīkṣṇadaṃṣṭrasya bibhīyāc ca puraṃdaraḥ<BR>
<FONT COLOR="GREEN" SIZE="-1">41</FONT>
 atha vā tyaktaśastrasya mṛdgatas tarasā ripūn<BR>
&nbsp;&nbsp; na me pratimukhe kaś cic chaktaḥ sthātuṃ jijīviṣuḥ<BR>
<FONT COLOR="GREEN" SIZE="-1">42</FONT>
 naiva śaktyā na gadayā nāsinā na śitaiḥ śaraiḥ<BR>
&nbsp;&nbsp; hastābhyām eva saṃrabdho haniṣyāmy api vajriṇam<BR>
<FONT COLOR="GREEN" SIZE="-1">43</FONT>
 yadi me muṣṭivegaṃ sa rāghavo 'dya sahiṣyati<BR>
&nbsp;&nbsp; tataḥ pāsyanti bāṇaughā rudhiraṃ rāghavasya te<BR>
<FONT COLOR="GREEN" SIZE="-1">44</FONT>
 cintayā bādhyase rājan kimarthaṃ mayi tiṣṭhati<BR>
&nbsp;&nbsp; so 'haṃ śatruvināśāya tava niryātum udyataḥ<BR>
<FONT COLOR="GREEN" SIZE="-1">45</FONT>
 muñca rāmād bhayaṃ rājan haniṣyāmīha saṃyuge<BR>
&nbsp;&nbsp; rāghavaṃ lakṣmaṇaṃ caiva sugrīvaṃ ca mahābalam<BR>
&nbsp;&nbsp; asādhāraṇam icchāmi tava dātuṃ mahad yaśaḥ<BR>
<FONT COLOR="GREEN" SIZE="-1">46</FONT>
 vadhena te dāśaratheḥ sukhāvahaṃ; sukhaṃ samāhartum ahaṃ vrajāmi<BR>
&nbsp;&nbsp; nihatya rāmaṃ sahalakṣmaṇena; khādāmi sarvān hariyūthamukhyān<BR>
<FONT COLOR="GREEN" SIZE="-1">47</FONT>
 ramasva kāmaṃ piba cāgryavāruṇīṃ; kuruṣva kṛtyāni vinīyatāṃ jvaraḥ<BR>
&nbsp;&nbsp; mayādya rāme gamite yamakṣayaṃ; cirāya sītā vaśagā bhaviṣyati<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्य राक्षसराजस्य निशम्य परिदेवितम<BR>
&nbsp; कुम्भकर्णॊ बभाषे ऽथ वचनं परजहास च<BR>
&nbsp;<FONT COLOR="GREEN" SIZE="-1">2</FONT>
 दृष्टॊ दॊषॊ हि यॊ ऽसमाभिः पुरा मन्त्रविनिर्णये<BR>
&nbsp; हितेष्व अनभियुक्तेन सॊ ऽयम आसादितस तवया<BR>
&nbsp;<FONT COLOR="GREEN" SIZE="-1">3</FONT>
 शीघ्रं खल्व अभ्युपेतं तवां फलं पापस्य कर्मणः<BR>
&nbsp; निरयेष्व एव पतनं यथा दुष्कृतकर्मणः<BR>
&nbsp;<FONT COLOR="GREEN" SIZE="-1">4</FONT>
 परथमं वै महाराज कृत्यम एतद अचिन्तितम<BR>
&nbsp; केवलं वीर्यदर्पेण नानुबन्धॊ विचारितः<BR>
&nbsp;<FONT COLOR="GREEN" SIZE="-1">5</FONT>
 यः पश्चात पूर्वकार्याणि कुर्याद ऐश्वर्यम आस्थितः<BR>
&nbsp; पूर्वं चॊत्तरकार्याणि न स वेद नयानयौ<BR>
&nbsp;<FONT COLOR="GREEN" SIZE="-1">6</FONT>
 देशकालविहीनानि कर्माणि विपरीतवत<BR>
&nbsp; करियमाणानि दुष्यन्ति हवींष्य अप्रयतेष्व इव<BR>
&nbsp;<FONT COLOR="GREEN" SIZE="-1">7</FONT>
 तरयाणां पञ्चधा यॊगं कर्मणां यः परपश्यति<BR>
&nbsp; सचिवैः समयं कृत्वा स सभ्ये वर्तते पथि<BR>
&nbsp;<FONT COLOR="GREEN" SIZE="-1">8</FONT>
 यथागमं च यॊ राजा समयं विचिकीर्षति<BR>
&nbsp; बुध्यते सचिवान बुद्ध्या सुहृदश चानुपश्यति<BR>
&nbsp;<FONT COLOR="GREEN" SIZE="-1">9</FONT>
 धर्मम अर्थं च कामं च सर्वान वा रक्षसां पते<BR>
&nbsp; भजते पुरुषः काले तरीणि दवन्द्वानि वा पुनः<BR>
&nbsp;<FONT COLOR="GREEN" SIZE="-1">10</FONT>
 तरिषु चैतेषु यच छरेष्ठं शरुत्वा तन नावबुध्यते<BR>
&nbsp;&nbsp; राजा वा राजमात्रॊ वा वयर्थं तस्य बहुश्रुतम<BR>
<FONT COLOR="GREEN" SIZE="-1">11</FONT>
 उपप्रदानं सान्त्वं वा भेदं काले च विक्रमम<BR>
&nbsp;&nbsp; यॊगं च रक्षसां शरेष्ठ ताव उभौ च नयानयौ<BR>
<FONT COLOR="GREEN" SIZE="-1">12</FONT>
 काले धर्मार्थकामान यः संमन्त्र्य सचिवैः सह<BR>
&nbsp;&nbsp; निषेवेतात्मवाँल लॊके न स वयसनम आप्नुयात<BR>
<FONT COLOR="GREEN" SIZE="-1">13</FONT>
 हितानुबन्धम आलॊक्य कार्याकार्यम इहात्मनः<BR>
&nbsp;&nbsp; राजा सहार्थतत्त्वज्ञैः सचिवैः सह जीवति<BR>
<FONT COLOR="GREEN" SIZE="-1">14</FONT>
 अनभिज्ञाय शास्त्रार्थान पुरुषाः पशुबुद्धयः<BR>
&nbsp;&nbsp; परागल्भ्याद वक्तुम इच्छन्ति मन्त्रेष्व अभ्यन्तरीकृताः<BR>
<FONT COLOR="GREEN" SIZE="-1">15</FONT>
 अशास्त्रविदुषां तेषां न कार्यम अहितं वचः<BR>
&nbsp;&nbsp; अर्थशास्त्रानभिज्ञानां विपुलां शरियम इच्छताम<BR>
<FONT COLOR="GREEN" SIZE="-1">16</FONT>
 अहितं च हिताकारं धार्ष्ट्याज जल्पन्ति ये नराः<BR>
&nbsp;&nbsp; अवेक्ष्य मन्त्रबाह्यास ते कर्तव्याः कृत्यदूषणाः<BR>
<FONT COLOR="GREEN" SIZE="-1">17</FONT>
 विनाशयन्तॊ भर्तारं सहिताः शत्रुभिर बुधैः<BR>
&nbsp;&nbsp; विपरीतानि कृत्यानि कारयन्तीह मन्त्रिणः<BR>
<FONT COLOR="GREEN" SIZE="-1">18</FONT>
 तान भर्ता मित्रसंकाशान अमित्रान मन्त्रनिर्णये<BR>
&nbsp;&nbsp; वयवहारेण जानीयात सचिवान उपसंहितान<BR>
<FONT COLOR="GREEN" SIZE="-1">19</FONT>
 चपलस्येह कृत्यानि सहसानुप्रधावतः<BR>
&nbsp;&nbsp; छिद्रम अन्ये परपद्यन्ते करौञ्चस्य खम इव दविजाः<BR>
<FONT COLOR="GREEN" SIZE="-1">20</FONT>
 यॊ हि शत्रुम अवज्ञाय नात्मानम अभिरक्षति<BR>
&nbsp;&nbsp; अवाप्नॊति हि सॊ ऽनर्थान सथानाच च वयवरॊप्यते<BR>
<FONT COLOR="GREEN" SIZE="-1">21</FONT>
 तत तु शरुत्वा दशग्रीवः कुम्भकर्णस्य भाषितम<BR>
&nbsp;&nbsp; भरुकुटिं चैव संचक्रे करुद्धश चैनम उवाच ह<BR>
<FONT COLOR="GREEN" SIZE="-1">22</FONT>
 मान्यॊ गुरुर इवाचार्यः किं मां तवम अनुशासति<BR>
&nbsp;&nbsp; किम एवं वाक्श्रमं कृत्वा काले युक्तं विधीयताम<BR>
<FONT COLOR="GREEN" SIZE="-1">23</FONT>
 विभ्रमाच चित्तमॊहाद वा बलवीर्याश्रयेण वा<BR>
&nbsp;&nbsp; नाभिपन्नम इदानीं यद वयर्थास तस्य पुनः कृथाः<BR>
<FONT COLOR="GREEN" SIZE="-1">24</FONT>
 अस्मिन काले तु यद युक्तं तद इदानीं विधीयताम<BR>
&nbsp;&nbsp; ममापनयजं दॊषं विक्रमेण समीकुरु<BR>
<FONT COLOR="GREEN" SIZE="-1">25</FONT>
 यदि खल्व अस्ति मे सनेहॊ भरातृत्वं वावगच्छसि<BR>
&nbsp;&nbsp; यदि वा कार्यम एतत ते हृदि कार्यतमं मतम<BR>
<FONT COLOR="GREEN" SIZE="-1">26</FONT>
 स सुहृद्यॊ विपन्नार्थं दीनम अभ्यवपद्यते<BR>
&nbsp;&nbsp; स बन्धुर यॊ ऽपनीतेषु साहाय्यायॊपकल्पते<BR>
<FONT COLOR="GREEN" SIZE="-1">27</FONT>
 तम अथैवं बरुवाणं तु वचनं धीरदारुणम<BR>
&nbsp;&nbsp; रुष्टॊ ऽयम इति विज्ञाय शनैः शलक्ष्णम उवाच ह<BR>
<FONT COLOR="GREEN" SIZE="-1">28</FONT>
 अतीव हि समालक्ष्य भरातरं कषुभितेन्द्रियम<BR>
&nbsp;&nbsp; कुम्भकर्णः शनैर वाक्यं बभाषे परिसान्त्वयन<BR>
<FONT COLOR="GREEN" SIZE="-1">29</FONT>
 अलं राक्षसराजेन्द्र संतापम उपपद्य ते<BR>
&nbsp;&nbsp; रॊषं च संपरित्यज्य सवस्थॊ भवितुम अर्हसि<BR>
<FONT COLOR="GREEN" SIZE="-1">30</FONT>
 नैतन मनसि कर्तव्व्यं मयि जीवति पार्थिव<BR>
&nbsp;&nbsp; तम अहं नाशयिष्यामि यत्कृते परितप्यसे<BR>
<FONT COLOR="GREEN" SIZE="-1">31</FONT>
 अवश्यं तु हितं वाच्यं सर्वावस्थं मया तव<BR>
&nbsp;&nbsp; बन्धुभावाद अभिहितं भरातृस्नेहाच च पार्थिव<BR>
<FONT COLOR="GREEN" SIZE="-1">32</FONT>
 सदृशं यत तु काले ऽसमिन कर्तुं सनिग्धेन बन्धुना<BR>
&nbsp;&nbsp; शत्रूणां कदनं पश्य करियमाणं मया रणे<BR>
<FONT COLOR="GREEN" SIZE="-1">33</FONT>
 अद्य पश्य महाबाहॊ मया समरमूर्धनि<BR>
&nbsp;&nbsp; हते रामे सह भरात्रा दरवन्तीं हरिवाहिनीम<BR>
<FONT COLOR="GREEN" SIZE="-1">34</FONT>
 अद्य रामस्य तद दृष्ट्वा मयानीतं रणाच छिरः<BR>
&nbsp;&nbsp; सुखीभव महाबाहॊ सीता भवतु दुःखिता<BR>
<FONT COLOR="GREEN" SIZE="-1">35</FONT>
 अद्य रामस्य पश्यन्तु निधनं सुमहत परियम<BR>
&nbsp;&nbsp; लङ्कायां राक्षसाः सर्वे ये ते निहतबान्धवाः<BR>
<FONT COLOR="GREEN" SIZE="-1">36</FONT>
 अद्य शॊकपरीतानां सवबन्धुवधकारणात<BR>
&nbsp;&nbsp; शत्रॊर युधि विनाशेन करॊम्य अस्रप्रमार्जनम<BR>
<FONT COLOR="GREEN" SIZE="-1">37</FONT>
 अद्य पर्वतसंकाशं ससूर्यम इव तॊयदम<BR>
&nbsp;&nbsp; विकीर्णं पश्य समरे सुग्रीवं पलवगेश्वरम<BR>
<FONT COLOR="GREEN" SIZE="-1">38</FONT>
 न परः परेषणीयस ते युद्धायातुल विक्रम<BR>
&nbsp;&nbsp; अहम उत्सादयिष्यामि शत्रूंस तव महाबल<BR>
<FONT COLOR="GREEN" SIZE="-1">39</FONT>
 यदि शक्रॊ यदि यमॊ यदि पावकमारुतौ<BR>
&nbsp;&nbsp; तान अहं यॊधयिष्यामि कुबेर वरुणाव अपि<BR>
<FONT COLOR="GREEN" SIZE="-1">40</FONT>
 गिरिमात्रशरीरस्य शितशूलधरस्य मे<BR>
&nbsp;&nbsp; नर्दतस तीक्ष्णदंष्ट्रस्य बिभीयाच च पुरंदरः<BR>
<FONT COLOR="GREEN" SIZE="-1">41</FONT>
 अथ वा तयक्तशस्त्रस्य मृद्गतस तरसा रिपून<BR>
&nbsp;&nbsp; न मे परतिमुखे कश चिच छक्तः सथातुं जिजीविषुः<BR>
<FONT COLOR="GREEN" SIZE="-1">42</FONT>
 नैव शक्त्या न गदया नासिना न शितैः शरैः<BR>
&nbsp;&nbsp; हस्ताभ्याम एव संरब्धॊ हनिष्याम्य अपि वज्रिणम<BR>
<FONT COLOR="GREEN" SIZE="-1">43</FONT>
 यदि मे मुष्टिवेगं स राघवॊ ऽदय सहिष्यति<BR>
&nbsp;&nbsp; ततः पास्यन्ति बाणौघा रुधिरं राघवस्य ते<BR>
<FONT COLOR="GREEN" SIZE="-1">44</FONT>
 चिन्तया बाध्यसे राजन किमर्थं मयि तिष्ठति<BR>
&nbsp;&nbsp; सॊ ऽहं शत्रुविनाशाय तव निर्यातुम उद्यतः<BR>
<FONT COLOR="GREEN" SIZE="-1">45</FONT>
 मुञ्च रामाद भयं राजन हनिष्यामीह संयुगे<BR>
&nbsp;&nbsp; राघवं लक्ष्मणं चैव सुग्रीवं च महाबलम<BR>
&nbsp;&nbsp; असाधारणम इच्छामि तव दातुं महद यशः<BR>
<FONT COLOR="GREEN" SIZE="-1">46</FONT>
 वधेन ते दाशरथेः सुखावहं; सुखं समाहर्तुम अहं वरजामि<BR>
&nbsp;&nbsp; निहत्य रामं सहलक्ष्मणेन; खादामि सर्वान हरियूथमुख्यान<BR>
<FONT COLOR="GREEN" SIZE="-1">47</FONT>
 रमस्व कामं पिब चाग्र्यवारुणीं; कुरुष्व कृत्यानि विनीयतां जवरः<BR>
&nbsp;&nbsp; मयाद्य रामे गमिते यमक्षयं; चिराय सीता वशगा भविष्यति<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6052">Next: Chapter 52</A></CENTER>
</div>
</BODY>
</HTML>
