<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 28</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6027">Previous</A>&nbsp;
<A HREF="rys6029">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 28
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 naravānararājau tau sa ca vāyusutaḥ kapiḥ<BR>
&nbsp; jāmbavān ṛkṣarājaś ca rākṣasaś ca vibhīṣaṇaḥ<BR>
&nbsp;<FONT COLOR="GREEN" SIZE="-1">2</FONT>
 aṅgado vāliputraś ca saumitriḥ śarabhaḥ kapiḥ<BR>
&nbsp; suṣeṇaḥ sahadāyādo maindo dvivida eva ca<BR>
&nbsp;<FONT COLOR="GREEN" SIZE="-1">3</FONT>
 gajo gavākṣo kumudo nalo 'tha panasas tathā<BR>
&nbsp; amitraviṣayaṃ prāptāḥ samavetāḥ samarthayan<BR>
&nbsp;<FONT COLOR="GREEN" SIZE="-1">4</FONT>
 iyaṃ sā lakṣyate laṅkā purī rāvaṇapālitā<BR>
&nbsp; sāsuroragagandharvair amarair api durjayā<BR>
&nbsp;<FONT COLOR="GREEN" SIZE="-1">5</FONT>
 kāryasiddhiṃ puraskṛtya mantrayadhvaṃ vinirṇaye<BR>
&nbsp; nityaṃ saṃnihito hy atra rāvaṇo rākṣasādhipaḥ<BR>
&nbsp;<FONT COLOR="GREEN" SIZE="-1">6</FONT>
 tathā teṣu bruvāṇeṣu rāvaṇāvarajo 'bravīt<BR>
&nbsp; vākyam agrāmyapadavat puṣkalārthaṃ vibhīṣaṇaḥ<BR>
&nbsp;<FONT COLOR="GREEN" SIZE="-1">7</FONT>
 analaḥ śarabhaś caiva saṃpātiḥ praghasas tathā<BR>
&nbsp; gatvā laṅkāṃ mamāmātyāḥ purīṃ punar ihāgatāḥ<BR>
&nbsp;<FONT COLOR="GREEN" SIZE="-1">8</FONT>
 bhūtvā śakunayaḥ sarve praviṣṭāś ca ripor balam<BR>
&nbsp; vidhānaṃ vihitaṃ yac ca tad dṛṣṭvā samupasthitāḥ<BR>
&nbsp;<FONT COLOR="GREEN" SIZE="-1">9</FONT>
 saṃvidhānaṃ yathāhus te rāvaṇasya durātmanaḥ<BR>
&nbsp; rāma tad bruvataḥ sarvaṃ yathātathyena me śṛṇu<BR>
&nbsp;<FONT COLOR="GREEN" SIZE="-1">10</FONT>
 pūrvaṃ prahastaḥ sabalo dvāram āsādya tiṣṭhati<BR>
&nbsp;&nbsp; dakṣiṇaṃ ca mahāvīryau mahāpārśvamahodarau<BR>
<FONT COLOR="GREEN" SIZE="-1">11</FONT>
 indrajit paścimadvāraṃ rākṣasair bahubhir vṛtaḥ<BR>
&nbsp;&nbsp; paṭṭasāsidhanuṣmadbhiḥ śūlamudgarapāṇibhiḥ<BR>
<FONT COLOR="GREEN" SIZE="-1">12</FONT>
 nānāpraharaṇaiḥ śūrair āvṛto rāvaṇātmajaḥ<BR>
&nbsp;&nbsp; rākṣasānāṃ sahasrais tu bahubhiḥ śastrapāṇibhiḥ<BR>
<FONT COLOR="GREEN" SIZE="-1">13</FONT>
 yuktaḥ paramasaṃvigno rākṣasair bahubhir vṛtaḥ<BR>
&nbsp;&nbsp; uttaraṃ nagaradvāraṃ rāvaṇaḥ svayam āsthitaḥ<BR>
<FONT COLOR="GREEN" SIZE="-1">14</FONT>
 virūpākṣas tu mahatā śūlakhaḍgadhanuṣmatā<BR>
&nbsp;&nbsp; balena rākṣasaiḥ sārdhaṃ madhyamaṃ gulmam āsthitaḥ<BR>
<FONT COLOR="GREEN" SIZE="-1">15</FONT>
 etān evaṃvidhān gulmāṁl laṅkāyāṃ samudīkṣya te<BR>
&nbsp;&nbsp; māmakāḥ sacivāḥ sarve śīghraṃ punar ihāgatāḥ<BR>
<FONT COLOR="GREEN" SIZE="-1">16</FONT>
 gajānāṃ ca sahasraṃ ca rathānām ayutaṃ pure<BR>
&nbsp;&nbsp; hayānām ayute dve ca sāgrakoṭī ca rakṣasām<BR>
<FONT COLOR="GREEN" SIZE="-1">17</FONT>
 vikrāntā balavantaś ca saṃyugeṣv ātatāyinaḥ<BR>
&nbsp;&nbsp; iṣṭā rākṣasarājasya nityam ete niśācarāḥ<BR>
<FONT COLOR="GREEN" SIZE="-1">18</FONT>
 ekaikasyātra yuddhārthe rākṣasasya viśāṃ pate<BR>
&nbsp;&nbsp; parivāraḥ sahasrāṇāṃ sahasram upatiṣṭhate<BR>
<FONT COLOR="GREEN" SIZE="-1">19</FONT>
 etāṃ pravṛttiṃ laṅkāyāṃ mantriproktaṃ vibhīṣaṇaḥ<BR>
&nbsp;&nbsp; rāmaṃ kamalapatrākṣam idam uttaram abravīt<BR>
<FONT COLOR="GREEN" SIZE="-1">20</FONT>
 kuberaṃ tu yadā rāma rāvaṇaḥ pratyayudhyata<BR>
&nbsp;&nbsp; ṣaṣṭiḥ śatasahasrāṇi tadā niryānti rākṣasāḥ<BR>
<FONT COLOR="GREEN" SIZE="-1">21</FONT>
 parākrameṇa vīryeṇa tejasā sattvagauravāt<BR>
&nbsp;&nbsp; sadṛśā yo 'tra darpeṇa rāvaṇasya durātmanaḥ<BR>
<FONT COLOR="GREEN" SIZE="-1">22</FONT>
 atra manyur na kartavyo roṣaye tvāṃ na bhīṣaye<BR>
&nbsp;&nbsp; samartho hy asi vīryeṇa surāṇām api nigrahe<BR>
<FONT COLOR="GREEN" SIZE="-1">23</FONT>
 tad bhavāṃś caturaṅgeṇa balena mahatā vṛtaḥ<BR>
&nbsp;&nbsp; vyūhyedaṃ vānarānīkaṃ nirmathiṣyasi rāvaṇam<BR>
<FONT COLOR="GREEN" SIZE="-1">24</FONT>
 rāvaṇāvaraje vākyam evaṃ bruvati rāghavaḥ<BR>
&nbsp;&nbsp; śatrūṇāṃ pratighātārtham idaṃ vacanam abravīt<BR>
<FONT COLOR="GREEN" SIZE="-1">25</FONT>
 pūrvadvāre tu laṅkāyā nīlo vānarapuṃgavaḥ<BR>
&nbsp;&nbsp; prahastaṃ pratiyoddhā syād vānarair bahubhir vṛtaḥ<BR>
<FONT COLOR="GREEN" SIZE="-1">26</FONT>
 aṅgado vāliputras tu balena mahatā vṛtaḥ<BR>
&nbsp;&nbsp; dakṣiṇe bādhatāṃ dvāre mahāpārśvamahodarau<BR>
<FONT COLOR="GREEN" SIZE="-1">27</FONT>
 hanūmān paścimadvāraṃ nipīḍya pavanātmajaḥ<BR>
&nbsp;&nbsp; praviśatv aprameyātmā bahubhiḥ kapibhir vṛtaḥ<BR>
<FONT COLOR="GREEN" SIZE="-1">28</FONT>
 daityadānavasaṃghānām ṛṣīṇāṃ ca mahātmanām<BR>
&nbsp;&nbsp; viprakārapriyaḥ kṣudro varadānabalānvitaḥ<BR>
<FONT COLOR="GREEN" SIZE="-1">29</FONT>
 parikrāmati yaḥ sarvāṁl lokān saṃtāpayan prajāḥ<BR>
&nbsp;&nbsp; tasyāhaṃ rākṣasendrasya svayam eva vadhe dhṛtaḥ<BR>
<FONT COLOR="GREEN" SIZE="-1">30</FONT>
 uttaraṃ nagaradvāram ahaṃ saumitriṇā saha<BR>
&nbsp;&nbsp; nipīḍyābhipravekṣyāmi sabalo yatra rāvaṇaḥ<BR>
<FONT COLOR="GREEN" SIZE="-1">31</FONT>
 vānarendraś ca balavān ṛkṣarājaś ca jāmbavān<BR>
&nbsp;&nbsp; rākṣasendrānujaś caiva gulme bhavatu madhyame<BR>
<FONT COLOR="GREEN" SIZE="-1">32</FONT>
 na caiva mānuṣaṃ rūpaṃ kāryaṃ haribhir āhave<BR>
&nbsp;&nbsp; eṣā bhavatu naḥ saṃjñā yuddhe 'smin vānare bale<BR>
<FONT COLOR="GREEN" SIZE="-1">33</FONT>
 vānarā eva niścihnaṃ svajane 'smin bhaviṣyati<BR>
&nbsp;&nbsp; vayaṃ tu mānuṣeṇaiva sapta yotsyāmahe parān<BR>
<FONT COLOR="GREEN" SIZE="-1">34</FONT>
 aham eva saha bhrātrā lakṣmaṇena mahaujasā<BR>
&nbsp;&nbsp; ātmanā pañcamaś cāyaṃ sakhā mama vibhīṣaṇaḥ<BR>
<FONT COLOR="GREEN" SIZE="-1">35</FONT>
 sa rāmaḥ kāryasiddhyartham evam uktvā vibhīṣaṇam<BR>
&nbsp;&nbsp; suvelārohaṇe buddhiṃ cakāra matimān matim<BR>
<FONT COLOR="GREEN" SIZE="-1">36</FONT>
 tatas tu rāmo mahatā balena; pracchādya sarvāṃ pṛthivīṃ mahātmā<BR>
&nbsp;&nbsp; prahṛṣṭarūpo 'bhijagāma laṅkāṃ; kṛtvā matiṃ so 'rivadhe mahātmā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 नरवानरराजौ तौ स च वायुसुतः कपिः<BR>
&nbsp; जाम्बवान ऋक्षराजश च राक्षसश च विभीषणः<BR>
&nbsp;<FONT COLOR="GREEN" SIZE="-1">2</FONT>
 अङ्गदॊ वालिपुत्रश च सौमित्रिः शरभः कपिः<BR>
&nbsp; सुषेणः सहदायादॊ मैन्दॊ दविविद एव च<BR>
&nbsp;<FONT COLOR="GREEN" SIZE="-1">3</FONT>
 गजॊ गवाक्षॊ कुमुदॊ नलॊ ऽथ पनसस तथा<BR>
&nbsp; अमित्रविषयं पराप्ताः समवेताः समर्थयन<BR>
&nbsp;<FONT COLOR="GREEN" SIZE="-1">4</FONT>
 इयं सा लक्ष्यते लङ्का पुरी रावणपालिता<BR>
&nbsp; सासुरॊरगगन्धर्वैर अमरैर अपि दुर्जया<BR>
&nbsp;<FONT COLOR="GREEN" SIZE="-1">5</FONT>
 कार्यसिद्धिं पुरस्कृत्य मन्त्रयध्वं विनिर्णये<BR>
&nbsp; नित्यं संनिहितॊ हय अत्र रावणॊ राक्षसाधिपः<BR>
&nbsp;<FONT COLOR="GREEN" SIZE="-1">6</FONT>
 तथा तेषु बरुवाणेषु रावणावरजॊ ऽबरवीत<BR>
&nbsp; वाक्यम अग्राम्यपदवत पुष्कलार्थं विभीषणः<BR>
&nbsp;<FONT COLOR="GREEN" SIZE="-1">7</FONT>
 अनलः शरभश चैव संपातिः परघसस तथा<BR>
&nbsp; गत्वा लङ्कां ममामात्याः पुरीं पुनर इहागताः<BR>
&nbsp;<FONT COLOR="GREEN" SIZE="-1">8</FONT>
 भूत्वा शकुनयः सर्वे परविष्टाश च रिपॊर बलम<BR>
&nbsp; विधानं विहितं यच च तद दृष्ट्वा समुपस्थिताः<BR>
&nbsp;<FONT COLOR="GREEN" SIZE="-1">9</FONT>
 संविधानं यथाहुस ते रावणस्य दुरात्मनः<BR>
&nbsp; राम तद बरुवतः सर्वं यथातथ्येन मे शृणु<BR>
&nbsp;<FONT COLOR="GREEN" SIZE="-1">10</FONT>
 पूर्वं परहस्तः सबलॊ दवारम आसाद्य तिष्ठति<BR>
&nbsp;&nbsp; दक्षिणं च महावीर्यौ महापार्श्वमहॊदरौ<BR>
<FONT COLOR="GREEN" SIZE="-1">11</FONT>
 इन्द्रजित पश्चिमद्वारं राक्षसैर बहुभिर वृतः<BR>
&nbsp;&nbsp; पट्टसासिधनुष्मद्भिः शूलमुद्गरपाणिभिः<BR>
<FONT COLOR="GREEN" SIZE="-1">12</FONT>
 नानाप्रहरणैः शूरैर आवृतॊ रावणात्मजः<BR>
&nbsp;&nbsp; राक्षसानां सहस्रैस तु बहुभिः शस्त्रपाणिभिः<BR>
<FONT COLOR="GREEN" SIZE="-1">13</FONT>
 युक्तः परमसंविग्नॊ राक्षसैर बहुभिर वृतः<BR>
&nbsp;&nbsp; उत्तरं नगरद्वारं रावणः सवयम आस्थितः<BR>
<FONT COLOR="GREEN" SIZE="-1">14</FONT>
 विरूपाक्षस तु महता शूलखड्गधनुष्मता<BR>
&nbsp;&nbsp; बलेन राक्षसैः सार्धं मध्यमं गुल्मम आस्थितः<BR>
<FONT COLOR="GREEN" SIZE="-1">15</FONT>
 एतान एवंविधान गुल्माँल लङ्कायां समुदीक्ष्य ते<BR>
&nbsp;&nbsp; मामकाः सचिवाः सर्वे शीघ्रं पुनर इहागताः<BR>
<FONT COLOR="GREEN" SIZE="-1">16</FONT>
 गजानां च सहस्रं च रथानाम अयुतं पुरे<BR>
&nbsp;&nbsp; हयानाम अयुते दवे च साग्रकॊटी च रक्षसाम<BR>
<FONT COLOR="GREEN" SIZE="-1">17</FONT>
 विक्रान्ता बलवन्तश च संयुगेष्व आततायिनः<BR>
&nbsp;&nbsp; इष्टा राक्षसराजस्य नित्यम एते निशाचराः<BR>
<FONT COLOR="GREEN" SIZE="-1">18</FONT>
 एकैकस्यात्र युद्धार्थे राक्षसस्य विशां पते<BR>
&nbsp;&nbsp; परिवारः सहस्राणां सहस्रम उपतिष्ठते<BR>
<FONT COLOR="GREEN" SIZE="-1">19</FONT>
 एतां परवृत्तिं लङ्कायां मन्त्रिप्रॊक्तं विभीषणः<BR>
&nbsp;&nbsp; रामं कमलपत्राक्षम इदम उत्तरम अब्रवीत<BR>
<FONT COLOR="GREEN" SIZE="-1">20</FONT>
 कुबेरं तु यदा राम रावणः परत्ययुध्यत<BR>
&nbsp;&nbsp; षष्टिः शतसहस्राणि तदा निर्यान्ति राक्षसाः<BR>
<FONT COLOR="GREEN" SIZE="-1">21</FONT>
 पराक्रमेण वीर्येण तेजसा सत्त्वगौरवात<BR>
&nbsp;&nbsp; सदृशा यॊ ऽतर दर्पेण रावणस्य दुरात्मनः<BR>
<FONT COLOR="GREEN" SIZE="-1">22</FONT>
 अत्र मन्युर न कर्तव्यॊ रॊषये तवां न भीषये<BR>
&nbsp;&nbsp; समर्थॊ हय असि वीर्येण सुराणाम अपि निग्रहे<BR>
<FONT COLOR="GREEN" SIZE="-1">23</FONT>
 तद भवांश चतुरङ्गेण बलेन महता वृतः<BR>
&nbsp;&nbsp; वयूह्येदं वानरानीकं निर्मथिष्यसि रावणम<BR>
<FONT COLOR="GREEN" SIZE="-1">24</FONT>
 रावणावरजे वाक्यम एवं बरुवति राघवः<BR>
&nbsp;&nbsp; शत्रूणां परतिघातार्थम इदं वचनम अब्रवीत<BR>
<FONT COLOR="GREEN" SIZE="-1">25</FONT>
 पूर्वद्वारे तु लङ्काया नीलॊ वानरपुंगवः<BR>
&nbsp;&nbsp; परहस्तं परतियॊद्धा सयाद वानरैर बहुभिर वृतः<BR>
<FONT COLOR="GREEN" SIZE="-1">26</FONT>
 अङ्गदॊ वालिपुत्रस तु बलेन महता वृतः<BR>
&nbsp;&nbsp; दक्षिणे बाधतां दवारे महापार्श्वमहॊदरौ<BR>
<FONT COLOR="GREEN" SIZE="-1">27</FONT>
 हनूमान पश्चिमद्वारं निपीड्य पवनात्मजः<BR>
&nbsp;&nbsp; परविशत्व अप्रमेयात्मा बहुभिः कपिभिर वृतः<BR>
<FONT COLOR="GREEN" SIZE="-1">28</FONT>
 दैत्यदानवसंघानाम ऋषीणां च महात्मनाम<BR>
&nbsp;&nbsp; विप्रकारप्रियः कषुद्रॊ वरदानबलान्वितः<BR>
<FONT COLOR="GREEN" SIZE="-1">29</FONT>
 परिक्रामति यः सर्वाँल लॊकान संतापयन परजाः<BR>
&nbsp;&nbsp; तस्याहं राक्षसेन्द्रस्य सवयम एव वधे धृतः<BR>
<FONT COLOR="GREEN" SIZE="-1">30</FONT>
 उत्तरं नगरद्वारम अहं सौमित्रिणा सह<BR>
&nbsp;&nbsp; निपीड्याभिप्रवेक्ष्यामि सबलॊ यत्र रावणः<BR>
<FONT COLOR="GREEN" SIZE="-1">31</FONT>
 वानरेन्द्रश च बलवान ऋक्षराजश च जाम्बवान<BR>
&nbsp;&nbsp; राक्षसेन्द्रानुजश चैव गुल्मे भवतु मध्यमे<BR>
<FONT COLOR="GREEN" SIZE="-1">32</FONT>
 न चैव मानुषं रूपं कार्यं हरिभिर आहवे<BR>
&nbsp;&nbsp; एषा भवतु नः संज्ञा युद्धे ऽसमिन वानरे बले<BR>
<FONT COLOR="GREEN" SIZE="-1">33</FONT>
 वानरा एव निश्चिह्नं सवजने ऽसमिन भविष्यति<BR>
&nbsp;&nbsp; वयं तु मानुषेणैव सप्त यॊत्स्यामहे परान<BR>
<FONT COLOR="GREEN" SIZE="-1">34</FONT>
 अहम एव सह भरात्रा लक्ष्मणेन महौजसा<BR>
&nbsp;&nbsp; आत्मना पञ्चमश चायं सखा मम विभीषणः<BR>
<FONT COLOR="GREEN" SIZE="-1">35</FONT>
 स रामः कार्यसिद्ध्यर्थम एवम उक्त्वा विभीषणम<BR>
&nbsp;&nbsp; सुवेलारॊहणे बुद्धिं चकार मतिमान मतिम<BR>
<FONT COLOR="GREEN" SIZE="-1">36</FONT>
 ततस तु रामॊ महता बलेन; परच्छाद्य सर्वां पृथिवीं महात्मा<BR>
&nbsp;&nbsp; परहृष्टरूपॊ ऽभिजगाम लङ्कां; कृत्वा मतिं सॊ ऽरिवधे महात्मा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6029">Next: Chapter 29</A></CENTER>
</div>
</BODY>
</HTML>
