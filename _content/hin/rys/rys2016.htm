<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 16</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2015">Previous</A>&nbsp;
<A HREF="rys2017">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 16
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa dadarśāsane rāmo niṣaṇṇaṃ pitaraṃ śubhe<BR>
&nbsp; kaikeyīsahitaṃ dīnaṃ mukhena pariśuṣyatā<BR>
&nbsp;<FONT COLOR="GREEN" SIZE="-1">2</FONT>
 sa pituś caraṇau pūrvam abhivādya vinītavat<BR>
&nbsp; tato vavande caraṇau kaikeyyāḥ susamāhitaḥ<BR>
&nbsp;<FONT COLOR="GREEN" SIZE="-1">3</FONT>
 rāmety uktvā ca vacanaṃ vāṣpaparyākulekṣaṇaḥ<BR>
&nbsp; śaśāka nṛpatir dīno nekṣituṃ nābhibhāṣitum<BR>
&nbsp;<FONT COLOR="GREEN" SIZE="-1">4</FONT>
 tad apūrvaṃ narapater dṛṣṭvā rūpaṃ bhayāvaham<BR>
&nbsp; rāmo 'pi bhayam āpannaḥ padā spṛṣṭveva pannagam<BR>
&nbsp;<FONT COLOR="GREEN" SIZE="-1">5</FONT>
 indriyair aprahṛṣṭais taṃ śokasaṃtāpakarśitam<BR>
&nbsp; niḥśvasantaṃ mahārājaṃ vyathitākulacetasaṃ<BR>
&nbsp;<FONT COLOR="GREEN" SIZE="-1">6</FONT>
 ūrmi mālinam akṣobhyaṃ kṣubhyantam iva sāgaram<BR>
&nbsp; upaplutam ivādityam uktānṛtam ṛṣiṃ yathā<BR>
&nbsp;<FONT COLOR="GREEN" SIZE="-1">7</FONT>
 acintyakalpaṃ hi pitus taṃ śokam upadhārayan<BR>
&nbsp; babhūva saṃrabdhataraḥ samudra iva parvaṇi<BR>
&nbsp;<FONT COLOR="GREEN" SIZE="-1">8</FONT>
 cintayām āsa ca tadā rāmaḥ pitṛhite rataḥ<BR>
&nbsp; kiṃsvid adyaiva nṛpatir na māṃ pratyabhinandati<BR>
&nbsp;<FONT COLOR="GREEN" SIZE="-1">9</FONT>
 anyadā māṃ pitā dṛṣṭvā kupito 'pi prasīdati<BR>
&nbsp; tasya mām adya saṃprekṣya kimāyāsaḥ pravartate<BR>
&nbsp;<FONT COLOR="GREEN" SIZE="-1">10</FONT>
 sa dīna iva śokārto viṣaṇṇavadanadyutiḥ<BR>
&nbsp;&nbsp; kaikeyīm abhivādyaiva rāmo vacanam abravīt<BR>
<FONT COLOR="GREEN" SIZE="-1">11</FONT>
 kac cin mayā nāparādham ajñānād yena me pitā<BR>
&nbsp;&nbsp; kupitas tan mamācakṣva tvaṃ caivainaṃ prasādaya<BR>
<FONT COLOR="GREEN" SIZE="-1">12</FONT>
 vivarṇavadano dīno na hi mām abhibhāṣate<BR>
&nbsp;&nbsp; śārīro mānaso vāpi kac cid enaṃ na bādhate<BR>
&nbsp;&nbsp; saṃtāpo vābhitāpo vā durlabhaṃ hi sadā sukham<BR>
<FONT COLOR="GREEN" SIZE="-1">13</FONT>
 kac cin na kiṃ cid bharate kumāre priyadarśane<BR>
&nbsp;&nbsp; śatrughne vā mahāsattve mātṝṇāṃ vā mamāśubham<BR>
<FONT COLOR="GREEN" SIZE="-1">14</FONT>
 atoṣayan mahārājam akurvan vā pitur vacaḥ<BR>
&nbsp;&nbsp; muhūrtam api neccheyaṃ jīvituṃ kupite nṛpe<BR>
<FONT COLOR="GREEN" SIZE="-1">15</FONT>
 yatomūlaṃ naraḥ paśyet prādurbhāvam ihātmanaḥ<BR>
&nbsp;&nbsp; kathaṃ tasmin na varteta pratyakṣe sati daivate<BR>
<FONT COLOR="GREEN" SIZE="-1">16</FONT>
 kac cit te paruṣaṃ kiṃ cid abhimānāt pitā mama<BR>
&nbsp;&nbsp; ukto bhavatyā kopena yatrāsya lulitaṃ manaḥ<BR>
<FONT COLOR="GREEN" SIZE="-1">17</FONT>
 etad ācakṣva me devi tattvena paripṛcchataḥ<BR>
&nbsp;&nbsp; kiṃnimittam apūrvo 'yaṃ vikāro manujādhipe<BR>
<FONT COLOR="GREEN" SIZE="-1">18</FONT>
 ahaṃ hi vacanād rājñaḥ pateyam api pāvake<BR>
&nbsp;&nbsp; bhakṣayeyaṃ viṣaṃ tīkṣṇaṃ majjeyam api cārṇave<BR>
&nbsp;&nbsp; niyukto guruṇā pitrā nṛpeṇa ca hitena ca<BR>
<FONT COLOR="GREEN" SIZE="-1">19</FONT>
 tad brūhi vacanaṃ devi rājño yad abhikāṅkṣitam<BR>
&nbsp;&nbsp; kariṣye pratijāne ca rāmo dvir nābhibhāṣate<BR>
<FONT COLOR="GREEN" SIZE="-1">20</FONT>
 tam ārjavasamāyuktam anāryā satyavādinam<BR>
&nbsp;&nbsp; uvāca rāmaṃ kaikeyī vacanaṃ bhṛśadāruṇam<BR>
<FONT COLOR="GREEN" SIZE="-1">21</FONT>
 purā devāsure yuddhe pitrā te mama rāghava<BR>
&nbsp;&nbsp; rakṣitena varau dattau saśalyena mahāraṇe<BR>
<FONT COLOR="GREEN" SIZE="-1">22</FONT>
 tatra me yācito rājā bharatasyābhiṣecanam<BR>
&nbsp;&nbsp; gamanaṃ daṇḍakāraṇye tava cādyaiva rāghava<BR>
<FONT COLOR="GREEN" SIZE="-1">23</FONT>
 yadi satyapratijñaṃ tvaṃ pitaraṃ kartum icchasi<BR>
&nbsp;&nbsp; ātmānaṃ ca narareṣṭha mama vākyam idaṃ śṛṇu<BR>
<FONT COLOR="GREEN" SIZE="-1">24</FONT>
 sa nideśe pitus tiṣṭha yathā tena pratiśrutam<BR>
&nbsp;&nbsp; tvayāraṇyaṃ praveṣṭavyaṃ nava varṣāṇi pañca ca<BR>
<FONT COLOR="GREEN" SIZE="-1">25</FONT>
 sapta sapta ca varṣāṇi daṇḍakāraṇyam āśritaḥ<BR>
&nbsp;&nbsp; abhiṣekam imaṃ tyaktvā jaṭācīradharo vasa<BR>
<FONT COLOR="GREEN" SIZE="-1">26</FONT>
 bharataḥ kosalapure praśāstu vasudhām imām<BR>
&nbsp;&nbsp; nānāratnasamākīrṇaṃ savājirathakuñjarām<BR>
<FONT COLOR="GREEN" SIZE="-1">27</FONT>
 tad apriyam amitraghno vacanaṃ maraṇopamam<BR>
&nbsp;&nbsp; śrutvā na vivyathe rāmaḥ kaikeyīṃ cedam abravīt<BR>
<FONT COLOR="GREEN" SIZE="-1">28</FONT>
 evam astu gamiṣyāmi vanaṃ vastum ahaṃ tv ataḥ<BR>
&nbsp;&nbsp; jaṭācīradharo rājñaḥ pratijñām anupālayan<BR>
<FONT COLOR="GREEN" SIZE="-1">29</FONT>
 idaṃ tu jñātum icchāmi kimarthaṃ māṃ mahīpatiḥ<BR>
&nbsp;&nbsp; nābhinandati durdharṣo yathāpuram ariṃdamaḥ<BR>
<FONT COLOR="GREEN" SIZE="-1">30</FONT>
 manyur na ca tvayā kāryo devi brūhi tavāgrataḥ<BR>
&nbsp;&nbsp; yāsyāmi bhava suprītā vanaṃ cīrajaṭādharaḥ<BR>
<FONT COLOR="GREEN" SIZE="-1">31</FONT>
 hitena guruṇā pitrā kṛtajñena nṛpeṇa ca<BR>
&nbsp;&nbsp; niyujyamāno viśrabdhaṃ kiṃ na kuryād ahaṃ priyam<BR>
<FONT COLOR="GREEN" SIZE="-1">32</FONT>
 alīkaṃ mānasaṃ tv ekaṃ hṛdayaṃ dahatīva me<BR>
&nbsp;&nbsp; svayaṃ yan nāha māṃ rājā bharatasyābhiṣecanam<BR>
<FONT COLOR="GREEN" SIZE="-1">33</FONT>
 ahaṃ hi sītāṃ rājyaṃ ca prāṇān iṣṭān dhanāni ca<BR>
&nbsp;&nbsp; hṛṣṭo bhrātre svayaṃ dadyāṃ bharatāyāpracoditaḥ<BR>
<FONT COLOR="GREEN" SIZE="-1">34</FONT>
 kiṃ punar manujendreṇa svayaṃ pitrā pracoditaḥ<BR>
&nbsp;&nbsp; tava ca priyakāmārthaṃ pratijñām anupālayan<BR>
<FONT COLOR="GREEN" SIZE="-1">35</FONT>
 tad āśvāsaya hīmaṃ tvaṃ kiṃ nv idaṃ yan mahīpatiḥ<BR>
&nbsp;&nbsp; vasudhāsaktanayano mandam aśrūṇi muñcati<BR>
<FONT COLOR="GREEN" SIZE="-1">36</FONT>
 gacchantu caivānayituṃ dūtāḥ śīghrajavair hayaiḥ<BR>
&nbsp;&nbsp; bharataṃ mātulakulād adyaiva nṛpaśāsanāt<BR>
<FONT COLOR="GREEN" SIZE="-1">37</FONT>
 daṇḍakāraṇyam eṣo 'ham ito gacchāmi satvaraḥ<BR>
&nbsp;&nbsp; avicārya pitur vākyaṃ samāvastuṃ caturdaśa<BR>
<FONT COLOR="GREEN" SIZE="-1">38</FONT>
 sā hṛṣṭā tasya tadvākyaṃ śrutvā rāmasya kaikayī<BR>
&nbsp;&nbsp; prasthānaṃ śraddadhānā hi tvarayām āsa rāghavam<BR>
<FONT COLOR="GREEN" SIZE="-1">39</FONT>
 evaṃ bhavatu yāsyanti dūtāḥ śīghrajavair hayaiḥ<BR>
&nbsp;&nbsp; bharataṃ mātulakulād upāvartayituṃ narāḥ<BR>
<FONT COLOR="GREEN" SIZE="-1">40</FONT>
 tava tv ahaṃ kṣamaṃ manye notsukasya vilambanam<BR>
&nbsp;&nbsp; rāma tasmād itaḥ śīghraṃ vanaṃ tvaṃ gantum arhasi<BR>
<FONT COLOR="GREEN" SIZE="-1">41</FONT>
 vrīḍānvitaḥ svayaṃ yac ca nṛpas tvāṃ nābhibhāṣate<BR>
&nbsp;&nbsp; naitat kiṃ cin naraśreṣṭha manyur eṣo 'panīyatām<BR>
<FONT COLOR="GREEN" SIZE="-1">42</FONT>
 yāvat tvaṃ na vanaṃ yātaḥ purād asmād abhitvaran<BR>
&nbsp;&nbsp; pitā tāvan na te rāma snāsyate bhokṣyate 'pi vā<BR>
<FONT COLOR="GREEN" SIZE="-1">43</FONT>
 dhik kaṣṭam iti niḥśvasya rājā śokapariplutaḥ<BR>
&nbsp;&nbsp; mūrchito nyapatat tasmin paryaṅke hemabhūṣite<BR>
<FONT COLOR="GREEN" SIZE="-1">44</FONT>
 rāmo 'py utthāpya rājānaṃ kaikeyyābhipracoditaḥ<BR>
&nbsp;&nbsp; kaśayevāhato vājī vanaṃ gantuṃ kṛtatvaraḥ<BR>
<FONT COLOR="GREEN" SIZE="-1">45</FONT>
 tad apriyam anāryāyā vacanaṃ dāruṇodaram<BR>
&nbsp;&nbsp; śrutvā gatavyatho rāmaḥ kaikeyīṃ vākyam abravīt<BR>
<FONT COLOR="GREEN" SIZE="-1">46</FONT>
 nāham arthaparo devi lokam āvastum utsahe<BR>
&nbsp;&nbsp; viddhi mām ṛṣibhis tulyaṃ kevalaṃ dharmam āsthitam<BR>
<FONT COLOR="GREEN" SIZE="-1">47</FONT>
 yad atrabhavataḥ kiṃ cic chakyaṃ kartuṃ priyaṃ mayā<BR>
&nbsp;&nbsp; prāṇān api parityajya sarvathā kṛtam eva tat<BR>
<FONT COLOR="GREEN" SIZE="-1">48</FONT>
 na hy ato dharmacaraṇaṃ kiṃ cid asti mahattaram<BR>
&nbsp;&nbsp; yathā pitari śuśrūṣā tasya vā vacanakriyā<BR>
<FONT COLOR="GREEN" SIZE="-1">49</FONT>
 anukto 'py atrabhavatā bhavatyā vacanād aham<BR>
&nbsp;&nbsp; vane vatsyāmi vijane varṣāṇīha caturdaśa<BR>
<FONT COLOR="GREEN" SIZE="-1">50</FONT>
 na nūnaṃ mayi kaikeyi kiṃ cid āśaṃsase guṇam<BR>
&nbsp;&nbsp; yad rājānam avocas tvaṃ mameśvaratarā satī<BR>
<FONT COLOR="GREEN" SIZE="-1">51</FONT>
 yāvan mātaram āpṛcche sītāṃ cānunayāmy aham<BR>
&nbsp;&nbsp; tato 'dyaiva gamiṣyāmi daṇḍakānāṃ mahad vanam<BR>
<FONT COLOR="GREEN" SIZE="-1">52</FONT>
 bharataḥ pālayed rājyaṃ śuśrūṣec ca pitur yathā<BR>
&nbsp;&nbsp; tahā bhavatyā kartavyaṃ sa hi dharmaḥ sanātanaḥ<BR>
<FONT COLOR="GREEN" SIZE="-1">53</FONT>
 sa rāmasya vacaḥ śrutvā bhṛśaṃ duḥkhahataḥ pitā<BR>
&nbsp;&nbsp; śokād aśaknuvan bāṣpaṃ praruroda mahāsvanam<BR>
<FONT COLOR="GREEN" SIZE="-1">54</FONT>
 vanditvā caraṇau rāmo visaṃjñasya pitus tadā<BR>
&nbsp;&nbsp; kaikeyyāś cāpy anāryāyā niṣpapāta mahādyutiḥ<BR>
<FONT COLOR="GREEN" SIZE="-1">55</FONT>
 sa rāmaḥ pitaraṃ kṛtvā kaikeyīṃ ca pradakṣiṇam<BR>
&nbsp;&nbsp; niṣkramyāntaḥpurāt tasmāt svaṃ dadarśa suhṛjjanam<BR>
<FONT COLOR="GREEN" SIZE="-1">56</FONT>
 taṃ bāṣpaparipūrṇākṣaḥ pṛṣṭhato 'nujagāma ha<BR>
&nbsp;&nbsp; lakṣmaṇaḥ paramakruddhaḥ sumitrānandavardhanaḥ<BR>
<FONT COLOR="GREEN" SIZE="-1">57</FONT>
 ābhiṣecanikaṃ bhāṇḍaṃ kṛtvā rāmaḥ pradakṣiṇam<BR>
&nbsp;&nbsp; śanair jagāma sāpekṣo dṛṣṭiṃ tatrāvicālayan<BR>
<FONT COLOR="GREEN" SIZE="-1">58</FONT>
 na cāsya mahatīṃ lakṣmīṃ rājyanāśo 'pakarṣati<BR>
&nbsp;&nbsp; lokakāntasya kāntatvaṃ śītaraśmer iva kṣapā<BR>
<FONT COLOR="GREEN" SIZE="-1">59</FONT>
 na vanaṃ gantukāmasya tyajataś ca vasuṃdharām<BR>
&nbsp;&nbsp; sarvalokātigasyeva lakṣyate cittavikriyā<BR>
<FONT COLOR="GREEN" SIZE="-1">60</FONT>
 dhārayan manasā duḥkham indriyāṇi nigṛhya ca<BR>
&nbsp;&nbsp; praviveśātmavān veśma māturapriyaśaṃsivān<BR>
<FONT COLOR="GREEN" SIZE="-1">61</FONT>
 praviśya veśmātibhṛśaṃ mudānvitaṃ; samīkṣya tāṃ cārthavipattim āgatām<BR>
&nbsp;&nbsp; na caiva rāmo 'tra jagāma vikriyāṃ; suhṛjjanasyātmavipattiśaṅkayā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स ददर्शासने रामॊ निषण्णं पितरं शुभे<BR>
&nbsp; कैकेयीसहितं दीनं मुखेन परिशुष्यता<BR>
&nbsp;<FONT COLOR="GREEN" SIZE="-1">2</FONT>
 स पितुश चरणौ पूर्वम अभिवाद्य विनीतवत<BR>
&nbsp; ततॊ ववन्दे चरणौ कैकेय्याः सुसमाहितः<BR>
&nbsp;<FONT COLOR="GREEN" SIZE="-1">3</FONT>
 रामेत्य उक्त्वा च वचनं वाष्पपर्याकुलेक्षणः<BR>
&nbsp; शशाक नृपतिर दीनॊ नेक्षितुं नाभिभाषितुम<BR>
&nbsp;<FONT COLOR="GREEN" SIZE="-1">4</FONT>
 तद अपूर्वं नरपतेर दृष्ट्वा रूपं भयावहम<BR>
&nbsp; रामॊ ऽपि भयम आपन्नः पदा सपृष्ट्वेव पन्नगम<BR>
&nbsp;<FONT COLOR="GREEN" SIZE="-1">5</FONT>
 इन्द्रियैर अप्रहृष्टैस तं शॊकसंतापकर्शितम<BR>
&nbsp; निःश्वसन्तं महाराजं वयथिताकुलचेतसं<BR>
&nbsp;<FONT COLOR="GREEN" SIZE="-1">6</FONT>
 ऊर्मि मालिनम अक्षॊभ्यं कषुभ्यन्तम इव सागरम<BR>
&nbsp; उपप्लुतम इवादित्यम उक्तानृतम ऋषिं यथा<BR>
&nbsp;<FONT COLOR="GREEN" SIZE="-1">7</FONT>
 अचिन्त्यकल्पं हि पितुस तं शॊकम उपधारयन<BR>
&nbsp; बभूव संरब्धतरः समुद्र इव पर्वणि<BR>
&nbsp;<FONT COLOR="GREEN" SIZE="-1">8</FONT>
 चिन्तयाम आस च तदा रामः पितृहिते रतः<BR>
&nbsp; किंस्विद अद्यैव नृपतिर न मां परत्यभिनन्दति<BR>
&nbsp;<FONT COLOR="GREEN" SIZE="-1">9</FONT>
 अन्यदा मां पिता दृष्ट्वा कुपितॊ ऽपि परसीदति<BR>
&nbsp; तस्य माम अद्य संप्रेक्ष्य किमायासः परवर्तते<BR>
&nbsp;<FONT COLOR="GREEN" SIZE="-1">10</FONT>
 स दीन इव शॊकार्तॊ विषण्णवदनद्युतिः<BR>
&nbsp;&nbsp; कैकेयीम अभिवाद्यैव रामॊ वचनम अब्रवीत<BR>
<FONT COLOR="GREEN" SIZE="-1">11</FONT>
 कच चिन मया नापराधम अज्ञानाद येन मे पिता<BR>
&nbsp;&nbsp; कुपितस तन ममाचक्ष्व तवं चैवैनं परसादय<BR>
<FONT COLOR="GREEN" SIZE="-1">12</FONT>
 विवर्णवदनॊ दीनॊ न हि माम अभिभाषते<BR>
&nbsp;&nbsp; शारीरॊ मानसॊ वापि कच चिद एनं न बाधते<BR>
&nbsp;&nbsp; संतापॊ वाभितापॊ वा दुर्लभं हि सदा सुखम<BR>
<FONT COLOR="GREEN" SIZE="-1">13</FONT>
 कच चिन न किं चिद भरते कुमारे परियदर्शने<BR>
&nbsp;&nbsp; शत्रुघ्ने वा महासत्त्वे मातॄणां वा ममाशुभम<BR>
<FONT COLOR="GREEN" SIZE="-1">14</FONT>
 अतॊषयन महाराजम अकुर्वन वा पितुर वचः<BR>
&nbsp;&nbsp; मुहूर्तम अपि नेच्छेयं जीवितुं कुपिते नृपे<BR>
<FONT COLOR="GREEN" SIZE="-1">15</FONT>
 यतॊमूलं नरः पश्येत परादुर्भावम इहात्मनः<BR>
&nbsp;&nbsp; कथं तस्मिन न वर्तेत परत्यक्षे सति दैवते<BR>
<FONT COLOR="GREEN" SIZE="-1">16</FONT>
 कच चित ते परुषं किं चिद अभिमानात पिता मम<BR>
&nbsp;&nbsp; उक्तॊ भवत्या कॊपेन यत्रास्य लुलितं मनः<BR>
<FONT COLOR="GREEN" SIZE="-1">17</FONT>
 एतद आचक्ष्व मे देवि तत्त्वेन परिपृच्छतः<BR>
&nbsp;&nbsp; किंनिमित्तम अपूर्वॊ ऽयं विकारॊ मनुजाधिपे<BR>
<FONT COLOR="GREEN" SIZE="-1">18</FONT>
 अहं हि वचनाद राज्ञः पतेयम अपि पावके<BR>
&nbsp;&nbsp; भक्षयेयं विषं तीक्ष्णं मज्जेयम अपि चार्णवे<BR>
&nbsp;&nbsp; नियुक्तॊ गुरुणा पित्रा नृपेण च हितेन च<BR>
<FONT COLOR="GREEN" SIZE="-1">19</FONT>
 तद बरूहि वचनं देवि राज्ञॊ यद अभिकाङ्क्षितम<BR>
&nbsp;&nbsp; करिष्ये परतिजाने च रामॊ दविर नाभिभाषते<BR>
<FONT COLOR="GREEN" SIZE="-1">20</FONT>
 तम आर्जवसमायुक्तम अनार्या सत्यवादिनम<BR>
&nbsp;&nbsp; उवाच रामं कैकेयी वचनं भृशदारुणम<BR>
<FONT COLOR="GREEN" SIZE="-1">21</FONT>
 पुरा देवासुरे युद्धे पित्रा ते मम राघव<BR>
&nbsp;&nbsp; रक्षितेन वरौ दत्तौ सशल्येन महारणे<BR>
<FONT COLOR="GREEN" SIZE="-1">22</FONT>
 तत्र मे याचितॊ राजा भरतस्याभिषेचनम<BR>
&nbsp;&nbsp; गमनं दण्डकारण्ये तव चाद्यैव राघव<BR>
<FONT COLOR="GREEN" SIZE="-1">23</FONT>
 यदि सत्यप्रतिज्ञं तवं पितरं कर्तुम इच्छसि<BR>
&nbsp;&nbsp; आत्मानं च नररेष्ठ मम वाक्यम इदं शृणु<BR>
<FONT COLOR="GREEN" SIZE="-1">24</FONT>
 स निदेशे पितुस तिष्ठ यथा तेन परतिश्रुतम<BR>
&nbsp;&nbsp; तवयारण्यं परवेष्टव्यं नव वर्षाणि पञ्च च<BR>
<FONT COLOR="GREEN" SIZE="-1">25</FONT>
 सप्त सप्त च वर्षाणि दण्डकारण्यम आश्रितः<BR>
&nbsp;&nbsp; अभिषेकम इमं तयक्त्वा जटाचीरधरॊ वस<BR>
<FONT COLOR="GREEN" SIZE="-1">26</FONT>
 भरतः कॊसलपुरे परशास्तु वसुधाम इमाम<BR>
&nbsp;&nbsp; नानारत्नसमाकीर्णं सवाजिरथकुञ्जराम<BR>
<FONT COLOR="GREEN" SIZE="-1">27</FONT>
 तद अप्रियम अमित्रघ्नॊ वचनं मरणॊपमम<BR>
&nbsp;&nbsp; शरुत्वा न विव्यथे रामः कैकेयीं चेदम अब्रवीत<BR>
<FONT COLOR="GREEN" SIZE="-1">28</FONT>
 एवम अस्तु गमिष्यामि वनं वस्तुम अहं तव अतः<BR>
&nbsp;&nbsp; जटाचीरधरॊ राज्ञः परतिज्ञाम अनुपालयन<BR>
<FONT COLOR="GREEN" SIZE="-1">29</FONT>
 इदं तु जञातुम इच्छामि किमर्थं मां महीपतिः<BR>
&nbsp;&nbsp; नाभिनन्दति दुर्धर्षॊ यथापुरम अरिंदमः<BR>
<FONT COLOR="GREEN" SIZE="-1">30</FONT>
 मन्युर न च तवया कार्यॊ देवि बरूहि तवाग्रतः<BR>
&nbsp;&nbsp; यास्यामि भव सुप्रीता वनं चीरजटाधरः<BR>
<FONT COLOR="GREEN" SIZE="-1">31</FONT>
 हितेन गुरुणा पित्रा कृतज्ञेन नृपेण च<BR>
&nbsp;&nbsp; नियुज्यमानॊ विश्रब्धं किं न कुर्याद अहं परियम<BR>
<FONT COLOR="GREEN" SIZE="-1">32</FONT>
 अलीकं मानसं तव एकं हृदयं दहतीव मे<BR>
&nbsp;&nbsp; सवयं यन नाह मां राजा भरतस्याभिषेचनम<BR>
<FONT COLOR="GREEN" SIZE="-1">33</FONT>
 अहं हि सीतां राज्यं च पराणान इष्टान धनानि च<BR>
&nbsp;&nbsp; हृष्टॊ भरात्रे सवयं दद्यां भरतायाप्रचॊदितः<BR>
<FONT COLOR="GREEN" SIZE="-1">34</FONT>
 किं पुनर मनुजेन्द्रेण सवयं पित्रा परचॊदितः<BR>
&nbsp;&nbsp; तव च परियकामार्थं परतिज्ञाम अनुपालयन<BR>
<FONT COLOR="GREEN" SIZE="-1">35</FONT>
 तद आश्वासय हीमं तवं किं नव इदं यन महीपतिः<BR>
&nbsp;&nbsp; वसुधासक्तनयनॊ मन्दम अश्रूणि मुञ्चति<BR>
<FONT COLOR="GREEN" SIZE="-1">36</FONT>
 गच्छन्तु चैवानयितुं दूताः शीघ्रजवैर हयैः<BR>
&nbsp;&nbsp; भरतं मातुलकुलाद अद्यैव नृपशासनात<BR>
<FONT COLOR="GREEN" SIZE="-1">37</FONT>
 दण्डकारण्यम एषॊ ऽहम इतॊ गच्छामि सत्वरः<BR>
&nbsp;&nbsp; अविचार्य पितुर वाक्यं समावस्तुं चतुर्दश<BR>
<FONT COLOR="GREEN" SIZE="-1">38</FONT>
 सा हृष्टा तस्य तद्वाक्यं शरुत्वा रामस्य कैकयी<BR>
&nbsp;&nbsp; परस्थानं शरद्दधाना हि तवरयाम आस राघवम<BR>
<FONT COLOR="GREEN" SIZE="-1">39</FONT>
 एवं भवतु यास्यन्ति दूताः शीघ्रजवैर हयैः<BR>
&nbsp;&nbsp; भरतं मातुलकुलाद उपावर्तयितुं नराः<BR>
<FONT COLOR="GREEN" SIZE="-1">40</FONT>
 तव तव अहं कषमं मन्ये नॊत्सुकस्य विलम्बनम<BR>
&nbsp;&nbsp; राम तस्माद इतः शीघ्रं वनं तवं गन्तुम अर्हसि<BR>
<FONT COLOR="GREEN" SIZE="-1">41</FONT>
 वरीडान्वितः सवयं यच च नृपस तवां नाभिभाषते<BR>
&nbsp;&nbsp; नैतत किं चिन नरश्रेष्ठ मन्युर एषॊ ऽपनीयताम<BR>
<FONT COLOR="GREEN" SIZE="-1">42</FONT>
 यावत तवं न वनं यातः पुराद अस्माद अभित्वरन<BR>
&nbsp;&nbsp; पिता तावन न ते राम सनास्यते भॊक्ष्यते ऽपि वा<BR>
<FONT COLOR="GREEN" SIZE="-1">43</FONT>
 धिक कष्टम इति निःश्वस्य राजा शॊकपरिप्लुतः<BR>
&nbsp;&nbsp; मूर्छितॊ नयपतत तस्मिन पर्यङ्के हेमभूषिते<BR>
<FONT COLOR="GREEN" SIZE="-1">44</FONT>
 रामॊ ऽपय उत्थाप्य राजानं कैकेय्याभिप्रचॊदितः<BR>
&nbsp;&nbsp; कशयेवाहतॊ वाजी वनं गन्तुं कृतत्वरः<BR>
<FONT COLOR="GREEN" SIZE="-1">45</FONT>
 तद अप्रियम अनार्याया वचनं दारुणॊदरम<BR>
&nbsp;&nbsp; शरुत्वा गतव्यथॊ रामः कैकेयीं वाक्यम अब्रवीत<BR>
<FONT COLOR="GREEN" SIZE="-1">46</FONT>
 नाहम अर्थपरॊ देवि लॊकम आवस्तुम उत्सहे<BR>
&nbsp;&nbsp; विद्धि माम ऋषिभिस तुल्यं केवलं धर्मम आस्थितम<BR>
<FONT COLOR="GREEN" SIZE="-1">47</FONT>
 यद अत्रभवतः किं चिच छक्यं कर्तुं परियं मया<BR>
&nbsp;&nbsp; पराणान अपि परित्यज्य सर्वथा कृतम एव तत<BR>
<FONT COLOR="GREEN" SIZE="-1">48</FONT>
 न हय अतॊ धर्मचरणं किं चिद अस्ति महत्तरम<BR>
&nbsp;&nbsp; यथा पितरि शुश्रूषा तस्य वा वचनक्रिया<BR>
<FONT COLOR="GREEN" SIZE="-1">49</FONT>
 अनुक्तॊ ऽपय अत्रभवता भवत्या वचनाद अहम<BR>
&nbsp;&nbsp; वने वत्स्यामि विजने वर्षाणीह चतुर्दश<BR>
<FONT COLOR="GREEN" SIZE="-1">50</FONT>
 न नूनं मयि कैकेयि किं चिद आशंससे गुणम<BR>
&nbsp;&nbsp; यद राजानम अवॊचस तवं ममेश्वरतरा सती<BR>
<FONT COLOR="GREEN" SIZE="-1">51</FONT>
 यावन मातरम आपृच्छे सीतां चानुनयाम्य अहम<BR>
&nbsp;&nbsp; ततॊ ऽदयैव गमिष्यामि दण्डकानां महद वनम<BR>
<FONT COLOR="GREEN" SIZE="-1">52</FONT>
 भरतः पालयेद राज्यं शुश्रूषेच च पितुर यथा<BR>
&nbsp;&nbsp; तहा भवत्या कर्तव्यं स हि धर्मः सनातनः<BR>
<FONT COLOR="GREEN" SIZE="-1">53</FONT>
 स रामस्य वचः शरुत्वा भृशं दुःखहतः पिता<BR>
&nbsp;&nbsp; शॊकाद अशक्नुवन बाष्पं पररुरॊद महास्वनम<BR>
<FONT COLOR="GREEN" SIZE="-1">54</FONT>
 वन्दित्वा चरणौ रामॊ विसंज्ञस्य पितुस तदा<BR>
&nbsp;&nbsp; कैकेय्याश चाप्य अनार्याया निष्पपात महाद्युतिः<BR>
<FONT COLOR="GREEN" SIZE="-1">55</FONT>
 स रामः पितरं कृत्वा कैकेयीं च परदक्षिणम<BR>
&nbsp;&nbsp; निष्क्रम्यान्तःपुरात तस्मात सवं ददर्श सुहृज्जनम<BR>
<FONT COLOR="GREEN" SIZE="-1">56</FONT>
 तं बाष्पपरिपूर्णाक्षः पृष्ठतॊ ऽनुजगाम ह<BR>
&nbsp;&nbsp; लक्ष्मणः परमक्रुद्धः सुमित्रानन्दवर्धनः<BR>
<FONT COLOR="GREEN" SIZE="-1">57</FONT>
 आभिषेचनिकं भाण्डं कृत्वा रामः परदक्षिणम<BR>
&nbsp;&nbsp; शनैर जगाम सापेक्षॊ दृष्टिं तत्राविचालयन<BR>
<FONT COLOR="GREEN" SIZE="-1">58</FONT>
 न चास्य महतीं लक्ष्मीं राज्यनाशॊ ऽपकर्षति<BR>
&nbsp;&nbsp; लॊककान्तस्य कान्तत्वं शीतरश्मेर इव कषपा<BR>
<FONT COLOR="GREEN" SIZE="-1">59</FONT>
 न वनं गन्तुकामस्य तयजतश च वसुंधराम<BR>
&nbsp;&nbsp; सर्वलॊकातिगस्येव लक्ष्यते चित्तविक्रिया<BR>
<FONT COLOR="GREEN" SIZE="-1">60</FONT>
 धारयन मनसा दुःखम इन्द्रियाणि निगृह्य च<BR>
&nbsp;&nbsp; परविवेशात्मवान वेश्म मातुरप्रियशंसिवान<BR>
<FONT COLOR="GREEN" SIZE="-1">61</FONT>
 परविश्य वेश्मातिभृशं मुदान्वितं; समीक्ष्य तां चार्थविपत्तिम आगताम<BR>
&nbsp;&nbsp; न चैव रामॊ ऽतर जगाम विक्रियां; सुहृज्जनस्यात्मविपत्तिशङ्कया<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2017">Next: Chapter 17</A></CENTER>
</div>
</BODY>
</HTML>
