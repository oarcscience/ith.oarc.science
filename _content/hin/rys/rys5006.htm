<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 6</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5005">Previous</A>&nbsp;
<A HREF="rys5007">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 6
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa veśmajālaṃ balavān dadarśa; vyāsaktavaidūryasuvarṇajālam<BR>
&nbsp; yathā mahat prāvṛṣi meghajālaṃ; vidyutpinaddhaṃ savihaṃgajālam<BR>
&nbsp;<FONT COLOR="GREEN" SIZE="-1">2</FONT>
 niveśanānāṃ vividhāś ca śālāḥ; pradhānaśaṅkhāyudhacāpaśālāḥ<BR>
&nbsp; manoharāś cāpi punar viśālā; dadarśa veśmādriṣu candraśālāḥ<BR>
&nbsp;<FONT COLOR="GREEN" SIZE="-1">3</FONT>
 gṛhāṇi nānāvasurājitāni; devāsuraiś cāpi supūjitāni<BR>
&nbsp; sarvaiś ca doṣaiḥ parivarjitāni; kapir dadarśa svabalārjitāni<BR>
&nbsp;<FONT COLOR="GREEN" SIZE="-1">4</FONT>
 tāni prayatnābhisamāhitāni; mayena sākṣād iva nirmitāni<BR>
&nbsp; mahītale sarvaguṇottarāṇi; dadarśa laṅkādhipater gṛhāṇi<BR>
&nbsp;<FONT COLOR="GREEN" SIZE="-1">5</FONT>
 tato dadarśocchritamegharūpaṃ; manoharaṃ kāñcanacārurūpam<BR>
&nbsp; rakṣo'dhipasyātmabalānurūpaṃ; gṛhottamaṃ hy apratirūparūpam<BR>
&nbsp;<FONT COLOR="GREEN" SIZE="-1">6</FONT>
 mahītale svargam iva prakīrṇaṃ; śriyā jvalantaṃ bahuratnakīrṇam<BR>
&nbsp; nānātarūṇāṃ kusumāvakīrṇaṃ; girer ivāgraṃ rajasāvakīrṇam<BR>
&nbsp;<FONT COLOR="GREEN" SIZE="-1">7</FONT>
 nārīpravekair iva dīpyamānaṃ; taḍidbhir ambhodavad arcyamānam<BR>
&nbsp; haṃsapravekair iva vāhyamānaṃ; śriyā yutaṃ khe sukṛtāṃ vimānam<BR>
&nbsp;<FONT COLOR="GREEN" SIZE="-1">8</FONT>
 yathā nagāgraṃ bahudhātucitraṃ; yathā nabhaś ca grahacandracitram<BR>
&nbsp; dadarśa yuktīkṛtameghacitraṃ; vimānaratnaṃ bahuratnacitram<BR>
&nbsp;<FONT COLOR="GREEN" SIZE="-1">9</FONT>
 mahī kṛtā parvatarājipūrṇā; śailāḥ kṛtā vṛkṣavitānapūrṇāḥ<BR>
&nbsp; vṛkṣāḥ kṛtāḥ puṣpavitānapūrṇāḥ; puṣpaṃ kṛtaṃ kesarapatrapūrṇam<BR>
&nbsp;<FONT COLOR="GREEN" SIZE="-1">10</FONT>
 kṛtāni veśmāni ca pāṇḍurāṇi; tathā supuṣpā api puṣkariṇyaḥ<BR>
&nbsp;&nbsp; punaś ca padmāni sakesarāṇi; dhanyāni citrāṇi tathā vanāni<BR>
<FONT COLOR="GREEN" SIZE="-1">11</FONT>
 puṣpāhvayaṃ nāma virājamānaṃ; ratnaprabhābhiś ca vivardhamānam<BR>
&nbsp;&nbsp; veśmottamānām api coccamānaṃ; mahākapis tatra mahāvimānam<BR>
<FONT COLOR="GREEN" SIZE="-1">12</FONT>
 kṛtāś ca vaidūryamayā vihaṃgā; rūpyapravālaiś ca tathā vihaṃgāḥ<BR>
&nbsp;&nbsp; citrāś ca nānāvasubhir bhujaṃgā; jātyānurūpās turagāḥ śubhāṅgāḥ<BR>
<FONT COLOR="GREEN" SIZE="-1">13</FONT>
 pravālajāmbūnadapuṣpapakṣāḥ; salīlam āvarjitajihmapakṣāḥ<BR>
&nbsp;&nbsp; kāmasya sākṣād iva bhānti pakṣāḥ; kṛtā vihaṃgāḥ sumukhāḥ supakṣāḥ<BR>
<FONT COLOR="GREEN" SIZE="-1">14</FONT>
 niyujyamānāś ca gajāḥ suhastāḥ; sakesarāś cotpalapatrahastāḥ<BR>
&nbsp;&nbsp; babhūva devī ca kṛtā suhastā; lakṣmīs tathā padmini padmahastā<BR>
<FONT COLOR="GREEN" SIZE="-1">15</FONT>
 itīva tad gṛham abhigamya śobhanaṃ; savismayo nagam iva cāruśobhanam<BR>
&nbsp;&nbsp; punaś ca tat paramasugandhi sundaraṃ; himātyaye nagam iva cārukandaram<BR>
<FONT COLOR="GREEN" SIZE="-1">16</FONT>
 tataḥ sa tāṃ kapir abhipatya pūjitāṃ; caran purīṃ daśamukhabāhupālitām<BR>
&nbsp;&nbsp; adṛśya tāṃ janakasutāṃ supūjitāṃ; suduḥkhitāṃ patiguṇaveganirjitām<BR>
<FONT COLOR="GREEN" SIZE="-1">17</FONT>
 tatas tadā bahuvidhabhāvitātmanaḥ; kṛtātmano janakasutāṃ suvartmanaḥ<BR>
&nbsp;&nbsp; apaśyato 'bhavad atiduḥkhitaṃ manaḥ; sucakṣuṣaḥ pravicarato mahātmanaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स वेश्मजालं बलवान ददर्श; वयासक्तवैदूर्यसुवर्णजालम<BR>
&nbsp; यथा महत परावृषि मेघजालं; विद्युत्पिनद्धं सविहंगजालम<BR>
&nbsp;<FONT COLOR="GREEN" SIZE="-1">2</FONT>
 निवेशनानां विविधाश च शालाः; परधानशङ्खायुधचापशालाः<BR>
&nbsp; मनॊहराश चापि पुनर विशाला; ददर्श वेश्माद्रिषु चन्द्रशालाः<BR>
&nbsp;<FONT COLOR="GREEN" SIZE="-1">3</FONT>
 गृहाणि नानावसुराजितानि; देवासुरैश चापि सुपूजितानि<BR>
&nbsp; सर्वैश च दॊषैः परिवर्जितानि; कपिर ददर्श सवबलार्जितानि<BR>
&nbsp;<FONT COLOR="GREEN" SIZE="-1">4</FONT>
 तानि परयत्नाभिसमाहितानि; मयेन साक्षाद इव निर्मितानि<BR>
&nbsp; महीतले सर्वगुणॊत्तराणि; ददर्श लङ्काधिपतेर गृहाणि<BR>
&nbsp;<FONT COLOR="GREEN" SIZE="-1">5</FONT>
 ततॊ ददर्शॊच्छ्रितमेघरूपं; मनॊहरं काञ्चनचारुरूपम<BR>
&nbsp; रक्षॊऽधिपस्यात्मबलानुरूपं; गृहॊत्तमं हय अप्रतिरूपरूपम<BR>
&nbsp;<FONT COLOR="GREEN" SIZE="-1">6</FONT>
 महीतले सवर्गम इव परकीर्णं; शरिया जवलन्तं बहुरत्नकीर्णम<BR>
&nbsp; नानातरूणां कुसुमावकीर्णं; गिरेर इवाग्रं रजसावकीर्णम<BR>
&nbsp;<FONT COLOR="GREEN" SIZE="-1">7</FONT>
 नारीप्रवेकैर इव दीप्यमानं; तडिद्भिर अम्भॊदवद अर्च्यमानम<BR>
&nbsp; हंसप्रवेकैर इव वाह्यमानं; शरिया युतं खे सुकृतां विमानम<BR>
&nbsp;<FONT COLOR="GREEN" SIZE="-1">8</FONT>
 यथा नगाग्रं बहुधातुचित्रं; यथा नभश च गरहचन्द्रचित्रम<BR>
&nbsp; ददर्श युक्तीकृतमेघचित्रं; विमानरत्नं बहुरत्नचित्रम<BR>
&nbsp;<FONT COLOR="GREEN" SIZE="-1">9</FONT>
 मही कृता पर्वतराजिपूर्णा; शैलाः कृता वृक्षवितानपूर्णाः<BR>
&nbsp; वृक्षाः कृताः पुष्पवितानपूर्णाः; पुष्पं कृतं केसरपत्रपूर्णम<BR>
&nbsp;<FONT COLOR="GREEN" SIZE="-1">10</FONT>
 कृतानि वेश्मानि च पाण्डुराणि; तथा सुपुष्पा अपि पुष्करिण्यः<BR>
&nbsp;&nbsp; पुनश च पद्मानि सकेसराणि; धन्यानि चित्राणि तथा वनानि<BR>
<FONT COLOR="GREEN" SIZE="-1">11</FONT>
 पुष्पाह्वयं नाम विराजमानं; रत्नप्रभाभिश च विवर्धमानम<BR>
&nbsp;&nbsp; वेश्मॊत्तमानाम अपि चॊच्चमानं; महाकपिस तत्र महाविमानम<BR>
<FONT COLOR="GREEN" SIZE="-1">12</FONT>
 कृताश च वैदूर्यमया विहंगा; रूप्यप्रवालैश च तथा विहंगाः<BR>
&nbsp;&nbsp; चित्राश च नानावसुभिर भुजंगा; जात्यानुरूपास तुरगाः शुभाङ्गाः<BR>
<FONT COLOR="GREEN" SIZE="-1">13</FONT>
 परवालजाम्बूनदपुष्पपक्षाः; सलीलम आवर्जितजिह्मपक्षाः<BR>
&nbsp;&nbsp; कामस्य साक्षाद इव भान्ति पक्षाः; कृता विहंगाः सुमुखाः सुपक्षाः<BR>
<FONT COLOR="GREEN" SIZE="-1">14</FONT>
 नियुज्यमानाश च गजाः सुहस्ताः; सकेसराश चॊत्पलपत्रहस्ताः<BR>
&nbsp;&nbsp; बभूव देवी च कृता सुहस्ता; लक्ष्मीस तथा पद्मिनि पद्महस्ता<BR>
<FONT COLOR="GREEN" SIZE="-1">15</FONT>
 इतीव तद गृहम अभिगम्य शॊभनं; सविस्मयॊ नगम इव चारुशॊभनम<BR>
&nbsp;&nbsp; पुनश च तत परमसुगन्धि सुन्दरं; हिमात्यये नगम इव चारुकन्दरम<BR>
<FONT COLOR="GREEN" SIZE="-1">16</FONT>
 ततः स तां कपिर अभिपत्य पूजितां; चरन पुरीं दशमुखबाहुपालिताम<BR>
&nbsp;&nbsp; अदृश्य तां जनकसुतां सुपूजितां; सुदुःखितां पतिगुणवेगनिर्जिताम<BR>
<FONT COLOR="GREEN" SIZE="-1">17</FONT>
 ततस तदा बहुविधभावितात्मनः; कृतात्मनॊ जनकसुतां सुवर्त्मनः<BR>
&nbsp;&nbsp; अपश्यतॊ ऽभवद अतिदुःखितं मनः; सुचक्षुषः परविचरतॊ महात्मनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5007">Next: Chapter 7</A></CENTER>
</div>
</BODY>
</HTML>
