<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 55</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5054">Previous</A>&nbsp;
<A HREF="rys5056">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 55
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sacandrakumudaṃ ramyaṃ sārkakāraṇḍavaṃ śubham<BR>
&nbsp; tiṣyaśravaṇakadambam abhraśaivalaśādvalam<BR>
&nbsp;<FONT COLOR="GREEN" SIZE="-1">2</FONT>
 punarvasu mahāmīnaṃ lohitāṅgamahāgraham<BR>
&nbsp; airāvatamahādvīpaṃ svātīhaṃsaviloḍitam<BR>
&nbsp;<FONT COLOR="GREEN" SIZE="-1">3</FONT>
 vātasaṃghātajātormiṃ candrāṃśuśiśirāmbumat<BR>
&nbsp; bhujaṃgayakṣagandharvaprabuddhakamalotpalam<BR>
&nbsp;<FONT COLOR="GREEN" SIZE="-1">4</FONT>
 grasamāna ivākāśaṃ tārādhipam ivālikhan<BR>
&nbsp; harann iva sanakṣatraṃ gaganaṃ sārkamaṇḍalam<BR>
&nbsp;<FONT COLOR="GREEN" SIZE="-1">5</FONT>
 mārutasyālayaṃ śrīmān kapir vyomacaro mahān<BR>
&nbsp; hanūmān meghajālāni vikarṣann iva gacchati<BR>
&nbsp;<FONT COLOR="GREEN" SIZE="-1">6</FONT>
 pāṇḍurāruṇavarṇāni nīlamāñjiṣṭhakāni ca<BR>
&nbsp; haritāruṇavarṇāni mahābhrāṇi cakāśire<BR>
&nbsp;<FONT COLOR="GREEN" SIZE="-1">7</FONT>
 praviśann abhrajālāni niṣkramaṃś ca punaḥ punaḥ<BR>
&nbsp; pracchannaś ca prakāśaś ca candramā iva lakṣyate<BR>
&nbsp;<FONT COLOR="GREEN" SIZE="-1">8</FONT>
 nadan nādena mahatā meghasvanamahāsvanaḥ<BR>
&nbsp; ājagāma mahātejāḥ punar madhyena sāgaram<BR>
&nbsp;<FONT COLOR="GREEN" SIZE="-1">9</FONT>
 parvatendraṃ sunābhaṃ ca samupaspṛśya vīryavān<BR>
&nbsp; jyāmukta iva nārāco mahāvego 'bhyupāgataḥ<BR>
&nbsp;<FONT COLOR="GREEN" SIZE="-1">10</FONT>
 sa kiṃ cid anusaṃprāptaḥ samālokya mahāgirim<BR>
&nbsp;&nbsp; mahendrameghasaṃkāśaṃ nanāda haripuṃgavaḥ<BR>
<FONT COLOR="GREEN" SIZE="-1">11</FONT>
 niśamya nadato nādaṃ vānarās te samantataḥ<BR>
&nbsp;&nbsp; babhūvur utsukāḥ sarve suhṛddarśanakāṅkṣiṇaḥ<BR>
<FONT COLOR="GREEN" SIZE="-1">12</FONT>
 jāmbavān sa hariśreṣṭhaḥ prītisaṃhṛṣṭamānasaḥ<BR>
&nbsp;&nbsp; upāmantrya harīn sarvān idaṃ vacanam abravīt<BR>
<FONT COLOR="GREEN" SIZE="-1">13</FONT>
 sarvathā kṛtakāryo 'sau hanūmān nātra saṃśayaḥ<BR>
&nbsp;&nbsp; na hy asyākṛtakāryasya nāda evaṃvidho bhavet<BR>
<FONT COLOR="GREEN" SIZE="-1">14</FONT>
 tasyā bāhūruvegaṃ ca ninādaṃ ca mahātmanaḥ<BR>
&nbsp;&nbsp; niśamya harayo hṛṣṭāḥ samutpetus tatas tataḥ<BR>
<FONT COLOR="GREEN" SIZE="-1">15</FONT>
 te nagāgrān nagāgrāṇi śikharāc chikharāṇi ca<BR>
&nbsp;&nbsp; prahṛṣṭāḥ samapadyanta hanūmantaṃ didṛkṣavaḥ<BR>
<FONT COLOR="GREEN" SIZE="-1">16</FONT>
 te prītāḥ pādapāgreṣu gṛhya śākhāḥ supuṣpitāḥ<BR>
&nbsp;&nbsp; vāsāṃsīva prakāśāni samāvidhyanta vānarāḥ<BR>
<FONT COLOR="GREEN" SIZE="-1">17</FONT>
 tam abhraghanasaṃkāśam āpatantaṃ mahākapim<BR>
&nbsp;&nbsp; dṛṣṭvā te vānarāḥ sarve tasthuḥ prāñjalayas tadā<BR>
<FONT COLOR="GREEN" SIZE="-1">18</FONT>
 tatas tu vegavāṃs tasya girer girinibhaḥ kapiḥ<BR>
&nbsp;&nbsp; nipapāta mahendrasya śikhare pādapākule<BR>
<FONT COLOR="GREEN" SIZE="-1">19</FONT>
 tatas te prītamanasaḥ sarve vānarapuṃgavāḥ<BR>
&nbsp;&nbsp; hanūmantaṃ mahātmānaṃ parivāryopatasthire<BR>
<FONT COLOR="GREEN" SIZE="-1">20</FONT>
 parivārya ca te sarve parāṃ prītim upāgatāḥ<BR>
&nbsp;&nbsp; prahṛṣṭavadanāḥ sarve tam arogam upāgatam<BR>
<FONT COLOR="GREEN" SIZE="-1">21</FONT>
 upāyanāni cādāya mūlāni ca phalāni ca<BR>
&nbsp;&nbsp; pratyarcayan hariśreṣṭhaṃ harayo mārutātmajam<BR>
<FONT COLOR="GREEN" SIZE="-1">22</FONT>
 vinedur muditāḥ ke cic cakruḥ kila kilāṃ tathā<BR>
&nbsp;&nbsp; hṛṣṭāḥ pādapaśākhāś ca āninyur vānararṣabhāḥ<BR>
<FONT COLOR="GREEN" SIZE="-1">23</FONT>
 hanūmāṃs tu gurūn vṛddhāñ jāmbavat pramukhāṃs tadā<BR>
&nbsp;&nbsp; kumāram aṅgadaṃ caiva so 'vandata mahākapiḥ<BR>
<FONT COLOR="GREEN" SIZE="-1">24</FONT>
 sa tābhyāṃ pūjitaḥ pūjyaḥ kapibhiś ca prasāditaḥ<BR>
&nbsp;&nbsp; dṛṣṭā devīti vikrāntaḥ saṃkṣepeṇa nyavedayat<BR>
<FONT COLOR="GREEN" SIZE="-1">25</FONT>
 niṣasāda ca hastena gṛhītvā vālinaḥ sutam<BR>
&nbsp;&nbsp; ramaṇīye vanoddeśe mahendrasya gires tadā<BR>
<FONT COLOR="GREEN" SIZE="-1">26</FONT>
 hanūmān abravīd dhṛṣṭas tadā tān vānararṣabhān<BR>
&nbsp;&nbsp; aśokavanikāsaṃsthā dṛṣṭā sā janakātmajā<BR>
<FONT COLOR="GREEN" SIZE="-1">27</FONT>
 rakṣyamāṇā sughorābhī rākṣasībhir aninditā<BR>
&nbsp;&nbsp; ekaveṇīdharā bālā rāmadarśanalālasā<BR>
&nbsp;&nbsp; upavāsapariśrāntā malinā jaṭilā kṛśā<BR>
<FONT COLOR="GREEN" SIZE="-1">28</FONT>
 tato dṛṣṭeti vacanaṃ mahārtham amṛtopamam<BR>
&nbsp;&nbsp; niśamya māruteḥ sarve muditā vānarā bhavan<BR>
<FONT COLOR="GREEN" SIZE="-1">29</FONT>
 kṣveḍanty anye nadanty anye garjanty anye mahābalāḥ<BR>
&nbsp;&nbsp; cakruḥ kila kilām anye pratigarjanti cāpare<BR>
<FONT COLOR="GREEN" SIZE="-1">30</FONT>
 ke cid ucchritalāṅgūlāḥ prahṛṣṭāḥ kapikuñjarāḥ<BR>
&nbsp;&nbsp; añcitāyatadīrghāṇi lāṅgūlāni pravivyadhuḥ<BR>
<FONT COLOR="GREEN" SIZE="-1">31</FONT>
 apare tu hanūmantaṃ vānarā vāraṇopamam<BR>
&nbsp;&nbsp; āplutya giriśṛṅgebhyaḥ saṃspṛśanti sma harṣitāḥ<BR>
<FONT COLOR="GREEN" SIZE="-1">32</FONT>
 uktavākyaṃ hanūmantam aṅgadas tu tadābravīt<BR>
&nbsp;&nbsp; sarveṣāṃ harivīrāṇāṃ madhye vācam anuttamām<BR>
<FONT COLOR="GREEN" SIZE="-1">33</FONT>
 sattve vīrye na te kaś cit samo vānaravidyate<BR>
&nbsp;&nbsp; yad avaplutya vistīrṇaṃ sāgaraṃ punar āgataḥ<BR>
<FONT COLOR="GREEN" SIZE="-1">34</FONT>
 diṣṭyā dṛṣṭā tvayā devī rāmapatnī yaśasvinī<BR>
&nbsp;&nbsp; diṣṭyā tyakṣyati kākutsthaḥ śokaṃ sītā viyogajam<BR>
<FONT COLOR="GREEN" SIZE="-1">35</FONT>
 tato 'ṅgadaṃ hanūmantaṃ jāmbavantaṃ ca vānarāḥ<BR>
&nbsp;&nbsp; parivārya pramuditā bhejire vipulāḥ śilāḥ<BR>
<FONT COLOR="GREEN" SIZE="-1">36</FONT>
 śrotukāmāḥ samudrasya laṅghanaṃ vānarottamāḥ<BR>
&nbsp;&nbsp; darśanaṃ cāpi laṅkāyāḥ sītāyā rāvaṇasya ca<BR>
&nbsp;&nbsp; tasthuḥ prāñjalayaḥ sarve hanūmad vadanonmukhāḥ<BR>
<FONT COLOR="GREEN" SIZE="-1">37</FONT>
 tasthau tatrāṅgadaḥ śrīmān vānarair bahubhir vṛtaḥ<BR>
&nbsp;&nbsp; upāsyamāno vibudhair divi devapatir yathā<BR>
<FONT COLOR="GREEN" SIZE="-1">38</FONT>
 hanūmatā kīrtimatā yaśasvinā; tathāṅgadenāṅgadabaddhabāhunā<BR>
&nbsp;&nbsp; mudā tadādhyāsitam unnataṃ mahan; mahīdharāgraṃ jvalitaṃ śriyābhavat<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 सचन्द्रकुमुदं रम्यं सार्ककारण्डवं शुभम<BR>
&nbsp; तिष्यश्रवणकदम्बम अभ्रशैवलशाद्वलम<BR>
&nbsp;<FONT COLOR="GREEN" SIZE="-1">2</FONT>
 पुनर्वसु महामीनं लॊहिताङ्गमहाग्रहम<BR>
&nbsp; ऐरावतमहाद्वीपं सवातीहंसविलॊडितम<BR>
&nbsp;<FONT COLOR="GREEN" SIZE="-1">3</FONT>
 वातसंघातजातॊर्मिं चन्द्रांशुशिशिराम्बुमत<BR>
&nbsp; भुजंगयक्षगन्धर्वप्रबुद्धकमलॊत्पलम<BR>
&nbsp;<FONT COLOR="GREEN" SIZE="-1">4</FONT>
 गरसमान इवाकाशं ताराधिपम इवालिखन<BR>
&nbsp; हरन्न इव सनक्षत्रं गगनं सार्कमण्डलम<BR>
&nbsp;<FONT COLOR="GREEN" SIZE="-1">5</FONT>
 मारुतस्यालयं शरीमान कपिर वयॊमचरॊ महान<BR>
&nbsp; हनूमान मेघजालानि विकर्षन्न इव गच्छति<BR>
&nbsp;<FONT COLOR="GREEN" SIZE="-1">6</FONT>
 पाण्डुरारुणवर्णानि नीलमाञ्जिष्ठकानि च<BR>
&nbsp; हरितारुणवर्णानि महाभ्राणि चकाशिरे<BR>
&nbsp;<FONT COLOR="GREEN" SIZE="-1">7</FONT>
 परविशन्न अभ्रजालानि निष्क्रमंश च पुनः पुनः<BR>
&nbsp; परच्छन्नश च परकाशश च चन्द्रमा इव लक्ष्यते<BR>
&nbsp;<FONT COLOR="GREEN" SIZE="-1">8</FONT>
 नदन नादेन महता मेघस्वनमहास्वनः<BR>
&nbsp; आजगाम महातेजाः पुनर मध्येन सागरम<BR>
&nbsp;<FONT COLOR="GREEN" SIZE="-1">9</FONT>
 पर्वतेन्द्रं सुनाभं च समुपस्पृश्य वीर्यवान<BR>
&nbsp; जयामुक्त इव नाराचॊ महावेगॊ ऽभयुपागतः<BR>
&nbsp;<FONT COLOR="GREEN" SIZE="-1">10</FONT>
 स किं चिद अनुसंप्राप्तः समालॊक्य महागिरिम<BR>
&nbsp;&nbsp; महेन्द्रमेघसंकाशं ननाद हरिपुंगवः<BR>
<FONT COLOR="GREEN" SIZE="-1">11</FONT>
 निशम्य नदतॊ नादं वानरास ते समन्ततः<BR>
&nbsp;&nbsp; बभूवुर उत्सुकाः सर्वे सुहृद्दर्शनकाङ्क्षिणः<BR>
<FONT COLOR="GREEN" SIZE="-1">12</FONT>
 जाम्बवान स हरिश्रेष्ठः परीतिसंहृष्टमानसः<BR>
&nbsp;&nbsp; उपामन्त्र्य हरीन सर्वान इदं वचनम अब्रवीत<BR>
<FONT COLOR="GREEN" SIZE="-1">13</FONT>
 सर्वथा कृतकार्यॊ ऽसौ हनूमान नात्र संशयः<BR>
&nbsp;&nbsp; न हय अस्याकृतकार्यस्य नाद एवंविधॊ भवेत<BR>
<FONT COLOR="GREEN" SIZE="-1">14</FONT>
 तस्या बाहूरुवेगं च निनादं च महात्मनः<BR>
&nbsp;&nbsp; निशम्य हरयॊ हृष्टाः समुत्पेतुस ततस ततः<BR>
<FONT COLOR="GREEN" SIZE="-1">15</FONT>
 ते नगाग्रान नगाग्राणि शिखराच छिखराणि च<BR>
&nbsp;&nbsp; परहृष्टाः समपद्यन्त हनूमन्तं दिदृक्षवः<BR>
<FONT COLOR="GREEN" SIZE="-1">16</FONT>
 ते परीताः पादपाग्रेषु गृह्य शाखाः सुपुष्पिताः<BR>
&nbsp;&nbsp; वासांसीव परकाशानि समाविध्यन्त वानराः<BR>
<FONT COLOR="GREEN" SIZE="-1">17</FONT>
 तम अभ्रघनसंकाशम आपतन्तं महाकपिम<BR>
&nbsp;&nbsp; दृष्ट्वा ते वानराः सर्वे तस्थुः पराञ्जलयस तदा<BR>
<FONT COLOR="GREEN" SIZE="-1">18</FONT>
 ततस तु वेगवांस तस्य गिरेर गिरिनिभः कपिः<BR>
&nbsp;&nbsp; निपपात महेन्द्रस्य शिखरे पादपाकुले<BR>
<FONT COLOR="GREEN" SIZE="-1">19</FONT>
 ततस ते परीतमनसः सर्वे वानरपुंगवाः<BR>
&nbsp;&nbsp; हनूमन्तं महात्मानं परिवार्यॊपतस्थिरे<BR>
<FONT COLOR="GREEN" SIZE="-1">20</FONT>
 परिवार्य च ते सर्वे परां परीतिम उपागताः<BR>
&nbsp;&nbsp; परहृष्टवदनाः सर्वे तम अरॊगम उपागतम<BR>
<FONT COLOR="GREEN" SIZE="-1">21</FONT>
 उपायनानि चादाय मूलानि च फलानि च<BR>
&nbsp;&nbsp; परत्यर्चयन हरिश्रेष्ठं हरयॊ मारुतात्मजम<BR>
<FONT COLOR="GREEN" SIZE="-1">22</FONT>
 विनेदुर मुदिताः के चिच चक्रुः किल किलां तथा<BR>
&nbsp;&nbsp; हृष्टाः पादपशाखाश च आनिन्युर वानरर्षभाः<BR>
<FONT COLOR="GREEN" SIZE="-1">23</FONT>
 हनूमांस तु गुरून वृद्धाञ जाम्बवत परमुखांस तदा<BR>
&nbsp;&nbsp; कुमारम अङ्गदं चैव सॊ ऽवन्दत महाकपिः<BR>
<FONT COLOR="GREEN" SIZE="-1">24</FONT>
 स ताभ्यां पूजितः पूज्यः कपिभिश च परसादितः<BR>
&nbsp;&nbsp; दृष्टा देवीति विक्रान्तः संक्षेपेण नयवेदयत<BR>
<FONT COLOR="GREEN" SIZE="-1">25</FONT>
 निषसाद च हस्तेन गृहीत्वा वालिनः सुतम<BR>
&nbsp;&nbsp; रमणीये वनॊद्देशे महेन्द्रस्य गिरेस तदा<BR>
<FONT COLOR="GREEN" SIZE="-1">26</FONT>
 हनूमान अब्रवीद धृष्टस तदा तान वानरर्षभान<BR>
&nbsp;&nbsp; अशॊकवनिकासंस्था दृष्टा सा जनकात्मजा<BR>
<FONT COLOR="GREEN" SIZE="-1">27</FONT>
 रक्ष्यमाणा सुघॊराभी राक्षसीभिर अनिन्दिता<BR>
&nbsp;&nbsp; एकवेणीधरा बाला रामदर्शनलालसा<BR>
&nbsp;&nbsp; उपवासपरिश्रान्ता मलिना जटिला कृशा<BR>
<FONT COLOR="GREEN" SIZE="-1">28</FONT>
 ततॊ दृष्टेति वचनं महार्थम अमृतॊपमम<BR>
&nbsp;&nbsp; निशम्य मारुतेः सर्वे मुदिता वानरा भवन<BR>
<FONT COLOR="GREEN" SIZE="-1">29</FONT>
 कष्वेडन्त्य अन्ये नदन्त्य अन्ये गर्जन्त्य अन्ये महाबलाः<BR>
&nbsp;&nbsp; चक्रुः किल किलाम अन्ये परतिगर्जन्ति चापरे<BR>
<FONT COLOR="GREEN" SIZE="-1">30</FONT>
 के चिद उच्छ्रितलाङ्गूलाः परहृष्टाः कपिकुञ्जराः<BR>
&nbsp;&nbsp; अञ्चितायतदीर्घाणि लाङ्गूलानि परविव्यधुः<BR>
<FONT COLOR="GREEN" SIZE="-1">31</FONT>
 अपरे तु हनूमन्तं वानरा वारणॊपमम<BR>
&nbsp;&nbsp; आप्लुत्य गिरिशृङ्गेभ्यः संस्पृशन्ति सम हर्षिताः<BR>
<FONT COLOR="GREEN" SIZE="-1">32</FONT>
 उक्तवाक्यं हनूमन्तम अङ्गदस तु तदाब्रवीत<BR>
&nbsp;&nbsp; सर्वेषां हरिवीराणां मध्ये वाचम अनुत्तमाम<BR>
<FONT COLOR="GREEN" SIZE="-1">33</FONT>
 सत्त्वे वीर्ये न ते कश चित समॊ वानरविद्यते<BR>
&nbsp;&nbsp; यद अवप्लुत्य विस्तीर्णं सागरं पुनर आगतः<BR>
<FONT COLOR="GREEN" SIZE="-1">34</FONT>
 दिष्ट्या दृष्टा तवया देवी रामपत्नी यशस्विनी<BR>
&nbsp;&nbsp; दिष्ट्या तयक्ष्यति काकुत्स्थः शॊकं सीता वियॊगजम<BR>
<FONT COLOR="GREEN" SIZE="-1">35</FONT>
 ततॊ ऽङगदं हनूमन्तं जाम्बवन्तं च वानराः<BR>
&nbsp;&nbsp; परिवार्य परमुदिता भेजिरे विपुलाः शिलाः<BR>
<FONT COLOR="GREEN" SIZE="-1">36</FONT>
 शरॊतुकामाः समुद्रस्य लङ्घनं वानरॊत्तमाः<BR>
&nbsp;&nbsp; दर्शनं चापि लङ्कायाः सीताया रावणस्य च<BR>
&nbsp;&nbsp; तस्थुः पराञ्जलयः सर्वे हनूमद वदनॊन्मुखाः<BR>
<FONT COLOR="GREEN" SIZE="-1">37</FONT>
 तस्थौ तत्राङ्गदः शरीमान वानरैर बहुभिर वृतः<BR>
&nbsp;&nbsp; उपास्यमानॊ विबुधैर दिवि देवपतिर यथा<BR>
<FONT COLOR="GREEN" SIZE="-1">38</FONT>
 हनूमता कीर्तिमता यशस्विना; तथाङ्गदेनाङ्गदबद्धबाहुना<BR>
&nbsp;&nbsp; मुदा तदाध्यासितम उन्नतं महन; महीधराग्रं जवलितं शरियाभवत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5056">Next: Chapter 56</A></CENTER>
</div>
</BODY>
</HTML>
