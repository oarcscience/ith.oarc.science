<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 73</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6072">Previous</A>&nbsp;
<A HREF="rys6074">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 73
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha tasyām avasthāyāṃ lakṣmaṇaṃ rāvaṇānujaḥ<BR>
&nbsp; pareṣām ahitaṃ vākyam arthasādhakam abravīt<BR>
&nbsp;<FONT COLOR="GREEN" SIZE="-1">2</FONT>
 asyānīkasya mahato bhedane yatalakṣmaṇa<BR>
&nbsp; rākṣasendrasuto 'py atra bhinne dṛśyo bhaviṣyati<BR>
&nbsp;<FONT COLOR="GREEN" SIZE="-1">3</FONT>
 sa tvam indrāśaniprakhyaiḥ śarair avakiran parān<BR>
&nbsp; abhidravāśu yāvad vai naitat karma samāpyate<BR>
&nbsp;<FONT COLOR="GREEN" SIZE="-1">4</FONT>
 jahi vīradurātmānaṃ māyāparam adhārmikam<BR>
&nbsp; rāvaṇiṃ krūrakarmāṇaṃ sarvalokabhayāvaham<BR>
&nbsp;<FONT COLOR="GREEN" SIZE="-1">5</FONT>
 vibhīṣaṇavacaḥ śrutvā lakṣmaṇaḥ śubhalakṣaṇaḥ<BR>
&nbsp; vavarṣa śaravarṣāṇi rākṣasendrasutaṃ prati<BR>
&nbsp;<FONT COLOR="GREEN" SIZE="-1">6</FONT>
 ṛkṣāḥ śākhāmṛgāś caiva drumādrivarayodhinaḥ<BR>
&nbsp; abhyadhāvanta sahitās tad anīkam avasthitam<BR>
&nbsp;<FONT COLOR="GREEN" SIZE="-1">7</FONT>
 rākṣasāś ca śitair bāṇair asibhiḥ śaktitomaraiḥ<BR>
&nbsp; udyataiḥ samavartanta kapisainyajighāṃsavaḥ<BR>
&nbsp;<FONT COLOR="GREEN" SIZE="-1">8</FONT>
 sa saṃprahāras tumulaḥ saṃjajñe kapirakṣasām<BR>
&nbsp; śabdena mahatā laṅkāṃ nādayan vai samantataḥ<BR>
&nbsp;<FONT COLOR="GREEN" SIZE="-1">9</FONT>
 śastrair bahuvidhākāraiḥ śitair bāṇaiś ca pādapaiḥ<BR>
&nbsp; udyatair giriśṛṅgaiś ca ghorair ākāśam āvṛtam<BR>
&nbsp;<FONT COLOR="GREEN" SIZE="-1">10</FONT>
 te rākṣasā vānareṣu vikṛtānanabāhavaḥ<BR>
&nbsp;&nbsp; niveśayantaḥ śastrāṇi cakrus te sumahad bhayam<BR>
<FONT COLOR="GREEN" SIZE="-1">11</FONT>
 tathaiva sakalair vṛkṣair giriśṛṅgaiś ca vānarāḥ<BR>
&nbsp;&nbsp; abhijaghnur nijaghnuś ca samare rākṣasarṣabhān<BR>
<FONT COLOR="GREEN" SIZE="-1">12</FONT>
 ṛkṣavānaramukhyaiś ca mahākāyair mahābalaiḥ<BR>
&nbsp;&nbsp; rakṣasāṃ vadhyamānānāṃ mahad bhayam ajāyata<BR>
<FONT COLOR="GREEN" SIZE="-1">13</FONT>
 svam anīkaṃ viṣaṇṇaṃ tu śrutvā śatrubhir arditam<BR>
&nbsp;&nbsp; udatiṣṭhata durdharṣas tat karmaṇy ananuṣṭhite<BR>
<FONT COLOR="GREEN" SIZE="-1">14</FONT>
 vṛkṣāndhakārān niṣkramya jātakrodhaḥ sa rāvaṇiḥ<BR>
&nbsp;&nbsp; āruroha rathaṃ sajjaṃ pūrvayuktaṃ sa rākṣasaḥ<BR>
<FONT COLOR="GREEN" SIZE="-1">15</FONT>
 sa bhīmakārmukaśaraḥ kṛṣṇāñjanacayopamaḥ<BR>
&nbsp;&nbsp; raktāsyanayanaḥ krūro babhau mṛtyur ivāntakaḥ<BR>
<FONT COLOR="GREEN" SIZE="-1">16</FONT>
 dṛṣṭvaiva tu rathasthaṃ taṃ paryavartata tad balam<BR>
&nbsp;&nbsp; rakṣasāṃ bhīmavegānāṃ lakṣmaṇena yuyutsatām<BR>
<FONT COLOR="GREEN" SIZE="-1">17</FONT>
 tasmin kāle tu hanumān udyamya sudurāsadam<BR>
&nbsp;&nbsp; dharaṇīdharasaṃkāśī mahāvṛkṣam ariṃdamaḥ<BR>
<FONT COLOR="GREEN" SIZE="-1">18</FONT>
 sa rākṣasānāṃ tat sainyaṃ kālāgnir iva nirdahan<BR>
&nbsp;&nbsp; cakāra bahubhir vṛkṣair niḥsaṃjñaṃ yudhi vānaraḥ<BR>
<FONT COLOR="GREEN" SIZE="-1">19</FONT>
 vidhvaṃsayantaṃ tarasā dṛṣṭvaiva pavanātmajam<BR>
&nbsp;&nbsp; rākṣasānāṃ sahasrāṇi hanūmantam avākiran<BR>
<FONT COLOR="GREEN" SIZE="-1">20</FONT>
 śitaśūladharāḥ śūlair asibhiś cāsipāṇayaḥ<BR>
&nbsp;&nbsp; śaktibhiḥ śaktihastāś ca paṭṭasaiḥ paṭṭasāyudhāḥ<BR>
<FONT COLOR="GREEN" SIZE="-1">21</FONT>
 parighaiś ca gadābhiś ca kuntaiś ca śubhadarśanaiḥ<BR>
&nbsp;&nbsp; śataśaś ca śataghnībhir āyasair api mudgaraiḥ<BR>
<FONT COLOR="GREEN" SIZE="-1">22</FONT>
 ghoraiḥ paraśubhiś caiva bhiṇḍipālaiś ca rākṣasāḥ<BR>
&nbsp;&nbsp; muṣṭibhir vajravegaiś ca talair aśanisaṃnibhaiḥ<BR>
<FONT COLOR="GREEN" SIZE="-1">23</FONT>
 abhijaghnuḥ samāsādya samantāt parvatopamam<BR>
&nbsp;&nbsp; teṣām api ca saṃkruddhaś cakāra kadanaṃ mahat<BR>
<FONT COLOR="GREEN" SIZE="-1">24</FONT>
 sa dadarśa kapiśreṣṭham acalopamam indrajit<BR>
&nbsp;&nbsp; sūdayānam amitraghnam amitrān pavanātmajam<BR>
<FONT COLOR="GREEN" SIZE="-1">25</FONT>
 sa sārathim uvācedaṃ yāhi yatraiṣa vānaraḥ<BR>
&nbsp;&nbsp; kṣayam eva hi naḥ kuryād rākṣasānām upekṣitaḥ<BR>
<FONT COLOR="GREEN" SIZE="-1">26</FONT>
 ity uktaḥ sārathis tena yayau yatra sa mārutiḥ<BR>
&nbsp;&nbsp; vahan paramadurdharṣaṃ sthitam indrajitaṃ rathe<BR>
<FONT COLOR="GREEN" SIZE="-1">27</FONT>
 so 'bhyupetya śarān khaḍgān paṭṭasāsiparaśvadhān<BR>
&nbsp;&nbsp; abhyavarṣata durdharṣaḥ kapimūrdhni sa rākṣasaḥ<BR>
<FONT COLOR="GREEN" SIZE="-1">28</FONT>
 tāni śastrāṇi ghorāṇi pratigṛhya sa mārutiḥ<BR>
&nbsp;&nbsp; roṣeṇa mahatāviṣo vākyaṃ cedam uvāca ha<BR>
<FONT COLOR="GREEN" SIZE="-1">29</FONT>
 yudhyasva yadi śūro 'si rāvaṇātmaja durmate<BR>
&nbsp;&nbsp; vāyuputraṃ samāsādya na jīvan pratiyāsyasi<BR>
<FONT COLOR="GREEN" SIZE="-1">30</FONT>
 bāhubhyāṃ saṃprayudhyasva yadi me dvandvam āhave<BR>
&nbsp;&nbsp; vegaṃ sahasva durbuddhe tatas tvaṃ rakṣasāṃ varaḥ<BR>
<FONT COLOR="GREEN" SIZE="-1">31</FONT>
 hanūmantaṃ jighāṃsantaṃ samudyataśarāsanam<BR>
&nbsp;&nbsp; rāvaṇātmajam ācaṣṭe lakṣmaṇāya vibhīṣaṇaḥ<BR>
<FONT COLOR="GREEN" SIZE="-1">32</FONT>
 yas tu vāsavanirjetā rāvaṇasyātmasaṃbhavaḥ<BR>
&nbsp;&nbsp; sa eṣa ratham āsthāya hanūmantaṃ jighāṃsati<BR>
<FONT COLOR="GREEN" SIZE="-1">33</FONT>
 tam apratimasaṃsthānaiḥ śaraiḥ śatruvidāraṇaiḥ<BR>
&nbsp;&nbsp; jīvitāntakarair ghoraiḥ saumitre rāvaṇiṃ jahi<BR>
<FONT COLOR="GREEN" SIZE="-1">34</FONT>
 ity evam uktas tu tadā mahātmā; vibhīṣaṇenārivibhīṣaṇena<BR>
&nbsp;&nbsp; dadarśa taṃ parvatasaṃnikāśaṃ; rathasthitaṃ bhīmabalaṃ durāsadam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ तस्याम अवस्थायां लक्ष्मणं रावणानुजः<BR>
&nbsp; परेषाम अहितं वाक्यम अर्थसाधकम अब्रवीत<BR>
&nbsp;<FONT COLOR="GREEN" SIZE="-1">2</FONT>
 अस्यानीकस्य महतॊ भेदने यतलक्ष्मण<BR>
&nbsp; राक्षसेन्द्रसुतॊ ऽपय अत्र भिन्ने दृश्यॊ भविष्यति<BR>
&nbsp;<FONT COLOR="GREEN" SIZE="-1">3</FONT>
 स तवम इन्द्राशनिप्रख्यैः शरैर अवकिरन परान<BR>
&nbsp; अभिद्रवाशु यावद वै नैतत कर्म समाप्यते<BR>
&nbsp;<FONT COLOR="GREEN" SIZE="-1">4</FONT>
 जहि वीरदुरात्मानं मायापरम अधार्मिकम<BR>
&nbsp; रावणिं करूरकर्माणं सर्वलॊकभयावहम<BR>
&nbsp;<FONT COLOR="GREEN" SIZE="-1">5</FONT>
 विभीषणवचः शरुत्वा लक्ष्मणः शुभलक्षणः<BR>
&nbsp; ववर्ष शरवर्षाणि राक्षसेन्द्रसुतं परति<BR>
&nbsp;<FONT COLOR="GREEN" SIZE="-1">6</FONT>
 ऋक्षाः शाखामृगाश चैव दरुमाद्रिवरयॊधिनः<BR>
&nbsp; अभ्यधावन्त सहितास तद अनीकम अवस्थितम<BR>
&nbsp;<FONT COLOR="GREEN" SIZE="-1">7</FONT>
 राक्षसाश च शितैर बाणैर असिभिः शक्तितॊमरैः<BR>
&nbsp; उद्यतैः समवर्तन्त कपिसैन्यजिघांसवः<BR>
&nbsp;<FONT COLOR="GREEN" SIZE="-1">8</FONT>
 स संप्रहारस तुमुलः संजज्ञे कपिरक्षसाम<BR>
&nbsp; शब्देन महता लङ्कां नादयन वै समन्ततः<BR>
&nbsp;<FONT COLOR="GREEN" SIZE="-1">9</FONT>
 शस्त्रैर बहुविधाकारैः शितैर बाणैश च पादपैः<BR>
&nbsp; उद्यतैर गिरिशृङ्गैश च घॊरैर आकाशम आवृतम<BR>
&nbsp;<FONT COLOR="GREEN" SIZE="-1">10</FONT>
 ते राक्षसा वानरेषु विकृताननबाहवः<BR>
&nbsp;&nbsp; निवेशयन्तः शस्त्राणि चक्रुस ते सुमहद भयम<BR>
<FONT COLOR="GREEN" SIZE="-1">11</FONT>
 तथैव सकलैर वृक्षैर गिरिशृङ्गैश च वानराः<BR>
&nbsp;&nbsp; अभिजघ्नुर निजघ्नुश च समरे राक्षसर्षभान<BR>
<FONT COLOR="GREEN" SIZE="-1">12</FONT>
 ऋक्षवानरमुख्यैश च महाकायैर महाबलैः<BR>
&nbsp;&nbsp; रक्षसां वध्यमानानां महद भयम अजायत<BR>
<FONT COLOR="GREEN" SIZE="-1">13</FONT>
 सवम अनीकं विषण्णं तु शरुत्वा शत्रुभिर अर्दितम<BR>
&nbsp;&nbsp; उदतिष्ठत दुर्धर्षस तत कर्मण्य अननुष्ठिते<BR>
<FONT COLOR="GREEN" SIZE="-1">14</FONT>
 वृक्षान्धकारान निष्क्रम्य जातक्रॊधः स रावणिः<BR>
&nbsp;&nbsp; आरुरॊह रथं सज्जं पूर्वयुक्तं स राक्षसः<BR>
<FONT COLOR="GREEN" SIZE="-1">15</FONT>
 स भीमकार्मुकशरः कृष्णाञ्जनचयॊपमः<BR>
&nbsp;&nbsp; रक्तास्यनयनः करूरॊ बभौ मृत्युर इवान्तकः<BR>
<FONT COLOR="GREEN" SIZE="-1">16</FONT>
 दृष्ट्वैव तु रथस्थं तं पर्यवर्तत तद बलम<BR>
&nbsp;&nbsp; रक्षसां भीमवेगानां लक्ष्मणेन युयुत्सताम<BR>
<FONT COLOR="GREEN" SIZE="-1">17</FONT>
 तस्मिन काले तु हनुमान उद्यम्य सुदुरासदम<BR>
&nbsp;&nbsp; धरणीधरसंकाशी महावृक्षम अरिंदमः<BR>
<FONT COLOR="GREEN" SIZE="-1">18</FONT>
 स राक्षसानां तत सैन्यं कालाग्निर इव निर्दहन<BR>
&nbsp;&nbsp; चकार बहुभिर वृक्षैर निःसंज्ञं युधि वानरः<BR>
<FONT COLOR="GREEN" SIZE="-1">19</FONT>
 विध्वंसयन्तं तरसा दृष्ट्वैव पवनात्मजम<BR>
&nbsp;&nbsp; राक्षसानां सहस्राणि हनूमन्तम अवाकिरन<BR>
<FONT COLOR="GREEN" SIZE="-1">20</FONT>
 शितशूलधराः शूलैर असिभिश चासिपाणयः<BR>
&nbsp;&nbsp; शक्तिभिः शक्तिहस्ताश च पट्टसैः पट्टसायुधाः<BR>
<FONT COLOR="GREEN" SIZE="-1">21</FONT>
 परिघैश च गदाभिश च कुन्तैश च शुभदर्शनैः<BR>
&nbsp;&nbsp; शतशश च शतघ्नीभिर आयसैर अपि मुद्गरैः<BR>
<FONT COLOR="GREEN" SIZE="-1">22</FONT>
 घॊरैः परशुभिश चैव भिण्डिपालैश च राक्षसाः<BR>
&nbsp;&nbsp; मुष्टिभिर वज्रवेगैश च तलैर अशनिसंनिभैः<BR>
<FONT COLOR="GREEN" SIZE="-1">23</FONT>
 अभिजघ्नुः समासाद्य समन्तात पर्वतॊपमम<BR>
&nbsp;&nbsp; तेषाम अपि च संक्रुद्धश चकार कदनं महत<BR>
<FONT COLOR="GREEN" SIZE="-1">24</FONT>
 स ददर्श कपिश्रेष्ठम अचलॊपमम इन्द्रजित<BR>
&nbsp;&nbsp; सूदयानम अमित्रघ्नम अमित्रान पवनात्मजम<BR>
<FONT COLOR="GREEN" SIZE="-1">25</FONT>
 स सारथिम उवाचेदं याहि यत्रैष वानरः<BR>
&nbsp;&nbsp; कषयम एव हि नः कुर्याद राक्षसानाम उपेक्षितः<BR>
<FONT COLOR="GREEN" SIZE="-1">26</FONT>
 इत्य उक्तः सारथिस तेन ययौ यत्र स मारुतिः<BR>
&nbsp;&nbsp; वहन परमदुर्धर्षं सथितम इन्द्रजितं रथे<BR>
<FONT COLOR="GREEN" SIZE="-1">27</FONT>
 सॊ ऽभयुपेत्य शरान खड्गान पट्टसासिपरश्वधान<BR>
&nbsp;&nbsp; अभ्यवर्षत दुर्धर्षः कपिमूर्ध्नि स राक्षसः<BR>
<FONT COLOR="GREEN" SIZE="-1">28</FONT>
 तानि शस्त्राणि घॊराणि परतिगृह्य स मारुतिः<BR>
&nbsp;&nbsp; रॊषेण महताविषॊ वाक्यं चेदम उवाच ह<BR>
<FONT COLOR="GREEN" SIZE="-1">29</FONT>
 युध्यस्व यदि शूरॊ ऽसि रावणात्मज दुर्मते<BR>
&nbsp;&nbsp; वायुपुत्रं समासाद्य न जीवन परतियास्यसि<BR>
<FONT COLOR="GREEN" SIZE="-1">30</FONT>
 बाहुभ्यां संप्रयुध्यस्व यदि मे दवन्द्वम आहवे<BR>
&nbsp;&nbsp; वेगं सहस्व दुर्बुद्धे ततस तवं रक्षसां वरः<BR>
<FONT COLOR="GREEN" SIZE="-1">31</FONT>
 हनूमन्तं जिघांसन्तं समुद्यतशरासनम<BR>
&nbsp;&nbsp; रावणात्मजम आचष्टे लक्ष्मणाय विभीषणः<BR>
<FONT COLOR="GREEN" SIZE="-1">32</FONT>
 यस तु वासवनिर्जेता रावणस्यात्मसंभवः<BR>
&nbsp;&nbsp; स एष रथम आस्थाय हनूमन्तं जिघांसति<BR>
<FONT COLOR="GREEN" SIZE="-1">33</FONT>
 तम अप्रतिमसंस्थानैः शरैः शत्रुविदारणैः<BR>
&nbsp;&nbsp; जीवितान्तकरैर घॊरैः सौमित्रे रावणिं जहि<BR>
<FONT COLOR="GREEN" SIZE="-1">34</FONT>
 इत्य एवम उक्तस तु तदा महात्मा; विभीषणेनारिविभीषणेन<BR>
&nbsp;&nbsp; ददर्श तं पर्वतसंनिकाशं; रथस्थितं भीमबलं दुरासदम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6074">Next: Chapter 74</A></CENTER>
</div>
</BODY>
</HTML>
