<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 38</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3037">Previous</A>&nbsp;
<A HREF="rys3039">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 38
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 mārīcena tu tad vākyaṃ kṣamaṃ yuktaṃ ca rāvaṇaḥ<BR>
&nbsp; ukto na pratijagrāha martukāma ivauṣadham<BR>
&nbsp;<FONT COLOR="GREEN" SIZE="-1">2</FONT>
 taṃ pathyahitavaktāraṃ mārīcaṃ rākṣasādhipaḥ<BR>
&nbsp; abravīt paruṣaṃ vākyam ayuktaṃ kālacoditaḥ<BR>
&nbsp;<FONT COLOR="GREEN" SIZE="-1">3</FONT>
 yat kilaitad ayuktārthaṃ mārīca mayi kathyate<BR>
&nbsp; vākyaṃ niṣphalam atyarthaṃ bījam uptam ivoṣare<BR>
&nbsp;<FONT COLOR="GREEN" SIZE="-1">4</FONT>
 tvadvākyair na tu māṃ śakyaṃ bhettuṃ rāmasya saṃyuge<BR>
&nbsp; pāpaśīlasya mūrkhasya mānuṣasya viśeṣataḥ<BR>
&nbsp;<FONT COLOR="GREEN" SIZE="-1">5</FONT>
 yas tyaktvā suhṛdo rājyaṃ mātaraṃ pitaraṃ tathā<BR>
&nbsp; strīvākyaṃ prākṛtaṃ śrutvā vanam ekapade gataḥ<BR>
&nbsp;<FONT COLOR="GREEN" SIZE="-1">6</FONT>
 avaśyaṃ tu mayā tasya saṃyuge kharaghātinaḥ<BR>
&nbsp; prāṇaiḥ priyatarā sītā hartavyā tava saṃnidhau<BR>
&nbsp;<FONT COLOR="GREEN" SIZE="-1">7</FONT>
 evaṃ me niścitā buddhir hṛdi mārīca vartate<BR>
&nbsp; na vyāvartayituṃ śakyā sendrair api surāsuraiḥ<BR>
&nbsp;<FONT COLOR="GREEN" SIZE="-1">8</FONT>
 doṣaṃ guṇaṃ vā saṃpṛṣṭas tvam evaṃ vaktum arhasi<BR>
&nbsp; apāyaṃ vāpy upāyaṃ vā kāryasyāsya viniścane<BR>
&nbsp;<FONT COLOR="GREEN" SIZE="-1">9</FONT>
 saṃpṛṣṭena tu vaktavyaṃ sacivena vipaścitā<BR>
&nbsp; udyatāñjalinā rājño ya icched bhūtim ātmanaḥ<BR>
&nbsp;<FONT COLOR="GREEN" SIZE="-1">10</FONT>
 vākyam apratikūlaṃ tu mṛdupūrvaṃ śubhaṃ hitam<BR>
&nbsp;&nbsp; upacāreṇa yuktaṃ ca vaktavyo vasudhādhipaḥ<BR>
<FONT COLOR="GREEN" SIZE="-1">11</FONT>
 sāvamardaṃ tu yad vākyaṃ mārīca hitam ucyate<BR>
&nbsp;&nbsp; nābhinandati tad rājā mānārho mānavarjitam<BR>
<FONT COLOR="GREEN" SIZE="-1">12</FONT>
 pañcarūpāṇi rājāno dhārayanty amitaujasaḥ<BR>
&nbsp;&nbsp; agner indrasya somasya yamasya varuṇasya ca<BR>
&nbsp;&nbsp; auṣṇyaṃ tathā vikramaṃ ca saumyaṃ daṇḍaṃ prasannatām<BR>
<FONT COLOR="GREEN" SIZE="-1">13</FONT>
 tasmāt sarvāsv avasthāsu mānyāḥ pūjyāś ca pārthivāḥ<BR>
&nbsp;&nbsp; tvaṃ tu dharmam avijñāya kevalaṃ moham āsthitaḥ<BR>
<FONT COLOR="GREEN" SIZE="-1">14</FONT>
 abhyāgataṃ māṃ daurātmyāt paruṣaṃ vadasīdṛśam<BR>
&nbsp;&nbsp; guṇadoṣau na pṛcchāmi kṣamaṃ cātmani rākṣasa<BR>
&nbsp;&nbsp; asmiṃs tu sa bhavān kṛtye sāhāryyaṃ kartum arhasi<BR>
<FONT COLOR="GREEN" SIZE="-1">15</FONT>
 sauvarṇas tvaṃ mṛgo bhūtvā citro rajatabindubhiḥ<BR>
&nbsp;&nbsp; pralobhayitvā vaidehīṃ yatheṣṭaṃ gantum arhasi<BR>
<FONT COLOR="GREEN" SIZE="-1">16</FONT>
 tvāṃ tu māyā mṛgaṃ dṛṣṭvā kāñcanaṃ jātavismayā<BR>
&nbsp;&nbsp; ānayainam iti kṣipraṃ rāmaṃ vakṣyati maithilī<BR>
<FONT COLOR="GREEN" SIZE="-1">17</FONT>
 apakrānte ca kākutsthe lakṣmaṇe ca yathāsukham<BR>
&nbsp;&nbsp; ānayiṣyāmi vaidehīṃ sahasrākṣaḥ śacīm iva<BR>
<FONT COLOR="GREEN" SIZE="-1">18</FONT>
 evaṃ kṛtvā tv idaṃ kāryaṃ yatheṣṭaṃ gaccha rākṣasa<BR>
&nbsp;&nbsp; rājyasyārdhaṃ pradāsyāmi mārīca tava suvrata<BR>
<FONT COLOR="GREEN" SIZE="-1">19</FONT>
 gaccha saumya śivaṃ mārgaṃ kāryasyāsya vivṛddhaye<BR>
&nbsp;&nbsp; prāpya sītām ayuddhena vañcayitvā tu rāghavam<BR>
&nbsp;&nbsp; laṅkāṃ prati gamiṣyāmi kṛtakāryaḥ saha tvayā<BR>
<FONT COLOR="GREEN" SIZE="-1">20</FONT>
 etat kāryam avaśyaṃ me balād api kariṣyasi<BR>
&nbsp;&nbsp; rājño hi pratikūlastho na jātu sukham edhate<BR>
<FONT COLOR="GREEN" SIZE="-1">21</FONT>
 āsādyā taṃ jīvitasaṃśayas te; mṛtyur dhruvo hy adya mayā virudhya<BR>
&nbsp;&nbsp; etad yathāvat parigṛhya buddhyā; yad atra pathyaṃ kuru tat tathā tvam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 मारीचेन तु तद वाक्यं कषमं युक्तं च रावणः<BR>
&nbsp; उक्तॊ न परतिजग्राह मर्तुकाम इवौषधम<BR>
&nbsp;<FONT COLOR="GREEN" SIZE="-1">2</FONT>
 तं पथ्यहितवक्तारं मारीचं राक्षसाधिपः<BR>
&nbsp; अब्रवीत परुषं वाक्यम अयुक्तं कालचॊदितः<BR>
&nbsp;<FONT COLOR="GREEN" SIZE="-1">3</FONT>
 यत किलैतद अयुक्तार्थं मारीच मयि कथ्यते<BR>
&nbsp; वाक्यं निष्फलम अत्यर्थं बीजम उप्तम इवॊषरे<BR>
&nbsp;<FONT COLOR="GREEN" SIZE="-1">4</FONT>
 तवद्वाक्यैर न तु मां शक्यं भेत्तुं रामस्य संयुगे<BR>
&nbsp; पापशीलस्य मूर्खस्य मानुषस्य विशेषतः<BR>
&nbsp;<FONT COLOR="GREEN" SIZE="-1">5</FONT>
 यस तयक्त्वा सुहृदॊ राज्यं मातरं पितरं तथा<BR>
&nbsp; सत्रीवाक्यं पराकृतं शरुत्वा वनम एकपदे गतः<BR>
&nbsp;<FONT COLOR="GREEN" SIZE="-1">6</FONT>
 अवश्यं तु मया तस्य संयुगे खरघातिनः<BR>
&nbsp; पराणैः परियतरा सीता हर्तव्या तव संनिधौ<BR>
&nbsp;<FONT COLOR="GREEN" SIZE="-1">7</FONT>
 एवं मे निश्चिता बुद्धिर हृदि मारीच वर्तते<BR>
&nbsp; न वयावर्तयितुं शक्या सेन्द्रैर अपि सुरासुरैः<BR>
&nbsp;<FONT COLOR="GREEN" SIZE="-1">8</FONT>
 दॊषं गुणं वा संपृष्टस तवम एवं वक्तुम अर्हसि<BR>
&nbsp; अपायं वाप्य उपायं वा कार्यस्यास्य विनिश्चने<BR>
&nbsp;<FONT COLOR="GREEN" SIZE="-1">9</FONT>
 संपृष्टेन तु वक्तव्यं सचिवेन विपश्चिता<BR>
&nbsp; उद्यताञ्जलिना राज्ञॊ य इच्छेद भूतिम आत्मनः<BR>
&nbsp;<FONT COLOR="GREEN" SIZE="-1">10</FONT>
 वाक्यम अप्रतिकूलं तु मृदुपूर्वं शुभं हितम<BR>
&nbsp;&nbsp; उपचारेण युक्तं च वक्तव्यॊ वसुधाधिपः<BR>
<FONT COLOR="GREEN" SIZE="-1">11</FONT>
 सावमर्दं तु यद वाक्यं मारीच हितम उच्यते<BR>
&nbsp;&nbsp; नाभिनन्दति तद राजा मानार्हॊ मानवर्जितम<BR>
<FONT COLOR="GREEN" SIZE="-1">12</FONT>
 पञ्चरूपाणि राजानॊ धारयन्त्य अमितौजसः<BR>
&nbsp;&nbsp; अग्नेर इन्द्रस्य सॊमस्य यमस्य वरुणस्य च<BR>
&nbsp;&nbsp; औष्ण्यं तथा विक्रमं च सौम्यं दण्डं परसन्नताम<BR>
<FONT COLOR="GREEN" SIZE="-1">13</FONT>
 तस्मात सर्वास्व अवस्थासु मान्याः पूज्याश च पार्थिवाः<BR>
&nbsp;&nbsp; तवं तु धर्मम अविज्ञाय केवलं मॊहम आस्थितः<BR>
<FONT COLOR="GREEN" SIZE="-1">14</FONT>
 अभ्यागतं मां दौरात्म्यात परुषं वदसीदृशम<BR>
&nbsp;&nbsp; गुणदॊषौ न पृच्छामि कषमं चात्मनि राक्षस<BR>
&nbsp;&nbsp; अस्मिंस तु स भवान कृत्ये साहार्य्यं कर्तुम अर्हसि<BR>
<FONT COLOR="GREEN" SIZE="-1">15</FONT>
 सौवर्णस तवं मृगॊ भूत्वा चित्रॊ रजतबिन्दुभिः<BR>
&nbsp;&nbsp; परलॊभयित्वा वैदेहीं यथेष्टं गन्तुम अर्हसि<BR>
<FONT COLOR="GREEN" SIZE="-1">16</FONT>
 तवां तु माया मृगं दृष्ट्वा काञ्चनं जातविस्मया<BR>
&nbsp;&nbsp; आनयैनम इति कषिप्रं रामं वक्ष्यति मैथिली<BR>
<FONT COLOR="GREEN" SIZE="-1">17</FONT>
 अपक्रान्ते च काकुत्स्थे लक्ष्मणे च यथासुखम<BR>
&nbsp;&nbsp; आनयिष्यामि वैदेहीं सहस्राक्षः शचीम इव<BR>
<FONT COLOR="GREEN" SIZE="-1">18</FONT>
 एवं कृत्वा तव इदं कार्यं यथेष्टं गच्छ राक्षस<BR>
&nbsp;&nbsp; राज्यस्यार्धं परदास्यामि मारीच तव सुव्रत<BR>
<FONT COLOR="GREEN" SIZE="-1">19</FONT>
 गच्छ सौम्य शिवं मार्गं कार्यस्यास्य विवृद्धये<BR>
&nbsp;&nbsp; पराप्य सीताम अयुद्धेन वञ्चयित्वा तु राघवम<BR>
&nbsp;&nbsp; लङ्कां परति गमिष्यामि कृतकार्यः सह तवया<BR>
<FONT COLOR="GREEN" SIZE="-1">20</FONT>
 एतत कार्यम अवश्यं मे बलाद अपि करिष्यसि<BR>
&nbsp;&nbsp; राज्ञॊ हि परतिकूलस्थॊ न जातु सुखम एधते<BR>
<FONT COLOR="GREEN" SIZE="-1">21</FONT>
 आसाद्या तं जीवितसंशयस ते; मृत्युर धरुवॊ हय अद्य मया विरुध्य<BR>
&nbsp;&nbsp; एतद यथावत परिगृह्य बुद्ध्या; यद अत्र पथ्यं कुरु तत तथा तवम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3039">Next: Chapter 39</A></CENTER>
</div>
</BODY>
</HTML>
