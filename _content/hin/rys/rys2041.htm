<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 41</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2040">Previous</A>&nbsp;
<A HREF="rys2042">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 41
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tatas tu tamasā tīraṃ ramyam āśritya rāghavaḥ<BR>
&nbsp; sītām udvīkṣya saumitrim idaṃ vacanam abravīt<BR>
&nbsp;<FONT COLOR="GREEN" SIZE="-1">2</FONT>
 iyam adya niśā pūrvā saumitre prasthitā vanam<BR>
&nbsp; vanavāsasya bhadraṃ te sa notkaṇṭhitum arhasi<BR>
&nbsp;<FONT COLOR="GREEN" SIZE="-1">3</FONT>
 paśya śūnyāny araṇyāni rudantīva samantataḥ<BR>
&nbsp; yathānilayam āyadbhir nilīnāni mṛgadvijaiḥ<BR>
&nbsp;<FONT COLOR="GREEN" SIZE="-1">4</FONT>
 adyāyodhyā tu nagarī rājadhānī pitur mama<BR>
&nbsp; sastrīpuṃsā gatān asmāñ śociṣyati na saṃśayaḥ<BR>
&nbsp;<FONT COLOR="GREEN" SIZE="-1">5</FONT>
 bharataḥ khalu dharmātmā pitaraṃ mātaraṃ ca me<BR>
&nbsp; dharmārthakāmasahitair vākyair āśvāsayiṣyati<BR>
&nbsp;<FONT COLOR="GREEN" SIZE="-1">6</FONT>
 bharatasyānṛśaṃsatvaṃ saṃcintyāhaṃ punaḥ punaḥ<BR>
&nbsp; nānuśocāmi pitaraṃ mātaraṃ cāpi lakṣmaṇa<BR>
&nbsp;<FONT COLOR="GREEN" SIZE="-1">7</FONT>
 tvayā kāryaṃ naravyāghra mām anuvrajatā kṛtam<BR>
&nbsp; anveṣṭavyā hi vaidehyā rakṣaṇārthe sahāyatā<BR>
&nbsp;<FONT COLOR="GREEN" SIZE="-1">8</FONT>
 adbhir eva tu saumitre vatsyāmy adya niśām imām<BR>
&nbsp; etad dhi rocate mahyaṃ vanye 'pi vividhe sati<BR>
&nbsp;<FONT COLOR="GREEN" SIZE="-1">9</FONT>
 evam uktvā tu saumitraṃ sumantram api rāghavaḥ<BR>
&nbsp; apramattas tvam aśveṣu bhava saumyety uvāca ha<BR>
&nbsp;<FONT COLOR="GREEN" SIZE="-1">10</FONT>
 so 'śvān sumantraḥ saṃyamya sūrye 'staṃ samupāgate<BR>
&nbsp;&nbsp; prabhūtayavasān kṛtvā babhūva pratyanantaraḥ<BR>
<FONT COLOR="GREEN" SIZE="-1">11</FONT>
 upāsyatu śivāṃ saṃdhyāṃ dṛṣṭvā rātrim upasthitām<BR>
&nbsp;&nbsp; rāmasya śayanaṃ cakre sūtaḥ saumitriṇā saha<BR>
<FONT COLOR="GREEN" SIZE="-1">12</FONT>
 tāṃ śayyāṃ tamasātīre vīkṣya vṛkṣadalaiḥ kṛtām<BR>
&nbsp;&nbsp; rāmaḥ saumitriṇāṃ sārdhaṃ sabhāryaḥ saṃviveśa ha<BR>
<FONT COLOR="GREEN" SIZE="-1">13</FONT>
 sabhāryaṃ saṃprasuptaṃ taṃ bhrātaraṃ vīkṣya lakṣmaṇaḥ<BR>
&nbsp;&nbsp; kathayām āsa sūtāya rāmasya vividhān guṇān<BR>
<FONT COLOR="GREEN" SIZE="-1">14</FONT>
 jāgrato hy eva tāṃ rātriṃ saumitrer udito raviḥ<BR>
&nbsp;&nbsp; sūtasya tamasātīre rāmasya bruvato guṇān<BR>
<FONT COLOR="GREEN" SIZE="-1">15</FONT>
 gokulākulatīrāyās tamasāyā vidūrataḥ<BR>
&nbsp;&nbsp; avasat tatra tāṃ rātriṃ rāmaḥ prakṛtibhiḥ saha<BR>
<FONT COLOR="GREEN" SIZE="-1">16</FONT>
 utthāya tu mahātejāḥ prakṛtīs tā niśāmya ca<BR>
&nbsp;&nbsp; abravīd bhrātaraṃ rāmo lakṣmaṇaṃ puṇyalakṣaṇam<BR>
<FONT COLOR="GREEN" SIZE="-1">17</FONT>
 asmadvyapekṣān saumitre nirapekṣān gṛheṣv api<BR>
&nbsp;&nbsp; vṛkṣamūleṣu saṃsuptān paśya lakṣmaṇa sāmpratam<BR>
<FONT COLOR="GREEN" SIZE="-1">18</FONT>
 yathaite niyamaṃ paurāḥ kurvanty asmannivartane<BR>
&nbsp;&nbsp; api prāṇān asiṣyanti na tu tyakṣyanti niścayam<BR>
<FONT COLOR="GREEN" SIZE="-1">19</FONT>
 yāvad eva tu saṃsuptās tāvad eva vayaṃ laghu<BR>
&nbsp;&nbsp; ratham āruhya gacchāmaḥ panthānam akutobhayam<BR>
<FONT COLOR="GREEN" SIZE="-1">20</FONT>
 ato bhūyo 'pi nedānīm ikṣvākupuravāsinaḥ<BR>
&nbsp;&nbsp; svapeyur anuraktā māṃ vṛkṣamūlāni saṃśritāḥ<BR>
<FONT COLOR="GREEN" SIZE="-1">21</FONT>
 paurā hy ātmakṛtād duḥkhād vipramocyā nṛpātmajaiḥ<BR>
&nbsp;&nbsp; na tu khalv ātmanā yojyā duḥkhena puravāsinaḥ<BR>
<FONT COLOR="GREEN" SIZE="-1">22</FONT>
 abravīl lakṣmaṇo rāmaṃ sākṣād dharmam iva sthitam<BR>
&nbsp;&nbsp; rocate me mahāprājña kṣipram āruhyatām iti<BR>
<FONT COLOR="GREEN" SIZE="-1">23</FONT>
 sūtas tataḥ saṃtvaritaḥ syandanaṃ tair hayottamaiḥ<BR>
&nbsp;&nbsp; yojayitvātha rāmāya prāñjaliḥ pratyavedayat<BR>
<FONT COLOR="GREEN" SIZE="-1">24</FONT>
 mohanārthaṃ tu paurāṇāṃ sūtaṃ rāmo 'bravīd vacaḥ<BR>
&nbsp;&nbsp; udaṅmukhaḥ prayāhi tvaṃ ratham āsthāya sārathe<BR>
<FONT COLOR="GREEN" SIZE="-1">25</FONT>
 muhūrtaṃ tvaritaṃ gatvā nirgataya rathaṃ punaḥ<BR>
&nbsp;&nbsp; yathā na vidyuḥ paurā māṃ tathā kuru samāhitaḥ<BR>
<FONT COLOR="GREEN" SIZE="-1">26</FONT>
 rāmasya vacanaṃ śrutvā tathā cakre sa sārathiḥ<BR>
&nbsp;&nbsp; pratyāgamya ca rāmasya syandanaṃ pratyavedayat<BR>
<FONT COLOR="GREEN" SIZE="-1">27</FONT>
 taṃ syandanam adhiṣṭhāya rāghavaḥ saparicchadaḥ<BR>
&nbsp;&nbsp; śīghragām ākulāvartāṃ tamasām ataran nadīm<BR>
<FONT COLOR="GREEN" SIZE="-1">28</FONT>
 sa saṃtīrya mahābāhuḥ śrīmāñ śivam akaṇṭakam<BR>
&nbsp;&nbsp; prāpadyata mahāmārgam abhayaṃ bhayadarśinām<BR>
<FONT COLOR="GREEN" SIZE="-1">29</FONT>
 prabhātāyāṃ tu śarvaryāṃ paurās te rāghavo vinā<BR>
&nbsp;&nbsp; śokopahataniśceṣṭā babhūvur hatacetasaḥ<BR>
<FONT COLOR="GREEN" SIZE="-1">30</FONT>
 śokajāśruparidyūnā vīkṣamāṇās tatas tataḥ<BR>
&nbsp;&nbsp; ālokam api rāmasya na paśyanti sma duḥkhitāḥ<BR>
<FONT COLOR="GREEN" SIZE="-1">31</FONT>
 tato mārgānusāreṇa gatvā kiṃ cit kṣaṇaṃ punaḥ<BR>
&nbsp;&nbsp; mārganāśād viṣādena mahatā samabhiplutaḥ<BR>
<FONT COLOR="GREEN" SIZE="-1">32</FONT>
 rathasya mārganāśena nyavartanta manasvinaḥ<BR>
&nbsp;&nbsp; kim idaṃ kiṃ kariṣyāmo daivenopahatā iti<BR>
<FONT COLOR="GREEN" SIZE="-1">33</FONT>
 tato yathāgatenaiva mārgeṇa klāntacetasaḥ<BR>
&nbsp;&nbsp; ayodhyām agaman sarve purīṃ vyathitasajjanām<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततस तु तमसा तीरं रम्यम आश्रित्य राघवः<BR>
&nbsp; सीताम उद्वीक्ष्य सौमित्रिम इदं वचनम अब्रवीत<BR>
&nbsp;<FONT COLOR="GREEN" SIZE="-1">2</FONT>
 इयम अद्य निशा पूर्वा सौमित्रे परस्थिता वनम<BR>
&nbsp; वनवासस्य भद्रं ते स नॊत्कण्ठितुम अर्हसि<BR>
&nbsp;<FONT COLOR="GREEN" SIZE="-1">3</FONT>
 पश्य शून्यान्य अरण्यानि रुदन्तीव समन्ततः<BR>
&nbsp; यथानिलयम आयद्भिर निलीनानि मृगद्विजैः<BR>
&nbsp;<FONT COLOR="GREEN" SIZE="-1">4</FONT>
 अद्यायॊध्या तु नगरी राजधानी पितुर मम<BR>
&nbsp; सस्त्रीपुंसा गतान अस्माञ शॊचिष्यति न संशयः<BR>
&nbsp;<FONT COLOR="GREEN" SIZE="-1">5</FONT>
 भरतः खलु धर्मात्मा पितरं मातरं च मे<BR>
&nbsp; धर्मार्थकामसहितैर वाक्यैर आश्वासयिष्यति<BR>
&nbsp;<FONT COLOR="GREEN" SIZE="-1">6</FONT>
 भरतस्यानृशंसत्वं संचिन्त्याहं पुनः पुनः<BR>
&nbsp; नानुशॊचामि पितरं मातरं चापि लक्ष्मण<BR>
&nbsp;<FONT COLOR="GREEN" SIZE="-1">7</FONT>
 तवया कार्यं नरव्याघ्र माम अनुव्रजता कृतम<BR>
&nbsp; अन्वेष्टव्या हि वैदेह्या रक्षणार्थे सहायता<BR>
&nbsp;<FONT COLOR="GREEN" SIZE="-1">8</FONT>
 अद्भिर एव तु सौमित्रे वत्स्याम्य अद्य निशाम इमाम<BR>
&nbsp; एतद धि रॊचते मह्यं वन्ये ऽपि विविधे सति<BR>
&nbsp;<FONT COLOR="GREEN" SIZE="-1">9</FONT>
 एवम उक्त्वा तु सौमित्रं सुमन्त्रम अपि राघवः<BR>
&nbsp; अप्रमत्तस तवम अश्वेषु भव सौम्येत्य उवाच ह<BR>
&nbsp;<FONT COLOR="GREEN" SIZE="-1">10</FONT>
 सॊ ऽशवान सुमन्त्रः संयम्य सूर्ये ऽसतं समुपागते<BR>
&nbsp;&nbsp; परभूतयवसान कृत्वा बभूव परत्यनन्तरः<BR>
<FONT COLOR="GREEN" SIZE="-1">11</FONT>
 उपास्यतु शिवां संध्यां दृष्ट्वा रात्रिम उपस्थिताम<BR>
&nbsp;&nbsp; रामस्य शयनं चक्रे सूतः सौमित्रिणा सह<BR>
<FONT COLOR="GREEN" SIZE="-1">12</FONT>
 तां शय्यां तमसातीरे वीक्ष्य वृक्षदलैः कृताम<BR>
&nbsp;&nbsp; रामः सौमित्रिणां सार्धं सभार्यः संविवेश ह<BR>
<FONT COLOR="GREEN" SIZE="-1">13</FONT>
 सभार्यं संप्रसुप्तं तं भरातरं वीक्ष्य लक्ष्मणः<BR>
&nbsp;&nbsp; कथयाम आस सूताय रामस्य विविधान गुणान<BR>
<FONT COLOR="GREEN" SIZE="-1">14</FONT>
 जाग्रतॊ हय एव तां रात्रिं सौमित्रेर उदितॊ रविः<BR>
&nbsp;&nbsp; सूतस्य तमसातीरे रामस्य बरुवतॊ गुणान<BR>
<FONT COLOR="GREEN" SIZE="-1">15</FONT>
 गॊकुलाकुलतीरायास तमसाया विदूरतः<BR>
&nbsp;&nbsp; अवसत तत्र तां रात्रिं रामः परकृतिभिः सह<BR>
<FONT COLOR="GREEN" SIZE="-1">16</FONT>
 उत्थाय तु महातेजाः परकृतीस ता निशाम्य च<BR>
&nbsp;&nbsp; अब्रवीद भरातरं रामॊ लक्ष्मणं पुण्यलक्षणम<BR>
<FONT COLOR="GREEN" SIZE="-1">17</FONT>
 अस्मद्व्यपेक्षान सौमित्रे निरपेक्षान गृहेष्व अपि<BR>
&nbsp;&nbsp; वृक्षमूलेषु संसुप्तान पश्य लक्ष्मण साम्प्रतम<BR>
<FONT COLOR="GREEN" SIZE="-1">18</FONT>
 यथैते नियमं पौराः कुर्वन्त्य अस्मन्निवर्तने<BR>
&nbsp;&nbsp; अपि पराणान असिष्यन्ति न तु तयक्ष्यन्ति निश्चयम<BR>
<FONT COLOR="GREEN" SIZE="-1">19</FONT>
 यावद एव तु संसुप्तास तावद एव वयं लघु<BR>
&nbsp;&nbsp; रथम आरुह्य गच्छामः पन्थानम अकुतॊभयम<BR>
<FONT COLOR="GREEN" SIZE="-1">20</FONT>
 अतॊ भूयॊ ऽपि नेदानीम इक्ष्वाकुपुरवासिनः<BR>
&nbsp;&nbsp; सवपेयुर अनुरक्ता मां वृक्षमूलानि संश्रिताः<BR>
<FONT COLOR="GREEN" SIZE="-1">21</FONT>
 पौरा हय आत्मकृताद दुःखाद विप्रमॊच्या नृपात्मजैः<BR>
&nbsp;&nbsp; न तु खल्व आत्मना यॊज्या दुःखेन पुरवासिनः<BR>
<FONT COLOR="GREEN" SIZE="-1">22</FONT>
 अब्रवील लक्ष्मणॊ रामं साक्षाद धर्मम इव सथितम<BR>
&nbsp;&nbsp; रॊचते मे महाप्राज्ञ कषिप्रम आरुह्यताम इति<BR>
<FONT COLOR="GREEN" SIZE="-1">23</FONT>
 सूतस ततः संत्वरितः सयन्दनं तैर हयॊत्तमैः<BR>
&nbsp;&nbsp; यॊजयित्वाथ रामाय पराञ्जलिः परत्यवेदयत<BR>
<FONT COLOR="GREEN" SIZE="-1">24</FONT>
 मॊहनार्थं तु पौराणां सूतं रामॊ ऽबरवीद वचः<BR>
&nbsp;&nbsp; उदङ्मुखः परयाहि तवं रथम आस्थाय सारथे<BR>
<FONT COLOR="GREEN" SIZE="-1">25</FONT>
 मुहूर्तं तवरितं गत्वा निर्गतय रथं पुनः<BR>
&nbsp;&nbsp; यथा न विद्युः पौरा मां तथा कुरु समाहितः<BR>
<FONT COLOR="GREEN" SIZE="-1">26</FONT>
 रामस्य वचनं शरुत्वा तथा चक्रे स सारथिः<BR>
&nbsp;&nbsp; परत्यागम्य च रामस्य सयन्दनं परत्यवेदयत<BR>
<FONT COLOR="GREEN" SIZE="-1">27</FONT>
 तं सयन्दनम अधिष्ठाय राघवः सपरिच्छदः<BR>
&nbsp;&nbsp; शीघ्रगाम आकुलावर्तां तमसाम अतरन नदीम<BR>
<FONT COLOR="GREEN" SIZE="-1">28</FONT>
 स संतीर्य महाबाहुः शरीमाञ शिवम अकण्टकम<BR>
&nbsp;&nbsp; परापद्यत महामार्गम अभयं भयदर्शिनाम<BR>
<FONT COLOR="GREEN" SIZE="-1">29</FONT>
 परभातायां तु शर्वर्यां पौरास ते राघवॊ विना<BR>
&nbsp;&nbsp; शॊकॊपहतनिश्चेष्टा बभूवुर हतचेतसः<BR>
<FONT COLOR="GREEN" SIZE="-1">30</FONT>
 शॊकजाश्रुपरिद्यूना वीक्षमाणास ततस ततः<BR>
&nbsp;&nbsp; आलॊकम अपि रामस्य न पश्यन्ति सम दुःखिताः<BR>
<FONT COLOR="GREEN" SIZE="-1">31</FONT>
 ततॊ मार्गानुसारेण गत्वा किं चित कषणं पुनः<BR>
&nbsp;&nbsp; मार्गनाशाद विषादेन महता समभिप्लुतः<BR>
<FONT COLOR="GREEN" SIZE="-1">32</FONT>
 रथस्य मार्गनाशेन नयवर्तन्त मनस्विनः<BR>
&nbsp;&nbsp; किम इदं किं करिष्यामॊ दैवेनॊपहता इति<BR>
<FONT COLOR="GREEN" SIZE="-1">33</FONT>
 ततॊ यथागतेनैव मार्गेण कलान्तचेतसः<BR>
&nbsp;&nbsp; अयॊध्याम अगमन सर्वे पुरीं वयथितसज्जनाम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2042">Next: Chapter 42</A></CENTER>
</div>
</BODY>
</HTML>
