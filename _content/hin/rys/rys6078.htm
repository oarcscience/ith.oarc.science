<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 78</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6077.htm">Previous</A>&nbsp;
<A HREF="rys6079.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 78
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa hatāśvo mahātejā bhūmau tiṣṭhan niśācaraḥ<BR>
&nbsp; indrajit paramakruddhaḥ saṃprajajvāla tejasā<BR>
&nbsp;<FONT COLOR="GREEN" SIZE="-1">2</FONT>
 tau dhanvinau jighāṃsantāv anyonyam iṣubhir bhṛśam<BR>
&nbsp; vijayenābhiniṣkrāntau vane gajavṛṣāv iva<BR>
&nbsp;<FONT COLOR="GREEN" SIZE="-1">3</FONT>
 nibarhayantaś cānyonyaṃ te rākṣasavanaukasaḥ<BR>
&nbsp; bhartāraṃ na jahur yuddhe saṃpatantas tatas tataḥ<BR>
&nbsp;<FONT COLOR="GREEN" SIZE="-1">4</FONT>
 sa lakṣmaṇaṃ samuddiśya paraṃ lāghavam āsthitaḥ<BR>
&nbsp; vavarṣa śaravarṣāṇi varṣāṇīva puraṃdaraḥ<BR>
&nbsp;<FONT COLOR="GREEN" SIZE="-1">5</FONT>
 muktam indrajitā tat tu śaravarṣam ariṃdamaḥ<BR>
&nbsp; avārayad asaṃbhrānto lakṣmaṇaḥ sudurāsadam<BR>
&nbsp;<FONT COLOR="GREEN" SIZE="-1">6</FONT>
 abhedyakacanaṃ matvā lakṣmaṇaṃ rāvaṇātmajaḥ<BR>
&nbsp; lalāṭe lakṣmaṇaṃ bāṇaiḥ supuṅkhais tribhir indrajit<BR>
&nbsp; avidhyat paramakruddhaḥ śīghram astraṃ pradarśayan<BR>
&nbsp;<FONT COLOR="GREEN" SIZE="-1">7</FONT>
 taiḥ pṛṣatkair lalāṭasthaiḥ śuśubhe raghunandanaḥ<BR>
&nbsp; raṇāgre samaraślāghī triśṛṅga iva parvataḥ<BR>
&nbsp;<FONT COLOR="GREEN" SIZE="-1">8</FONT>
 sa tathāpy ardito bāṇai rākṣasena mahāmṛdhe<BR>
&nbsp; tam āśu prativivyādha lakṣmaṇaḥ panabhiḥ śaraiḥ<BR>
&nbsp;<FONT COLOR="GREEN" SIZE="-1">9</FONT>
 lakṣmaṇendrajitau vīrau mahābalaśarāsanau<BR>
&nbsp; anyonyaṃ jaghnatur bāṇair viśikhair bhīmavikramau<BR>
&nbsp;<FONT COLOR="GREEN" SIZE="-1">10</FONT>
 tau parasparam abhyetya sarvagātreṣu dhanvinau<BR>
&nbsp;&nbsp; ghorair vivyadhatur bāṇaiḥ kṛtabhāvāv ubhau jaye<BR>
<FONT COLOR="GREEN" SIZE="-1">11</FONT>
 tasmai dṛḍhataraṃ kruddho hatāśvāya vibhīṣaṇaḥ<BR>
&nbsp;&nbsp; vajrasparśasamān pañca sasarjorasi mārgaṇān<BR>
<FONT COLOR="GREEN" SIZE="-1">12</FONT>
 te tasya kāyaṃ nirbhidya rukmapuṅkhā nimittagāḥ<BR>
&nbsp;&nbsp; babhūvur lohitādigdhā rakṭā iva mahoragāḥ<BR>
<FONT COLOR="GREEN" SIZE="-1">13</FONT>
 sa pitṛvyasya saṃkruddha indrajic charam ādade<BR>
&nbsp;&nbsp; uttamaṃ rakṣasāṃ madhye yamadattaṃ mahābalaḥ<BR>
<FONT COLOR="GREEN" SIZE="-1">14</FONT>
 taṃ samīkṣya mahātejā maheṣuṃ tena saṃhitam<BR>
&nbsp;&nbsp; lakṣmaṇo 'py ādade bāṇam anyaṃ bhīmaparākramaḥ<BR>
<FONT COLOR="GREEN" SIZE="-1">15</FONT>
 kubereṇa svayaṃ svapne yad dattam amitātmanā<BR>
&nbsp;&nbsp; durjayaṃ durviṣahyaṃ ca sendrair api surāsuraiḥ<BR>
<FONT COLOR="GREEN" SIZE="-1">16</FONT>
 tābhyāṃ tau dhanuṣi śreṣṭhe saṃhitau sāyakottamau<BR>
&nbsp;&nbsp; vikṛṣyamāṇau vīrābhyāṃ bhṛśaṃ jajvalatuḥ śriyā<BR>
<FONT COLOR="GREEN" SIZE="-1">17</FONT>
 tau bhāsayantāv ākāśaṃ dhanurbhyāṃ viśikhau cyutau<BR>
&nbsp;&nbsp; mukhena mukham āhatya saṃnipetatur ojasā<BR>
<FONT COLOR="GREEN" SIZE="-1">18</FONT>
 tau mahāgrahasaṃkāśāv anyonyaṃ saṃnipatya ca<BR>
&nbsp;&nbsp; saṃgrāme śatadhā yātau medinyāṃ vinipetatuḥ<BR>
<FONT COLOR="GREEN" SIZE="-1">19</FONT>
 śarau pratihatau dṛṣṭvā tāv ubhau raṇamūrdhani<BR>
&nbsp;&nbsp; vrīḍito jātaroṣau ca lakṣmaṇendrajitāv ubhau<BR>
<FONT COLOR="GREEN" SIZE="-1">20</FONT>
 susaṃrabdhas tu saumitrir astraṃ vāruṇam ādade<BR>
&nbsp;&nbsp; raudraṃ mahedrajid yuddhe vyasṛjad yudhi viṣṭhitaḥ<BR>
<FONT COLOR="GREEN" SIZE="-1">21</FONT>
 tayoḥ sutumulaṃ yuddhaṃ saṃbabhūvādbhutopamam<BR>
&nbsp;&nbsp; gaganasthāni bhūtāni lakṣmaṇaṃ paryavārayan<BR>
<FONT COLOR="GREEN" SIZE="-1">22</FONT>
 bhairavābhirute bhīme yuddhe vānararākṣasām<BR>
&nbsp;&nbsp; bhūtair bahubhir ākāśaṃ vismitair āvṛtaṃ babhau<BR>
<FONT COLOR="GREEN" SIZE="-1">23</FONT>
 ṛṣayaḥ pitaro devā gandharvā garuṇoragāḥ<BR>
&nbsp;&nbsp; śatakratuṃ puraskṛtya rarakṣur lakṣmaṇaṃ raṇe<BR>
<FONT COLOR="GREEN" SIZE="-1">24</FONT>
 athānyaṃ mārgaṇaśreṣṭhaṃ saṃdadhe rāvaṇānujaḥ<BR>
&nbsp;&nbsp; hutāśanasamasparśaṃ rāvaṇātmajadāruṇam<BR>
<FONT COLOR="GREEN" SIZE="-1">25</FONT>
 supatram anuvṛttāṅgaṃ suparvāṇaṃ susaṃsthitam<BR>
&nbsp;&nbsp; suvarṇavikṛtaṃ vīraḥ śarīrāntakaraṃ śaram<BR>
<FONT COLOR="GREEN" SIZE="-1">26</FONT>
 durāvāraṃ durviṣahaṃ rākṣasānāṃ bhayāvaham<BR>
&nbsp;&nbsp; āśīviṣaviṣaprakhyaṃ devasaṃghaiḥ samarcitam<BR>
<FONT COLOR="GREEN" SIZE="-1">27</FONT>
 yena śakro mahātejā dānavān ajayat prabhuḥ<BR>
&nbsp;&nbsp; purā devāsure yuddhe vīryavān harivāhanaḥ<BR>
<FONT COLOR="GREEN" SIZE="-1">28</FONT>
 tad aindram astraṃ saumitriḥ saṃyugeṣv aparājitam<BR>
&nbsp;&nbsp; śaraśreṣṭhaṃ dhanuḥ śreṣṭhe naraśreṣṭho 'bhisaṃdadhe<BR>
<FONT COLOR="GREEN" SIZE="-1">29</FONT>
 saṃdhāyāmitradalanaṃ vicakarṣa śarāsanam<BR>
&nbsp;&nbsp; sajyam āyamya durdharśaḥ kālo lokakṣaye yathā<BR>
<FONT COLOR="GREEN" SIZE="-1">30</FONT>
 saṃdhāya dhanuṣi śreṣṭhe vikarṣann idam abravīt<BR>
&nbsp;&nbsp; lakṣmīvāṁl lakṣmaṇo vākyam arthasādhakam ātmanaḥ<BR>
<FONT COLOR="GREEN" SIZE="-1">31</FONT>
 dharmātmā satyasaṃdhaś ca rāmo dāśarathir yadi<BR>
&nbsp;&nbsp; pauruṣe cāpratidvandvas tad enaṃ jahi rāvaṇim<BR>
<FONT COLOR="GREEN" SIZE="-1">32</FONT>
 ity uktvā bāṇam ākarṇaṃ vikṛṣya tam ajihmagam<BR>
&nbsp;&nbsp; lakṣmaṇaḥ samare vīraḥ sasarjendrajitaṃ prati<BR>
&nbsp;&nbsp; aindrāstreṇa samāyujya lakṣmaṇaḥ paravīrahā<BR>
<FONT COLOR="GREEN" SIZE="-1">33</FONT>
 tac chiraḥ saśiras trāṇaṃ śrīmaj jvalitakuṇḍalam<BR>
&nbsp;&nbsp; pramathyendrajitaḥ kāyāt papāta dharaṇītale<BR>
<FONT COLOR="GREEN" SIZE="-1">34</FONT>
 tad rākṣasatanūjasya chinnaskandhaṃ śiro mahat<BR>
&nbsp;&nbsp; tapanīyanibhaṃ bhūmau dadṛśe rudhirokṣitam<BR>
<FONT COLOR="GREEN" SIZE="-1">35</FONT>
 hatas tu nipapātāśu dharaṇyāṃ rāvaṇātmajaḥ<BR>
&nbsp;&nbsp; kavacī saśirastrāṇo vidhvastaḥ saśarāsanaḥ<BR>
<FONT COLOR="GREEN" SIZE="-1">36</FONT>
 cukruśus te tataḥ sarve vānarāḥ savibhīṣaṇāḥ<BR>
&nbsp;&nbsp; hṛṣyanto nihate tasmin devā vṛtravadhe yathā<BR>
<FONT COLOR="GREEN" SIZE="-1">37</FONT>
 athāntarikṣe bhūtānām ṛṣīṇāṃ ca mahātmanām<BR>
&nbsp;&nbsp; abhijajñe ca saṃnādo gandharvāpsarasām api<BR>
<FONT COLOR="GREEN" SIZE="-1">38</FONT>
 patitaṃ samabhijñāya rākṣasī sā mahācamūḥ<BR>
&nbsp;&nbsp; vadhyamānā diśo bheje haribhir jitakāśibhiḥ<BR>
<FONT COLOR="GREEN" SIZE="-1">39</FONT>
 vanarair vadhyamānās te śastrāṇy utsṛjya rākṣasāḥ<BR>
&nbsp;&nbsp; laṅkām abhimukhāḥ sarve naṣṭasaṃjñāḥ pradhāvitāḥ<BR>
<FONT COLOR="GREEN" SIZE="-1">40</FONT>
 dudruvur bahudhā bhītā rākṣasāḥ śataśo diśaḥ<BR>
&nbsp;&nbsp; tyaktvā praharaṇān sarve paṭṭasāsiparaśvadhān<BR>
<FONT COLOR="GREEN" SIZE="-1">41</FONT>
 ke cil laṅkāṃ paritrastāḥ praviṣṭā vānarārditāḥ<BR>
&nbsp;&nbsp; samudre patitāḥ ke cit ke cit parvatam āśritāḥ<BR>
<FONT COLOR="GREEN" SIZE="-1">42</FONT>
 hatam indrajitaṃ dṛṣṭvā śayānaṃ samarakṣitau<BR>
&nbsp;&nbsp; rākṣasānāṃ sahasreṣu na kaś cit pratyadṛśyata<BR>
<FONT COLOR="GREEN" SIZE="-1">43</FONT>
 yathāstaṃ gata āditye nāvatiṣṭhanti raśmayaḥ<BR>
&nbsp;&nbsp; tathā tasmin nipatite rākṣasās te gatā diśaḥ<BR>
<FONT COLOR="GREEN" SIZE="-1">44</FONT>
 śāntarakśmir ivādityo nirvāṇa iva pāvakaḥ<BR>
&nbsp;&nbsp; sa babhūva mahātejā vyapāsta gatajīvitaḥ<BR>
<FONT COLOR="GREEN" SIZE="-1">45</FONT>
 praśāntapīḍā bahulo vinaṣṭāriḥ praharṣavān<BR>
&nbsp;&nbsp; babhūva lokaḥ patite rākṣasendrasute tadā<BR>
<FONT COLOR="GREEN" SIZE="-1">46</FONT>
 harṣaṃ ca śakro bhagavān saha sarvaiḥ surarṣabhaiḥ<BR>
&nbsp;&nbsp; jagāma nihate tasmin rākṣase pāpakarmaṇi<BR>
<FONT COLOR="GREEN" SIZE="-1">47</FONT>
 śuddhā āpo nabhaś caiva jahṛṣur daityadānavāḥ<BR>
&nbsp;&nbsp; ājagmuḥ patite tasmin sarvalokabhayāvahe<BR>
<FONT COLOR="GREEN" SIZE="-1">48</FONT>
 ūcuś ca sahitāḥ sarve devagandharvadānavāḥ<BR>
&nbsp;&nbsp; vijvarāḥ śāntakaluṣā brāhmaṇā vicarantv iti<BR>
<FONT COLOR="GREEN" SIZE="-1">49</FONT>
 tato 'bhyanandan saṃhṛṣṭāḥ samare hariyūthapāḥ<BR>
&nbsp;&nbsp; tam apratibalaṃ dṛṣṭvā hataṃ nairṛtapuṃgavam<BR>
<FONT COLOR="GREEN" SIZE="-1">50</FONT>
 vibhīṣaṇo hanūmāṃś ca jāmbavāṃś carkṣayūthapaḥ<BR>
&nbsp;&nbsp; vijayenābhinandantas tuṣṭuvuś cāpi lakṣmaṇam<BR>
<FONT COLOR="GREEN" SIZE="-1">51</FONT>
 kṣveḍantaś ca nadantaś ca garjantaś ca plavaṃgamāḥ<BR>
&nbsp;&nbsp; labdhalakṣā raghusutaṃ parivāryopatasthire<BR>
<FONT COLOR="GREEN" SIZE="-1">52</FONT>
 lāṅgūlāni pravidhyantaḥ sphoṭayantaś ca vānarāḥ<BR>
&nbsp;&nbsp; lakṣmaṇo jayatīty evaṃ vākyaṃ vyaśrāvayaṃs tadā<BR>
<FONT COLOR="GREEN" SIZE="-1">53</FONT>
 anyonyaṃ ca samāśliṣya kapayo hṛṣṭamānasāḥ<BR>
&nbsp;&nbsp; cakrur uccāvacaguṇā rāghavāśrayajāḥ kathāḥ<BR>
<FONT COLOR="GREEN" SIZE="-1">54</FONT>
 tad asukaram athābhivīkṣya hṛṣṭāḥ; priyasuhṛdo yudhi lakṣmaṇasya karma<BR>
&nbsp;&nbsp; paramam upalabhan manaḥpraharṣaṃ; vinihatam indraripuṃ niśamya devāḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स हताश्वॊ महातेजा भूमौ तिष्ठन निशाचरः<BR>
&nbsp; इन्द्रजित परमक्रुद्धः संप्रजज्वाल तेजसा<BR>
&nbsp;<FONT COLOR="GREEN" SIZE="-1">2</FONT>
 तौ धन्विनौ जिघांसन्ताव अन्यॊन्यम इषुभिर भृशम<BR>
&nbsp; विजयेनाभिनिष्क्रान्तौ वने गजवृषाव इव<BR>
&nbsp;<FONT COLOR="GREEN" SIZE="-1">3</FONT>
 निबर्हयन्तश चान्यॊन्यं ते राक्षसवनौकसः<BR>
&nbsp; भर्तारं न जहुर युद्धे संपतन्तस ततस ततः<BR>
&nbsp;<FONT COLOR="GREEN" SIZE="-1">4</FONT>
 स लक्ष्मणं समुद्दिश्य परं लाघवम आस्थितः<BR>
&nbsp; ववर्ष शरवर्षाणि वर्षाणीव पुरंदरः<BR>
&nbsp;<FONT COLOR="GREEN" SIZE="-1">5</FONT>
 मुक्तम इन्द्रजिता तत तु शरवर्षम अरिंदमः<BR>
&nbsp; अवारयद असंभ्रान्तॊ लक्ष्मणः सुदुरासदम<BR>
&nbsp;<FONT COLOR="GREEN" SIZE="-1">6</FONT>
 अभेद्यकचनं मत्वा लक्ष्मणं रावणात्मजः<BR>
&nbsp; ललाटे लक्ष्मणं बाणैः सुपुङ्खैस तरिभिर इन्द्रजित<BR>
&nbsp; अविध्यत परमक्रुद्धः शीघ्रम अस्त्रं परदर्शयन<BR>
&nbsp;<FONT COLOR="GREEN" SIZE="-1">7</FONT>
 तैः पृषत्कैर ललाटस्थैः शुशुभे रघुनन्दनः<BR>
&nbsp; रणाग्रे समरश्लाघी तरिशृङ्ग इव पर्वतः<BR>
&nbsp;<FONT COLOR="GREEN" SIZE="-1">8</FONT>
 स तथाप्य अर्दितॊ बाणै राक्षसेन महामृधे<BR>
&nbsp; तम आशु परतिविव्याध लक्ष्मणः पनभिः शरैः<BR>
&nbsp;<FONT COLOR="GREEN" SIZE="-1">9</FONT>
 लक्ष्मणेन्द्रजितौ वीरौ महाबलशरासनौ<BR>
&nbsp; अन्यॊन्यं जघ्नतुर बाणैर विशिखैर भीमविक्रमौ<BR>
&nbsp;<FONT COLOR="GREEN" SIZE="-1">10</FONT>
 तौ परस्परम अभ्येत्य सर्वगात्रेषु धन्विनौ<BR>
&nbsp;&nbsp; घॊरैर विव्यधतुर बाणैः कृतभावाव उभौ जये<BR>
<FONT COLOR="GREEN" SIZE="-1">11</FONT>
 तस्मै दृढतरं करुद्धॊ हताश्वाय विभीषणः<BR>
&nbsp;&nbsp; वज्रस्पर्शसमान पञ्च ससर्जॊरसि मार्गणान<BR>
<FONT COLOR="GREEN" SIZE="-1">12</FONT>
 ते तस्य कायं निर्भिद्य रुक्मपुङ्खा निमित्तगाः<BR>
&nbsp;&nbsp; बभूवुर लॊहितादिग्धा रक्टा इव महॊरगाः<BR>
<FONT COLOR="GREEN" SIZE="-1">13</FONT>
 स पितृव्यस्य संक्रुद्ध इन्द्रजिच छरम आददे<BR>
&nbsp;&nbsp; उत्तमं रक्षसां मध्ये यमदत्तं महाबलः<BR>
<FONT COLOR="GREEN" SIZE="-1">14</FONT>
 तं समीक्ष्य महातेजा महेषुं तेन संहितम<BR>
&nbsp;&nbsp; लक्ष्मणॊ ऽपय आददे बाणम अन्यं भीमपराक्रमः<BR>
<FONT COLOR="GREEN" SIZE="-1">15</FONT>
 कुबेरेण सवयं सवप्ने यद दत्तम अमितात्मना<BR>
&nbsp;&nbsp; दुर्जयं दुर्विषह्यं च सेन्द्रैर अपि सुरासुरैः<BR>
<FONT COLOR="GREEN" SIZE="-1">16</FONT>
 ताभ्यां तौ धनुषि शरेष्ठे संहितौ सायकॊत्तमौ<BR>
&nbsp;&nbsp; विकृष्यमाणौ वीराभ्यां भृशं जज्वलतुः शरिया<BR>
<FONT COLOR="GREEN" SIZE="-1">17</FONT>
 तौ भासयन्ताव आकाशं धनुर्भ्यां विशिखौ चयुतौ<BR>
&nbsp;&nbsp; मुखेन मुखम आहत्य संनिपेततुर ओजसा<BR>
<FONT COLOR="GREEN" SIZE="-1">18</FONT>
 तौ महाग्रहसंकाशाव अन्यॊन्यं संनिपत्य च<BR>
&nbsp;&nbsp; संग्रामे शतधा यातौ मेदिन्यां विनिपेततुः<BR>
<FONT COLOR="GREEN" SIZE="-1">19</FONT>
 शरौ परतिहतौ दृष्ट्वा ताव उभौ रणमूर्धनि<BR>
&nbsp;&nbsp; वरीडितॊ जातरॊषौ च लक्ष्मणेन्द्रजिताव उभौ<BR>
<FONT COLOR="GREEN" SIZE="-1">20</FONT>
 सुसंरब्धस तु सौमित्रिर अस्त्रं वारुणम आददे<BR>
&nbsp;&nbsp; रौद्रं महेद्रजिद युद्धे वयसृजद युधि विष्ठितः<BR>
<FONT COLOR="GREEN" SIZE="-1">21</FONT>
 तयॊः सुतुमुलं युद्धं संबभूवाद्भुतॊपमम<BR>
&nbsp;&nbsp; गगनस्थानि भूतानि लक्ष्मणं पर्यवारयन<BR>
<FONT COLOR="GREEN" SIZE="-1">22</FONT>
 भैरवाभिरुते भीमे युद्धे वानरराक्षसाम<BR>
&nbsp;&nbsp; भूतैर बहुभिर आकाशं विस्मितैर आवृतं बभौ<BR>
<FONT COLOR="GREEN" SIZE="-1">23</FONT>
 ऋषयः पितरॊ देवा गन्धर्वा गरुणॊरगाः<BR>
&nbsp;&nbsp; शतक्रतुं पुरस्कृत्य ररक्षुर लक्ष्मणं रणे<BR>
<FONT COLOR="GREEN" SIZE="-1">24</FONT>
 अथान्यं मार्गणश्रेष्ठं संदधे रावणानुजः<BR>
&nbsp;&nbsp; हुताशनसमस्पर्शं रावणात्मजदारुणम<BR>
<FONT COLOR="GREEN" SIZE="-1">25</FONT>
 सुपत्रम अनुवृत्ताङ्गं सुपर्वाणं सुसंस्थितम<BR>
&nbsp;&nbsp; सुवर्णविकृतं वीरः शरीरान्तकरं शरम<BR>
<FONT COLOR="GREEN" SIZE="-1">26</FONT>
 दुरावारं दुर्विषहं राक्षसानां भयावहम<BR>
&nbsp;&nbsp; आशीविषविषप्रख्यं देवसंघैः समर्चितम<BR>
<FONT COLOR="GREEN" SIZE="-1">27</FONT>
 येन शक्रॊ महातेजा दानवान अजयत परभुः<BR>
&nbsp;&nbsp; पुरा देवासुरे युद्धे वीर्यवान हरिवाहनः<BR>
<FONT COLOR="GREEN" SIZE="-1">28</FONT>
 तद ऐन्द्रम अस्त्रं सौमित्रिः संयुगेष्व अपराजितम<BR>
&nbsp;&nbsp; शरश्रेष्ठं धनुः शरेष्ठे नरश्रेष्ठॊ ऽभिसंदधे<BR>
<FONT COLOR="GREEN" SIZE="-1">29</FONT>
 संधायामित्रदलनं विचकर्ष शरासनम<BR>
&nbsp;&nbsp; सज्यम आयम्य दुर्धर्शः कालॊ लॊकक्षये यथा<BR>
<FONT COLOR="GREEN" SIZE="-1">30</FONT>
 संधाय धनुषि शरेष्ठे विकर्षन्न इदम अब्रवीत<BR>
&nbsp;&nbsp; लक्ष्मीवाँल लक्ष्मणॊ वाक्यम अर्थसाधकम आत्मनः<BR>
<FONT COLOR="GREEN" SIZE="-1">31</FONT>
 धर्मात्मा सत्यसंधश च रामॊ दाशरथिर यदि<BR>
&nbsp;&nbsp; पौरुषे चाप्रतिद्वन्द्वस तद एनं जहि रावणिम<BR>
<FONT COLOR="GREEN" SIZE="-1">32</FONT>
 इत्य उक्त्वा बाणम आकर्णं विकृष्य तम अजिह्मगम<BR>
&nbsp;&nbsp; लक्ष्मणः समरे वीरः ससर्जेन्द्रजितं परति<BR>
&nbsp;&nbsp; ऐन्द्रास्त्रेण समायुज्य लक्ष्मणः परवीरहा<BR>
<FONT COLOR="GREEN" SIZE="-1">33</FONT>
 तच छिरः सशिरस तराणं शरीमज जवलितकुण्डलम<BR>
&nbsp;&nbsp; परमथ्येन्द्रजितः कायात पपात धरणीतले<BR>
<FONT COLOR="GREEN" SIZE="-1">34</FONT>
 तद राक्षसतनूजस्य छिन्नस्कन्धं शिरॊ महत<BR>
&nbsp;&nbsp; तपनीयनिभं भूमौ ददृशे रुधिरॊक्षितम<BR>
<FONT COLOR="GREEN" SIZE="-1">35</FONT>
 हतस तु निपपाताशु धरण्यां रावणात्मजः<BR>
&nbsp;&nbsp; कवची सशिरस्त्राणॊ विध्वस्तः सशरासनः<BR>
<FONT COLOR="GREEN" SIZE="-1">36</FONT>
 चुक्रुशुस ते ततः सर्वे वानराः सविभीषणाः<BR>
&nbsp;&nbsp; हृष्यन्तॊ निहते तस्मिन देवा वृत्रवधे यथा<BR>
<FONT COLOR="GREEN" SIZE="-1">37</FONT>
 अथान्तरिक्षे भूतानाम ऋषीणां च महात्मनाम<BR>
&nbsp;&nbsp; अभिजज्ञे च संनादॊ गन्धर्वाप्सरसाम अपि<BR>
<FONT COLOR="GREEN" SIZE="-1">38</FONT>
 पतितं समभिज्ञाय राक्षसी सा महाचमूः<BR>
&nbsp;&nbsp; वध्यमाना दिशॊ भेजे हरिभिर जितकाशिभिः<BR>
<FONT COLOR="GREEN" SIZE="-1">39</FONT>
 वनरैर वध्यमानास ते शस्त्राण्य उत्सृज्य राक्षसाः<BR>
&nbsp;&nbsp; लङ्काम अभिमुखाः सर्वे नष्टसंज्ञाः परधाविताः<BR>
<FONT COLOR="GREEN" SIZE="-1">40</FONT>
 दुद्रुवुर बहुधा भीता राक्षसाः शतशॊ दिशः<BR>
&nbsp;&nbsp; तयक्त्वा परहरणान सर्वे पट्टसासिपरश्वधान<BR>
<FONT COLOR="GREEN" SIZE="-1">41</FONT>
 के चिल लङ्कां परित्रस्ताः परविष्टा वानरार्दिताः<BR>
&nbsp;&nbsp; समुद्रे पतिताः के चित के चित पर्वतम आश्रिताः<BR>
<FONT COLOR="GREEN" SIZE="-1">42</FONT>
 हतम इन्द्रजितं दृष्ट्वा शयानं समरक्षितौ<BR>
&nbsp;&nbsp; राक्षसानां सहस्रेषु न कश चित परत्यदृश्यत<BR>
<FONT COLOR="GREEN" SIZE="-1">43</FONT>
 यथास्तं गत आदित्ये नावतिष्ठन्ति रश्मयः<BR>
&nbsp;&nbsp; तथा तस्मिन निपतिते राक्षसास ते गता दिशः<BR>
<FONT COLOR="GREEN" SIZE="-1">44</FONT>
 शान्तरक्श्मिर इवादित्यॊ निर्वाण इव पावकः<BR>
&nbsp;&nbsp; स बभूव महातेजा वयपास्त गतजीवितः<BR>
<FONT COLOR="GREEN" SIZE="-1">45</FONT>
 परशान्तपीडा बहुलॊ विनष्टारिः परहर्षवान<BR>
&nbsp;&nbsp; बभूव लॊकः पतिते राक्षसेन्द्रसुते तदा<BR>
<FONT COLOR="GREEN" SIZE="-1">46</FONT>
 हर्षं च शक्रॊ भगवान सह सर्वैः सुरर्षभैः<BR>
&nbsp;&nbsp; जगाम निहते तस्मिन राक्षसे पापकर्मणि<BR>
<FONT COLOR="GREEN" SIZE="-1">47</FONT>
 शुद्धा आपॊ नभश चैव जहृषुर दैत्यदानवाः<BR>
&nbsp;&nbsp; आजग्मुः पतिते तस्मिन सर्वलॊकभयावहे<BR>
<FONT COLOR="GREEN" SIZE="-1">48</FONT>
 ऊचुश च सहिताः सर्वे देवगन्धर्वदानवाः<BR>
&nbsp;&nbsp; विज्वराः शान्तकलुषा बराह्मणा विचरन्त्व इति<BR>
<FONT COLOR="GREEN" SIZE="-1">49</FONT>
 ततॊ ऽभयनन्दन संहृष्टाः समरे हरियूथपाः<BR>
&nbsp;&nbsp; तम अप्रतिबलं दृष्ट्वा हतं नैरृतपुंगवम<BR>
<FONT COLOR="GREEN" SIZE="-1">50</FONT>
 विभीषणॊ हनूमांश च जाम्बवांश चर्क्षयूथपः<BR>
&nbsp;&nbsp; विजयेनाभिनन्दन्तस तुष्टुवुश चापि लक्ष्मणम<BR>
<FONT COLOR="GREEN" SIZE="-1">51</FONT>
 कष्वेडन्तश च नदन्तश च गर्जन्तश च पलवंगमाः<BR>
&nbsp;&nbsp; लब्धलक्षा रघुसुतं परिवार्यॊपतस्थिरे<BR>
<FONT COLOR="GREEN" SIZE="-1">52</FONT>
 लाङ्गूलानि परविध्यन्तः सफॊटयन्तश च वानराः<BR>
&nbsp;&nbsp; लक्ष्मणॊ जयतीत्य एवं वाक्यं वयश्रावयंस तदा<BR>
<FONT COLOR="GREEN" SIZE="-1">53</FONT>
 अन्यॊन्यं च समाश्लिष्य कपयॊ हृष्टमानसाः<BR>
&nbsp;&nbsp; चक्रुर उच्चावचगुणा राघवाश्रयजाः कथाः<BR>
<FONT COLOR="GREEN" SIZE="-1">54</FONT>
 तद असुकरम अथाभिवीक्ष्य हृष्टाः; परियसुहृदॊ युधि लक्ष्मणस्य कर्म<BR>
&nbsp;&nbsp; परमम उपलभन मनःप्रहर्षं; विनिहतम इन्द्ररिपुं निशम्य देवाः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6079.htm">Next: Chapter 79</A></CENTER>
</div>
</BODY>
</HTML>
