<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 22</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5021">Previous</A>&nbsp;
<A HREF="rys5023">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 22
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ sītām upāgamya rākṣasyo vikṛtānanāḥ<BR>
&nbsp; paruṣaṃ paruṣā nārya ūcus tā vākyam apriyam<BR>
&nbsp;<FONT COLOR="GREEN" SIZE="-1">2</FONT>
 kiṃ tvam antaḥpure sīte sarvabhūtamanohare<BR>
&nbsp; mahārhaśayanopete na vāsam anumanyase<BR>
&nbsp;<FONT COLOR="GREEN" SIZE="-1">3</FONT>
 mānuṣī mānuṣasyaiva bhāryātvaṃ bahu manyase<BR>
&nbsp; pratyāhara mano rāmān na tvaṃ jātu bhaviṣyasi<BR>
&nbsp;<FONT COLOR="GREEN" SIZE="-1">4</FONT>
 mānuṣī mānuṣaṃ taṃ tu rāmam icchasi śobhane<BR>
&nbsp; rājyād bhraṣṭam asiddhārthaṃ viklavaṃ tam anindite<BR>
&nbsp;<FONT COLOR="GREEN" SIZE="-1">5</FONT>
 rākṣasīnāṃ vacaḥ śrutvā sītā padmanibhekṣaṇā<BR>
&nbsp; netrābhyām aśrupūrṇābhyām idaṃ vacanam abravīt<BR>
&nbsp;<FONT COLOR="GREEN" SIZE="-1">6</FONT>
 yad idaṃ lokavidviṣṭam udāharatha saṃgatāḥ<BR>
&nbsp; naitan manasi vākyaṃ me kilbiṣaṃ pratitiṣṭhati<BR>
&nbsp;<FONT COLOR="GREEN" SIZE="-1">7</FONT>
 na mānuṣī rākṣasasya bhāryā bhavitum arhati<BR>
&nbsp; kāmaṃ khādata māṃ sarvā na kariṣyāmi vo vacaḥ<BR>
&nbsp; dīno vā rājyahīno vā yo me bhartā sa me guruḥ<BR>
&nbsp;<FONT COLOR="GREEN" SIZE="-1">8</FONT>
 sītāyā vacanaṃ śrutvā rākṣasyaḥ krodhamūrchitāḥ<BR>
&nbsp; bhartsayanti sma paruṣair vākyai rāvaṇacoditāḥ<BR>
&nbsp;<FONT COLOR="GREEN" SIZE="-1">9</FONT>
 avalīnaḥ sa nirvākyo hanumāñ śiṃśapādrume<BR>
&nbsp; sītāṃ saṃtarjayantīs tā rākṣasīr aśṛṇot kapiḥ<BR>
&nbsp;<FONT COLOR="GREEN" SIZE="-1">10</FONT>
 tām abhikramya saṃrabdhā vepamānāṃ samantataḥ<BR>
&nbsp;&nbsp; bhṛśaṃ saṃlilihur dīptān pralambadaśanacchadān<BR>
<FONT COLOR="GREEN" SIZE="-1">11</FONT>
 ūcuś ca paramakruddhāḥ pragṛhyāśu paraśvadhān<BR>
&nbsp;&nbsp; neyam arhati bhartāraṃ rāvaṇaṃ rākṣasādhipam<BR>
<FONT COLOR="GREEN" SIZE="-1">12</FONT>
 sā bhartsyamānā bhīmābhī rākṣasībhir varānanā<BR>
&nbsp;&nbsp; sā bāṣpam apamārjantī śiṃśapāṃ tām upāgamat<BR>
<FONT COLOR="GREEN" SIZE="-1">13</FONT>
 tatas tāṃ śiṃśapāṃ sītā rākṣasībhiḥ samāvṛtā<BR>
&nbsp;&nbsp; abhigamya viśālākṣī tasthau śokapariplutā<BR>
<FONT COLOR="GREEN" SIZE="-1">14</FONT>
 tāṃ kṛśāṃ dīnavadanāṃ malināmbaradhāriṇīm<BR>
&nbsp;&nbsp; bhartsayāṃ cakrire bhīmā rākṣasyas tāḥ samantataḥ<BR>
<FONT COLOR="GREEN" SIZE="-1">15</FONT>
 tatas tāṃ vinatā nāma rākṣasī bhīmadarśanā<BR>
&nbsp;&nbsp; abravīt kupitākārā karālā nirṇatodarī<BR>
<FONT COLOR="GREEN" SIZE="-1">16</FONT>
 sīte paryāptam etāvad bhartṛsneho nidarśitaḥ<BR>
&nbsp;&nbsp; sarvatrātikṛtaṃ bhadre vyasanāyopakalpate<BR>
<FONT COLOR="GREEN" SIZE="-1">17</FONT>
 parituṣṭāsmi bhadraṃ te mānuṣas te kṛto vidhiḥ<BR>
&nbsp;&nbsp; mamāpi tu vacaḥ pathyaṃ bruvantyāḥ kuru maithili<BR>
<FONT COLOR="GREEN" SIZE="-1">18</FONT>
 rāvaṇaṃ bhaja bhartāraṃ bhartāraṃ sarvarakṣasām<BR>
&nbsp;&nbsp; vikrāntaṃ rūpavantaṃ ca sureśam iva vāsavam<BR>
<FONT COLOR="GREEN" SIZE="-1">19</FONT>
 dakṣiṇaṃ tyāgaśīlaṃ ca sarvasya priyavādinam<BR>
&nbsp;&nbsp; mānuṣaṃ kṛpaṇaṃ rāmaṃ tyaktvā rāvaṇam āśraya<BR>
<FONT COLOR="GREEN" SIZE="-1">20</FONT>
 divyāṅgarāgā vaidehi divyābharaṇabhūṣitā<BR>
&nbsp;&nbsp; adya prabhṛti sarveṣāṃ lokānām īśvarī bhava<BR>
&nbsp;&nbsp; agneḥ svāhā yathā devī śacīvendrasya śobhane<BR>
<FONT COLOR="GREEN" SIZE="-1">21</FONT>
 kiṃ te rāmeṇa vaidehi kṛpaṇena gatāyuṣā<BR>
<FONT COLOR="GREEN" SIZE="-1">22</FONT>
 etad uktaṃ ca me vākyaṃ yadi tvaṃ na kariṣyasi<BR>
&nbsp;&nbsp; asmin muhūrte sarvās tvāṃ bhakṣayiṣyāmahe vayam<BR>
<FONT COLOR="GREEN" SIZE="-1">23</FONT>
 anyā tu vikaṭā nāma lambamānapayodharā<BR>
&nbsp;&nbsp; abravīt kupitā sītāṃ muṣṭim udyamya garjatī<BR>
<FONT COLOR="GREEN" SIZE="-1">24</FONT>
 bahūny apratirūpāṇi vacanāni sudurmate<BR>
&nbsp;&nbsp; anukrośān mṛdutvāc ca soḍhāni tava maithili<BR>
&nbsp;&nbsp; na ca naḥ kuruṣe vākyaṃ hitaṃ kālapuraskṛtam<BR>
<FONT COLOR="GREEN" SIZE="-1">25</FONT>
 ānītāsi samudrasya pāram anyair durāsadam<BR>
&nbsp;&nbsp; rāvaṇāntaḥpuraṃ ghoraṃ praviṣṭā cāsi maithili<BR>
<FONT COLOR="GREEN" SIZE="-1">26</FONT>
 rāvaṇasya gṛhe rudhā asmābhis tu surakṣitā<BR>
&nbsp;&nbsp; na tvāṃ śaktaḥ paritrātum api sākṣāt puraṃdaraḥ<BR>
<FONT COLOR="GREEN" SIZE="-1">27</FONT>
 kuruṣva hitavādinyā vacanaṃ mama maithili<BR>
&nbsp;&nbsp; alam aśruprapātena tyaja śokam anarthakam<BR>
<FONT COLOR="GREEN" SIZE="-1">28</FONT>
 bhaja prītiṃ praharṣaṃ ca tyajaitāṃ nityadainyatām<BR>
&nbsp;&nbsp; sīte rākṣasarājena saha krīḍa yathāsukham<BR>
<FONT COLOR="GREEN" SIZE="-1">29</FONT>
 jānāsi hi yathā bhīru strīṇāṃ yauvanam adhruvam<BR>
&nbsp;&nbsp; yāvan na te vyatikrāmet tāvat sukham avāpnuhi<BR>
<FONT COLOR="GREEN" SIZE="-1">30</FONT>
 udyānāni ca ramyāṇi parvatopavanāni ca<BR>
&nbsp;&nbsp; saha rākṣasarājena cara tvaṃ madirekṣaṇe<BR>
<FONT COLOR="GREEN" SIZE="-1">31</FONT>
 strīsahasrāṇi te sapta vaśe sthāsyanti sundari<BR>
&nbsp;&nbsp; rāvaṇaṃ bhaja bhartāraṃ bhartāraṃ sarvarakṣasām<BR>
<FONT COLOR="GREEN" SIZE="-1">32</FONT>
 utpāṭya vā te hṛdayaṃ bhakṣayiṣyāmi maithili<BR>
&nbsp;&nbsp; yadi me vyāhṛtaṃ vākyaṃ na yathāvat kariṣyasi<BR>
<FONT COLOR="GREEN" SIZE="-1">33</FONT>
 tataś caṇḍodarī nāma rākṣasī krūradarśanā<BR>
&nbsp;&nbsp; bhrāmayantī mahac chūlam idaṃ vacanam abravīt<BR>
<FONT COLOR="GREEN" SIZE="-1">34</FONT>
 imāṃ hariṇalokākṣīṃ trāsotkampapayodharām<BR>
&nbsp;&nbsp; rāvaṇena hṛtāṃ dṛṣṭvā daurhṛdo me mahān abhūt<BR>
<FONT COLOR="GREEN" SIZE="-1">35</FONT>
 yakṛtplīham athotpīḍaṃ hṛdayaṃ ca sabandhanam<BR>
&nbsp;&nbsp; antrāṇy api tathā śīrṣaṃ khādeyam iti me matiḥ<BR>
<FONT COLOR="GREEN" SIZE="-1">36</FONT>
 tatas tu praghasā nāma rākṣasī vākyam abravīt<BR>
&nbsp;&nbsp; kaṇṭham asyā nṛśaṃsāyāḥ pīḍayāmaḥ kim āsyate<BR>
<FONT COLOR="GREEN" SIZE="-1">37</FONT>
 nivedyatāṃ tato rājñe mānuṣī sā mṛteti ha<BR>
&nbsp;&nbsp; nātra kaś cana saṃdehaḥ khādateti sa vakṣyati<BR>
<FONT COLOR="GREEN" SIZE="-1">38</FONT>
 tatas tv ajāmukhī nāma rākṣasī vākyam abravīt<BR>
&nbsp;&nbsp; viśasyemāṃ tataḥ sarvān samān kuruta pīlukān<BR>
<FONT COLOR="GREEN" SIZE="-1">39</FONT>
 vibhajāma tataḥ sarvā vivādo me na rocate<BR>
&nbsp;&nbsp; peyam ānīyatāṃ kṣipraṃ mālyaṃ ca vividhaṃ bahu<BR>
<FONT COLOR="GREEN" SIZE="-1">40</FONT>
 tataḥ śūrpaṇakhā nāma rākṣasī vākyam abravīt<BR>
&nbsp;&nbsp; ajāmukhā yad uktaṃ hi tad eva mama rocate<BR>
<FONT COLOR="GREEN" SIZE="-1">41</FONT>
 surā cānīyatāṃ kṣipraṃ sarvaśokavināśinī<BR>
&nbsp;&nbsp; mānuṣaṃ māṃsam āsādya nṛtyāmo 'tha nikumbhilām<BR>
<FONT COLOR="GREEN" SIZE="-1">42</FONT>
 evaṃ saṃbhartsyamānā sā sītā surasutopamā<BR>
&nbsp;&nbsp; rākṣasībhiḥ sughorābhir dhairyam utsṛjya roditi<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः सीताम उपागम्य राक्षस्यॊ विकृताननाः<BR>
&nbsp; परुषं परुषा नार्य ऊचुस ता वाक्यम अप्रियम<BR>
&nbsp;<FONT COLOR="GREEN" SIZE="-1">2</FONT>
 किं तवम अन्तःपुरे सीते सर्वभूतमनॊहरे<BR>
&nbsp; महार्हशयनॊपेते न वासम अनुमन्यसे<BR>
&nbsp;<FONT COLOR="GREEN" SIZE="-1">3</FONT>
 मानुषी मानुषस्यैव भार्यात्वं बहु मन्यसे<BR>
&nbsp; परत्याहर मनॊ रामान न तवं जातु भविष्यसि<BR>
&nbsp;<FONT COLOR="GREEN" SIZE="-1">4</FONT>
 मानुषी मानुषं तं तु रामम इच्छसि शॊभने<BR>
&nbsp; राज्याद भरष्टम असिद्धार्थं विक्लवं तम अनिन्दिते<BR>
&nbsp;<FONT COLOR="GREEN" SIZE="-1">5</FONT>
 राक्षसीनां वचः शरुत्वा सीता पद्मनिभेक्षणा<BR>
&nbsp; नेत्राभ्याम अश्रुपूर्णाभ्याम इदं वचनम अब्रवीत<BR>
&nbsp;<FONT COLOR="GREEN" SIZE="-1">6</FONT>
 यद इदं लॊकविद्विष्टम उदाहरथ संगताः<BR>
&nbsp; नैतन मनसि वाक्यं मे किल्बिषं परतितिष्ठति<BR>
&nbsp;<FONT COLOR="GREEN" SIZE="-1">7</FONT>
 न मानुषी राक्षसस्य भार्या भवितुम अर्हति<BR>
&nbsp; कामं खादत मां सर्वा न करिष्यामि वॊ वचः<BR>
&nbsp; दीनॊ वा राज्यहीनॊ वा यॊ मे भर्ता स मे गुरुः<BR>
&nbsp;<FONT COLOR="GREEN" SIZE="-1">8</FONT>
 सीताया वचनं शरुत्वा राक्षस्यः करॊधमूर्छिताः<BR>
&nbsp; भर्त्सयन्ति सम परुषैर वाक्यै रावणचॊदिताः<BR>
&nbsp;<FONT COLOR="GREEN" SIZE="-1">9</FONT>
 अवलीनः स निर्वाक्यॊ हनुमाञ शिंशपाद्रुमे<BR>
&nbsp; सीतां संतर्जयन्तीस ता राक्षसीर अशृणॊत कपिः<BR>
&nbsp;<FONT COLOR="GREEN" SIZE="-1">10</FONT>
 ताम अभिक्रम्य संरब्धा वेपमानां समन्ततः<BR>
&nbsp;&nbsp; भृशं संलिलिहुर दीप्तान परलम्बदशनच्छदान<BR>
<FONT COLOR="GREEN" SIZE="-1">11</FONT>
 ऊचुश च परमक्रुद्धाः परगृह्याशु परश्वधान<BR>
&nbsp;&nbsp; नेयम अर्हति भर्तारं रावणं राक्षसाधिपम<BR>
<FONT COLOR="GREEN" SIZE="-1">12</FONT>
 सा भर्त्स्यमाना भीमाभी राक्षसीभिर वरानना<BR>
&nbsp;&nbsp; सा बाष्पम अपमार्जन्ती शिंशपां ताम उपागमत<BR>
<FONT COLOR="GREEN" SIZE="-1">13</FONT>
 ततस तां शिंशपां सीता राक्षसीभिः समावृता<BR>
&nbsp;&nbsp; अभिगम्य विशालाक्षी तस्थौ शॊकपरिप्लुता<BR>
<FONT COLOR="GREEN" SIZE="-1">14</FONT>
 तां कृशां दीनवदनां मलिनाम्बरधारिणीम<BR>
&nbsp;&nbsp; भर्त्सयां चक्रिरे भीमा राक्षस्यस ताः समन्ततः<BR>
<FONT COLOR="GREEN" SIZE="-1">15</FONT>
 ततस तां विनता नाम राक्षसी भीमदर्शना<BR>
&nbsp;&nbsp; अब्रवीत कुपिताकारा कराला निर्णतॊदरी<BR>
<FONT COLOR="GREEN" SIZE="-1">16</FONT>
 सीते पर्याप्तम एतावद भर्तृस्नेहॊ निदर्शितः<BR>
&nbsp;&nbsp; सर्वत्रातिकृतं भद्रे वयसनायॊपकल्पते<BR>
<FONT COLOR="GREEN" SIZE="-1">17</FONT>
 परितुष्टास्मि भद्रं ते मानुषस ते कृतॊ विधिः<BR>
&nbsp;&nbsp; ममापि तु वचः पथ्यं बरुवन्त्याः कुरु मैथिलि<BR>
<FONT COLOR="GREEN" SIZE="-1">18</FONT>
 रावणं भज भर्तारं भर्तारं सर्वरक्षसाम<BR>
&nbsp;&nbsp; विक्रान्तं रूपवन्तं च सुरेशम इव वासवम<BR>
<FONT COLOR="GREEN" SIZE="-1">19</FONT>
 दक्षिणं तयागशीलं च सर्वस्य परियवादिनम<BR>
&nbsp;&nbsp; मानुषं कृपणं रामं तयक्त्वा रावणम आश्रय<BR>
<FONT COLOR="GREEN" SIZE="-1">20</FONT>
 दिव्याङ्गरागा वैदेहि दिव्याभरणभूषिता<BR>
&nbsp;&nbsp; अद्य परभृति सर्वेषां लॊकानाम ईश्वरी भव<BR>
&nbsp;&nbsp; अग्नेः सवाहा यथा देवी शचीवेन्द्रस्य शॊभने<BR>
<FONT COLOR="GREEN" SIZE="-1">21</FONT>
 किं ते रामेण वैदेहि कृपणेन गतायुषा<BR>
<FONT COLOR="GREEN" SIZE="-1">22</FONT>
 एतद उक्तं च मे वाक्यं यदि तवं न करिष्यसि<BR>
&nbsp;&nbsp; अस्मिन मुहूर्ते सर्वास तवां भक्षयिष्यामहे वयम<BR>
<FONT COLOR="GREEN" SIZE="-1">23</FONT>
 अन्या तु विकटा नाम लम्बमानपयॊधरा<BR>
&nbsp;&nbsp; अब्रवीत कुपिता सीतां मुष्टिम उद्यम्य गर्जती<BR>
<FONT COLOR="GREEN" SIZE="-1">24</FONT>
 बहून्य अप्रतिरूपाणि वचनानि सुदुर्मते<BR>
&nbsp;&nbsp; अनुक्रॊशान मृदुत्वाच च सॊढानि तव मैथिलि<BR>
&nbsp;&nbsp; न च नः कुरुषे वाक्यं हितं कालपुरस्कृतम<BR>
<FONT COLOR="GREEN" SIZE="-1">25</FONT>
 आनीतासि समुद्रस्य पारम अन्यैर दुरासदम<BR>
&nbsp;&nbsp; रावणान्तःपुरं घॊरं परविष्टा चासि मैथिलि<BR>
<FONT COLOR="GREEN" SIZE="-1">26</FONT>
 रावणस्य गृहे रुधा अस्माभिस तु सुरक्षिता<BR>
&nbsp;&nbsp; न तवां शक्तः परित्रातुम अपि साक्षात पुरंदरः<BR>
<FONT COLOR="GREEN" SIZE="-1">27</FONT>
 कुरुष्व हितवादिन्या वचनं मम मैथिलि<BR>
&nbsp;&nbsp; अलम अश्रुप्रपातेन तयज शॊकम अनर्थकम<BR>
<FONT COLOR="GREEN" SIZE="-1">28</FONT>
 भज परीतिं परहर्षं च तयजैतां नित्यदैन्यताम<BR>
&nbsp;&nbsp; सीते राक्षसराजेन सह करीड यथासुखम<BR>
<FONT COLOR="GREEN" SIZE="-1">29</FONT>
 जानासि हि यथा भीरु सत्रीणां यौवनम अध्रुवम<BR>
&nbsp;&nbsp; यावन न ते वयतिक्रामेत तावत सुखम अवाप्नुहि<BR>
<FONT COLOR="GREEN" SIZE="-1">30</FONT>
 उद्यानानि च रम्याणि पर्वतॊपवनानि च<BR>
&nbsp;&nbsp; सह राक्षसराजेन चर तवं मदिरेक्षणे<BR>
<FONT COLOR="GREEN" SIZE="-1">31</FONT>
 सत्रीसहस्राणि ते सप्त वशे सथास्यन्ति सुन्दरि<BR>
&nbsp;&nbsp; रावणं भज भर्तारं भर्तारं सर्वरक्षसाम<BR>
<FONT COLOR="GREEN" SIZE="-1">32</FONT>
 उत्पाट्य वा ते हृदयं भक्षयिष्यामि मैथिलि<BR>
&nbsp;&nbsp; यदि मे वयाहृतं वाक्यं न यथावत करिष्यसि<BR>
<FONT COLOR="GREEN" SIZE="-1">33</FONT>
 ततश चण्डॊदरी नाम राक्षसी करूरदर्शना<BR>
&nbsp;&nbsp; भरामयन्ती महच छूलम इदं वचनम अब्रवीत<BR>
<FONT COLOR="GREEN" SIZE="-1">34</FONT>
 इमां हरिणलॊकाक्षीं तरासॊत्कम्पपयॊधराम<BR>
&nbsp;&nbsp; रावणेन हृतां दृष्ट्वा दौर्हृदॊ मे महान अभूत<BR>
<FONT COLOR="GREEN" SIZE="-1">35</FONT>
 यकृत्प्लीहम अथॊत्पीडं हृदयं च सबन्धनम<BR>
&nbsp;&nbsp; अन्त्राण्य अपि तथा शीर्षं खादेयम इति मे मतिः<BR>
<FONT COLOR="GREEN" SIZE="-1">36</FONT>
 ततस तु परघसा नाम राक्षसी वाक्यम अब्रवीत<BR>
&nbsp;&nbsp; कण्ठम अस्या नृशंसायाः पीडयामः किम आस्यते<BR>
<FONT COLOR="GREEN" SIZE="-1">37</FONT>
 निवेद्यतां ततॊ राज्ञे मानुषी सा मृतेति ह<BR>
&nbsp;&nbsp; नात्र कश चन संदेहः खादतेति स वक्ष्यति<BR>
<FONT COLOR="GREEN" SIZE="-1">38</FONT>
 ततस तव अजामुखी नाम राक्षसी वाक्यम अब्रवीत<BR>
&nbsp;&nbsp; विशस्येमां ततः सर्वान समान कुरुत पीलुकान<BR>
<FONT COLOR="GREEN" SIZE="-1">39</FONT>
 विभजाम ततः सर्वा विवादॊ मे न रॊचते<BR>
&nbsp;&nbsp; पेयम आनीयतां कषिप्रं माल्यं च विविधं बहु<BR>
<FONT COLOR="GREEN" SIZE="-1">40</FONT>
 ततः शूर्पणखा नाम राक्षसी वाक्यम अब्रवीत<BR>
&nbsp;&nbsp; अजामुखा यद उक्तं हि तद एव मम रॊचते<BR>
<FONT COLOR="GREEN" SIZE="-1">41</FONT>
 सुरा चानीयतां कषिप्रं सर्वशॊकविनाशिनी<BR>
&nbsp;&nbsp; मानुषं मांसम आसाद्य नृत्यामॊ ऽथ निकुम्भिलाम<BR>
<FONT COLOR="GREEN" SIZE="-1">42</FONT>
 एवं संभर्त्स्यमाना सा सीता सुरसुतॊपमा<BR>
&nbsp;&nbsp; राक्षसीभिः सुघॊराभिर धैर्यम उत्सृज्य रॊदिति<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5023">Next: Chapter 23</A></CENTER>
</div>
</BODY>
</HTML>
