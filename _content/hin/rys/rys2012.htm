<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 12</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2011">Previous</A>&nbsp;
<A HREF="rys2013">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 12
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 putraśokārditaṃ pāpā visaṃjñaṃ patitaṃ bhuvi<BR>
&nbsp; viveṣṭamānam udīkṣya saikṣvākam idam abravīt<BR>
&nbsp;<FONT COLOR="GREEN" SIZE="-1">2</FONT>
 pāpaṃ kṛtveva kim idaṃ mama saṃśrutya saṃśravam<BR>
&nbsp; śeṣe kṣititale sannaḥ sthityāṃ sthātuṃ tvam arhasi<BR>
&nbsp;<FONT COLOR="GREEN" SIZE="-1">3</FONT>
 āhuḥ satyaṃ hi paramaṃ dharmaṃ dharmavido janāḥ<BR>
&nbsp; satyam āśritya hi mayā tvaṃ ca dharmaṃ pracoditaḥ<BR>
&nbsp;<FONT COLOR="GREEN" SIZE="-1">4</FONT>
 saṃśrutya śaibyaḥ śyenāya svāṃ tanuṃ jagatīpatiḥ<BR>
&nbsp; pradāya pakṣiṇo rājañ jagāma gatim uttamām<BR>
&nbsp;<FONT COLOR="GREEN" SIZE="-1">5</FONT>
 tatha hy alarkas tejasvī brāhmaṇe vedapārage<BR>
&nbsp; yācamāne svake netre uddhṛtyāvimanā dadau<BR>
&nbsp;<FONT COLOR="GREEN" SIZE="-1">6</FONT>
 saritāṃ tu patiḥ svalpāṃ maryādāṃ satyam anvitaḥ<BR>
&nbsp; satyānurodhāt samaye velāṃ khāṃ nātivartate<BR>
&nbsp;<FONT COLOR="GREEN" SIZE="-1">7</FONT>
 samayaṃ ca mamāryemaṃ yadi tvaṃ na kariṣyasi<BR>
&nbsp; agratas te parityaktā parityakṣyāmi jīvitam<BR>
&nbsp;<FONT COLOR="GREEN" SIZE="-1">8</FONT>
 evaṃ pracodito rājā kaikeyyā nirviśaṅkayā<BR>
&nbsp; nāśakat pāśam unmoktuṃ balir indrakṛtaṃ yathā<BR>
&nbsp;<FONT COLOR="GREEN" SIZE="-1">9</FONT>
 udbhrāntahṛdayaś cāpi vivarṇavanado 'bhavat<BR>
&nbsp; sa dhuryo vai parispandan yugacakrāntaraṃ yathā<BR>
&nbsp;<FONT COLOR="GREEN" SIZE="-1">10</FONT>
 vihvalābhyāṃ ca netrābhyām apaśyann iva bhūmipaḥ<BR>
&nbsp;&nbsp; kṛcchrād dhairyeṇa saṃstabhya kaikeyīm idam abravīt<BR>
<FONT COLOR="GREEN" SIZE="-1">11</FONT>
 yas te mantrakṛtaḥ pāṇir agnau pāpe mayā dhṛtaḥ<BR>
&nbsp;&nbsp; taṃ tyajāmi svajaṃ caiva tava putraṃ saha tvayā<BR>
<FONT COLOR="GREEN" SIZE="-1">12</FONT>
 tataḥ pāpasamācārā kaikeyī pārthivaṃ punaḥ<BR>
&nbsp;&nbsp; uvāca paruṣaṃ vākyaṃ vākyajñā roṣamūrchitā<BR>
<FONT COLOR="GREEN" SIZE="-1">13</FONT>
 kim idaṃ bhāṣase rājan vākyaṃ gararujopamam<BR>
&nbsp;&nbsp; ānāyayitum akliṣṭaṃ putraṃ rāmam ihārhasi<BR>
<FONT COLOR="GREEN" SIZE="-1">14</FONT>
 sthāpya rājye mama sutaṃ kṛtvā rāmaṃ vanecaram<BR>
&nbsp;&nbsp; niḥsapatnāṃ ca māṃ kṛtvā kṛtakṛtyo bhaviṣyasi<BR>
<FONT COLOR="GREEN" SIZE="-1">15</FONT>
 sa nunna iva tīkṣeṇa pratodena hayottamaḥ<BR>
&nbsp;&nbsp; rājā pradocito 'bhīkṣṇaṃ kaikeyīm idam abravīt<BR>
<FONT COLOR="GREEN" SIZE="-1">16</FONT>
 dharmabandhena baddho 'smi naṣṭā ca mama cetanā<BR>
&nbsp;&nbsp; jyeṣṭhaṃ putraṃ priyaṃ rāmaṃ draṣṭum icchāmi dhārmikam<BR>
<FONT COLOR="GREEN" SIZE="-1">17</FONT>
 iti rājño vacaḥ śrutvā kaikeyī tadanantaram<BR>
&nbsp;&nbsp; svayam evābravīt sūtaṃ gaccha tvaṃ rāmam ānaya<BR>
<FONT COLOR="GREEN" SIZE="-1">18</FONT>
 tataḥ sa rājā taṃ sūtaṃ sannaharṣaḥ sutaṃ prati<BR>
&nbsp;&nbsp; śokāraktekṣaṇaḥ śrīmān udvīkṣyovāca dhārmikaḥ<BR>
<FONT COLOR="GREEN" SIZE="-1">19</FONT>
 sumantraḥ karuṇaṃ śrutvā dṛṣṭvā dīnaṃ ca pārthivam<BR>
&nbsp;&nbsp; pragṛhītāñjaliḥ kiṃ cit tasmād deśād apākraman<BR>
<FONT COLOR="GREEN" SIZE="-1">20</FONT>
 yadā vaktuṃ svayaṃ dainyān na śaśāka mahīpatiḥ<BR>
&nbsp;&nbsp; tadā sumantraṃ mantrajñā kaikeyī pratyuvāca ha<BR>
<FONT COLOR="GREEN" SIZE="-1">21</FONT>
 sumantra rāmaṃ drakṣyāmi śīghram ānaya sundaram<BR>
&nbsp;&nbsp; sa manyamānaḥ kalyāṇaṃ hṛdayena nananda ca<BR>
<FONT COLOR="GREEN" SIZE="-1">22</FONT>
 sumantraś cintayām āsa tvaritaṃ coditas tayā<BR>
&nbsp;&nbsp; vyaktaṃ rāmo 'bhiṣekārtham ihāyāsyati dharmavit<BR>
<FONT COLOR="GREEN" SIZE="-1">23</FONT>
 iti sūto matiṃ kṛtvā harṣeṇa mahatā punaḥ<BR>
&nbsp;&nbsp; nirjagāma mahātejā rāghavasya didṛkṣayā<BR>
<FONT COLOR="GREEN" SIZE="-1">24</FONT>
 tataḥ purastāt sahasā vinirgato; mahīpatīn dvāragatān vilokayan<BR>
&nbsp;&nbsp; dadarśa paurān vividhān mahādhanān; upasthitān dvāram upetya viṣṭhitān<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 पुत्रशॊकार्दितं पापा विसंज्ञं पतितं भुवि<BR>
&nbsp; विवेष्टमानम उदीक्ष्य सैक्ष्वाकम इदम अब्रवीत<BR>
&nbsp;<FONT COLOR="GREEN" SIZE="-1">2</FONT>
 पापं कृत्वेव किम इदं मम संश्रुत्य संश्रवम<BR>
&nbsp; शेषे कषितितले सन्नः सथित्यां सथातुं तवम अर्हसि<BR>
&nbsp;<FONT COLOR="GREEN" SIZE="-1">3</FONT>
 आहुः सत्यं हि परमं धर्मं धर्मविदॊ जनाः<BR>
&nbsp; सत्यम आश्रित्य हि मया तवं च धर्मं परचॊदितः<BR>
&nbsp;<FONT COLOR="GREEN" SIZE="-1">4</FONT>
 संश्रुत्य शैब्यः शयेनाय सवां तनुं जगतीपतिः<BR>
&nbsp; परदाय पक्षिणॊ राजञ जगाम गतिम उत्तमाम<BR>
&nbsp;<FONT COLOR="GREEN" SIZE="-1">5</FONT>
 तथ हय अलर्कस तेजस्वी बराह्मणे वेदपारगे<BR>
&nbsp; याचमाने सवके नेत्रे उद्धृत्याविमना ददौ<BR>
&nbsp;<FONT COLOR="GREEN" SIZE="-1">6</FONT>
 सरितां तु पतिः सवल्पां मर्यादां सत्यम अन्वितः<BR>
&nbsp; सत्यानुरॊधात समये वेलां खां नातिवर्तते<BR>
&nbsp;<FONT COLOR="GREEN" SIZE="-1">7</FONT>
 समयं च ममार्येमं यदि तवं न करिष्यसि<BR>
&nbsp; अग्रतस ते परित्यक्ता परित्यक्ष्यामि जीवितम<BR>
&nbsp;<FONT COLOR="GREEN" SIZE="-1">8</FONT>
 एवं परचॊदितॊ राजा कैकेय्या निर्विशङ्कया<BR>
&nbsp; नाशकत पाशम उन्मॊक्तुं बलिर इन्द्रकृतं यथा<BR>
&nbsp;<FONT COLOR="GREEN" SIZE="-1">9</FONT>
 उद्भ्रान्तहृदयश चापि विवर्णवनदॊ ऽभवत<BR>
&nbsp; स धुर्यॊ वै परिस्पन्दन युगचक्रान्तरं यथा<BR>
&nbsp;<FONT COLOR="GREEN" SIZE="-1">10</FONT>
 विह्वलाभ्यां च नेत्राभ्याम अपश्यन्न इव भूमिपः<BR>
&nbsp;&nbsp; कृच्छ्राद धैर्येण संस्तभ्य कैकेयीम इदम अब्रवीत<BR>
<FONT COLOR="GREEN" SIZE="-1">11</FONT>
 यस ते मन्त्रकृतः पाणिर अग्नौ पापे मया धृतः<BR>
&nbsp;&nbsp; तं तयजामि सवजं चैव तव पुत्रं सह तवया<BR>
<FONT COLOR="GREEN" SIZE="-1">12</FONT>
 ततः पापसमाचारा कैकेयी पार्थिवं पुनः<BR>
&nbsp;&nbsp; उवाच परुषं वाक्यं वाक्यज्ञा रॊषमूर्छिता<BR>
<FONT COLOR="GREEN" SIZE="-1">13</FONT>
 किम इदं भाषसे राजन वाक्यं गररुजॊपमम<BR>
&nbsp;&nbsp; आनाययितुम अक्लिष्टं पुत्रं रामम इहार्हसि<BR>
<FONT COLOR="GREEN" SIZE="-1">14</FONT>
 सथाप्य राज्ये मम सुतं कृत्वा रामं वनेचरम<BR>
&nbsp;&nbsp; निःसपत्नां च मां कृत्वा कृतकृत्यॊ भविष्यसि<BR>
<FONT COLOR="GREEN" SIZE="-1">15</FONT>
 स नुन्न इव तीक्षेण परतॊदेन हयॊत्तमः<BR>
&nbsp;&nbsp; राजा परदॊचितॊ ऽभीक्ष्णं कैकेयीम इदम अब्रवीत<BR>
<FONT COLOR="GREEN" SIZE="-1">16</FONT>
 धर्मबन्धेन बद्धॊ ऽसमि नष्टा च मम चेतना<BR>
&nbsp;&nbsp; जयेष्ठं पुत्रं परियं रामं दरष्टुम इच्छामि धार्मिकम<BR>
<FONT COLOR="GREEN" SIZE="-1">17</FONT>
 इति राज्ञॊ वचः शरुत्वा कैकेयी तदनन्तरम<BR>
&nbsp;&nbsp; सवयम एवाब्रवीत सूतं गच्छ तवं रामम आनय<BR>
<FONT COLOR="GREEN" SIZE="-1">18</FONT>
 ततः स राजा तं सूतं सन्नहर्षः सुतं परति<BR>
&nbsp;&nbsp; शॊकारक्तेक्षणः शरीमान उद्वीक्ष्यॊवाच धार्मिकः<BR>
<FONT COLOR="GREEN" SIZE="-1">19</FONT>
 सुमन्त्रः करुणं शरुत्वा दृष्ट्वा दीनं च पार्थिवम<BR>
&nbsp;&nbsp; परगृहीताञ्जलिः किं चित तस्माद देशाद अपाक्रमन<BR>
<FONT COLOR="GREEN" SIZE="-1">20</FONT>
 यदा वक्तुं सवयं दैन्यान न शशाक महीपतिः<BR>
&nbsp;&nbsp; तदा सुमन्त्रं मन्त्रज्ञा कैकेयी परत्युवाच ह<BR>
<FONT COLOR="GREEN" SIZE="-1">21</FONT>
 सुमन्त्र रामं दरक्ष्यामि शीघ्रम आनय सुन्दरम<BR>
&nbsp;&nbsp; स मन्यमानः कल्याणं हृदयेन ननन्द च<BR>
<FONT COLOR="GREEN" SIZE="-1">22</FONT>
 सुमन्त्रश चिन्तयाम आस तवरितं चॊदितस तया<BR>
&nbsp;&nbsp; वयक्तं रामॊ ऽभिषेकार्थम इहायास्यति धर्मवित<BR>
<FONT COLOR="GREEN" SIZE="-1">23</FONT>
 इति सूतॊ मतिं कृत्वा हर्षेण महता पुनः<BR>
&nbsp;&nbsp; निर्जगाम महातेजा राघवस्य दिदृक्षया<BR>
<FONT COLOR="GREEN" SIZE="-1">24</FONT>
 ततः पुरस्तात सहसा विनिर्गतॊ; महीपतीन दवारगतान विलॊकयन<BR>
&nbsp;&nbsp; ददर्श पौरान विविधान महाधनान; उपस्थितान दवारम उपेत्य विष्ठितान<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2013">Next: Chapter 13</A></CENTER>
</div>
</BODY>
</HTML>
