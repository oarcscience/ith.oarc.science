<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 9</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3008">Previous</A>&nbsp;
<A HREF="rys3010">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 9
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 vākyam etat tu vaidehyā vyāhṛtaṃ bhartṛbhaktayā<BR>
&nbsp; śrutvā dharme sthito rāmaḥ pratyuvācātha maithilīm<BR>
&nbsp;<FONT COLOR="GREEN" SIZE="-1">2</FONT>
 hitam uktaṃ tvayā devi snigdhayā sadṛśaṃ vacaḥ<BR>
&nbsp; kulaṃ vyapadiśantyā ca dharmajñe janakātmaje<BR>
&nbsp;<FONT COLOR="GREEN" SIZE="-1">3</FONT>
 kiṃ tu vakṣyāmy ahaṃ devi tvayaivoktam idaṃ vacaḥ<BR>
&nbsp; kṣatriyair dhāryate cāpo nārtaśabdo bhaved iti<BR>
&nbsp;<FONT COLOR="GREEN" SIZE="-1">4</FONT>
 te cārtā daṇḍakāraṇye munayaḥ saṃśitavratāḥ<BR>
&nbsp; māṃ sīte svayam āgamya śaraṇyāḥ śaraṇaṃ gatāḥ<BR>
&nbsp;<FONT COLOR="GREEN" SIZE="-1">5</FONT>
 vasanto dharmaniratā vane mūlaphalāśanāḥ<BR>
&nbsp; na labhante sukhaṃ bhītā rākṣasaiḥ krūrakarmabhiḥ<BR>
&nbsp;<FONT COLOR="GREEN" SIZE="-1">6</FONT>
 kāle kāle ca niratā niyamair vividhair vane<BR>
&nbsp; bhakṣyante rākṣasair bhīmair naramāṃsopajīvibhiḥ<BR>
&nbsp;<FONT COLOR="GREEN" SIZE="-1">7</FONT>
 te bhakṣyamāṇā munayo daṇḍakāraṇyavāsinaḥ<BR>
&nbsp; asmān abhyavapadyeti mām ūcur dvijasattamāḥ<BR>
&nbsp;<FONT COLOR="GREEN" SIZE="-1">8</FONT>
 mayā tu vacanaṃ śrutvā teṣām evaṃ mukhāc cyutam<BR>
&nbsp; kṛtvā caraṇaśuśrūṣāṃ vākyam etad udāhṛtam<BR>
&nbsp;<FONT COLOR="GREEN" SIZE="-1">9</FONT>
 prasīdantu bhavanto me hrīr eṣā hi mamātulā<BR>
&nbsp; yadīdṛśair ahaṃ viprair upastheyair upasthitaḥ<BR>
&nbsp; kiṃ karomīti ca mayā vyāhṛtaṃ dvijasaṃnidhau<BR>
&nbsp;<FONT COLOR="GREEN" SIZE="-1">10</FONT>
 sarvair eva samāgamya vāg iyaṃ samudāhṛtā<BR>
&nbsp;&nbsp; rākṣasair daṇḍakāraṇye bahubhiḥ kāmarūpibhiḥ<BR>
&nbsp;&nbsp; arditāḥ sma bhṛśaṃ rāma bhavān nas trātum arhati<BR>
<FONT COLOR="GREEN" SIZE="-1">11</FONT>
 homakāle tu saṃprāpte parvakāleṣu cānagha<BR>
&nbsp;&nbsp; dharṣayanti sma durdharṣā rākṣasāḥ piśitāśanāḥ<BR>
<FONT COLOR="GREEN" SIZE="-1">12</FONT>
 rākṣasair dharṣitānāṃ ca tāpasānāṃ tapasvinām<BR>
&nbsp;&nbsp; gatiṃ mṛgayamāṇānāṃ bhavān naḥ paramā gatiḥ<BR>
<FONT COLOR="GREEN" SIZE="-1">13</FONT>
 kāmaṃ tapaḥ prabhāvena śaktā hantuṃ niśācarān<BR>
&nbsp;&nbsp; cirārjitaṃ tu necchāmas tapaḥ khaṇḍayituṃ vayam<BR>
<FONT COLOR="GREEN" SIZE="-1">14</FONT>
 bahuvighnaṃ taponityaṃ duścaraṃ caiva rāghava<BR>
&nbsp;&nbsp; tena śāpaṃ na muñcāmo bhakṣyamāṇāś ca rākṣasaiḥ<BR>
<FONT COLOR="GREEN" SIZE="-1">15</FONT>
 tad ardyamānān rakṣobhir daṇḍakāraṇyavāsibhiḥ<BR>
&nbsp;&nbsp; rakṣanas tvaṃ saha bhrātrā tvannāthā hi vayaṃ vane<BR>
<FONT COLOR="GREEN" SIZE="-1">16</FONT>
 mayā caitad vacaḥ śrutvā kārtsnyena paripālanam<BR>
&nbsp;&nbsp; ṛṣīṇāṃ daṇḍakāraṇye saṃśrutaṃ janakātmaje<BR>
<FONT COLOR="GREEN" SIZE="-1">17</FONT>
 saṃśrutya ca na śakṣyāmi jīvamānaḥ pratiśravam<BR>
&nbsp;&nbsp; munīnām anyathā kartuṃ satyam iṣṭaṃ hi me sadā<BR>
<FONT COLOR="GREEN" SIZE="-1">18</FONT>
 apy ahaṃ jīvitaṃ jahyāṃ tvāṃ vā sīte salakṣmaṇām<BR>
&nbsp;&nbsp; na tu pratijñāṃ saṃśrutya brāhmaṇebhyo viśeṣataḥ<BR>
<FONT COLOR="GREEN" SIZE="-1">19</FONT>
 tad avaśyaṃ mayā kāryam ṛṣīṇāṃ paripālanam<BR>
&nbsp;&nbsp; anuktenāpi vaidehi pratijñāya tu kiṃ punaḥ<BR>
<FONT COLOR="GREEN" SIZE="-1">20</FONT>
 mama snehāc ca sauhārdād idam uktaṃ tvayā vacaḥ<BR>
&nbsp;&nbsp; parituṣṭo 'smy ahaṃ sīte na hy aniṣṭo 'nuśiṣyate<BR>
&nbsp;&nbsp; sadṛśaṃ cānurūpaṃ ca kulasya tava śobhane<BR>
<FONT COLOR="GREEN" SIZE="-1">21</FONT>
 ity evam uktvā vacanaṃ mahātmā; sītāṃ priyāṃ maithila rājaputrīm<BR>
&nbsp;&nbsp; rāmo dhanuṣmān sahalakṣmaṇena; jagāma ramyāṇi tapovanāni<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 वाक्यम एतत तु वैदेह्या वयाहृतं भर्तृभक्तया<BR>
&nbsp; शरुत्वा धर्मे सथितॊ रामः परत्युवाचाथ मैथिलीम<BR>
&nbsp;<FONT COLOR="GREEN" SIZE="-1">2</FONT>
 हितम उक्तं तवया देवि सनिग्धया सदृशं वचः<BR>
&nbsp; कुलं वयपदिशन्त्या च धर्मज्ञे जनकात्मजे<BR>
&nbsp;<FONT COLOR="GREEN" SIZE="-1">3</FONT>
 किं तु वक्ष्याम्य अहं देवि तवयैवॊक्तम इदं वचः<BR>
&nbsp; कषत्रियैर धार्यते चापॊ नार्तशब्दॊ भवेद इति<BR>
&nbsp;<FONT COLOR="GREEN" SIZE="-1">4</FONT>
 ते चार्ता दण्डकारण्ये मुनयः संशितव्रताः<BR>
&nbsp; मां सीते सवयम आगम्य शरण्याः शरणं गताः<BR>
&nbsp;<FONT COLOR="GREEN" SIZE="-1">5</FONT>
 वसन्तॊ धर्मनिरता वने मूलफलाशनाः<BR>
&nbsp; न लभन्ते सुखं भीता राक्षसैः करूरकर्मभिः<BR>
&nbsp;<FONT COLOR="GREEN" SIZE="-1">6</FONT>
 काले काले च निरता नियमैर विविधैर वने<BR>
&nbsp; भक्ष्यन्ते राक्षसैर भीमैर नरमांसॊपजीविभिः<BR>
&nbsp;<FONT COLOR="GREEN" SIZE="-1">7</FONT>
 ते भक्ष्यमाणा मुनयॊ दण्डकारण्यवासिनः<BR>
&nbsp; अस्मान अभ्यवपद्येति माम ऊचुर दविजसत्तमाः<BR>
&nbsp;<FONT COLOR="GREEN" SIZE="-1">8</FONT>
 मया तु वचनं शरुत्वा तेषाम एवं मुखाच चयुतम<BR>
&nbsp; कृत्वा चरणशुश्रूषां वाक्यम एतद उदाहृतम<BR>
&nbsp;<FONT COLOR="GREEN" SIZE="-1">9</FONT>
 परसीदन्तु भवन्तॊ मे हरीर एषा हि ममातुला<BR>
&nbsp; यदीदृशैर अहं विप्रैर उपस्थेयैर उपस्थितः<BR>
&nbsp; किं करॊमीति च मया वयाहृतं दविजसंनिधौ<BR>
&nbsp;<FONT COLOR="GREEN" SIZE="-1">10</FONT>
 सर्वैर एव समागम्य वाग इयं समुदाहृता<BR>
&nbsp;&nbsp; राक्षसैर दण्डकारण्ये बहुभिः कामरूपिभिः<BR>
&nbsp;&nbsp; अर्दिताः सम भृशं राम भवान नस तरातुम अर्हति<BR>
<FONT COLOR="GREEN" SIZE="-1">11</FONT>
 हॊमकाले तु संप्राप्ते पर्वकालेषु चानघ<BR>
&nbsp;&nbsp; धर्षयन्ति सम दुर्धर्षा राक्षसाः पिशिताशनाः<BR>
<FONT COLOR="GREEN" SIZE="-1">12</FONT>
 राक्षसैर धर्षितानां च तापसानां तपस्विनाम<BR>
&nbsp;&nbsp; गतिं मृगयमाणानां भवान नः परमा गतिः<BR>
<FONT COLOR="GREEN" SIZE="-1">13</FONT>
 कामं तपः परभावेन शक्ता हन्तुं निशाचरान<BR>
&nbsp;&nbsp; चिरार्जितं तु नेच्छामस तपः खण्डयितुं वयम<BR>
<FONT COLOR="GREEN" SIZE="-1">14</FONT>
 बहुविघ्नं तपॊनित्यं दुश्चरं चैव राघव<BR>
&nbsp;&nbsp; तेन शापं न मुञ्चामॊ भक्ष्यमाणाश च राक्षसैः<BR>
<FONT COLOR="GREEN" SIZE="-1">15</FONT>
 तद अर्द्यमानान रक्षॊभिर दण्डकारण्यवासिभिः<BR>
&nbsp;&nbsp; रक्षनस तवं सह भरात्रा तवन्नाथा हि वयं वने<BR>
<FONT COLOR="GREEN" SIZE="-1">16</FONT>
 मया चैतद वचः शरुत्वा कार्त्स्न्येन परिपालनम<BR>
&nbsp;&nbsp; ऋषीणां दण्डकारण्ये संश्रुतं जनकात्मजे<BR>
<FONT COLOR="GREEN" SIZE="-1">17</FONT>
 संश्रुत्य च न शक्ष्यामि जीवमानः परतिश्रवम<BR>
&nbsp;&nbsp; मुनीनाम अन्यथा कर्तुं सत्यम इष्टं हि मे सदा<BR>
<FONT COLOR="GREEN" SIZE="-1">18</FONT>
 अप्य अहं जीवितं जह्यां तवां वा सीते सलक्ष्मणाम<BR>
&nbsp;&nbsp; न तु परतिज्ञां संश्रुत्य बराह्मणेभ्यॊ विशेषतः<BR>
<FONT COLOR="GREEN" SIZE="-1">19</FONT>
 तद अवश्यं मया कार्यम ऋषीणां परिपालनम<BR>
&nbsp;&nbsp; अनुक्तेनापि वैदेहि परतिज्ञाय तु किं पुनः<BR>
<FONT COLOR="GREEN" SIZE="-1">20</FONT>
 मम सनेहाच च सौहार्दाद इदम उक्तं तवया वचः<BR>
&nbsp;&nbsp; परितुष्टॊ ऽसम्य अहं सीते न हय अनिष्टॊ ऽनुशिष्यते<BR>
&nbsp;&nbsp; सदृशं चानुरूपं च कुलस्य तव शॊभने<BR>
<FONT COLOR="GREEN" SIZE="-1">21</FONT>
 इत्य एवम उक्त्वा वचनं महात्मा; सीतां परियां मैथिल राजपुत्रीम<BR>
&nbsp;&nbsp; रामॊ धनुष्मान सहलक्ष्मणेन; जगाम रम्याणि तपॊवनानि<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3010">Next: Chapter 10</A></CENTER>
</div>
</BODY>
</HTML>
