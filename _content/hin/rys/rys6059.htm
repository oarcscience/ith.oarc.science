<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 59</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6058">Previous</A>&nbsp;
<A HREF="rys6060">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 59
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 svabalaṃ vyathitaṃ dṛṣṭvā tumulaṃ lomaharṣaṇam<BR>
&nbsp; bhrātṝṃś ca nihatān dṛṣṭvā śakratulyaparākramān<BR>
&nbsp;<FONT COLOR="GREEN" SIZE="-1">2</FONT>
 pitṛvyau cāpi saṃdṛśya samare saṃniṣūditau<BR>
&nbsp; mahodaramahāpārśvau bhrātarau rākṣasarṣabhau<BR>
&nbsp;<FONT COLOR="GREEN" SIZE="-1">3</FONT>
 cukopa ca mahātejā brahmadattavaro yudhi<BR>
&nbsp; atikāyo 'drisaṃkāśo devadānavadarpahā<BR>
&nbsp;<FONT COLOR="GREEN" SIZE="-1">4</FONT>
 sa bhāskarasahasrasya saṃghātam iva bhāsvaram<BR>
&nbsp; ratham āsthāya śakrārir abhidudrāva vānarān<BR>
&nbsp;<FONT COLOR="GREEN" SIZE="-1">5</FONT>
 sa visphārya mahac cāpaṃ kirīṭī mṛṣṭakuṇḍalaḥ<BR>
&nbsp; nāma viśrāvayām āsa nanāda ca mahāsvanam<BR>
&nbsp;<FONT COLOR="GREEN" SIZE="-1">6</FONT>
 tena siṃhapraṇādena nāmaviśrāvaṇena ca<BR>
&nbsp; jyāśabdena ca bhīmena trāsayām āsa vānarān<BR>
&nbsp;<FONT COLOR="GREEN" SIZE="-1">7</FONT>
 te tasya rūpam ālokya yathā viṣṇos trivikrame<BR>
&nbsp; bhayārtā vānarāḥ sarve vidravanti diśo daśa<BR>
&nbsp;<FONT COLOR="GREEN" SIZE="-1">8</FONT>
 te 'tikāyaṃ samāsādya vānarā mūḍhacetasaḥ<BR>
&nbsp; śaraṇyaṃ śaraṇaṃ jagmur lakṣmaṇāgrajam āhave<BR>
&nbsp;<FONT COLOR="GREEN" SIZE="-1">9</FONT>
 tato 'tikāyaṃ kākutstho rathasthaṃ parvatopamam<BR>
&nbsp; dadarśa dhanvinaṃ dūrād garjantaṃ kālameghavat<BR>
&nbsp;<FONT COLOR="GREEN" SIZE="-1">10</FONT>
 sa taṃ dṛṣṭvā mahātmānaṃ rāghavas tu suvismitaḥ<BR>
&nbsp;&nbsp; vānarān sāntvayitvā tu vibhīṣaṇam uvāca ha<BR>
<FONT COLOR="GREEN" SIZE="-1">11</FONT>
 ko 'sau parvatasaṃkāśo dhanuṣmān harilocanaḥ<BR>
&nbsp;&nbsp; yukte hayasahasreṇa viśāle syandane sthitaḥ<BR>
<FONT COLOR="GREEN" SIZE="-1">12</FONT>
 ya eṣa niśitaiḥ śūlaiḥ sutīkṣṇaiḥ prāsatomaraiḥ<BR>
&nbsp;&nbsp; arciṣmadbhir vṛto bhāti bhūtair iva maheśvaraḥ<BR>
<FONT COLOR="GREEN" SIZE="-1">13</FONT>
 kālajihvāprakāśābhir ya eṣo 'bhivirājate<BR>
&nbsp;&nbsp; āvṛto rathaśaktībhir vidyudbhir iva toyadaḥ<BR>
<FONT COLOR="GREEN" SIZE="-1">14</FONT>
 dhanūṃsi cāsya sajyāni hemapṛṣṭhāni sarvaśaḥ<BR>
&nbsp;&nbsp; śobhayanti rathaśreṣṭhaṃ śakrapātam ivāmbaram<BR>
<FONT COLOR="GREEN" SIZE="-1">15</FONT>
 ka eṣa rakṣaḥ śārdūlo raṇabhūmiṃ virājayan<BR>
&nbsp;&nbsp; abhyeti rathināṃ śreṣṭho rathenādityatejasā<BR>
<FONT COLOR="GREEN" SIZE="-1">16</FONT>
 dhvajaśṛṅgapratiṣṭhena rāhuṇābhivirājate<BR>
&nbsp;&nbsp; sūryaraśmiprabhair bāṇair diśo daśa virājayan<BR>
<FONT COLOR="GREEN" SIZE="-1">17</FONT>
 triṇataṃ meghanirhrādaṃ hemapṛṣṭham alaṃkṛtam<BR>
&nbsp;&nbsp; śatakratudhanuḥprakhyaṃ dhanuś cāsya virājate<BR>
<FONT COLOR="GREEN" SIZE="-1">18</FONT>
 sadhvajaḥ sapatākaś ca sānukarṣo mahārathaḥ<BR>
&nbsp;&nbsp; catuḥsādisamāyukto meghastanitanisvanaḥ<BR>
<FONT COLOR="GREEN" SIZE="-1">19</FONT>
 viṃśatir daśa cāṣṭau ca tūṇīraratham āsthitāḥ<BR>
&nbsp;&nbsp; kārmukāṇi ca bhīmāni jyāś ca kāñcanapiṅgalāḥ<BR>
<FONT COLOR="GREEN" SIZE="-1">20</FONT>
 dvau ca khaḍgau rathagatau pārśvasthau pārśvaśobhinau<BR>
&nbsp;&nbsp; caturhastatsarucitau vyaktahastadaśāyatau<BR>
<FONT COLOR="GREEN" SIZE="-1">21</FONT>
 raktakaṇṭhaguṇo dhīro mahāparvatasaṃnibhaḥ<BR>
&nbsp;&nbsp; kālaḥ kālamahāvaktro meghastha iva bhāskaraḥ<BR>
<FONT COLOR="GREEN" SIZE="-1">22</FONT>
 kāñcanāṅgadanaddhābhyāṃ bhujābhyām eṣa śobhate<BR>
&nbsp;&nbsp; śṛṅgābhyām iva tuṅgābhyāṃ himavān parvatottamaḥ<BR>
<FONT COLOR="GREEN" SIZE="-1">23</FONT>
 kuṇḍalābhyāṃ tu yasyaitad bhāti vaktraṃ śubhekṣaṇam<BR>
&nbsp;&nbsp; punarvasvantaragataṃ pūrṇabimbam ivaindavam<BR>
<FONT COLOR="GREEN" SIZE="-1">24</FONT>
 ācakṣva me mahābāho tvam enaṃ rākṣasottamam<BR>
&nbsp;&nbsp; yaṃ dṛṣṭvā vānarāḥ sarve bhayārtā vidrutā diśaḥ<BR>
<FONT COLOR="GREEN" SIZE="-1">25</FONT>
 sa pṛṣṭho rājaputreṇa rāmeṇāmitatejasā<BR>
&nbsp;&nbsp; ācacakṣe mahātejā rāghavāya vibhīṣaṇaḥ<BR>
<FONT COLOR="GREEN" SIZE="-1">26</FONT>
 daśagrīvo mahātejā rājā vaiśravaṇānujaḥ<BR>
&nbsp;&nbsp; bhīmakarmā mahotsāho rāvaṇo rākṣasādhipaḥ<BR>
<FONT COLOR="GREEN" SIZE="-1">27</FONT>
 tasyāsīd vīryavān putro rāvaṇapratimo raṇe<BR>
&nbsp;&nbsp; vṛddhasevī śrutadharaḥ sarvāstraviduṣāṃ varaḥ<BR>
<FONT COLOR="GREEN" SIZE="-1">28</FONT>
 aśvapṛṣṭhe rathe nāge khaḍge dhanuṣi karṣaṇe<BR>
&nbsp;&nbsp; bhede sāntve ca dāne ca naye mantre ca saṃmataḥ<BR>
<FONT COLOR="GREEN" SIZE="-1">29</FONT>
 yasya bāhuṃ samāśritya laṅkā bhavati nirbhayā<BR>
&nbsp;&nbsp; tanayaṃ dhānyamālinyā atikāyam imaṃ viduḥ<BR>
<FONT COLOR="GREEN" SIZE="-1">30</FONT>
 etenārādhito brahmā tapasā bhāvitātmanā<BR>
&nbsp;&nbsp; astrāṇi cāpy avāptāni ripavaś ca parājitāḥ<BR>
<FONT COLOR="GREEN" SIZE="-1">31</FONT>
 surāsurair avadhyatvaṃ dattam asmai svayambhuvā<BR>
&nbsp;&nbsp; etac ca kavacaṃ divyaṃ rathaś caiṣo 'rkabhāskaraḥ<BR>
<FONT COLOR="GREEN" SIZE="-1">32</FONT>
 etena śataśo devā dānavāś ca parājitāḥ<BR>
&nbsp;&nbsp; rakṣitāni ca rakṣāmi yakṣāś cāpi niṣūditāḥ<BR>
<FONT COLOR="GREEN" SIZE="-1">33</FONT>
 vajraṃ viṣṭambhitaṃ yena bāṇair indrasya dhīmataḥ<BR>
&nbsp;&nbsp; pāśaḥ salilarājasya yuddhe pratihatas tathā<BR>
<FONT COLOR="GREEN" SIZE="-1">34</FONT>
 eṣo 'tikāyo balavān rākṣasānām atharṣabhaḥ<BR>
&nbsp;&nbsp; rāvaṇasya suto dhīmān devadanava darpahā<BR>
<FONT COLOR="GREEN" SIZE="-1">35</FONT>
 tad asmin kriyatāṃ yatnaḥ kṣipraṃ puruṣapuṃgava<BR>
&nbsp;&nbsp; purā vānarasainyāni kṣayaṃ nayati sāyakaiḥ<BR>
<FONT COLOR="GREEN" SIZE="-1">36</FONT>
 tato 'tikāyo balavān praviśya harivāhinīm<BR>
&nbsp;&nbsp; visphārayām āsa dhanur nanāda ca punaḥ punaḥ<BR>
<FONT COLOR="GREEN" SIZE="-1">37</FONT>
 taṃ bhīmavapuṣaṃ dṛṣṭvā rathasthaṃ rathināṃ varam<BR>
&nbsp;&nbsp; abhipetur mahātmāno ye pradhānāḥ plavaṃgamāḥ<BR>
<FONT COLOR="GREEN" SIZE="-1">38</FONT>
 kumudo dvivido maindo nīlaḥ śarabha eva ca<BR>
&nbsp;&nbsp; pādapair giriśṛṅgaiś ca yugapat samabhidravan<BR>
<FONT COLOR="GREEN" SIZE="-1">39</FONT>
 teṣāṃ vṛkṣāṃś ca śailāṃś ca śaraiḥ kāñcanabhūṣaṇaiḥ<BR>
&nbsp;&nbsp; atikāyo mahātejāś cicchedāstravidāṃ varaḥ<BR>
<FONT COLOR="GREEN" SIZE="-1">40</FONT>
 tāṃś caiva sarān sa harīñ śaraiḥ sarvāyasair balī<BR>
&nbsp;&nbsp; vivyādhābhimukhaḥ saṃkhye bhīmakāyo niśācaraḥ<BR>
<FONT COLOR="GREEN" SIZE="-1">41</FONT>
 te 'rditā bāṇabarṣeṇa bhinnagātrāḥ plavaṃgamāḥ<BR>
&nbsp;&nbsp; na śekur atikāyasya pratikartuṃ mahāraṇe<BR>
<FONT COLOR="GREEN" SIZE="-1">42</FONT>
 tat sainyaṃ harivīrāṇāṃ trāsayām āsa rākṣasaḥ<BR>
&nbsp;&nbsp; mṛgayūtham iva kruddho harir yauvanam āsthitaḥ<BR>
<FONT COLOR="GREEN" SIZE="-1">43</FONT>
 sa rāṣasendro harisainyamadhye; nāyudhyamānaṃ nijaghāna kaṃ cit<BR>
&nbsp;&nbsp; upetya rāmaṃ sadhanuḥ kalāpī; sagarvitaṃ vākyam idaṃ babhāṣe<BR>
<FONT COLOR="GREEN" SIZE="-1">44</FONT>
 rathe sthito 'haṃ śaracāpapāṇir; na prākṛtaṃ kaṃ cana yodhayāmi<BR>
&nbsp;&nbsp; yasyāsti śaktir vyavasāya yuktā; dadātuṃ me kṣipram ihādya yuddham<BR>
<FONT COLOR="GREEN" SIZE="-1">45</FONT>
 tat tasya vākyaṃ bruvato niśamya; cukopa saumitrir amitrahantā<BR>
&nbsp;&nbsp; amṛṣyamāṇaś ca samutpapāta; jagrāha cāpaṃ ca tataḥ smayitvā<BR>
<FONT COLOR="GREEN" SIZE="-1">46</FONT>
 kruddhaḥ saumitrir utpatya tūṇād ākṣipya sāyakam<BR>
&nbsp;&nbsp; purastād atikāyasya vicakarṣa mahad dhanuḥ<BR>
<FONT COLOR="GREEN" SIZE="-1">47</FONT>
 pūrayan sa mahīṃ śailān ākāśaṃ sāgaraṃ diśaḥ<BR>
&nbsp;&nbsp; jyāśabdo lakṣmaṇasyogras trāsayan rajanīcarān<BR>
<FONT COLOR="GREEN" SIZE="-1">48</FONT>
 saumitreś cāpanirghoṣaṃ śrutvā pratibhayaṃ tadā<BR>
&nbsp;&nbsp; visiṣmiye mahātejā rākṣasendrātmajo balī<BR>
<FONT COLOR="GREEN" SIZE="-1">49</FONT>
 athātikāyaḥ kupito dṛṣṭvā lakṣmaṇam utthitam<BR>
&nbsp;&nbsp; ādāya niśitaṃ bāṇam idaṃ vacanam abravīt<BR>
<FONT COLOR="GREEN" SIZE="-1">50</FONT>
 bālas tvam asi saumitre vikrameṣv avicakṣaṇaḥ<BR>
&nbsp;&nbsp; gaccha kiṃ kālasadṛśaṃ māṃ yodhayitum icchasi<BR>
<FONT COLOR="GREEN" SIZE="-1">51</FONT>
 na hi madbāhusṛṣṭānām astrāṇāṃ himavān api<BR>
&nbsp;&nbsp; soḍhum utsahate vegam antarikṣam atho mahī<BR>
<FONT COLOR="GREEN" SIZE="-1">52</FONT>
 sukhaprasuptaṃ kālāgniṃ prabodhayitum icchasi<BR>
&nbsp;&nbsp; nyasya cāpaṃ nivartasva mā prāṇāñ jahi madgataḥ<BR>
<FONT COLOR="GREEN" SIZE="-1">53</FONT>
 atha vā tvaṃ pratiṣṭabdho na nivartitum icchasi<BR>
&nbsp;&nbsp; tiṣṭha prāṇān parityajya gamiṣyasi yamakṣayam<BR>
<FONT COLOR="GREEN" SIZE="-1">54</FONT>
 paśya me niśitān bāṇān aridarpaniṣūdanān<BR>
&nbsp;&nbsp; īśvarāyudhasaṃkāśāṃs taptakāñcanabhūṣaṇān<BR>
<FONT COLOR="GREEN" SIZE="-1">55</FONT>
 eṣa te sarpasaṃkāśo bāṇaḥ pāsyati śoṇitam<BR>
&nbsp;&nbsp; mṛgarāja iva kruddho nāgarājasya śoṇitam<BR>
<FONT COLOR="GREEN" SIZE="-1">56</FONT>
 śrutvātikāyasya vacaḥ saroṣaṃ; sagarvitaṃ saṃyati rājaputraḥ<BR>
&nbsp;&nbsp; sa saṃcukopātibalo bṛhacchrīr; uvāca vākyaṃ ca tato mahārtham<BR>
<FONT COLOR="GREEN" SIZE="-1">57</FONT>
 na vākyamātreṇa bhavān pradhāno; na katthanāt satpuruṣā bhavanti<BR>
&nbsp;&nbsp; mayi sthite dhanvini bāṇapāṇau; vidarśayasvātmabalaṃ durātman<BR>
<FONT COLOR="GREEN" SIZE="-1">58</FONT>
 karmaṇā sūcayātmānaṃ na vikatthitum arhasi<BR>
&nbsp;&nbsp; pauruṣeṇa tu yo yuktaḥ sa tu śūra iti smṛtaḥ<BR>
<FONT COLOR="GREEN" SIZE="-1">59</FONT>
 sarvāyudhasamāyukto dhanvī tvaṃ ratham āsthitaḥ<BR>
&nbsp;&nbsp; śarair vā yadi vāpy astrair darśayasva parākramam<BR>
<FONT COLOR="GREEN" SIZE="-1">60</FONT>
 tataḥ śiras te niśitaiḥ pātayiṣyāmy ahaṃ śaraiḥ<BR>
&nbsp;&nbsp; mārutaḥ kālasaṃpakvaṃ vṛntāt tālaphalaṃ yathā<BR>
<FONT COLOR="GREEN" SIZE="-1">61</FONT>
 adya te māmakā bāṇās taptakāñcanabhūṣaṇāḥ<BR>
&nbsp;&nbsp; pāsyanti rudhiraṃ gātrād bāṇaśalyāntarotthitam<BR>
<FONT COLOR="GREEN" SIZE="-1">62</FONT>
 bālo 'yam iti vijñāya na māvajñātum arhasi<BR>
&nbsp;&nbsp; bālo vā yadi vā vṛddho mṛtyuṃ jānīhi saṃyuge<BR>
<FONT COLOR="GREEN" SIZE="-1">63</FONT>
 lakṣmaṇasya vacaḥ śrutvā hetumat paramārthavat<BR>
&nbsp;&nbsp; atikāyaḥ pracukrodha bāṇaṃ cottamam ādade<BR>
<FONT COLOR="GREEN" SIZE="-1">64</FONT>
 tato vidyādharā bhūtā devā daityā maharṣayaḥ<BR>
&nbsp;&nbsp; guhyakāś ca mahātmānas tad yuddhaṃ dadṛśus tadā<BR>
<FONT COLOR="GREEN" SIZE="-1">65</FONT>
 tato 'tikāyaḥ kupitaś cāpam āropya sāyakam<BR>
&nbsp;&nbsp; lakṣmaṇasya pracikṣepa saṃkṣipann iva cāmbaram<BR>
<FONT COLOR="GREEN" SIZE="-1">66</FONT>
 tam āpatantaṃ niśitaṃ śaram āśīviṣopamam<BR>
&nbsp;&nbsp; ardhacandreṇa ciccheda lakṣmaṇaḥ paravīrahā<BR>
<FONT COLOR="GREEN" SIZE="-1">67</FONT>
 taṃ nikṛttaṃ śaraṃ dṛṣṭvā kṛttabhogam ivoragam<BR>
&nbsp;&nbsp; atikāyo bhṛśaṃ kruddhaḥ pañcabāṇān samādade<BR>
<FONT COLOR="GREEN" SIZE="-1">68</FONT>
 tāñ śarān saṃpracikṣepa lakṣmaṇāya niśācaraḥ<BR>
&nbsp;&nbsp; tān aprāptāñ śarais tīkṣṇaiś ciccheda bharatānujaḥ<BR>
<FONT COLOR="GREEN" SIZE="-1">69</FONT>
 sa tāṃś chittvā śarais tīkṣṇair lakṣmaṇaḥ paravīrahā<BR>
&nbsp;&nbsp; ādade niśitaṃ bāṇaṃ jvalantam iva tejasā<BR>
<FONT COLOR="GREEN" SIZE="-1">70</FONT>
 tam ādāya dhanuḥ śreṣṭhe yojayām āsa lakṣmaṇaḥ<BR>
&nbsp;&nbsp; vicakarṣa ca vegena visasarja ca sāyakam<BR>
<FONT COLOR="GREEN" SIZE="-1">71</FONT>
 pūrṇāyatavisṛṣṭena śareṇānata parvaṇā<BR>
&nbsp;&nbsp; lalāṭe rākṣasaśreṣṭham ājaghāna sa vīryavān<BR>
<FONT COLOR="GREEN" SIZE="-1">72</FONT>
 sa lalāṭe śaro magnas tasya bhīmasya rakṣasaḥ<BR>
&nbsp;&nbsp; dadṛśe śoṇitenāktaḥ pannagendra ivāhave<BR>
<FONT COLOR="GREEN" SIZE="-1">73</FONT>
 rākṣasaḥ pracakampe ca lakṣmaṇeṣu prakampitaḥ<BR>
&nbsp;&nbsp; rudrabāṇahataṃ bhīmaṃ yathā tripuragopuram<BR>
<FONT COLOR="GREEN" SIZE="-1">74</FONT>
 cintayām āsa cāśvasya vimṛśya ca mahābalaḥ<BR>
&nbsp;&nbsp; sādhu bāṇanipātena śvāghanīyo 'si me ripuḥ<BR>
<FONT COLOR="GREEN" SIZE="-1">75</FONT>
 vicāryaivaṃ vinamyāsyaṃ vinamya ca bhujāv ubhau<BR>
&nbsp;&nbsp; sa rathopastham āsthāya rathena pracacāra ha<BR>
<FONT COLOR="GREEN" SIZE="-1">76</FONT>
 ekaṃ trīn pañca sapteti sāyakān rākṣasarṣabhaḥ<BR>
&nbsp;&nbsp; ādade saṃdadhe cāpi vicakarṣotsasarja ca<BR>
<FONT COLOR="GREEN" SIZE="-1">77</FONT>
 te bāṇāḥ kālasaṃkāśā rākṣasendradhanuś cyutāḥ<BR>
&nbsp;&nbsp; hemapuṅkhā raviprakhyāś cakrur dīptam ivāmbaram<BR>
<FONT COLOR="GREEN" SIZE="-1">78</FONT>
 tatas tān rākṣasotsṛṣṭāñ śaraughān rāvaṇānujaḥ<BR>
&nbsp;&nbsp; asaṃbhrāntaḥ praciccheda niśitair bahubhiḥ śaraiḥ<BR>
<FONT COLOR="GREEN" SIZE="-1">79</FONT>
 tāñ śarān yudhi saṃprekṣya nikṛttān rāvaṇātmajaḥ<BR>
&nbsp;&nbsp; cukopa tridaśendrārir jagrāha niśitaṃ śaram<BR>
<FONT COLOR="GREEN" SIZE="-1">80</FONT>
 sa saṃdhāya mahātejās taṃ bāṇaṃ sahasotsṛjat<BR>
&nbsp;&nbsp; tataḥ saumitrim āyāntam ājaghāna stanāntare<BR>
<FONT COLOR="GREEN" SIZE="-1">81</FONT>
 atikāyena saumitris tāḍito yudhi vakṣasi<BR>
&nbsp;&nbsp; susrāva rudhiraṃ tīvraṃ madaṃ matta iva dvipaḥ<BR>
<FONT COLOR="GREEN" SIZE="-1">82</FONT>
 sa cakāra tadātmānaṃ viśalyaṃ sahasā vibhuḥ<BR>
&nbsp;&nbsp; jagrāha ca śaraṃ tīṣṇam astreṇāpi samādadhe<BR>
<FONT COLOR="GREEN" SIZE="-1">83</FONT>
 āgneyena tadāstreṇa yojayām āsa sāyakam<BR>
&nbsp;&nbsp; sa jajvāla tadā bāṇo dhanuś cāsya mahātmanaḥ<BR>
<FONT COLOR="GREEN" SIZE="-1">84</FONT>
 atikāyo 'titejasvī sauram astraṃ samādade<BR>
&nbsp;&nbsp; tena bāṇaṃ bhujaṃgābhaṃ hemapuṅkham ayojayat<BR>
<FONT COLOR="GREEN" SIZE="-1">85</FONT>
 tatas taṃ jvalitaṃ ghoraṃ lakṣmaṇaḥ śaram āhitam<BR>
&nbsp;&nbsp; atikāyāya cikṣepa kāladaṇḍam ivāntakaḥ<BR>
<FONT COLOR="GREEN" SIZE="-1">86</FONT>
 āgneyenābhisaṃyuktaṃ dṛṣṭvā bāṇaṃ niśācaraḥ<BR>
&nbsp;&nbsp; utsasarja tadā bāṇaṃ dīptaṃ sūryāstrayojitam<BR>
<FONT COLOR="GREEN" SIZE="-1">87</FONT>
 tāv ubhāv ambare bāṇāv anyonyam abhijaghnatuḥ<BR>
&nbsp;&nbsp; tejasā saṃpradīptāgrau kruddhāv iva bhujaṃ gamau<BR>
<FONT COLOR="GREEN" SIZE="-1">88</FONT>
 tāv anyonyaṃ vinirdahya petatur dharaṇītale<BR>
&nbsp;&nbsp; nirarciṣau bhasmakṛtau na bhrājete śarottamau<BR>
<FONT COLOR="GREEN" SIZE="-1">89</FONT>
 tato 'tikāyaḥ saṃkruddhas tv astram aiṣīkam utsṛjat<BR>
&nbsp;&nbsp; tat praciccheda saumitrir astram aindreṇa vīryavān<BR>
<FONT COLOR="GREEN" SIZE="-1">90</FONT>
 aiṣīkaṃ nihataṃ dṛṣṭvā kumāro rāvaṇātmajaḥ<BR>
&nbsp;&nbsp; yāmyenāstreṇa saṃkruddho yojayām āsa sāyakam<BR>
<FONT COLOR="GREEN" SIZE="-1">91</FONT>
 tatas tad astraṃ cikṣepa lakṣmaṇāya niśācaraḥ<BR>
&nbsp;&nbsp; vāyavyena tad astraṃ tu nijaghāna sa lakṣmaṇaḥ<BR>
<FONT COLOR="GREEN" SIZE="-1">92</FONT>
 athainaṃ śaradhārābhir dhārābhir iva toyadaḥ<BR>
&nbsp;&nbsp; abhyavarṣata saṃkruddho lakṣmaṇo rāvaṇātmajam<BR>
<FONT COLOR="GREEN" SIZE="-1">93</FONT>
 te 'tikāyaṃ samāsādya kavace vajrabhūṣite<BR>
&nbsp;&nbsp; bhagnāgraśalyāḥ sahasā petur bāṇā mahītale<BR>
<FONT COLOR="GREEN" SIZE="-1">94</FONT>
 tān moghān abhisaṃprekṣya lakṣmaṇaḥ paravīrahā<BR>
&nbsp;&nbsp; abhyavarṣata bāṇānāṃ sahasreṇa mahāyaśāḥ<BR>
<FONT COLOR="GREEN" SIZE="-1">95</FONT>
 sa varṣyamāṇo bāṇaughair atikāyo mahābalaḥ<BR>
&nbsp;&nbsp; avadhyakavacaḥ saṃkhye rākṣaso naiva vivyathe<BR>
<FONT COLOR="GREEN" SIZE="-1">96</FONT>
 na śaśāka rujaṃ kartuṃ yudhi tasya narottamaḥ<BR>
&nbsp;&nbsp; athainam abhyupāgamya vāyur vākyam uvāca ha<BR>
<FONT COLOR="GREEN" SIZE="-1">97</FONT>
 brahmadattavaro hy eṣa avadhya kavacāvṛtaḥ<BR>
&nbsp;&nbsp; brāhmeṇāstreṇa bhindhy enam eṣa vadhyo hi nānyathā<BR>
<FONT COLOR="GREEN" SIZE="-1">98</FONT>
 tataḥ sa vāyor vacanaṃ niśamya; saumitrir indrapratimānavīryaḥ<BR>
&nbsp;&nbsp; samādade bāṇam amoghavegaṃ; tad brāhmam astraṃ sahasā niyojya<BR>
<FONT COLOR="GREEN" SIZE="-1">99</FONT>
 tasmin varāstre tu niyujyamāne; saumitriṇā bāṇavare śitāgre<BR>
&nbsp;&nbsp; diśaḥ sacandrārkamahāgrahāś ca; nabhaś ca tatrāsa rarāsa corvī<BR>
<FONT COLOR="GREEN" SIZE="-1">100</FONT>
 taṃ brahmaṇo 'streṇa niyujya cāpe; śaraṃ supuṅkhaṃ yamadūtakalpam<BR>
&nbsp;&nbsp; saumitrir indrārisutasya tasya; sasarja bāṇaṃ yudhi vajrakalpam<BR>
<FONT COLOR="GREEN" SIZE="-1">101</FONT>
 taṃ lakṣmaṇotsṛṣṭam amoghavegaṃ; samāpatantaṃ jvalanaprakāśam<BR>
&nbsp;&nbsp; suvarṇavajrottamacitrapuṅkhaṃ; tadātikāyaḥ samare dadarśa<BR>
<FONT COLOR="GREEN" SIZE="-1">102</FONT>
 taṃ prekṣamāṇaḥ sahasātikāyo; jaghāna bāṇair niśitair anekaiḥ<BR>
&nbsp;&nbsp; sa sāyakas tasya suparṇavegas; tadātivegena jagāma pārśvam<BR>
<FONT COLOR="GREEN" SIZE="-1">103</FONT>
 tam āgataṃ prekṣya tadātikāyo; bāṇaṃ pradīptāntakakālakalpam<BR>
&nbsp;&nbsp; jaghāna śaktyṛṣṭigadākuṭhāraiḥ; śūlair halaiś cāpy avipannaceṣṭaḥ<BR>
<FONT COLOR="GREEN" SIZE="-1">104</FONT>
 tāny āyudhāny adbhutavigrahāṇi; moghāni kṛtvā sa śaro 'gnidīptaḥ<BR>
&nbsp;&nbsp; prasahya tasyaiva kirīṭajuṣṭaṃ; tadātikāyasya śiro jahāra<BR>
<FONT COLOR="GREEN" SIZE="-1">105</FONT>
 tac chiraḥ saśiras trāṇaṃ lakṣmaṇeṣuprapīḍitam<BR>
&nbsp;&nbsp; papāta sahasā bhūmau śṛṅgaṃ himavato yathā<BR>
<FONT COLOR="GREEN" SIZE="-1">106</FONT>
 praharṣayuktā bahavas tu vānarā; prabuddhapadmapratimānanās tadā<BR>
&nbsp;&nbsp; apūjayaṁl lakṣmaṇam iṣṭabhāginaṃ; hate ripau bhīmabale durāsade<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 सवबलं वयथितं दृष्ट्वा तुमुलं लॊमहर्षणम<BR>
&nbsp; भरातॄंश च निहतान दृष्ट्वा शक्रतुल्यपराक्रमान<BR>
&nbsp;<FONT COLOR="GREEN" SIZE="-1">2</FONT>
 पितृव्यौ चापि संदृश्य समरे संनिषूदितौ<BR>
&nbsp; महॊदरमहापार्श्वौ भरातरौ राक्षसर्षभौ<BR>
&nbsp;<FONT COLOR="GREEN" SIZE="-1">3</FONT>
 चुकॊप च महातेजा बरह्मदत्तवरॊ युधि<BR>
&nbsp; अतिकायॊ ऽदरिसंकाशॊ देवदानवदर्पहा<BR>
&nbsp;<FONT COLOR="GREEN" SIZE="-1">4</FONT>
 स भास्करसहस्रस्य संघातम इव भास्वरम<BR>
&nbsp; रथम आस्थाय शक्रारिर अभिदुद्राव वानरान<BR>
&nbsp;<FONT COLOR="GREEN" SIZE="-1">5</FONT>
 स विस्फार्य महच चापं किरीटी मृष्टकुण्डलः<BR>
&nbsp; नाम विश्रावयाम आस ननाद च महास्वनम<BR>
&nbsp;<FONT COLOR="GREEN" SIZE="-1">6</FONT>
 तेन सिंहप्रणादेन नामविश्रावणेन च<BR>
&nbsp; जयाशब्देन च भीमेन तरासयाम आस वानरान<BR>
&nbsp;<FONT COLOR="GREEN" SIZE="-1">7</FONT>
 ते तस्य रूपम आलॊक्य यथा विष्णॊस तरिविक्रमे<BR>
&nbsp; भयार्ता वानराः सर्वे विद्रवन्ति दिशॊ दश<BR>
&nbsp;<FONT COLOR="GREEN" SIZE="-1">8</FONT>
 ते ऽतिकायं समासाद्य वानरा मूढचेतसः<BR>
&nbsp; शरण्यं शरणं जग्मुर लक्ष्मणाग्रजम आहवे<BR>
&nbsp;<FONT COLOR="GREEN" SIZE="-1">9</FONT>
 ततॊ ऽतिकायं काकुत्स्थॊ रथस्थं पर्वतॊपमम<BR>
&nbsp; ददर्श धन्विनं दूराद गर्जन्तं कालमेघवत<BR>
&nbsp;<FONT COLOR="GREEN" SIZE="-1">10</FONT>
 स तं दृष्ट्वा महात्मानं राघवस तु सुविस्मितः<BR>
&nbsp;&nbsp; वानरान सान्त्वयित्वा तु विभीषणम उवाच ह<BR>
<FONT COLOR="GREEN" SIZE="-1">11</FONT>
 कॊ ऽसौ पर्वतसंकाशॊ धनुष्मान हरिलॊचनः<BR>
&nbsp;&nbsp; युक्ते हयसहस्रेण विशाले सयन्दने सथितः<BR>
<FONT COLOR="GREEN" SIZE="-1">12</FONT>
 य एष निशितैः शूलैः सुतीक्ष्णैः परासतॊमरैः<BR>
&nbsp;&nbsp; अर्चिष्मद्भिर वृतॊ भाति भूतैर इव महेश्वरः<BR>
<FONT COLOR="GREEN" SIZE="-1">13</FONT>
 कालजिह्वाप्रकाशाभिर य एषॊ ऽभिविराजते<BR>
&nbsp;&nbsp; आवृतॊ रथशक्तीभिर विद्युद्भिर इव तॊयदः<BR>
<FONT COLOR="GREEN" SIZE="-1">14</FONT>
 धनूंसि चास्य सज्यानि हेमपृष्ठानि सर्वशः<BR>
&nbsp;&nbsp; शॊभयन्ति रथश्रेष्ठं शक्रपातम इवाम्बरम<BR>
<FONT COLOR="GREEN" SIZE="-1">15</FONT>
 क एष रक्षः शार्दूलॊ रणभूमिं विराजयन<BR>
&nbsp;&nbsp; अभ्येति रथिनां शरेष्ठॊ रथेनादित्यतेजसा<BR>
<FONT COLOR="GREEN" SIZE="-1">16</FONT>
 धवजशृङ्गप्रतिष्ठेन राहुणाभिविराजते<BR>
&nbsp;&nbsp; सूर्यरश्मिप्रभैर बाणैर दिशॊ दश विराजयन<BR>
<FONT COLOR="GREEN" SIZE="-1">17</FONT>
 तरिणतं मेघनिर्ह्रादं हेमपृष्ठम अलंकृतम<BR>
&nbsp;&nbsp; शतक्रतुधनुःप्रख्यं धनुश चास्य विराजते<BR>
<FONT COLOR="GREEN" SIZE="-1">18</FONT>
 सध्वजः सपताकश च सानुकर्षॊ महारथः<BR>
&nbsp;&nbsp; चतुःसादिसमायुक्तॊ मेघस्तनितनिस्वनः<BR>
<FONT COLOR="GREEN" SIZE="-1">19</FONT>
 विंशतिर दश चाष्टौ च तूणीररथम आस्थिताः<BR>
&nbsp;&nbsp; कार्मुकाणि च भीमानि जयाश च काञ्चनपिङ्गलाः<BR>
<FONT COLOR="GREEN" SIZE="-1">20</FONT>
 दवौ च खड्गौ रथगतौ पार्श्वस्थौ पार्श्वशॊभिनौ<BR>
&nbsp;&nbsp; चतुर्हस्तत्सरुचितौ वयक्तहस्तदशायतौ<BR>
<FONT COLOR="GREEN" SIZE="-1">21</FONT>
 रक्तकण्ठगुणॊ धीरॊ महापर्वतसंनिभः<BR>
&nbsp;&nbsp; कालः कालमहावक्त्रॊ मेघस्थ इव भास्करः<BR>
<FONT COLOR="GREEN" SIZE="-1">22</FONT>
 काञ्चनाङ्गदनद्धाभ्यां भुजाभ्याम एष शॊभते<BR>
&nbsp;&nbsp; शृङ्गाभ्याम इव तुङ्गाभ्यां हिमवान पर्वतॊत्तमः<BR>
<FONT COLOR="GREEN" SIZE="-1">23</FONT>
 कुण्डलाभ्यां तु यस्यैतद भाति वक्त्रं शुभेक्षणम<BR>
&nbsp;&nbsp; पुनर्वस्वन्तरगतं पूर्णबिम्बम इवैन्दवम<BR>
<FONT COLOR="GREEN" SIZE="-1">24</FONT>
 आचक्ष्व मे महाबाहॊ तवम एनं राक्षसॊत्तमम<BR>
&nbsp;&nbsp; यं दृष्ट्वा वानराः सर्वे भयार्ता विद्रुता दिशः<BR>
<FONT COLOR="GREEN" SIZE="-1">25</FONT>
 स पृष्ठॊ राजपुत्रेण रामेणामिततेजसा<BR>
&nbsp;&nbsp; आचचक्षे महातेजा राघवाय विभीषणः<BR>
<FONT COLOR="GREEN" SIZE="-1">26</FONT>
 दशग्रीवॊ महातेजा राजा वैश्रवणानुजः<BR>
&nbsp;&nbsp; भीमकर्मा महॊत्साहॊ रावणॊ राक्षसाधिपः<BR>
<FONT COLOR="GREEN" SIZE="-1">27</FONT>
 तस्यासीद वीर्यवान पुत्रॊ रावणप्रतिमॊ रणे<BR>
&nbsp;&nbsp; वृद्धसेवी शरुतधरः सर्वास्त्रविदुषां वरः<BR>
<FONT COLOR="GREEN" SIZE="-1">28</FONT>
 अश्वपृष्ठे रथे नागे खड्गे धनुषि कर्षणे<BR>
&nbsp;&nbsp; भेदे सान्त्वे च दाने च नये मन्त्रे च संमतः<BR>
<FONT COLOR="GREEN" SIZE="-1">29</FONT>
 यस्य बाहुं समाश्रित्य लङ्का भवति निर्भया<BR>
&nbsp;&nbsp; तनयं धान्यमालिन्या अतिकायम इमं विदुः<BR>
<FONT COLOR="GREEN" SIZE="-1">30</FONT>
 एतेनाराधितॊ बरह्मा तपसा भावितात्मना<BR>
&nbsp;&nbsp; अस्त्राणि चाप्य अवाप्तानि रिपवश च पराजिताः<BR>
<FONT COLOR="GREEN" SIZE="-1">31</FONT>
 सुरासुरैर अवध्यत्वं दत्तम अस्मै सवयम्भुवा<BR>
&nbsp;&nbsp; एतच च कवचं दिव्यं रथश चैषॊ ऽरकभास्करः<BR>
<FONT COLOR="GREEN" SIZE="-1">32</FONT>
 एतेन शतशॊ देवा दानवाश च पराजिताः<BR>
&nbsp;&nbsp; रक्षितानि च रक्षामि यक्षाश चापि निषूदिताः<BR>
<FONT COLOR="GREEN" SIZE="-1">33</FONT>
 वज्रं विष्टम्भितं येन बाणैर इन्द्रस्य धीमतः<BR>
&nbsp;&nbsp; पाशः सलिलराजस्य युद्धे परतिहतस तथा<BR>
<FONT COLOR="GREEN" SIZE="-1">34</FONT>
 एषॊ ऽतिकायॊ बलवान राक्षसानाम अथर्षभः<BR>
&nbsp;&nbsp; रावणस्य सुतॊ धीमान देवदनव दर्पहा<BR>
<FONT COLOR="GREEN" SIZE="-1">35</FONT>
 तद अस्मिन करियतां यत्नः कषिप्रं पुरुषपुंगव<BR>
&nbsp;&nbsp; पुरा वानरसैन्यानि कषयं नयति सायकैः<BR>
<FONT COLOR="GREEN" SIZE="-1">36</FONT>
 ततॊ ऽतिकायॊ बलवान परविश्य हरिवाहिनीम<BR>
&nbsp;&nbsp; विस्फारयाम आस धनुर ननाद च पुनः पुनः<BR>
<FONT COLOR="GREEN" SIZE="-1">37</FONT>
 तं भीमवपुषं दृष्ट्वा रथस्थं रथिनां वरम<BR>
&nbsp;&nbsp; अभिपेतुर महात्मानॊ ये परधानाः पलवंगमाः<BR>
<FONT COLOR="GREEN" SIZE="-1">38</FONT>
 कुमुदॊ दविविदॊ मैन्दॊ नीलः शरभ एव च<BR>
&nbsp;&nbsp; पादपैर गिरिशृङ्गैश च युगपत समभिद्रवन<BR>
<FONT COLOR="GREEN" SIZE="-1">39</FONT>
 तेषां वृक्षांश च शैलांश च शरैः काञ्चनभूषणैः<BR>
&nbsp;&nbsp; अतिकायॊ महातेजाश चिच्छेदास्त्रविदां वरः<BR>
<FONT COLOR="GREEN" SIZE="-1">40</FONT>
 तांश चैव सरान स हरीञ शरैः सर्वायसैर बली<BR>
&nbsp;&nbsp; विव्याधाभिमुखः संख्ये भीमकायॊ निशाचरः<BR>
<FONT COLOR="GREEN" SIZE="-1">41</FONT>
 ते ऽरदिता बाणबर्षेण भिन्नगात्राः पलवंगमाः<BR>
&nbsp;&nbsp; न शेकुर अतिकायस्य परतिकर्तुं महारणे<BR>
<FONT COLOR="GREEN" SIZE="-1">42</FONT>
 तत सैन्यं हरिवीराणां तरासयाम आस राक्षसः<BR>
&nbsp;&nbsp; मृगयूथम इव करुद्धॊ हरिर यौवनम आस्थितः<BR>
<FONT COLOR="GREEN" SIZE="-1">43</FONT>
 स राषसेन्द्रॊ हरिसैन्यमध्ये; नायुध्यमानं निजघान कं चित<BR>
&nbsp;&nbsp; उपेत्य रामं सधनुः कलापी; सगर्वितं वाक्यम इदं बभाषे<BR>
<FONT COLOR="GREEN" SIZE="-1">44</FONT>
 रथे सथितॊ ऽहं शरचापपाणिर; न पराकृतं कं चन यॊधयामि<BR>
&nbsp;&nbsp; यस्यास्ति शक्तिर वयवसाय युक्ता; ददातुं मे कषिप्रम इहाद्य युद्धम<BR>
<FONT COLOR="GREEN" SIZE="-1">45</FONT>
 तत तस्य वाक्यं बरुवतॊ निशम्य; चुकॊप सौमित्रिर अमित्रहन्ता<BR>
&nbsp;&nbsp; अमृष्यमाणश च समुत्पपात; जग्राह चापं च ततः समयित्वा<BR>
<FONT COLOR="GREEN" SIZE="-1">46</FONT>
 करुद्धः सौमित्रिर उत्पत्य तूणाद आक्षिप्य सायकम<BR>
&nbsp;&nbsp; पुरस्ताद अतिकायस्य विचकर्ष महद धनुः<BR>
<FONT COLOR="GREEN" SIZE="-1">47</FONT>
 पूरयन स महीं शैलान आकाशं सागरं दिशः<BR>
&nbsp;&nbsp; जयाशब्दॊ लक्ष्मणस्यॊग्रस तरासयन रजनीचरान<BR>
<FONT COLOR="GREEN" SIZE="-1">48</FONT>
 सौमित्रेश चापनिर्घॊषं शरुत्वा परतिभयं तदा<BR>
&nbsp;&nbsp; विसिष्मिये महातेजा राक्षसेन्द्रात्मजॊ बली<BR>
<FONT COLOR="GREEN" SIZE="-1">49</FONT>
 अथातिकायः कुपितॊ दृष्ट्वा लक्ष्मणम उत्थितम<BR>
&nbsp;&nbsp; आदाय निशितं बाणम इदं वचनम अब्रवीत<BR>
<FONT COLOR="GREEN" SIZE="-1">50</FONT>
 बालस तवम असि सौमित्रे विक्रमेष्व अविचक्षणः<BR>
&nbsp;&nbsp; गच्छ किं कालसदृशं मां यॊधयितुम इच्छसि<BR>
<FONT COLOR="GREEN" SIZE="-1">51</FONT>
 न हि मद्बाहुसृष्टानाम अस्त्राणां हिमवान अपि<BR>
&nbsp;&nbsp; सॊढुम उत्सहते वेगम अन्तरिक्षम अथॊ मही<BR>
<FONT COLOR="GREEN" SIZE="-1">52</FONT>
 सुखप्रसुप्तं कालाग्निं परबॊधयितुम इच्छसि<BR>
&nbsp;&nbsp; नयस्य चापं निवर्तस्व मा पराणाञ जहि मद्गतः<BR>
<FONT COLOR="GREEN" SIZE="-1">53</FONT>
 अथ वा तवं परतिष्टब्धॊ न निवर्तितुम इच्छसि<BR>
&nbsp;&nbsp; तिष्ठ पराणान परित्यज्य गमिष्यसि यमक्षयम<BR>
<FONT COLOR="GREEN" SIZE="-1">54</FONT>
 पश्य मे निशितान बाणान अरिदर्पनिषूदनान<BR>
&nbsp;&nbsp; ईश्वरायुधसंकाशांस तप्तकाञ्चनभूषणान<BR>
<FONT COLOR="GREEN" SIZE="-1">55</FONT>
 एष ते सर्पसंकाशॊ बाणः पास्यति शॊणितम<BR>
&nbsp;&nbsp; मृगराज इव करुद्धॊ नागराजस्य शॊणितम<BR>
<FONT COLOR="GREEN" SIZE="-1">56</FONT>
 शरुत्वातिकायस्य वचः सरॊषं; सगर्वितं संयति राजपुत्रः<BR>
&nbsp;&nbsp; स संचुकॊपातिबलॊ बृहच्छ्रीर; उवाच वाक्यं च ततॊ महार्थम<BR>
<FONT COLOR="GREEN" SIZE="-1">57</FONT>
 न वाक्यमात्रेण भवान परधानॊ; न कत्थनात सत्पुरुषा भवन्ति<BR>
&nbsp;&nbsp; मयि सथिते धन्विनि बाणपाणौ; विदर्शयस्वात्मबलं दुरात्मन<BR>
<FONT COLOR="GREEN" SIZE="-1">58</FONT>
 कर्मणा सूचयात्मानं न विकत्थितुम अर्हसि<BR>
&nbsp;&nbsp; पौरुषेण तु यॊ युक्तः स तु शूर इति समृतः<BR>
<FONT COLOR="GREEN" SIZE="-1">59</FONT>
 सर्वायुधसमायुक्तॊ धन्वी तवं रथम आस्थितः<BR>
&nbsp;&nbsp; शरैर वा यदि वाप्य अस्त्रैर दर्शयस्व पराक्रमम<BR>
<FONT COLOR="GREEN" SIZE="-1">60</FONT>
 ततः शिरस ते निशितैः पातयिष्याम्य अहं शरैः<BR>
&nbsp;&nbsp; मारुतः कालसंपक्वं वृन्तात तालफलं यथा<BR>
<FONT COLOR="GREEN" SIZE="-1">61</FONT>
 अद्य ते मामका बाणास तप्तकाञ्चनभूषणाः<BR>
&nbsp;&nbsp; पास्यन्ति रुधिरं गात्राद बाणशल्यान्तरॊत्थितम<BR>
<FONT COLOR="GREEN" SIZE="-1">62</FONT>
 बालॊ ऽयम इति विज्ञाय न मावज्ञातुम अर्हसि<BR>
&nbsp;&nbsp; बालॊ वा यदि वा वृद्धॊ मृत्युं जानीहि संयुगे<BR>
<FONT COLOR="GREEN" SIZE="-1">63</FONT>
 लक्ष्मणस्य वचः शरुत्वा हेतुमत परमार्थवत<BR>
&nbsp;&nbsp; अतिकायः परचुक्रॊध बाणं चॊत्तमम आददे<BR>
<FONT COLOR="GREEN" SIZE="-1">64</FONT>
 ततॊ विद्याधरा भूता देवा दैत्या महर्षयः<BR>
&nbsp;&nbsp; गुह्यकाश च महात्मानस तद युद्धं ददृशुस तदा<BR>
<FONT COLOR="GREEN" SIZE="-1">65</FONT>
 ततॊ ऽतिकायः कुपितश चापम आरॊप्य सायकम<BR>
&nbsp;&nbsp; लक्ष्मणस्य परचिक्षेप संक्षिपन्न इव चाम्बरम<BR>
<FONT COLOR="GREEN" SIZE="-1">66</FONT>
 तम आपतन्तं निशितं शरम आशीविषॊपमम<BR>
&nbsp;&nbsp; अर्धचन्द्रेण चिच्छेद लक्ष्मणः परवीरहा<BR>
<FONT COLOR="GREEN" SIZE="-1">67</FONT>
 तं निकृत्तं शरं दृष्ट्वा कृत्तभॊगम इवॊरगम<BR>
&nbsp;&nbsp; अतिकायॊ भृशं करुद्धः पञ्चबाणान समाददे<BR>
<FONT COLOR="GREEN" SIZE="-1">68</FONT>
 ताञ शरान संप्रचिक्षेप लक्ष्मणाय निशाचरः<BR>
&nbsp;&nbsp; तान अप्राप्ताञ शरैस तीक्ष्णैश चिच्छेद भरतानुजः<BR>
<FONT COLOR="GREEN" SIZE="-1">69</FONT>
 स तांश छित्त्वा शरैस तीक्ष्णैर लक्ष्मणः परवीरहा<BR>
&nbsp;&nbsp; आददे निशितं बाणं जवलन्तम इव तेजसा<BR>
<FONT COLOR="GREEN" SIZE="-1">70</FONT>
 तम आदाय धनुः शरेष्ठे यॊजयाम आस लक्ष्मणः<BR>
&nbsp;&nbsp; विचकर्ष च वेगेन विससर्ज च सायकम<BR>
<FONT COLOR="GREEN" SIZE="-1">71</FONT>
 पूर्णायतविसृष्टेन शरेणानत पर्वणा<BR>
&nbsp;&nbsp; ललाटे राक्षसश्रेष्ठम आजघान स वीर्यवान<BR>
<FONT COLOR="GREEN" SIZE="-1">72</FONT>
 स ललाटे शरॊ मग्नस तस्य भीमस्य रक्षसः<BR>
&nbsp;&nbsp; ददृशे शॊणितेनाक्तः पन्नगेन्द्र इवाहवे<BR>
<FONT COLOR="GREEN" SIZE="-1">73</FONT>
 राक्षसः परचकम्पे च लक्ष्मणेषु परकम्पितः<BR>
&nbsp;&nbsp; रुद्रबाणहतं भीमं यथा तरिपुरगॊपुरम<BR>
<FONT COLOR="GREEN" SIZE="-1">74</FONT>
 चिन्तयाम आस चाश्वस्य विमृश्य च महाबलः<BR>
&nbsp;&nbsp; साधु बाणनिपातेन शवाघनीयॊ ऽसि मे रिपुः<BR>
<FONT COLOR="GREEN" SIZE="-1">75</FONT>
 विचार्यैवं विनम्यास्यं विनम्य च भुजाव उभौ<BR>
&nbsp;&nbsp; स रथॊपस्थम आस्थाय रथेन परचचार ह<BR>
<FONT COLOR="GREEN" SIZE="-1">76</FONT>
 एकं तरीन पञ्च सप्तेति सायकान राक्षसर्षभः<BR>
&nbsp;&nbsp; आददे संदधे चापि विचकर्षॊत्ससर्ज च<BR>
<FONT COLOR="GREEN" SIZE="-1">77</FONT>
 ते बाणाः कालसंकाशा राक्षसेन्द्रधनुश चयुताः<BR>
&nbsp;&nbsp; हेमपुङ्खा रविप्रख्याश चक्रुर दीप्तम इवाम्बरम<BR>
<FONT COLOR="GREEN" SIZE="-1">78</FONT>
 ततस तान राक्षसॊत्सृष्टाञ शरौघान रावणानुजः<BR>
&nbsp;&nbsp; असंभ्रान्तः परचिच्छेद निशितैर बहुभिः शरैः<BR>
<FONT COLOR="GREEN" SIZE="-1">79</FONT>
 ताञ शरान युधि संप्रेक्ष्य निकृत्तान रावणात्मजः<BR>
&nbsp;&nbsp; चुकॊप तरिदशेन्द्रारिर जग्राह निशितं शरम<BR>
<FONT COLOR="GREEN" SIZE="-1">80</FONT>
 स संधाय महातेजास तं बाणं सहसॊत्सृजत<BR>
&nbsp;&nbsp; ततः सौमित्रिम आयान्तम आजघान सतनान्तरे<BR>
<FONT COLOR="GREEN" SIZE="-1">81</FONT>
 अतिकायेन सौमित्रिस ताडितॊ युधि वक्षसि<BR>
&nbsp;&nbsp; सुस्राव रुधिरं तीव्रं मदं मत्त इव दविपः<BR>
<FONT COLOR="GREEN" SIZE="-1">82</FONT>
 स चकार तदात्मानं विशल्यं सहसा विभुः<BR>
&nbsp;&nbsp; जग्राह च शरं तीष्णम अस्त्रेणापि समादधे<BR>
<FONT COLOR="GREEN" SIZE="-1">83</FONT>
 आग्नेयेन तदास्त्रेण यॊजयाम आस सायकम<BR>
&nbsp;&nbsp; स जज्वाल तदा बाणॊ धनुश चास्य महात्मनः<BR>
<FONT COLOR="GREEN" SIZE="-1">84</FONT>
 अतिकायॊ ऽतितेजस्वी सौरम अस्त्रं समाददे<BR>
&nbsp;&nbsp; तेन बाणं भुजंगाभं हेमपुङ्खम अयॊजयत<BR>
<FONT COLOR="GREEN" SIZE="-1">85</FONT>
 ततस तं जवलितं घॊरं लक्ष्मणः शरम आहितम<BR>
&nbsp;&nbsp; अतिकायाय चिक्षेप कालदण्डम इवान्तकः<BR>
<FONT COLOR="GREEN" SIZE="-1">86</FONT>
 आग्नेयेनाभिसंयुक्तं दृष्ट्वा बाणं निशाचरः<BR>
&nbsp;&nbsp; उत्ससर्ज तदा बाणं दीप्तं सूर्यास्त्रयॊजितम<BR>
<FONT COLOR="GREEN" SIZE="-1">87</FONT>
 ताव उभाव अम्बरे बाणाव अन्यॊन्यम अभिजघ्नतुः<BR>
&nbsp;&nbsp; तेजसा संप्रदीप्ताग्रौ करुद्धाव इव भुजं गमौ<BR>
<FONT COLOR="GREEN" SIZE="-1">88</FONT>
 ताव अन्यॊन्यं विनिर्दह्य पेततुर धरणीतले<BR>
&nbsp;&nbsp; निरर्चिषौ भस्मकृतौ न भराजेते शरॊत्तमौ<BR>
<FONT COLOR="GREEN" SIZE="-1">89</FONT>
 ततॊ ऽतिकायः संक्रुद्धस तव अस्त्रम ऐषीकम उत्सृजत<BR>
&nbsp;&nbsp; तत परचिच्छेद सौमित्रिर अस्त्रम ऐन्द्रेण वीर्यवान<BR>
<FONT COLOR="GREEN" SIZE="-1">90</FONT>
 ऐषीकं निहतं दृष्ट्वा कुमारॊ रावणात्मजः<BR>
&nbsp;&nbsp; याम्येनास्त्रेण संक्रुद्धॊ यॊजयाम आस सायकम<BR>
<FONT COLOR="GREEN" SIZE="-1">91</FONT>
 ततस तद अस्त्रं चिक्षेप लक्ष्मणाय निशाचरः<BR>
&nbsp;&nbsp; वायव्येन तद अस्त्रं तु निजघान स लक्ष्मणः<BR>
<FONT COLOR="GREEN" SIZE="-1">92</FONT>
 अथैनं शरधाराभिर धाराभिर इव तॊयदः<BR>
&nbsp;&nbsp; अभ्यवर्षत संक्रुद्धॊ लक्ष्मणॊ रावणात्मजम<BR>
<FONT COLOR="GREEN" SIZE="-1">93</FONT>
 ते ऽतिकायं समासाद्य कवचे वज्रभूषिते<BR>
&nbsp;&nbsp; भग्नाग्रशल्याः सहसा पेतुर बाणा महीतले<BR>
<FONT COLOR="GREEN" SIZE="-1">94</FONT>
 तान मॊघान अभिसंप्रेक्ष्य लक्ष्मणः परवीरहा<BR>
&nbsp;&nbsp; अभ्यवर्षत बाणानां सहस्रेण महायशाः<BR>
<FONT COLOR="GREEN" SIZE="-1">95</FONT>
 स वर्ष्यमाणॊ बाणौघैर अतिकायॊ महाबलः<BR>
&nbsp;&nbsp; अवध्यकवचः संख्ये राक्षसॊ नैव विव्यथे<BR>
<FONT COLOR="GREEN" SIZE="-1">96</FONT>
 न शशाक रुजं कर्तुं युधि तस्य नरॊत्तमः<BR>
&nbsp;&nbsp; अथैनम अभ्युपागम्य वायुर वाक्यम उवाच ह<BR>
<FONT COLOR="GREEN" SIZE="-1">97</FONT>
 बरह्मदत्तवरॊ हय एष अवध्य कवचावृतः<BR>
&nbsp;&nbsp; बराह्मेणास्त्रेण भिन्ध्य एनम एष वध्यॊ हि नान्यथा<BR>
<FONT COLOR="GREEN" SIZE="-1">98</FONT>
 ततः स वायॊर वचनं निशम्य; सौमित्रिर इन्द्रप्रतिमानवीर्यः<BR>
&nbsp;&nbsp; समाददे बाणम अमॊघवेगं; तद बराह्मम अस्त्रं सहसा नियॊज्य<BR>
<FONT COLOR="GREEN" SIZE="-1">99</FONT>
 तस्मिन वरास्त्रे तु नियुज्यमाने; सौमित्रिणा बाणवरे शिताग्रे<BR>
&nbsp;&nbsp; दिशः सचन्द्रार्कमहाग्रहाश च; नभश च तत्रास ररास चॊर्वी<BR>
<FONT COLOR="GREEN" SIZE="-1">100</FONT>
 तं बरह्मणॊ ऽसत्रेण नियुज्य चापे; शरं सुपुङ्खं यमदूतकल्पम<BR>
&nbsp;&nbsp; सौमित्रिर इन्द्रारिसुतस्य तस्य; ससर्ज बाणं युधि वज्रकल्पम<BR>
<FONT COLOR="GREEN" SIZE="-1">101</FONT>
 तं लक्ष्मणॊत्सृष्टम अमॊघवेगं; समापतन्तं जवलनप्रकाशम<BR>
&nbsp;&nbsp; सुवर्णवज्रॊत्तमचित्रपुङ्खं; तदातिकायः समरे ददर्श<BR>
<FONT COLOR="GREEN" SIZE="-1">102</FONT>
 तं परेक्षमाणः सहसातिकायॊ; जघान बाणैर निशितैर अनेकैः<BR>
&nbsp;&nbsp; स सायकस तस्य सुपर्णवेगस; तदातिवेगेन जगाम पार्श्वम<BR>
<FONT COLOR="GREEN" SIZE="-1">103</FONT>
 तम आगतं परेक्ष्य तदातिकायॊ; बाणं परदीप्तान्तककालकल्पम<BR>
&nbsp;&nbsp; जघान शक्त्यृष्टिगदाकुठारैः; शूलैर हलैश चाप्य अविपन्नचेष्टः<BR>
<FONT COLOR="GREEN" SIZE="-1">104</FONT>
 तान्य आयुधान्य अद्भुतविग्रहाणि; मॊघानि कृत्वा स शरॊ ऽगनिदीप्तः<BR>
&nbsp;&nbsp; परसह्य तस्यैव किरीटजुष्टं; तदातिकायस्य शिरॊ जहार<BR>
<FONT COLOR="GREEN" SIZE="-1">105</FONT>
 तच छिरः सशिरस तराणं लक्ष्मणेषुप्रपीडितम<BR>
&nbsp;&nbsp; पपात सहसा भूमौ शृङ्गं हिमवतॊ यथा<BR>
<FONT COLOR="GREEN" SIZE="-1">106</FONT>
 परहर्षयुक्ता बहवस तु वानरा; परबुद्धपद्मप्रतिमाननास तदा<BR>
&nbsp;&nbsp; अपूजयँल लक्ष्मणम इष्टभागिनं; हते रिपौ भीमबले दुरासदे<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6060">Next: Chapter 60</A></CENTER>
</div>
</BODY>
</HTML>
