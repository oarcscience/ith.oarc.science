<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 99</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6098">Previous</A>&nbsp;
<A HREF="rys6100">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 99
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tāsāṃ vilapamānānāṃ tathā rākṣasayoṣitām<BR>
&nbsp; jyeṣṭhā patnī priyā dīnā bhartāraṃ samudaikṣata<BR>
&nbsp;<FONT COLOR="GREEN" SIZE="-1">2</FONT>
 daśagrīvaṃ hataṃ dṛṣṭvā rāmeṇācintyakarmaṇā<BR>
&nbsp; patiṃ mandodarī tatra kṛpaṇā paryadevayat<BR>
&nbsp;<FONT COLOR="GREEN" SIZE="-1">3</FONT>
 nanu nāma mahābāho tava vaiśravaṇānuja<BR>
&nbsp; kruddhasya pramukhe sthātuṃ trasyaty api puraṃdaraḥ<BR>
&nbsp;<FONT COLOR="GREEN" SIZE="-1">4</FONT>
 ṛṣayaś ca mahīdevā gandharvāś ca yaśasvinaḥ<BR>
&nbsp; nanu nāma tavodvegāc cāraṇāś ca diśo gatāḥ<BR>
&nbsp;<FONT COLOR="GREEN" SIZE="-1">5</FONT>
 sa tvaṃ mānuṣamātreṇa rāmeṇa yudhi nirjitaḥ<BR>
&nbsp; na vyapatrapase rājan kim idaṃ rākṣasarṣabha<BR>
&nbsp;<FONT COLOR="GREEN" SIZE="-1">6</FONT>
 kathaṃ trailokyam ākramya śriyā vīryeṇa cānvitam<BR>
&nbsp; aviṣahyaṃ jaghāna tvaṃ mānuṣo vanagocaraḥ<BR>
&nbsp;<FONT COLOR="GREEN" SIZE="-1">7</FONT>
 mānuṣāṇām aviṣaye carataḥ kāmarūpiṇaḥ<BR>
&nbsp; vināśas tava rāmeṇa saṃyuge nopapadyate<BR>
&nbsp;<FONT COLOR="GREEN" SIZE="-1">8</FONT>
 na caitat karma rāmasya śraddadhāmi camūmukhe<BR>
&nbsp; sarvataḥ samupetasya tava tenābhimarśanam<BR>
&nbsp;<FONT COLOR="GREEN" SIZE="-1">9</FONT>
 indriyāṇi purā jitvā jitaṃ tribhuvaṇaṃ tvayā<BR>
&nbsp; smaradbhir iva tad vairam indriyair eva nirjitaḥ<BR>
&nbsp;<FONT COLOR="GREEN" SIZE="-1">10</FONT>
 atha vā rāmarūpeṇa vāsavaḥ svayam āgataḥ<BR>
&nbsp;&nbsp; māyāṃ tava vināśāya vidhāyāpratitarkitām<BR>
<FONT COLOR="GREEN" SIZE="-1">11</FONT>
 yadaiva hi janasthāne rākṣasair bahubhir vṛtaḥ<BR>
&nbsp;&nbsp; kharas tava hato bhrātā tadaivāsau na mānuṣaḥ<BR>
<FONT COLOR="GREEN" SIZE="-1">12</FONT>
 yadaiva nagarīṃ laṅkāṃ duṣpraveṣāṃ surair api<BR>
&nbsp;&nbsp; praviṣṭo hanumān vīryāt tadaiva vyathitā vayam<BR>
<FONT COLOR="GREEN" SIZE="-1">13</FONT>
 kriyatām avirodhaś ca rāghaveṇeti yan mayā<BR>
&nbsp;&nbsp; ucyamāno na gṛhṇāsi tasyeyaṃ vyuṣṭir āgatā<BR>
<FONT COLOR="GREEN" SIZE="-1">14</FONT>
 akasmāc cābhikāmo 'si sītāṃ rākṣasapuṃgava<BR>
&nbsp;&nbsp; aiśvaryasya vināśāya dehasya svajanasya ca<BR>
<FONT COLOR="GREEN" SIZE="-1">15</FONT>
 arundhatyā viśiṣṭāṃ tāṃ rohiṇyāś cāpi durmate<BR>
&nbsp;&nbsp; sītāṃ dharṣayatā mānyāṃ tvayā hy asadṛśaṃ kṛtam<BR>
<FONT COLOR="GREEN" SIZE="-1">16</FONT>
 na kulena na rūpeṇa na dākṣiṇyena maithilī<BR>
&nbsp;&nbsp; mayādhikā vā tulyā vā tvaṃ tu mohān na budhyase<BR>
<FONT COLOR="GREEN" SIZE="-1">17</FONT>
 sarvathā sarvabhūtānāṃ nāsti mṛtyur alakṣaṇaḥ<BR>
&nbsp;&nbsp; tava tāvad ayaṃ mṛtyur maithilīkṛtalakṣaṇaḥ<BR>
<FONT COLOR="GREEN" SIZE="-1">18</FONT>
 maithilī saha rāmeṇa viśokā vihariṣyati<BR>
&nbsp;&nbsp; alpapuṇyā tv ahaṃ ghore patitā śokasāgare<BR>
<FONT COLOR="GREEN" SIZE="-1">19</FONT>
 kailāse mandare merau tathā caitrarathe vane<BR>
&nbsp;&nbsp; devodyāneṣu sarveṣu vihṛtya sahitā tvayā<BR>
<FONT COLOR="GREEN" SIZE="-1">20</FONT>
 vimānenānurūpeṇa yā yāmy atulayā śriyā<BR>
&nbsp;&nbsp; paśyantī vividhān deśāṃs tāṃs tāṃś citrasragambarā<BR>
&nbsp;&nbsp; bhraṃśitā kāmabhogebhyaḥ sāsmi vīravadhāt tava<BR>
<FONT COLOR="GREEN" SIZE="-1">21</FONT>
 satyavāk sa mahābhāgo devaro me yad abravīt<BR>
&nbsp;&nbsp; ayaṃ rākṣasamukhyānāṃ vināśaḥ paryupasthitaḥ<BR>
<FONT COLOR="GREEN" SIZE="-1">22</FONT>
 kāmakrodhasamutthena vyasanena prasaṅginā<BR>
&nbsp;&nbsp; tvayā kṛtam idaṃ sarvam anāthaṃ rakṣasāṃ kulam<BR>
<FONT COLOR="GREEN" SIZE="-1">23</FONT>
 na hi tvaṃ śocitavyo me prakhyātabalapauruṣaḥ<BR>
&nbsp;&nbsp; strīsvabhāvāt tu me buddhiḥ kāruṇye parivartate<BR>
<FONT COLOR="GREEN" SIZE="-1">24</FONT>
 sukṛtaṃ duṣkṛtaṃ ca tvaṃ gṛhītvā svāṃ gatiṃ gataḥ<BR>
&nbsp;&nbsp; ātmānam anuśocāmi tvadviyogena duḥkhitām<BR>
<FONT COLOR="GREEN" SIZE="-1">25</FONT>
 nīlajīmūtasaṃkāśaḥ pītāmbaraśubhāṅgadaḥ<BR>
&nbsp;&nbsp; sarvagātrāṇi vikṣipya kiṃ śeṣe rudhirāplutaḥ<BR>
&nbsp;&nbsp; prasupta iva śokārtāṃ kiṃ māṃ na pratibhāṣase<BR>
<FONT COLOR="GREEN" SIZE="-1">26</FONT>
 mahāvīryasya dakṣasya saṃyugeṣv apalāyinaḥ<BR>
&nbsp;&nbsp; yātudhānasya dauhitrīṃ kiṃ tvaṃ māṃ nābhyudīkṣase<BR>
<FONT COLOR="GREEN" SIZE="-1">27</FONT>
 yena sūdayase śatrūn samare sūryavarcasā<BR>
&nbsp;&nbsp; vajro vajradharasyeva so 'yaṃ te satatārcitaḥ<BR>
<FONT COLOR="GREEN" SIZE="-1">28</FONT>
 raṇe śatrupraharaṇo hemajālapariṣkṛtaḥ<BR>
<FONT COLOR="GREEN" SIZE="-1">29</FONT>
 parigho vyavakīrṇas te bāṇaiś chinnaḥ sahasradhā<BR>
&nbsp;&nbsp; dhig astu hṛdayaṃ yasyā mamedaṃ na sahasradhā<BR>
&nbsp;&nbsp; tvayi pañcatvam āpanne phalate śokapīḍitam<BR>
<FONT COLOR="GREEN" SIZE="-1">30</FONT>
 etasminn antare rāmo vibhīṣaṇam uvāca ha<BR>
&nbsp;&nbsp; saṃskāraḥ kriyatāṃ bhrātuḥ striyaś caitā nivartaya<BR>
<FONT COLOR="GREEN" SIZE="-1">31</FONT>
 taṃ praśritas tato rāmaṃ śrutavākyo vibhīṣaṇaḥ<BR>
&nbsp;&nbsp; vimṛśya buddhyā dharmajño dharmārthasahitaṃ vacaḥ<BR>
&nbsp;&nbsp; rāmasyaivānuvṛttyartham uttaraṃ pratyabhāṣata<BR>
<FONT COLOR="GREEN" SIZE="-1">32</FONT>
 tyaktadharmavrataṃ krūraṃ nṛśaṃsam anṛtaṃ tathā<BR>
&nbsp;&nbsp; nāham arho 'smi saṃskartuṃ paradārābhimarśakam<BR>
<FONT COLOR="GREEN" SIZE="-1">33</FONT>
 bhrātṛrūpo hi me śatrur eṣa sarvāhite rataḥ<BR>
&nbsp;&nbsp; rāvaṇo nārhate pūjāṃ pūjyo 'pi gurugauravāt<BR>
<FONT COLOR="GREEN" SIZE="-1">34</FONT>
 nṛśaṃsa iti māṃ rāma vakṣyanti manujā bhuvi<BR>
&nbsp;&nbsp; śrutvā tasya guṇān sarve vakṣyanti sukṛtaṃ punaḥ<BR>
<FONT COLOR="GREEN" SIZE="-1">35</FONT>
 tac chrutvā paramaprīto rāmo dharmabhṛtāṃ varaḥ<BR>
&nbsp;&nbsp; vibhīṣaṇam uvācedaṃ vākyajño vākyakovidam<BR>
<FONT COLOR="GREEN" SIZE="-1">36</FONT>
 tavāpi me priyaṃ kāryaṃ tvatprabhavāc ca me jitam<BR>
&nbsp;&nbsp; avaśyaṃ tu kṣamaṃ vācyo mayā tvaṃ rākṣaseśvara<BR>
<FONT COLOR="GREEN" SIZE="-1">37</FONT>
 adharmānṛtasaṃyuktaḥ kāmam eṣa niśācaraḥ<BR>
&nbsp;&nbsp; tejasvī balavāñ śūraḥ saṃgrāmeṣu ca nityaśaḥ<BR>
<FONT COLOR="GREEN" SIZE="-1">38</FONT>
 śatakratumukhair devaiḥ śrūyate na parājitaḥ<BR>
&nbsp;&nbsp; mahātmā balasaṃpanno rāvaṇo lokarāvaṇaḥ<BR>
<FONT COLOR="GREEN" SIZE="-1">39</FONT>
 maraṇāntāni vairāṇi nirvṛttaṃ naḥ prayojanam<BR>
&nbsp;&nbsp; kriyatām asya saṃskāro mamāpy eṣa yathā tava<BR>
<FONT COLOR="GREEN" SIZE="-1">40</FONT>
 tvatsakāśān mahābāho saṃskāraṃ vidhipūrvakam<BR>
&nbsp;&nbsp; kṣipram arhati dharmajña tvaṃ yaśobhāg bhaviṣyasi<BR>
<FONT COLOR="GREEN" SIZE="-1">41</FONT>
 rāghavasya vacaḥ śrutvā tvaramāṇo vibhīṣaṇaḥ<BR>
&nbsp;&nbsp; saṃskāreṇānurūpeṇa yojayām āsa rāvaṇam<BR>
<FONT COLOR="GREEN" SIZE="-1">42</FONT>
 sa dadau pāvakaṃ tasya vidhiyuktaṃ vibhīṣaṇaḥ<BR>
&nbsp;&nbsp; tāḥ striyo 'nunayām āsa sāntvam uktvā punaḥ punaḥ<BR>
<FONT COLOR="GREEN" SIZE="-1">43</FONT>
 praviṣṭāsu ca sarvāsu rākṣasīṣu vibhīṣaṇaḥ<BR>
&nbsp;&nbsp; rāmapārśvam upāgamya tadātiṣṭhad vinītavat<BR>
<FONT COLOR="GREEN" SIZE="-1">44</FONT>
 rāmo 'pi saha sainyena sasugrīvaḥ salakṣmaṇaḥ<BR>
&nbsp;&nbsp; harṣaṃ lebhe ripuṃ hatvā yathā vṛtraṃ śatakratuḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तासां विलपमानानां तथा राक्षसयॊषिताम<BR>
&nbsp; जयेष्ठा पत्नी परिया दीना भर्तारं समुदैक्षत<BR>
&nbsp;<FONT COLOR="GREEN" SIZE="-1">2</FONT>
 दशग्रीवं हतं दृष्ट्वा रामेणाचिन्त्यकर्मणा<BR>
&nbsp; पतिं मन्दॊदरी तत्र कृपणा पर्यदेवयत<BR>
&nbsp;<FONT COLOR="GREEN" SIZE="-1">3</FONT>
 ननु नाम महाबाहॊ तव वैश्रवणानुज<BR>
&nbsp; करुद्धस्य परमुखे सथातुं तरस्यत्य अपि पुरंदरः<BR>
&nbsp;<FONT COLOR="GREEN" SIZE="-1">4</FONT>
 ऋषयश च महीदेवा गन्धर्वाश च यशस्विनः<BR>
&nbsp; ननु नाम तवॊद्वेगाच चारणाश च दिशॊ गताः<BR>
&nbsp;<FONT COLOR="GREEN" SIZE="-1">5</FONT>
 स तवं मानुषमात्रेण रामेण युधि निर्जितः<BR>
&nbsp; न वयपत्रपसे राजन किम इदं राक्षसर्षभ<BR>
&nbsp;<FONT COLOR="GREEN" SIZE="-1">6</FONT>
 कथं तरैलॊक्यम आक्रम्य शरिया वीर्येण चान्वितम<BR>
&nbsp; अविषह्यं जघान तवं मानुषॊ वनगॊचरः<BR>
&nbsp;<FONT COLOR="GREEN" SIZE="-1">7</FONT>
 मानुषाणाम अविषये चरतः कामरूपिणः<BR>
&nbsp; विनाशस तव रामेण संयुगे नॊपपद्यते<BR>
&nbsp;<FONT COLOR="GREEN" SIZE="-1">8</FONT>
 न चैतत कर्म रामस्य शरद्दधामि चमूमुखे<BR>
&nbsp; सर्वतः समुपेतस्य तव तेनाभिमर्शनम<BR>
&nbsp;<FONT COLOR="GREEN" SIZE="-1">9</FONT>
 इन्द्रियाणि पुरा जित्वा जितं तरिभुवणं तवया<BR>
&nbsp; समरद्भिर इव तद वैरम इन्द्रियैर एव निर्जितः<BR>
&nbsp;<FONT COLOR="GREEN" SIZE="-1">10</FONT>
 अथ वा रामरूपेण वासवः सवयम आगतः<BR>
&nbsp;&nbsp; मायां तव विनाशाय विधायाप्रतितर्किताम<BR>
<FONT COLOR="GREEN" SIZE="-1">11</FONT>
 यदैव हि जनस्थाने राक्षसैर बहुभिर वृतः<BR>
&nbsp;&nbsp; खरस तव हतॊ भराता तदैवासौ न मानुषः<BR>
<FONT COLOR="GREEN" SIZE="-1">12</FONT>
 यदैव नगरीं लङ्कां दुष्प्रवेषां सुरैर अपि<BR>
&nbsp;&nbsp; परविष्टॊ हनुमान वीर्यात तदैव वयथिता वयम<BR>
<FONT COLOR="GREEN" SIZE="-1">13</FONT>
 करियताम अविरॊधश च राघवेणेति यन मया<BR>
&nbsp;&nbsp; उच्यमानॊ न गृह्णासि तस्येयं वयुष्टिर आगता<BR>
<FONT COLOR="GREEN" SIZE="-1">14</FONT>
 अकस्माच चाभिकामॊ ऽसि सीतां राक्षसपुंगव<BR>
&nbsp;&nbsp; ऐश्वर्यस्य विनाशाय देहस्य सवजनस्य च<BR>
<FONT COLOR="GREEN" SIZE="-1">15</FONT>
 अरुन्धत्या विशिष्टां तां रॊहिण्याश चापि दुर्मते<BR>
&nbsp;&nbsp; सीतां धर्षयता मान्यां तवया हय असदृशं कृतम<BR>
<FONT COLOR="GREEN" SIZE="-1">16</FONT>
 न कुलेन न रूपेण न दाक्षिण्येन मैथिली<BR>
&nbsp;&nbsp; मयाधिका वा तुल्या वा तवं तु मॊहान न बुध्यसे<BR>
<FONT COLOR="GREEN" SIZE="-1">17</FONT>
 सर्वथा सर्वभूतानां नास्ति मृत्युर अलक्षणः<BR>
&nbsp;&nbsp; तव तावद अयं मृत्युर मैथिलीकृतलक्षणः<BR>
<FONT COLOR="GREEN" SIZE="-1">18</FONT>
 मैथिली सह रामेण विशॊका विहरिष्यति<BR>
&nbsp;&nbsp; अल्पपुण्या तव अहं घॊरे पतिता शॊकसागरे<BR>
<FONT COLOR="GREEN" SIZE="-1">19</FONT>
 कैलासे मन्दरे मेरौ तथा चैत्ररथे वने<BR>
&nbsp;&nbsp; देवॊद्यानेषु सर्वेषु विहृत्य सहिता तवया<BR>
<FONT COLOR="GREEN" SIZE="-1">20</FONT>
 विमानेनानुरूपेण या याम्य अतुलया शरिया<BR>
&nbsp;&nbsp; पश्यन्ती विविधान देशांस तांस तांश चित्रस्रगम्बरा<BR>
&nbsp;&nbsp; भरंशिता कामभॊगेभ्यः सास्मि वीरवधात तव<BR>
<FONT COLOR="GREEN" SIZE="-1">21</FONT>
 सत्यवाक स महाभागॊ देवरॊ मे यद अब्रवीत<BR>
&nbsp;&nbsp; अयं राक्षसमुख्यानां विनाशः पर्युपस्थितः<BR>
<FONT COLOR="GREEN" SIZE="-1">22</FONT>
 कामक्रॊधसमुत्थेन वयसनेन परसङ्गिना<BR>
&nbsp;&nbsp; तवया कृतम इदं सर्वम अनाथं रक्षसां कुलम<BR>
<FONT COLOR="GREEN" SIZE="-1">23</FONT>
 न हि तवं शॊचितव्यॊ मे परख्यातबलपौरुषः<BR>
&nbsp;&nbsp; सत्रीस्वभावात तु मे बुद्धिः कारुण्ये परिवर्तते<BR>
<FONT COLOR="GREEN" SIZE="-1">24</FONT>
 सुकृतं दुष्कृतं च तवं गृहीत्वा सवां गतिं गतः<BR>
&nbsp;&nbsp; आत्मानम अनुशॊचामि तवद्वियॊगेन दुःखिताम<BR>
<FONT COLOR="GREEN" SIZE="-1">25</FONT>
 नीलजीमूतसंकाशः पीताम्बरशुभाङ्गदः<BR>
&nbsp;&nbsp; सर्वगात्राणि विक्षिप्य किं शेषे रुधिराप्लुतः<BR>
&nbsp;&nbsp; परसुप्त इव शॊकार्तां किं मां न परतिभाषसे<BR>
<FONT COLOR="GREEN" SIZE="-1">26</FONT>
 महावीर्यस्य दक्षस्य संयुगेष्व अपलायिनः<BR>
&nbsp;&nbsp; यातुधानस्य दौहित्रीं किं तवं मां नाभ्युदीक्षसे<BR>
<FONT COLOR="GREEN" SIZE="-1">27</FONT>
 येन सूदयसे शत्रून समरे सूर्यवर्चसा<BR>
&nbsp;&nbsp; वज्रॊ वज्रधरस्येव सॊ ऽयं ते सततार्चितः<BR>
<FONT COLOR="GREEN" SIZE="-1">28</FONT>
 रणे शत्रुप्रहरणॊ हेमजालपरिष्कृतः<BR>
<FONT COLOR="GREEN" SIZE="-1">29</FONT>
 परिघॊ वयवकीर्णस ते बाणैश छिन्नः सहस्रधा<BR>
&nbsp;&nbsp; धिग अस्तु हृदयं यस्या ममेदं न सहस्रधा<BR>
&nbsp;&nbsp; तवयि पञ्चत्वम आपन्ने फलते शॊकपीडितम<BR>
<FONT COLOR="GREEN" SIZE="-1">30</FONT>
 एतस्मिन्न अन्तरे रामॊ विभीषणम उवाच ह<BR>
&nbsp;&nbsp; संस्कारः करियतां भरातुः सत्रियश चैता निवर्तय<BR>
<FONT COLOR="GREEN" SIZE="-1">31</FONT>
 तं परश्रितस ततॊ रामं शरुतवाक्यॊ विभीषणः<BR>
&nbsp;&nbsp; विमृश्य बुद्ध्या धर्मज्ञॊ धर्मार्थसहितं वचः<BR>
&nbsp;&nbsp; रामस्यैवानुवृत्त्यर्थम उत्तरं परत्यभाषत<BR>
<FONT COLOR="GREEN" SIZE="-1">32</FONT>
 तयक्तधर्मव्रतं करूरं नृशंसम अनृतं तथा<BR>
&nbsp;&nbsp; नाहम अर्हॊ ऽसमि संस्कर्तुं परदाराभिमर्शकम<BR>
<FONT COLOR="GREEN" SIZE="-1">33</FONT>
 भरातृरूपॊ हि मे शत्रुर एष सर्वाहिते रतः<BR>
&nbsp;&nbsp; रावणॊ नार्हते पूजां पूज्यॊ ऽपि गुरुगौरवात<BR>
<FONT COLOR="GREEN" SIZE="-1">34</FONT>
 नृशंस इति मां राम वक्ष्यन्ति मनुजा भुवि<BR>
&nbsp;&nbsp; शरुत्वा तस्य गुणान सर्वे वक्ष्यन्ति सुकृतं पुनः<BR>
<FONT COLOR="GREEN" SIZE="-1">35</FONT>
 तच छरुत्वा परमप्रीतॊ रामॊ धर्मभृतां वरः<BR>
&nbsp;&nbsp; विभीषणम उवाचेदं वाक्यज्ञॊ वाक्यकॊविदम<BR>
<FONT COLOR="GREEN" SIZE="-1">36</FONT>
 तवापि मे परियं कार्यं तवत्प्रभवाच च मे जितम<BR>
&nbsp;&nbsp; अवश्यं तु कषमं वाच्यॊ मया तवं राक्षसेश्वर<BR>
<FONT COLOR="GREEN" SIZE="-1">37</FONT>
 अधर्मानृतसंयुक्तः कामम एष निशाचरः<BR>
&nbsp;&nbsp; तेजस्वी बलवाञ शूरः संग्रामेषु च नित्यशः<BR>
<FONT COLOR="GREEN" SIZE="-1">38</FONT>
 शतक्रतुमुखैर देवैः शरूयते न पराजितः<BR>
&nbsp;&nbsp; महात्मा बलसंपन्नॊ रावणॊ लॊकरावणः<BR>
<FONT COLOR="GREEN" SIZE="-1">39</FONT>
 मरणान्तानि वैराणि निर्वृत्तं नः परयॊजनम<BR>
&nbsp;&nbsp; करियताम अस्य संस्कारॊ ममाप्य एष यथा तव<BR>
<FONT COLOR="GREEN" SIZE="-1">40</FONT>
 तवत्सकाशान महाबाहॊ संस्कारं विधिपूर्वकम<BR>
&nbsp;&nbsp; कषिप्रम अर्हति धर्मज्ञ तवं यशॊभाग भविष्यसि<BR>
<FONT COLOR="GREEN" SIZE="-1">41</FONT>
 राघवस्य वचः शरुत्वा तवरमाणॊ विभीषणः<BR>
&nbsp;&nbsp; संस्कारेणानुरूपेण यॊजयाम आस रावणम<BR>
<FONT COLOR="GREEN" SIZE="-1">42</FONT>
 स ददौ पावकं तस्य विधियुक्तं विभीषणः<BR>
&nbsp;&nbsp; ताः सत्रियॊ ऽनुनयाम आस सान्त्वम उक्त्वा पुनः पुनः<BR>
<FONT COLOR="GREEN" SIZE="-1">43</FONT>
 परविष्टासु च सर्वासु राक्षसीषु विभीषणः<BR>
&nbsp;&nbsp; रामपार्श्वम उपागम्य तदातिष्ठद विनीतवत<BR>
<FONT COLOR="GREEN" SIZE="-1">44</FONT>
 रामॊ ऽपि सह सैन्येन ससुग्रीवः सलक्ष्मणः<BR>
&nbsp;&nbsp; हर्षं लेभे रिपुं हत्वा यथा वृत्रं शतक्रतुः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6100">Next: Chapter 100</A></CENTER>
</div>
</BODY>
</HTML>
