<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 47</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5046.htm">Previous</A>&nbsp;
<A HREF="rys5048.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 47
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ sa karmaṇā tasya vismito bhīmavikramaḥ<BR>
&nbsp; hanumān roṣatāmrākṣo rakṣo'dhipam avaikṣata<BR>
&nbsp;<FONT COLOR="GREEN" SIZE="-1">2</FONT>
 bhājamānaṃ mahārheṇa kāñcanena virājatā<BR>
&nbsp; muktājālāvṛtenātha mukuṭena mahādyutim<BR>
&nbsp;<FONT COLOR="GREEN" SIZE="-1">3</FONT>
 vajrasaṃyogasaṃyuktair mahārhamaṇivigrahaiḥ<BR>
&nbsp; haimair ābharaṇaiś citrair manaseva prakalpitaiḥ<BR>
&nbsp;<FONT COLOR="GREEN" SIZE="-1">4</FONT>
 mahārhakṣaumasaṃvītaṃ raktacandanarūṣitam<BR>
&nbsp; svanuliptaṃ vicitrābhir vividhabhiś ca bhaktibhiḥ<BR>
&nbsp;<FONT COLOR="GREEN" SIZE="-1">5</FONT>
 vipulair darśanīyaiś ca rakṣākṣair bhīmadarśanaiḥ<BR>
&nbsp; dīptatīkṣṇamahādaṃṣṭraiḥ pralambadaśanacchadaiḥ<BR>
&nbsp;<FONT COLOR="GREEN" SIZE="-1">6</FONT>
 śirobhir daśabhir vīraṃ bhrājamānaṃ mahaujasaṃ<BR>
&nbsp; nānāvyālasamākīrṇaiḥ śikharair iva mandaram<BR>
&nbsp;<FONT COLOR="GREEN" SIZE="-1">7</FONT>
 nīlāñjanacaya prakhyaṃ hāreṇorasi rājatā<BR>
&nbsp; pūrṇacandrābhavaktreṇa sabalākam ivāmbudam<BR>
&nbsp;<FONT COLOR="GREEN" SIZE="-1">8</FONT>
 bāhubhir baddhakeyūraiś candanottamarūṣitaiḥ<BR>
&nbsp; bhrājamānāṅgadaiḥ pīnaiḥ pañcaśīrṣair ivoragaiḥ<BR>
&nbsp;<FONT COLOR="GREEN" SIZE="-1">9</FONT>
 mahati sphāṭike citre ratnasaṃyogasaṃskṛte<BR>
&nbsp; uttamāstaraṇāstīrṇe upaviṣṭaṃ varāsane<BR>
&nbsp;<FONT COLOR="GREEN" SIZE="-1">10</FONT>
 alaṃkṛtābhir atyarthaṃ pramadābhiḥ samantataḥ<BR>
&nbsp;&nbsp; vālavyajanahastābhir ārāt samupasevitam<BR>
<FONT COLOR="GREEN" SIZE="-1">11</FONT>
 durdhareṇa prahastena mahāpārśvena rakṣasā<BR>
&nbsp;&nbsp; mantribhir mantratattvajñair nikumbhena ca mantriṇā<BR>
<FONT COLOR="GREEN" SIZE="-1">12</FONT>
 upopaviṣṭaṃ rakṣobhiś caturbhir baladarpitaiḥ<BR>
&nbsp;&nbsp; kṛtsnaiḥ parivṛtaṃ lokaṃ caturbhir iva sāgaraiḥ<BR>
<FONT COLOR="GREEN" SIZE="-1">13</FONT>
 mantribhir mantratattvajñair anyaiś ca śubhabuddhibhiḥ<BR>
&nbsp;&nbsp; anvāsyamānaṃ sacivaiḥ surair iva sureśvaram<BR>
<FONT COLOR="GREEN" SIZE="-1">14</FONT>
 apaśyad rākṣasapatiṃ hanūmān atitejasaṃ<BR>
&nbsp;&nbsp; viṣṭhitaṃ meruśikhare satoyam iva toyadam<BR>
<FONT COLOR="GREEN" SIZE="-1">15</FONT>
 sa taiḥ saṃpīḍyamāno 'pi rakṣobhir bhīmavikramaiḥ<BR>
&nbsp;&nbsp; vismayaṃ paramaṃ gatvā rakṣo'dhipam avaikṣata<BR>
<FONT COLOR="GREEN" SIZE="-1">16</FONT>
 bhrājamānaṃ tato dṛṣṭvā hanumān rākṣaseśvaram<BR>
&nbsp;&nbsp; manasā cintayām āsa tejasā tasya mohitaḥ<BR>
<FONT COLOR="GREEN" SIZE="-1">17</FONT>
 aho rūpam aho dhairyam aho sattvam aho dyutiḥ<BR>
&nbsp;&nbsp; aho rākṣasarājasya sarvalakṣaṇayuktatā<BR>
<FONT COLOR="GREEN" SIZE="-1">18</FONT>
 yady adharmo na balavān syād ayaṃ rākṣaseśvaraḥ<BR>
&nbsp;&nbsp; syād ayaṃ suralokasya saśakrasyāpi rakṣitā<BR>
<FONT COLOR="GREEN" SIZE="-1">19</FONT>
 tena bibhyati khalv asmāl lokāḥ sāmaradānavāḥ<BR>
&nbsp;&nbsp; ayaṃ hy utsahate kruddhaḥ kartum ekārṇavaṃ jagat<BR>
<FONT COLOR="GREEN" SIZE="-1">20</FONT>
 iti cintāṃ bahuvidhām akaron matimān kapiḥ<BR>
&nbsp;&nbsp; dṛṣṭvā rākṣasarājasya prabhāvam amitaujasaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः स कर्मणा तस्य विस्मितॊ भीमविक्रमः<BR>
&nbsp; हनुमान रॊषताम्राक्षॊ रक्षॊऽधिपम अवैक्षत<BR>
&nbsp;<FONT COLOR="GREEN" SIZE="-1">2</FONT>
 भाजमानं महार्हेण काञ्चनेन विराजता<BR>
&nbsp; मुक्ताजालावृतेनाथ मुकुटेन महाद्युतिम<BR>
&nbsp;<FONT COLOR="GREEN" SIZE="-1">3</FONT>
 वज्रसंयॊगसंयुक्तैर महार्हमणिविग्रहैः<BR>
&nbsp; हैमैर आभरणैश चित्रैर मनसेव परकल्पितैः<BR>
&nbsp;<FONT COLOR="GREEN" SIZE="-1">4</FONT>
 महार्हक्षौमसंवीतं रक्तचन्दनरूषितम<BR>
&nbsp; सवनुलिप्तं विचित्राभिर विविधभिश च भक्तिभिः<BR>
&nbsp;<FONT COLOR="GREEN" SIZE="-1">5</FONT>
 विपुलैर दर्शनीयैश च रक्षाक्षैर भीमदर्शनैः<BR>
&nbsp; दीप्ततीक्ष्णमहादंष्ट्रैः परलम्बदशनच्छदैः<BR>
&nbsp;<FONT COLOR="GREEN" SIZE="-1">6</FONT>
 शिरॊभिर दशभिर वीरं भराजमानं महौजसं<BR>
&nbsp; नानाव्यालसमाकीर्णैः शिखरैर इव मन्दरम<BR>
&nbsp;<FONT COLOR="GREEN" SIZE="-1">7</FONT>
 नीलाञ्जनचय परख्यं हारेणॊरसि राजता<BR>
&nbsp; पूर्णचन्द्राभवक्त्रेण सबलाकम इवाम्बुदम<BR>
&nbsp;<FONT COLOR="GREEN" SIZE="-1">8</FONT>
 बाहुभिर बद्धकेयूरैश चन्दनॊत्तमरूषितैः<BR>
&nbsp; भराजमानाङ्गदैः पीनैः पञ्चशीर्षैर इवॊरगैः<BR>
&nbsp;<FONT COLOR="GREEN" SIZE="-1">9</FONT>
 महति सफाटिके चित्रे रत्नसंयॊगसंस्कृते<BR>
&nbsp; उत्तमास्तरणास्तीर्णे उपविष्टं वरासने<BR>
&nbsp;<FONT COLOR="GREEN" SIZE="-1">10</FONT>
 अलंकृताभिर अत्यर्थं परमदाभिः समन्ततः<BR>
&nbsp;&nbsp; वालव्यजनहस्ताभिर आरात समुपसेवितम<BR>
<FONT COLOR="GREEN" SIZE="-1">11</FONT>
 दुर्धरेण परहस्तेन महापार्श्वेन रक्षसा<BR>
&nbsp;&nbsp; मन्त्रिभिर मन्त्रतत्त्वज्ञैर निकुम्भेन च मन्त्रिणा<BR>
<FONT COLOR="GREEN" SIZE="-1">12</FONT>
 उपॊपविष्टं रक्षॊभिश चतुर्भिर बलदर्पितैः<BR>
&nbsp;&nbsp; कृत्स्नैः परिवृतं लॊकं चतुर्भिर इव सागरैः<BR>
<FONT COLOR="GREEN" SIZE="-1">13</FONT>
 मन्त्रिभिर मन्त्रतत्त्वज्ञैर अन्यैश च शुभबुद्धिभिः<BR>
&nbsp;&nbsp; अन्वास्यमानं सचिवैः सुरैर इव सुरेश्वरम<BR>
<FONT COLOR="GREEN" SIZE="-1">14</FONT>
 अपश्यद राक्षसपतिं हनूमान अतितेजसं<BR>
&nbsp;&nbsp; विष्ठितं मेरुशिखरे सतॊयम इव तॊयदम<BR>
<FONT COLOR="GREEN" SIZE="-1">15</FONT>
 स तैः संपीड्यमानॊ ऽपि रक्षॊभिर भीमविक्रमैः<BR>
&nbsp;&nbsp; विस्मयं परमं गत्वा रक्षॊऽधिपम अवैक्षत<BR>
<FONT COLOR="GREEN" SIZE="-1">16</FONT>
 भराजमानं ततॊ दृष्ट्वा हनुमान राक्षसेश्वरम<BR>
&nbsp;&nbsp; मनसा चिन्तयाम आस तेजसा तस्य मॊहितः<BR>
<FONT COLOR="GREEN" SIZE="-1">17</FONT>
 अहॊ रूपम अहॊ धैर्यम अहॊ सत्त्वम अहॊ दयुतिः<BR>
&nbsp;&nbsp; अहॊ राक्षसराजस्य सर्वलक्षणयुक्तता<BR>
<FONT COLOR="GREEN" SIZE="-1">18</FONT>
 यद्य अधर्मॊ न बलवान सयाद अयं राक्षसेश्वरः<BR>
&nbsp;&nbsp; सयाद अयं सुरलॊकस्य सशक्रस्यापि रक्षिता<BR>
<FONT COLOR="GREEN" SIZE="-1">19</FONT>
 तेन बिभ्यति खल्व अस्माल लॊकाः सामरदानवाः<BR>
&nbsp;&nbsp; अयं हय उत्सहते करुद्धः कर्तुम एकार्णवं जगत<BR>
<FONT COLOR="GREEN" SIZE="-1">20</FONT>
 इति चिन्तां बहुविधाम अकरॊन मतिमान कपिः<BR>
&nbsp;&nbsp; दृष्ट्वा राक्षसराजस्य परभावम अमितौजसः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5048.htm">Next: Chapter 48</A></CENTER>
</div>
</BODY>
</HTML>
