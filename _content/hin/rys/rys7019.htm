<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 19</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7018.htm">Previous</A>&nbsp;
<A HREF="rys7020.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 19
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha jitvā maruttaṃ sa prayayau rākṣasādhipaḥ<BR>
&nbsp; nagarāṇi narendrāṇāṃ yuddhakāṅkṣī daśānanaḥ<BR>
&nbsp;<FONT COLOR="GREEN" SIZE="-1">2</FONT>
 sa samāsādya rājendrān mahendravaruṇopamān<BR>
&nbsp; abravīd rākṣasendras tu yuddhaṃ me dīyatām iti<BR>
&nbsp;<FONT COLOR="GREEN" SIZE="-1">3</FONT>
 nirjitāḥ smeti vā brūta eṣo hi mama niścayaḥ<BR>
&nbsp; anyathā kurvatām evaṃ mokṣo vo nopapadyate<BR>
&nbsp;<FONT COLOR="GREEN" SIZE="-1">4</FONT>
 tatas tu bahavaḥ prājñāḥ pārthivā dharmaṇiścayāḥ<BR>
&nbsp; nirjitāḥ smety abhāṣanta jñātvā varabalaṃ ripoḥ<BR>
&nbsp;<FONT COLOR="GREEN" SIZE="-1">5</FONT>
 duṣyantaḥ suratho gādhir gayo rājā purūravāḥ<BR>
&nbsp; ete sarve 'bruvaṃs tāta nirjitāḥ smeti pārthivāḥ<BR>
&nbsp;<FONT COLOR="GREEN" SIZE="-1">6</FONT>
 athāyodhyāṃ samāsādya rāvaṇo rākṣasādhipaḥ<BR>
&nbsp; suguptām anaraṇyena śakreṇevāmarāvatīm<BR>
&nbsp;<FONT COLOR="GREEN" SIZE="-1">7</FONT>
 prāha rājānam āsādya yuddhaṃ me saṃpradīyatām<BR>
&nbsp; nirjito 'smīti vā brūhi mamaitad iha śāsanam<BR>
&nbsp;<FONT COLOR="GREEN" SIZE="-1">8</FONT>
 anaraṇyaḥ susaṃkruddho rākṣasendram athābravīt<BR>
&nbsp; dīyate dvandvayuddhaṃ te rākṣasādhipate mayā<BR>
&nbsp;<FONT COLOR="GREEN" SIZE="-1">9</FONT>
 atha pūrvaṃ śrutārthena sajjitaṃ sumahad dhi yat<BR>
&nbsp; niṣkrāmat tan narendrasya balaṃ rakṣovadhodyatam<BR>
&nbsp;<FONT COLOR="GREEN" SIZE="-1">10</FONT>
 nāgānāṃ bahusāhasraṃ vājinām ayutaṃ tathā<BR>
&nbsp;&nbsp; mahīṃ saṃchādya niṣkrāntaṃ sapadātirathaṃ kṣaṇāt<BR>
<FONT COLOR="GREEN" SIZE="-1">11</FONT>
 tad rāvaṇabalaṃ prāpya balaṃ tasya mahīpateḥ<BR>
&nbsp;&nbsp; prāṇaśyata tadā rājan havyaṃ hutam ivānale<BR>
<FONT COLOR="GREEN" SIZE="-1">12</FONT>
 so 'paśyata narendras tu naśyamānaṃ mahad balam<BR>
&nbsp;&nbsp; mahārṇavaṃ samāsādya yathā pañcāpagā jalam<BR>
<FONT COLOR="GREEN" SIZE="-1">13</FONT>
 tataḥ śakradhanuḥprakhyaṃ dhanur visphārayan svayam<BR>
&nbsp;&nbsp; āsadāda narendrās taṃ rāvaṇaṃ krodhamūrchitaḥ<BR>
<FONT COLOR="GREEN" SIZE="-1">14</FONT>
 tato bāṇaśatāny aṣṭau pātayām āsa mūrdhani<BR>
&nbsp;&nbsp; tasya rākṣasarājasya ikṣvākukulanandanaḥ<BR>
<FONT COLOR="GREEN" SIZE="-1">15</FONT>
 tasya bāṇāḥ patantas te cakrire na kṣataṃ kva cit<BR>
&nbsp;&nbsp; vāridhārā ivābhrebhyaḥ patantyo nagamūrdhani<BR>
<FONT COLOR="GREEN" SIZE="-1">16</FONT>
 tato rākṣasarājena kruddhena nṛpatis tadā<BR>
&nbsp;&nbsp; talena bhihato mūrdhni sa rathān nipapāta ha<BR>
<FONT COLOR="GREEN" SIZE="-1">17</FONT>
 sa rājā patito bhūmau vihvalāṅgaḥ pravepitaḥ<BR>
&nbsp;&nbsp; vajradagdha ivāraṇye sālo nipatito mahān<BR>
<FONT COLOR="GREEN" SIZE="-1">18</FONT>
 taṃ prahasyābravīd rakṣa ikṣvākuṃ pṛthivīpatim<BR>
&nbsp;&nbsp; kim idānīṃ tvayā prāptaṃ phalaṃ māṃ prati yudhyatā<BR>
<FONT COLOR="GREEN" SIZE="-1">19</FONT>
 trailokye nāsti yo dvandvaṃ mama dadyān narādhipa<BR>
&nbsp;&nbsp; śaṅke pramatto bhogeṣu na śṛṇoṣi balaṃ mama<BR>
<FONT COLOR="GREEN" SIZE="-1">20</FONT>
 tasyaivaṃ bruvato rājā mandāsur vākyam abravīt<BR>
&nbsp;&nbsp; kiṃ śakyam iha kartuṃ vai yat kālo duratikramaḥ<BR>
<FONT COLOR="GREEN" SIZE="-1">21</FONT>
 na hy ahaṃ nirjito rakṣas tvayā cātmapraśaṃsinā<BR>
&nbsp;&nbsp; kāleneha vipanno 'haṃ hetubhūtas tu me bhavān<BR>
<FONT COLOR="GREEN" SIZE="-1">22</FONT>
 kiṃ tv idānīṃ mayā śakyaṃ kartuṃ prāṇaparikṣaye<BR>
&nbsp;&nbsp; ikṣvākuparibhāvitvād vaco vakṣyāmi rākṣasa<BR>
<FONT COLOR="GREEN" SIZE="-1">23</FONT>
 yadi dattaṃ yadi hutaṃ yadi me sukṛtaṃ tapaḥ<BR>
&nbsp;&nbsp; yadi guptāḥ prajāḥ samyak tathā satyaṃ vaco 'stu me<BR>
<FONT COLOR="GREEN" SIZE="-1">24</FONT>
 utpatsyate kule hy asminn ikṣvākūṇāṃ mahātmanām<BR>
&nbsp;&nbsp; rājā paramatejasvī yas te prāṇān hariṣyati<BR>
<FONT COLOR="GREEN" SIZE="-1">25</FONT>
 tato jaladharodagras tāḍito devadundubhiḥ<BR>
&nbsp;&nbsp; tasminn udāhṛte śāpe puṣpavṛṣṭiś ca khāc cyutā<BR>
<FONT COLOR="GREEN" SIZE="-1">26</FONT>
 tataḥ sa rājā rājendra gataḥ sthānaṃ triviṣṭapam<BR>
&nbsp;&nbsp; svargate ca nṛpe rāma rākṣasaḥ sa nyavartata<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ जित्वा मरुत्तं स परययौ राक्षसाधिपः<BR>
&nbsp; नगराणि नरेन्द्राणां युद्धकाङ्क्षी दशाननः<BR>
&nbsp;<FONT COLOR="GREEN" SIZE="-1">2</FONT>
 स समासाद्य राजेन्द्रान महेन्द्रवरुणॊपमान<BR>
&nbsp; अब्रवीद राक्षसेन्द्रस तु युद्धं मे दीयताम इति<BR>
&nbsp;<FONT COLOR="GREEN" SIZE="-1">3</FONT>
 निर्जिताः समेति वा बरूत एषॊ हि मम निश्चयः<BR>
&nbsp; अन्यथा कुर्वताम एवं मॊक्षॊ वॊ नॊपपद्यते<BR>
&nbsp;<FONT COLOR="GREEN" SIZE="-1">4</FONT>
 ततस तु बहवः पराज्ञाः पार्थिवा धर्मणिश्चयाः<BR>
&nbsp; निर्जिताः समेत्य अभाषन्त जञात्वा वरबलं रिपॊः<BR>
&nbsp;<FONT COLOR="GREEN" SIZE="-1">5</FONT>
 दुष्यन्तः सुरथॊ गाधिर गयॊ राजा पुरूरवाः<BR>
&nbsp; एते सर्वे ऽबरुवंस तात निर्जिताः समेति पार्थिवाः<BR>
&nbsp;<FONT COLOR="GREEN" SIZE="-1">6</FONT>
 अथायॊध्यां समासाद्य रावणॊ राक्षसाधिपः<BR>
&nbsp; सुगुप्ताम अनरण्येन शक्रेणेवामरावतीम<BR>
&nbsp;<FONT COLOR="GREEN" SIZE="-1">7</FONT>
 पराह राजानम आसाद्य युद्धं मे संप्रदीयताम<BR>
&nbsp; निर्जितॊ ऽसमीति वा बरूहि ममैतद इह शासनम<BR>
&nbsp;<FONT COLOR="GREEN" SIZE="-1">8</FONT>
 अनरण्यः सुसंक्रुद्धॊ राक्षसेन्द्रम अथाब्रवीत<BR>
&nbsp; दीयते दवन्द्वयुद्धं ते राक्षसाधिपते मया<BR>
&nbsp;<FONT COLOR="GREEN" SIZE="-1">9</FONT>
 अथ पूर्वं शरुतार्थेन सज्जितं सुमहद धि यत<BR>
&nbsp; निष्क्रामत तन नरेन्द्रस्य बलं रक्षॊवधॊद्यतम<BR>
&nbsp;<FONT COLOR="GREEN" SIZE="-1">10</FONT>
 नागानां बहुसाहस्रं वाजिनाम अयुतं तथा<BR>
&nbsp;&nbsp; महीं संछाद्य निष्क्रान्तं सपदातिरथं कषणात<BR>
<FONT COLOR="GREEN" SIZE="-1">11</FONT>
 तद रावणबलं पराप्य बलं तस्य महीपतेः<BR>
&nbsp;&nbsp; पराणश्यत तदा राजन हव्यं हुतम इवानले<BR>
<FONT COLOR="GREEN" SIZE="-1">12</FONT>
 सॊ ऽपश्यत नरेन्द्रस तु नश्यमानं महद बलम<BR>
&nbsp;&nbsp; महार्णवं समासाद्य यथा पञ्चापगा जलम<BR>
<FONT COLOR="GREEN" SIZE="-1">13</FONT>
 ततः शक्रधनुःप्रख्यं धनुर विस्फारयन सवयम<BR>
&nbsp;&nbsp; आसदाद नरेन्द्रास तं रावणं करॊधमूर्छितः<BR>
<FONT COLOR="GREEN" SIZE="-1">14</FONT>
 ततॊ बाणशतान्य अष्टौ पातयाम आस मूर्धनि<BR>
&nbsp;&nbsp; तस्य राक्षसराजस्य इक्ष्वाकुकुलनन्दनः<BR>
<FONT COLOR="GREEN" SIZE="-1">15</FONT>
 तस्य बाणाः पतन्तस ते चक्रिरे न कषतं कव चित<BR>
&nbsp;&nbsp; वारिधारा इवाभ्रेभ्यः पतन्त्यॊ नगमूर्धनि<BR>
<FONT COLOR="GREEN" SIZE="-1">16</FONT>
 ततॊ राक्षसराजेन करुद्धेन नृपतिस तदा<BR>
&nbsp;&nbsp; तलेन भिहतॊ मूर्ध्नि स रथान निपपात ह<BR>
<FONT COLOR="GREEN" SIZE="-1">17</FONT>
 स राजा पतितॊ भूमौ विह्वलाङ्गः परवेपितः<BR>
&nbsp;&nbsp; वज्रदग्ध इवारण्ये सालॊ निपतितॊ महान<BR>
<FONT COLOR="GREEN" SIZE="-1">18</FONT>
 तं परहस्याब्रवीद रक्ष इक्ष्वाकुं पृथिवीपतिम<BR>
&nbsp;&nbsp; किम इदानीं तवया पराप्तं फलं मां परति युध्यता<BR>
<FONT COLOR="GREEN" SIZE="-1">19</FONT>
 तरैलॊक्ये नास्ति यॊ दवन्द्वं मम दद्यान नराधिप<BR>
&nbsp;&nbsp; शङ्के परमत्तॊ भॊगेषु न शृणॊषि बलं मम<BR>
<FONT COLOR="GREEN" SIZE="-1">20</FONT>
 तस्यैवं बरुवतॊ राजा मन्दासुर वाक्यम अब्रवीत<BR>
&nbsp;&nbsp; किं शक्यम इह कर्तुं वै यत कालॊ दुरतिक्रमः<BR>
<FONT COLOR="GREEN" SIZE="-1">21</FONT>
 न हय अहं निर्जितॊ रक्षस तवया चात्मप्रशंसिना<BR>
&nbsp;&nbsp; कालेनेह विपन्नॊ ऽहं हेतुभूतस तु मे भवान<BR>
<FONT COLOR="GREEN" SIZE="-1">22</FONT>
 किं तव इदानीं मया शक्यं कर्तुं पराणपरिक्षये<BR>
&nbsp;&nbsp; इक्ष्वाकुपरिभावित्वाद वचॊ वक्ष्यामि राक्षस<BR>
<FONT COLOR="GREEN" SIZE="-1">23</FONT>
 यदि दत्तं यदि हुतं यदि मे सुकृतं तपः<BR>
&nbsp;&nbsp; यदि गुप्ताः परजाः सम्यक तथा सत्यं वचॊ ऽसतु मे<BR>
<FONT COLOR="GREEN" SIZE="-1">24</FONT>
 उत्पत्स्यते कुले हय अस्मिन्न इक्ष्वाकूणां महात्मनाम<BR>
&nbsp;&nbsp; राजा परमतेजस्वी यस ते पराणान हरिष्यति<BR>
<FONT COLOR="GREEN" SIZE="-1">25</FONT>
 ततॊ जलधरॊदग्रस ताडितॊ देवदुन्दुभिः<BR>
&nbsp;&nbsp; तस्मिन्न उदाहृते शापे पुष्पवृष्टिश च खाच चयुता<BR>
<FONT COLOR="GREEN" SIZE="-1">26</FONT>
 ततः स राजा राजेन्द्र गतः सथानं तरिविष्टपम<BR>
&nbsp;&nbsp; सवर्गते च नृपे राम राक्षसः स नयवर्तत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7020.htm">Next: Chapter 20</A></CENTER>
</div>
</BODY>
</HTML>
