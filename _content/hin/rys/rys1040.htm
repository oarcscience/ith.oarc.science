<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 40</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi01">Book 1 Index</A><BR>
&nbsp;
<A HREF="rys1039">Previous</A>&nbsp;
<A HREF="rys1041">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 40
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 putrāṃś ciragatāñ jñātvā sagaro raghunandana<BR>
&nbsp; naptāram abravīd rājā dīpyamānaṃ svatejasā<BR>
&nbsp;<FONT COLOR="GREEN" SIZE="-1">2</FONT>
 śūraś ca kṛtavidyaś ca pūrvais tulyo 'si tejasā<BR>
&nbsp; pitṝṇāṃ gatim anviccha yena cāśvo 'pahāritaḥ<BR>
&nbsp;<FONT COLOR="GREEN" SIZE="-1">3</FONT>
 antarbhaumāni sattvāni vīryavanti mahānti ca<BR>
&nbsp; teṣāṃ tvaṃ pratighātārthaṃ sāsiṃ gṛhṇīṣva kārmukam<BR>
&nbsp;<FONT COLOR="GREEN" SIZE="-1">4</FONT>
 abhivādyābhivādyāṃs tvaṃ hatvā vighnakarān api<BR>
&nbsp; siddhārthaḥ saṃnivartasva mama yajñasya pāragaḥ<BR>
&nbsp;<FONT COLOR="GREEN" SIZE="-1">5</FONT>
 evam ukto 'ṃśumān samyak sagareṇa mahātmanā<BR>
&nbsp; dhanur ādāya khaḍgaṃ ca jagāma laghuvikramaḥ<BR>
&nbsp;<FONT COLOR="GREEN" SIZE="-1">6</FONT>
 sa khātaṃ pitṛbhir mārgam antarbhaumaṃ mahātmabhiḥ<BR>
&nbsp; prāpadyata naraśreṣṭha tena rājñābhicoditaḥ<BR>
&nbsp;<FONT COLOR="GREEN" SIZE="-1">7</FONT>
 daityadānavarakṣobhiḥ piśācapatagoragaiḥ<BR>
&nbsp; pūjyamānaṃ mahātejā diśāgajam apaśyata<BR>
&nbsp;<FONT COLOR="GREEN" SIZE="-1">8</FONT>
 sa taṃ pradakṣiṇaṃ kṛtvā pṛṣṭvā caiva nirāmayam<BR>
&nbsp; pitṝn sa paripapraccha vājihartāram eva ca<BR>
&nbsp;<FONT COLOR="GREEN" SIZE="-1">9</FONT>
 diśāgajas tu tac chrutvā prītyāhāṃśumato vacaḥ<BR>
&nbsp; āsamañjakṛtārthas tvaṃ sahāśvaḥ śīghram eṣyasi<BR>
&nbsp;<FONT COLOR="GREEN" SIZE="-1">10</FONT>
 tasya tad vacanaṃ śrutvā sarvān eva diśāgajān<BR>
&nbsp;&nbsp; yathākramaṃ yathānyāyaṃ praṣṭuṃ samupacakrame<BR>
<FONT COLOR="GREEN" SIZE="-1">11</FONT>
 taiś ca sarvair diśāpālair vākyajñair vākyakovidaiḥ<BR>
&nbsp;&nbsp; pūjitaḥ sahayaś caiva gantāsīty abhicoditaḥ<BR>
<FONT COLOR="GREEN" SIZE="-1">12</FONT>
 teṣāṃ tad vacanaṃ śrutvā jagāma laghuvikramaḥ<BR>
&nbsp;&nbsp; bhasmarāśīkṛtā yatra pitaras tasya sāgarāḥ<BR>
<FONT COLOR="GREEN" SIZE="-1">13</FONT>
 sa duḥkhavaśam āpannas tv asamañjasutas tadā<BR>
&nbsp;&nbsp; cukrośa paramārtas tu vadhāt teṣāṃ suduḥkhitaḥ<BR>
<FONT COLOR="GREEN" SIZE="-1">14</FONT>
 yajñiyaṃ ca hayaṃ tatra carantam avidūrataḥ<BR>
&nbsp;&nbsp; dadarśa puruṣavyāghro duḥkhaśokasamanvitaḥ<BR>
<FONT COLOR="GREEN" SIZE="-1">15</FONT>
 dadarśa puruṣavyāghro kartukāmo jalakriyām<BR>
&nbsp;&nbsp; salilārthī mahātejā na cāpaśyaj jalāśayam<BR>
<FONT COLOR="GREEN" SIZE="-1">16</FONT>
 visārya nipuṇāṃ dṛṣṭiṃ tato 'paśyat khagādhipam<BR>
&nbsp;&nbsp; pitṝṇāṃ mātulaṃ rāma suparṇam anilopamam<BR>
<FONT COLOR="GREEN" SIZE="-1">17</FONT>
 sa cainam abravīd vākyaṃ vainateyo mahābalaḥ<BR>
&nbsp;&nbsp; mā śucaḥ puruṣavyāghra vadho 'yaṃ lokasaṃmataḥ<BR>
<FONT COLOR="GREEN" SIZE="-1">18</FONT>
 kapilenāprameyena dagdhā hīme mahābalāḥ<BR>
&nbsp;&nbsp; salilaṃ nārhasi prājña dātum eṣāṃ hi laukikam<BR>
<FONT COLOR="GREEN" SIZE="-1">19</FONT>
 gaṅgā himavato jyeṣṭhā duhitā puruṣarṣabha<BR>
&nbsp;&nbsp; bhasmarāśīkṛtān etān pāvayel lokapāvanī<BR>
<FONT COLOR="GREEN" SIZE="-1">20</FONT>
 tayā klinnam idaṃ bhasma gaṅgayā lokakāntayā<BR>
&nbsp;&nbsp; ṣaṣṭiṃ putrasahasrāṇi svargalokaṃ nayiṣyati<BR>
<FONT COLOR="GREEN" SIZE="-1">21</FONT>
 gaccha cāśvaṃ mahābhāga saṃgṛhya puruṣarṣabha<BR>
&nbsp;&nbsp; yajñaṃ paitāmahaṃ vīra nirvartayitum arhasi<BR>
<FONT COLOR="GREEN" SIZE="-1">22</FONT>
 suparṇavacanaṃ śrutvā so 'ṃśumān ativīryavān<BR>
&nbsp;&nbsp; tvaritaṃ hayam ādāya punar āyān mahāyaśāḥ<BR>
<FONT COLOR="GREEN" SIZE="-1">23</FONT>
 tato rājānam āsādya dīkṣitaṃ raghunandana<BR>
&nbsp;&nbsp; nyavedayad yathāvṛttaṃ suparṇavacanaṃ tathā<BR>
<FONT COLOR="GREEN" SIZE="-1">24</FONT>
 tac chrutvā ghorasaṃkāśaṃ vākyam aṃśumato nṛpaḥ<BR>
&nbsp;&nbsp; yajñaṃ nirvartayām āsa yathākalpaṃ yathāvidhi<BR>
<FONT COLOR="GREEN" SIZE="-1">25</FONT>
 svapuraṃ cāgamac chrīmān iṣṭayajño mahīpatiḥ<BR>
&nbsp;&nbsp; gaṅgāyāś cāgame rājā niścayaṃ nādhyagacchata<BR>
<FONT COLOR="GREEN" SIZE="-1">26</FONT>
 agatvā niścayaṃ rājā kālena mahatā mahān<BR>
&nbsp;&nbsp; triṃśadvarṣasahasrāṇi rājyaṃ kṛtvā divaṃ gataḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 पुत्रांश चिरगताञ जञात्वा सगरॊ रघुनन्दन<BR>
&nbsp; नप्तारम अब्रवीद राजा दीप्यमानं सवतेजसा<BR>
&nbsp;<FONT COLOR="GREEN" SIZE="-1">2</FONT>
 शूरश च कृतविद्यश च पूर्वैस तुल्यॊ ऽसि तेजसा<BR>
&nbsp; पितॄणां गतिम अन्विच्छ येन चाश्वॊ ऽपहारितः<BR>
&nbsp;<FONT COLOR="GREEN" SIZE="-1">3</FONT>
 अन्तर्भौमानि सत्त्वानि वीर्यवन्ति महान्ति च<BR>
&nbsp; तेषां तवं परतिघातार्थं सासिं गृह्णीष्व कार्मुकम<BR>
&nbsp;<FONT COLOR="GREEN" SIZE="-1">4</FONT>
 अभिवाद्याभिवाद्यांस तवं हत्वा विघ्नकरान अपि<BR>
&nbsp; सिद्धार्थः संनिवर्तस्व मम यज्ञस्य पारगः<BR>
&nbsp;<FONT COLOR="GREEN" SIZE="-1">5</FONT>
 एवम उक्तॊ ऽंशुमान सम्यक सगरेण महात्मना<BR>
&nbsp; धनुर आदाय खड्गं च जगाम लघुविक्रमः<BR>
&nbsp;<FONT COLOR="GREEN" SIZE="-1">6</FONT>
 स खातं पितृभिर मार्गम अन्तर्भौमं महात्मभिः<BR>
&nbsp; परापद्यत नरश्रेष्ठ तेन राज्ञाभिचॊदितः<BR>
&nbsp;<FONT COLOR="GREEN" SIZE="-1">7</FONT>
 दैत्यदानवरक्षॊभिः पिशाचपतगॊरगैः<BR>
&nbsp; पूज्यमानं महातेजा दिशागजम अपश्यत<BR>
&nbsp;<FONT COLOR="GREEN" SIZE="-1">8</FONT>
 स तं परदक्षिणं कृत्वा पृष्ट्वा चैव निरामयम<BR>
&nbsp; पितॄन स परिपप्रच्छ वाजिहर्तारम एव च<BR>
&nbsp;<FONT COLOR="GREEN" SIZE="-1">9</FONT>
 दिशागजस तु तच छरुत्वा परीत्याहांशुमतॊ वचः<BR>
&nbsp; आसमञ्जकृतार्थस तवं सहाश्वः शीघ्रम एष्यसि<BR>
&nbsp;<FONT COLOR="GREEN" SIZE="-1">10</FONT>
 तस्य तद वचनं शरुत्वा सर्वान एव दिशागजान<BR>
&nbsp;&nbsp; यथाक्रमं यथान्यायं परष्टुं समुपचक्रमे<BR>
<FONT COLOR="GREEN" SIZE="-1">11</FONT>
 तैश च सर्वैर दिशापालैर वाक्यज्ञैर वाक्यकॊविदैः<BR>
&nbsp;&nbsp; पूजितः सहयश चैव गन्तासीत्य अभिचॊदितः<BR>
<FONT COLOR="GREEN" SIZE="-1">12</FONT>
 तेषां तद वचनं शरुत्वा जगाम लघुविक्रमः<BR>
&nbsp;&nbsp; भस्मराशीकृता यत्र पितरस तस्य सागराः<BR>
<FONT COLOR="GREEN" SIZE="-1">13</FONT>
 स दुःखवशम आपन्नस तव असमञ्जसुतस तदा<BR>
&nbsp;&nbsp; चुक्रॊश परमार्तस तु वधात तेषां सुदुःखितः<BR>
<FONT COLOR="GREEN" SIZE="-1">14</FONT>
 यज्ञियं च हयं तत्र चरन्तम अविदूरतः<BR>
&nbsp;&nbsp; ददर्श पुरुषव्याघ्रॊ दुःखशॊकसमन्वितः<BR>
<FONT COLOR="GREEN" SIZE="-1">15</FONT>
 ददर्श पुरुषव्याघ्रॊ कर्तुकामॊ जलक्रियाम<BR>
&nbsp;&nbsp; सलिलार्थी महातेजा न चापश्यज जलाशयम<BR>
<FONT COLOR="GREEN" SIZE="-1">16</FONT>
 विसार्य निपुणां दृष्टिं ततॊ ऽपश्यत खगाधिपम<BR>
&nbsp;&nbsp; पितॄणां मातुलं राम सुपर्णम अनिलॊपमम<BR>
<FONT COLOR="GREEN" SIZE="-1">17</FONT>
 स चैनम अब्रवीद वाक्यं वैनतेयॊ महाबलः<BR>
&nbsp;&nbsp; मा शुचः पुरुषव्याघ्र वधॊ ऽयं लॊकसंमतः<BR>
<FONT COLOR="GREEN" SIZE="-1">18</FONT>
 कपिलेनाप्रमेयेन दग्धा हीमे महाबलाः<BR>
&nbsp;&nbsp; सलिलं नार्हसि पराज्ञ दातुम एषां हि लौकिकम<BR>
<FONT COLOR="GREEN" SIZE="-1">19</FONT>
 गङ्गा हिमवतॊ जयेष्ठा दुहिता पुरुषर्षभ<BR>
&nbsp;&nbsp; भस्मराशीकृतान एतान पावयेल लॊकपावनी<BR>
<FONT COLOR="GREEN" SIZE="-1">20</FONT>
 तया कलिन्नम इदं भस्म गङ्गया लॊककान्तया<BR>
&nbsp;&nbsp; षष्टिं पुत्रसहस्राणि सवर्गलॊकं नयिष्यति<BR>
<FONT COLOR="GREEN" SIZE="-1">21</FONT>
 गच्छ चाश्वं महाभाग संगृह्य पुरुषर्षभ<BR>
&nbsp;&nbsp; यज्ञं पैतामहं वीर निर्वर्तयितुम अर्हसि<BR>
<FONT COLOR="GREEN" SIZE="-1">22</FONT>
 सुपर्णवचनं शरुत्वा सॊ ऽंशुमान अतिवीर्यवान<BR>
&nbsp;&nbsp; तवरितं हयम आदाय पुनर आयान महायशाः<BR>
<FONT COLOR="GREEN" SIZE="-1">23</FONT>
 ततॊ राजानम आसाद्य दीक्षितं रघुनन्दन<BR>
&nbsp;&nbsp; नयवेदयद यथावृत्तं सुपर्णवचनं तथा<BR>
<FONT COLOR="GREEN" SIZE="-1">24</FONT>
 तच छरुत्वा घॊरसंकाशं वाक्यम अंशुमतॊ नृपः<BR>
&nbsp;&nbsp; यज्ञं निर्वर्तयाम आस यथाकल्पं यथाविधि<BR>
<FONT COLOR="GREEN" SIZE="-1">25</FONT>
 सवपुरं चागमच छरीमान इष्टयज्ञॊ महीपतिः<BR>
&nbsp;&nbsp; गङ्गायाश चागमे राजा निश्चयं नाध्यगच्छत<BR>
<FONT COLOR="GREEN" SIZE="-1">26</FONT>
 अगत्वा निश्चयं राजा कालेन महता महान<BR>
&nbsp;&nbsp; तरिंशद्वर्षसहस्राणि राज्यं कृत्वा दिवं गतः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1041">Next: Chapter 41</A></CENTER>
</div>
</BODY>
</HTML>
