<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 20</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4019.htm">Previous</A>&nbsp;
<A HREF="rys4021.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 20
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 rāmacāpavisṛṣṭena śareṇāntakareṇa tam<BR>
&nbsp; dṛṣṭvā vinihataṃ bhūmau tārā tārādhipānanā<BR>
&nbsp;<FONT COLOR="GREEN" SIZE="-1">2</FONT>
 sā samāsādya bhartāraṃ paryaṣvajata bhāminī<BR>
&nbsp; iṣuṇābhihataṃ dṛṣṭvā vālinaṃ kuñjaropamam<BR>
&nbsp;<FONT COLOR="GREEN" SIZE="-1">3</FONT>
 vānarendraṃ mahendrābhaṃ śokasaṃtaptamānasā<BR>
&nbsp; tārā tarum ivonmūlaṃ paryadevayad āturā<BR>
&nbsp;<FONT COLOR="GREEN" SIZE="-1">4</FONT>
 raṇe dāruṇavikrānta pravīra plavatāṃ vara<BR>
&nbsp; kiṃ dīnām apurobhāgām adya tvaṃ nābhibhāṣase<BR>
&nbsp;<FONT COLOR="GREEN" SIZE="-1">5</FONT>
 uttiṣṭha hariśārdūla bhajasva śayanottamam<BR>
&nbsp; naivaṃvidhāḥ śerate hi bhūmau nṛpatisattamāḥ<BR>
&nbsp;<FONT COLOR="GREEN" SIZE="-1">6</FONT>
 atīva khalu te kāntā vasudhā vasudhādhipa<BR>
&nbsp; gatāsur api yāṃ gātrair māṃ vihāya niṣevase<BR>
&nbsp;<FONT COLOR="GREEN" SIZE="-1">7</FONT>
 vyaktam anyā tvayā vīra dharmataḥ saṃpravartatā<BR>
&nbsp; kiṣkindheva purī ramyā svargamārge vinirmitā<BR>
&nbsp;<FONT COLOR="GREEN" SIZE="-1">8</FONT>
 yāny asmābhis tvayā sārdhaṃ vaneṣu madhugandhiṣu<BR>
&nbsp; vihṛtāni tvayā kāle teṣām uparamaḥ kṛtaḥ<BR>
&nbsp;<FONT COLOR="GREEN" SIZE="-1">9</FONT>
 nirānandā nirāśāhaṃ nimagnā śokasāgare<BR>
&nbsp; tvayi pañcatvam āpanne mahāyūthapayūthape<BR>
&nbsp;<FONT COLOR="GREEN" SIZE="-1">10</FONT>
 hṛdayaṃ susthiraṃ mahyaṃ dṛṣṭvā vinihataṃ bhuvi<BR>
&nbsp;&nbsp; yan na śokābhisaṃtaptaṃ sphuṭate 'dya sahasradhā<BR>
<FONT COLOR="GREEN" SIZE="-1">11</FONT>
 sugrīvasya tvayā bhāryā hṛtā sa ca vivāsitaḥ<BR>
&nbsp;&nbsp; yat tat tasya tvayā vyuṣṭiḥ prāpteyaṃ plavagādhipa<BR>
<FONT COLOR="GREEN" SIZE="-1">12</FONT>
 niḥśreyasaparā mohāt tvayā cāhaṃ vigarhitā<BR>
&nbsp;&nbsp; yaiṣābruvaṃ hitaṃ vākyaṃ vānarendrahitaiṣiṇī<BR>
<FONT COLOR="GREEN" SIZE="-1">13</FONT>
 kālo niḥsaṃśayo nūnaṃ jīvitāntakaras tava<BR>
&nbsp;&nbsp; balād yenāvapanno 'si sugrīvasyāvaśo vaśam<BR>
<FONT COLOR="GREEN" SIZE="-1">14</FONT>
 vaidhavyaṃ śokasaṃtāpaṃ kṛpaṇaṃ kṛpaṇā satī<BR>
&nbsp;&nbsp; aduḥkhopacitā pūrvaṃ vartayiṣyāmy anāthavat<BR>
<FONT COLOR="GREEN" SIZE="-1">15</FONT>
 lālitaś cāṅgado vīraḥ sukumāraḥ sukhocitaḥ<BR>
&nbsp;&nbsp; vatsyate kām avasthāṃ me pitṛvye krodhamūrchite<BR>
<FONT COLOR="GREEN" SIZE="-1">16</FONT>
 kuruṣva pitaraṃ putra sudṛṣṭaṃ dharmavatsalam<BR>
&nbsp;&nbsp; durlabhaṃ darśanaṃ tv asya tava vatsa bhaviṣyati<BR>
<FONT COLOR="GREEN" SIZE="-1">17</FONT>
 samāśvāsaya putraṃ tvaṃ saṃdeśaṃ saṃdiśasva ca<BR>
&nbsp;&nbsp; mūrdhni cainaṃ samāghrāya pravāsaṃ prasthito hy asi<BR>
<FONT COLOR="GREEN" SIZE="-1">18</FONT>
 rāmeṇa hi mahat karma kṛtaṃ tvām abhinighnatā<BR>
&nbsp;&nbsp; ānṛṇyaṃ tu gataṃ tasya sugrīvasya pratiśrave<BR>
<FONT COLOR="GREEN" SIZE="-1">19</FONT>
 sakāmo bhava sugrīva rumāṃ tvaṃ pratipatsyase<BR>
&nbsp;&nbsp; bhuṅkṣva rājyam anudvignaḥ śasto bhrātā ripus tava<BR>
<FONT COLOR="GREEN" SIZE="-1">20</FONT>
 kiṃ mām evaṃ vilapatīṃ preṃṇā tvaṃ nābhibhāṣase<BR>
&nbsp;&nbsp; imāḥ paśya varā bahvīr bhāryās te vānareśvara<BR>
<FONT COLOR="GREEN" SIZE="-1">21</FONT>
 tasyā vilapitaṃ śrutvā vānaryaḥ sarvataś ca tāḥ<BR>
&nbsp;&nbsp; parigṛhyāṅgadaṃ dīnaṃ duḥkhārtāḥ paricukruśuḥ<BR>
<FONT COLOR="GREEN" SIZE="-1">22</FONT>
 kim aṅgadaṃ sāṅgada vīra bāho; vihāya yāsy adya cirapravāsaṃ<BR>
&nbsp;&nbsp; na yuktam evaṃ guṇasaṃnikṛṣṭaṃ; vihāya putraṃ priyaputra gantum<BR>
<FONT COLOR="GREEN" SIZE="-1">23</FONT>
 kim apriyaṃ te priyacāruveṣa; kṛtaṃ mayā nātha sutena vā te<BR>
&nbsp;&nbsp; sahāyinīm adya vihāya vīra; yamakṣayaṃ gacchasi durvinītam<BR>
<FONT COLOR="GREEN" SIZE="-1">24</FONT>
 yady apriyaṃ kiṃ cid asaṃpradhārya; kṛtaṃ mayā syāt tava dīrghabāho<BR>
&nbsp;&nbsp; kṣamasva me tad dharivaṃśa nātha; vrajāmi mūrdhnā tava vīra pādau<BR>
<FONT COLOR="GREEN" SIZE="-1">25</FONT>
 tathā tu tārā karuṇaṃ rudantī; bhartuḥ samīpe saha vānarībhiḥ<BR>
&nbsp;&nbsp; vyavasyata prāyam anindyavarṇā; upopaveṣṭuṃ bhuvi yatra vālī<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 रामचापविसृष्टेन शरेणान्तकरेण तम<BR>
&nbsp; दृष्ट्वा विनिहतं भूमौ तारा ताराधिपानना<BR>
&nbsp;<FONT COLOR="GREEN" SIZE="-1">2</FONT>
 सा समासाद्य भर्तारं पर्यष्वजत भामिनी<BR>
&nbsp; इषुणाभिहतं दृष्ट्वा वालिनं कुञ्जरॊपमम<BR>
&nbsp;<FONT COLOR="GREEN" SIZE="-1">3</FONT>
 वानरेन्द्रं महेन्द्राभं शॊकसंतप्तमानसा<BR>
&nbsp; तारा तरुम इवॊन्मूलं पर्यदेवयद आतुरा<BR>
&nbsp;<FONT COLOR="GREEN" SIZE="-1">4</FONT>
 रणे दारुणविक्रान्त परवीर पलवतां वर<BR>
&nbsp; किं दीनाम अपुरॊभागाम अद्य तवं नाभिभाषसे<BR>
&nbsp;<FONT COLOR="GREEN" SIZE="-1">5</FONT>
 उत्तिष्ठ हरिशार्दूल भजस्व शयनॊत्तमम<BR>
&nbsp; नैवंविधाः शेरते हि भूमौ नृपतिसत्तमाः<BR>
&nbsp;<FONT COLOR="GREEN" SIZE="-1">6</FONT>
 अतीव खलु ते कान्ता वसुधा वसुधाधिप<BR>
&nbsp; गतासुर अपि यां गात्रैर मां विहाय निषेवसे<BR>
&nbsp;<FONT COLOR="GREEN" SIZE="-1">7</FONT>
 वयक्तम अन्या तवया वीर धर्मतः संप्रवर्तता<BR>
&nbsp; किष्किन्धेव पुरी रम्या सवर्गमार्गे विनिर्मिता<BR>
&nbsp;<FONT COLOR="GREEN" SIZE="-1">8</FONT>
 यान्य अस्माभिस तवया सार्धं वनेषु मधुगन्धिषु<BR>
&nbsp; विहृतानि तवया काले तेषाम उपरमः कृतः<BR>
&nbsp;<FONT COLOR="GREEN" SIZE="-1">9</FONT>
 निरानन्दा निराशाहं निमग्ना शॊकसागरे<BR>
&nbsp; तवयि पञ्चत्वम आपन्ने महायूथपयूथपे<BR>
&nbsp;<FONT COLOR="GREEN" SIZE="-1">10</FONT>
 हृदयं सुस्थिरं मह्यं दृष्ट्वा विनिहतं भुवि<BR>
&nbsp;&nbsp; यन न शॊकाभिसंतप्तं सफुटते ऽदय सहस्रधा<BR>
<FONT COLOR="GREEN" SIZE="-1">11</FONT>
 सुग्रीवस्य तवया भार्या हृता स च विवासितः<BR>
&nbsp;&nbsp; यत तत तस्य तवया वयुष्टिः पराप्तेयं पलवगाधिप<BR>
<FONT COLOR="GREEN" SIZE="-1">12</FONT>
 निःश्रेयसपरा मॊहात तवया चाहं विगर्हिता<BR>
&nbsp;&nbsp; यैषाब्रुवं हितं वाक्यं वानरेन्द्रहितैषिणी<BR>
<FONT COLOR="GREEN" SIZE="-1">13</FONT>
 कालॊ निःसंशयॊ नूनं जीवितान्तकरस तव<BR>
&nbsp;&nbsp; बलाद येनावपन्नॊ ऽसि सुग्रीवस्यावशॊ वशम<BR>
<FONT COLOR="GREEN" SIZE="-1">14</FONT>
 वैधव्यं शॊकसंतापं कृपणं कृपणा सती<BR>
&nbsp;&nbsp; अदुःखॊपचिता पूर्वं वर्तयिष्याम्य अनाथवत<BR>
<FONT COLOR="GREEN" SIZE="-1">15</FONT>
 लालितश चाङ्गदॊ वीरः सुकुमारः सुखॊचितः<BR>
&nbsp;&nbsp; वत्स्यते काम अवस्थां मे पितृव्ये करॊधमूर्छिते<BR>
<FONT COLOR="GREEN" SIZE="-1">16</FONT>
 कुरुष्व पितरं पुत्र सुदृष्टं धर्मवत्सलम<BR>
&nbsp;&nbsp; दुर्लभं दर्शनं तव अस्य तव वत्स भविष्यति<BR>
<FONT COLOR="GREEN" SIZE="-1">17</FONT>
 समाश्वासय पुत्रं तवं संदेशं संदिशस्व च<BR>
&nbsp;&nbsp; मूर्ध्नि चैनं समाघ्राय परवासं परस्थितॊ हय असि<BR>
<FONT COLOR="GREEN" SIZE="-1">18</FONT>
 रामेण हि महत कर्म कृतं तवाम अभिनिघ्नता<BR>
&nbsp;&nbsp; आनृण्यं तु गतं तस्य सुग्रीवस्य परतिश्रवे<BR>
<FONT COLOR="GREEN" SIZE="-1">19</FONT>
 सकामॊ भव सुग्रीव रुमां तवं परतिपत्स्यसे<BR>
&nbsp;&nbsp; भुङ्क्ष्व राज्यम अनुद्विग्नः शस्तॊ भराता रिपुस तव<BR>
<FONT COLOR="GREEN" SIZE="-1">20</FONT>
 किं माम एवं विलपतीं परेंणा तवं नाभिभाषसे<BR>
&nbsp;&nbsp; इमाः पश्य वरा बह्वीर भार्यास ते वानरेश्वर<BR>
<FONT COLOR="GREEN" SIZE="-1">21</FONT>
 तस्या विलपितं शरुत्वा वानर्यः सर्वतश च ताः<BR>
&nbsp;&nbsp; परिगृह्याङ्गदं दीनं दुःखार्ताः परिचुक्रुशुः<BR>
<FONT COLOR="GREEN" SIZE="-1">22</FONT>
 किम अङ्गदं साङ्गद वीर बाहॊ; विहाय यास्य अद्य चिरप्रवासं<BR>
&nbsp;&nbsp; न युक्तम एवं गुणसंनिकृष्टं; विहाय पुत्रं परियपुत्र गन्तुम<BR>
<FONT COLOR="GREEN" SIZE="-1">23</FONT>
 किम अप्रियं ते परियचारुवेष; कृतं मया नाथ सुतेन वा ते<BR>
&nbsp;&nbsp; सहायिनीम अद्य विहाय वीर; यमक्षयं गच्छसि दुर्विनीतम<BR>
<FONT COLOR="GREEN" SIZE="-1">24</FONT>
 यद्य अप्रियं किं चिद असंप्रधार्य; कृतं मया सयात तव दीर्घबाहॊ<BR>
&nbsp;&nbsp; कषमस्व मे तद धरिवंश नाथ; वरजामि मूर्ध्ना तव वीर पादौ<BR>
<FONT COLOR="GREEN" SIZE="-1">25</FONT>
 तथा तु तारा करुणं रुदन्ती; भर्तुः समीपे सह वानरीभिः<BR>
&nbsp;&nbsp; वयवस्यत परायम अनिन्द्यवर्णा; उपॊपवेष्टुं भुवि यत्र वाली<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4021.htm">Next: Chapter 21</A></CENTER>
</div>
</BODY>
</HTML>
