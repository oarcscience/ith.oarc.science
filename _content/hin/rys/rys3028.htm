<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 28</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3027">Previous</A>&nbsp;
<A HREF="rys3029">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 28
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 kharaṃ tu virathaṃ rāmo gadāpāṇim avasthitam<BR>
&nbsp; mṛdupūrvaṃ mahātejāḥ paruṣaṃ vākyam abravīt<BR>
&nbsp;<FONT COLOR="GREEN" SIZE="-1">2</FONT>
 gajāśvarathasaṃbādhe bale mahati tiṣṭhatā<BR>
&nbsp; kṛtaṃ sudāruṇaṃ karma sarvalokajugupsitam<BR>
&nbsp;<FONT COLOR="GREEN" SIZE="-1">3</FONT>
 udvejanīyo bhūtānāṃ nṛśaṃsaḥ pāpakarmakṛt<BR>
&nbsp; trayāṇām api lokānām īśvaro 'pi na tiṣṭhati<BR>
&nbsp;<FONT COLOR="GREEN" SIZE="-1">4</FONT>
 karma lokaviruddhaṃ tu kurvāṇaṃ kṣaṇadācara<BR>
&nbsp; tīkṣṇaṃ sarvajano hanti sarpaṃ duṣṭam ivāgatam<BR>
&nbsp;<FONT COLOR="GREEN" SIZE="-1">5</FONT>
 lobhāt pāpāni kurvāṇaḥ kāmād vā yo na budhyate<BR>
&nbsp; bhraṣṭaḥ paśyati tasyāntaṃ brāhmaṇī karakād iva<BR>
&nbsp;<FONT COLOR="GREEN" SIZE="-1">6</FONT>
 vasato daṇḍakāraṇye tāpasān dharmacāriṇaḥ<BR>
&nbsp; kiṃ nu hatvā mahābhāgān phalaṃ prāpsyasi rākṣasa<BR>
&nbsp;<FONT COLOR="GREEN" SIZE="-1">7</FONT>
 na ciraṃ pāpakarmāṇaḥ krūrā lokajugupsitāḥ<BR>
&nbsp; aiśvaryaṃ prāpya tiṣṭhanti śīrṇamūlā iva drumāḥ<BR>
&nbsp;<FONT COLOR="GREEN" SIZE="-1">8</FONT>
 avaśyaṃ labhate kartā phalaṃ pāpasya karmaṇaḥ<BR>
&nbsp; ghoraṃ paryāgate kāle drumaḥ puṣpam ivārtavam<BR>
&nbsp;<FONT COLOR="GREEN" SIZE="-1">9</FONT>
 nacirāt prāpyate loke pāpānāṃ karmaṇāṃ phalam<BR>
&nbsp; saviṣāṇām ivānnānāṃ bhuktānāṃ kṣaṇadācara<BR>
&nbsp;<FONT COLOR="GREEN" SIZE="-1">10</FONT>
 pāpam āccaratāṃ ghoraṃ lokasyāpriyam icchatām<BR>
&nbsp;&nbsp; aham āsādito rājā prāṇān hantuṃ niśācara<BR>
<FONT COLOR="GREEN" SIZE="-1">11</FONT>
 adya hi tvāṃ mayā muktāḥ śarāḥ kāñcanabhūṣaṇāḥ<BR>
&nbsp;&nbsp; vidārya nipatiṣyanti valmīkam iva pannagāḥ<BR>
<FONT COLOR="GREEN" SIZE="-1">12</FONT>
 ye tvayā daṇḍakāraṇye bhakṣitā dharmacāriṇaḥ<BR>
&nbsp;&nbsp; tān adya nihataḥ saṃkhye sasainyo 'nugamiṣyasi<BR>
<FONT COLOR="GREEN" SIZE="-1">13</FONT>
 adya tvāṃ nihataṃ bāṇaiḥ paśyantu paramarṣayaḥ<BR>
&nbsp;&nbsp; nirayasthaṃ vimānasthā ye tvayā hiṃsitāḥ purā<BR>
<FONT COLOR="GREEN" SIZE="-1">14</FONT>
 prahara tvaṃ yathākāmaṃ kuru yatnaṃ kulādhama<BR>
&nbsp;&nbsp; adya te pātayiṣyāmi śiras tālaphalaṃ yathā<BR>
<FONT COLOR="GREEN" SIZE="-1">15</FONT>
 evam uktas tu rāmeṇa kruddhaḥ saṃraktalocanaḥ<BR>
&nbsp;&nbsp; pratyuvāca tato rāmaṃ prahasan krodhamūrchitaḥ<BR>
<FONT COLOR="GREEN" SIZE="-1">16</FONT>
 prākṛtān rākṣasān hatvā yuddhe daśarathātmaja<BR>
&nbsp;&nbsp; ātmanā katham ātmānam apraśasyaṃ praśaṃsasi<BR>
<FONT COLOR="GREEN" SIZE="-1">17</FONT>
 vikrāntā balavanto vā ye bhavanti nararṣabhāḥ<BR>
&nbsp;&nbsp; kathayanti na te kiṃ cit tejasā svena garvitāḥ<BR>
<FONT COLOR="GREEN" SIZE="-1">18</FONT>
 prākṛtās tv akṛtātmāno loke kṣatriyapāṃsanāḥ<BR>
&nbsp;&nbsp; nirarthakaṃ vikatthante yathā rāma vikatthase<BR>
<FONT COLOR="GREEN" SIZE="-1">19</FONT>
 kulaṃ vyapadiśan vīraḥ samare ko 'bhidhāsyati<BR>
&nbsp;&nbsp; mṛtyukāle hi saṃprāpte svayam aprastave stavam<BR>
<FONT COLOR="GREEN" SIZE="-1">20</FONT>
 sarvathā tu laghutvaṃ te katthanena vidarśitam<BR>
&nbsp;&nbsp; suvarṇapratirūpeṇa tapteneva kuśāgninā<BR>
<FONT COLOR="GREEN" SIZE="-1">21</FONT>
 na tu mām iha tiṣṭhantaṃ paśyasi tvaṃ gadādharam<BR>
&nbsp;&nbsp; dharādharam ivākampyaṃ parvataṃ dhātubhiś citam<BR>
<FONT COLOR="GREEN" SIZE="-1">22</FONT>
 paryāpto 'haṃ gadāpāṇir hantuṃ prāṇān raṇe tava<BR>
&nbsp;&nbsp; trayāṇām api lokānāṃ pāśahasta ivāntakaḥ<BR>
<FONT COLOR="GREEN" SIZE="-1">23</FONT>
 kāmaṃ bahv api vaktavyaṃ tvayi vakṣyāmi na tv aham<BR>
&nbsp;&nbsp; astaṃ gacched dhi savitā yuddhavighras tato bhavet<BR>
<FONT COLOR="GREEN" SIZE="-1">24</FONT>
 caturdaśa sahasrāṇi rākṣasānāṃ hatāni te<BR>
&nbsp;&nbsp; tvadvināśāt karomy adya teṣām aśrupramārjanam<BR>
<FONT COLOR="GREEN" SIZE="-1">25</FONT>
 ity uktvā paramakruddhas tāṃ gadāṃ paramāṅgadām<BR>
&nbsp;&nbsp; kharaś cikṣepa rāmāya pradīptām aśaniṃ yathā<BR>
<FONT COLOR="GREEN" SIZE="-1">26</FONT>
 kharabāhupramuktā sā pradīptā mahatī gadā<BR>
&nbsp;&nbsp; bhasmavṛkṣāṃś ca gulmāṃś ca kṛtvāgāt tatsamīpataḥ<BR>
<FONT COLOR="GREEN" SIZE="-1">27</FONT>
 tām āpatantīṃ jvalitāṃ mṛtyupāśopamāṃ gadā<BR>
&nbsp;&nbsp; antarikṣagatāṃ rāmaś ciccheda bahudhā śaraiḥ<BR>
<FONT COLOR="GREEN" SIZE="-1">28</FONT>
 sā viśīrṇā śarair bhinnā papāta dharaṇītale<BR>
&nbsp;&nbsp; gadāmantrauṣadhibalair vyālīva vinipātitā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 खरं तु विरथं रामॊ गदापाणिम अवस्थितम<BR>
&nbsp; मृदुपूर्वं महातेजाः परुषं वाक्यम अब्रवीत<BR>
&nbsp;<FONT COLOR="GREEN" SIZE="-1">2</FONT>
 गजाश्वरथसंबाधे बले महति तिष्ठता<BR>
&nbsp; कृतं सुदारुणं कर्म सर्वलॊकजुगुप्सितम<BR>
&nbsp;<FONT COLOR="GREEN" SIZE="-1">3</FONT>
 उद्वेजनीयॊ भूतानां नृशंसः पापकर्मकृत<BR>
&nbsp; तरयाणाम अपि लॊकानाम ईश्वरॊ ऽपि न तिष्ठति<BR>
&nbsp;<FONT COLOR="GREEN" SIZE="-1">4</FONT>
 कर्म लॊकविरुद्धं तु कुर्वाणं कषणदाचर<BR>
&nbsp; तीक्ष्णं सर्वजनॊ हन्ति सर्पं दुष्टम इवागतम<BR>
&nbsp;<FONT COLOR="GREEN" SIZE="-1">5</FONT>
 लॊभात पापानि कुर्वाणः कामाद वा यॊ न बुध्यते<BR>
&nbsp; भरष्टः पश्यति तस्यान्तं बराह्मणी करकाद इव<BR>
&nbsp;<FONT COLOR="GREEN" SIZE="-1">6</FONT>
 वसतॊ दण्डकारण्ये तापसान धर्मचारिणः<BR>
&nbsp; किं नु हत्वा महाभागान फलं पराप्स्यसि राक्षस<BR>
&nbsp;<FONT COLOR="GREEN" SIZE="-1">7</FONT>
 न चिरं पापकर्माणः करूरा लॊकजुगुप्सिताः<BR>
&nbsp; ऐश्वर्यं पराप्य तिष्ठन्ति शीर्णमूला इव दरुमाः<BR>
&nbsp;<FONT COLOR="GREEN" SIZE="-1">8</FONT>
 अवश्यं लभते कर्ता फलं पापस्य कर्मणः<BR>
&nbsp; घॊरं पर्यागते काले दरुमः पुष्पम इवार्तवम<BR>
&nbsp;<FONT COLOR="GREEN" SIZE="-1">9</FONT>
 नचिरात पराप्यते लॊके पापानां कर्मणां फलम<BR>
&nbsp; सविषाणाम इवान्नानां भुक्तानां कषणदाचर<BR>
&nbsp;<FONT COLOR="GREEN" SIZE="-1">10</FONT>
 पापम आच्चरतां घॊरं लॊकस्याप्रियम इच्छताम<BR>
&nbsp;&nbsp; अहम आसादितॊ राजा पराणान हन्तुं निशाचर<BR>
<FONT COLOR="GREEN" SIZE="-1">11</FONT>
 अद्य हि तवां मया मुक्ताः शराः काञ्चनभूषणाः<BR>
&nbsp;&nbsp; विदार्य निपतिष्यन्ति वल्मीकम इव पन्नगाः<BR>
<FONT COLOR="GREEN" SIZE="-1">12</FONT>
 ये तवया दण्डकारण्ये भक्षिता धर्मचारिणः<BR>
&nbsp;&nbsp; तान अद्य निहतः संख्ये ससैन्यॊ ऽनुगमिष्यसि<BR>
<FONT COLOR="GREEN" SIZE="-1">13</FONT>
 अद्य तवां निहतं बाणैः पश्यन्तु परमर्षयः<BR>
&nbsp;&nbsp; निरयस्थं विमानस्था ये तवया हिंसिताः पुरा<BR>
<FONT COLOR="GREEN" SIZE="-1">14</FONT>
 परहर तवं यथाकामं कुरु यत्नं कुलाधम<BR>
&nbsp;&nbsp; अद्य ते पातयिष्यामि शिरस तालफलं यथा<BR>
<FONT COLOR="GREEN" SIZE="-1">15</FONT>
 एवम उक्तस तु रामेण करुद्धः संरक्तलॊचनः<BR>
&nbsp;&nbsp; परत्युवाच ततॊ रामं परहसन करॊधमूर्छितः<BR>
<FONT COLOR="GREEN" SIZE="-1">16</FONT>
 पराकृतान राक्षसान हत्वा युद्धे दशरथात्मज<BR>
&nbsp;&nbsp; आत्मना कथम आत्मानम अप्रशस्यं परशंससि<BR>
<FONT COLOR="GREEN" SIZE="-1">17</FONT>
 विक्रान्ता बलवन्तॊ वा ये भवन्ति नरर्षभाः<BR>
&nbsp;&nbsp; कथयन्ति न ते किं चित तेजसा सवेन गर्विताः<BR>
<FONT COLOR="GREEN" SIZE="-1">18</FONT>
 पराकृतास तव अकृतात्मानॊ लॊके कषत्रियपांसनाः<BR>
&nbsp;&nbsp; निरर्थकं विकत्थन्ते यथा राम विकत्थसे<BR>
<FONT COLOR="GREEN" SIZE="-1">19</FONT>
 कुलं वयपदिशन वीरः समरे कॊ ऽभिधास्यति<BR>
&nbsp;&nbsp; मृत्युकाले हि संप्राप्ते सवयम अप्रस्तवे सतवम<BR>
<FONT COLOR="GREEN" SIZE="-1">20</FONT>
 सर्वथा तु लघुत्वं ते कत्थनेन विदर्शितम<BR>
&nbsp;&nbsp; सुवर्णप्रतिरूपेण तप्तेनेव कुशाग्निना<BR>
<FONT COLOR="GREEN" SIZE="-1">21</FONT>
 न तु माम इह तिष्ठन्तं पश्यसि तवं गदाधरम<BR>
&nbsp;&nbsp; धराधरम इवाकम्प्यं पर्वतं धातुभिश चितम<BR>
<FONT COLOR="GREEN" SIZE="-1">22</FONT>
 पर्याप्तॊ ऽहं गदापाणिर हन्तुं पराणान रणे तव<BR>
&nbsp;&nbsp; तरयाणाम अपि लॊकानां पाशहस्त इवान्तकः<BR>
<FONT COLOR="GREEN" SIZE="-1">23</FONT>
 कामं बह्व अपि वक्तव्यं तवयि वक्ष्यामि न तव अहम<BR>
&nbsp;&nbsp; अस्तं गच्छेद धि सविता युद्धविघ्रस ततॊ भवेत<BR>
<FONT COLOR="GREEN" SIZE="-1">24</FONT>
 चतुर्दश सहस्राणि राक्षसानां हतानि ते<BR>
&nbsp;&nbsp; तवद्विनाशात करॊम्य अद्य तेषाम अश्रुप्रमार्जनम<BR>
<FONT COLOR="GREEN" SIZE="-1">25</FONT>
 इत्य उक्त्वा परमक्रुद्धस तां गदां परमाङ्गदाम<BR>
&nbsp;&nbsp; खरश चिक्षेप रामाय परदीप्ताम अशनिं यथा<BR>
<FONT COLOR="GREEN" SIZE="-1">26</FONT>
 खरबाहुप्रमुक्ता सा परदीप्ता महती गदा<BR>
&nbsp;&nbsp; भस्मवृक्षांश च गुल्मांश च कृत्वागात तत्समीपतः<BR>
<FONT COLOR="GREEN" SIZE="-1">27</FONT>
 ताम आपतन्तीं जवलितां मृत्युपाशॊपमां गदा<BR>
&nbsp;&nbsp; अन्तरिक्षगतां रामश चिच्छेद बहुधा शरैः<BR>
<FONT COLOR="GREEN" SIZE="-1">28</FONT>
 सा विशीर्णा शरैर भिन्ना पपात धरणीतले<BR>
&nbsp;&nbsp; गदामन्त्रौषधिबलैर वयालीव विनिपातिता<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3029">Next: Chapter 29</A></CENTER>
</div>
</BODY>
</HTML>
