<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 26</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5025.htm">Previous</A>&nbsp;
<A HREF="rys5027.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 26
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sā rākṣasendrasya vaco niśamya; tad rāvaṇasyāpriyam apriyārtā<BR>
&nbsp; sītā vitatrāsa yathā vanānte; siṃhābhipannā gajarājakanyā<BR>
&nbsp;<FONT COLOR="GREEN" SIZE="-1">2</FONT>
 sā rākṣasī madhyagatā ca bhīrur; vāgbhir bhṛśaṃ rāvaṇatarjitā ca<BR>
&nbsp; kāntāramadhye vijane visṛṣṭā; bāleva kanyā vilalāpa sītā<BR>
&nbsp;<FONT COLOR="GREEN" SIZE="-1">3</FONT>
 satyaṃ batedaṃ pravadanti loke; nākālamṛtyur bhavatīti santaḥ<BR>
&nbsp; yatrāham evaṃ paribhartsyamānā; jīvāmi kiṃ cit kṣaṇam apy apuṇyā<BR>
&nbsp;<FONT COLOR="GREEN" SIZE="-1">4</FONT>
 sukhād vihīnaṃ bahuduḥkhapūrṇam; idaṃ tu nūnaṃ hṛdayaṃ sthiraṃ me<BR>
&nbsp; vidīryate yan na sahasradhādya; vajrāhataṃ śṛṅgam ivācalasya<BR>
&nbsp;<FONT COLOR="GREEN" SIZE="-1">5</FONT>
 naivāsti nūnaṃ mama doṣam atra; vadhyāham asyāpriyadarśanasya<BR>
&nbsp; bhāvaṃ na cāsyāham anupradātum; alaṃ dvijo mantram ivādvijāya<BR>
&nbsp;<FONT COLOR="GREEN" SIZE="-1">6</FONT>
 nūnaṃ mamāṅgāny acirād anāryaḥ; śastraiḥ śitaiś chetsyati rākṣasendraḥ<BR>
&nbsp; tasminn anāgacchati lokanāthe; garbhasthajantor iva śalyakṛntaḥ<BR>
&nbsp;<FONT COLOR="GREEN" SIZE="-1">7</FONT>
 duḥkhaṃ batedaṃ mama duḥkhitāyā; māsau cirāyābhigamiṣyato dvau<BR>
&nbsp; baddhasya vadhyasya yathā niśānte; rājāparādhād iva taskarasya<BR>
&nbsp;<FONT COLOR="GREEN" SIZE="-1">8</FONT>
 hā rāma hā lakṣmaṇa hā sumitre; hā rāma mātaḥ saha me jananyā<BR>
&nbsp; eṣā vipadyāmy aham alpabhāgyā; mahārṇave naur iva mūḍha vātā<BR>
&nbsp;<FONT COLOR="GREEN" SIZE="-1">9</FONT>
 tarasvinau dhārayatā mṛgasya; sattvena rūpaṃ manujendraputrau<BR>
&nbsp; nūnaṃ viśastau mama kāraṇāt tau; siṃharṣabhau dvāv iva vaidyutena<BR>
&nbsp;<FONT COLOR="GREEN" SIZE="-1">10</FONT>
 nūnaṃ sa kālo mṛgarūpadhārī; mām alpabhāgyāṃ lulubhe tadānīm<BR>
&nbsp;&nbsp; yatrāryaputraṃ visasarja mūḍhā; rāmānujaṃ lakṣmaṇapūrvakaṃ ca<BR>
<FONT COLOR="GREEN" SIZE="-1">11</FONT>
 hā rāma satyavrata dīrghavāho; hā pūrṇacandrapratimānavaktra<BR>
&nbsp;&nbsp; hā jīvalokasya hitaḥ priyaś ca; vadhyāṃ na māṃ vetsi hi rākṣasānām<BR>
<FONT COLOR="GREEN" SIZE="-1">12</FONT>
 ananyadevatvam iyaṃ kṣamā ca; bhūmau ca śayyā niyamaś ca dharme<BR>
&nbsp;&nbsp; pativratātvaṃ viphalaṃ mamedaṃ; kṛtaṃ kṛtaghneṣv iva mānuṣāṇām<BR>
<FONT COLOR="GREEN" SIZE="-1">13</FONT>
 mogho hi dharmaś carito mamāyaṃ; tathaikapatnītvam idaṃ nirartham<BR>
&nbsp;&nbsp; yā tvāṃ na paśyāmi kṛśā vivarṇā; hīnā tvayā saṃgamane nirāśā<BR>
<FONT COLOR="GREEN" SIZE="-1">14</FONT>
 pitur nirdeśaṃ niyamena kṛtvā; vanān nivṛttaś caritavrataś ca<BR>
&nbsp;&nbsp; strībhis tu manye vipulekṣaṇābhiḥ; saṃraṃsyase vītabhayaḥ kṛtārthaḥ<BR>
<FONT COLOR="GREEN" SIZE="-1">15</FONT>
 ahaṃ tu rāma tvayi jātakāmā; ciraṃ vināśāya nibaddhabhāvā<BR>
&nbsp;&nbsp; moghaṃ caritvātha tapovrataṃ ca; tyakṣyāmi dhig jīvitam alpabhāgyā<BR>
<FONT COLOR="GREEN" SIZE="-1">16</FONT>
 sā jīvitaṃ kṣipram ahaṃ tyajeyaṃ; viṣeṇa śastreṇa śitena vāpi<BR>
&nbsp;&nbsp; viṣasya dātā na tu me 'sti kaś cic; chastrasya vā veśmani rākṣasasya<BR>
<FONT COLOR="GREEN" SIZE="-1">17</FONT>
 śokābhitaptā bahudhā vicintya; sītātha veṇyudgrathanaṃ gṛhītvā<BR>
&nbsp;&nbsp; udbadhya veṇyudgrathanena śīghram; ahaṃ gamiṣyāmi yamasya mūlam<BR>
<FONT COLOR="GREEN" SIZE="-1">18</FONT>
 itīva sītā bahudhā vilapya; sarvātmanā rāmam anusmarantī<BR>
&nbsp;&nbsp; pravepamānā pariśuṣkavaktrā; nagottamaṃ puṣpitam āsasāda<BR>
<FONT COLOR="GREEN" SIZE="-1">19</FONT>
 upasthitā sā mṛdur sarvagātrī; śākhāṃ gṛhītvātha nagasya tasya<BR>
&nbsp;&nbsp; tasyās tu rāmaṃ pravicintayantyā; rāmānujaṃ svaṃ ca kulaṃ śubhāṅgyāḥ<BR>
<FONT COLOR="GREEN" SIZE="-1">20</FONT>
 śokānimittāni tadā bahūni; dhairyārjitāni pravarāṇi loke<BR>
&nbsp;&nbsp; prādurnimittāni tadā babhūvuḥ; purāpi siddhāny upalakṣitāni<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 सा राक्षसेन्द्रस्य वचॊ निशम्य; तद रावणस्याप्रियम अप्रियार्ता<BR>
&nbsp; सीता वितत्रास यथा वनान्ते; सिंहाभिपन्ना गजराजकन्या<BR>
&nbsp;<FONT COLOR="GREEN" SIZE="-1">2</FONT>
 सा राक्षसी मध्यगता च भीरुर; वाग्भिर भृशं रावणतर्जिता च<BR>
&nbsp; कान्तारमध्ये विजने विसृष्टा; बालेव कन्या विललाप सीता<BR>
&nbsp;<FONT COLOR="GREEN" SIZE="-1">3</FONT>
 सत्यं बतेदं परवदन्ति लॊके; नाकालमृत्युर भवतीति सन्तः<BR>
&nbsp; यत्राहम एवं परिभर्त्स्यमाना; जीवामि किं चित कषणम अप्य अपुण्या<BR>
&nbsp;<FONT COLOR="GREEN" SIZE="-1">4</FONT>
 सुखाद विहीनं बहुदुःखपूर्णम; इदं तु नूनं हृदयं सथिरं मे<BR>
&nbsp; विदीर्यते यन न सहस्रधाद्य; वज्राहतं शृङ्गम इवाचलस्य<BR>
&nbsp;<FONT COLOR="GREEN" SIZE="-1">5</FONT>
 नैवास्ति नूनं मम दॊषम अत्र; वध्याहम अस्याप्रियदर्शनस्य<BR>
&nbsp; भावं न चास्याहम अनुप्रदातुम; अलं दविजॊ मन्त्रम इवाद्विजाय<BR>
&nbsp;<FONT COLOR="GREEN" SIZE="-1">6</FONT>
 नूनं ममाङ्गान्य अचिराद अनार्यः; शस्त्रैः शितैश छेत्स्यति राक्षसेन्द्रः<BR>
&nbsp; तस्मिन्न अनागच्छति लॊकनाथे; गर्भस्थजन्तॊर इव शल्यकृन्तः<BR>
&nbsp;<FONT COLOR="GREEN" SIZE="-1">7</FONT>
 दुःखं बतेदं मम दुःखिताया; मासौ चिरायाभिगमिष्यतॊ दवौ<BR>
&nbsp; बद्धस्य वध्यस्य यथा निशान्ते; राजापराधाद इव तस्करस्य<BR>
&nbsp;<FONT COLOR="GREEN" SIZE="-1">8</FONT>
 हा राम हा लक्ष्मण हा सुमित्रे; हा राम मातः सह मे जनन्या<BR>
&nbsp; एषा विपद्याम्य अहम अल्पभाग्या; महार्णवे नौर इव मूढ वाता<BR>
&nbsp;<FONT COLOR="GREEN" SIZE="-1">9</FONT>
 तरस्विनौ धारयता मृगस्य; सत्त्वेन रूपं मनुजेन्द्रपुत्रौ<BR>
&nbsp; नूनं विशस्तौ मम कारणात तौ; सिंहर्षभौ दवाव इव वैद्युतेन<BR>
&nbsp;<FONT COLOR="GREEN" SIZE="-1">10</FONT>
 नूनं स कालॊ मृगरूपधारी; माम अल्पभाग्यां लुलुभे तदानीम<BR>
&nbsp;&nbsp; यत्रार्यपुत्रं विससर्ज मूढा; रामानुजं लक्ष्मणपूर्वकं च<BR>
<FONT COLOR="GREEN" SIZE="-1">11</FONT>
 हा राम सत्यव्रत दीर्घवाहॊ; हा पूर्णचन्द्रप्रतिमानवक्त्र<BR>
&nbsp;&nbsp; हा जीवलॊकस्य हितः परियश च; वध्यां न मां वेत्सि हि राक्षसानाम<BR>
<FONT COLOR="GREEN" SIZE="-1">12</FONT>
 अनन्यदेवत्वम इयं कषमा च; भूमौ च शय्या नियमश च धर्मे<BR>
&nbsp;&nbsp; पतिव्रतात्वं विफलं ममेदं; कृतं कृतघ्नेष्व इव मानुषाणाम<BR>
<FONT COLOR="GREEN" SIZE="-1">13</FONT>
 मॊघॊ हि धर्मश चरितॊ ममायं; तथैकपत्नीत्वम इदं निरर्थम<BR>
&nbsp;&nbsp; या तवां न पश्यामि कृशा विवर्णा; हीना तवया संगमने निराशा<BR>
<FONT COLOR="GREEN" SIZE="-1">14</FONT>
 पितुर निर्देशं नियमेन कृत्वा; वनान निवृत्तश चरितव्रतश च<BR>
&nbsp;&nbsp; सत्रीभिस तु मन्ये विपुलेक्षणाभिः; संरंस्यसे वीतभयः कृतार्थः<BR>
<FONT COLOR="GREEN" SIZE="-1">15</FONT>
 अहं तु राम तवयि जातकामा; चिरं विनाशाय निबद्धभावा<BR>
&nbsp;&nbsp; मॊघं चरित्वाथ तपॊव्रतं च; तयक्ष्यामि धिग जीवितम अल्पभाग्या<BR>
<FONT COLOR="GREEN" SIZE="-1">16</FONT>
 सा जीवितं कषिप्रम अहं तयजेयं; विषेण शस्त्रेण शितेन वापि<BR>
&nbsp;&nbsp; विषस्य दाता न तु मे ऽसति कश चिच; छस्त्रस्य वा वेश्मनि राक्षसस्य<BR>
<FONT COLOR="GREEN" SIZE="-1">17</FONT>
 शॊकाभितप्ता बहुधा विचिन्त्य; सीताथ वेण्युद्ग्रथनं गृहीत्वा<BR>
&nbsp;&nbsp; उद्बध्य वेण्युद्ग्रथनेन शीघ्रम; अहं गमिष्यामि यमस्य मूलम<BR>
<FONT COLOR="GREEN" SIZE="-1">18</FONT>
 इतीव सीता बहुधा विलप्य; सर्वात्मना रामम अनुस्मरन्ती<BR>
&nbsp;&nbsp; परवेपमाना परिशुष्कवक्त्रा; नगॊत्तमं पुष्पितम आससाद<BR>
<FONT COLOR="GREEN" SIZE="-1">19</FONT>
 उपस्थिता सा मृदुर सर्वगात्री; शाखां गृहीत्वाथ नगस्य तस्य<BR>
&nbsp;&nbsp; तस्यास तु रामं परविचिन्तयन्त्या; रामानुजं सवं च कुलं शुभाङ्ग्याः<BR>
<FONT COLOR="GREEN" SIZE="-1">20</FONT>
 शॊकानिमित्तानि तदा बहूनि; धैर्यार्जितानि परवराणि लॊके<BR>
&nbsp;&nbsp; परादुर्निमित्तानि तदा बभूवुः; पुरापि सिद्धान्य उपलक्षितानि<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5027.htm">Next: Chapter 27</A></CENTER>
</div>
</BODY>
</HTML>
