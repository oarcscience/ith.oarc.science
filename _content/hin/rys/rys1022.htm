<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 22</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi01.htm">Book 1 Index</A><BR>
&nbsp;
<A HREF="rys1021.htm">Previous</A>&nbsp;
<A HREF="rys1023.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 22
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 prabhātāyāṃ tu śarvaryāṃ viśvāmitro mahāmuniḥ<BR>
&nbsp; abhyabhāṣata kākutsthaṃ śayānaṃ parṇasaṃstare<BR>
&nbsp;<FONT COLOR="GREEN" SIZE="-1">2</FONT>
 kausalyā suprajā rāma pūrvā saṃdhyā pravartate<BR>
&nbsp; uttiṣṭha naraśārdūla kartavyaṃ daivam āhnikam<BR>
&nbsp;<FONT COLOR="GREEN" SIZE="-1">3</FONT>
 tasyarṣeḥ paramodāraṃ vacaḥ śrutvā nṛpātmajau<BR>
&nbsp; snātvā kṛtodakau vīrau jepatuḥ paramaṃ japam<BR>
&nbsp;<FONT COLOR="GREEN" SIZE="-1">4</FONT>
 kṛtāhnikau mahāvīryau viśvāmitraṃ tapodhanam<BR>
&nbsp; abhivādyābhisaṃhṛṣṭau gamanāyopatasthatuḥ<BR>
&nbsp;<FONT COLOR="GREEN" SIZE="-1">5</FONT>
 tau prayāte mahāvīryau divyaṃ tripathagāṃ nadīm<BR>
&nbsp; dadṛśāte tatas tatra sarayvāḥ saṃgame śubhe<BR>
&nbsp;<FONT COLOR="GREEN" SIZE="-1">6</FONT>
 tatrāśramapadaṃ puṇyam ṛṣīṇām ugratejasām<BR>
&nbsp; bahuvarṣasahasrāṇi tapyatāṃ paramaṃ tapaḥ<BR>
&nbsp;<FONT COLOR="GREEN" SIZE="-1">7</FONT>
 taṃ dṛṣṭvā paramaprītau rāghavau puṇyam āśramam<BR>
&nbsp; ūcatus taṃ mahātmānaṃ viśvāmitram idaṃ vacaḥ<BR>
&nbsp;<FONT COLOR="GREEN" SIZE="-1">8</FONT>
 kasyāyam āśramaḥ puṇyaḥ ko nv asmin vasate pumān<BR>
&nbsp; bhagavañ śrotum icchāvaḥ paraṃ kautūhalaṃ hi nau<BR>
&nbsp;<FONT COLOR="GREEN" SIZE="-1">9</FONT>
 tayos tad vacanaṃ śrutvā prahasya munipuṃgavaḥ<BR>
&nbsp; abravīc chrūyatāṃ rāma yasyāyaṃ pūrva āśramaḥ<BR>
&nbsp;<FONT COLOR="GREEN" SIZE="-1">10</FONT>
 kandarpo mūrtimān āsīt kāma ity ucyate budhaiḥ<BR>
<FONT COLOR="GREEN" SIZE="-1">11</FONT>
 tapasyantam iha sthāṇuṃ niyamena samāhitam<BR>
&nbsp;&nbsp; kṛtodvāhaṃ tu deveśaṃ gacchantaṃ samarudgaṇam<BR>
&nbsp;&nbsp; dharṣayām āsa durmedhā huṃkṛtaś ca mahātmanā<BR>
<FONT COLOR="GREEN" SIZE="-1">12</FONT>
 dagdhasya tasya raudreṇa cakṣuṣā raghunandana<BR>
&nbsp;&nbsp; vyaśīryanta śarīrāt svāt sarvagātrāṇi durmateḥ<BR>
<FONT COLOR="GREEN" SIZE="-1">13</FONT>
 tasya gātraṃ hataṃ tatra nirdagdhasya mahātmanā<BR>
&nbsp;&nbsp; aśarīraḥ kṛtaḥ kāmaḥ krodhād deveśvareṇa ha<BR>
<FONT COLOR="GREEN" SIZE="-1">14</FONT>
 anaṅga iti vikhyātas tadā prabhṛti rāghava<BR>
&nbsp;&nbsp; sa cāṅgaviṣayaḥ śrīmān yatrāṅgaṃ sa mumoca ha<BR>
<FONT COLOR="GREEN" SIZE="-1">15</FONT>
 tasyāyam āśramaḥ puṇyas tasyeme munayaḥ purā<BR>
&nbsp;&nbsp; śiṣyā dharmaparā vīra teṣāṃ pāpaṃ na vidyate<BR>
<FONT COLOR="GREEN" SIZE="-1">16</FONT>
 ihādya rajanīṃ rāma vasema śubhadarśana<BR>
&nbsp;&nbsp; puṇyayoḥ saritor madhye śvas tariṣyāmahe vayam<BR>
<FONT COLOR="GREEN" SIZE="-1">17</FONT>
 teṣāṃ saṃvadatāṃ tatra tapo dīrgheṇa cakṣuṣā<BR>
&nbsp;&nbsp; vijñāya paramaprītā munayo harṣam āgaman<BR>
<FONT COLOR="GREEN" SIZE="-1">18</FONT>
 arghyaṃ pādyaṃ tathātithyaṃ nivedyakuśikātmaje<BR>
&nbsp;&nbsp; rāmalakṣmaṇayoḥ paścād akurvann atithikriyām<BR>
<FONT COLOR="GREEN" SIZE="-1">19</FONT>
 satkāraṃ samanuprāpya kathābhir abhirañjayan<BR>
&nbsp;&nbsp; nyavasan susukhaṃ tatra kāmāśramapade tadā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 परभातायां तु शर्वर्यां विश्वामित्रॊ महामुनिः<BR>
&nbsp; अभ्यभाषत काकुत्स्थं शयानं पर्णसंस्तरे<BR>
&nbsp;<FONT COLOR="GREEN" SIZE="-1">2</FONT>
 कौसल्या सुप्रजा राम पूर्वा संध्या परवर्तते<BR>
&nbsp; उत्तिष्ठ नरशार्दूल कर्तव्यं दैवम आह्निकम<BR>
&nbsp;<FONT COLOR="GREEN" SIZE="-1">3</FONT>
 तस्यर्षेः परमॊदारं वचः शरुत्वा नृपात्मजौ<BR>
&nbsp; सनात्वा कृतॊदकौ वीरौ जेपतुः परमं जपम<BR>
&nbsp;<FONT COLOR="GREEN" SIZE="-1">4</FONT>
 कृताह्निकौ महावीर्यौ विश्वामित्रं तपॊधनम<BR>
&nbsp; अभिवाद्याभिसंहृष्टौ गमनायॊपतस्थतुः<BR>
&nbsp;<FONT COLOR="GREEN" SIZE="-1">5</FONT>
 तौ परयाते महावीर्यौ दिव्यं तरिपथगां नदीम<BR>
&nbsp; ददृशाते ततस तत्र सरय्वाः संगमे शुभे<BR>
&nbsp;<FONT COLOR="GREEN" SIZE="-1">6</FONT>
 तत्राश्रमपदं पुण्यम ऋषीणाम उग्रतेजसाम<BR>
&nbsp; बहुवर्षसहस्राणि तप्यतां परमं तपः<BR>
&nbsp;<FONT COLOR="GREEN" SIZE="-1">7</FONT>
 तं दृष्ट्वा परमप्रीतौ राघवौ पुण्यम आश्रमम<BR>
&nbsp; ऊचतुस तं महात्मानं विश्वामित्रम इदं वचः<BR>
&nbsp;<FONT COLOR="GREEN" SIZE="-1">8</FONT>
 कस्यायम आश्रमः पुण्यः कॊ नव अस्मिन वसते पुमान<BR>
&nbsp; भगवञ शरॊतुम इच्छावः परं कौतूहलं हि नौ<BR>
&nbsp;<FONT COLOR="GREEN" SIZE="-1">9</FONT>
 तयॊस तद वचनं शरुत्वा परहस्य मुनिपुंगवः<BR>
&nbsp; अब्रवीच छरूयतां राम यस्यायं पूर्व आश्रमः<BR>
&nbsp;<FONT COLOR="GREEN" SIZE="-1">10</FONT>
 कन्दर्पॊ मूर्तिमान आसीत काम इत्य उच्यते बुधैः<BR>
<FONT COLOR="GREEN" SIZE="-1">11</FONT>
 तपस्यन्तम इह सथाणुं नियमेन समाहितम<BR>
&nbsp;&nbsp; कृतॊद्वाहं तु देवेशं गच्छन्तं समरुद्गणम<BR>
&nbsp;&nbsp; धर्षयाम आस दुर्मेधा हुंकृतश च महात्मना<BR>
<FONT COLOR="GREEN" SIZE="-1">12</FONT>
 दग्धस्य तस्य रौद्रेण चक्षुषा रघुनन्दन<BR>
&nbsp;&nbsp; वयशीर्यन्त शरीरात सवात सर्वगात्राणि दुर्मतेः<BR>
<FONT COLOR="GREEN" SIZE="-1">13</FONT>
 तस्य गात्रं हतं तत्र निर्दग्धस्य महात्मना<BR>
&nbsp;&nbsp; अशरीरः कृतः कामः करॊधाद देवेश्वरेण ह<BR>
<FONT COLOR="GREEN" SIZE="-1">14</FONT>
 अनङ्ग इति विख्यातस तदा परभृति राघव<BR>
&nbsp;&nbsp; स चाङ्गविषयः शरीमान यत्राङ्गं स मुमॊच ह<BR>
<FONT COLOR="GREEN" SIZE="-1">15</FONT>
 तस्यायम आश्रमः पुण्यस तस्येमे मुनयः पुरा<BR>
&nbsp;&nbsp; शिष्या धर्मपरा वीर तेषां पापं न विद्यते<BR>
<FONT COLOR="GREEN" SIZE="-1">16</FONT>
 इहाद्य रजनीं राम वसेम शुभदर्शन<BR>
&nbsp;&nbsp; पुण्ययॊः सरितॊर मध्ये शवस तरिष्यामहे वयम<BR>
<FONT COLOR="GREEN" SIZE="-1">17</FONT>
 तेषां संवदतां तत्र तपॊ दीर्घेण चक्षुषा<BR>
&nbsp;&nbsp; विज्ञाय परमप्रीता मुनयॊ हर्षम आगमन<BR>
<FONT COLOR="GREEN" SIZE="-1">18</FONT>
 अर्घ्यं पाद्यं तथातिथ्यं निवेद्यकुशिकात्मजे<BR>
&nbsp;&nbsp; रामलक्ष्मणयॊः पश्चाद अकुर्वन्न अतिथिक्रियाम<BR>
<FONT COLOR="GREEN" SIZE="-1">19</FONT>
 सत्कारं समनुप्राप्य कथाभिर अभिरञ्जयन<BR>
&nbsp;&nbsp; नयवसन सुसुखं तत्र कामाश्रमपदे तदा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1023.htm">Next: Chapter 23</A></CENTER>
</div>
</BODY>
</HTML>
