<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 21</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4020.htm">Previous</A>&nbsp;
<A HREF="rys4022.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 21
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tato nipatitāṃ tārāṃ cyutāṃ tārām ivāmbarāt<BR>
&nbsp; śanair āśvāsayām āsa hanūmān hariyūthapaḥ<BR>
&nbsp;<FONT COLOR="GREEN" SIZE="-1">2</FONT>
 guṇadoṣakṛtaṃ jantuḥ svakarmaphalahetukam<BR>
&nbsp; avyagras tad avāpnoti sarvaṃ pretya śubhāśubham<BR>
&nbsp;<FONT COLOR="GREEN" SIZE="-1">3</FONT>
 śocyā śocasi kaṃ śocyaṃ dīnaṃ dīnānukampase<BR>
&nbsp; kaś ca kasyānuśocyo 'sti dehe 'smin budbudopame<BR>
&nbsp;<FONT COLOR="GREEN" SIZE="-1">4</FONT>
 aṅgadas tu kumāro 'yaṃ draṣṭavyo jīvaputrayā<BR>
&nbsp; āyatyā ca vidheyāni samarthāny asya cintaya<BR>
&nbsp;<FONT COLOR="GREEN" SIZE="-1">5</FONT>
 jānāsy aniyatām evaṃ bhūtānām āgatiṃ gatim<BR>
&nbsp; tasmāc chubhaṃ hi kartavyaṃ paṇḍite naihalaukikam<BR>
&nbsp;<FONT COLOR="GREEN" SIZE="-1">6</FONT>
 yasmin harisahasrāṇi prayutāny arbudāni ca<BR>
&nbsp; vartayanti kṛtāṃśāni so 'yaṃ diṣṭāntam āgataḥ<BR>
&nbsp;<FONT COLOR="GREEN" SIZE="-1">7</FONT>
 yad ayaṃ nyāyadṛṣṭārthaḥ sāmadānakṣamāparaḥ<BR>
&nbsp; gato dharmajitāṃ bhūmiṃ nainaṃ śocitum arhasi<BR>
&nbsp;<FONT COLOR="GREEN" SIZE="-1">8</FONT>
 sarve ca hariśārdūla putraś cāyaṃ tavāṅgadaḥ<BR>
&nbsp; haryṛṣkapatirājyaṃ ca tvatsanātham anindite<BR>
&nbsp;<FONT COLOR="GREEN" SIZE="-1">9</FONT>
 tāv imau śokasaṃtaptau śanaiḥ preraya bhāmini<BR>
&nbsp; tvayā parigṛhīto 'yam aṅgadaḥ śāstu medinīm<BR>
&nbsp;<FONT COLOR="GREEN" SIZE="-1">10</FONT>
 saṃtatiś ca yathādṛṣṭā kṛtyaṃ yac cāpi sāmpratam<BR>
&nbsp;&nbsp; rājñas tat kriyatāṃ sarvam eṣa kālasya niścayaḥ<BR>
<FONT COLOR="GREEN" SIZE="-1">11</FONT>
 saṃskāryo harirājas tu aṅgadaś cābhiṣicyatām<BR>
&nbsp;&nbsp; siṃhāsanagataṃ putraṃ paśyantī śāntim eṣyasi<BR>
<FONT COLOR="GREEN" SIZE="-1">12</FONT>
 sā tasya vacanaṃ śrutvā bhartṛvyasanapīḍitā<BR>
&nbsp;&nbsp; abravīd uttaraṃ tārā hanūmantam avasthitam<BR>
<FONT COLOR="GREEN" SIZE="-1">13</FONT>
 aṅgada pratirūpāṇāṃ putrāṇām ekataḥ śatam<BR>
&nbsp;&nbsp; hatasyāpy asya vīrasya gātrasaṃśleṣaṇaṃ varam<BR>
<FONT COLOR="GREEN" SIZE="-1">14</FONT>
 na cāhaṃ harirājasya prabhavāmy aṅgadasya vā<BR>
&nbsp;&nbsp; pitṛvyastasya sugrīvaḥ sarvakāryeṣv anantaraḥ<BR>
<FONT COLOR="GREEN" SIZE="-1">15</FONT>
 na hy eṣā buddhir āstheyā hanūmann aṅgadaṃ prati<BR>
&nbsp;&nbsp; pitā hi bandhuḥ putrasya na mātā harisattama<BR>
<FONT COLOR="GREEN" SIZE="-1">16</FONT>
 na hi mama harirājasaṃśrayāt; kṣamataram asti paratra ceha vā<BR>
&nbsp;&nbsp; abhimukhahatavīrasevitaṃ; śayanam idaṃ mama sevituṃ kṣamam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततॊ निपतितां तारां चयुतां ताराम इवाम्बरात<BR>
&nbsp; शनैर आश्वासयाम आस हनूमान हरियूथपः<BR>
&nbsp;<FONT COLOR="GREEN" SIZE="-1">2</FONT>
 गुणदॊषकृतं जन्तुः सवकर्मफलहेतुकम<BR>
&nbsp; अव्यग्रस तद अवाप्नॊति सर्वं परेत्य शुभाशुभम<BR>
&nbsp;<FONT COLOR="GREEN" SIZE="-1">3</FONT>
 शॊच्या शॊचसि कं शॊच्यं दीनं दीनानुकम्पसे<BR>
&nbsp; कश च कस्यानुशॊच्यॊ ऽसति देहे ऽसमिन बुद्बुदॊपमे<BR>
&nbsp;<FONT COLOR="GREEN" SIZE="-1">4</FONT>
 अङ्गदस तु कुमारॊ ऽयं दरष्टव्यॊ जीवपुत्रया<BR>
&nbsp; आयत्या च विधेयानि समर्थान्य अस्य चिन्तय<BR>
&nbsp;<FONT COLOR="GREEN" SIZE="-1">5</FONT>
 जानास्य अनियताम एवं भूतानाम आगतिं गतिम<BR>
&nbsp; तस्माच छुभं हि कर्तव्यं पण्डिते नैहलौकिकम<BR>
&nbsp;<FONT COLOR="GREEN" SIZE="-1">6</FONT>
 यस्मिन हरिसहस्राणि परयुतान्य अर्बुदानि च<BR>
&nbsp; वर्तयन्ति कृतांशानि सॊ ऽयं दिष्टान्तम आगतः<BR>
&nbsp;<FONT COLOR="GREEN" SIZE="-1">7</FONT>
 यद अयं नयायदृष्टार्थः सामदानक्षमापरः<BR>
&nbsp; गतॊ धर्मजितां भूमिं नैनं शॊचितुम अर्हसि<BR>
&nbsp;<FONT COLOR="GREEN" SIZE="-1">8</FONT>
 सर्वे च हरिशार्दूल पुत्रश चायं तवाङ्गदः<BR>
&nbsp; हर्यृष्कपतिराज्यं च तवत्सनाथम अनिन्दिते<BR>
&nbsp;<FONT COLOR="GREEN" SIZE="-1">9</FONT>
 ताव इमौ शॊकसंतप्तौ शनैः परेरय भामिनि<BR>
&nbsp; तवया परिगृहीतॊ ऽयम अङ्गदः शास्तु मेदिनीम<BR>
&nbsp;<FONT COLOR="GREEN" SIZE="-1">10</FONT>
 संततिश च यथादृष्टा कृत्यं यच चापि साम्प्रतम<BR>
&nbsp;&nbsp; राज्ञस तत करियतां सर्वम एष कालस्य निश्चयः<BR>
<FONT COLOR="GREEN" SIZE="-1">11</FONT>
 संस्कार्यॊ हरिराजस तु अङ्गदश चाभिषिच्यताम<BR>
&nbsp;&nbsp; सिंहासनगतं पुत्रं पश्यन्ती शान्तिम एष्यसि<BR>
<FONT COLOR="GREEN" SIZE="-1">12</FONT>
 सा तस्य वचनं शरुत्वा भर्तृव्यसनपीडिता<BR>
&nbsp;&nbsp; अब्रवीद उत्तरं तारा हनूमन्तम अवस्थितम<BR>
<FONT COLOR="GREEN" SIZE="-1">13</FONT>
 अङ्गद परतिरूपाणां पुत्राणाम एकतः शतम<BR>
&nbsp;&nbsp; हतस्याप्य अस्य वीरस्य गात्रसंश्लेषणं वरम<BR>
<FONT COLOR="GREEN" SIZE="-1">14</FONT>
 न चाहं हरिराजस्य परभवाम्य अङ्गदस्य वा<BR>
&nbsp;&nbsp; पितृव्यस्तस्य सुग्रीवः सर्वकार्येष्व अनन्तरः<BR>
<FONT COLOR="GREEN" SIZE="-1">15</FONT>
 न हय एषा बुद्धिर आस्थेया हनूमन्न अङ्गदं परति<BR>
&nbsp;&nbsp; पिता हि बन्धुः पुत्रस्य न माता हरिसत्तम<BR>
<FONT COLOR="GREEN" SIZE="-1">16</FONT>
 न हि मम हरिराजसंश्रयात; कषमतरम अस्ति परत्र चेह वा<BR>
&nbsp;&nbsp; अभिमुखहतवीरसेवितं; शयनम इदं मम सेवितुं कषमम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4022.htm">Next: Chapter 22</A></CENTER>
</div>
</BODY>
</HTML>
