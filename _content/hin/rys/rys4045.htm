<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 45</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi04">Book 4 Index</A><BR>
&nbsp;
<A HREF="rys4044">Previous</A>&nbsp;
<A HREF="rys4046">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 45
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 gateṣu vānarendreṣu rāmaḥ sugrīvam abravīt<BR>
&nbsp; kathaṃ bhavān vinājīte sarvaṃ vai maṇḍalaṃ bhuvaḥ<BR>
&nbsp;<FONT COLOR="GREEN" SIZE="-1">2</FONT>
 sugrīvas tu tato rāmam uvāca praṇatātmavān<BR>
&nbsp; śrūyatāṃ sarvam ākhyāsye vistareṇa nararṣabha<BR>
&nbsp;<FONT COLOR="GREEN" SIZE="-1">3</FONT>
 yadā tu dundubhiṃ nāma dānavaṃ mahiṣākṛtim<BR>
&nbsp; parikālayate vālī malayaṃ prati parvatam<BR>
&nbsp;<FONT COLOR="GREEN" SIZE="-1">4</FONT>
 tadā viveśa mahiṣo malayasya guhāṃ prati<BR>
&nbsp; viveśa vālī tatrāpi malayaṃ tajjighāṃsayā<BR>
&nbsp;<FONT COLOR="GREEN" SIZE="-1">5</FONT>
 tato 'haṃ tatra nikṣipto guhād vārivinītavat<BR>
&nbsp; na ca niṣkramate vālī tadā saṃvatsare gate<BR>
&nbsp;<FONT COLOR="GREEN" SIZE="-1">6</FONT>
 tataḥ kṣatajavegena āpupūre tadā bilam<BR>
&nbsp; tad ahaṃ vismito dṛṣṭvā bhrātṛśokaviṣārditaḥ<BR>
&nbsp;<FONT COLOR="GREEN" SIZE="-1">7</FONT>
 athāhaṃ kṛtabuddhis tu suvyaktaṃ nihato guruḥ<BR>
&nbsp; śilāparvatasaṃkāśā biladvāri mayā kṛtā<BR>
&nbsp; aśaknuvan niṣkramituṃ mahiṣo vinaśed iti<BR>
&nbsp;<FONT COLOR="GREEN" SIZE="-1">8</FONT>
 tato 'ham āgāṃ kiṣkindhāṃ nirāśas tasya jīvite<BR>
&nbsp; rājyaṃ ca sumahat prāptaṃ tārā ca rumayā saha<BR>
&nbsp; mitraiś ca sahitas tatra vasāmi vigatajvaraḥ<BR>
&nbsp;<FONT COLOR="GREEN" SIZE="-1">9</FONT>
 ājagāma tato vālī hatvāṃ taṃ dānavarṣabham<BR>
&nbsp; tato 'ham adadāṃ rājyaṃ gauravād bhayayantritaḥ<BR>
&nbsp;<FONT COLOR="GREEN" SIZE="-1">10</FONT>
 sa māṃ jighāṃsur duṣṭātmā vālī pravyathitendriyaḥ<BR>
&nbsp;&nbsp; parilākayate krodhād dhāvantaṃ sacivaiḥ saha<BR>
<FONT COLOR="GREEN" SIZE="-1">11</FONT>
 tato 'haṃ vālinā tena sānubandhaḥ pradhāvitaḥ<BR>
&nbsp;&nbsp; nadīś ca vividhāḥ paśyan vanāni nagarāṇi ca<BR>
<FONT COLOR="GREEN" SIZE="-1">12</FONT>
 ādarśatalasaṃkāśā tato vai pṛthivī mayā<BR>
&nbsp;&nbsp; alātacakrapratimā dṛṣṭā goṣpadavat tadā<BR>
<FONT COLOR="GREEN" SIZE="-1">13</FONT>
 tataḥ pūrvam ahaṃ gatvā dakṣiṇām aham āśritaḥ<BR>
&nbsp;&nbsp; diśaṃ ca paścimāṃ bhūyo gato 'smi bhayaśaṅkitaḥ<BR>
&nbsp;&nbsp; uttarāṃ tu diśaṃ yāntaṃ hanumān mām athābravīt<BR>
<FONT COLOR="GREEN" SIZE="-1">14</FONT>
 idānīṃ me smṛtaṃ rājan yathā vālī harīśvaraḥ<BR>
&nbsp;&nbsp; mataṅgena tadā śapto hy asminn āśramamaṇḍale<BR>
<FONT COLOR="GREEN" SIZE="-1">15</FONT>
 praviśed yadi vā vālī mūrdhāsya śatadhā bhavet<BR>
&nbsp;&nbsp; tatra vāsaḥ sukho 'smākaṃ nirudvigno bhaviṣyati<BR>
<FONT COLOR="GREEN" SIZE="-1">16</FONT>
 tataḥ parvatam āsādya ṛśyamūkaṃ nṛpātmaja<BR>
&nbsp;&nbsp; na viveśa tadā vālī mataṅgasya bhayāt tadā<BR>
<FONT COLOR="GREEN" SIZE="-1">17</FONT>
 evaṃ mayā tadā rājan pratyakṣam upalakṣitam<BR>
&nbsp;&nbsp; pṛthivīmaṇḍalaṃ kṛtsnaṃ guhām asmy āgatas tataḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 गतेषु वानरेन्द्रेषु रामः सुग्रीवम अब्रवीत<BR>
&nbsp; कथं भवान विनाजीते सर्वं वै मण्डलं भुवः<BR>
&nbsp;<FONT COLOR="GREEN" SIZE="-1">2</FONT>
 सुग्रीवस तु ततॊ रामम उवाच परणतात्मवान<BR>
&nbsp; शरूयतां सर्वम आख्यास्ये विस्तरेण नरर्षभ<BR>
&nbsp;<FONT COLOR="GREEN" SIZE="-1">3</FONT>
 यदा तु दुन्दुभिं नाम दानवं महिषाकृतिम<BR>
&nbsp; परिकालयते वाली मलयं परति पर्वतम<BR>
&nbsp;<FONT COLOR="GREEN" SIZE="-1">4</FONT>
 तदा विवेश महिषॊ मलयस्य गुहां परति<BR>
&nbsp; विवेश वाली तत्रापि मलयं तज्जिघांसया<BR>
&nbsp;<FONT COLOR="GREEN" SIZE="-1">5</FONT>
 ततॊ ऽहं तत्र निक्षिप्तॊ गुहाद वारिविनीतवत<BR>
&nbsp; न च निष्क्रमते वाली तदा संवत्सरे गते<BR>
&nbsp;<FONT COLOR="GREEN" SIZE="-1">6</FONT>
 ततः कषतजवेगेन आपुपूरे तदा बिलम<BR>
&nbsp; तद अहं विस्मितॊ दृष्ट्वा भरातृशॊकविषार्दितः<BR>
&nbsp;<FONT COLOR="GREEN" SIZE="-1">7</FONT>
 अथाहं कृतबुद्धिस तु सुव्यक्तं निहतॊ गुरुः<BR>
&nbsp; शिलापर्वतसंकाशा बिलद्वारि मया कृता<BR>
&nbsp; अशक्नुवन निष्क्रमितुं महिषॊ विनशेद इति<BR>
&nbsp;<FONT COLOR="GREEN" SIZE="-1">8</FONT>
 ततॊ ऽहम आगां किष्किन्धां निराशस तस्य जीविते<BR>
&nbsp; राज्यं च सुमहत पराप्तं तारा च रुमया सह<BR>
&nbsp; मित्रैश च सहितस तत्र वसामि विगतज्वरः<BR>
&nbsp;<FONT COLOR="GREEN" SIZE="-1">9</FONT>
 आजगाम ततॊ वाली हत्वां तं दानवर्षभम<BR>
&nbsp; ततॊ ऽहम अददां राज्यं गौरवाद भययन्त्रितः<BR>
&nbsp;<FONT COLOR="GREEN" SIZE="-1">10</FONT>
 स मां जिघांसुर दुष्टात्मा वाली परव्यथितेन्द्रियः<BR>
&nbsp;&nbsp; परिलाकयते करॊधाद धावन्तं सचिवैः सह<BR>
<FONT COLOR="GREEN" SIZE="-1">11</FONT>
 ततॊ ऽहं वालिना तेन सानुबन्धः परधावितः<BR>
&nbsp;&nbsp; नदीश च विविधाः पश्यन वनानि नगराणि च<BR>
<FONT COLOR="GREEN" SIZE="-1">12</FONT>
 आदर्शतलसंकाशा ततॊ वै पृथिवी मया<BR>
&nbsp;&nbsp; अलातचक्रप्रतिमा दृष्टा गॊष्पदवत तदा<BR>
<FONT COLOR="GREEN" SIZE="-1">13</FONT>
 ततः पूर्वम अहं गत्वा दक्षिणाम अहम आश्रितः<BR>
&nbsp;&nbsp; दिशं च पश्चिमां भूयॊ गतॊ ऽसमि भयशङ्कितः<BR>
&nbsp;&nbsp; उत्तरां तु दिशं यान्तं हनुमान माम अथाब्रवीत<BR>
<FONT COLOR="GREEN" SIZE="-1">14</FONT>
 इदानीं मे समृतं राजन यथा वाली हरीश्वरः<BR>
&nbsp;&nbsp; मतङ्गेन तदा शप्तॊ हय अस्मिन्न आश्रममण्डले<BR>
<FONT COLOR="GREEN" SIZE="-1">15</FONT>
 परविशेद यदि वा वाली मूर्धास्य शतधा भवेत<BR>
&nbsp;&nbsp; तत्र वासः सुखॊ ऽसमाकं निरुद्विग्नॊ भविष्यति<BR>
<FONT COLOR="GREEN" SIZE="-1">16</FONT>
 ततः पर्वतम आसाद्य ऋश्यमूकं नृपात्मज<BR>
&nbsp;&nbsp; न विवेश तदा वाली मतङ्गस्य भयात तदा<BR>
<FONT COLOR="GREEN" SIZE="-1">17</FONT>
 एवं मया तदा राजन परत्यक्षम उपलक्षितम<BR>
&nbsp;&nbsp; पृथिवीमण्डलं कृत्स्नं गुहाम अस्म्य आगतस ततः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4046">Next: Chapter 46</A></CENTER>
</div>
</BODY>
</HTML>
