<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 21</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5020.htm">Previous</A>&nbsp;
<A HREF="rys5022.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 21
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ity uktvā maithilīṃ rājā rāvaṇaḥ śatrurāvaṇaḥ<BR>
&nbsp; saṃdiśya ca tataḥ sarvā rākṣasīr nirjagāma ha<BR>
&nbsp;<FONT COLOR="GREEN" SIZE="-1">2</FONT>
 niṣkrānte rākṣasendre tu punar antaḥpuraṃ gate<BR>
&nbsp; rākṣasyo bhīmarūpās tāḥ sītāṃ samabhidudruvuḥ<BR>
&nbsp;<FONT COLOR="GREEN" SIZE="-1">3</FONT>
 tataḥ sītām upāgamya rākṣasyaḥ krodhamūrchitāḥ<BR>
&nbsp; paraṃ paruṣayā vācā vaidehīm idam abruvan<BR>
&nbsp;<FONT COLOR="GREEN" SIZE="-1">4</FONT>
 paulastyasya variṣṭhasya rāvaṇasya mahātmanaḥ<BR>
&nbsp; daśagrīvasya bhāryātvaṃ sīte na bahu manyase<BR>
&nbsp;<FONT COLOR="GREEN" SIZE="-1">5</FONT>
 tatas tv ekajaṭā nāma rākṣasī vākyam abravīt<BR>
&nbsp; āmantrya krodhatāmrākṣī sītāṃ karatalodarīm<BR>
&nbsp;<FONT COLOR="GREEN" SIZE="-1">6</FONT>
 prajāpatīnāṃ ṣaṇṇāṃ tu caturtho yaḥ prajāpatiḥ<BR>
&nbsp; mānaso brahmaṇaḥ putraḥ pulastya iti viśrutaḥ<BR>
&nbsp;<FONT COLOR="GREEN" SIZE="-1">7</FONT>
 pulastyasya tu tejasvī maharṣir mānasaḥ sutaḥ<BR>
&nbsp; nāmnā sa viśravā nāma prajāpatisamaprabhaḥ<BR>
&nbsp;<FONT COLOR="GREEN" SIZE="-1">8</FONT>
 tasya putro viśālākṣi rāvaṇaḥ śatrurāvaṇaḥ<BR>
&nbsp; tasya tvaṃ rākṣasendrasya bhāryā bhavitum arhasi<BR>
&nbsp; mayoktaṃ cārusarvāṅgi vākyaṃ kiṃ nānumanyase<BR>
&nbsp;<FONT COLOR="GREEN" SIZE="-1">9</FONT>
 tato harijaṭā nāma rākṣasī vākyam abravīt<BR>
&nbsp; vivṛtya nayane kopān mārjārasadṛśekṣaṇā<BR>
&nbsp;<FONT COLOR="GREEN" SIZE="-1">10</FONT>
 yena devās trayastriṃśad devarājaś ca nirjitaḥ<BR>
&nbsp;&nbsp; tasya tvaṃ rākṣasendrasya bhāryā bhavitum arhasi<BR>
<FONT COLOR="GREEN" SIZE="-1">11</FONT>
 vīryotsiktasya śūrasya saṃgrāmeṣv anivartinaḥ<BR>
&nbsp;&nbsp; balino vīryayuktasyā bhāryātvaṃ kiṃ na lapsyase<BR>
<FONT COLOR="GREEN" SIZE="-1">12</FONT>
 priyāṃ bahumatāṃ bhāryāṃ tyaktvā rājā mahābalaḥ<BR>
&nbsp;&nbsp; sarvāsāṃ ca mahābhāgāṃ tvām upaiṣyati rāvaṇaḥ<BR>
<FONT COLOR="GREEN" SIZE="-1">13</FONT>
 samṛddhaṃ strīsahasreṇa nānāratnopaśobhitam<BR>
&nbsp;&nbsp; antaḥpuraṃ samutsṛjya tvām upaiṣyati rāvaṇaḥ<BR>
<FONT COLOR="GREEN" SIZE="-1">14</FONT>
 asakṛd devatā yuddhe nāgagandharvadānavāḥ<BR>
&nbsp;&nbsp; nirjitāḥ samare yena sa te pārśvam upāgataḥ<BR>
<FONT COLOR="GREEN" SIZE="-1">15</FONT>
 tasya sarvasamṛddhasyā rāvaṇasya mahātmanaḥ<BR>
&nbsp;&nbsp; kimarthaṃ rākṣasendrasya bhāryātvaṃ necchase 'dhame<BR>
<FONT COLOR="GREEN" SIZE="-1">16</FONT>
 yasya sūryo na tapati bhīto yasya ca mārutaḥ<BR>
&nbsp;&nbsp; na vāti smāyatāpāṅge kiṃ tvaṃ tasya na tiṣṭhasi<BR>
<FONT COLOR="GREEN" SIZE="-1">17</FONT>
 puṣpavṛṣṭiṃ ca taravo mumucur yasya vai bhayāt<BR>
&nbsp;&nbsp; śailāś ca subhru pānīyaṃ jaladāś ca yadecchati<BR>
<FONT COLOR="GREEN" SIZE="-1">18</FONT>
 tasya nairṛtarājasya rājarājasya bhāmini<BR>
&nbsp;&nbsp; kiṃ tvaṃ na kuruṣe buddhiṃ bhāryārthe rāvaṇasya hi<BR>
<FONT COLOR="GREEN" SIZE="-1">19</FONT>
 sādhu te tattvato devi kathitaṃ sādhu bhāmini<BR>
&nbsp;&nbsp; gṛhāṇa susmite vākyam anyathā na bhaviṣyasi<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 इत्य उक्त्वा मैथिलीं राजा रावणः शत्रुरावणः<BR>
&nbsp; संदिश्य च ततः सर्वा राक्षसीर निर्जगाम ह<BR>
&nbsp;<FONT COLOR="GREEN" SIZE="-1">2</FONT>
 निष्क्रान्ते राक्षसेन्द्रे तु पुनर अन्तःपुरं गते<BR>
&nbsp; राक्षस्यॊ भीमरूपास ताः सीतां समभिदुद्रुवुः<BR>
&nbsp;<FONT COLOR="GREEN" SIZE="-1">3</FONT>
 ततः सीताम उपागम्य राक्षस्यः करॊधमूर्छिताः<BR>
&nbsp; परं परुषया वाचा वैदेहीम इदम अब्रुवन<BR>
&nbsp;<FONT COLOR="GREEN" SIZE="-1">4</FONT>
 पौलस्त्यस्य वरिष्ठस्य रावणस्य महात्मनः<BR>
&nbsp; दशग्रीवस्य भार्यात्वं सीते न बहु मन्यसे<BR>
&nbsp;<FONT COLOR="GREEN" SIZE="-1">5</FONT>
 ततस तव एकजटा नाम राक्षसी वाक्यम अब्रवीत<BR>
&nbsp; आमन्त्र्य करॊधताम्राक्षी सीतां करतलॊदरीम<BR>
&nbsp;<FONT COLOR="GREEN" SIZE="-1">6</FONT>
 परजापतीनां षण्णां तु चतुर्थॊ यः परजापतिः<BR>
&nbsp; मानसॊ बरह्मणः पुत्रः पुलस्त्य इति विश्रुतः<BR>
&nbsp;<FONT COLOR="GREEN" SIZE="-1">7</FONT>
 पुलस्त्यस्य तु तेजस्वी महर्षिर मानसः सुतः<BR>
&nbsp; नाम्ना स विश्रवा नाम परजापतिसमप्रभः<BR>
&nbsp;<FONT COLOR="GREEN" SIZE="-1">8</FONT>
 तस्य पुत्रॊ विशालाक्षि रावणः शत्रुरावणः<BR>
&nbsp; तस्य तवं राक्षसेन्द्रस्य भार्या भवितुम अर्हसि<BR>
&nbsp; मयॊक्तं चारुसर्वाङ्गि वाक्यं किं नानुमन्यसे<BR>
&nbsp;<FONT COLOR="GREEN" SIZE="-1">9</FONT>
 ततॊ हरिजटा नाम राक्षसी वाक्यम अब्रवीत<BR>
&nbsp; विवृत्य नयने कॊपान मार्जारसदृशेक्षणा<BR>
&nbsp;<FONT COLOR="GREEN" SIZE="-1">10</FONT>
 येन देवास तरयस्त्रिंशद देवराजश च निर्जितः<BR>
&nbsp;&nbsp; तस्य तवं राक्षसेन्द्रस्य भार्या भवितुम अर्हसि<BR>
<FONT COLOR="GREEN" SIZE="-1">11</FONT>
 वीर्यॊत्सिक्तस्य शूरस्य संग्रामेष्व अनिवर्तिनः<BR>
&nbsp;&nbsp; बलिनॊ वीर्ययुक्तस्या भार्यात्वं किं न लप्स्यसे<BR>
<FONT COLOR="GREEN" SIZE="-1">12</FONT>
 परियां बहुमतां भार्यां तयक्त्वा राजा महाबलः<BR>
&nbsp;&nbsp; सर्वासां च महाभागां तवाम उपैष्यति रावणः<BR>
<FONT COLOR="GREEN" SIZE="-1">13</FONT>
 समृद्धं सत्रीसहस्रेण नानारत्नॊपशॊभितम<BR>
&nbsp;&nbsp; अन्तःपुरं समुत्सृज्य तवाम उपैष्यति रावणः<BR>
<FONT COLOR="GREEN" SIZE="-1">14</FONT>
 असकृद देवता युद्धे नागगन्धर्वदानवाः<BR>
&nbsp;&nbsp; निर्जिताः समरे येन स ते पार्श्वम उपागतः<BR>
<FONT COLOR="GREEN" SIZE="-1">15</FONT>
 तस्य सर्वसमृद्धस्या रावणस्य महात्मनः<BR>
&nbsp;&nbsp; किमर्थं राक्षसेन्द्रस्य भार्यात्वं नेच्छसे ऽधमे<BR>
<FONT COLOR="GREEN" SIZE="-1">16</FONT>
 यस्य सूर्यॊ न तपति भीतॊ यस्य च मारुतः<BR>
&nbsp;&nbsp; न वाति समायतापाङ्गे किं तवं तस्य न तिष्ठसि<BR>
<FONT COLOR="GREEN" SIZE="-1">17</FONT>
 पुष्पवृष्टिं च तरवॊ मुमुचुर यस्य वै भयात<BR>
&nbsp;&nbsp; शैलाश च सुभ्रु पानीयं जलदाश च यदेच्छति<BR>
<FONT COLOR="GREEN" SIZE="-1">18</FONT>
 तस्य नैरृतराजस्य राजराजस्य भामिनि<BR>
&nbsp;&nbsp; किं तवं न कुरुषे बुद्धिं भार्यार्थे रावणस्य हि<BR>
<FONT COLOR="GREEN" SIZE="-1">19</FONT>
 साधु ते तत्त्वतॊ देवि कथितं साधु भामिनि<BR>
&nbsp;&nbsp; गृहाण सुस्मिते वाक्यम अन्यथा न भविष्यसि<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5022.htm">Next: Chapter 22</A></CENTER>
</div>
</BODY>
</HTML>
