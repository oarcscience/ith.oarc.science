<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 63</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6062.htm">Previous</A>&nbsp;
<A HREF="rys6064.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 63
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 pravṛtte saṃkule tasmin ghore vīrajanakṣaye<BR>
&nbsp; aṅgadaḥ kampanaṃ vīram āsasāda raṇotsukaḥ<BR>
&nbsp;<FONT COLOR="GREEN" SIZE="-1">2</FONT>
 āhūya so 'ṅgadaṃ kopāt tāḍayām āsa vegitaḥ<BR>
&nbsp; gadayā kampanaḥ pūrvaṃ sa cacāla bhṛśāhataḥ<BR>
&nbsp;<FONT COLOR="GREEN" SIZE="-1">3</FONT>
 sa saṃjñāṃ prāpya tejasvī cikṣepa śikharaṃ gireḥ<BR>
&nbsp; arditaś ca prahāreṇa kampanaḥ patito bhuvi<BR>
&nbsp;<FONT COLOR="GREEN" SIZE="-1">4</FONT>
 hatapravīrā vyathitā rākṣasendracamūs tadā<BR>
&nbsp; jagāmābhimukhī sā tu kumbhakarṇasuto yataḥ<BR>
&nbsp; āpatantīṃ ca vegena kumbhas tāṃ sāntvayac camūm<BR>
&nbsp;<FONT COLOR="GREEN" SIZE="-1">5</FONT>
 sa dhanur dhanvināṃ śreṣṭhaḥ pragṛhya susamāhitaḥ<BR>
&nbsp; mumocāśīviṣaprakhyāñ śarān dehavidāraṇān<BR>
&nbsp;<FONT COLOR="GREEN" SIZE="-1">6</FONT>
 tasya tac chuśubhe bhūyaḥ saśaraṃ dhanur uttamam<BR>
&nbsp; vidyudairāvatārciṣmad dvitīyendradhanur yathā<BR>
&nbsp;<FONT COLOR="GREEN" SIZE="-1">7</FONT>
 ākarṇakṛṣṭamuktena jaghāna dvividaṃ tadā<BR>
&nbsp; tena hāṭakapuṅkhena patriṇā patravāsasā<BR>
&nbsp;<FONT COLOR="GREEN" SIZE="-1">8</FONT>
 sahasābhihatas tena vipramuktapadaḥ sphuran<BR>
&nbsp; nipapātādrikūṭābho vihvalaḥ plavagottamaḥ<BR>
&nbsp;<FONT COLOR="GREEN" SIZE="-1">9</FONT>
 maindas tu bhrātaraṃ dṛṣṭvā bhagnaṃ tatra mahāhave<BR>
&nbsp; abhidudrāva vegena pragṛhya mahatīṃ śilām<BR>
&nbsp;<FONT COLOR="GREEN" SIZE="-1">10</FONT>
 tāṃ śilāṃ tu pracikṣepa rākṣasāya mahābalaḥ<BR>
&nbsp;&nbsp; bibheda tāṃ śilāṃ kumbhaḥ prasannaiḥ pañcabhiḥ śaraiḥ<BR>
<FONT COLOR="GREEN" SIZE="-1">11</FONT>
 saṃdhāya cānyaṃ sumukhaṃ śaram āśīviṣopamam<BR>
&nbsp;&nbsp; ājaghāna mahātejā vakṣasi dvividāgrajam<BR>
<FONT COLOR="GREEN" SIZE="-1">12</FONT>
 sa tu tena prahāreṇa maindo vānarayūthapaḥ<BR>
&nbsp;&nbsp; marmaṇy abhihatas tena papāta bhuvi mūrchitaḥ<BR>
<FONT COLOR="GREEN" SIZE="-1">13</FONT>
 aṅgado mātulau dṛṣṭvā patitau tau mahābalau<BR>
&nbsp;&nbsp; abhidudrāva vegena kumbham udyatakārmukam<BR>
<FONT COLOR="GREEN" SIZE="-1">14</FONT>
 tam āpatantaṃ vivyādha kumbhaḥ pañcabhir āyasaiḥ<BR>
&nbsp;&nbsp; tribhiś cānyaiḥ śitair bāṇair mātaṃgam iva tomaraiḥ<BR>
<FONT COLOR="GREEN" SIZE="-1">15</FONT>
 so 'ṅgadaṃ vividhair bāṇaiḥ kumbho vivyādha vīryavān<BR>
&nbsp;&nbsp; akuṇṭhadhārair niśitais tīkṣṇaiḥ kanakabhūṣaṇaiḥ<BR>
<FONT COLOR="GREEN" SIZE="-1">16</FONT>
 aṅgadaḥ pratividdhāṅgo vāliputro na kampate<BR>
&nbsp;&nbsp; śilāpādapavarṣāṇi tasya mūrdhni vavarṣa ha<BR>
<FONT COLOR="GREEN" SIZE="-1">17</FONT>
 sa praciccheda tān sarvān bibheda ca punaḥ śilāḥ<BR>
&nbsp;&nbsp; kumbhakarṇātmajaḥ śrīmān vāliputrasamīritān<BR>
<FONT COLOR="GREEN" SIZE="-1">18</FONT>
 āpatantaṃ ca saṃprekṣya kumbho vānarayūthapam<BR>
&nbsp;&nbsp; bhruvor vivyādha bāṇābhyām ulkābhyām iva kuñjaram<BR>
<FONT COLOR="GREEN" SIZE="-1">19</FONT>
 aṅgadaḥ pāṇinā netre pidhāya rudhirokṣite<BR>
&nbsp;&nbsp; sālam āsannam ekena parijagrāha pāṇinā<BR>
<FONT COLOR="GREEN" SIZE="-1">20</FONT>
 tam indraketupratimaṃ vṛkṣaṃ mandarasaṃnibham<BR>
&nbsp;&nbsp; samutsṛjantaṃ vegena paśyatāṃ sarvarakṣasām<BR>
<FONT COLOR="GREEN" SIZE="-1">21</FONT>
 sa ciccheda śitair bāṇaiḥ saptabhiḥ kāyabhedanaiḥ<BR>
&nbsp;&nbsp; aṅgado vivyathe 'bhīkṣṇaṃ sasāda ca mumoha ca<BR>
<FONT COLOR="GREEN" SIZE="-1">22</FONT>
 aṅgadaṃ vyathitaṃ dṛṣṭvā sīdantam iva sāgare<BR>
&nbsp;&nbsp; durāsadaṃ hariśreṣṭhā rāghavāya nyavedayan<BR>
<FONT COLOR="GREEN" SIZE="-1">23</FONT>
 rāmas tu vyathitaṃ śrutvā vāliputraṃ mahāhave<BR>
&nbsp;&nbsp; vyādideśa hariśreṣṭhāñ jāmbavatpramukhāṃs tataḥ<BR>
<FONT COLOR="GREEN" SIZE="-1">24</FONT>
 te tu vānaraśārdūlāḥ śrutvā rāmasya śāsanam<BR>
&nbsp;&nbsp; abhipetuḥ susaṃkruddhāḥ kumbham udyatakārmukam<BR>
<FONT COLOR="GREEN" SIZE="-1">25</FONT>
 tato drumaśilāhastāḥ kopasaṃraktalocanāḥ<BR>
&nbsp;&nbsp; rirakṣiṣanto 'bhyapatann aṅgadaṃ vānararṣabhāḥ<BR>
<FONT COLOR="GREEN" SIZE="-1">26</FONT>
 jāmbavāṃś ca suṣeṇaś ca vegadarśī ca vānaraḥ<BR>
&nbsp;&nbsp; kumbhakarṇātmajaṃ vīraṃ kruddhāḥ samabhidudruvuḥ<BR>
<FONT COLOR="GREEN" SIZE="-1">27</FONT>
 samīkṣyātatatas tāṃs tu vānarendrān mahābalān<BR>
&nbsp;&nbsp; āvavāra śaraugheṇa nageneva jalāśayam<BR>
<FONT COLOR="GREEN" SIZE="-1">28</FONT>
 tasya bāṇacayaṃ prāpya na śoker ativartitum<BR>
&nbsp;&nbsp; vānarendrā mahātmāno velām iva mahodadhiḥ<BR>
<FONT COLOR="GREEN" SIZE="-1">29</FONT>
 tāṃs tu dṛṣṭvā harigaṇāñ śaravṛṣṭibhir arditān<BR>
&nbsp;&nbsp; aṅgadaṃ pṛṣṭhataḥ kṛtvā bhrātṛjaṃ plavageśvaraḥ<BR>
<FONT COLOR="GREEN" SIZE="-1">30</FONT>
 abhidudrāva vegena sugrīvaḥ kumbham āhave<BR>
&nbsp;&nbsp; śailasānu caraṃ nāgaṃ vegavān iva kesarī<BR>
<FONT COLOR="GREEN" SIZE="-1">31</FONT>
 utpāṭya ca mahāśailān aśvakarṇān dhavān bahūn<BR>
&nbsp;&nbsp; anyāṃś ca vividhān vṛkṣāṃś cikṣepa ca mahābalaḥ<BR>
<FONT COLOR="GREEN" SIZE="-1">32</FONT>
 tāṃ chādayantīm ākāśaṃ vṛkṣavṛṣṭiṃ durāsadām<BR>
&nbsp;&nbsp; kumbhakarṇātmajaḥ śrīmāṃś ciccheda niśitaiḥ śaraiḥ<BR>
<FONT COLOR="GREEN" SIZE="-1">33</FONT>
 abhilakṣyeṇa tīvreṇa kumbhena niśitaiḥ śaraiḥ<BR>
&nbsp;&nbsp; ācitās te drumā rejur yathā ghorāḥ śataghnayaḥ<BR>
<FONT COLOR="GREEN" SIZE="-1">34</FONT>
 drumavarṣaṃ tu tac chinnaṃ dṛṣṭvā kumbhena vīryavān<BR>
&nbsp;&nbsp; vānarādhipatiḥ śrīmān mahāsattvo na vivyathe<BR>
<FONT COLOR="GREEN" SIZE="-1">35</FONT>
 nirbhidyamānaḥ sahasā sahamānaś ca tāñ śarān<BR>
&nbsp;&nbsp; kumbhasya dhanur ākṣipya babhañjendradhanuḥprabham<BR>
<FONT COLOR="GREEN" SIZE="-1">36</FONT>
 avaplutya tataḥ śīghraṃ kṛtvā karma suduṣkaram<BR>
&nbsp;&nbsp; abravīt kupitaḥ kumbhaṃ bhagnaśṛṅgam iva dvipam<BR>
<FONT COLOR="GREEN" SIZE="-1">37</FONT>
 nikumbhāgraja vīryaṃ te bāṇavegaṃ tad adbhutam<BR>
&nbsp;&nbsp; saṃnatiś ca prabhāvaś ca tava vā rāvaṇasya vā<BR>
<FONT COLOR="GREEN" SIZE="-1">38</FONT>
 prahrādabalivṛtraghnakuberavaruṇopama<BR>
&nbsp;&nbsp; ekas tvam anujāto 'si pitaraṃ balavattaraḥ<BR>
<FONT COLOR="GREEN" SIZE="-1">39</FONT>
 tvām evaikaṃ mahābāhuṃ śūlahastam ariṃdamam<BR>
&nbsp;&nbsp; tridaśā nātivartante jitendriyam ivādhayaḥ<BR>
<FONT COLOR="GREEN" SIZE="-1">40</FONT>
 varadānāt pitṛvyas te sahate devadānavān<BR>
&nbsp;&nbsp; kumbhakarṇas tu vīryeṇa sahate ca surāsurān<BR>
<FONT COLOR="GREEN" SIZE="-1">41</FONT>
 dhanuṣīndrajitas tulyaḥ pratāpe rāvaṇasya ca<BR>
&nbsp;&nbsp; tvam adya rakṣasāṃ loke śreṣṭho 'si balavīryataḥ<BR>
<FONT COLOR="GREEN" SIZE="-1">42</FONT>
 mahāvimardaṃ samare mayā saha tavādbhutam<BR>
&nbsp;&nbsp; adya bhūtāni paśyantu śakraśambarayor iva<BR>
<FONT COLOR="GREEN" SIZE="-1">43</FONT>
 kṛtam apratimaṃ karma darśitaṃ cāstrakauśalam<BR>
&nbsp;&nbsp; pātitā harivīrāś ca tvayaite bhīmavikramāḥ<BR>
<FONT COLOR="GREEN" SIZE="-1">44</FONT>
 upālambhabhayāc cāpi nāsi vīra mayā hataḥ<BR>
&nbsp;&nbsp; kṛtakarmā pariśrānto viśrāntaḥ paśya me balam<BR>
<FONT COLOR="GREEN" SIZE="-1">45</FONT>
 tena sugrīvavākyena sāvamānena mānitaḥ<BR>
&nbsp;&nbsp; agner ājyahutasyeva tejas tasyābhyavardhata<BR>
<FONT COLOR="GREEN" SIZE="-1">46</FONT>
 tataḥ kumbhaḥ samutpatya sugrīvam abhipadya ca<BR>
&nbsp;&nbsp; ājaghānorasi kruddho vajravegena muṣṭinā<BR>
<FONT COLOR="GREEN" SIZE="-1">47</FONT>
 tasya carma ca pusphoṭa saṃjajñe cāsya śoṇitam<BR>
&nbsp;&nbsp; sa ca muṣṭir mahāvegaḥ pratijaghne 'sthimaṇḍale<BR>
<FONT COLOR="GREEN" SIZE="-1">48</FONT>
 tadā vegena tatrāsīt tejaḥ prajvālitaṃ muhuḥ<BR>
&nbsp;&nbsp; vajraniṣpeṣasaṃjātajvālā merau yathā girau<BR>
<FONT COLOR="GREEN" SIZE="-1">49</FONT>
 sa tatrābhihatas tena sugrīvo vānararṣabhaḥ<BR>
&nbsp;&nbsp; muṣṭiṃ saṃvartayām āsa vajrakalpaṃ mahābalaḥ<BR>
<FONT COLOR="GREEN" SIZE="-1">50</FONT>
 arciḥsahasravikacaṃ ravimaṇḍalasaprabham<BR>
&nbsp;&nbsp; sa muṣṭiṃ pātayām āsa kumbhasyorasi vīryavān<BR>
<FONT COLOR="GREEN" SIZE="-1">51</FONT>
 muṣṭinābhihatas tena nipapātāśu rākṣasaḥ<BR>
&nbsp;&nbsp; lohitāṅga ivākāśād dīptaraśmir yadṛcchayā<BR>
<FONT COLOR="GREEN" SIZE="-1">52</FONT>
 kumbhasya patato rūpaṃ bhagnasyorasi muṣṭinā<BR>
&nbsp;&nbsp; babhau rudrābhipannasya yathārūpaṃ gavāṃ pateḥ<BR>
<FONT COLOR="GREEN" SIZE="-1">53</FONT>
 tasmin hate bhīmaparākrameṇa; plavaṃgamānām ṛṣabheṇa yuddhe<BR>
&nbsp;&nbsp; mahī saśailā savanā cacāla; bhayaṃ ca rakṣāṃsy adhikaṃ viveśa<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 परवृत्ते संकुले तस्मिन घॊरे वीरजनक्षये<BR>
&nbsp; अङ्गदः कम्पनं वीरम आससाद रणॊत्सुकः<BR>
&nbsp;<FONT COLOR="GREEN" SIZE="-1">2</FONT>
 आहूय सॊ ऽङगदं कॊपात ताडयाम आस वेगितः<BR>
&nbsp; गदया कम्पनः पूर्वं स चचाल भृशाहतः<BR>
&nbsp;<FONT COLOR="GREEN" SIZE="-1">3</FONT>
 स संज्ञां पराप्य तेजस्वी चिक्षेप शिखरं गिरेः<BR>
&nbsp; अर्दितश च परहारेण कम्पनः पतितॊ भुवि<BR>
&nbsp;<FONT COLOR="GREEN" SIZE="-1">4</FONT>
 हतप्रवीरा वयथिता राक्षसेन्द्रचमूस तदा<BR>
&nbsp; जगामाभिमुखी सा तु कुम्भकर्णसुतॊ यतः<BR>
&nbsp; आपतन्तीं च वेगेन कुम्भस तां सान्त्वयच चमूम<BR>
&nbsp;<FONT COLOR="GREEN" SIZE="-1">5</FONT>
 स धनुर धन्विनां शरेष्ठः परगृह्य सुसमाहितः<BR>
&nbsp; मुमॊचाशीविषप्रख्याञ शरान देहविदारणान<BR>
&nbsp;<FONT COLOR="GREEN" SIZE="-1">6</FONT>
 तस्य तच छुशुभे भूयः सशरं धनुर उत्तमम<BR>
&nbsp; विद्युदैरावतार्चिष्मद दवितीयेन्द्रधनुर यथा<BR>
&nbsp;<FONT COLOR="GREEN" SIZE="-1">7</FONT>
 आकर्णकृष्टमुक्तेन जघान दविविदं तदा<BR>
&nbsp; तेन हाटकपुङ्खेन पत्रिणा पत्रवाससा<BR>
&nbsp;<FONT COLOR="GREEN" SIZE="-1">8</FONT>
 सहसाभिहतस तेन विप्रमुक्तपदः सफुरन<BR>
&nbsp; निपपाताद्रिकूटाभॊ विह्वलः पलवगॊत्तमः<BR>
&nbsp;<FONT COLOR="GREEN" SIZE="-1">9</FONT>
 मैन्दस तु भरातरं दृष्ट्वा भग्नं तत्र महाहवे<BR>
&nbsp; अभिदुद्राव वेगेन परगृह्य महतीं शिलाम<BR>
&nbsp;<FONT COLOR="GREEN" SIZE="-1">10</FONT>
 तां शिलां तु परचिक्षेप राक्षसाय महाबलः<BR>
&nbsp;&nbsp; बिभेद तां शिलां कुम्भः परसन्नैः पञ्चभिः शरैः<BR>
<FONT COLOR="GREEN" SIZE="-1">11</FONT>
 संधाय चान्यं सुमुखं शरम आशीविषॊपमम<BR>
&nbsp;&nbsp; आजघान महातेजा वक्षसि दविविदाग्रजम<BR>
<FONT COLOR="GREEN" SIZE="-1">12</FONT>
 स तु तेन परहारेण मैन्दॊ वानरयूथपः<BR>
&nbsp;&nbsp; मर्मण्य अभिहतस तेन पपात भुवि मूर्छितः<BR>
<FONT COLOR="GREEN" SIZE="-1">13</FONT>
 अङ्गदॊ मातुलौ दृष्ट्वा पतितौ तौ महाबलौ<BR>
&nbsp;&nbsp; अभिदुद्राव वेगेन कुम्भम उद्यतकार्मुकम<BR>
<FONT COLOR="GREEN" SIZE="-1">14</FONT>
 तम आपतन्तं विव्याध कुम्भः पञ्चभिर आयसैः<BR>
&nbsp;&nbsp; तरिभिश चान्यैः शितैर बाणैर मातंगम इव तॊमरैः<BR>
<FONT COLOR="GREEN" SIZE="-1">15</FONT>
 सॊ ऽङगदं विविधैर बाणैः कुम्भॊ विव्याध वीर्यवान<BR>
&nbsp;&nbsp; अकुण्ठधारैर निशितैस तीक्ष्णैः कनकभूषणैः<BR>
<FONT COLOR="GREEN" SIZE="-1">16</FONT>
 अङ्गदः परतिविद्धाङ्गॊ वालिपुत्रॊ न कम्पते<BR>
&nbsp;&nbsp; शिलापादपवर्षाणि तस्य मूर्ध्नि ववर्ष ह<BR>
<FONT COLOR="GREEN" SIZE="-1">17</FONT>
 स परचिच्छेद तान सर्वान बिभेद च पुनः शिलाः<BR>
&nbsp;&nbsp; कुम्भकर्णात्मजः शरीमान वालिपुत्रसमीरितान<BR>
<FONT COLOR="GREEN" SIZE="-1">18</FONT>
 आपतन्तं च संप्रेक्ष्य कुम्भॊ वानरयूथपम<BR>
&nbsp;&nbsp; भरुवॊर विव्याध बाणाभ्याम उल्काभ्याम इव कुञ्जरम<BR>
<FONT COLOR="GREEN" SIZE="-1">19</FONT>
 अङ्गदः पाणिना नेत्रे पिधाय रुधिरॊक्षिते<BR>
&nbsp;&nbsp; सालम आसन्नम एकेन परिजग्राह पाणिना<BR>
<FONT COLOR="GREEN" SIZE="-1">20</FONT>
 तम इन्द्रकेतुप्रतिमं वृक्षं मन्दरसंनिभम<BR>
&nbsp;&nbsp; समुत्सृजन्तं वेगेन पश्यतां सर्वरक्षसाम<BR>
<FONT COLOR="GREEN" SIZE="-1">21</FONT>
 स चिच्छेद शितैर बाणैः सप्तभिः कायभेदनैः<BR>
&nbsp;&nbsp; अङ्गदॊ विव्यथे ऽभीक्ष्णं ससाद च मुमॊह च<BR>
<FONT COLOR="GREEN" SIZE="-1">22</FONT>
 अङ्गदं वयथितं दृष्ट्वा सीदन्तम इव सागरे<BR>
&nbsp;&nbsp; दुरासदं हरिश्रेष्ठा राघवाय नयवेदयन<BR>
<FONT COLOR="GREEN" SIZE="-1">23</FONT>
 रामस तु वयथितं शरुत्वा वालिपुत्रं महाहवे<BR>
&nbsp;&nbsp; वयादिदेश हरिश्रेष्ठाञ जाम्बवत्प्रमुखांस ततः<BR>
<FONT COLOR="GREEN" SIZE="-1">24</FONT>
 ते तु वानरशार्दूलाः शरुत्वा रामस्य शासनम<BR>
&nbsp;&nbsp; अभिपेतुः सुसंक्रुद्धाः कुम्भम उद्यतकार्मुकम<BR>
<FONT COLOR="GREEN" SIZE="-1">25</FONT>
 ततॊ दरुमशिलाहस्ताः कॊपसंरक्तलॊचनाः<BR>
&nbsp;&nbsp; रिरक्षिषन्तॊ ऽभयपतन्न अङ्गदं वानरर्षभाः<BR>
<FONT COLOR="GREEN" SIZE="-1">26</FONT>
 जाम्बवांश च सुषेणश च वेगदर्शी च वानरः<BR>
&nbsp;&nbsp; कुम्भकर्णात्मजं वीरं करुद्धाः समभिदुद्रुवुः<BR>
<FONT COLOR="GREEN" SIZE="-1">27</FONT>
 समीक्ष्यातततस तांस तु वानरेन्द्रान महाबलान<BR>
&nbsp;&nbsp; आववार शरौघेण नगेनेव जलाशयम<BR>
<FONT COLOR="GREEN" SIZE="-1">28</FONT>
 तस्य बाणचयं पराप्य न शॊकेर अतिवर्तितुम<BR>
&nbsp;&nbsp; वानरेन्द्रा महात्मानॊ वेलाम इव महॊदधिः<BR>
<FONT COLOR="GREEN" SIZE="-1">29</FONT>
 तांस तु दृष्ट्वा हरिगणाञ शरवृष्टिभिर अर्दितान<BR>
&nbsp;&nbsp; अङ्गदं पृष्ठतः कृत्वा भरातृजं पलवगेश्वरः<BR>
<FONT COLOR="GREEN" SIZE="-1">30</FONT>
 अभिदुद्राव वेगेन सुग्रीवः कुम्भम आहवे<BR>
&nbsp;&nbsp; शैलसानु चरं नागं वेगवान इव केसरी<BR>
<FONT COLOR="GREEN" SIZE="-1">31</FONT>
 उत्पाट्य च महाशैलान अश्वकर्णान धवान बहून<BR>
&nbsp;&nbsp; अन्यांश च विविधान वृक्षांश चिक्षेप च महाबलः<BR>
<FONT COLOR="GREEN" SIZE="-1">32</FONT>
 तां छादयन्तीम आकाशं वृक्षवृष्टिं दुरासदाम<BR>
&nbsp;&nbsp; कुम्भकर्णात्मजः शरीमांश चिच्छेद निशितैः शरैः<BR>
<FONT COLOR="GREEN" SIZE="-1">33</FONT>
 अभिलक्ष्येण तीव्रेण कुम्भेन निशितैः शरैः<BR>
&nbsp;&nbsp; आचितास ते दरुमा रेजुर यथा घॊराः शतघ्नयः<BR>
<FONT COLOR="GREEN" SIZE="-1">34</FONT>
 दरुमवर्षं तु तच छिन्नं दृष्ट्वा कुम्भेन वीर्यवान<BR>
&nbsp;&nbsp; वानराधिपतिः शरीमान महासत्त्वॊ न विव्यथे<BR>
<FONT COLOR="GREEN" SIZE="-1">35</FONT>
 निर्भिद्यमानः सहसा सहमानश च ताञ शरान<BR>
&nbsp;&nbsp; कुम्भस्य धनुर आक्षिप्य बभञ्जेन्द्रधनुःप्रभम<BR>
<FONT COLOR="GREEN" SIZE="-1">36</FONT>
 अवप्लुत्य ततः शीघ्रं कृत्वा कर्म सुदुष्करम<BR>
&nbsp;&nbsp; अब्रवीत कुपितः कुम्भं भग्नशृङ्गम इव दविपम<BR>
<FONT COLOR="GREEN" SIZE="-1">37</FONT>
 निकुम्भाग्रज वीर्यं ते बाणवेगं तद अद्भुतम<BR>
&nbsp;&nbsp; संनतिश च परभावश च तव वा रावणस्य वा<BR>
<FONT COLOR="GREEN" SIZE="-1">38</FONT>
 परह्रादबलिवृत्रघ्नकुबेरवरुणॊपम<BR>
&nbsp;&nbsp; एकस तवम अनुजातॊ ऽसि पितरं बलवत्तरः<BR>
<FONT COLOR="GREEN" SIZE="-1">39</FONT>
 तवाम एवैकं महाबाहुं शूलहस्तम अरिंदमम<BR>
&nbsp;&nbsp; तरिदशा नातिवर्तन्ते जितेन्द्रियम इवाधयः<BR>
<FONT COLOR="GREEN" SIZE="-1">40</FONT>
 वरदानात पितृव्यस ते सहते देवदानवान<BR>
&nbsp;&nbsp; कुम्भकर्णस तु वीर्येण सहते च सुरासुरान<BR>
<FONT COLOR="GREEN" SIZE="-1">41</FONT>
 धनुषीन्द्रजितस तुल्यः परतापे रावणस्य च<BR>
&nbsp;&nbsp; तवम अद्य रक्षसां लॊके शरेष्ठॊ ऽसि बलवीर्यतः<BR>
<FONT COLOR="GREEN" SIZE="-1">42</FONT>
 महाविमर्दं समरे मया सह तवाद्भुतम<BR>
&nbsp;&nbsp; अद्य भूतानि पश्यन्तु शक्रशम्बरयॊर इव<BR>
<FONT COLOR="GREEN" SIZE="-1">43</FONT>
 कृतम अप्रतिमं कर्म दर्शितं चास्त्रकौशलम<BR>
&nbsp;&nbsp; पातिता हरिवीराश च तवयैते भीमविक्रमाः<BR>
<FONT COLOR="GREEN" SIZE="-1">44</FONT>
 उपालम्भभयाच चापि नासि वीर मया हतः<BR>
&nbsp;&nbsp; कृतकर्मा परिश्रान्तॊ विश्रान्तः पश्य मे बलम<BR>
<FONT COLOR="GREEN" SIZE="-1">45</FONT>
 तेन सुग्रीववाक्येन सावमानेन मानितः<BR>
&nbsp;&nbsp; अग्नेर आज्यहुतस्येव तेजस तस्याभ्यवर्धत<BR>
<FONT COLOR="GREEN" SIZE="-1">46</FONT>
 ततः कुम्भः समुत्पत्य सुग्रीवम अभिपद्य च<BR>
&nbsp;&nbsp; आजघानॊरसि करुद्धॊ वज्रवेगेन मुष्टिना<BR>
<FONT COLOR="GREEN" SIZE="-1">47</FONT>
 तस्य चर्म च पुस्फॊट संजज्ञे चास्य शॊणितम<BR>
&nbsp;&nbsp; स च मुष्टिर महावेगः परतिजघ्ने ऽसथिमण्डले<BR>
<FONT COLOR="GREEN" SIZE="-1">48</FONT>
 तदा वेगेन तत्रासीत तेजः परज्वालितं मुहुः<BR>
&nbsp;&nbsp; वज्रनिष्पेषसंजातज्वाला मेरौ यथा गिरौ<BR>
<FONT COLOR="GREEN" SIZE="-1">49</FONT>
 स तत्राभिहतस तेन सुग्रीवॊ वानरर्षभः<BR>
&nbsp;&nbsp; मुष्टिं संवर्तयाम आस वज्रकल्पं महाबलः<BR>
<FONT COLOR="GREEN" SIZE="-1">50</FONT>
 अर्चिःसहस्रविकचं रविमण्डलसप्रभम<BR>
&nbsp;&nbsp; स मुष्टिं पातयाम आस कुम्भस्यॊरसि वीर्यवान<BR>
<FONT COLOR="GREEN" SIZE="-1">51</FONT>
 मुष्टिनाभिहतस तेन निपपाताशु राक्षसः<BR>
&nbsp;&nbsp; लॊहिताङ्ग इवाकाशाद दीप्तरश्मिर यदृच्छया<BR>
<FONT COLOR="GREEN" SIZE="-1">52</FONT>
 कुम्भस्य पततॊ रूपं भग्नस्यॊरसि मुष्टिना<BR>
&nbsp;&nbsp; बभौ रुद्राभिपन्नस्य यथारूपं गवां पतेः<BR>
<FONT COLOR="GREEN" SIZE="-1">53</FONT>
 तस्मिन हते भीमपराक्रमेण; पलवंगमानाम ऋषभेण युद्धे<BR>
&nbsp;&nbsp; मही सशैला सवना चचाल; भयं च रक्षांस्य अधिकं विवेश<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6064.htm">Next: Chapter 64</A></CENTER>
</div>
</BODY>
</HTML>
