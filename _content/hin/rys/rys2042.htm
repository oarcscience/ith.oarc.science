<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 42</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi02">Book 2 Index</A><BR>
&nbsp;
<A HREF="rys2041">Previous</A>&nbsp;
<A HREF="rys2043">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 42
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 anugamya nivṛttānāṃ rāmaṃ nagaravāsinām<BR>
&nbsp; udgatānīva sattvāni babhūvur amanasvinām<BR>
&nbsp;<FONT COLOR="GREEN" SIZE="-1">2</FONT>
 svaṃ svaṃ nilayam āgamya putradāraiḥ samāvṛtāḥ<BR>
&nbsp; aśrūṇi mumucuḥ sarve bāṣpeṇa pihitānanāḥ<BR>
&nbsp;<FONT COLOR="GREEN" SIZE="-1">3</FONT>
 na cāhṛṣyan na cāmodan vaṇijo na prasārayan<BR>
&nbsp; na cāśobhanta paṇyāni nāpacan gṛhamedhinaḥ<BR>
&nbsp;<FONT COLOR="GREEN" SIZE="-1">4</FONT>
 naṣṭaṃ dṛṣṭvā nābhyanandan vipulaṃ vā dhanāgamam<BR>
&nbsp; putraṃ prathamajaṃ labdhvā jananī nābhyanandata<BR>
&nbsp;<FONT COLOR="GREEN" SIZE="-1">5</FONT>
 gṛhe gṛhe rudantyaś ca bhartāraṃ gṛham āgatam<BR>
&nbsp; vyagarhayanto duḥkhārtā vāgbhis totrair iva dvipān<BR>
&nbsp;<FONT COLOR="GREEN" SIZE="-1">6</FONT>
 kiṃ nu teṣāṃ gṛhaiḥ kāryaṃ kiṃ dāraiḥ kiṃ dhanena vā<BR>
&nbsp; putrair vā kiṃ sukhair vāpi ye na paśyanti rāghavam<BR>
&nbsp;<FONT COLOR="GREEN" SIZE="-1">7</FONT>
 ekaḥ satpuruṣo loke lakṣmaṇaḥ saha sītayā<BR>
&nbsp; yo 'nugacchati kākutsthaṃ rāmaṃ paricaran vane<BR>
&nbsp;<FONT COLOR="GREEN" SIZE="-1">8</FONT>
 āpagāḥ kṛtapuṇyās tāḥ padminyaś ca sarāṃsi ca<BR>
&nbsp; yeṣu snāsyati kākutstho vigāhya salilaṃ śuci<BR>
&nbsp;<FONT COLOR="GREEN" SIZE="-1">9</FONT>
 śobhayiṣyanti kākutstham aṭavyo ramyakānanāḥ<BR>
&nbsp; āpagāś ca mahānūpāḥ sānumantaś ca parvatāḥ<BR>
&nbsp;<FONT COLOR="GREEN" SIZE="-1">10</FONT>
 kānanaṃ vāpi śailaṃ vā yaṃ rāmo 'bhigamiṣyati<BR>
&nbsp;&nbsp; priyātithim iva prāptaṃ nainaṃ śakṣyanty anarcitum<BR>
<FONT COLOR="GREEN" SIZE="-1">11</FONT>
 vicitrakusumāpīḍā bahumañjaridhāriṇaḥ<BR>
&nbsp;&nbsp; akāle cāpi mukhyāni puṣpāṇi ca phalāni ca<BR>
&nbsp;&nbsp; darśayiṣyanty anukrośād girayo rāmam āgatam<BR>
<FONT COLOR="GREEN" SIZE="-1">12</FONT>
 vidarśayanto vividhān bhūyaś citrāṃś ca nirjharān<BR>
&nbsp;&nbsp; pādapāḥ parvatāgreṣu ramayiṣyanti rāghavam<BR>
<FONT COLOR="GREEN" SIZE="-1">13</FONT>
 yatra rāmo bhayaṃ nātra nāsti tatra parābhavaḥ<BR>
&nbsp;&nbsp; sa hi śūro mahābāhuḥ putro daśarathasya ca<BR>
<FONT COLOR="GREEN" SIZE="-1">14</FONT>
 purā bhavati no dūrād anugacchāma rāghavam<BR>
&nbsp;&nbsp; pādacchāyā sukhā bhartus tādṛśasya mahātmanaḥ<BR>
&nbsp;&nbsp; sa hi nātho janasyāsya sa gatiḥ sa parāyaṇam<BR>
<FONT COLOR="GREEN" SIZE="-1">15</FONT>
 vayaṃ paricariṣyāmaḥ sītāṃ yūyaṃ tu rāghavam<BR>
&nbsp;&nbsp; iti paurastriyo bhartṝn duḥkhārtās tat tad abruvan<BR>
<FONT COLOR="GREEN" SIZE="-1">16</FONT>
 yuṣmākaṃ rāghavo 'raṇye yogakṣemaṃ vidhāsyati<BR>
&nbsp;&nbsp; sītā nārījanasyāsya yogakṣemaṃ kariṣyati<BR>
<FONT COLOR="GREEN" SIZE="-1">17</FONT>
 ko nv anenāpratītena sotkaṇṭhitajanena ca<BR>
&nbsp;&nbsp; saṃprīyetāmanojñena vāsena hṛtacetasā<BR>
<FONT COLOR="GREEN" SIZE="-1">18</FONT>
 kaikeyyā yadi ced rājyaṃ syād adharmyam anāthavat<BR>
&nbsp;&nbsp; na hi no jīvitenārthaḥ kutaḥ putraiḥ kuto dhanaiḥ<BR>
<FONT COLOR="GREEN" SIZE="-1">19</FONT>
 yayā putraś ca bhartā ca tyaktāv aiśvaryakāraṇāt<BR>
&nbsp;&nbsp; kaṃ sā parihared anyaṃ kaikeyī kulapāṃsanī<BR>
<FONT COLOR="GREEN" SIZE="-1">20</FONT>
 kaikeyyā na vayaṃ rājye bhṛtakā nivasemahi<BR>
&nbsp;&nbsp; jīvantyā jātu jīvantyaḥ putrair api śapāmahe<BR>
<FONT COLOR="GREEN" SIZE="-1">21</FONT>
 yā putraṃ pārthivendrasya pravāsayati nirghṛṇā<BR>
&nbsp;&nbsp; kas tāṃ prāpya sukhaṃ jīved adharmyāṃ duṣṭacāriṇīm<BR>
<FONT COLOR="GREEN" SIZE="-1">22</FONT>
 na hi pravrajite rāme jīviṣyati mahīpatiḥ<BR>
&nbsp;&nbsp; mṛte daśarathe vyaktaṃ vilopas tadanantaram<BR>
<FONT COLOR="GREEN" SIZE="-1">23</FONT>
 te viṣaṃ pibatāloḍya kṣīṇapuṇyāḥ sudurgatāḥ<BR>
&nbsp;&nbsp; rāghavaṃ vānugacchadhvam aśrutiṃ vāpi gacchata<BR>
<FONT COLOR="GREEN" SIZE="-1">24</FONT>
 mithyā pravrājito rāmaḥ sabhāryaḥ sahalakṣmaṇaḥ<BR>
&nbsp;&nbsp; bharate saṃniṣṛṣṭāḥ smaḥ saunike paśavo yathā<BR>
<FONT COLOR="GREEN" SIZE="-1">25</FONT>
 tās tathā vilapantyas tu nagare nāgarastriyaḥ<BR>
&nbsp;&nbsp; cukruśur bhṛśasaṃtaptā mṛtyor iva bhayāgame<BR>
<FONT COLOR="GREEN" SIZE="-1">26</FONT>
 tathā striyo rāmanimittam āturā; yathā sute bhrātari vā vivāsite<BR>
&nbsp;&nbsp; vilapya dīnā rurudur vicetasaḥ; sutair hi tāsām adhiko hi so 'bhavat<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अनुगम्य निवृत्तानां रामं नगरवासिनाम<BR>
&nbsp; उद्गतानीव सत्त्वानि बभूवुर अमनस्विनाम<BR>
&nbsp;<FONT COLOR="GREEN" SIZE="-1">2</FONT>
 सवं सवं निलयम आगम्य पुत्रदारैः समावृताः<BR>
&nbsp; अश्रूणि मुमुचुः सर्वे बाष्पेण पिहिताननाः<BR>
&nbsp;<FONT COLOR="GREEN" SIZE="-1">3</FONT>
 न चाहृष्यन न चामॊदन वणिजॊ न परसारयन<BR>
&nbsp; न चाशॊभन्त पण्यानि नापचन गृहमेधिनः<BR>
&nbsp;<FONT COLOR="GREEN" SIZE="-1">4</FONT>
 नष्टं दृष्ट्वा नाभ्यनन्दन विपुलं वा धनागमम<BR>
&nbsp; पुत्रं परथमजं लब्ध्वा जननी नाभ्यनन्दत<BR>
&nbsp;<FONT COLOR="GREEN" SIZE="-1">5</FONT>
 गृहे गृहे रुदन्त्यश च भर्तारं गृहम आगतम<BR>
&nbsp; वयगर्हयन्तॊ दुःखार्ता वाग्भिस तॊत्रैर इव दविपान<BR>
&nbsp;<FONT COLOR="GREEN" SIZE="-1">6</FONT>
 किं नु तेषां गृहैः कार्यं किं दारैः किं धनेन वा<BR>
&nbsp; पुत्रैर वा किं सुखैर वापि ये न पश्यन्ति राघवम<BR>
&nbsp;<FONT COLOR="GREEN" SIZE="-1">7</FONT>
 एकः सत्पुरुषॊ लॊके लक्ष्मणः सह सीतया<BR>
&nbsp; यॊ ऽनुगच्छति काकुत्स्थं रामं परिचरन वने<BR>
&nbsp;<FONT COLOR="GREEN" SIZE="-1">8</FONT>
 आपगाः कृतपुण्यास ताः पद्मिन्यश च सरांसि च<BR>
&nbsp; येषु सनास्यति काकुत्स्थॊ विगाह्य सलिलं शुचि<BR>
&nbsp;<FONT COLOR="GREEN" SIZE="-1">9</FONT>
 शॊभयिष्यन्ति काकुत्स्थम अटव्यॊ रम्यकाननाः<BR>
&nbsp; आपगाश च महानूपाः सानुमन्तश च पर्वताः<BR>
&nbsp;<FONT COLOR="GREEN" SIZE="-1">10</FONT>
 काननं वापि शैलं वा यं रामॊ ऽभिगमिष्यति<BR>
&nbsp;&nbsp; परियातिथिम इव पराप्तं नैनं शक्ष्यन्त्य अनर्चितुम<BR>
<FONT COLOR="GREEN" SIZE="-1">11</FONT>
 विचित्रकुसुमापीडा बहुमञ्जरिधारिणः<BR>
&nbsp;&nbsp; अकाले चापि मुख्यानि पुष्पाणि च फलानि च<BR>
&nbsp;&nbsp; दर्शयिष्यन्त्य अनुक्रॊशाद गिरयॊ रामम आगतम<BR>
<FONT COLOR="GREEN" SIZE="-1">12</FONT>
 विदर्शयन्तॊ विविधान भूयश चित्रांश च निर्झरान<BR>
&nbsp;&nbsp; पादपाः पर्वताग्रेषु रमयिष्यन्ति राघवम<BR>
<FONT COLOR="GREEN" SIZE="-1">13</FONT>
 यत्र रामॊ भयं नात्र नास्ति तत्र पराभवः<BR>
&nbsp;&nbsp; स हि शूरॊ महाबाहुः पुत्रॊ दशरथस्य च<BR>
<FONT COLOR="GREEN" SIZE="-1">14</FONT>
 पुरा भवति नॊ दूराद अनुगच्छाम राघवम<BR>
&nbsp;&nbsp; पादच्छाया सुखा भर्तुस तादृशस्य महात्मनः<BR>
&nbsp;&nbsp; स हि नाथॊ जनस्यास्य स गतिः स परायणम<BR>
<FONT COLOR="GREEN" SIZE="-1">15</FONT>
 वयं परिचरिष्यामः सीतां यूयं तु राघवम<BR>
&nbsp;&nbsp; इति पौरस्त्रियॊ भर्तॄन दुःखार्तास तत तद अब्रुवन<BR>
<FONT COLOR="GREEN" SIZE="-1">16</FONT>
 युष्माकं राघवॊ ऽरण्ये यॊगक्षेमं विधास्यति<BR>
&nbsp;&nbsp; सीता नारीजनस्यास्य यॊगक्षेमं करिष्यति<BR>
<FONT COLOR="GREEN" SIZE="-1">17</FONT>
 कॊ नव अनेनाप्रतीतेन सॊत्कण्ठितजनेन च<BR>
&nbsp;&nbsp; संप्रीयेतामनॊज्ञेन वासेन हृतचेतसा<BR>
<FONT COLOR="GREEN" SIZE="-1">18</FONT>
 कैकेय्या यदि चेद राज्यं सयाद अधर्म्यम अनाथवत<BR>
&nbsp;&nbsp; न हि नॊ जीवितेनार्थः कुतः पुत्रैः कुतॊ धनैः<BR>
<FONT COLOR="GREEN" SIZE="-1">19</FONT>
 यया पुत्रश च भर्ता च तयक्ताव ऐश्वर्यकारणात<BR>
&nbsp;&nbsp; कं सा परिहरेद अन्यं कैकेयी कुलपांसनी<BR>
<FONT COLOR="GREEN" SIZE="-1">20</FONT>
 कैकेय्या न वयं राज्ये भृतका निवसेमहि<BR>
&nbsp;&nbsp; जीवन्त्या जातु जीवन्त्यः पुत्रैर अपि शपामहे<BR>
<FONT COLOR="GREEN" SIZE="-1">21</FONT>
 या पुत्रं पार्थिवेन्द्रस्य परवासयति निर्घृणा<BR>
&nbsp;&nbsp; कस तां पराप्य सुखं जीवेद अधर्म्यां दुष्टचारिणीम<BR>
<FONT COLOR="GREEN" SIZE="-1">22</FONT>
 न हि परव्रजिते रामे जीविष्यति महीपतिः<BR>
&nbsp;&nbsp; मृते दशरथे वयक्तं विलॊपस तदनन्तरम<BR>
<FONT COLOR="GREEN" SIZE="-1">23</FONT>
 ते विषं पिबतालॊड्य कषीणपुण्याः सुदुर्गताः<BR>
&nbsp;&nbsp; राघवं वानुगच्छध्वम अश्रुतिं वापि गच्छत<BR>
<FONT COLOR="GREEN" SIZE="-1">24</FONT>
 मिथ्या परव्राजितॊ रामः सभार्यः सहलक्ष्मणः<BR>
&nbsp;&nbsp; भरते संनिषृष्टाः समः सौनिके पशवॊ यथा<BR>
<FONT COLOR="GREEN" SIZE="-1">25</FONT>
 तास तथा विलपन्त्यस तु नगरे नागरस्त्रियः<BR>
&nbsp;&nbsp; चुक्रुशुर भृशसंतप्ता मृत्यॊर इव भयागमे<BR>
<FONT COLOR="GREEN" SIZE="-1">26</FONT>
 तथा सत्रियॊ रामनिमित्तम आतुरा; यथा सुते भरातरि वा विवासिते<BR>
&nbsp;&nbsp; विलप्य दीना रुरुदुर विचेतसः; सुतैर हि तासाम अधिकॊ हि सॊ ऽभवत<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2043">Next: Chapter 43</A></CENTER>
</div>
</BODY>
</HTML>
