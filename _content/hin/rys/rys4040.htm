<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 40</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi04">Book 4 Index</A><BR>
&nbsp;
<A HREF="rys4039">Previous</A>&nbsp;
<A HREF="rys4041">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 40
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ prasthāpya sugrīvas tan mahad vānaraṃ balam<BR>
&nbsp; dakṣiṇāṃ preṣayām āsa vānarān abhilakṣitān<BR>
&nbsp;<FONT COLOR="GREEN" SIZE="-1">2</FONT>
 nīlam agnisutaṃ caiva hanumantaṃ ca vānaram<BR>
&nbsp; pitāmahasutaṃ caiva jāmbavantaṃ mahākapim<BR>
&nbsp;<FONT COLOR="GREEN" SIZE="-1">3</FONT>
 suhotraṃ ca śarīraṃ ca śaragulmaṃ tathaiva ca<BR>
&nbsp; gajaṃ gavākṣaṃ gavayaṃ suṣeṇam ṛṣabhaṃ tathā<BR>
&nbsp;<FONT COLOR="GREEN" SIZE="-1">4</FONT>
 maindaṃ ca dvividaṃ caiva vijayaṃ gandhamādanam<BR>
&nbsp; ulkāmukham asaṅgaṃ ca hutāśana sutāv ubhau<BR>
&nbsp;<FONT COLOR="GREEN" SIZE="-1">5</FONT>
 aṅgadapramukhān vīrān vīraḥ kapigaṇeśvaraḥ<BR>
&nbsp; vegavikramasaṃpannān saṃdideśa viśeṣavit<BR>
&nbsp;<FONT COLOR="GREEN" SIZE="-1">6</FONT>
 teṣām agreṣaraṃ caiva mahad balam asaṃgagam<BR>
&nbsp; vidhāya harivīrāṇām ādiśad dakṣiṇāṃ diśam<BR>
&nbsp;<FONT COLOR="GREEN" SIZE="-1">7</FONT>
 ye ke cana samuddeśās tasyāṃ diśi sudurgamāḥ<BR>
&nbsp; kapīśaḥ kapimukhyānāṃ sa teṣāṃ tān udāharat<BR>
&nbsp;<FONT COLOR="GREEN" SIZE="-1">8</FONT>
 sahasraśirasaṃ vindhyaṃ nānādrumalatāvṛtam<BR>
&nbsp; narmadāṃ ca nadīṃ durgāṃ mahoraganiṣevitām<BR>
&nbsp;<FONT COLOR="GREEN" SIZE="-1">9</FONT>
 tato godāvarīṃ ramyāṃ kṛṣṇāveṇīṃ mahānadīm<BR>
&nbsp; varadāṃ ca mahābhāgāṃ mahoraganiṣevitām<BR>
&nbsp;<FONT COLOR="GREEN" SIZE="-1">10</FONT>
 mekhalān utkalāṃś caiva daśārṇanagarāṇy api<BR>
&nbsp;&nbsp; avantīm abhravantīṃ ca sarvam evānupaśyata<BR>
<FONT COLOR="GREEN" SIZE="-1">11</FONT>
 vidarbhān ṛṣikāṃś caiva ramyān māhiṣakān api<BR>
&nbsp;&nbsp; tathā baṅgān kaliṅgāṃś ca kauśikāṃś ca samantataḥ<BR>
<FONT COLOR="GREEN" SIZE="-1">12</FONT>
 anvīkṣya daṇḍakāraṇyaṃ saparvatanadīguham<BR>
&nbsp;&nbsp; nadīṃ godāvarīṃ caiva sarvam evānupaśyata<BR>
<FONT COLOR="GREEN" SIZE="-1">13</FONT>
 tathaivāndhrāṃś ca puṇḍrāṃś ca colān pāṇḍyān sakeralān<BR>
&nbsp;&nbsp; ayomukhaś ca gantavyaḥ parvato dhātumaṇḍitaḥ<BR>
<FONT COLOR="GREEN" SIZE="-1">14</FONT>
 vicitraśikharaḥ śrīmāṃś citrapuṣpitakānanaḥ<BR>
&nbsp;&nbsp; sacandanavanoddeśo mārgitavyo mahāgiriḥ<BR>
<FONT COLOR="GREEN" SIZE="-1">15</FONT>
 tatas tām āpagāṃ divyāṃ prasannasalilāṃ śivām<BR>
&nbsp;&nbsp; tatra drakṣyatha kāverīṃ vihṛtām apsarogaṇaiḥ<BR>
<FONT COLOR="GREEN" SIZE="-1">16</FONT>
 tasyāsīnaṃ nagasyāgre malayasya mahaujasaṃ<BR>
&nbsp;&nbsp; drakṣyathādityasaṃkāśam agastyam ṛṣisattamam<BR>
<FONT COLOR="GREEN" SIZE="-1">17</FONT>
 tatas tenābhyanujñātāḥ prasannena mahātmanā<BR>
&nbsp;&nbsp; tāmraparṇīṃ grāhajuṣṭāṃ tariṣyatha mahānadīm<BR>
<FONT COLOR="GREEN" SIZE="-1">18</FONT>
 sā candanavanair divyaiḥ pracchannā dvīpa śālinī<BR>
&nbsp;&nbsp; kānteva yuvatiḥ kāntaṃ samudram avagāhate<BR>
<FONT COLOR="GREEN" SIZE="-1">19</FONT>
 tato hemamayaṃ divyaṃ muktāmaṇivibhūṣitam<BR>
&nbsp;&nbsp; yuktaṃ kavāṭaṃ pāṇḍyānāṃ gatā drakṣyatha vānarāḥ<BR>
<FONT COLOR="GREEN" SIZE="-1">20</FONT>
 tataḥ samudram āsādya saṃpradhāryārthaniścayam<BR>
&nbsp;&nbsp; agastyenāntare tatra sāgare viniveśitaḥ<BR>
<FONT COLOR="GREEN" SIZE="-1">21</FONT>
 citranānānagaḥ śrīmān mahendraḥ parvatottamaḥ<BR>
&nbsp;&nbsp; jātarūpamayaḥ śrīmān avagāḍho mahārṇavam<BR>
<FONT COLOR="GREEN" SIZE="-1">22</FONT>
 nānāvidhair nagaiḥ phullair latābhiś copaśobhitam<BR>
&nbsp;&nbsp; devarṣiyakṣapravarair apsarobhiś ca sevitam<BR>
<FONT COLOR="GREEN" SIZE="-1">23</FONT>
 siddhacāraṇasaṃghaiś ca prakīrṇaṃ sumanoharam<BR>
&nbsp;&nbsp; tam upaiti sahasrākṣaḥ sadā parvasu parvasu<BR>
<FONT COLOR="GREEN" SIZE="-1">24</FONT>
 dvīpas tasyāpare pāre śatayojanam āyataḥ<BR>
&nbsp;&nbsp; agamyo mānuṣair dīptas taṃ mārgadhvaṃ samantataḥ<BR>
&nbsp;&nbsp; tatra sarvātmanā sītā mārgitavyā viśeṣataḥ<BR>
<FONT COLOR="GREEN" SIZE="-1">25</FONT>
 sa hi deśas tu vadhyasya rāvaṇasya durātmanaḥ<BR>
&nbsp;&nbsp; rākṣasādhipater vāsaḥ sahasrākṣasamadyuteḥ<BR>
<FONT COLOR="GREEN" SIZE="-1">26</FONT>
 dakṣiṇasya samudrasya madhye tasya tu rākṣasī<BR>
&nbsp;&nbsp; aṅgāraketi vikhyātā chāyām ākṣipya bhojinī<BR>
<FONT COLOR="GREEN" SIZE="-1">27</FONT>
 tam atikramya lakṣmīvān samudre śatayojane<BR>
&nbsp;&nbsp; giriḥ puṣpitako nāma siddhacāraṇasevitaḥ<BR>
<FONT COLOR="GREEN" SIZE="-1">28</FONT>
 candrasūryāṃśusaṃkāśaḥ sāgarāmbusamāvṛtaḥ<BR>
&nbsp;&nbsp; bhrājate vipulaiḥ śṛṅgair ambaraṃ vilikhann iva<BR>
<FONT COLOR="GREEN" SIZE="-1">29</FONT>
 tasyaikaṃ kāñcanaṃ śṛṅgaṃ sevate yaṃ divākaraḥ<BR>
&nbsp;&nbsp; śvetaṃ rājatam ekaṃ ca sevate yaṃ niśākaraḥ<BR>
<FONT COLOR="GREEN" SIZE="-1">30</FONT>
 na taṃ kṛtaghnāḥ paśyanti na nṛśaṃsā na nāstikāḥ<BR>
&nbsp;&nbsp; praṇamya śirasā śailaṃ taṃ vimārgata vānarāḥ<BR>
<FONT COLOR="GREEN" SIZE="-1">31</FONT>
 tam atikramya durdharṣāḥ sūryavān nāma parvataḥ<BR>
&nbsp;&nbsp; adhvanā durvigāhena yojanāni caturdaśa<BR>
<FONT COLOR="GREEN" SIZE="-1">32</FONT>
 tatas tam apy atikramya vaidyuto nāma parvataḥ<BR>
&nbsp;&nbsp; sarvakāmaphalair vṛkṣaiḥ sarvakālamanoharaiḥ<BR>
<FONT COLOR="GREEN" SIZE="-1">33</FONT>
 tatra bhuktvā varārhāṇi mūlāni ca phalāni ca<BR>
&nbsp;&nbsp; madhūni pītvā mukhyāni paraṃ gacchata vānarāḥ<BR>
<FONT COLOR="GREEN" SIZE="-1">34</FONT>
 tatra netramanaḥkāntaḥ kuñjaro nāma parvataḥ<BR>
&nbsp;&nbsp; agastyabhavanaṃ yatra nirmitaṃ viśvakarmaṇā<BR>
<FONT COLOR="GREEN" SIZE="-1">35</FONT>
 tatra yojanavistāram ucchritaṃ daśayojanam<BR>
&nbsp;&nbsp; śaraṇaṃ kāñcanaṃ divyaṃ nānāratnavibhūṣitam<BR>
<FONT COLOR="GREEN" SIZE="-1">36</FONT>
 tatra bhogavatī nāma sarpāṇām ālayaḥ purī<BR>
&nbsp;&nbsp; viśālarathyā durdharṣā sarvataḥ parirakṣitā<BR>
&nbsp;&nbsp; rakṣitā pannagair ghorais tīkṣṇadaṃṣṭrair mahāviṣaiḥ<BR>
<FONT COLOR="GREEN" SIZE="-1">37</FONT>
 sarparājo mahāghoro yasyāṃ vasati vāsukiḥ<BR>
&nbsp;&nbsp; niryāya mārgitavyā ca sā ca bhogavatī purī<BR>
<FONT COLOR="GREEN" SIZE="-1">38</FONT>
 taṃ ca deśam atikramya mahān ṛṣabhasaṃsthitaḥ<BR>
&nbsp;&nbsp; sarvaratnamayaḥ śrīmān ṛṣabho nāma parvataḥ<BR>
<FONT COLOR="GREEN" SIZE="-1">39</FONT>
 gośīrṣakaṃ padmakaṃ ca hariśyāmaṃ ca candanam<BR>
&nbsp;&nbsp; divyam utpadyate yatra tac caivāgnisamaprabham<BR>
<FONT COLOR="GREEN" SIZE="-1">40</FONT>
 na tu tac candanaṃ dṛṣṭvā spraṣṭavyaṃ ca kadā cana<BR>
&nbsp;&nbsp; rohitā nāma gandharvā ghorā rakṣanti tad vanam<BR>
<FONT COLOR="GREEN" SIZE="-1">41</FONT>
 tatra gandharvapatayaḥ pañcasūryasamaprabhāḥ<BR>
&nbsp;&nbsp; śailūṣo grāmaṇīr bhikṣuḥ śubhro babhrus tathaiva ca<BR>
<FONT COLOR="GREEN" SIZE="-1">42</FONT>
 ante pṛthivyā durdharṣās tatra svargajitaḥ sthitāḥ<BR>
&nbsp;&nbsp; tataḥ paraṃ na vaḥ sevyaḥ pitṛlokaḥ sudāruṇaḥ<BR>
&nbsp;&nbsp; rājadhānī yamasyaiṣā kaṣṭena tamasāvṛtā<BR>
<FONT COLOR="GREEN" SIZE="-1">43</FONT>
 etāvad eva yuṣmābhir vīrā vānarapuṃgavāḥ<BR>
&nbsp;&nbsp; śakyaṃ vicetuṃ gantuṃ vā nāto gatimatāṃ gatiḥ<BR>
<FONT COLOR="GREEN" SIZE="-1">44</FONT>
 sarvam etat samālokya yac cānyad api dṛśyate<BR>
&nbsp;&nbsp; gatiṃ viditvā vaidehyāḥ saṃnivartitam arhatha<BR>
<FONT COLOR="GREEN" SIZE="-1">45</FONT>
 yas tu māsān nivṛtto 'gre dṛṣṭā sīteti vakṣyati<BR>
&nbsp;&nbsp; mattulyavibhavo bhogaiḥ sukhaṃ sa vihariṣyati<BR>
<FONT COLOR="GREEN" SIZE="-1">46</FONT>
 tataḥ priyataro nāsti mama prāṇād viśeṣataḥ<BR>
&nbsp;&nbsp; kṛtāparādho bahuśo mama bandhur bhaviṣyati<BR>
<FONT COLOR="GREEN" SIZE="-1">47</FONT>
 amitabalaparākramā bhavanto; vipulaguṇeṣu kuleṣu ca prasūtāḥ<BR>
&nbsp;&nbsp; manujapatisutāṃ yathā labhadhvaṃ; tad adhiguṇaṃ puruṣārtham ārabhadhvam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः परस्थाप्य सुग्रीवस तन महद वानरं बलम<BR>
&nbsp; दक्षिणां परेषयाम आस वानरान अभिलक्षितान<BR>
&nbsp;<FONT COLOR="GREEN" SIZE="-1">2</FONT>
 नीलम अग्निसुतं चैव हनुमन्तं च वानरम<BR>
&nbsp; पितामहसुतं चैव जाम्बवन्तं महाकपिम<BR>
&nbsp;<FONT COLOR="GREEN" SIZE="-1">3</FONT>
 सुहॊत्रं च शरीरं च शरगुल्मं तथैव च<BR>
&nbsp; गजं गवाक्षं गवयं सुषेणम ऋषभं तथा<BR>
&nbsp;<FONT COLOR="GREEN" SIZE="-1">4</FONT>
 मैन्दं च दविविदं चैव विजयं गन्धमादनम<BR>
&nbsp; उल्कामुखम असङ्गं च हुताशन सुताव उभौ<BR>
&nbsp;<FONT COLOR="GREEN" SIZE="-1">5</FONT>
 अङ्गदप्रमुखान वीरान वीरः कपिगणेश्वरः<BR>
&nbsp; वेगविक्रमसंपन्नान संदिदेश विशेषवित<BR>
&nbsp;<FONT COLOR="GREEN" SIZE="-1">6</FONT>
 तेषाम अग्रेषरं चैव महद बलम असंगगम<BR>
&nbsp; विधाय हरिवीराणाम आदिशद दक्षिणां दिशम<BR>
&nbsp;<FONT COLOR="GREEN" SIZE="-1">7</FONT>
 ये के चन समुद्देशास तस्यां दिशि सुदुर्गमाः<BR>
&nbsp; कपीशः कपिमुख्यानां स तेषां तान उदाहरत<BR>
&nbsp;<FONT COLOR="GREEN" SIZE="-1">8</FONT>
 सहस्रशिरसं विन्ध्यं नानाद्रुमलतावृतम<BR>
&nbsp; नर्मदां च नदीं दुर्गां महॊरगनिषेविताम<BR>
&nbsp;<FONT COLOR="GREEN" SIZE="-1">9</FONT>
 ततॊ गॊदावरीं रम्यां कृष्णावेणीं महानदीम<BR>
&nbsp; वरदां च महाभागां महॊरगनिषेविताम<BR>
&nbsp;<FONT COLOR="GREEN" SIZE="-1">10</FONT>
 मेखलान उत्कलांश चैव दशार्णनगराण्य अपि<BR>
&nbsp;&nbsp; अवन्तीम अभ्रवन्तीं च सर्वम एवानुपश्यत<BR>
<FONT COLOR="GREEN" SIZE="-1">11</FONT>
 विदर्भान ऋषिकांश चैव रम्यान माहिषकान अपि<BR>
&nbsp;&nbsp; तथा बङ्गान कलिङ्गांश च कौशिकांश च समन्ततः<BR>
<FONT COLOR="GREEN" SIZE="-1">12</FONT>
 अन्वीक्ष्य दण्डकारण्यं सपर्वतनदीगुहम<BR>
&nbsp;&nbsp; नदीं गॊदावरीं चैव सर्वम एवानुपश्यत<BR>
<FONT COLOR="GREEN" SIZE="-1">13</FONT>
 तथैवान्ध्रांश च पुण्ड्रांश च चॊलान पाण्ड्यान सकेरलान<BR>
&nbsp;&nbsp; अयॊमुखश च गन्तव्यः पर्वतॊ धातुमण्डितः<BR>
<FONT COLOR="GREEN" SIZE="-1">14</FONT>
 विचित्रशिखरः शरीमांश चित्रपुष्पितकाननः<BR>
&nbsp;&nbsp; सचन्दनवनॊद्देशॊ मार्गितव्यॊ महागिरिः<BR>
<FONT COLOR="GREEN" SIZE="-1">15</FONT>
 ततस ताम आपगां दिव्यां परसन्नसलिलां शिवाम<BR>
&nbsp;&nbsp; तत्र दरक्ष्यथ कावेरीं विहृताम अप्सरॊगणैः<BR>
<FONT COLOR="GREEN" SIZE="-1">16</FONT>
 तस्यासीनं नगस्याग्रे मलयस्य महौजसं<BR>
&nbsp;&nbsp; दरक्ष्यथादित्यसंकाशम अगस्त्यम ऋषिसत्तमम<BR>
<FONT COLOR="GREEN" SIZE="-1">17</FONT>
 ततस तेनाभ्यनुज्ञाताः परसन्नेन महात्मना<BR>
&nbsp;&nbsp; ताम्रपर्णीं गराहजुष्टां तरिष्यथ महानदीम<BR>
<FONT COLOR="GREEN" SIZE="-1">18</FONT>
 सा चन्दनवनैर दिव्यैः परच्छन्ना दवीप शालिनी<BR>
&nbsp;&nbsp; कान्तेव युवतिः कान्तं समुद्रम अवगाहते<BR>
<FONT COLOR="GREEN" SIZE="-1">19</FONT>
 ततॊ हेममयं दिव्यं मुक्तामणिविभूषितम<BR>
&nbsp;&nbsp; युक्तं कवाटं पाण्ड्यानां गता दरक्ष्यथ वानराः<BR>
<FONT COLOR="GREEN" SIZE="-1">20</FONT>
 ततः समुद्रम आसाद्य संप्रधार्यार्थनिश्चयम<BR>
&nbsp;&nbsp; अगस्त्येनान्तरे तत्र सागरे विनिवेशितः<BR>
<FONT COLOR="GREEN" SIZE="-1">21</FONT>
 चित्रनानानगः शरीमान महेन्द्रः पर्वतॊत्तमः<BR>
&nbsp;&nbsp; जातरूपमयः शरीमान अवगाढॊ महार्णवम<BR>
<FONT COLOR="GREEN" SIZE="-1">22</FONT>
 नानाविधैर नगैः फुल्लैर लताभिश चॊपशॊभितम<BR>
&nbsp;&nbsp; देवर्षियक्षप्रवरैर अप्सरॊभिश च सेवितम<BR>
<FONT COLOR="GREEN" SIZE="-1">23</FONT>
 सिद्धचारणसंघैश च परकीर्णं सुमनॊहरम<BR>
&nbsp;&nbsp; तम उपैति सहस्राक्षः सदा पर्वसु पर्वसु<BR>
<FONT COLOR="GREEN" SIZE="-1">24</FONT>
 दवीपस तस्यापरे पारे शतयॊजनम आयतः<BR>
&nbsp;&nbsp; अगम्यॊ मानुषैर दीप्तस तं मार्गध्वं समन्ततः<BR>
&nbsp;&nbsp; तत्र सर्वात्मना सीता मार्गितव्या विशेषतः<BR>
<FONT COLOR="GREEN" SIZE="-1">25</FONT>
 स हि देशस तु वध्यस्य रावणस्य दुरात्मनः<BR>
&nbsp;&nbsp; राक्षसाधिपतेर वासः सहस्राक्षसमद्युतेः<BR>
<FONT COLOR="GREEN" SIZE="-1">26</FONT>
 दक्षिणस्य समुद्रस्य मध्ये तस्य तु राक्षसी<BR>
&nbsp;&nbsp; अङ्गारकेति विख्याता छायाम आक्षिप्य भॊजिनी<BR>
<FONT COLOR="GREEN" SIZE="-1">27</FONT>
 तम अतिक्रम्य लक्ष्मीवान समुद्रे शतयॊजने<BR>
&nbsp;&nbsp; गिरिः पुष्पितकॊ नाम सिद्धचारणसेवितः<BR>
<FONT COLOR="GREEN" SIZE="-1">28</FONT>
 चन्द्रसूर्यांशुसंकाशः सागराम्बुसमावृतः<BR>
&nbsp;&nbsp; भराजते विपुलैः शृङ्गैर अम्बरं विलिखन्न इव<BR>
<FONT COLOR="GREEN" SIZE="-1">29</FONT>
 तस्यैकं काञ्चनं शृङ्गं सेवते यं दिवाकरः<BR>
&nbsp;&nbsp; शवेतं राजतम एकं च सेवते यं निशाकरः<BR>
<FONT COLOR="GREEN" SIZE="-1">30</FONT>
 न तं कृतघ्नाः पश्यन्ति न नृशंसा न नास्तिकाः<BR>
&nbsp;&nbsp; परणम्य शिरसा शैलं तं विमार्गत वानराः<BR>
<FONT COLOR="GREEN" SIZE="-1">31</FONT>
 तम अतिक्रम्य दुर्धर्षाः सूर्यवान नाम पर्वतः<BR>
&nbsp;&nbsp; अध्वना दुर्विगाहेन यॊजनानि चतुर्दश<BR>
<FONT COLOR="GREEN" SIZE="-1">32</FONT>
 ततस तम अप्य अतिक्रम्य वैद्युतॊ नाम पर्वतः<BR>
&nbsp;&nbsp; सर्वकामफलैर वृक्षैः सर्वकालमनॊहरैः<BR>
<FONT COLOR="GREEN" SIZE="-1">33</FONT>
 तत्र भुक्त्वा वरार्हाणि मूलानि च फलानि च<BR>
&nbsp;&nbsp; मधूनि पीत्वा मुख्यानि परं गच्छत वानराः<BR>
<FONT COLOR="GREEN" SIZE="-1">34</FONT>
 तत्र नेत्रमनःकान्तः कुञ्जरॊ नाम पर्वतः<BR>
&nbsp;&nbsp; अगस्त्यभवनं यत्र निर्मितं विश्वकर्मणा<BR>
<FONT COLOR="GREEN" SIZE="-1">35</FONT>
 तत्र यॊजनविस्तारम उच्छ्रितं दशयॊजनम<BR>
&nbsp;&nbsp; शरणं काञ्चनं दिव्यं नानारत्नविभूषितम<BR>
<FONT COLOR="GREEN" SIZE="-1">36</FONT>
 तत्र भॊगवती नाम सर्पाणाम आलयः पुरी<BR>
&nbsp;&nbsp; विशालरथ्या दुर्धर्षा सर्वतः परिरक्षिता<BR>
&nbsp;&nbsp; रक्षिता पन्नगैर घॊरैस तीक्ष्णदंष्ट्रैर महाविषैः<BR>
<FONT COLOR="GREEN" SIZE="-1">37</FONT>
 सर्पराजॊ महाघॊरॊ यस्यां वसति वासुकिः<BR>
&nbsp;&nbsp; निर्याय मार्गितव्या च सा च भॊगवती पुरी<BR>
<FONT COLOR="GREEN" SIZE="-1">38</FONT>
 तं च देशम अतिक्रम्य महान ऋषभसंस्थितः<BR>
&nbsp;&nbsp; सर्वरत्नमयः शरीमान ऋषभॊ नाम पर्वतः<BR>
<FONT COLOR="GREEN" SIZE="-1">39</FONT>
 गॊशीर्षकं पद्मकं च हरिश्यामं च चन्दनम<BR>
&nbsp;&nbsp; दिव्यम उत्पद्यते यत्र तच चैवाग्निसमप्रभम<BR>
<FONT COLOR="GREEN" SIZE="-1">40</FONT>
 न तु तच चन्दनं दृष्ट्वा सप्रष्टव्यं च कदा चन<BR>
&nbsp;&nbsp; रॊहिता नाम गन्धर्वा घॊरा रक्षन्ति तद वनम<BR>
<FONT COLOR="GREEN" SIZE="-1">41</FONT>
 तत्र गन्धर्वपतयः पञ्चसूर्यसमप्रभाः<BR>
&nbsp;&nbsp; शैलूषॊ गरामणीर भिक्षुः शुभ्रॊ बभ्रुस तथैव च<BR>
<FONT COLOR="GREEN" SIZE="-1">42</FONT>
 अन्ते पृथिव्या दुर्धर्षास तत्र सवर्गजितः सथिताः<BR>
&nbsp;&nbsp; ततः परं न वः सेव्यः पितृलॊकः सुदारुणः<BR>
&nbsp;&nbsp; राजधानी यमस्यैषा कष्टेन तमसावृता<BR>
<FONT COLOR="GREEN" SIZE="-1">43</FONT>
 एतावद एव युष्माभिर वीरा वानरपुंगवाः<BR>
&nbsp;&nbsp; शक्यं विचेतुं गन्तुं वा नातॊ गतिमतां गतिः<BR>
<FONT COLOR="GREEN" SIZE="-1">44</FONT>
 सर्वम एतत समालॊक्य यच चान्यद अपि दृश्यते<BR>
&nbsp;&nbsp; गतिं विदित्वा वैदेह्याः संनिवर्तितम अर्हथ<BR>
<FONT COLOR="GREEN" SIZE="-1">45</FONT>
 यस तु मासान निवृत्तॊ ऽगरे दृष्टा सीतेति वक्ष्यति<BR>
&nbsp;&nbsp; मत्तुल्यविभवॊ भॊगैः सुखं स विहरिष्यति<BR>
<FONT COLOR="GREEN" SIZE="-1">46</FONT>
 ततः परियतरॊ नास्ति मम पराणाद विशेषतः<BR>
&nbsp;&nbsp; कृतापराधॊ बहुशॊ मम बन्धुर भविष्यति<BR>
<FONT COLOR="GREEN" SIZE="-1">47</FONT>
 अमितबलपराक्रमा भवन्तॊ; विपुलगुणेषु कुलेषु च परसूताः<BR>
&nbsp;&nbsp; मनुजपतिसुतां यथा लभध्वं; तद अधिगुणं पुरुषार्थम आरभध्वम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4041">Next: Chapter 41</A></CENTER>
</div>
</BODY>
</HTML>
