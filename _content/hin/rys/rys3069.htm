<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 69</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi03">Book 3 Index</A><BR>
&nbsp;
<A HREF="rys3068">Previous</A>&nbsp;
<A HREF="rys3070">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 69
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 nidarśayitvā rāmāya sītāyāḥ pratipādane<BR>
&nbsp; vākyam anvartham arthajñaḥ kabandhaḥ punar abravīt<BR>
&nbsp;<FONT COLOR="GREEN" SIZE="-1">2</FONT>
 eṣa rāma śivaḥ panthā yatraite puṣpitā drumāḥ<BR>
&nbsp; pratīcīṃ diśam āśritya prakāśante manoramāḥ<BR>
&nbsp;<FONT COLOR="GREEN" SIZE="-1">3</FONT>
 jambūpriyālapanasāḥ plakṣanyagrodhatindukāḥ<BR>
&nbsp; aśvatthāḥ karṇikārāś ca cūtāś cānye ca pādapāḥ<BR>
&nbsp;<FONT COLOR="GREEN" SIZE="-1">4</FONT>
 tān āruhyāthavā bhūmau pātayitvā ca tān balāt<BR>
&nbsp; phalāny amṛtakalpāni bhakṣayantau gamiṣyathaḥ<BR>
&nbsp;<FONT COLOR="GREEN" SIZE="-1">5</FONT>
 caṅkramantau varān deśāñ śailāc chailaṃ vanād vanam<BR>
&nbsp; tataḥ puṣkariṇīṃ vīrau pampāṃ nāma gamiṣyathaḥ<BR>
&nbsp;<FONT COLOR="GREEN" SIZE="-1">6</FONT>
 aśarkarām avibhraṃśāṃ samatīrtham aśaivalām<BR>
&nbsp; rāma saṃjātavālūkāṃ kamalotpalaśobhitām<BR>
&nbsp;<FONT COLOR="GREEN" SIZE="-1">7</FONT>
 tatra haṃsāḥ plavāḥ krauñcāḥ kurarāś caiva rāghava<BR>
&nbsp; valgusvarā nikūjanti pampāsalilagocarāḥ<BR>
&nbsp;<FONT COLOR="GREEN" SIZE="-1">8</FONT>
 nodvijante narān dṛṣṭvā vadhasyākovidāḥ śubhāḥ<BR>
&nbsp; ghṛtapiṇḍopamān sthūlāṃs tān dvijān bhakṣayiṣyathaḥ<BR>
&nbsp;<FONT COLOR="GREEN" SIZE="-1">9</FONT>
 rohitān vakratuṇḍāṃś ca nalamīnāṃś ca rāghava<BR>
&nbsp; pampāyām iṣubhir matsyāṃs tatra rāma varān hatān<BR>
&nbsp;<FONT COLOR="GREEN" SIZE="-1">10</FONT>
 nistvakpakṣān ayastaptān akṛśān ekakaṇṭakān<BR>
&nbsp;&nbsp; tava bhaktyā samāyukto lakṣmaṇaḥ saṃpradāsyati<BR>
<FONT COLOR="GREEN" SIZE="-1">11</FONT>
 bhṛśaṃ te khādato matsyān pampāyāḥ puṣpasaṃcaye<BR>
&nbsp;&nbsp; padmagandhi śivaṃ vāri sukhaśītam anāmayam<BR>
<FONT COLOR="GREEN" SIZE="-1">12</FONT>
 uddhṛtya sa tadākliṣṭaṃ rūpyasphaṭikasaṃnibham<BR>
&nbsp;&nbsp; atha puṣkaraparṇena lakṣmaṇaḥ pāyayiṣyati<BR>
<FONT COLOR="GREEN" SIZE="-1">13</FONT>
 sthūlān giriguhāśayyān varāhān vanacāriṇaḥ<BR>
&nbsp;&nbsp; apāṃ lobhād upāvṛttān vṛṣabhān iva nardataḥ<BR>
&nbsp;&nbsp; rūpānvitāṃś ca pampāyāṃ drakṣyasi tvaṃ narottama<BR>
<FONT COLOR="GREEN" SIZE="-1">14</FONT>
 sāyāhne vicaran rāma viṭapī mālyadhāriṇaḥ<BR>
&nbsp;&nbsp; śītodakaṃ ca pampāyāṃ dṛṣṭvā śokaṃ vihāsyasi<BR>
<FONT COLOR="GREEN" SIZE="-1">15</FONT>
 sumanobhiś citāṃs tatra tilakān naktamālakān<BR>
&nbsp;&nbsp; utpalāni ca phullāni paṅkajāni ca rāghava<BR>
<FONT COLOR="GREEN" SIZE="-1">16</FONT>
 na tāni kaś cin mālyāni tatrāropayitā naraḥ<BR>
&nbsp;&nbsp; mataṅgaśiṣyās tatrāsann ṛṣayaḥ susamāhitaḥ<BR>
<FONT COLOR="GREEN" SIZE="-1">17</FONT>
 teṣāṃ bhārābhitaptānāṃ vanyam āharatāṃ guroḥ<BR>
&nbsp;&nbsp; ye prapetur mahīṃ tūrṇaṃ śarīrāt svedabindavaḥ<BR>
<FONT COLOR="GREEN" SIZE="-1">18</FONT>
 tāni mālyāni jātāni munīnāṃ tapasā tadā<BR>
&nbsp;&nbsp; svedabindusamutthāni na vinaśyanti rāghava<BR>
<FONT COLOR="GREEN" SIZE="-1">19</FONT>
 teṣām adyāpi tatraiva dṛśyate paricāriṇī<BR>
&nbsp;&nbsp; śramaṇī śabarī nāma kākutstha cirajīvinī<BR>
<FONT COLOR="GREEN" SIZE="-1">20</FONT>
 tvāṃ tu dharme sthitā nityaṃ sarvabhūtanamaskṛtam<BR>
&nbsp;&nbsp; dṛṣṭvā devopamaṃ rāma svargalokaṃ gamiṣyati<BR>
<FONT COLOR="GREEN" SIZE="-1">21</FONT>
 tatas tad rāma pampāyās tīram āśritya paścimam<BR>
&nbsp;&nbsp; āśramasthānam atulaṃ guhyaṃ kākutstha paśyasi<BR>
<FONT COLOR="GREEN" SIZE="-1">22</FONT>
 na tatrākramituṃ nāgāḥ śaknuvanti tam āśramam<BR>
&nbsp;&nbsp; ṛṣes tasya mataṅgasya vidhānāt tac ca kānanam<BR>
<FONT COLOR="GREEN" SIZE="-1">23</FONT>
 tasmin nandanasaṃkāśe devāraṇyopame vane<BR>
&nbsp;&nbsp; nānāvihagasaṃkīrṇe raṃsyase rāma nirvṛtaḥ<BR>
<FONT COLOR="GREEN" SIZE="-1">24</FONT>
 ṛṣyamūkas tu pampāyāḥ purastāt puṣpitadrumaḥ<BR>
&nbsp;&nbsp; suduḥkhārohaṇo nāma śiśunāgābhirakṣitaḥ<BR>
&nbsp;&nbsp; udāro brahmaṇā caiva pūrvakāle vinirmitaḥ<BR>
<FONT COLOR="GREEN" SIZE="-1">25</FONT>
 śayānaḥ puruṣo rāma tasya śailasya mūrdhani<BR>
&nbsp;&nbsp; yat svapne labhate vittaṃ tat prabuddho 'dhigacchati<BR>
<FONT COLOR="GREEN" SIZE="-1">26</FONT>
 na tv enaṃ viṣamācāraḥ pāpakarmādhirohati<BR>
&nbsp;&nbsp; tatraiva praharanty enaṃ suptam ādāya rākṣasāḥ<BR>
<FONT COLOR="GREEN" SIZE="-1">27</FONT>
 tato 'pi śiśunāgānām ākrandaḥ śrūyate mahān<BR>
&nbsp;&nbsp; krīḍatāṃ rāma pampāyāṃ mataṅgāraṇyavāsinām<BR>
<FONT COLOR="GREEN" SIZE="-1">28</FONT>
 siktā rudhiradhārābhiḥ saṃhatya paramadvipāḥ<BR>
&nbsp;&nbsp; pracaranti pṛthak kīrṇā meghavarṇās tarasvinaḥ<BR>
<FONT COLOR="GREEN" SIZE="-1">29</FONT>
 te tatra pītvā pānīyaṃ vimalaṃ śītam avyayam<BR>
&nbsp;&nbsp; nivṛttāḥ saṃvigāhante vanāni vanagocarāḥ<BR>
<FONT COLOR="GREEN" SIZE="-1">30</FONT>
 rāma tasya tu śailasya mahatī śobhate guhā<BR>
&nbsp;&nbsp; śilāpidhānā kākutstha duḥkhaṃ cāsyāḥ praveśanam<BR>
<FONT COLOR="GREEN" SIZE="-1">31</FONT>
 tasyā guhāyāḥ prāgdvāre mahāñ śītodako hradaḥ<BR>
&nbsp;&nbsp; bahumūlaphalo ramyo nānānagasamāvṛtaḥ<BR>
<FONT COLOR="GREEN" SIZE="-1">32</FONT>
 tasyāṃ vasati sugrīvaś caturbhiḥ saha vānaraiḥ<BR>
&nbsp;&nbsp; kadā cic chikhare tasya parvatasyāvatiṣṭhate<BR>
<FONT COLOR="GREEN" SIZE="-1">33</FONT>
 kabandhas tv anuśāsyaivaṃ tāv ubhau rāmalakṣmaṇau<BR>
&nbsp;&nbsp; sragvī bhāskaravarṇābhaḥ khe vyarocata vīryavān<BR>
<FONT COLOR="GREEN" SIZE="-1">34</FONT>
 taṃ tu khasthaṃ mahābhāgaṃ kabandhaṃ rāmalakṣmaṇau<BR>
&nbsp;&nbsp; prasthitau tvaṃ vrajasveti vākyam ūcatur antikāt<BR>
<FONT COLOR="GREEN" SIZE="-1">35</FONT>
 gamyatāṃ kāryasiddhyartham iti tāv abravīc ca saḥ<BR>
&nbsp;&nbsp; suprītau tāv anujñāpya kabandhaḥ prasthitas tadā<BR>
<FONT COLOR="GREEN" SIZE="-1">36</FONT>
 sa tat kabandhaḥ pratipadya rūpaṃ; vṛtaḥ śriyā bhāskaratulyadehaḥ<BR>
&nbsp;&nbsp; nidarśayan rāmam avekṣya khasthaḥ; sakhyaṃ kuruṣveti tadābhyuvāca<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 निदर्शयित्वा रामाय सीतायाः परतिपादने<BR>
&nbsp; वाक्यम अन्वर्थम अर्थज्ञः कबन्धः पुनर अब्रवीत<BR>
&nbsp;<FONT COLOR="GREEN" SIZE="-1">2</FONT>
 एष राम शिवः पन्था यत्रैते पुष्पिता दरुमाः<BR>
&nbsp; परतीचीं दिशम आश्रित्य परकाशन्ते मनॊरमाः<BR>
&nbsp;<FONT COLOR="GREEN" SIZE="-1">3</FONT>
 जम्बूप्रियालपनसाः पलक्षन्यग्रॊधतिन्दुकाः<BR>
&nbsp; अश्वत्थाः कर्णिकाराश च चूताश चान्ये च पादपाः<BR>
&nbsp;<FONT COLOR="GREEN" SIZE="-1">4</FONT>
 तान आरुह्याथवा भूमौ पातयित्वा च तान बलात<BR>
&nbsp; फलान्य अमृतकल्पानि भक्षयन्तौ गमिष्यथः<BR>
&nbsp;<FONT COLOR="GREEN" SIZE="-1">5</FONT>
 चङ्क्रमन्तौ वरान देशाञ शैलाच छैलं वनाद वनम<BR>
&nbsp; ततः पुष्करिणीं वीरौ पम्पां नाम गमिष्यथः<BR>
&nbsp;<FONT COLOR="GREEN" SIZE="-1">6</FONT>
 अशर्कराम अविभ्रंशां समतीर्थम अशैवलाम<BR>
&nbsp; राम संजातवालूकां कमलॊत्पलशॊभिताम<BR>
&nbsp;<FONT COLOR="GREEN" SIZE="-1">7</FONT>
 तत्र हंसाः पलवाः करौञ्चाः कुरराश चैव राघव<BR>
&nbsp; वल्गुस्वरा निकूजन्ति पम्पासलिलगॊचराः<BR>
&nbsp;<FONT COLOR="GREEN" SIZE="-1">8</FONT>
 नॊद्विजन्ते नरान दृष्ट्वा वधस्याकॊविदाः शुभाः<BR>
&nbsp; घृतपिण्डॊपमान सथूलांस तान दविजान भक्षयिष्यथः<BR>
&nbsp;<FONT COLOR="GREEN" SIZE="-1">9</FONT>
 रॊहितान वक्रतुण्डांश च नलमीनांश च राघव<BR>
&nbsp; पम्पायाम इषुभिर मत्स्यांस तत्र राम वरान हतान<BR>
&nbsp;<FONT COLOR="GREEN" SIZE="-1">10</FONT>
 निस्त्वक्पक्षान अयस्तप्तान अकृशान एककण्टकान<BR>
&nbsp;&nbsp; तव भक्त्या समायुक्तॊ लक्ष्मणः संप्रदास्यति<BR>
<FONT COLOR="GREEN" SIZE="-1">11</FONT>
 भृशं ते खादतॊ मत्स्यान पम्पायाः पुष्पसंचये<BR>
&nbsp;&nbsp; पद्मगन्धि शिवं वारि सुखशीतम अनामयम<BR>
<FONT COLOR="GREEN" SIZE="-1">12</FONT>
 उद्धृत्य स तदाक्लिष्टं रूप्यस्फटिकसंनिभम<BR>
&nbsp;&nbsp; अथ पुष्करपर्णेन लक्ष्मणः पाययिष्यति<BR>
<FONT COLOR="GREEN" SIZE="-1">13</FONT>
 सथूलान गिरिगुहाशय्यान वराहान वनचारिणः<BR>
&nbsp;&nbsp; अपां लॊभाद उपावृत्तान वृषभान इव नर्दतः<BR>
&nbsp;&nbsp; रूपान्वितांश च पम्पायां दरक्ष्यसि तवं नरॊत्तम<BR>
<FONT COLOR="GREEN" SIZE="-1">14</FONT>
 सायाह्ने विचरन राम विटपी माल्यधारिणः<BR>
&nbsp;&nbsp; शीतॊदकं च पम्पायां दृष्ट्वा शॊकं विहास्यसि<BR>
<FONT COLOR="GREEN" SIZE="-1">15</FONT>
 सुमनॊभिश चितांस तत्र तिलकान नक्तमालकान<BR>
&nbsp;&nbsp; उत्पलानि च फुल्लानि पङ्कजानि च राघव<BR>
<FONT COLOR="GREEN" SIZE="-1">16</FONT>
 न तानि कश चिन माल्यानि तत्रारॊपयिता नरः<BR>
&nbsp;&nbsp; मतङ्गशिष्यास तत्रासन्न ऋषयः सुसमाहितः<BR>
<FONT COLOR="GREEN" SIZE="-1">17</FONT>
 तेषां भाराभितप्तानां वन्यम आहरतां गुरॊः<BR>
&nbsp;&nbsp; ये परपेतुर महीं तूर्णं शरीरात सवेदबिन्दवः<BR>
<FONT COLOR="GREEN" SIZE="-1">18</FONT>
 तानि माल्यानि जातानि मुनीनां तपसा तदा<BR>
&nbsp;&nbsp; सवेदबिन्दुसमुत्थानि न विनश्यन्ति राघव<BR>
<FONT COLOR="GREEN" SIZE="-1">19</FONT>
 तेषाम अद्यापि तत्रैव दृश्यते परिचारिणी<BR>
&nbsp;&nbsp; शरमणी शबरी नाम काकुत्स्थ चिरजीविनी<BR>
<FONT COLOR="GREEN" SIZE="-1">20</FONT>
 तवां तु धर्मे सथिता नित्यं सर्वभूतनमस्कृतम<BR>
&nbsp;&nbsp; दृष्ट्वा देवॊपमं राम सवर्गलॊकं गमिष्यति<BR>
<FONT COLOR="GREEN" SIZE="-1">21</FONT>
 ततस तद राम पम्पायास तीरम आश्रित्य पश्चिमम<BR>
&nbsp;&nbsp; आश्रमस्थानम अतुलं गुह्यं काकुत्स्थ पश्यसि<BR>
<FONT COLOR="GREEN" SIZE="-1">22</FONT>
 न तत्राक्रमितुं नागाः शक्नुवन्ति तम आश्रमम<BR>
&nbsp;&nbsp; ऋषेस तस्य मतङ्गस्य विधानात तच च काननम<BR>
<FONT COLOR="GREEN" SIZE="-1">23</FONT>
 तस्मिन नन्दनसंकाशे देवारण्यॊपमे वने<BR>
&nbsp;&nbsp; नानाविहगसंकीर्णे रंस्यसे राम निर्वृतः<BR>
<FONT COLOR="GREEN" SIZE="-1">24</FONT>
 ऋष्यमूकस तु पम्पायाः पुरस्तात पुष्पितद्रुमः<BR>
&nbsp;&nbsp; सुदुःखारॊहणॊ नाम शिशुनागाभिरक्षितः<BR>
&nbsp;&nbsp; उदारॊ बरह्मणा चैव पूर्वकाले विनिर्मितः<BR>
<FONT COLOR="GREEN" SIZE="-1">25</FONT>
 शयानः पुरुषॊ राम तस्य शैलस्य मूर्धनि<BR>
&nbsp;&nbsp; यत सवप्ने लभते वित्तं तत परबुद्धॊ ऽधिगच्छति<BR>
<FONT COLOR="GREEN" SIZE="-1">26</FONT>
 न तव एनं विषमाचारः पापकर्माधिरॊहति<BR>
&nbsp;&nbsp; तत्रैव परहरन्त्य एनं सुप्तम आदाय राक्षसाः<BR>
<FONT COLOR="GREEN" SIZE="-1">27</FONT>
 ततॊ ऽपि शिशुनागानाम आक्रन्दः शरूयते महान<BR>
&nbsp;&nbsp; करीडतां राम पम्पायां मतङ्गारण्यवासिनाम<BR>
<FONT COLOR="GREEN" SIZE="-1">28</FONT>
 सिक्ता रुधिरधाराभिः संहत्य परमद्विपाः<BR>
&nbsp;&nbsp; परचरन्ति पृथक कीर्णा मेघवर्णास तरस्विनः<BR>
<FONT COLOR="GREEN" SIZE="-1">29</FONT>
 ते तत्र पीत्वा पानीयं विमलं शीतम अव्ययम<BR>
&nbsp;&nbsp; निवृत्ताः संविगाहन्ते वनानि वनगॊचराः<BR>
<FONT COLOR="GREEN" SIZE="-1">30</FONT>
 राम तस्य तु शैलस्य महती शॊभते गुहा<BR>
&nbsp;&nbsp; शिलापिधाना काकुत्स्थ दुःखं चास्याः परवेशनम<BR>
<FONT COLOR="GREEN" SIZE="-1">31</FONT>
 तस्या गुहायाः पराग्द्वारे महाञ शीतॊदकॊ हरदः<BR>
&nbsp;&nbsp; बहुमूलफलॊ रम्यॊ नानानगसमावृतः<BR>
<FONT COLOR="GREEN" SIZE="-1">32</FONT>
 तस्यां वसति सुग्रीवश चतुर्भिः सह वानरैः<BR>
&nbsp;&nbsp; कदा चिच छिखरे तस्य पर्वतस्यावतिष्ठते<BR>
<FONT COLOR="GREEN" SIZE="-1">33</FONT>
 कबन्धस तव अनुशास्यैवं ताव उभौ रामलक्ष्मणौ<BR>
&nbsp;&nbsp; सरग्वी भास्करवर्णाभः खे वयरॊचत वीर्यवान<BR>
<FONT COLOR="GREEN" SIZE="-1">34</FONT>
 तं तु खस्थं महाभागं कबन्धं रामलक्ष्मणौ<BR>
&nbsp;&nbsp; परस्थितौ तवं वरजस्वेति वाक्यम ऊचतुर अन्तिकात<BR>
<FONT COLOR="GREEN" SIZE="-1">35</FONT>
 गम्यतां कार्यसिद्ध्यर्थम इति ताव अब्रवीच च सः<BR>
&nbsp;&nbsp; सुप्रीतौ ताव अनुज्ञाप्य कबन्धः परस्थितस तदा<BR>
<FONT COLOR="GREEN" SIZE="-1">36</FONT>
 स तत कबन्धः परतिपद्य रूपं; वृतः शरिया भास्करतुल्यदेहः<BR>
&nbsp;&nbsp; निदर्शयन रामम अवेक्ष्य खस्थः; सख्यं कुरुष्वेति तदाभ्युवाच<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3070">Next: Chapter 70</A></CENTER>
</div>
</BODY>
</HTML>
