<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 84</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi06">Book 6 Index</A><BR>
&nbsp;
<A HREF="rys6083">Previous</A>&nbsp;
<A HREF="rys6085">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 84
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tathā taiḥ kṛttagātrais tu daśagrīveṇa mārgaṇaiḥ<BR>
&nbsp; babhūva vasudhā tatra prakīrṇā haribhir vṛtā<BR>
&nbsp;<FONT COLOR="GREEN" SIZE="-1">2</FONT>
 rāvaṇasyāprasahyaṃ taṃ śarasaṃpātam ekataḥ<BR>
&nbsp; na śekuḥ sahituṃ dīptaṃ pataṃgā iva pāvakam<BR>
&nbsp;<FONT COLOR="GREEN" SIZE="-1">3</FONT>
 te 'rditā niśitair bāṇaiḥ krośanto vipradudruvuḥ<BR>
&nbsp; pāvakārciḥsamāviṣṭā dahyamānā yathā gajāḥ<BR>
&nbsp;<FONT COLOR="GREEN" SIZE="-1">4</FONT>
 plavaṃgānām anīkāni mahābhrāṇīva mārutaḥ<BR>
&nbsp; sa yayau samare tasmin vidhaman rāvaṇaḥ śaraiḥ<BR>
&nbsp;<FONT COLOR="GREEN" SIZE="-1">5</FONT>
 kadanaṃ tarasā kṛtvā rākṣasendro vanaukasām<BR>
&nbsp; āsasāda tato yuddhe rāghavaṃ tvaritas tadā<BR>
&nbsp;<FONT COLOR="GREEN" SIZE="-1">6</FONT>
 sugrīvas tān kapīn dṛṣṭvā bhagnān vidravato raṇe<BR>
&nbsp; gulme suṣeṇaṃ nikṣipya cakre yuddhe drutaṃ manaḥ<BR>
&nbsp;<FONT COLOR="GREEN" SIZE="-1">7</FONT>
 ātmanaḥ sadṛśaṃ vīraṃ sa taṃ nikṣipya vānaram<BR>
&nbsp; sugrīvo 'bhimukhaḥ śatruṃ pratasthe pādapāyudhaḥ<BR>
&nbsp;<FONT COLOR="GREEN" SIZE="-1">8</FONT>
 pārśvataḥ pṛṣṭhataś cāsya sarve yūthādhipāḥ svayam<BR>
&nbsp; anujahrur mahāśailān vividhāṃś ca mahādrumān<BR>
&nbsp;<FONT COLOR="GREEN" SIZE="-1">9</FONT>
 sa nadan yudhi sugrīvaḥ svareṇa mahatā mahān<BR>
&nbsp; pātayan vividhāṃś cānyāñ jaghānottamarākṣasān<BR>
&nbsp;<FONT COLOR="GREEN" SIZE="-1">10</FONT>
 mamarda ca mahākāyo rākṣasān vānareśvaraḥ<BR>
&nbsp;&nbsp; yugāntasamaye vāyuḥ pravṛddhān agamān iva<BR>
<FONT COLOR="GREEN" SIZE="-1">11</FONT>
 rākṣasānām anīkeṣu śailavarṣaṃ vavarṣa ha<BR>
&nbsp;&nbsp; aśvavarṣaṃ yathā meghaḥ pakṣisaṃgheṣu kānane<BR>
<FONT COLOR="GREEN" SIZE="-1">12</FONT>
 kapirājavimuktais taiḥ śailavarṣais tu rākṣasāḥ<BR>
&nbsp;&nbsp; vikīrṇaśirasaḥ petur nikṛttā iva parvatāḥ<BR>
<FONT COLOR="GREEN" SIZE="-1">13</FONT>
 atha saṃkṣīyamāṇeṣu rākṣaseṣu samantataḥ<BR>
&nbsp;&nbsp; sugrīveṇa prabhagneṣu patatsu vinadatsu ca<BR>
<FONT COLOR="GREEN" SIZE="-1">14</FONT>
 virūpākṣaḥ svakaṃ nāma dhanvī viśrāvya rākṣasaḥ<BR>
&nbsp;&nbsp; rathād āplutya durdharṣo gajaskandham upāruhat<BR>
<FONT COLOR="GREEN" SIZE="-1">15</FONT>
 sa taṃ dviradam āruhya virūpākṣo mahārathaḥ<BR>
&nbsp;&nbsp; vinadan bhīmanirhrālaṃ vānarān abhyadhāvata<BR>
<FONT COLOR="GREEN" SIZE="-1">16</FONT>
 sugrīve sa śarān ghorān visasarja camūmukhe<BR>
&nbsp;&nbsp; sthāpayām āsā codvignān rākṣasān saṃpraharṣayan<BR>
<FONT COLOR="GREEN" SIZE="-1">17</FONT>
 so 'tividdhaḥ śitair bāṇaiḥ kapīndras tena rakṣasā<BR>
&nbsp;&nbsp; cukrodha ca mahākrodho vadhe cāsya mano dadhe<BR>
<FONT COLOR="GREEN" SIZE="-1">18</FONT>
 tataḥ pādapam uddhṛtya śūraḥ saṃpradhane hariḥ<BR>
&nbsp;&nbsp; abhipatya jaghānāsya pramukhe taṃ mahāgajam<BR>
<FONT COLOR="GREEN" SIZE="-1">19</FONT>
 sa tu prahārābhihataḥ sugrīveṇa mahāgajaḥ<BR>
&nbsp;&nbsp; apāsarpad dhanurmātraṃ niṣasāda nanāda ca<BR>
<FONT COLOR="GREEN" SIZE="-1">20</FONT>
 gajāt tu mathitāt tūrṇam apakramya sa vīryavān<BR>
&nbsp;&nbsp; rākṣaso 'bhimukhaḥ śatruṃ pratyudgamya tataḥ kapim<BR>
<FONT COLOR="GREEN" SIZE="-1">21</FONT>
 ārṣabhaṃ carmakhaḍgaṃ ca pragṛhya laghuvikramaḥ<BR>
&nbsp;&nbsp; bhartsayann iva sugrīvam āsasāda vyavasthitam<BR>
<FONT COLOR="GREEN" SIZE="-1">22</FONT>
 sa hi tasyābhisaṃkruddhaḥ pragṛhya mahatīṃ śilām<BR>
&nbsp;&nbsp; virūpākṣāya cikṣepa sugrīvo jaladopamām<BR>
<FONT COLOR="GREEN" SIZE="-1">23</FONT>
 sa tāṃ śilām āpatantīṃ dṛṣṭvā rākṣasapuṃgavaḥ<BR>
&nbsp;&nbsp; apakramya suvikrāntaḥ khaḍgena prāharat tadā<BR>
<FONT COLOR="GREEN" SIZE="-1">24</FONT>
 tena khaḍgena saṃkruddhaḥ sugrīvasya camūmukhe<BR>
&nbsp;&nbsp; kavacaṃ pātayām āsa sa khaḍgābhihato 'patat<BR>
<FONT COLOR="GREEN" SIZE="-1">25</FONT>
 sa samutthāya patitaḥ kapis tasya vyasarjayat<BR>
&nbsp;&nbsp; talaprahāram aśaneḥ samānaṃ bhīmanisvanam<BR>
<FONT COLOR="GREEN" SIZE="-1">26</FONT>
 talaprahāraṃ tad rakṣaḥ sugrīveṇa samudyatam<BR>
&nbsp;&nbsp; naipuṇyān mocayitvainaṃ muṣṭinorasy atāḍayat<BR>
<FONT COLOR="GREEN" SIZE="-1">27</FONT>
 tatas tu saṃkruddhataraḥ sugrīvo vānareśvaraḥ<BR>
&nbsp;&nbsp; mokṣitaṃ cātmano dṛṣṭvā prahāraṃ tena rakṣasā<BR>
<FONT COLOR="GREEN" SIZE="-1">28</FONT>
 sa dadarśāntaraṃ tasya virūpākṣasya vānaraḥ<BR>
&nbsp;&nbsp; tato nyapātayat krodhāc chaṅkhadeśe mahātalam<BR>
<FONT COLOR="GREEN" SIZE="-1">29</FONT>
 mahendrāśanikalpena talenābhihataḥ kṣitau<BR>
&nbsp;&nbsp; papāta rudhiraklinnaḥ śoṇitaṃ sa samudvaman<BR>
<FONT COLOR="GREEN" SIZE="-1">30</FONT>
 vivṛttanayanaṃ krodhāt saphena rudhirāplutam<BR>
&nbsp;&nbsp; dadṛśus te virūpākṣaṃ virūpākṣataraṃ kṛtam<BR>
<FONT COLOR="GREEN" SIZE="-1">31</FONT>
 sphurantaṃ parivarjantaṃ pārśvena rudhirokṣitam<BR>
&nbsp;&nbsp; karuṇaṃ ca vinardāntaṃ dadṛśuḥ kapayo ripum<BR>
<FONT COLOR="GREEN" SIZE="-1">32</FONT>
 tathā tu tau saṃyati saṃprayuktau; tarasvinau vānararākṣasānām<BR>
&nbsp;&nbsp; balārṇavau sasvanatuḥ sabhīmaṃ; mahārṇavau dvāv iva bhinnavelau<BR>
<FONT COLOR="GREEN" SIZE="-1">33</FONT>
 vināśitaṃ prekṣya virūpanetraṃ; mahābalaṃ taṃ haripārthivena<BR>
&nbsp;&nbsp; balaṃ samastaṃ kapirākṣasānām; unmattagaṅgāpratimaṃ babhūva<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तथा तैः कृत्तगात्रैस तु दशग्रीवेण मार्गणैः<BR>
&nbsp; बभूव वसुधा तत्र परकीर्णा हरिभिर वृता<BR>
&nbsp;<FONT COLOR="GREEN" SIZE="-1">2</FONT>
 रावणस्याप्रसह्यं तं शरसंपातम एकतः<BR>
&nbsp; न शेकुः सहितुं दीप्तं पतंगा इव पावकम<BR>
&nbsp;<FONT COLOR="GREEN" SIZE="-1">3</FONT>
 ते ऽरदिता निशितैर बाणैः करॊशन्तॊ विप्रदुद्रुवुः<BR>
&nbsp; पावकार्चिःसमाविष्टा दह्यमाना यथा गजाः<BR>
&nbsp;<FONT COLOR="GREEN" SIZE="-1">4</FONT>
 पलवंगानाम अनीकानि महाभ्राणीव मारुतः<BR>
&nbsp; स ययौ समरे तस्मिन विधमन रावणः शरैः<BR>
&nbsp;<FONT COLOR="GREEN" SIZE="-1">5</FONT>
 कदनं तरसा कृत्वा राक्षसेन्द्रॊ वनौकसाम<BR>
&nbsp; आससाद ततॊ युद्धे राघवं तवरितस तदा<BR>
&nbsp;<FONT COLOR="GREEN" SIZE="-1">6</FONT>
 सुग्रीवस तान कपीन दृष्ट्वा भग्नान विद्रवतॊ रणे<BR>
&nbsp; गुल्मे सुषेणं निक्षिप्य चक्रे युद्धे दरुतं मनः<BR>
&nbsp;<FONT COLOR="GREEN" SIZE="-1">7</FONT>
 आत्मनः सदृशं वीरं स तं निक्षिप्य वानरम<BR>
&nbsp; सुग्रीवॊ ऽभिमुखः शत्रुं परतस्थे पादपायुधः<BR>
&nbsp;<FONT COLOR="GREEN" SIZE="-1">8</FONT>
 पार्श्वतः पृष्ठतश चास्य सर्वे यूथाधिपाः सवयम<BR>
&nbsp; अनुजह्रुर महाशैलान विविधांश च महाद्रुमान<BR>
&nbsp;<FONT COLOR="GREEN" SIZE="-1">9</FONT>
 स नदन युधि सुग्रीवः सवरेण महता महान<BR>
&nbsp; पातयन विविधांश चान्याञ जघानॊत्तमराक्षसान<BR>
&nbsp;<FONT COLOR="GREEN" SIZE="-1">10</FONT>
 ममर्द च महाकायॊ राक्षसान वानरेश्वरः<BR>
&nbsp;&nbsp; युगान्तसमये वायुः परवृद्धान अगमान इव<BR>
<FONT COLOR="GREEN" SIZE="-1">11</FONT>
 राक्षसानाम अनीकेषु शैलवर्षं ववर्ष ह<BR>
&nbsp;&nbsp; अश्ववर्षं यथा मेघः पक्षिसंघेषु कानने<BR>
<FONT COLOR="GREEN" SIZE="-1">12</FONT>
 कपिराजविमुक्तैस तैः शैलवर्षैस तु राक्षसाः<BR>
&nbsp;&nbsp; विकीर्णशिरसः पेतुर निकृत्ता इव पर्वताः<BR>
<FONT COLOR="GREEN" SIZE="-1">13</FONT>
 अथ संक्षीयमाणेषु राक्षसेषु समन्ततः<BR>
&nbsp;&nbsp; सुग्रीवेण परभग्नेषु पतत्सु विनदत्सु च<BR>
<FONT COLOR="GREEN" SIZE="-1">14</FONT>
 विरूपाक्षः सवकं नाम धन्वी विश्राव्य राक्षसः<BR>
&nbsp;&nbsp; रथाद आप्लुत्य दुर्धर्षॊ गजस्कन्धम उपारुहत<BR>
<FONT COLOR="GREEN" SIZE="-1">15</FONT>
 स तं दविरदम आरुह्य विरूपाक्षॊ महारथः<BR>
&nbsp;&nbsp; विनदन भीमनिर्ह्रालं वानरान अभ्यधावत<BR>
<FONT COLOR="GREEN" SIZE="-1">16</FONT>
 सुग्रीवे स शरान घॊरान विससर्ज चमूमुखे<BR>
&nbsp;&nbsp; सथापयाम आसा चॊद्विग्नान राक्षसान संप्रहर्षयन<BR>
<FONT COLOR="GREEN" SIZE="-1">17</FONT>
 सॊ ऽतिविद्धः शितैर बाणैः कपीन्द्रस तेन रक्षसा<BR>
&nbsp;&nbsp; चुक्रॊध च महाक्रॊधॊ वधे चास्य मनॊ दधे<BR>
<FONT COLOR="GREEN" SIZE="-1">18</FONT>
 ततः पादपम उद्धृत्य शूरः संप्रधने हरिः<BR>
&nbsp;&nbsp; अभिपत्य जघानास्य परमुखे तं महागजम<BR>
<FONT COLOR="GREEN" SIZE="-1">19</FONT>
 स तु परहाराभिहतः सुग्रीवेण महागजः<BR>
&nbsp;&nbsp; अपासर्पद धनुर्मात्रं निषसाद ननाद च<BR>
<FONT COLOR="GREEN" SIZE="-1">20</FONT>
 गजात तु मथितात तूर्णम अपक्रम्य स वीर्यवान<BR>
&nbsp;&nbsp; राक्षसॊ ऽभिमुखः शत्रुं परत्युद्गम्य ततः कपिम<BR>
<FONT COLOR="GREEN" SIZE="-1">21</FONT>
 आर्षभं चर्मखड्गं च परगृह्य लघुविक्रमः<BR>
&nbsp;&nbsp; भर्त्सयन्न इव सुग्रीवम आससाद वयवस्थितम<BR>
<FONT COLOR="GREEN" SIZE="-1">22</FONT>
 स हि तस्याभिसंक्रुद्धः परगृह्य महतीं शिलाम<BR>
&nbsp;&nbsp; विरूपाक्षाय चिक्षेप सुग्रीवॊ जलदॊपमाम<BR>
<FONT COLOR="GREEN" SIZE="-1">23</FONT>
 स तां शिलाम आपतन्तीं दृष्ट्वा राक्षसपुंगवः<BR>
&nbsp;&nbsp; अपक्रम्य सुविक्रान्तः खड्गेन पराहरत तदा<BR>
<FONT COLOR="GREEN" SIZE="-1">24</FONT>
 तेन खड्गेन संक्रुद्धः सुग्रीवस्य चमूमुखे<BR>
&nbsp;&nbsp; कवचं पातयाम आस स खड्गाभिहतॊ ऽपतत<BR>
<FONT COLOR="GREEN" SIZE="-1">25</FONT>
 स समुत्थाय पतितः कपिस तस्य वयसर्जयत<BR>
&nbsp;&nbsp; तलप्रहारम अशनेः समानं भीमनिस्वनम<BR>
<FONT COLOR="GREEN" SIZE="-1">26</FONT>
 तलप्रहारं तद रक्षः सुग्रीवेण समुद्यतम<BR>
&nbsp;&nbsp; नैपुण्यान मॊचयित्वैनं मुष्टिनॊरस्य अताडयत<BR>
<FONT COLOR="GREEN" SIZE="-1">27</FONT>
 ततस तु संक्रुद्धतरः सुग्रीवॊ वानरेश्वरः<BR>
&nbsp;&nbsp; मॊक्षितं चात्मनॊ दृष्ट्वा परहारं तेन रक्षसा<BR>
<FONT COLOR="GREEN" SIZE="-1">28</FONT>
 स ददर्शान्तरं तस्य विरूपाक्षस्य वानरः<BR>
&nbsp;&nbsp; ततॊ नयपातयत करॊधाच छङ्खदेशे महातलम<BR>
<FONT COLOR="GREEN" SIZE="-1">29</FONT>
 महेन्द्राशनिकल्पेन तलेनाभिहतः कषितौ<BR>
&nbsp;&nbsp; पपात रुधिरक्लिन्नः शॊणितं स समुद्वमन<BR>
<FONT COLOR="GREEN" SIZE="-1">30</FONT>
 विवृत्तनयनं करॊधात सफेन रुधिराप्लुतम<BR>
&nbsp;&nbsp; ददृशुस ते विरूपाक्षं विरूपाक्षतरं कृतम<BR>
<FONT COLOR="GREEN" SIZE="-1">31</FONT>
 सफुरन्तं परिवर्जन्तं पार्श्वेन रुधिरॊक्षितम<BR>
&nbsp;&nbsp; करुणं च विनर्दान्तं ददृशुः कपयॊ रिपुम<BR>
<FONT COLOR="GREEN" SIZE="-1">32</FONT>
 तथा तु तौ संयति संप्रयुक्तौ; तरस्विनौ वानरराक्षसानाम<BR>
&nbsp;&nbsp; बलार्णवौ सस्वनतुः सभीमं; महार्णवौ दवाव इव भिन्नवेलौ<BR>
<FONT COLOR="GREEN" SIZE="-1">33</FONT>
 विनाशितं परेक्ष्य विरूपनेत्रं; महाबलं तं हरिपार्थिवेन<BR>
&nbsp;&nbsp; बलं समस्तं कपिराक्षसानाम; उन्मत्तगङ्गाप्रतिमं बभूव<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6085">Next: Chapter 85</A></CENTER>
</div>
</BODY>
</HTML>
