<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 46</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi05">Book 5 Index</A><BR>
&nbsp;
<A HREF="rys5045">Previous</A>&nbsp;
<A HREF="rys5047">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 46
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tatas tu rakṣo'dhipatir mahātmā; hanūmatākṣe nihate kumāre<BR>
&nbsp; manaḥ samādhāya tadendrakalpaṃ; samādideśendrajitaṃ sa roṣāt<BR>
&nbsp;<FONT COLOR="GREEN" SIZE="-1">2</FONT>
 tvam astravic chastrabhṛtāṃ variṣṭhaḥ; surāsurāṇām api śokadātā<BR>
&nbsp; sureṣu sendreṣu ca dṛṣṭakarmā; pitāmahārādhanasaṃcitāstraḥ<BR>
&nbsp;<FONT COLOR="GREEN" SIZE="-1">3</FONT>
 tavāstrabalam āsādya nāsurā na marudgaṇāḥ<BR>
&nbsp; na kaś cit triṣu lokeṣu saṃyuge na gataśramaḥ<BR>
&nbsp;<FONT COLOR="GREEN" SIZE="-1">4</FONT>
 bhujavīryābhiguptaś ca tapasā cābhirakṣitaḥ<BR>
&nbsp; deśakālavibhāgajñas tvam eva matisattamaḥ<BR>
&nbsp;<FONT COLOR="GREEN" SIZE="-1">5</FONT>
 na te 'sty aśakyaṃ samareṣu karmaṇā; na te 'sty akāryaṃ matipūrvamantraṇe<BR>
&nbsp; na so 'sti kaś cit triṣu saṃgraheṣu vai; na veda yas te 'strabalaṃ balaṃ ca te<BR>
&nbsp;<FONT COLOR="GREEN" SIZE="-1">6</FONT>
 mamānurūpaṃ tapaso balaṃ ca te; parākramaś cāstrabalaṃ ca saṃyuge<BR>
&nbsp; na tvāṃ samāsādya raṇāvamarde; manaḥ śramaṃ gacchati niścitārtham<BR>
&nbsp;<FONT COLOR="GREEN" SIZE="-1">7</FONT>
 nihatā iṃkarāḥ sarve jambumālī ca rākṣasaḥ<BR>
&nbsp; amātyaputrā vīrāś ca pañca senāgrayāyinaḥ<BR>
&nbsp;<FONT COLOR="GREEN" SIZE="-1">8</FONT>
 sahodaras te dayitaḥ kumāro 'kṣaś ca sūditaḥ<BR>
&nbsp; na tu teṣv eva me sāro yas tvayy ariniṣūdana<BR>
&nbsp;<FONT COLOR="GREEN" SIZE="-1">9</FONT>
 idaṃ hi dṛṣṭvā matiman mahad balaṃ; kapeḥ prabhāvaṃ ca parākramaṃ ca<BR>
&nbsp; tvam ātmanaś cāpi samīkṣya sāraṃ; kuruṣva vegaṃ svabalānurūpam<BR>
&nbsp;<FONT COLOR="GREEN" SIZE="-1">10</FONT>
 balāvamardas tvayi saṃnikṛṣṭe; yathā gate śāmyati śāntaśatrau<BR>
&nbsp;&nbsp; tathā samīkṣyātmabalaṃ paraṃ ca; samārabhasvāstravidāṃ variṣṭha<BR>
<FONT COLOR="GREEN" SIZE="-1">11</FONT>
 na khalv iyaṃ matiḥ śreṣṭhā yat tvāṃ saṃpreṣayāmy aham<BR>
&nbsp;&nbsp; iyaṃ ca rājadharmāṇāṃ kṣatrasya ca matir matā<BR>
<FONT COLOR="GREEN" SIZE="-1">12</FONT>
 nānāśastraiś ca saṃgrāme vaiśāradyam ariṃdama<BR>
&nbsp;&nbsp; avaśyam eva boddhavyaṃ kāmyaś ca vijayo raṇe<BR>
<FONT COLOR="GREEN" SIZE="-1">13</FONT>
 tataḥ pitus tad vacanaṃ niśamya; pradakṣiṇaṃ dakṣasutaprabhāvaḥ<BR>
&nbsp;&nbsp; cakāra bhartāram adīnasattvo; raṇāya vīraḥ pratipannabuddhiḥ<BR>
<FONT COLOR="GREEN" SIZE="-1">14</FONT>
 tatas taiḥ svagaṇair iṣṭair indrajit pratipūjitaḥ<BR>
&nbsp;&nbsp; yuddhoddhatakṛtotsāhaḥ saṃgrāmaṃ pratipadyata<BR>
<FONT COLOR="GREEN" SIZE="-1">15</FONT>
 śrīmān padmapalāśākṣo rākṣasādhipateḥ sutaḥ<BR>
&nbsp;&nbsp; nirjagāma mahātejāḥ samudra iva parvasu<BR>
<FONT COLOR="GREEN" SIZE="-1">16</FONT>
 sa pakṣi rājopamatulyavegair; vyālaiś caturbhiḥ sitatīkṣṇadaṃṣṭraiḥ<BR>
&nbsp;&nbsp; rathaṃ samāyuktam asaṃgavegaṃ; samārurohendrajid indrakalpaḥ<BR>
<FONT COLOR="GREEN" SIZE="-1">17</FONT>
 sa rathī dhanvināṃ śreṣṭhaḥ śastrajño 'stravidāṃ varaḥ<BR>
&nbsp;&nbsp; rathenābhiyayau kṣipraṃ hanūmān yatra so 'bhavat<BR>
<FONT COLOR="GREEN" SIZE="-1">18</FONT>
 sa tasya rathanirghoṣaṃ jyāsvanaṃ kārmukasya ca<BR>
&nbsp;&nbsp; niśamya harivīro 'sau saṃprahṛṣṭataro 'bhavat<BR>
<FONT COLOR="GREEN" SIZE="-1">19</FONT>
 sumahac cāpam ādāya śitaśalyāṃś ca sāyakān<BR>
&nbsp;&nbsp; hanūmantam abhipretya jagāma raṇapaṇḍitaḥ<BR>
<FONT COLOR="GREEN" SIZE="-1">20</FONT>
 tasmiṃs tataḥ saṃyati jātaharṣe; raṇāya nirgacchati bāṇapāṇau<BR>
&nbsp;&nbsp; diśaś ca sarvāḥ kaluṣā babhūvur; mṛgāś ca raudrā bahudhā vineduḥ<BR>
<FONT COLOR="GREEN" SIZE="-1">21</FONT>
 samāgatās tatra tu nāgayakṣā; maharṣayaś cakracarāś ca siddhāḥ<BR>
&nbsp;&nbsp; nabhaḥ samāvṛtya ca pakṣisaṃghā; vinedur uccaiḥ paramaprahṛṣṭāḥ<BR>
<FONT COLOR="GREEN" SIZE="-1">22</FONT>
 āyantaṃ sarathaṃ dṛṣṭvā tūrṇam indrajitaṃ kapiḥ<BR>
&nbsp;&nbsp; vinanāda mahānādaṃ vyavardhata ca vegavān<BR>
<FONT COLOR="GREEN" SIZE="-1">23</FONT>
 indrajit tu rathaṃ divyam āsthitaś citrakārmukaḥ<BR>
&nbsp;&nbsp; dhanur visphārayām āsa taḍidūrjitaniḥsvanam<BR>
<FONT COLOR="GREEN" SIZE="-1">24</FONT>
 tataḥ sametāv atitīkṣṇavegau; mahābalau tau raṇanirviśaṅkau<BR>
&nbsp;&nbsp; kapiś ca rakṣo'dhipateś ca putraḥ; surāsurendrāv iva baddhavairau<BR>
<FONT COLOR="GREEN" SIZE="-1">25</FONT>
 sa tasya vīrasya mahārathasyā; dhanuṣmataḥ saṃyati saṃmatasya<BR>
&nbsp;&nbsp; śarapravegaṃ vyahanat pravṛddhaś; cacāra mārge pitur aprameyaḥ<BR>
<FONT COLOR="GREEN" SIZE="-1">26</FONT>
 tataḥ śarān āyatatīkṣṇaśalyān; supatriṇaḥ kāñcanacitrapuṅkhān<BR>
&nbsp;&nbsp; mumoca vīraḥ paravīrahantā; susaṃtatān vajranipātavegān<BR>
<FONT COLOR="GREEN" SIZE="-1">27</FONT>
 sa tasya tat syandananiḥsvanaṃ ca; mṛdaṅgabherīpaṭahasvanaṃ ca<BR>
&nbsp;&nbsp; vikṛṣyamāṇasya ca kārmukasya; niśamya ghoṣaṃ punar utpapāta<BR>
<FONT COLOR="GREEN" SIZE="-1">28</FONT>
 śarāṇām antareṣv āśu vyavartata mahākapiḥ<BR>
&nbsp;&nbsp; haris tasyābhilakṣasya mokṣayaṁl lakṣyasaṃgraham<BR>
<FONT COLOR="GREEN" SIZE="-1">29</FONT>
 śarāṇām agratas tasya punaḥ samabhivartata<BR>
&nbsp;&nbsp; prasārya hastau hanumān utpapātānilātmajaḥ<BR>
<FONT COLOR="GREEN" SIZE="-1">30</FONT>
 tāv ubhau vegasaṃpannau raṇakarmaviśāradau<BR>
&nbsp;&nbsp; sarvabhūtamanogrāhi cakratur yuddham uttamam<BR>
<FONT COLOR="GREEN" SIZE="-1">31</FONT>
 hanūmato veda na rākṣaso 'ntaraṃ; na mārutis tasya mahātmano 'ntaram<BR>
&nbsp;&nbsp; parasparaṃ nirviṣahau babhūvatuḥ; sametya tau devasamānavikramau<BR>
<FONT COLOR="GREEN" SIZE="-1">32</FONT>
 tatas tu lakṣye sa vihanyamāne; śareṣu mogheṣu ca saṃpatatsu<BR>
&nbsp;&nbsp; jagāma cintāṃ mahatīṃ mahātmā; samādhisaṃyogasamāhitātmā<BR>
<FONT COLOR="GREEN" SIZE="-1">33</FONT>
 tato matiṃ rākṣasarājasūnuś; cakāra tasmin harivīramukhye<BR>
&nbsp;&nbsp; avadhyatāṃ tasya kapeḥ samīkṣya; kathaṃ nigacched iti nigrahārtham<BR>
<FONT COLOR="GREEN" SIZE="-1">34</FONT>
 tataḥ paitāmahāṃ vīraḥ so 'stram astravidāṃ varaḥ<BR>
&nbsp;&nbsp; saṃdadhe sumahātejās taṃ haripravaraṃ prati<BR>
<FONT COLOR="GREEN" SIZE="-1">35</FONT>
 avadhyo 'yam iti jñātvā tam astreṇāstratattvavit<BR>
&nbsp;&nbsp; nijagrāha mahābāhur mārutātmajam indrajit<BR>
<FONT COLOR="GREEN" SIZE="-1">36</FONT>
 tena baddhas tato 'streṇa rākṣasena sa vānaraḥ<BR>
&nbsp;&nbsp; abhavan nirviceṣṭaś ca papāta ca mahītale<BR>
<FONT COLOR="GREEN" SIZE="-1">37</FONT>
 tato 'tha buddhvā sa tadāstrabandhaṃ; prabhoḥ prabhāvād vigatālpavegaḥ<BR>
&nbsp;&nbsp; pitāmahānugraham ātmanaś ca; vicintayām āsa haripravīraḥ<BR>
<FONT COLOR="GREEN" SIZE="-1">38</FONT>
 tataḥ svāyambhuvair mantrair brahmāstram abhimantritam<BR>
&nbsp;&nbsp; hanūmāṃś cintayām āsa varadānaṃ pitāmahāt<BR>
<FONT COLOR="GREEN" SIZE="-1">39</FONT>
 na me 'strabandhasya ca śaktir asti; vimokṣaṇe lokaguroḥ prabhāvāt<BR>
&nbsp;&nbsp; ity evam evaṃvihito 'strabandho; mayātmayoner anuvartitavyaḥ<BR>
<FONT COLOR="GREEN" SIZE="-1">40</FONT>
 sa vīryam astrasya kapir vicārya; pitāmahānugraham ātmanaś ca<BR>
&nbsp;&nbsp; vimokṣaśaktiṃ paricintayitvā; pitāmahājñām anuvartate sma<BR>
<FONT COLOR="GREEN" SIZE="-1">41</FONT>
 astreṇāpi hi baddhasya bhayaṃ mama na jāyate<BR>
&nbsp;&nbsp; pitāmahamahendrābhyāṃ rakṣitasyānilena ca<BR>
<FONT COLOR="GREEN" SIZE="-1">42</FONT>
 grahaṇe cāpi rakṣobhir mahan me guṇadarśanam<BR>
&nbsp;&nbsp; rākṣasendreṇa saṃvādas tasmād gṛhṇantu māṃ pare<BR>
<FONT COLOR="GREEN" SIZE="-1">43</FONT>
 sa niścitārthaḥ paravīrahantā; samīkṣya karī vinivṛttaceṣṭaḥ<BR>
&nbsp;&nbsp; paraiḥ prasahyābhigatair nigṛhya; nanāda tais taiḥ paribhartsyamānaḥ<BR>
<FONT COLOR="GREEN" SIZE="-1">44</FONT>
 tatas taṃ rākṣasā dṛṣṭvā nirviceṣṭam ariṃdamam<BR>
&nbsp;&nbsp; babandhuḥ śaṇavalkaiś ca drumacīraiś ca saṃhataiḥ<BR>
<FONT COLOR="GREEN" SIZE="-1">45</FONT>
 sa rocayām āsa paraiś ca bandhanaṃ; prasahya vīrair abhinigrahaṃ ca<BR>
&nbsp;&nbsp; kautūhalān māṃ yadi rākṣasendro; draṣṭuṃ vyavasyed iti niścitārthaḥ<BR>
<FONT COLOR="GREEN" SIZE="-1">46</FONT>
 sa baddhas tena valkena vimukto 'streṇa vīryavān<BR>
&nbsp;&nbsp; astrabandhaḥ sa cānyaṃ hi na bandham anuvartate<BR>
<FONT COLOR="GREEN" SIZE="-1">47</FONT>
 athendrajit taṃ drumacīrabandhaṃ; vicārya vīraḥ kapisattamaṃ tam<BR>
&nbsp;&nbsp; vimuktam astreṇa jagāma cintām; anyena baddho hy anuvartate 'stram<BR>
<FONT COLOR="GREEN" SIZE="-1">48</FONT>
 aho mahat karma kṛtaṃ nirarthakaṃ; na rākṣasair mantragatir vimṛṣṭā<BR>
&nbsp;&nbsp; punaś ca nāstre vihate 'stram anyat; pravartate saṃśayitāḥ sma sarve<BR>
<FONT COLOR="GREEN" SIZE="-1">49</FONT>
 astreṇa hanumān mukto nātmānam avabudhyate<BR>
&nbsp;&nbsp; kṛṣyamāṇas tu rakṣobhis taiś ca bandhair nipīḍitaḥ<BR>
<FONT COLOR="GREEN" SIZE="-1">50</FONT>
 hanyamānas tataḥ krūrai rākṣasaiḥ kāṣṭhamuṣṭibhiḥ<BR>
&nbsp;&nbsp; samīpaṃ rākṣasendrasya prākṛṣyata sa vānaraḥ<BR>
<FONT COLOR="GREEN" SIZE="-1">51</FONT>
 athendrajit taṃ prasamīkṣya muktam; astreṇa baddhaṃ drumacīrasūtraiḥ<BR>
&nbsp;&nbsp; vyadarśayat tatra mahābalaṃ taṃ; haripravīraṃ sagaṇāya rājñe<BR>
<FONT COLOR="GREEN" SIZE="-1">52</FONT>
 taṃ mattam iva mātaṅgaṃ baddhaṃ kapivarottamam<BR>
&nbsp;&nbsp; rākṣasā rākṣasendrāya rāvaṇāya nyavedayan<BR>
<FONT COLOR="GREEN" SIZE="-1">53</FONT>
 ko 'yaṃ kasya kuto vāpi kiṃ kāryaṃ ko vyapāśrayaḥ<BR>
&nbsp;&nbsp; iti rākṣasavīrāṇāṃ tatra saṃjajñire kathāḥ<BR>
<FONT COLOR="GREEN" SIZE="-1">54</FONT>
 hanyatāṃ dahyatāṃ vāpi bhakṣyatām iti cāpare<BR>
&nbsp;&nbsp; rākṣasās tatra saṃkruddhāḥ parasparam athābruvan<BR>
<FONT COLOR="GREEN" SIZE="-1">55</FONT>
 atītya mārgaṃ sahasā mahātmā; sa tatra rakṣo'dhipapādamūle<BR>
&nbsp;&nbsp; dadarśa rājñaḥ paricāravṛddhān; gṛhaṃ mahāratnavibhūṣitaṃ ca<BR>
<FONT COLOR="GREEN" SIZE="-1">56</FONT>
 sa dadarśa mahātejā rāvaṇaḥ kapisattamam<BR>
&nbsp;&nbsp; rakṣobhir vikṛtākāraiḥ kṛṣyamāṇam itas tataḥ<BR>
<FONT COLOR="GREEN" SIZE="-1">57</FONT>
 rākṣasādhipatiṃ cāpi dadarśa kapisattamaḥ<BR>
&nbsp;&nbsp; tejobalasamāyuktaṃ tapantam iva bhāskaram<BR>
<FONT COLOR="GREEN" SIZE="-1">58</FONT>
 sa roṣasaṃvartitatāmradṛṣṭir; daśānanas taṃ kapim anvavekṣya<BR>
&nbsp;&nbsp; athopaviṣṭān kulaśīlavṛddhān; samādiśat taṃ prati mantramukhyān<BR>
<FONT COLOR="GREEN" SIZE="-1">59</FONT>
 yathākramaṃ taiḥ sa kapiś ca pṛṣṭaḥ; kāryārtham arthasya ca mūlam ādau<BR>
&nbsp;&nbsp; nivedayām āsa harīśvarasya; dūtaḥ sakāśād aham āgato 'smi<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततस तु रक्षॊऽधिपतिर महात्मा; हनूमताक्षे निहते कुमारे<BR>
&nbsp; मनः समाधाय तदेन्द्रकल्पं; समादिदेशेन्द्रजितं स रॊषात<BR>
&nbsp;<FONT COLOR="GREEN" SIZE="-1">2</FONT>
 तवम अस्त्रविच छस्त्रभृतां वरिष्ठः; सुरासुराणाम अपि शॊकदाता<BR>
&nbsp; सुरेषु सेन्द्रेषु च दृष्टकर्मा; पितामहाराधनसंचितास्त्रः<BR>
&nbsp;<FONT COLOR="GREEN" SIZE="-1">3</FONT>
 तवास्त्रबलम आसाद्य नासुरा न मरुद्गणाः<BR>
&nbsp; न कश चित तरिषु लॊकेषु संयुगे न गतश्रमः<BR>
&nbsp;<FONT COLOR="GREEN" SIZE="-1">4</FONT>
 भुजवीर्याभिगुप्तश च तपसा चाभिरक्षितः<BR>
&nbsp; देशकालविभागज्ञस तवम एव मतिसत्तमः<BR>
&nbsp;<FONT COLOR="GREEN" SIZE="-1">5</FONT>
 न ते ऽसत्य अशक्यं समरेषु कर्मणा; न ते ऽसत्य अकार्यं मतिपूर्वमन्त्रणे<BR>
&nbsp; न सॊ ऽसति कश चित तरिषु संग्रहेषु वै; न वेद यस ते ऽसत्रबलं बलं च ते<BR>
&nbsp;<FONT COLOR="GREEN" SIZE="-1">6</FONT>
 ममानुरूपं तपसॊ बलं च ते; पराक्रमश चास्त्रबलं च संयुगे<BR>
&nbsp; न तवां समासाद्य रणावमर्दे; मनः शरमं गच्छति निश्चितार्थम<BR>
&nbsp;<FONT COLOR="GREEN" SIZE="-1">7</FONT>
 निहता इंकराः सर्वे जम्बुमाली च राक्षसः<BR>
&nbsp; अमात्यपुत्रा वीराश च पञ्च सेनाग्रयायिनः<BR>
&nbsp;<FONT COLOR="GREEN" SIZE="-1">8</FONT>
 सहॊदरस ते दयितः कुमारॊ ऽकषश च सूदितः<BR>
&nbsp; न तु तेष्व एव मे सारॊ यस तवय्य अरिनिषूदन<BR>
&nbsp;<FONT COLOR="GREEN" SIZE="-1">9</FONT>
 इदं हि दृष्ट्वा मतिमन महद बलं; कपेः परभावं च पराक्रमं च<BR>
&nbsp; तवम आत्मनश चापि समीक्ष्य सारं; कुरुष्व वेगं सवबलानुरूपम<BR>
&nbsp;<FONT COLOR="GREEN" SIZE="-1">10</FONT>
 बलावमर्दस तवयि संनिकृष्टे; यथा गते शाम्यति शान्तशत्रौ<BR>
&nbsp;&nbsp; तथा समीक्ष्यात्मबलं परं च; समारभस्वास्त्रविदां वरिष्ठ<BR>
<FONT COLOR="GREEN" SIZE="-1">11</FONT>
 न खल्व इयं मतिः शरेष्ठा यत तवां संप्रेषयाम्य अहम<BR>
&nbsp;&nbsp; इयं च राजधर्माणां कषत्रस्य च मतिर मता<BR>
<FONT COLOR="GREEN" SIZE="-1">12</FONT>
 नानाशस्त्रैश च संग्रामे वैशारद्यम अरिंदम<BR>
&nbsp;&nbsp; अवश्यम एव बॊद्धव्यं काम्यश च विजयॊ रणे<BR>
<FONT COLOR="GREEN" SIZE="-1">13</FONT>
 ततः पितुस तद वचनं निशम्य; परदक्षिणं दक्षसुतप्रभावः<BR>
&nbsp;&nbsp; चकार भर्तारम अदीनसत्त्वॊ; रणाय वीरः परतिपन्नबुद्धिः<BR>
<FONT COLOR="GREEN" SIZE="-1">14</FONT>
 ततस तैः सवगणैर इष्टैर इन्द्रजित परतिपूजितः<BR>
&nbsp;&nbsp; युद्धॊद्धतकृतॊत्साहः संग्रामं परतिपद्यत<BR>
<FONT COLOR="GREEN" SIZE="-1">15</FONT>
 शरीमान पद्मपलाशाक्षॊ राक्षसाधिपतेः सुतः<BR>
&nbsp;&nbsp; निर्जगाम महातेजाः समुद्र इव पर्वसु<BR>
<FONT COLOR="GREEN" SIZE="-1">16</FONT>
 स पक्षि राजॊपमतुल्यवेगैर; वयालैश चतुर्भिः सिततीक्ष्णदंष्ट्रैः<BR>
&nbsp;&nbsp; रथं समायुक्तम असंगवेगं; समारुरॊहेन्द्रजिद इन्द्रकल्पः<BR>
<FONT COLOR="GREEN" SIZE="-1">17</FONT>
 स रथी धन्विनां शरेष्ठः शस्त्रज्ञॊ ऽसत्रविदां वरः<BR>
&nbsp;&nbsp; रथेनाभिययौ कषिप्रं हनूमान यत्र सॊ ऽभवत<BR>
<FONT COLOR="GREEN" SIZE="-1">18</FONT>
 स तस्य रथनिर्घॊषं जयास्वनं कार्मुकस्य च<BR>
&nbsp;&nbsp; निशम्य हरिवीरॊ ऽसौ संप्रहृष्टतरॊ ऽभवत<BR>
<FONT COLOR="GREEN" SIZE="-1">19</FONT>
 सुमहच चापम आदाय शितशल्यांश च सायकान<BR>
&nbsp;&nbsp; हनूमन्तम अभिप्रेत्य जगाम रणपण्डितः<BR>
<FONT COLOR="GREEN" SIZE="-1">20</FONT>
 तस्मिंस ततः संयति जातहर्षे; रणाय निर्गच्छति बाणपाणौ<BR>
&nbsp;&nbsp; दिशश च सर्वाः कलुषा बभूवुर; मृगाश च रौद्रा बहुधा विनेदुः<BR>
<FONT COLOR="GREEN" SIZE="-1">21</FONT>
 समागतास तत्र तु नागयक्षा; महर्षयश चक्रचराश च सिद्धाः<BR>
&nbsp;&nbsp; नभः समावृत्य च पक्षिसंघा; विनेदुर उच्चैः परमप्रहृष्टाः<BR>
<FONT COLOR="GREEN" SIZE="-1">22</FONT>
 आयन्तं सरथं दृष्ट्वा तूर्णम इन्द्रजितं कपिः<BR>
&nbsp;&nbsp; विननाद महानादं वयवर्धत च वेगवान<BR>
<FONT COLOR="GREEN" SIZE="-1">23</FONT>
 इन्द्रजित तु रथं दिव्यम आस्थितश चित्रकार्मुकः<BR>
&nbsp;&nbsp; धनुर विस्फारयाम आस तडिदूर्जितनिःस्वनम<BR>
<FONT COLOR="GREEN" SIZE="-1">24</FONT>
 ततः समेताव अतितीक्ष्णवेगौ; महाबलौ तौ रणनिर्विशङ्कौ<BR>
&nbsp;&nbsp; कपिश च रक्षॊऽधिपतेश च पुत्रः; सुरासुरेन्द्राव इव बद्धवैरौ<BR>
<FONT COLOR="GREEN" SIZE="-1">25</FONT>
 स तस्य वीरस्य महारथस्या; धनुष्मतः संयति संमतस्य<BR>
&nbsp;&nbsp; शरप्रवेगं वयहनत परवृद्धश; चचार मार्गे पितुर अप्रमेयः<BR>
<FONT COLOR="GREEN" SIZE="-1">26</FONT>
 ततः शरान आयततीक्ष्णशल्यान; सुपत्रिणः काञ्चनचित्रपुङ्खान<BR>
&nbsp;&nbsp; मुमॊच वीरः परवीरहन्ता; सुसंततान वज्रनिपातवेगान<BR>
<FONT COLOR="GREEN" SIZE="-1">27</FONT>
 स तस्य तत सयन्दननिःस्वनं च; मृदङ्गभेरीपटहस्वनं च<BR>
&nbsp;&nbsp; विकृष्यमाणस्य च कार्मुकस्य; निशम्य घॊषं पुनर उत्पपात<BR>
<FONT COLOR="GREEN" SIZE="-1">28</FONT>
 शराणाम अन्तरेष्व आशु वयवर्तत महाकपिः<BR>
&nbsp;&nbsp; हरिस तस्याभिलक्षस्य मॊक्षयँल लक्ष्यसंग्रहम<BR>
<FONT COLOR="GREEN" SIZE="-1">29</FONT>
 शराणाम अग्रतस तस्य पुनः समभिवर्तत<BR>
&nbsp;&nbsp; परसार्य हस्तौ हनुमान उत्पपातानिलात्मजः<BR>
<FONT COLOR="GREEN" SIZE="-1">30</FONT>
 ताव उभौ वेगसंपन्नौ रणकर्मविशारदौ<BR>
&nbsp;&nbsp; सर्वभूतमनॊग्राहि चक्रतुर युद्धम उत्तमम<BR>
<FONT COLOR="GREEN" SIZE="-1">31</FONT>
 हनूमतॊ वेद न राक्षसॊ ऽनतरं; न मारुतिस तस्य महात्मनॊ ऽनतरम<BR>
&nbsp;&nbsp; परस्परं निर्विषहौ बभूवतुः; समेत्य तौ देवसमानविक्रमौ<BR>
<FONT COLOR="GREEN" SIZE="-1">32</FONT>
 ततस तु लक्ष्ये स विहन्यमाने; शरेषु मॊघेषु च संपतत्सु<BR>
&nbsp;&nbsp; जगाम चिन्तां महतीं महात्मा; समाधिसंयॊगसमाहितात्मा<BR>
<FONT COLOR="GREEN" SIZE="-1">33</FONT>
 ततॊ मतिं राक्षसराजसूनुश; चकार तस्मिन हरिवीरमुख्ये<BR>
&nbsp;&nbsp; अवध्यतां तस्य कपेः समीक्ष्य; कथं निगच्छेद इति निग्रहार्थम<BR>
<FONT COLOR="GREEN" SIZE="-1">34</FONT>
 ततः पैतामहां वीरः सॊ ऽसत्रम अस्त्रविदां वरः<BR>
&nbsp;&nbsp; संदधे सुमहातेजास तं हरिप्रवरं परति<BR>
<FONT COLOR="GREEN" SIZE="-1">35</FONT>
 अवध्यॊ ऽयम इति जञात्वा तम अस्त्रेणास्त्रतत्त्ववित<BR>
&nbsp;&nbsp; निजग्राह महाबाहुर मारुतात्मजम इन्द्रजित<BR>
<FONT COLOR="GREEN" SIZE="-1">36</FONT>
 तेन बद्धस ततॊ ऽसत्रेण राक्षसेन स वानरः<BR>
&nbsp;&nbsp; अभवन निर्विचेष्टश च पपात च महीतले<BR>
<FONT COLOR="GREEN" SIZE="-1">37</FONT>
 ततॊ ऽथ बुद्ध्वा स तदास्त्रबन्धं; परभॊः परभावाद विगताल्पवेगः<BR>
&nbsp;&nbsp; पितामहानुग्रहम आत्मनश च; विचिन्तयाम आस हरिप्रवीरः<BR>
<FONT COLOR="GREEN" SIZE="-1">38</FONT>
 ततः सवायम्भुवैर मन्त्रैर बरह्मास्त्रम अभिमन्त्रितम<BR>
&nbsp;&nbsp; हनूमांश चिन्तयाम आस वरदानं पितामहात<BR>
<FONT COLOR="GREEN" SIZE="-1">39</FONT>
 न मे ऽसत्रबन्धस्य च शक्तिर अस्ति; विमॊक्षणे लॊकगुरॊः परभावात<BR>
&nbsp;&nbsp; इत्य एवम एवंविहितॊ ऽसत्रबन्धॊ; मयात्मयॊनेर अनुवर्तितव्यः<BR>
<FONT COLOR="GREEN" SIZE="-1">40</FONT>
 स वीर्यम अस्त्रस्य कपिर विचार्य; पितामहानुग्रहम आत्मनश च<BR>
&nbsp;&nbsp; विमॊक्षशक्तिं परिचिन्तयित्वा; पितामहाज्ञाम अनुवर्तते सम<BR>
<FONT COLOR="GREEN" SIZE="-1">41</FONT>
 अस्त्रेणापि हि बद्धस्य भयं मम न जायते<BR>
&nbsp;&nbsp; पितामहमहेन्द्राभ्यां रक्षितस्यानिलेन च<BR>
<FONT COLOR="GREEN" SIZE="-1">42</FONT>
 गरहणे चापि रक्षॊभिर महन मे गुणदर्शनम<BR>
&nbsp;&nbsp; राक्षसेन्द्रेण संवादस तस्माद गृह्णन्तु मां परे<BR>
<FONT COLOR="GREEN" SIZE="-1">43</FONT>
 स निश्चितार्थः परवीरहन्ता; समीक्ष्य करी विनिवृत्तचेष्टः<BR>
&nbsp;&nbsp; परैः परसह्याभिगतैर निगृह्य; ननाद तैस तैः परिभर्त्स्यमानः<BR>
<FONT COLOR="GREEN" SIZE="-1">44</FONT>
 ततस तं राक्षसा दृष्ट्वा निर्विचेष्टम अरिंदमम<BR>
&nbsp;&nbsp; बबन्धुः शणवल्कैश च दरुमचीरैश च संहतैः<BR>
<FONT COLOR="GREEN" SIZE="-1">45</FONT>
 स रॊचयाम आस परैश च बन्धनं; परसह्य वीरैर अभिनिग्रहं च<BR>
&nbsp;&nbsp; कौतूहलान मां यदि राक्षसेन्द्रॊ; दरष्टुं वयवस्येद इति निश्चितार्थः<BR>
<FONT COLOR="GREEN" SIZE="-1">46</FONT>
 स बद्धस तेन वल्केन विमुक्तॊ ऽसत्रेण वीर्यवान<BR>
&nbsp;&nbsp; अस्त्रबन्धः स चान्यं हि न बन्धम अनुवर्तते<BR>
<FONT COLOR="GREEN" SIZE="-1">47</FONT>
 अथेन्द्रजित तं दरुमचीरबन्धं; विचार्य वीरः कपिसत्तमं तम<BR>
&nbsp;&nbsp; विमुक्तम अस्त्रेण जगाम चिन्ताम; अन्येन बद्धॊ हय अनुवर्तते ऽसत्रम<BR>
<FONT COLOR="GREEN" SIZE="-1">48</FONT>
 अहॊ महत कर्म कृतं निरर्थकं; न राक्षसैर मन्त्रगतिर विमृष्टा<BR>
&nbsp;&nbsp; पुनश च नास्त्रे विहते ऽसत्रम अन्यत; परवर्तते संशयिताः सम सर्वे<BR>
<FONT COLOR="GREEN" SIZE="-1">49</FONT>
 अस्त्रेण हनुमान मुक्तॊ नात्मानम अवबुध्यते<BR>
&nbsp;&nbsp; कृष्यमाणस तु रक्षॊभिस तैश च बन्धैर निपीडितः<BR>
<FONT COLOR="GREEN" SIZE="-1">50</FONT>
 हन्यमानस ततः करूरै राक्षसैः काष्ठमुष्टिभिः<BR>
&nbsp;&nbsp; समीपं राक्षसेन्द्रस्य पराकृष्यत स वानरः<BR>
<FONT COLOR="GREEN" SIZE="-1">51</FONT>
 अथेन्द्रजित तं परसमीक्ष्य मुक्तम; अस्त्रेण बद्धं दरुमचीरसूत्रैः<BR>
&nbsp;&nbsp; वयदर्शयत तत्र महाबलं तं; हरिप्रवीरं सगणाय राज्ञे<BR>
<FONT COLOR="GREEN" SIZE="-1">52</FONT>
 तं मत्तम इव मातङ्गं बद्धं कपिवरॊत्तमम<BR>
&nbsp;&nbsp; राक्षसा राक्षसेन्द्राय रावणाय नयवेदयन<BR>
<FONT COLOR="GREEN" SIZE="-1">53</FONT>
 कॊ ऽयं कस्य कुतॊ वापि किं कार्यं कॊ वयपाश्रयः<BR>
&nbsp;&nbsp; इति राक्षसवीराणां तत्र संजज्ञिरे कथाः<BR>
<FONT COLOR="GREEN" SIZE="-1">54</FONT>
 हन्यतां दह्यतां वापि भक्ष्यताम इति चापरे<BR>
&nbsp;&nbsp; राक्षसास तत्र संक्रुद्धाः परस्परम अथाब्रुवन<BR>
<FONT COLOR="GREEN" SIZE="-1">55</FONT>
 अतीत्य मार्गं सहसा महात्मा; स तत्र रक्षॊऽधिपपादमूले<BR>
&nbsp;&nbsp; ददर्श राज्ञः परिचारवृद्धान; गृहं महारत्नविभूषितं च<BR>
<FONT COLOR="GREEN" SIZE="-1">56</FONT>
 स ददर्श महातेजा रावणः कपिसत्तमम<BR>
&nbsp;&nbsp; रक्षॊभिर विकृताकारैः कृष्यमाणम इतस ततः<BR>
<FONT COLOR="GREEN" SIZE="-1">57</FONT>
 राक्षसाधिपतिं चापि ददर्श कपिसत्तमः<BR>
&nbsp;&nbsp; तेजॊबलसमायुक्तं तपन्तम इव भास्करम<BR>
<FONT COLOR="GREEN" SIZE="-1">58</FONT>
 स रॊषसंवर्तितताम्रदृष्टिर; दशाननस तं कपिम अन्ववेक्ष्य<BR>
&nbsp;&nbsp; अथॊपविष्टान कुलशीलवृद्धान; समादिशत तं परति मन्त्रमुख्यान<BR>
<FONT COLOR="GREEN" SIZE="-1">59</FONT>
 यथाक्रमं तैः स कपिश च पृष्टः; कार्यार्थम अर्थस्य च मूलम आदौ<BR>
&nbsp;&nbsp; निवेदयाम आस हरीश्वरस्य; दूतः सकाशाद अहम आगतॊ ऽसमि<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5047">Next: Chapter 47</A></CENTER>
</div>
</BODY>
</HTML>
