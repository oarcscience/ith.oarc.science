<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 13</TITLE>
</HEAD>
<BODY>
<CENTER>
<div class="filenav">
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Hinduism</A>&nbsp;
<A HREF="index">Index</A>&nbsp;
<BR><A HREF="rysi07">Book 7 Index</A><BR>
&nbsp;
<A HREF="rys7012">Previous</A>&nbsp;
<A HREF="rys7014">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 13
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha lokeśvarotsṛṣṭā tatra kālena kena cit<BR>
&nbsp; nidrā samabhavat tīvrā kumbhakarṇasya rūpiṇī<BR>
&nbsp;<FONT COLOR="GREEN" SIZE="-1">2</FONT>
 tato bhrātaram āsīnaṃ kumbhakarṇo 'bravīd vacaḥ<BR>
&nbsp; nidrā māṃ bādhate rājan kārayasva mamālayam<BR>
&nbsp;<FONT COLOR="GREEN" SIZE="-1">3</FONT>
 viniyuktās tato rājñā śilpino viśvakarmavat<BR>
&nbsp; akurvan kumbhakarṇasya kailāsasamam ālayam<BR>
&nbsp;<FONT COLOR="GREEN" SIZE="-1">4</FONT>
 vistīrṇaṃ yojanaṃ śubhraṃ tato dviguṇam āyatam<BR>
&nbsp; darśanīyaṃ nirābādhaṃ kumbhakarṇasya cakrire<BR>
&nbsp;<FONT COLOR="GREEN" SIZE="-1">5</FONT>
 sphāṭikaiḥ kāñcanaiś citraiḥ stambhaiḥ sarvatra śobhitam<BR>
&nbsp; vaidūryakṛtaśobhaṃ ca kiṅkiṇījālakaṃ tathā<BR>
&nbsp;<FONT COLOR="GREEN" SIZE="-1">6</FONT>
 dantatoraṇavinyastaṃ vajrasphaṭikavedikam<BR>
&nbsp; sarvartusukhadaṃ nityaṃ meroḥ puṇyāṃ guhām iva<BR>
&nbsp;<FONT COLOR="GREEN" SIZE="-1">7</FONT>
 tatra nidrāṃ samāviṣṭaḥ kumbhakarṇo niśācaraḥ<BR>
&nbsp; bahūny abdasahasrāṇi śayāno nāvabudhyate<BR>
&nbsp;<FONT COLOR="GREEN" SIZE="-1">8</FONT>
 nidrābhibhūte tu tadā kumbhakarṇe daśānanaḥ<BR>
&nbsp; devarṣiyakṣagandharvān bādhate sma sa nityaśaḥ<BR>
&nbsp;<FONT COLOR="GREEN" SIZE="-1">9</FONT>
 udyānāni vicitrāṇi nandanādīni yāni ca<BR>
&nbsp; tāni gatvā susaṃkruddho bhinatti sma daśānanaḥ<BR>
&nbsp;<FONT COLOR="GREEN" SIZE="-1">10</FONT>
 nadīṃ gaja iva krīḍan vṛkṣān vāyur iva kṣipan<BR>
&nbsp;&nbsp; nagān vajra iva sṛṣṭo vidhvaṃsayati nityaśaḥ<BR>
<FONT COLOR="GREEN" SIZE="-1">11</FONT>
 tathā vṛttaṃ tu vijñāya daśagrīvaṃ dhaneśvaraḥ<BR>
&nbsp;&nbsp; kulānurūpaṃ dharmajña vṛttaṃ saṃsmṛtya cātmanaḥ<BR>
<FONT COLOR="GREEN" SIZE="-1">12</FONT>
 saubhrātradarśanārthaṃ tu dūtaṃ vaiśvaraṇas tadā<BR>
&nbsp;&nbsp; laṅkāṃ saṃpreṣayām āsa daśagrīvasya vai hitam<BR>
<FONT COLOR="GREEN" SIZE="-1">13</FONT>
 sa gatvā nagarīṃ laṅkām āsasāda vibhīṣaṇam<BR>
&nbsp;&nbsp; mānitas tena dharmeṇa pṛṣṭhaś cāgamanaṃ prati<BR>
<FONT COLOR="GREEN" SIZE="-1">14</FONT>
 pṛṣṭvā ca kuśalaṃ rājño jñātīn api ca bāndhavān<BR>
&nbsp;&nbsp; sabhāyāṃ darśayām āsa tam āsīnaṃ daśānanam<BR>
<FONT COLOR="GREEN" SIZE="-1">15</FONT>
 sa dṛṣṭvā tatra rājānaṃ dīpyamānaṃ svatejasā<BR>
&nbsp;&nbsp; jayena cābhisaṃpūjya tūṣṇīm āsīn muhūrtakam<BR>
<FONT COLOR="GREEN" SIZE="-1">16</FONT>
 tasyopanīte paryaṅke varāstaraṇasaṃvṛte<BR>
&nbsp;&nbsp; upaviśya daśagrīvaṃ dūto vākyam athābravīt<BR>
<FONT COLOR="GREEN" SIZE="-1">17</FONT>
 rājan vadāmi te sarvaṃ bhrātā tava yad abravīt<BR>
&nbsp;&nbsp; ubhayoḥ sadṛśaṃ saumya vṛttasya ca kulasya ca<BR>
<FONT COLOR="GREEN" SIZE="-1">18</FONT>
 sādhu paryāptam etāvat kṛtaś cāritrasaṃgrahaḥ<BR>
&nbsp;&nbsp; sādhu dharme vyavasthānaṃ kriyatāṃ yadi śakyate<BR>
<FONT COLOR="GREEN" SIZE="-1">19</FONT>
 dṛṣṭaṃ me nandanaṃ bhagnam ṛṣayo nihatāḥ śrutāḥ<BR>
&nbsp;&nbsp; devānāṃ tu samudyogas tvatto rājañ śrutaś ca me<BR>
<FONT COLOR="GREEN" SIZE="-1">20</FONT>
 nirākṛtaś ca bahuśas tvayāhaṃ rākṣasādhipa<BR>
&nbsp;&nbsp; aparāddhā hi bālyāc ca rakṣaṇīyāḥ svabāndhavāḥ<BR>
<FONT COLOR="GREEN" SIZE="-1">21</FONT>
 ahaṃ tu himavatpṛṣṭhaṃ gato dharmam upāsitum<BR>
&nbsp;&nbsp; raudraṃ vrataṃ samāsthāya niyato niyatendriyaḥ<BR>
<FONT COLOR="GREEN" SIZE="-1">22</FONT>
 tatra devo mayā dṛṣṭaḥ saha devyomayā prabhuḥ<BR>
&nbsp;&nbsp; savyaṃ cakṣur mayā caiva tatra devyāṃ nipātitam<BR>
<FONT COLOR="GREEN" SIZE="-1">23</FONT>
 kā nv iyaṃ syād iti śubhā na khalv anyena hetunā<BR>
&nbsp;&nbsp; rūpaṃ hy anupamaṃ kṛtvā tatra krīḍati pārvatī<BR>
<FONT COLOR="GREEN" SIZE="-1">24</FONT>
 tato devyāḥ prabhāvena dagdhaṃ savyaṃ mamekṣaṇam<BR>
&nbsp;&nbsp; reṇudhvastam iva jyotiḥ piṅgalatvam upāgatam<BR>
<FONT COLOR="GREEN" SIZE="-1">25</FONT>
 tato 'ham anyad vistīrṇaṃ gatvā tasya gires taṭam<BR>
&nbsp;&nbsp; pūrṇaṃ varṣaśatāny aṣṭau samavāpa mahāvratam<BR>
<FONT COLOR="GREEN" SIZE="-1">26</FONT>
 samāpte niyame tasmiṃs tatra devo maheśvaraḥ<BR>
&nbsp;&nbsp; prītaḥ prītena manasā prāha vākyam idaṃ prabhuḥ<BR>
<FONT COLOR="GREEN" SIZE="-1">27</FONT>
 prīto 'smi tava dharmajña tapasānena suvrata<BR>
&nbsp;&nbsp; mayā caitad vrataṃ cīrṇaṃ tvayā caiva dhanādhipa<BR>
<FONT COLOR="GREEN" SIZE="-1">28</FONT>
 tṛtīyaḥ puruṣo nāsti yaś cared vratam īdṛśam<BR>
&nbsp;&nbsp; vrataṃ suduścaraṃ hy etan mayaivotpāditaṃ purā<BR>
<FONT COLOR="GREEN" SIZE="-1">29</FONT>
 tat sakhitvaṃ mayā sārdhaṃ rocayasva dhaneśvara<BR>
&nbsp;&nbsp; tapasā nirjitatvād dhi sakhā bhava mamānagha<BR>
<FONT COLOR="GREEN" SIZE="-1">30</FONT>
 devyā dagdhaṃ prabhāvena yac ca sāvyaṃ tavekṣaṇam<BR>
&nbsp;&nbsp; ekākṣi piṅgalety eva nāma sthāsyati śāśvatam<BR>
<FONT COLOR="GREEN" SIZE="-1">31</FONT>
 evaṃ tena sakhitvaṃ ca prāpyānujñāṃ ca śaṃkarāt<BR>
&nbsp;&nbsp; āgamya ca śruto 'yaṃ me tava pāpaviniścayaḥ<BR>
<FONT COLOR="GREEN" SIZE="-1">32</FONT>
 tadadharmiṣṭhasaṃyogān nivarta kuladūṣaṇa<BR>
&nbsp;&nbsp; cintyate hi vadhopāyaḥ sarṣisaṃghaiḥ surais tava<BR>
<FONT COLOR="GREEN" SIZE="-1">33</FONT>
 evam ukto daśagrīvaḥ kruddhaḥ saṃraktalocanaḥ<BR>
&nbsp;&nbsp; hastān dantāṃś a saṃpīḍya vākyam etad uvāca ha<BR>
<FONT COLOR="GREEN" SIZE="-1">34</FONT>
 vijñātaṃ te mayā dūta vākyaṃ yat tvaṃ prabhāṣase<BR>
&nbsp;&nbsp; naiva tvam asi naivāsau bhrātrā yenāsi preṣitaḥ<BR>
<FONT COLOR="GREEN" SIZE="-1">35</FONT>
 hitaṃ na sa mamaitad dhi bravīti dhanarakṣakaḥ<BR>
&nbsp;&nbsp; maheśvarasakhitvaṃ tu mūḍha śrāvayase kila<BR>
<FONT COLOR="GREEN" SIZE="-1">36</FONT>
 na hantavyo gurur jyeṣṭho mamāyam iti manyate<BR>
&nbsp;&nbsp; tasya tv idānīṃ śrutvā me vākyam eṣā kṛtā matiḥ<BR>
<FONT COLOR="GREEN" SIZE="-1">37</FONT>
 trīṁl lokān api jeṣyāmi bāhuvīryam upāśritaḥ<BR>
&nbsp;&nbsp; etan muhūrtam eṣo 'haṃ tasyaikasya kṛte ca vai<BR>
&nbsp;&nbsp; caturo lokapālāṃs tān nayiṣyāmi yamakṣayam<BR>
<FONT COLOR="GREEN" SIZE="-1">38</FONT>
 evam uktvā tu laṅkeśo dūtaṃ khaḍgena jaghnivān<BR>
&nbsp;&nbsp; dadau bhakṣayituṃ hy enaṃ rākṣasānāṃ durātmanām<BR>
<FONT COLOR="GREEN" SIZE="-1">39</FONT>
 tataḥ kṛtasvastyayano ratham āruhya rāvaṇaḥ<BR>
&nbsp;&nbsp; trailokyavijayākāṅkṣī yayau tatra dhaneśvaraḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ लॊकेश्वरॊत्सृष्टा तत्र कालेन केन चित<BR>
&nbsp; निद्रा समभवत तीव्रा कुम्भकर्णस्य रूपिणी<BR>
&nbsp;<FONT COLOR="GREEN" SIZE="-1">2</FONT>
 ततॊ भरातरम आसीनं कुम्भकर्णॊ ऽबरवीद वचः<BR>
&nbsp; निद्रा मां बाधते राजन कारयस्व ममालयम<BR>
&nbsp;<FONT COLOR="GREEN" SIZE="-1">3</FONT>
 विनियुक्तास ततॊ राज्ञा शिल्पिनॊ विश्वकर्मवत<BR>
&nbsp; अकुर्वन कुम्भकर्णस्य कैलाससमम आलयम<BR>
&nbsp;<FONT COLOR="GREEN" SIZE="-1">4</FONT>
 विस्तीर्णं यॊजनं शुभ्रं ततॊ दविगुणम आयतम<BR>
&nbsp; दर्शनीयं निराबाधं कुम्भकर्णस्य चक्रिरे<BR>
&nbsp;<FONT COLOR="GREEN" SIZE="-1">5</FONT>
 सफाटिकैः काञ्चनैश चित्रैः सतम्भैः सर्वत्र शॊभितम<BR>
&nbsp; वैदूर्यकृतशॊभं च किङ्किणीजालकं तथा<BR>
&nbsp;<FONT COLOR="GREEN" SIZE="-1">6</FONT>
 दन्ततॊरणविन्यस्तं वज्रस्फटिकवेदिकम<BR>
&nbsp; सर्वर्तुसुखदं नित्यं मेरॊः पुण्यां गुहाम इव<BR>
&nbsp;<FONT COLOR="GREEN" SIZE="-1">7</FONT>
 तत्र निद्रां समाविष्टः कुम्भकर्णॊ निशाचरः<BR>
&nbsp; बहून्य अब्दसहस्राणि शयानॊ नावबुध्यते<BR>
&nbsp;<FONT COLOR="GREEN" SIZE="-1">8</FONT>
 निद्राभिभूते तु तदा कुम्भकर्णे दशाननः<BR>
&nbsp; देवर्षियक्षगन्धर्वान बाधते सम स नित्यशः<BR>
&nbsp;<FONT COLOR="GREEN" SIZE="-1">9</FONT>
 उद्यानानि विचित्राणि नन्दनादीनि यानि च<BR>
&nbsp; तानि गत्वा सुसंक्रुद्धॊ भिनत्ति सम दशाननः<BR>
&nbsp;<FONT COLOR="GREEN" SIZE="-1">10</FONT>
 नदीं गज इव करीडन वृक्षान वायुर इव कषिपन<BR>
&nbsp;&nbsp; नगान वज्र इव सृष्टॊ विध्वंसयति नित्यशः<BR>
<FONT COLOR="GREEN" SIZE="-1">11</FONT>
 तथा वृत्तं तु विज्ञाय दशग्रीवं धनेश्वरः<BR>
&nbsp;&nbsp; कुलानुरूपं धर्मज्ञ वृत्तं संस्मृत्य चात्मनः<BR>
<FONT COLOR="GREEN" SIZE="-1">12</FONT>
 सौभ्रात्रदर्शनार्थं तु दूतं वैश्वरणस तदा<BR>
&nbsp;&nbsp; लङ्कां संप्रेषयाम आस दशग्रीवस्य वै हितम<BR>
<FONT COLOR="GREEN" SIZE="-1">13</FONT>
 स गत्वा नगरीं लङ्काम आससाद विभीषणम<BR>
&nbsp;&nbsp; मानितस तेन धर्मेण पृष्ठश चागमनं परति<BR>
<FONT COLOR="GREEN" SIZE="-1">14</FONT>
 पृष्ट्वा च कुशलं राज्ञॊ जञातीन अपि च बान्धवान<BR>
&nbsp;&nbsp; सभायां दर्शयाम आस तम आसीनं दशाननम<BR>
<FONT COLOR="GREEN" SIZE="-1">15</FONT>
 स दृष्ट्वा तत्र राजानं दीप्यमानं सवतेजसा<BR>
&nbsp;&nbsp; जयेन चाभिसंपूज्य तूष्णीम आसीन मुहूर्तकम<BR>
<FONT COLOR="GREEN" SIZE="-1">16</FONT>
 तस्यॊपनीते पर्यङ्के वरास्तरणसंवृते<BR>
&nbsp;&nbsp; उपविश्य दशग्रीवं दूतॊ वाक्यम अथाब्रवीत<BR>
<FONT COLOR="GREEN" SIZE="-1">17</FONT>
 राजन वदामि ते सर्वं भराता तव यद अब्रवीत<BR>
&nbsp;&nbsp; उभयॊः सदृशं सौम्य वृत्तस्य च कुलस्य च<BR>
<FONT COLOR="GREEN" SIZE="-1">18</FONT>
 साधु पर्याप्तम एतावत कृतश चारित्रसंग्रहः<BR>
&nbsp;&nbsp; साधु धर्मे वयवस्थानं करियतां यदि शक्यते<BR>
<FONT COLOR="GREEN" SIZE="-1">19</FONT>
 दृष्टं मे नन्दनं भग्नम ऋषयॊ निहताः शरुताः<BR>
&nbsp;&nbsp; देवानां तु समुद्यॊगस तवत्तॊ राजञ शरुतश च मे<BR>
<FONT COLOR="GREEN" SIZE="-1">20</FONT>
 निराकृतश च बहुशस तवयाहं राक्षसाधिप<BR>
&nbsp;&nbsp; अपराद्धा हि बाल्याच च रक्षणीयाः सवबान्धवाः<BR>
<FONT COLOR="GREEN" SIZE="-1">21</FONT>
 अहं तु हिमवत्पृष्ठं गतॊ धर्मम उपासितुम<BR>
&nbsp;&nbsp; रौद्रं वरतं समास्थाय नियतॊ नियतेन्द्रियः<BR>
<FONT COLOR="GREEN" SIZE="-1">22</FONT>
 तत्र देवॊ मया दृष्टः सह देव्यॊमया परभुः<BR>
&nbsp;&nbsp; सव्यं चक्षुर मया चैव तत्र देव्यां निपातितम<BR>
<FONT COLOR="GREEN" SIZE="-1">23</FONT>
 का नव इयं सयाद इति शुभा न खल्व अन्येन हेतुना<BR>
&nbsp;&nbsp; रूपं हय अनुपमं कृत्वा तत्र करीडति पार्वती<BR>
<FONT COLOR="GREEN" SIZE="-1">24</FONT>
 ततॊ देव्याः परभावेन दग्धं सव्यं ममेक्षणम<BR>
&nbsp;&nbsp; रेणुध्वस्तम इव जयॊतिः पिङ्गलत्वम उपागतम<BR>
<FONT COLOR="GREEN" SIZE="-1">25</FONT>
 ततॊ ऽहम अन्यद विस्तीर्णं गत्वा तस्य गिरेस तटम<BR>
&nbsp;&nbsp; पूर्णं वर्षशतान्य अष्टौ समवाप महाव्रतम<BR>
<FONT COLOR="GREEN" SIZE="-1">26</FONT>
 समाप्ते नियमे तस्मिंस तत्र देवॊ महेश्वरः<BR>
&nbsp;&nbsp; परीतः परीतेन मनसा पराह वाक्यम इदं परभुः<BR>
<FONT COLOR="GREEN" SIZE="-1">27</FONT>
 परीतॊ ऽसमि तव धर्मज्ञ तपसानेन सुव्रत<BR>
&nbsp;&nbsp; मया चैतद वरतं चीर्णं तवया चैव धनाधिप<BR>
<FONT COLOR="GREEN" SIZE="-1">28</FONT>
 तृतीयः पुरुषॊ नास्ति यश चरेद वरतम ईदृशम<BR>
&nbsp;&nbsp; वरतं सुदुश्चरं हय एतन मयैवॊत्पादितं पुरा<BR>
<FONT COLOR="GREEN" SIZE="-1">29</FONT>
 तत सखित्वं मया सार्धं रॊचयस्व धनेश्वर<BR>
&nbsp;&nbsp; तपसा निर्जितत्वाद धि सखा भव ममानघ<BR>
<FONT COLOR="GREEN" SIZE="-1">30</FONT>
 देव्या दग्धं परभावेन यच च साव्यं तवेक्षणम<BR>
&nbsp;&nbsp; एकाक्षि पिङ्गलेत्य एव नाम सथास्यति शाश्वतम<BR>
<FONT COLOR="GREEN" SIZE="-1">31</FONT>
 एवं तेन सखित्वं च पराप्यानुज्ञां च शंकरात<BR>
&nbsp;&nbsp; आगम्य च शरुतॊ ऽयं मे तव पापविनिश्चयः<BR>
<FONT COLOR="GREEN" SIZE="-1">32</FONT>
 तदधर्मिष्ठसंयॊगान निवर्त कुलदूषण<BR>
&nbsp;&nbsp; चिन्त्यते हि वधॊपायः सर्षिसंघैः सुरैस तव<BR>
<FONT COLOR="GREEN" SIZE="-1">33</FONT>
 एवम उक्तॊ दशग्रीवः करुद्धः संरक्तलॊचनः<BR>
&nbsp;&nbsp; हस्तान दन्तांश अ संपीड्य वाक्यम एतद उवाच ह<BR>
<FONT COLOR="GREEN" SIZE="-1">34</FONT>
 विज्ञातं ते मया दूत वाक्यं यत तवं परभाषसे<BR>
&nbsp;&nbsp; नैव तवम असि नैवासौ भरात्रा येनासि परेषितः<BR>
<FONT COLOR="GREEN" SIZE="-1">35</FONT>
 हितं न स ममैतद धि बरवीति धनरक्षकः<BR>
&nbsp;&nbsp; महेश्वरसखित्वं तु मूढ शरावयसे किल<BR>
<FONT COLOR="GREEN" SIZE="-1">36</FONT>
 न हन्तव्यॊ गुरुर जयेष्ठॊ ममायम इति मन्यते<BR>
&nbsp;&nbsp; तस्य तव इदानीं शरुत्वा मे वाक्यम एषा कृता मतिः<BR>
<FONT COLOR="GREEN" SIZE="-1">37</FONT>
 तरीँल लॊकान अपि जेष्यामि बाहुवीर्यम उपाश्रितः<BR>
&nbsp;&nbsp; एतन मुहूर्तम एषॊ ऽहं तस्यैकस्य कृते च वै<BR>
&nbsp;&nbsp; चतुरॊ लॊकपालांस तान नयिष्यामि यमक्षयम<BR>
<FONT COLOR="GREEN" SIZE="-1">38</FONT>
 एवम उक्त्वा तु लङ्केशॊ दूतं खड्गेन जघ्निवान<BR>
&nbsp;&nbsp; ददौ भक्षयितुं हय एनं राक्षसानां दुरात्मनाम<BR>
<FONT COLOR="GREEN" SIZE="-1">39</FONT>
 ततः कृतस्वस्त्ययनॊ रथम आरुह्य रावणः<BR>
&nbsp;&nbsp; तरैलॊक्यविजयाकाङ्क्षी ययौ तत्र धनेश्वरः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7014">Next: Chapter 14</A></CENTER>
</div>
</BODY>
</HTML>
