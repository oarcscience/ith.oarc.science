[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends &
Sagas](../../index)  [England](../index)  [Index](index.md) 
[Previous](ch018)  [Next](ch020.md) 

------------------------------------------------------------------------

# 19A: King Orfeo


    19A.1   DER lived a king inta da aste,
          Refrain:  Scowan ürla grün
        Der lived a lady in da wast.
          Refrain:  Whar giorten han grün oarlac
    19A.2   Dis king he has a huntin gaen,
        Hes left his Lady Isabel alane.
    19A.3   Oh I wis yed never gaen away,
        For at your hame is dol an wae.
    19A.4   For da king o Ferrie we his daert,
        Has pierced your lady to da hert.
        * * * * *
    19A.5   And aifter dem da king has gaen,
        But whan he cam it was a grey stane.
    19A.6   Dan he took oot his pipes ta play,
        Bit sair his hert wi dol an wae.
    19A.7   And first he played da notes o noy,
        An dan he played da notes o joy.
    19A.8   An dan he played da god gabber reel,
        Dat meicht ha made a sick hert hale.
        * * * * *
    19A.9   Noo come ye in inta wir ha,
        An come ye in among wis a.
    19A.10  Now hes gaen in inta der ha,
        An hes gaen in among dem a.
    19A.11  Dan he took out his pipes to play,
        Bit sair his hert wi dol an wae.
    19A.12  An first he played da notes o noy,
        An dan he played da notes o joy.
    19A.13  An dan he played da god gabber reel,
        Dat meicht ha made a sick hert hale.
    19A.14  Noo tell to us what ye will hae:
        What sall we gie you for your play?
    19A.15  What I will hae I will you tell,
        An dats me Lady Isabel.
    19A.16  Yees tak your lady, an yees gaeng hame,
        An yees be king ower a your ain.
    19A.17  Hes taen his lady, an hes gaen hame,
        An noo hes king ower a his ain.

------------------------------------------------------------------------

[Next: 20. The Cruel Mother](ch020.md)
