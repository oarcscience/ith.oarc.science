[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect84)  [Next](mect86.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Merciles Beaute

<span id="an_1"></span> Your yen two wol slee me sodenly;  
<span id="an_2"></span> I may the beautee of hem not sustene,  
<span id="an_3"></span> So woundeth hit thourghout my herte kene.  
<span id="an_4"></span> And but your word wol helen hastily  
<span id="an_5"></span> My hertes wounde while that hit is grene,  
<span id="an_6"></span> Your yen \[two wol slee me sodenly\];  
<span id="an_7"></span> \[I may the beautee of hem not sustene\].  
<span id="an_8"></span> Upon my trouthe I sey you feithfully  
<span id="an_9"></span> That ye ben of my lyf and deeth the quene,  
<span class="margnote"><span id="an_10">10</span></span> For with my
deeth the trouthe shal be sene.  
<span id="an_11"></span> Your yen \[two wol slee me sodenly\];  
<span id="an_12"></span> \[I may the beautee of hem not sustene\],  
<span id="an_13"></span> \[So woundeth it thourghout my herte kene\].  
<span id="an_14"></span> So hath your beautee fro your herte chaced  
<span id="an_15"></span> Pitee, that me ne availeth not to pleyne,  
<span id="an_16"></span> For Daunger halt your mercy in his cheyne.  
<span id="an_17"></span> Giltles my deeth thus han ye me purchaced;  
<span id="an_18"></span> I sey you sooth, me nedeth not to feyne;  
<span id="an_19"></span> So hath your beautee \[fro your herte
chaced\]  
<span class="margnote"><span id="an_20">20</span></span> \[Pitee, that
me ne availeth not to pleyne\].  
<span id="an_21"></span> Allas, that Nature hath in you compassed  
<span id="an_22"></span> So greet beautee, that no man may atteyne  
<span id="an_23"></span> To mercy though he sterve for the peyne.  
<span id="an_24"></span> So hath your beautee \[fro your herte
chaced\]  
<span id="an_25"></span> \[Pitee, that me ne availeth not to pleyne\],  
<span id="an_26"></span> \[For Daunger halt your mercy in his
cheyne\].  
<span id="an_27"></span> Sin I fro Love escaped am so fat,  
<span id="an_28"></span> I never thenk to ben in his prison lene;  
<span id="an_29"></span> Sin I am free, I counte him not a bene.  
<span class="margnote"><span id="an_30">30</span></span> He may answere
and seye this and that;  
<span id="an_31"></span> I do no fors, I speke right as I mene.  
<span id="an_32"></span> Sin I fro Love \[escaped am so fat\],  
<span id="an_33"></span> \[I never thenk to ben in his prison lene\].  
<span id="an_34"></span> Love hath my name ystrike out of his sclat,  
<span id="an_35"></span> And he is strike out of my bokes clene  
<span id="an_36"></span> For evermo; \[ther\] is non other mene.  
<span id="an_37"></span> Sin I fro Love \[escaped am so fat\],  
<span id="an_38"></span> \[I never thenk to ben in his prison lene\];  
<span id="an_39"></span> \[Sin I am free, I counte him not a bene\].  

------------------------------------------------------------------------

[Next: A Balade of Complaint](mect86.md)
