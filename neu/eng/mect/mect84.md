[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect83)  [Next](mect85) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Complaynt D'Amours

<span id="an_1"></span> I, which that am the sorwefulleste man  
<span id="an_2"></span> That in this world was ever yit livinge,  
<span id="an_3"></span> And leest recoverer of himselven can,  
<span id="an_4"></span> Beginne right thus my deedly compleininge  
<span id="an_5"></span> On hir that may to lyf and deeth me bringe,  
<span id="an_6"></span> Which hath on me no mercy ne no rewthe,  
<span id="an_7"></span> That love hir best, but sleeth me for my
trewthe.  
<span id="an_8"></span> Can I noght doon ne seye that may yow lyke?  
<span id="an_9"></span> Ne, certes now; allas, allas the whyle!  
<span class="margnote"><span id="an_10">10</span></span> Your plesaunce
is to laughen whan I syke,  
<span id="an_11"></span> And thus ye me from al my blisse exyle.  
<span id="an_12"></span> Ye han me cast in thilke spitous yle  
<span id="an_13"></span> Ther never man on lyve mighte asterte;  
<span id="an_14"></span> This have I, for I love you, swete herte!  
<span id="an_15"></span> Sooth is, that wel I woot, by lyklinesse,  
<span id="an_16"></span> If that it were a thing possible to do  
<span id="an_17"></span> For to acompte youre beautee and goodnesse,  
<span id="an_18"></span> I have no wonder thogh ye do me wo;  
<span id="an_19"></span> Sith I, th' unworthiest that may ryde or go,  
<span class="margnote"><span id="an_20">20</span></span> Durste ever
thinken in so hy a place.  
<span id="an_21"></span> What wonder is, thogh ye do me no grace?  
<span id="an_22"></span> Allas, thus is my lyf brought to an ende;  
<span id="an_23"></span> My deeth, I see, is my conclusioun.  
<span id="an_24"></span> I may wel singe, "In sory tyme I spende  
<span id="an_25"></span> My lyf." That song may have confusioun.  
<span id="an_26"></span> For mercy, pitee, and deep affeccioun,  
<span id="an_27"></span> I sey for me, for al my deedly chere,  
<span id="an_28"></span> Alle thise diden, in that, me love yow dere.  
<span id="an_29"></span> And in this wyse and in dispayr I live  
<span class="margnote"><span id="an_30">30</span></span> In love -- nay,
but in dispayr I dye!  
<span id="an_31"></span> But shal I thus yow my deeth foryive,  
<span id="an_32"></span> That causeles doth me this sorwe drye?  
<span id="an_33"></span> Ye, certes, I! For she of my folye  
<span id="an_34"></span> Hath nought to done although she do me
sterve,  
<span id="an_35"></span> Hit is nat with hir wil that I hir serve.  
<span id="an_36"></span> Than sithen I am of my sorwe the cause  
<span id="an_37"></span> And sithen I have this withoute hir reed,  
<span id="an_38"></span> Than may I seyn right shortly in a clause,  
<span id="an_39"></span> It is no blame unto hir womanheed  
<span class="margnote"><span id="an_40">40</span></span> Though swich a
wrecche as I be for hir deed.  
<span id="an_41"></span> Yet alwey two thinges doon me dye,  
<span id="an_42"></span> That is to seyn, hir beautee and myn ye';  
<span id="an_43"></span> So that, algates, she is verray rote  
<span id="an_44"></span> Of my disese and of my deth also,  
<span id="an_45"></span> For with oon word she mighte be my bote,  
<span id="an_46"></span> If that she vouched sauf for to do so.  
<span id="an_47"></span> But than is hir gladnesse at my wo?  
<span id="an_48"></span> It is hir wone plesaunce for to take  
<span id="an_49"></span> To seen hir servaunts dyen for hir sake.  
<span class="margnote"><span id="an_50">50</span></span> But certes,
than is al my wonderinge,  
<span id="an_51"></span> Sithen she is the fayrest creature,  
<span id="an_52"></span> As to my doom, that ever was livinge,  
<span id="an_53"></span> The benignest and beste eek that Nature  
<span id="an_54"></span> Hath wrought or shal, whyl that the world may
dure,  
<span id="an_55"></span> Why that she lefte Pite so behinde?  
<span id="an_56"></span> It was, ywis, a greet defaute in Kinde.  
<span id="an_57"></span> Yit is al this no lak to hir, pardee,  
<span id="an_58"></span> But God or Nature sore wolde I blame.  
<span id="an_59"></span> For though she shewe no pite unto me,  
<span class="margnote"><span id="an_60">60</span></span> Sithen that she
doth othere men the same,  
<span id="an_61"></span> I ne oughte to despyse my ladyes game;  
<span id="an_62"></span> It is hir pley to laughen whan men syketh,  
<span id="an_63"></span> And I assente al that hir list and lyketh.  
<span id="an_64"></span> Yet wolde I, as I dar, with sorwful herte  
<span id="an_65"></span> Biseche unto your meke womanhede  
<span id="an_66"></span> That I now dorste my sharpe sorwes smerte  
<span id="an_67"></span> Shewe by word, that ye wolde ones rede  
<span id="an_68"></span> The compleynte of me, which ful sore I drede  
<span id="an_69"></span> That I have seid here, through myn
unkonninge,  
<span class="margnote"><span id="an_70">70</span></span> In any word to
your displesinge.  
<span id="an_71"></span> Lothest of anything that ever was loth  
<span id="an_72"></span> Were me, as wisly God my soule save,  
<span id="an_73"></span> To seyn a thing through which ye might be
wroth;  
<span id="an_74"></span> And, to that day that I be leyd in grave,  
<span id="an_75"></span> A trewer servaunt shulle ye never have;  
<span id="an_76"></span> And, though that I have pleyned unto you
here,  
<span id="an_77"></span> Foryiveth it me, myn owne lady dere.  
<span id="an_78"></span> Ever have I been, and shal, how-so I wende,  
<span id="an_79"></span> Outher to live or dye, your humble trewe.  
<span class="margnote"><span id="an_80">80</span></span> Ye been to me
my ginning and myn ende,  
<span id="an_81"></span> Sonne of the sterre bright and clere of hewe;  
<span id="an_82"></span> Alwey in oon to love yow freshly newe,  
<span id="an_83"></span> By God and by my trouthe, is myn entente;  
<span id="an_84"></span> To live or dye, I wol it never repente!  
<span id="an_85"></span> This compleynte on Seint Valentynes day,  
<span id="an_86"></span> Whan every foughel chesen shal his make,  
<span id="an_87"></span> To hir, whos I am hool and shal alwey,  
<span id="an_88"></span> This woful song and this compleynte I make,  
<span id="an_89"></span> That never yit wolde me to mercy take;  
<span class="margnote"><span id="an_90">90</span></span> And yit wol I
evermore her serve  
<span id="an_91"></span> And love hir best, although she do me sterve.  

------------------------------------------------------------------------

[Next: Merciles Beaute](mect85)
