[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect03)  [Next](mect05.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Reeve's Prologue

<span id="an_3855"></span> Whan folk hadde laughen at this nyce cas  
<span id="an_3856"></span> Of Absolon and hende Nicholas,  
<span id="an_3857"></span> Diverse folk diversely they seyde,  
<span id="an_3858"></span> But for the moore part they loughe and
pleyde.  
<span id="an_3859"></span> Ne at this tale I saugh no man hym greve,  
<span class="margnote"><span id="an_3860">3860</span></span> But it were
oonly Osewold the Reve.  
<span id="an_3861"></span> By cause he was of carpenteris craft,  
<span id="an_3862"></span> A litel ire is in his herte ylaft;  
<span id="an_3863"></span> He gan to grucche, and blamed it a lite.  
<span id="an_3864"></span> "So theek," quod he, "ful wel koude I thee
quite  
<span id="an_3865"></span> With bleryng of a proud milleres ye,  
<span id="an_3866"></span> If that me liste speke of ribaudye.  
<span id="an_3867"></span> But ik am oold; me list not pley for age;  
<span id="an_3868"></span> Gras tyme is doon; my fodder is now forage;  
<span id="an_3869"></span> This white top writeth myne olde yeris;  
<span class="margnote"><span id="an_3870">3870</span></span> Myn herte
is also mowled as myne heris,  
<span id="an_3871"></span> But if I fare as dooth an open-ers --  
<span id="an_3872"></span> That ilke fruyt is ever lenger the wers,  
<span id="an_3873"></span> Til it be roten in mullok or in stree.  
<span id="an_3874"></span> We olde men, I drede, so fare we:  
<span id="an_3875"></span> Til we be roten, kan we nat be rype;  
<span id="an_3876"></span> We hoppen alwey whil that the world wol
pype.  
<span id="an_3877"></span> For in oure wyl ther stiketh evere a nayl,  
<span id="an_3878"></span> To have an hoor heed and a grene tayl,  
<span id="an_3879"></span> As hath a leek; for thogh oure myght be
goon,  
<span class="margnote"><span id="an_3880">3880</span></span> Oure wyl
desireth folie evere in oon.  
<span id="an_3881"></span> For whan we may nat doon, than wol we
speke;  
<span id="an_3882"></span> Yet in oure asshen olde is fyr yreke.  
<span id="an_3883"></span> "Foure gleedes han we, which I shal devyse
--  
<span id="an_3884"></span> Avauntyng, liyng, anger, coveitise;  
<span id="an_3885"></span> Thise foure sparkles longen unto eelde.  
<span id="an_3886"></span> Oure olde lemes mowe wel been unweelde,  
<span id="an_3887"></span> But wyl ne shal nat faillen, that is sooth.  
<span id="an_3888"></span> And yet ik have alwey a coltes tooth,  
<span id="an_3889"></span> As many a yeer as it is passed henne  
<span class="margnote"><span id="an_3890">3890</span></span> Syn that my
tappe of lif bigan to renne.  
<span id="an_3891"></span> For sikerly, whan I was bore, anon  
<span id="an_3892"></span> Deeth drough the tappe of lyf and leet it
gon,  
<span id="an_3893"></span> And ever sithe hath so the tappe yronne  
<span id="an_3894"></span> Til that almoost al empty is the tonne.  
<span id="an_3895"></span> The streem of lyf now droppeth on the
chymbe.  
<span id="an_3896"></span> The sely tonge may wel rynge and chymbe  
<span id="an_3897"></span> Of wrecchednesse that passed is ful yoore;  
<span id="an_3898"></span> With olde folk, save dotage, is namoore!"  
<span id="an_3899"></span> Whan that oure Hoost hadde herd this
sermonyng,  
<span class="margnote"><span id="an_3900">3900</span></span> He gan to
speke as lordly as a kyng.  
<span id="an_3901"></span> He seide, "What amounteth al this wit?  
<span id="an_3902"></span> What shul we speke alday of hooly writ?  
<span id="an_3903"></span> The devel made a reve for to preche,  
<span id="an_3904"></span> Or of a soutere a shipman or a leche.  
<span id="an_3905"></span> Sey forth thy tale, and tarie nat the tyme.  
<span id="an_3906"></span> Lo Depeford, and it is half-wey pryme!  
<span id="an_3907"></span> Lo Grenewych, ther many a shrewe is inne!  
<span id="an_3908"></span> It were al tyme thy tale to bigynne."  
<span id="an_3909"></span> "Now, sires," quod this Osewold the Reve,  
<span class="margnote"><span id="an_3910">3910</span></span> "I pray yow
alle that ye nat yow greve,  
<span id="an_3911"></span> Thogh I answere, and somdeel sette his
howve;  
<span id="an_3912"></span> For leveful is with force force of-showve.  
<span id="an_3913"></span> "This dronke Millere hath ytoold us heer  
<span id="an_3914"></span> How that bigyled was a carpenteer,  
<span id="an_3915"></span> Peraventure in scorn, for I am oon.  
<span id="an_3916"></span> And, by youre leve, I shal hym quite anoon;  
<span id="an_3917"></span> Right in his cherles termes wol I speke.  
<span id="an_3918"></span> I pray to God his nekke mote to-breke;  
<span id="an_3919"></span> He kan wel in myn eye seen a stalke,  
<span class="margnote"><span id="an_3920">3920</span></span> But in his
owene he kan nat seen a balke."  

------------------------------------------------------------------------

[Next: The Reeve's Tale](mect05.md)
