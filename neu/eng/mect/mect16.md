[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect15)  [Next](mect17.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Summoner's Tale

<span id="an_1709"></span> Lordynges, ther is in Yorkshire, as I
gesse,  
<span class="margnote"><span id="an_1710">1710</span></span> A mersshy
contree called Holdernesse,  
<span id="an_1711"></span> In which ther wente a lymytour aboute  
<span id="an_1712"></span> To preche, and eek to begge, it is no
doute.  
<span id="an_1713"></span> And so bifel that on a day this frere  
<span id="an_1714"></span> Hadde preched at a chirche in his manere,  
<span id="an_1715"></span> And specially, aboven every thyng,  
<span id="an_1716"></span> Excited he the peple in his prechyng  
<span id="an_1717"></span> To trentals, and to yeve, for Goddes sake,  
<span id="an_1718"></span> Wherwith men myghte hooly houses make,  
<span id="an_1719"></span> Ther as divine servyce is honoured,  
<span class="margnote"><span id="an_1720">1720</span></span> Nat ther as
it is wasted and devoured,  
<span id="an_1721"></span> Ne ther it nedeth nat for to be yive,  
<span id="an_1722"></span> As to possessioners, that mowen lyve,  
<span id="an_1723"></span> Thanked be God, in wele and habundaunce.  
<span id="an_1724"></span> "Trentals," seyde he, "deliveren fro
penaunce  
<span id="an_1725"></span> Hir freendes soules, as wel olde as yonge
--  
<span id="an_1726"></span> Ye, whan that they been hastily ysonge,  
<span id="an_1727"></span> Nat for to holde a preest joly and gay --  
<span id="an_1728"></span> He syngeth nat but o masse in a day.  
<span id="an_1729"></span> Delivereth out," quod he, "anon the soules!  
<span class="margnote"><span id="an_1730">1730</span></span> Ful hard it
is with flesshhook or with oules  
<span id="an_1731"></span> To been yclawed, or to brenne or bake.  
<span id="an_1732"></span> Now spede yow hastily, for Cristes sake!"  
<span id="an_1733"></span> And whan this frere had seyd al his
entente,  
<span id="an_1734"></span> With qui cum patre forth his wey he wente.  
<span id="an_1735"></span> Whan folk in chirche had yeve him what hem
leste,  
<span id="an_1736"></span> He wente his wey; no lenger wolde he reste.  
<span id="an_1737"></span> With scrippe and tipped staf, ytukked hye,  
<span id="an_1738"></span> In every hous he gan to poure and prye,  
<span id="an_1739"></span> And beggeth mele and chese, or elles corn.  
<span class="margnote"><span id="an_1740">1740</span></span> His felawe
hadde a staf tipped with horn,  
<span id="an_1741"></span> A peyre of tables al of yvory,  
<span id="an_1742"></span> And a poyntel polysshed fetisly,  
<span id="an_1743"></span> And wroot the names alwey, as he stood,  
<span id="an_1744"></span> Of alle folk that yaf hym any good,  
<span id="an_1745"></span> Ascaunces that he wolde for hem preye.  
<span id="an_1746"></span> "Yif us a busshel whete, malt, or reye,  
<span id="an_1747"></span> A Goddes kechyl, or a trype of chese,  
<span id="an_1748"></span> Or elles what yow lyst, we may nat cheese;  
<span id="an_1749"></span> A Goddes halfpeny, or a masse peny,  
<span class="margnote"><span id="an_1750">1750</span></span> Or yif us
of youre brawn, if ye have eny;  
<span id="an_1751"></span> A dagon of youre blanket, leeve dame,  
<span id="an_1752"></span> Oure suster deere -- lo! Heere I write youre
name --  
<span id="an_1753"></span> Bacon or beef, or swich thyng as ye fynde."  
<span id="an_1754"></span> A sturdy harlot wente ay hem bihynde,  
<span id="an_1755"></span> That was hir hostes man, and bar a sak,  
<span id="an_1756"></span> And what men yaf hem, leyde it on his bak.  
<span id="an_1757"></span> And whan that he was out at dore, anon  
<span id="an_1758"></span> He planed awey the names everichon  
<span id="an_1759"></span> That he biforn had writen in his tables;  
<span class="margnote"><span id="an_1760">1760</span></span> He served
hem with nyfles and with fables.  
<span id="an_1761"></span> "Nay, ther thou lixt, thou Somonour!" quod
the Frere.  
<span id="an_1762"></span> "Pees," quod oure Hoost, "for Cristes mooder
deere!  
<span id="an_1763"></span> Tel forth thy tale, and spare it nat at
al."  
<span id="an_1764"></span> "So thryve I," quod this Somonour, "so I
shal!"  
<span id="an_1765"></span> So longe he wente, hous by hous, til he  
<span id="an_1766"></span> Cam til an hous ther he was wont to be  
<span id="an_1767"></span> Refresshed moore than in an hundred placis.  
<span id="an_1768"></span> Syk lay the goode man whos that the place
is;  
<span id="an_1769"></span> Bedrede upon a couche lowe he lay.  
<span class="margnote"><span id="an_1770">1770</span></span> "Deus hic!"
quod he, "O Thomas, freend, good day!"  
<span id="an_1771"></span> Seyde this frere, curteisly and softe.  
<span id="an_1772"></span> "Thomas," quod he, "God yelde yow! Ful ofte  
<span id="an_1773"></span> Have I upon this bench faren ful weel;  
<span id="an_1774"></span> Heere have I eten many a myrie meel."  
<span id="an_1775"></span> And fro the bench he droof awey the cat,  
<span id="an_1776"></span> And leyde adoun his potente and his hat,  
<span id="an_1777"></span> And eek his scrippe, and sette hym softe
adoun.  
<span id="an_1778"></span> His felawe was go walked into toun  
<span id="an_1779"></span> Forth with his knave, into that hostelrye  
<span class="margnote"><span id="an_1780">1780</span></span> Where as he
shoop hym thilke nyght to lye.  
<span id="an_1781"></span> "O deere maister," quod this sike man,  
<span id="an_1782"></span> "How han ye fare sith that March bigan?  
<span id="an_1783"></span> I saugh yow noght this fourtenyght or
moore."  
<span id="an_1784"></span> "God woot," quod he, "laboured I have ful
soore,  
<span id="an_1785"></span> And specially for thy savacion  
<span id="an_1786"></span> Have I seyd many a precious orison,  
<span id="an_1787"></span> And for oure othere freendes, God hem
blesse!  
<span id="an_1788"></span> I have to day been at youre chirche at
messe,  
<span id="an_1789"></span> And seyd a sermon after my symple wit --  
<span class="margnote"><span id="an_1790">1790</span></span> Nat al
after the text of hooly writ,  
<span id="an_1791"></span> For it is hard to yow, as I suppose,  
<span id="an_1792"></span> And therfore wol I teche yow al the glose.  
<span id="an_1793"></span> Glosynge is a glorious thyng, certeyn,  
<span id="an_1794"></span> For lettre sleeth, so as we clerkes seyn --  
<span id="an_1795"></span> There have I taught hem to be charitable,  
<span id="an_1796"></span> And spende hir good ther it is resonable;  
<span id="an_1797"></span> And there I saugh oure dame -- A! Where is
she?"  
<span id="an_1798"></span> "Yond in the yerd I trowe that she be,"  
<span id="an_1799"></span> Seyde this man, "and she wol come anon."  
<span class="margnote"><span id="an_1800">1800</span></span> "Ey,
maister, welcome be ye, by Seint John!"  
<span id="an_1801"></span> Seyde this wyf, "How fare ye, hertely?"  
<span id="an_1802"></span> The frere ariseth up ful curteisly,  
<span id="an_1803"></span> And hire embraceth in his armes narwe,  
<span id="an_1804"></span> And kiste hire sweete, and chirketh as a
sparwe  
<span id="an_1805"></span> With his lyppes: "Dame," quod he, "right
weel,  
<span id="an_1806"></span> As he that is youre servant every deel,  
<span id="an_1807"></span> Thanked be God, that yow yaf soule and lyf!  
<span id="an_1808"></span> Yet saugh I nat this day so fair a wyf  
<span id="an_1809"></span> In al the chirche, God so save me!"  
<span class="margnote"><span id="an_1810">1810</span></span> "Ye, God
amende defautes, sire," quod she.  
<span id="an_1811"></span> "Algates, welcome be ye, by my fey!"  
<span id="an_1812"></span> "Graunt mercy, dame, this have I founde
alwey.  
<span id="an_1813"></span> But of youre grete goodnesse, by youre
leve,  
<span id="an_1814"></span> I wolde prey yow that ye nat yow greve,  
<span id="an_1815"></span> I wole with Thomas speke a litel throwe.  
<span id="an_1816"></span> Thise curatz been ful necligent and slowe  
<span id="an_1817"></span> To grope tendrely a conscience  
<span id="an_1818"></span> In shrift; in prechyng is my diligence,  
<span id="an_1819"></span> And studie in Petres wordes and in Poules.  
<span class="margnote"><span id="an_1820">1820</span></span> I walke and
fisshe Cristen mennes soules  
<span id="an_1821"></span> To yelden Jhesu Crist his propre rente;  
<span id="an_1822"></span> To sprede his word is set al myn entente."  
<span id="an_1823"></span> "Now, by youre leve, o deere sire," quod
she,  
<span id="an_1824"></span> "Chideth him weel, for seinte Trinitee!  
<span id="an_1825"></span> He is as angry as a pissemyre,  
<span id="an_1826"></span> Though that he have al that he kan desire;  
<span id="an_1827"></span> Though I hym wrye a-nyght and make hym
warm,  
<span id="an_1828"></span> And over hym leye my leg outher myn arm,  
<span id="an_1829"></span> He groneth lyk oure boor, lith in oure sty.  
<span class="margnote"><span id="an_1830">1830</span></span> Oother
desport right noon of hym have I;  
<span id="an_1831"></span> I may nat plese hym in no maner cas."  
<span id="an_1832"></span> "O Thomas, je vous dy, Thomas! Thomas!  
<span id="an_1833"></span> This maketh the feend; this moste ben
amended.  
<span id="an_1834"></span> Ire is a thyng that hye God defended,  
<span id="an_1835"></span> And therof wol I speke a word or two."  
<span id="an_1836"></span> "Now, maister," quod the wyf, "er that I
go,  
<span id="an_1837"></span> What wol ye dyne? I wol go theraboute."  
<span id="an_1838"></span> "Now, dame," quod he, "now je vous dy sanz
doute,  
<span id="an_1839"></span> Have I nat of a capon but the lyvere,  
<span class="margnote"><span id="an_1840">1840</span></span> And of
youre softe breed nat but a shyvere,  
<span id="an_1841"></span> And after that a rosted pigges heed --  
<span id="an_1842"></span> But that I nolde no beest for me were deed
--  
<span id="an_1843"></span> Thanne hadde I with yow hoomly suffisaunce.  
<span id="an_1844"></span> I am a man of litel sustenaunce;  
<span id="an_1845"></span> My spirit hath his fostryng in the Bible.  
<span id="an_1846"></span> The body is ay so redy and penyble  
<span id="an_1847"></span> To wake, that my stomak is destroyed.  
<span id="an_1848"></span> I prey yow, dame, ye be nat anoyed,  
<span id="an_1849"></span> Though I so freendly yow my conseil shewe.  
<span class="margnote"><span id="an_1850">1850</span></span> By God! I
wolde nat telle it but a fewe."  
<span id="an_1851"></span> "Now, sire," quod she, "but o word er I go.  
<span id="an_1852"></span> My child is deed withinne thise wykes two,  
<span id="an_1853"></span> Soone after that ye wente out of this
toun."  
<span id="an_1854"></span> "His deeth saugh I by revelacioun,"  
<span id="an_1855"></span> Seide this frere, "at hoom in oure dortour.  
<span id="an_1856"></span> I dar wel seyn that, er that half an hour  
<span id="an_1857"></span> After his deeth, I saugh hym born to blisse  
<span id="an_1858"></span> In myn avision, so God me wisse!  
<span id="an_1859"></span> So dide oure sexteyn and oure fermerer,  
<span class="margnote"><span id="an_1860">1860</span></span> That han
been trewe freres fifty yeer;  
<span id="an_1861"></span> They may now -- God be thanked of his loone!
--  
<span id="an_1862"></span> Maken hir jubilee and walke allone.  
<span id="an_1863"></span> And up I roos, and al oure covent eke,  
<span id="an_1864"></span> With many a teere trillyng on my cheke,  
<span id="an_1865"></span> Withouten noyse or claterynge of belles;  
<span id="an_1866"></span> Te Deum was oure song, and nothyng elles,  
<span id="an_1867"></span> Save that to Crist I seyde an orison,  
<span id="an_1868"></span> Thankynge hym of his revelacion.  
<span id="an_1869"></span> For, sire and dame, trusteth me right weel,  
<span class="margnote"><span id="an_1870">1870</span></span> Oure
orisons been moore effectueel,  
<span id="an_1871"></span> And moore we seen of Cristes secree
thynges,  
<span id="an_1872"></span> Than burel folk, although they weren
kynges.  
<span id="an_1873"></span> We lyve in poverte and in abstinence,  
<span id="an_1874"></span> And burell folk in richesse and despence  
<span id="an_1875"></span> Of mete and drynke, and in hir foul delit.  
<span id="an_1876"></span> We han this worldes lust al in despit.  
<span id="an_1877"></span> Lazar and Dives lyveden diversly,  
<span id="an_1878"></span> And divers gerdon hadden they therby.  
<span id="an_1879"></span> Whoso wol preye, he moot faste and be
clene,  
<span class="margnote"><span id="an_1880">1880</span></span> And fatte
his soule, and make his body lene.  
<span id="an_1881"></span> We fare as seith th' apostle; clooth and
foode  
<span id="an_1882"></span> Suffisen us, though they be nat ful goode.  
<span id="an_1883"></span> The clennesse and the fastynge of us freres  
<span id="an_1884"></span> Maketh that Crist accepteth oure preyeres.  
<span id="an_1885"></span> "Lo, Moyses fourty dayes and fourty nyght  
<span id="an_1886"></span> Fasted, er that the heighe God of myght  
<span id="an_1887"></span> Spak with hym in the mountayne of Synay.  
<span id="an_1888"></span> With empty wombe, fastynge many a day,  
<span id="an_1889"></span> Receyved he the lawe that was writen  
<span class="margnote"><span id="an_1890">1890</span></span> With Goddes
fynger; and Elye, wel ye witen,  
<span id="an_1891"></span> In mount Oreb, er he hadde any speche  
<span id="an_1892"></span> With hye God, that is oure lyves leche,  
<span id="an_1893"></span> He fasted longe and was in contemplaunce.  
<span id="an_1894"></span> "Aaron, that hadde the temple in
governaunce,  
<span id="an_1895"></span> And eek the othere preestes everichon,  
<span id="an_1896"></span> Into the temple whan they sholde gon  
<span id="an_1897"></span> To preye for the peple and do servyse,  
<span id="an_1898"></span> They nolden drynken in no maner wyse  
<span id="an_1899"></span> No drynke which that myghte hem dronke
make,  
<span class="margnote"><span id="an_1900">1900</span></span> But there
in abstinence preye and wake,  
<span id="an_1901"></span> Lest that they deyden. Taak heede what I
seye!  
<span id="an_1902"></span> But they be sobre that for the peple preye,  
<span id="an_1903"></span> War that -- I seye namoore, for it
suffiseth.  
<span id="an_1904"></span> "Oure Lord Jhesu, as hooly writ devyseth,  
<span id="an_1905"></span> Yaf us ensample of fastynge and preyeres.  
<span id="an_1906"></span> Therfore we mendynantz, we sely freres,  
<span id="an_1907"></span> Been wedded to poverte and continence,  
<span id="an_1908"></span> To charite, humblesse, and abstinence,  
<span id="an_1909"></span> To persecucioun for rightwisnesse,  
<span class="margnote"><span id="an_1910">1910</span></span> To wepynge,
misericorde, and clennesse.  
<span id="an_1911"></span> And therfore may ye se that oure preyeres
--  
<span id="an_1912"></span> I speke of us, we mendynantz, we freres --  
<span id="an_1913"></span> Been to the hye God moore acceptable  
<span id="an_1914"></span> Than youres, with youre feestes at the
table.  
<span id="an_1915"></span> Fro Paradys first, if I shal nat lye,  
<span id="an_1916"></span> Was man out chaced for his glotonye;  
<span id="an_1917"></span> And chaast was man in Paradys, certeyn.  
<span id="an_1918"></span> "But herkne now, Thomas, what I shal seyn.  
<span id="an_1919"></span> I ne have no text of it, as I suppose,  
<span class="margnote"><span id="an_1920">1920</span></span> But I shal
fynde it in a maner glose,  
<span id="an_1921"></span> That specially oure sweete Lord Jhesus  
<span id="an_1922"></span> Spak this by freres, whan he seyde thus:  
<span id="an_1923"></span> \`Blessed be they that povere in spirit
been.'  
<span id="an_1924"></span> And so forth al the gospel may ye seen,  
<span id="an_1925"></span> Wher it be likker oure professioun,  
<span id="an_1926"></span> Or hirs that swymmen in possessioun.  
<span id="an_1927"></span> Fy on hire pompe and on hire glotonye!  
<span id="an_1928"></span> And for hir lewednesse I hem diffye.  
<span id="an_1929"></span> "Me thynketh they been lyk Jovinyan,  
<span class="margnote"><span id="an_1930">1930</span></span> Fat as a
whale, and walkynge as a swan,  
<span id="an_1931"></span> Al vinolent as botel in the spence.  
<span id="an_1932"></span> Hir preyere is of ful greet reverence,  
<span id="an_1933"></span> Whan they for soules seye the psalm of
Davit:  
<span id="an_1934"></span> Lo, \`buf!' they seye, \`cor meum
eructavit!'  
<span id="an_1935"></span> Who folweth Cristes gospel and his foore,  
<span id="an_1936"></span> But we that humble been, and chaast, and
poore,  
<span id="an_1937"></span> Werkeris of Goddes word, nat auditours?  
<span id="an_1938"></span> Therfore, right as an hauk up at a sours  
<span id="an_1939"></span> Up springeth into th' eir, right so
prayeres  
<span class="margnote"><span id="an_1940">1940</span></span> Of
charitable and chaste bisy freres  
<span id="an_1941"></span> Maken hir sours to Goddes eres two.  
<span id="an_1942"></span> Thomas, Thomas! So moote I ryde or go,  
<span id="an_1943"></span> And by that lord that clepid is Seint Yve,  
<span id="an_1944"></span> Nere thou oure brother, sholdestou nat
thryve.  
<span id="an_1945"></span> In our chapitre praye we day and nyght  
<span id="an_1946"></span> To Crist, that he thee sende heele and
myght  
<span id="an_1947"></span> Thy body for to weelden hastily."  
<span id="an_1948"></span> "God woot," quod he, "no thyng therof feele
I!  
<span id="an_1949"></span> As help me Crist, as I in fewe yeres,  
<span class="margnote"><span id="an_1950">1950</span></span> Have spent
upon diverse manere freres  
<span id="an_1951"></span> Ful many a pound; yet fare I never the bet.  
<span id="an_1952"></span> Certeyn, my good have I almoost biset.  
<span id="an_1953"></span> Farwel, my gold, for it is al ago!"  
<span id="an_1954"></span> The frere answerde, "O Thomas, dostow so?  
<span id="an_1955"></span> What nedeth yow diverse freres seche?  
<span id="an_1956"></span> What nedeth hym that hath a parfit leche  
<span id="an_1957"></span> To sechen othere leches in the toun?  
<span id="an_1958"></span> Youre inconstance is youre confusioun.  
<span id="an_1959"></span> Holde ye thanne me, or elles oure covent,  
<span class="margnote"><span id="an_1960">1960</span></span> To praye
for yow been insufficient?  
<span id="an_1961"></span> Thomas, that jape nys nat worth a myte.  
<span id="an_1962"></span> Youre maladye is for we han to lyte.  
<span id="an_1963"></span> A, yif that covent half a quarter otes!  
<span id="an_1964"></span> A, yif that covent foure and twenty grotes!  
<span id="an_1965"></span> A, yif that frere a peny, and lat hym go!  
<span id="an_1966"></span> Nay, nay, Thomas, it may no thyng be so!  
<span id="an_1967"></span> What is a ferthyng worth parted in twelve?  
<span id="an_1968"></span> Lo, ech thyng that is oned in himselve  
<span id="an_1969"></span> Is moore strong than whan it is toscatered.  
<span class="margnote"><span id="an_1970">1970</span></span> Thomas, of
me thou shalt nat been yflatered;  
<span id="an_1971"></span> Thou woldest han oure labour al for noght.  
<span id="an_1972"></span> The hye God, that al this world hath
wroght,  
<span id="an_1973"></span> Seith that the werkman worthy is his hyre.  
<span id="an_1974"></span> Thomas, noght of youre tresor I desire  
<span id="an_1975"></span> As for myself, but that al oure covent  
<span id="an_1976"></span> To preye for yow is ay so diligent,  
<span id="an_1977"></span> And for to buylden Cristes owene chirche.  
<span id="an_1978"></span> Thomas, if ye wol lernen for to wirche,  
<span id="an_1979"></span> Of buyldynge up of chirches may ye fynde  
<span class="margnote"><span id="an_1980">1980</span></span> If it be
good in Thomas lyf of Inde.  
<span id="an_1981"></span> Ye lye heere ful of anger and of ire,  
<span id="an_1982"></span> With which the devel set youre herte afyre,  
<span id="an_1983"></span> And chiden heere the sely innocent,  
<span id="an_1984"></span> Youre wyf, that is so meke and pacient.  
<span id="an_1985"></span> And therfore, Thomas, trowe me if thee
leste,  
<span id="an_1986"></span> Ne stryve nat with thy wyf, as for thy
beste;  
<span id="an_1987"></span> And ber this word awey now, by thy feith;  
<span id="an_1988"></span> Touchynge swich thyng, lo, what the wise
seith:  
<span id="an_1989"></span> \`Withinne thyn hous ne be thou no leon;  
<span class="margnote"><span id="an_1990">1990</span></span> To thy
subgitz do noon oppression,  
<span id="an_1991"></span> Ne make thyne aqueyntances nat to flee.'  
<span id="an_1992"></span> And, Thomas, yet eft-soones I charge thee,  
<span id="an_1993"></span> Be war from Ire that in thy bosom slepeth;  
<span id="an_1994"></span> War fro the serpent that so slily crepeth  
<span id="an_1995"></span> Under the gras and styngeth subtilly.  
<span id="an_1996"></span> Be war, my sone, and herkne paciently  
<span id="an_1997"></span> That twenty thousand men han lost hir lyves  
<span id="an_1998"></span> For stryvyng with hir lemmans and hir
wyves.  
<span id="an_1999"></span> Now sith ye han so hooly meke a wyf,  
<span class="margnote"><span id="an_2000">2000</span></span> What nedeth
yow, Thomas, to maken stryf?  
<span id="an_2001"></span> Ther nys, ywys, no serpent so cruel,  
<span id="an_2002"></span> Whan man tret on his tayl, ne half so fel,  
<span id="an_2003"></span> As womman is, whan she hath caught an ire;  
<span id="an_2004"></span> Vengeance is thanne al that they desire.  
<span id="an_2005"></span> Ire is a synne, oon of the grete of sevene,  
<span id="an_2006"></span> Abhomynable unto the God of hevene;  
<span id="an_2007"></span> And to hymself it is destruccion.  
<span id="an_2008"></span> This every lewed viker or person  
<span id="an_2009"></span> Kan seye, how ire engendreth homycide.  
<span class="margnote"><span id="an_2010">2010</span></span> Ire is, in
sooth, executour of pryde.  
<span id="an_2011"></span> I koude of ire seye so muche sorwe,  
<span id="an_2012"></span> My tale sholde laste til to-morwe.  
<span id="an_2013"></span> And therfore preye I God bothe day and
nyght  
<span id="an_2014"></span> An irous man, God sende hym litel myght!  
<span id="an_2015"></span> It is greet harm and certes greet pitee  
<span id="an_2016"></span> To sette an irous man in heigh degree.  
<span id="an_2017"></span> "Whilom ther was an irous potestat,  
<span id="an_2018"></span> As seith Senek, that, durynge his estaat,  
<span id="an_2019"></span> Upon a day out ryden knyghtes two,  
<span class="margnote"><span id="an_2020">2020</span></span> And as
Fortune wolde that it were so,  
<span id="an_2021"></span> That oon of hem cam hoom, that oother
noght.  
<span id="an_2022"></span> Anon the knyght bifore the juge is broght,  
<span id="an_2023"></span> That seyde thus, \`Thou hast thy felawe
slayn,  
<span id="an_2024"></span> For which I deme thee to the deeth,
certayn.'  
<span id="an_2025"></span> And to another knyght comanded he,  
<span id="an_2026"></span> \`Go lede hym to the deeth, I charge thee.'  
<span id="an_2027"></span> And happed, as they wente by the weye  
<span id="an_2028"></span> Toward the place ther he sholde deye,  
<span id="an_2029"></span> The knyght cam which men wenden had be
deed.  
<span class="margnote"><span id="an_2030">2030</span></span> Thanne
thoughte they it were the beste reed  
<span id="an_2031"></span> To lede hem bothe to the juge agayn.  
<span id="an_2032"></span> They seiden, \`Lord, the knyght ne hath nat
slayn  
<span id="an_2033"></span> His felawe; heere he standeth hool alyve.'  
<span id="an_2034"></span> \`Ye shul be deed,' quod he, \`so moot I
thryve!  
<span id="an_2035"></span> That is to seyn, bothe oon, and two, and
thre!'  
<span id="an_2036"></span> And to the firste knyght right thus spak
he,  
<span id="an_2037"></span> \`I dampned thee; thou most algate be deed.  
<span id="an_2038"></span> And thou also most nedes lese thyn heed,  
<span id="an_2039"></span> For thou art cause why thy felawe deyth.'  
<span class="margnote"><span id="an_2040">2040</span></span> And to the
thridde knyght right thus he seith,  
<span id="an_2041"></span> \`Thou hast nat doon that I comanded thee.'  
<span id="an_2042"></span> And thus he dide doon sleen hem alle thre.  
<span id="an_2043"></span> "Irous Cambises was eek dronkelewe,  
<span id="an_2044"></span> And ay delited hym to been a shrewe.  
<span id="an_2045"></span> And so bifel, a lord of his meynee  
<span id="an_2046"></span> That loved vertuous moralitee  
<span id="an_2047"></span> Seyde on a day bitwix hem two right thus:  
<span id="an_2048"></span> "\`A lord is lost, if he be vicius;  
<span id="an_2049"></span> And dronkenesse is eek a foul record  
<span class="margnote"><span id="an_2050">2050</span></span> Of any man,
and namely in a lord.  
<span id="an_2051"></span> Ther is ful many an eye and many an ere  
<span id="an_2052"></span> Awaityng on a lord, and he noot where.  
<span id="an_2053"></span> For Goddes love, drynk moore attemprely!  
<span id="an_2054"></span> Wyn maketh man to lesen wrecchedly  
<span id="an_2055"></span> His mynde and eek his lymes everichon.'  
<span id="an_2056"></span> "\`The revers shaltou se,' quod he, \`anon,  
<span id="an_2057"></span> And preve it by thyn owene experience,  
<span id="an_2058"></span> That wyn ne dooth to folk no swich offence.  
<span id="an_2059"></span> Ther is no wyn bireveth me my myght  
<span class="margnote"><span id="an_2060">2060</span></span> Of hand ne
foot, ne of myne eyen sight.'  
<span id="an_2061"></span> And for despit he drank ful muchel moore,  
<span id="an_2062"></span> An hondred part, than he hadde don bifoore;  
<span id="an_2063"></span> And right anon this irous, cursed wrecche  
<span id="an_2064"></span> Leet this knyghtes sone bifore hym fecche,  
<span id="an_2065"></span> Comandynge hym he sholde bifore hym stonde.  
<span id="an_2066"></span> And sodeynly he took his bowe in honde,  
<span id="an_2067"></span> And up the streng he pulled to his ere,  
<span id="an_2068"></span> And with an arwe he slow the child right
there.  
<span id="an_2069"></span> \`Now wheither have I a siker hand or
noon?'  
<span class="margnote"><span id="an_2070">2070</span></span> Quod he;
\`Is al my myght and mynde agon?  
<span id="an_2071"></span> Hath wyn bireved me myn eyen sight?'  
<span id="an_2072"></span> What sholde I telle th' answere of the
knyght?  
<span id="an_2073"></span> His sone was slayn; ther is namoore to
seye.  
<span id="an_2074"></span> Beth war, therfore, with lordes how ye
pleye.  
<span id="an_2075"></span> Syngeth Placebo and \`I shal, if I kan,'  
<span id="an_2076"></span> But if it be unto a povre man.  
<span id="an_2077"></span> To a povre man men sholde his vices telle,  
<span id="an_2078"></span> But nat to a lord, thogh he sholde go to
helle.  
<span id="an_2079"></span> "Lo irous Cirus, thilke Percien,  
<span class="margnote"><span id="an_2080">2080</span></span> How he
destroyed the ryver of Gysen,  
<span id="an_2081"></span> For that an hors of his was dreynt
therinne,  
<span id="an_2082"></span> Whan that he wente Babiloigne to wynne.  
<span id="an_2083"></span> He made that the ryver was so smal  
<span id="an_2084"></span> That wommen myghte wade it over al.  
<span id="an_2085"></span> Lo, what seyde he that so wel teche kan?  
<span id="an_2086"></span> \`Ne be no felawe to an irous man,  
<span id="an_2087"></span> Ne with no wood man walke by the weye,  
<span id="an_2088"></span> Lest thee repente;' I wol no ferther seye.  
<span id="an_2089"></span> "Now, Thomas, leeve brother, lef thyn ire;  
<span class="margnote"><span id="an_2090">2090</span></span> Thou shalt
me fynde as just as is a squyre.  
<span id="an_2091"></span> Hoold nat the develes knyf ay at thyn herte
--  
<span id="an_2092"></span> Thyn angre dooth thee al to soore smerte --  
<span id="an_2093"></span> But shewe to me al thy confessioun."  
<span id="an_2094"></span> "Nay," quod the sike man, "by Seint Symoun!  
<span id="an_2095"></span> I have be shryven this day at my curat.  
<span id="an_2096"></span> I have hym toold hoolly al myn estat;  
<span id="an_2097"></span> Nedeth namoore to speken of it," seith he,  
<span id="an_2098"></span> "But if me list, of myn humylitee."  
<span id="an_2099"></span> "Yif me thanne of thy gold, to make oure
cloystre,"  
<span class="margnote"><span id="an_2100">2100</span></span> Quod he,
"for many a muscle and many an oystre,  
<span id="an_2101"></span> Whan othere men han ben ful wel at eyse,  
<span id="an_2102"></span> Hath been oure foode, our cloystre for to
reyse.  
<span id="an_2103"></span> And yet, God woot, unnethe the fundement  
<span id="an_2104"></span> Parfourned is, ne of our pavement  
<span id="an_2105"></span> Nys nat a tyle yet withinne oure wones.  
<span id="an_2106"></span> By God, we owen fourty pound for stones.  
<span id="an_2107"></span> "Now help, Thomas, for hym that harwed
helle!  
<span id="an_2108"></span> For elles moste we oure bookes selle.  
<span id="an_2109"></span> And if yow lakke oure predicacioun,  
<span class="margnote"><span id="an_2110">2110</span></span> Thanne goth
the world al to destruccioun.  
<span id="an_2111"></span> For whoso wolde us fro this world bireve,  
<span id="an_2112"></span> So God me save, Thomas, by youre leve,  
<span id="an_2113"></span> He wolde bireve out of this world the
sonne.  
<span id="an_2114"></span> For who kan teche and werchen as we konne?  
<span id="an_2115"></span> And that is nat of litel tyme," quod he,  
<span id="an_2116"></span> "But syn Elye was, or Elise,  
<span id="an_2117"></span> Han freres been -- that fynde I of record
--  
<span id="an_2118"></span> In charitee, ythanked be oure Lord!  
<span id="an_2119"></span> Now Thomas, help, for seinte charitee!"  
<span class="margnote"><span id="an_2120">2120</span></span> And doun
anon he sette hym on his knee.  
<span id="an_2121"></span> This sike man wax wel ny wood for ire;  
<span id="an_2122"></span> He wolde that the frere had been on-fire  
<span id="an_2123"></span> With his false dissymulacioun.  
<span id="an_2124"></span> "Swich thyng as is in my possessioun,"  
<span id="an_2125"></span> Quod he, "that may I yeve, and noon oother.  
<span id="an_2126"></span> Ye sey me thus, how that I am youre
brother?"  
<span id="an_2127"></span> "Ye, certes," quod the frere, "trusteth
weel.  
<span id="an_2128"></span> I took oure dame oure lettre with oure
seel."  
<span id="an_2129"></span> "Now wel," quod he, "and somwhat shal I
yive  
<span class="margnote"><span id="an_2130">2130</span></span> Unto youre
hooly covent whil I lyve;  
<span id="an_2131"></span> And in thyn hand thou shalt it have anon,  
<span id="an_2132"></span> On this condicion, and oother noon,  
<span id="an_2133"></span> That thou departe it so, my deere brother,  
<span id="an_2134"></span> That every frere have also muche as oother.  
<span id="an_2135"></span> This shaltou swere on thy professioun,  
<span id="an_2136"></span> Withouten fraude or cavillacioun."  
<span id="an_2137"></span> "I swere it," quod this frere, "by my
feith!"  
<span id="an_2138"></span> And therwithal his hand in his he leith,  
<span id="an_2139"></span> "Lo, heer my feith; in me shal be no lak."  
<span class="margnote"><span id="an_2140">2140</span></span> "Now
thanne, put in thyn hand doun by my bak,"  
<span id="an_2141"></span> Seyde this man, "and grope wel bihynde.  
<span id="an_2142"></span> Bynethe my buttok there shaltow fynde  
<span id="an_2143"></span> A thyng that I have hyd in pryvetee."  
<span id="an_2144"></span> "A!" thoghte this frere, "That shal go with
me!"  
<span id="an_2145"></span> And doun his hand he launcheth to the
clifte  
<span id="an_2146"></span> In hope for to fynde there a yifte.  
<span id="an_2147"></span> And whan this sike man felte this frere  
<span id="an_2148"></span> Aboute his tuwel grope there and heere,  
<span id="an_2149"></span> Amydde his hand he leet the frere a fart;  
<span class="margnote"><span id="an_2150">2150</span></span> Ther nys no
capul, drawynge in a cart,  
<span id="an_2151"></span> That myghte have lete a fart of swich a
soun.  
<span id="an_2152"></span> The frere up stirte as dooth a wood leoun
--  
<span id="an_2153"></span> "A, false cherl," quod he, "for Goddes
bones!  
<span id="an_2154"></span> This hastow for despit doon for the nones.  
<span id="an_2155"></span> Thou shalt abye this fart, if that I may!"  
<span id="an_2156"></span> His meynee, whiche that herden this affray,  
<span id="an_2157"></span> Cam lepynge in and chaced out the frere;  
<span id="an_2158"></span> And forth he gooth, with a ful angry
cheere,  
<span id="an_2159"></span> And fette his felawe, ther as lay his
stoor.  
<span class="margnote"><span id="an_2160">2160</span></span> He looked
as it were a wilde boor;  
<span id="an_2161"></span> He grynte with his teeth, so was he wrooth.  
<span id="an_2162"></span> A sturdy paas doun to the court he gooth,  
<span id="an_2163"></span> Wher as ther woned a man of greet honour,  
<span id="an_2164"></span> To whom that he was alwey confessour.  
<span id="an_2165"></span> This worthy man was lord of that village.  
<span id="an_2166"></span> This frere cam as he were in a rage,  
<span id="an_2167"></span> Where as this lord sat etyng at his bord;  
<span id="an_2168"></span> Unnethes myghte the frere speke a word,  
<span id="an_2169"></span> Til atte laste he seyde, "God yow see!"  
<span class="margnote"><span id="an_2170">2170</span></span> This lord
gan looke, and seide, "Benedicitee!  
<span id="an_2171"></span> What, frere John, what maner world is this?  
<span id="an_2172"></span> I se wel that som thyng ther is amys;  
<span id="an_2173"></span> Ye looken as the wode were ful of thevys.  
<span id="an_2174"></span> Sit doun anon, and tel me what youre grief
is,  
<span id="an_2175"></span> And it shal been amended, if I may."  
<span id="an_2176"></span> "I have," quod he, "had a despit this day,  
<span id="an_2177"></span> God yelde yow, adoun in youre village,  
<span id="an_2178"></span> That in this world is noon so povre a page  
<span id="an_2179"></span> That he nolde have abhomynacioun  
<span class="margnote"><span id="an_2180">2180</span></span> Of that I
have receyved in youre toun.  
<span id="an_2181"></span> And yet ne greveth me nothyng so soore,  
<span id="an_2182"></span> As that this olde cherl with lokkes hoore  
<span id="an_2183"></span> Blasphemed hath oure hooly covent eke."  
<span id="an_2184"></span> "Now, maister," quod this lord, "I yow biseke
--"  
<span id="an_2185"></span> "No maister, sire," quod he, "but
servitour,  
<span id="an_2186"></span> Thogh I have had in scole that honour.  
<span id="an_2187"></span> God liketh nat that \`Raby' men us calle,  
<span id="an_2188"></span> Neither in market ne in youre large halle."  
<span id="an_2189"></span> "No fors," quod he, "but tel me al youre
grief."  
<span class="margnote"><span id="an_2190">2190</span></span> "Sire,"
quod this frere, "an odious meschief  
<span id="an_2191"></span> This day bityd is to myn ordre and me,  
<span id="an_2192"></span> And so, per consequens, to ech degree  
<span id="an_2193"></span> Of hooly chirche -- God amende it soone!"  
<span id="an_2194"></span> "Sire," quod the lord, "ye woot what is to
doone.  
<span id="an_2195"></span> Distempre yow noght; ye be my confessour;  
<span id="an_2196"></span> Ye been the salt of the erthe and the
savour.  
<span id="an_2197"></span> For Goddes love, youre pacience ye holde!  
<span id="an_2198"></span> Tel me youre grief." And he anon hym tolde,  
<span id="an_2199"></span> As ye han herd biforn -- ye woot wel what.  
<span class="margnote"><span id="an_2200">2200</span></span> The lady of
the hous ay stille sat  
<span id="an_2201"></span> Til she had herd what the frere sayde.  
<span id="an_2202"></span> "Ey, Goddes mooder," quod she, "Blisful
mayde!  
<span id="an_2203"></span> Is ther oght elles? Telle me feithfully."  
<span id="an_2204"></span> "Madame," quod he, "how thynke ye herby?"  
<span id="an_2205"></span> "How that me thynketh?" quod she. "So God me
speede,  
<span id="an_2206"></span> I seye a cherl hath doon a cherles dede.  
<span id="an_2207"></span> What shold I seye? God lat hym nevere thee!  
<span id="an_2208"></span> His sike heed is ful of vanytee;  
<span id="an_2209"></span> I holde hym in a manere frenesye."  
<span class="margnote"><span id="an_2210">2210</span></span> "Madame,"
quod he, "by God, I shal nat lye,  
<span id="an_2211"></span> But I on oother wyse may be wreke,  
<span id="an_2212"></span> I shal disclaundre hym over al ther I
speke,  
<span id="an_2213"></span> This false blasphemour that charged me  
<span id="an_2214"></span> To parte that wol nat departed be  
<span id="an_2215"></span> To every man yliche, with meschaunce!"  
<span id="an_2216"></span> The lord sat stille as he were in a
traunce,  
<span id="an_2217"></span> And in his herte he rolled up and doun,  
<span id="an_2218"></span> "How hadde this cherl ymaginacioun  
<span id="an_2219"></span> To shewe swich a probleme to the frere?  
<span class="margnote"><span id="an_2220">2220</span></span> Nevere erst
er now herde I of swich mateere.  
<span id="an_2221"></span> I trowe the devel putte it in his mynde.  
<span id="an_2222"></span> In ars-metrike shal ther no man fynde,  
<span id="an_2223"></span> Biforn this day, of swich a question.  
<span id="an_2224"></span> Who sholde make a demonstracion  
<span id="an_2225"></span> That every man sholde have yliche his part  
<span id="an_2226"></span> As of the soun or savour of a fart?  
<span id="an_2227"></span> O nyce, proude cherl, I shrewe his face!  
<span id="an_2228"></span> Lo, sires," quod the lord, "with harde
grace!  
<span id="an_2229"></span> Who evere herde of swich a thyng er now?  
<span class="margnote"><span id="an_2230">2230</span></span> To every
man ylike? Tel me how.  
<span id="an_2231"></span> It is an inpossible; it may nat be.  
<span id="an_2232"></span> Ey, nyce cherl, God lete him nevere thee!  
<span id="an_2233"></span> The rumblynge of a fart, and every soun,  
<span id="an_2234"></span> Nis but of eir reverberacioun,  
<span id="an_2235"></span> And evere it wasteth litel and litel awey.  
<span id="an_2236"></span> Ther is no man kan deemen, by my fey,  
<span id="an_2237"></span> If that it were departed equally.  
<span id="an_2238"></span> What, lo, my cherl, lo, yet how shrewedly  
<span id="an_2239"></span> Unto my confessour to-day he spak!  
<span class="margnote"><span id="an_2240">2240</span></span> I holde hym
certeyn a demonyak!  
<span id="an_2241"></span> Now ete youre mete, and lat the cherl go
pleye;  
<span id="an_2242"></span> Lat hym go honge hymself a devel weye!"  
<span id="an_2243"></span> Now stood the lordes squier at the bord,  
<span id="an_2244"></span> That karf his mete, and herde word by word  
<span id="an_2245"></span> Of alle thynges whiche I have yow sayd.  
<span id="an_2246"></span> "My lord," quod he, "be ye nat yvele apayd,  
<span id="an_2247"></span> I koude telle, for a gowne-clooth,  
<span id="an_2248"></span> To yow, sire frere, so ye be nat wrooth,  
<span id="an_2249"></span> How that this fart sholde evene deled be  
<span class="margnote"><span id="an_2250">2250</span></span> Among youre
covent, if it lyked me."  
<span id="an_2251"></span> "Tel," quod the lord, "and thou shalt have
anon  
<span id="an_2252"></span> A gowne-clooth, by God and by Seint John!"  
<span id="an_2253"></span> "My lord," quod he, "whan that the weder is
fair,  
<span id="an_2254"></span> Withouten wynd or perturbynge of air,  
<span id="an_2255"></span> Lat brynge a cartwheel heere into this
halle;  
<span id="an_2256"></span> But looke that it have his spokes alle --  
<span id="an_2257"></span> Twelve spokes hath a cartwheel comunly.  
<span id="an_2258"></span> And bryng me thanne twelve freres. Woot ye
why?  
<span id="an_2259"></span> For thrittene is a covent, as I gesse.  
<span class="margnote"><span id="an_2260">2260</span></span> Youre
confessour heere, for his worthynesse,  
<span id="an_2261"></span> Shal parfourne up the nombre of his covent.  
<span id="an_2262"></span> Thanne shal they knele doun, by oon assent,  
<span id="an_2263"></span> And to every spokes ende, in this manere,  
<span id="an_2264"></span> Ful sadly leye his nose shal a frere.  
<span id="an_2265"></span> Youre noble confessour -- there God hym save!
--  
<span id="an_2266"></span> Shal holde his nose upright under the nave.  
<span id="an_2267"></span> Thanne shal this cherl, with bely stif and
toght  
<span id="an_2268"></span> As any tabour, hyder been ybroght;  
<span id="an_2269"></span> And sette hym on the wheel right of this
cart,  
<span class="margnote"><span id="an_2270">2270</span></span> Upon the
nave, and make hym lete a fart.  
<span id="an_2271"></span> And ye shul seen, up peril of my lyf,  
<span id="an_2272"></span> By preeve which that is demonstratif,  
<span id="an_2273"></span> That equally the soun of it wol wende,  
<span id="an_2274"></span> And eke the stynk, unto the spokes ende,  
<span id="an_2275"></span> Save that this worthy man, youre
confessour,  
<span id="an_2276"></span> By cause he is a man of greet honour,  
<span id="an_2277"></span> Shal have the firste fruyt, as resoun is.  
<span id="an_2278"></span> The noble usage of freres yet is this,  
<span id="an_2279"></span> The worthy men of hem shul first be served;  
<span class="margnote"><span id="an_2280">2280</span></span> And
certeinly he hath it weel disserved.  
<span id="an_2281"></span> He hath to-day taught us so muche good  
<span id="an_2282"></span> With prechyng in the pulpit ther he stood,  
<span id="an_2283"></span> That I may vouche sauf, I sey for me,  
<span id="an_2284"></span> He hadde the firste smel of fartes thre;  
<span id="an_2285"></span> And so wolde al his covent hardily,  
<span id="an_2286"></span> He bereth hym so faire and hoolily."  
<span id="an_2287"></span> The lord, the lady, and ech man, save the
frere,  
<span id="an_2288"></span> Seyde that Jankyn spak, in this matere,  
<span id="an_2289"></span> As wel as Euclide \[dide\] or Ptholomee.  
<span class="margnote"><span id="an_2290">2290</span></span> Touchynge
the cherl, they seyde, subtiltee  
<span id="an_2291"></span> And heigh wit made hym speken as he spak;  
<span id="an_2292"></span> He nys no fool, ne no demonyak.  
<span id="an_2293"></span> And Jankyn hath ywonne a newe gowne --  
<span id="an_2294"></span> My tale is doon; we been almoost at towne.  

------------------------------------------------------------------------

[Next: The Clerk's Prologue](mect17.md)
