[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect18)  [Next](mect20) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Merchant's Prologue

<span id="an_1213"></span> "Wepyng and waylyng, care and oother sorwe  
<span id="an_1214"></span> I knowe ynogh, on even and a-morwe,"  
<span id="an_1215"></span> Quod the Marchant, "and so doon other mo  
<span id="an_1216"></span> That wedded been. I trowe that it be so,  
<span id="an_1217"></span> For wel I woot it fareth so with me.  
<span id="an_1218"></span> I have a wyf, the worste that may be;  
<span id="an_1219"></span> For thogh the feend to hire ycoupled were,  
<span class="margnote"><span id="an_1220">1220</span></span> She wolde
hym overmacche, I dar wel swere.  
<span id="an_1221"></span> What sholde I yow reherce in special  
<span id="an_1222"></span> Hir hye malice? She is a shrewe at al.  
<span id="an_1223"></span> Ther is a long and large difference  
<span id="an_1224"></span> Bitwix Grisildis grete pacience  
<span id="an_1225"></span> And of my wyf the passyng crueltee.  
<span id="an_1226"></span> Were I unbounden, also moot I thee,  
<span id="an_1227"></span> I wolde nevere eft comen in the snare.  
<span id="an_1228"></span> We wedded men lyven in sorwe and care.  
<span id="an_1229"></span> Assaye whoso wole, and he shal fynde  
<span class="margnote"><span id="an_1230">1230</span></span> That I seye
sooth, by Seint Thomas of Ynde,  
<span id="an_1231"></span> As for the moore part -- I sey nat alle.  
<span id="an_1232"></span> God shilde that it sholde so bifalle!  
<span id="an_1233"></span> "A, goode sire Hoost, I have ywedded bee  
<span id="an_1234"></span> Thise monthes two, and moore nat, pardee;  
<span id="an_1235"></span> And yet, I trowe, he that al his lyve  
<span id="an_1236"></span> Wyflees hath been, though that men wolde him
ryve  
<span id="an_1237"></span> Unto the herte, ne koude in no manere  
<span id="an_1238"></span> Tellen so muchel sorwe as I now heere  
<span id="an_1239"></span> Koude tellen of my wyves cursednesse!"  
<span class="margnote"><span id="an_1240">1240</span></span> "Now," quod
oure Hoost, "Marchaunt, so God yow blesse,  
<span id="an_1241"></span> Syn ye so muchel knowen of that art  
<span id="an_1242"></span> Ful hertely I pray yow telle us part."  
<span id="an_1243"></span> "Gladly," quod he, "but of myn owene soore,  
<span id="an_1244"></span> For soory herte, I telle may namoore."  

------------------------------------------------------------------------

[Next: The Merchant's Tale](mect20)
