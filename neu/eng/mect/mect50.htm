<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): Other Works: The House of Fame</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect49.htm">Previous</A>&nbsp;
<A HREF="mect51.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">Other Works</h4> <h3 align="center" align="center">The House of Fame</h3> <A NAME="an_1"></A>&nbsp;God turne us every drem to goode!<br> <A NAME="an_2"></A>&nbsp;For hyt is wonder, be the roode,<br> <A NAME="an_3"></A>&nbsp;To my wyt, what causeth swevenes<br> <A NAME="an_4"></A>&nbsp;Eyther on morwes or on evenes,<br> <A NAME="an_5"></A>&nbsp;And why th' effect folweth of somme,<br> <A NAME="an_6"></A>&nbsp;And of somme hit shal never come;<br> <A NAME="an_7"></A>&nbsp;Why that is an avision<br> <A NAME="an_8"></A>&nbsp;And why this a revelacion,<br> <A NAME="an_9"></A>&nbsp;Why this a drem, why that a sweven,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;And noght to every man lyche even;<br> <A NAME="an_11"></A>&nbsp;Why this a fantome, why these oracles,<br> <A NAME="an_12"></A>&nbsp;I not; but whoso of these miracles<br> <A NAME="an_13"></A>&nbsp;The causes knoweth bet then I,<br> <A NAME="an_14"></A>&nbsp;Devyne he, for I certeinly<br> <A NAME="an_15"></A>&nbsp;Ne kan hem noght, ne never thinke<br> <A NAME="an_16"></A>&nbsp;To besily my wyt to swinke<br> <A NAME="an_17"></A>&nbsp;To knowe of hir signifiaunce<br> <A NAME="an_18"></A>&nbsp;The gendres, neyther the distaunce<br> <A NAME="an_19"></A>&nbsp;Of tymes of hem, ne the causes,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Or why this more then that cause is --<br> <A NAME="an_21"></A>&nbsp;As yf folkys complexions<br> <A NAME="an_22"></A>&nbsp;Make hem dreme of reflexions,<br> <A NAME="an_23"></A>&nbsp;Or ellys thus, as other sayn,<br> <A NAME="an_24"></A>&nbsp;For to gret feblenesse of her brayn,<br> <A NAME="an_25"></A>&nbsp;By abstinence or by seknesse,<br> <A NAME="an_26"></A>&nbsp;Prison-stewe or gret distresse,<br> <A NAME="an_27"></A>&nbsp;Or ellys by dysordynaunce<br> <A NAME="an_28"></A>&nbsp;Of naturel acustumaunce,<br> <A NAME="an_29"></A>&nbsp;That som man is to curious<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;In studye, or melancolyous,<br> <A NAME="an_31"></A>&nbsp;Or thus so inly ful of drede<br> <A NAME="an_32"></A>&nbsp;That no man may hym bote bede;<br> <A NAME="an_33"></A>&nbsp;Or elles that devocion<br> <A NAME="an_34"></A>&nbsp;Of somme, and contemplacion<br> <A NAME="an_35"></A>&nbsp;Causeth suche dremes ofte;<br> <A NAME="an_36"></A>&nbsp;Or that the cruel lyf unsofte<br> <A NAME="an_37"></A>&nbsp;Which these ilke lovers leden<br> <A NAME="an_38"></A>&nbsp;That hopen over-muche or dreden,<br> <A NAME="an_39"></A>&nbsp;That purely her impressions<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Causeth hem avisions;<br> <A NAME="an_41"></A>&nbsp;Or yf that spirites have the myght<br> <A NAME="an_42"></A>&nbsp;To make folk to dreme a-nyght;<br> <A NAME="an_43"></A>&nbsp;Or yf the soule of propre kynde<br> <A NAME="an_44"></A>&nbsp;Be so parfit, as men fynde,<br> <A NAME="an_45"></A>&nbsp;That yt forwot that ys to come,<br> <A NAME="an_46"></A>&nbsp;And that hyt warneth alle and some<br> <A NAME="an_47"></A>&nbsp;Of everych of her aventures<br> <A NAME="an_48"></A>&nbsp;Be avisions or be figures,<br> <A NAME="an_49"></A>&nbsp;But that oure flessh ne hath no myght<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;To understonde hyt aryght,<br> <A NAME="an_51"></A>&nbsp;For hyt is warned to derkly --<br> <A NAME="an_52"></A>&nbsp;But why the cause is, noght wot I.<br> <A NAME="an_53"></A>&nbsp;Wel worth of this thyng grete clerkys<br> <A NAME="an_54"></A>&nbsp;That trete of this and other werkes,<br> <A NAME="an_55"></A>&nbsp;For I of noon opinion<br> <A NAME="an_56"></A>&nbsp;Nyl as now make mensyon,<br> <A NAME="an_57"></A>&nbsp;But oonly that the holy roode<br> <A NAME="an_58"></A>&nbsp;Turne us every drem to goode!<br> <A NAME="an_59"></A>&nbsp;For never sith that I was born,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Ne no man elles me beforn,<br> <A NAME="an_61"></A>&nbsp;Mette, I trowe stedfastly,<br> <A NAME="an_62"></A>&nbsp;So wonderful a drem as I<br> <A NAME="an_63"></A>&nbsp;The tenthe day now of Decembre,<br> <A NAME="an_64"></A>&nbsp;The which, as I kan now remembre,<br> <A NAME="an_65"></A>&nbsp;I wol yow tellen everydel.<br> <A NAME="an_66"></A>&nbsp;But at my gynnynge, trusteth wel,<br> <A NAME="an_67"></A>&nbsp;I wol make invocacion,<br> <A NAME="an_68"></A>&nbsp;With special devocion,<br> <A NAME="an_69"></A>&nbsp;Unto the god of slep anoon,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;That duelleth in a cave of stoon<br> <A NAME="an_71"></A>&nbsp;Upon a strem that cometh fro Lete,<br> <A NAME="an_72"></A>&nbsp;That is a flood of helle unswete,<br> <A NAME="an_73"></A>&nbsp;Besyde a folk men clepeth Cymerie --<br> <A NAME="an_74"></A>&nbsp;There slepeth ay this god unmerie<br> <A NAME="an_75"></A>&nbsp;With his slepy thousand sones,<br> <A NAME="an_76"></A>&nbsp;That alwey for to slepe hir wone is.<br> <A NAME="an_77"></A>&nbsp;And to this god that I of rede<br> <A NAME="an_78"></A>&nbsp;Prey I that he wol me spede<br> <A NAME="an_79"></A>&nbsp;My sweven for to telle aryght,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Yf every drem stonde in his myght.<br> <A NAME="an_81"></A>&nbsp;And he that mover ys of al,<br> <A NAME="an_82"></A>&nbsp;That is and was and ever shal,<br> <A NAME="an_83"></A>&nbsp;So yive hem joye that hyt here<br> <A NAME="an_84"></A>&nbsp;Of alle that they dreme to-yere,<br> <A NAME="an_85"></A>&nbsp;And for to stonden alle in grace<br> <A NAME="an_86"></A>&nbsp;Of her loves, or in what place<br> <A NAME="an_87"></A>&nbsp;That hem were levest for to stonde,<br> <A NAME="an_88"></A>&nbsp;And shelde hem fro poverte and shonde,<br> <A NAME="an_89"></A>&nbsp;And from unhap and ech disese,<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And sende hem al that may hem plese,<br> <A NAME="an_91"></A>&nbsp;That take hit wel and skorne hyt noght,<br> <A NAME="an_92"></A>&nbsp;Ne hyt mysdemen in her thoght<br> <A NAME="an_93"></A>&nbsp;Thorgh malicious entencion.<br> <A NAME="an_94"></A>&nbsp;And whoso thorgh presumpcion,<br> <A NAME="an_95"></A>&nbsp;Or hate, or skorn, or thorgh envye,<br> <A NAME="an_96"></A>&nbsp;Dispit, or jape, or vilanye,<br> <A NAME="an_97"></A>&nbsp;Mysdeme hyt, pray I Jesus God<br> <A NAME="an_98"></A>&nbsp;That (dreme he barefot, dreme he shod),<br> <A NAME="an_99"></A>&nbsp;That every harm that any man<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;Hath had syth the world began<br> <A NAME="an_101"></A>&nbsp;Befalle hym therof or he sterve,<br> <A NAME="an_102"></A>&nbsp;And graunte he mote hit ful deserve,<br> <A NAME="an_103"></A>&nbsp;Lo, with such a conclusion<br> <A NAME="an_104"></A>&nbsp;As had of his avision<br> <A NAME="an_105"></A>&nbsp;Cresus, that was kyng of Lyde,<br> <A NAME="an_106"></A>&nbsp;That high upon a gebet dyde.<br> <A NAME="an_107"></A>&nbsp;This prayer shal he have of me;<br> <A NAME="an_108"></A>&nbsp;I am no bet in charyte!<br> <A NAME="an_109"></A>&nbsp;Now herkeneth, as I have yow seyd,<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;What that I mette or I abreyd.<br> <A NAME="an_111"></A>&nbsp;Of Decembre the tenthe day,<br> <A NAME="an_112"></A>&nbsp;Whan hit was nyght to slepe I lay<br> <A NAME="an_113"></A>&nbsp;Ryght ther as I was wont to done,<br> <A NAME="an_114"></A>&nbsp;And fil on slepe wonder sone,<br> <A NAME="an_115"></A>&nbsp;As he that wery was forgo<br> <A NAME="an_116"></A>&nbsp;On pilgrymage myles two<br> <A NAME="an_117"></A>&nbsp;To the corseynt Leonard,<br> <A NAME="an_118"></A>&nbsp;To make lythe of that was hard.<br> <A NAME="an_119"></A>&nbsp;But as I slepte, me mette I was<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;Withyn a temple ymad of glas,<br> <A NAME="an_121"></A>&nbsp;In which ther were moo ymages<br> <A NAME="an_122"></A>&nbsp;Of gold, stondynge in sondry stages,<br> <A NAME="an_123"></A>&nbsp;And moo ryche tabernacles,<br> <A NAME="an_124"></A>&nbsp;And with perre moo pynacles,<br> <A NAME="an_125"></A>&nbsp;And moo curiouse portreytures,<br> <A NAME="an_126"></A>&nbsp;And queynte maner of figures<br> <A NAME="an_127"></A>&nbsp;Of olde werk, then I saugh ever.<br> <A NAME="an_128"></A>&nbsp;For certeynly, I nyste never<br> <A NAME="an_129"></A>&nbsp;Wher that I was, but wel wyste I<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Hyt was of Venus redely,<br> <A NAME="an_131"></A>&nbsp;The temple; for in portreyture<br> <A NAME="an_132"></A>&nbsp;I sawgh anoon-ryght hir figure<br> <A NAME="an_133"></A>&nbsp;Naked fletynge in a see,<br> <A NAME="an_134"></A>&nbsp;And also on hir hed, pardee,<br> <A NAME="an_135"></A>&nbsp;Hir rose garlond whit and red,<br> <A NAME="an_136"></A>&nbsp;And hir comb to kembe hyr hed,<br> <A NAME="an_137"></A>&nbsp;Hir dowves, and daun Cupido<br> <A NAME="an_138"></A>&nbsp;Hir blynde sone, and Vulcano,<br> <A NAME="an_139"></A>&nbsp;That in his face was ful broun.<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;But as I romed up and doun,<br> <A NAME="an_141"></A>&nbsp;I fond that on a wall ther was<br> <A NAME="an_142"></A>&nbsp;Thus writen on a table of bras:<br> <A NAME="an_143"></A>&nbsp;"I wol now synge, yif I kan,<br> <A NAME="an_144"></A>&nbsp;The armes and also the man<br> <A NAME="an_145"></A>&nbsp;That first cam, thurgh his destinee,<br> <A NAME="an_146"></A>&nbsp;Fugityf of Troy contree,<br> <A NAME="an_147"></A>&nbsp;In Itayle, with ful moche pyne<br> <A NAME="an_148"></A>&nbsp;Unto the strondes of Lavyne."<br> <A NAME="an_149"></A>&nbsp;And tho began the story anoon,<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;As I shal telle yow echon.<br> <A NAME="an_151"></A>&nbsp;First sawgh I the destruction<br> <A NAME="an_152"></A>&nbsp;Of Troye thurgh the Grek Synon,<br> <A NAME="an_153"></A>&nbsp;[That] with his false forswerynge,<br> <A NAME="an_154"></A>&nbsp;And his chere and his lesynge,<br> <A NAME="an_155"></A>&nbsp;Made the hors broght into Troye,<br> <A NAME="an_156"></A>&nbsp;Thorgh which Troyens loste al her joye.<br> <A NAME="an_157"></A>&nbsp;And aftir this was grave, allas,<br> <A NAME="an_158"></A>&nbsp;How Ilyon assayled was<br> <A NAME="an_159"></A>&nbsp;And wonne, and kyng Priam yslayn<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And Polytes his sone, certayn,<br> <A NAME="an_161"></A>&nbsp;Dispitously, of daun Pirrus.<br> <A NAME="an_162"></A>&nbsp;And next that sawgh I how Venus,<br> <A NAME="an_163"></A>&nbsp;Whan that she sawgh the castel brende,<br> <A NAME="an_164"></A>&nbsp;Doun fro the heven gan descende,<br> <A NAME="an_165"></A>&nbsp;And bad hir sone Eneas flee;<br> <A NAME="an_166"></A>&nbsp;And how he fledde, and how that he<br> <A NAME="an_167"></A>&nbsp;Escaped was from al the pres,<br> <A NAME="an_168"></A>&nbsp;And took his fader Anchises,<br> <A NAME="an_169"></A>&nbsp;And bar hym on hys bak away,<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;Cryinge, "Allas, and welaway!"<br> <A NAME="an_171"></A>&nbsp;The whiche Anchises in hys hond<br> <A NAME="an_172"></A>&nbsp;Bar the goddes of the lond,<br> <A NAME="an_173"></A>&nbsp;Thilke that unbrende were.<br> <A NAME="an_174"></A>&nbsp;And I saugh next, in al thys fere,<br> <A NAME="an_175"></A>&nbsp;How Creusa, daun Eneas wif,<br> <A NAME="an_176"></A>&nbsp;Which that he lovede as hys lyf,<br> <A NAME="an_177"></A>&nbsp;And hir yonge sone Iulo,<br> <A NAME="an_178"></A>&nbsp;And eke Askanius also,<br> <A NAME="an_179"></A>&nbsp;Fledden eke with drery chere,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;That hyt was pitee for to here;<br> <A NAME="an_181"></A>&nbsp;And in a forest as they wente,<br> <A NAME="an_182"></A>&nbsp;At a turnynge of a wente,<br> <A NAME="an_183"></A>&nbsp;How Creusa was ylost, allas,<br> <A NAME="an_184"></A>&nbsp;That ded, not I how, she was;<br> <A NAME="an_185"></A>&nbsp;How he hir soughte, and how hir gost<br> <A NAME="an_186"></A>&nbsp;Bad hym to flee the Grekes host,<br> <A NAME="an_187"></A>&nbsp;And seyde he moste unto Itayle,<br> <A NAME="an_188"></A>&nbsp;As was hys destinee, sauns faille;<br> <A NAME="an_189"></A>&nbsp;That hyt was pitee for to here,<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;When hir spirit gan appere,<br> <A NAME="an_191"></A>&nbsp;The wordes that she to hym seyde,<br> <A NAME="an_192"></A>&nbsp;And for to kepe hir sone hym preyde.<br> <A NAME="an_193"></A>&nbsp;Ther sawgh I graven eke how he,<br> <A NAME="an_194"></A>&nbsp;Hys fader eke, and his meynee,<br> <A NAME="an_195"></A>&nbsp;With hys shippes gan to saylle<br> <A NAME="an_196"></A>&nbsp;Towardes the contree of Itaylle<br> <A NAME="an_197"></A>&nbsp;As streight as that they myghte goo.<br> <A NAME="an_198"></A>&nbsp;Ther saugh I thee, cruel Juno,<br> <A NAME="an_199"></A>&nbsp;That art daun Jupiteres wif,<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;That hast yhated al thy lyf<br> <A NAME="an_201"></A>&nbsp;Al the Troianysshe blood,<br> <A NAME="an_202"></A>&nbsp;Renne and crye as thou were wood<br> <A NAME="an_203"></A>&nbsp;On Eolus, the god of wyndes,<br> <A NAME="an_204"></A>&nbsp;To blowen oute, of alle kyndes,<br> <A NAME="an_205"></A>&nbsp;So lowde that he shulde drenche<br> <A NAME="an_206"></A>&nbsp;Lord and lady, grom and wenche,<br> <A NAME="an_207"></A>&nbsp;Of al the Troian nacion,<br> <A NAME="an_208"></A>&nbsp;Withoute any savacion.<br> <A NAME="an_209"></A>&nbsp;Ther saugh I such tempeste aryse<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;That every herte myght agryse<br> <A NAME="an_211"></A>&nbsp;To see hyt peynted on the wal.<br> <A NAME="an_212"></A>&nbsp;Ther saugh I graven eke withal,<br> <A NAME="an_213"></A>&nbsp;Venus, how ye, my lady dere,<br> <A NAME="an_214"></A>&nbsp;Wepynge with ful woful chere,<br> <A NAME="an_215"></A>&nbsp;Prayen Jupiter on hye<br> <A NAME="an_216"></A>&nbsp;To save and kepe that navye<br> <A NAME="an_217"></A>&nbsp;Of the Troian Eneas,<br> <A NAME="an_218"></A>&nbsp;Syth that he hir sone was.<br> <A NAME="an_219"></A>&nbsp;Ther saugh I Joves Venus kysse,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;And graunted of the tempest lysse.<br> <A NAME="an_221"></A>&nbsp;Ther saugh I how the tempest stente,<br> <A NAME="an_222"></A>&nbsp;And how with alle pyne he wente,<br> <A NAME="an_223"></A>&nbsp;And prively tok arryvage<br> <A NAME="an_224"></A>&nbsp;In the contree of Cartage;<br> <A NAME="an_225"></A>&nbsp;And on the morwe, how that he<br> <A NAME="an_226"></A>&nbsp;And a knyght highte Achate<br> <A NAME="an_227"></A>&nbsp;Mette with Venus that day,<br> <A NAME="an_228"></A>&nbsp;Goynge in a queynt array<br> <A NAME="an_229"></A>&nbsp;As she had ben an hunteresse,<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;With wynd blowynge upon hir tresse;<br> <A NAME="an_231"></A>&nbsp;How Eneas gan hym to pleyne,<br> <A NAME="an_232"></A>&nbsp;When that he knew hir, of his peyne;<br> <A NAME="an_233"></A>&nbsp;And how his shippes dreynte were,<br> <A NAME="an_234"></A>&nbsp;Or elles lost, he nyste where;<br> <A NAME="an_235"></A>&nbsp;How she gan hym comforte thoo,<br> <A NAME="an_236"></A>&nbsp;And bad hym to Cartage goo,<br> <A NAME="an_237"></A>&nbsp;And ther he shulde his folk fynde,<br> <A NAME="an_238"></A>&nbsp;That in the see were left behynde.<br> <A NAME="an_239"></A>&nbsp;And, shortly of this thyng to pace,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;She made Eneas so in grace<br> <A NAME="an_241"></A>&nbsp;Of Dido, quene of that contree,<br> <A NAME="an_242"></A>&nbsp;That, shortly for to tellen, she<br> <A NAME="an_243"></A>&nbsp;Becam hys love and let him doo<br> <A NAME="an_244"></A>&nbsp;Al that weddynge longeth too.<br> <A NAME="an_245"></A>&nbsp;What shulde I speke more queynte,<br> <A NAME="an_246"></A>&nbsp;Or peyne me my wordes peynte<br> <A NAME="an_247"></A>&nbsp;To speke of love? Hyt wol not be;<br> <A NAME="an_248"></A>&nbsp;I kan not of that faculte.<br> <A NAME="an_249"></A>&nbsp;And eke to telle the manere<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;How they aqueynteden in fere,<br> <A NAME="an_251"></A>&nbsp;Hyt were a long proces to telle,<br> <A NAME="an_252"></A>&nbsp;And over-long for yow to dwelle.<br> <A NAME="an_253"></A>&nbsp;Ther sawgh I grave how Eneas<br> <A NAME="an_254"></A>&nbsp;Tolde Dido every caas<br> <A NAME="an_255"></A>&nbsp;That hym was tyd upon the see.<br> <A NAME="an_256"></A>&nbsp;And after grave was how shee<br> <A NAME="an_257"></A>&nbsp;Made of hym shortly at oo word<br> <A NAME="an_258"></A>&nbsp;Hyr lyf, hir love, hir lust, hir lord,<br> <A NAME="an_259"></A>&nbsp;And dide hym al the reverence<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;And leyde on hym al the dispence<br> <A NAME="an_261"></A>&nbsp;That any woman myghte do,<br> <A NAME="an_262"></A>&nbsp;Wenynge hyt had al be so<br> <A NAME="an_263"></A>&nbsp;As he hir swor; and herby demed<br> <A NAME="an_264"></A>&nbsp;That he was good, for he such semed.<br> <A NAME="an_265"></A>&nbsp;Allas! what harm doth apparence,<br> <A NAME="an_266"></A>&nbsp;Whan hit is fals in existence!<br> <A NAME="an_267"></A>&nbsp;For he to hir a traytour was;<br> <A NAME="an_268"></A>&nbsp;Wherfore she slow hirself, allas!<br> <A NAME="an_269"></A>&nbsp;Loo, how a woman doth amys<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;To love hym that unknowen ys.<br> <A NAME="an_271"></A>&nbsp;For, be Cryste, lo, thus yt fareth.<br> <A NAME="an_272"></A>&nbsp;"Hyt is not al gold that glareth."<br> <A NAME="an_273"></A>&nbsp;For also browke I wel myn hed,<br> <A NAME="an_274"></A>&nbsp;Ther may be under godlyhed<br> <A NAME="an_275"></A>&nbsp;Kevered many a shrewed vice.<br> <A NAME="an_276"></A>&nbsp;Therfore be no wyght so nyce<br> <A NAME="an_277"></A>&nbsp;To take a love oonly for chere,<br> <A NAME="an_278"></A>&nbsp;Or speche, or for frendly manere,<br> <A NAME="an_279"></A>&nbsp;For this shal every woman fynde,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;That som man, of his pure kynde,<br> <A NAME="an_281"></A>&nbsp;Wol shewen outward the fayreste,<br> <A NAME="an_282"></A>&nbsp;Tyl he have caught that what him leste;<br> <A NAME="an_283"></A>&nbsp;And thanne wol he causes fynde<br> <A NAME="an_284"></A>&nbsp;And swere how that she ys unkynde,<br> <A NAME="an_285"></A>&nbsp;Or fals, or privy, or double was.<br> <A NAME="an_286"></A>&nbsp;Al this seye I be Eneas<br> <A NAME="an_287"></A>&nbsp;And Dido, and hir nyce lest,<br> <A NAME="an_288"></A>&nbsp;That loved al to sone a gest;<br> <A NAME="an_289"></A>&nbsp;Therfore I wol seye a proverbe,<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;That "he that fully knoweth th' erbe<br> <A NAME="an_291"></A>&nbsp;May saufly leye hyt to his ye" --<br> <A NAME="an_292"></A>&nbsp;Withoute drede, this ys no lye.<br> <A NAME="an_293"></A>&nbsp;But let us speke of Eneas,<br> <A NAME="an_294"></A>&nbsp;How he betrayed hir, allas,<br> <A NAME="an_295"></A>&nbsp;And lefte hir ful unkyndely.<br> <A NAME="an_296"></A>&nbsp;So when she saw al utterly<br> <A NAME="an_297"></A>&nbsp;That he wolde hir of trouthe fayle,<br> <A NAME="an_298"></A>&nbsp;And wende fro hir to Itayle,<br> <A NAME="an_299"></A>&nbsp;She gan to wringe hir hondes two.<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;"Allas," quod she, "what me ys woo!<br> <A NAME="an_301"></A>&nbsp;Allas, is every man thus trewe,<br> <A NAME="an_302"></A>&nbsp;That every yer wolde have a newe,<br> <A NAME="an_303"></A>&nbsp;Yf hit so longe tyme dure,<br> <A NAME="an_304"></A>&nbsp;Or elles three, peraventure?<br> <A NAME="an_305"></A>&nbsp;As thus: of oon he wolde have fame<br> <A NAME="an_306"></A>&nbsp;In magnyfyinge of hys name;<br> <A NAME="an_307"></A>&nbsp;Another for frendshippe, seyth he;<br> <A NAME="an_308"></A>&nbsp;And yet ther shal the thridde be<br> <A NAME="an_309"></A>&nbsp;That shal be take for delyt,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;Loo, or for synguler profit""<br> <A NAME="an_311"></A>&nbsp;In suche wordes gan to pleyne<br> <A NAME="an_312"></A>&nbsp;Dydo of hir grete peyne,<br> <A NAME="an_313"></A>&nbsp;As me mette redely --<br> <A NAME="an_314"></A>&nbsp;Non other auctour alegge I.<br> <A NAME="an_315"></A>&nbsp;"Allas!" quod she, "my swete herte,<br> <A NAME="an_316"></A>&nbsp;Have pitee on my sorwes smerte,<br> <A NAME="an_317"></A>&nbsp;And slee mee not! Goo noght awey!<br> <A NAME="an_318"></A>&nbsp;O woful Dido, wel-away!"<br> <A NAME="an_319"></A>&nbsp;Quod she to hirselve thoo.<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;"O Eneas, what wol ye doo?<br> <A NAME="an_321"></A>&nbsp;O that your love, ne your bond<br> <A NAME="an_322"></A>&nbsp;That ye have sworn with your ryght hond,<br> <A NAME="an_323"></A>&nbsp;Ne my crewel deth," quod she,<br> <A NAME="an_324"></A>&nbsp;"May holde yow stille here with me!<br> <A NAME="an_325"></A>&nbsp;O haveth of my deth pitee!<br> <A NAME="an_326"></A>&nbsp;Iwys, my dere herte, ye<br> <A NAME="an_327"></A>&nbsp;Knowen ful wel that never yit,<br> <A NAME="an_328"></A>&nbsp;As ferforth as I hadde wyt,<br> <A NAME="an_329"></A>&nbsp;Agylte [I] yow in thoght ne dede.<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;O, have ye men such godlyhede<br> <A NAME="an_331"></A>&nbsp;In speche, and never a del of trouthe?<br> <A NAME="an_332"></A>&nbsp;Allas, that ever hadde routhe<br> <A NAME="an_333"></A>&nbsp;Any woman on any man!<br> <A NAME="an_334"></A>&nbsp;Now see I wel, and telle kan,<br> <A NAME="an_335"></A>&nbsp;We wrechched wymmen konne noon art;<br> <A NAME="an_336"></A>&nbsp;For certeyn, for the more part,<br> <A NAME="an_337"></A>&nbsp;Thus we be served everychone.<br> <A NAME="an_338"></A>&nbsp;How sore that ye men konne groone,<br> <A NAME="an_339"></A>&nbsp;Anoon as we have yow receyved,<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Certaynly we ben deceyvyd!<br> <A NAME="an_341"></A>&nbsp;For, though your love laste a seson,<br> <A NAME="an_342"></A>&nbsp;Wayte upon the conclusyon,<br> <A NAME="an_343"></A>&nbsp;And eke how that ye determynen,<br> <A NAME="an_344"></A>&nbsp;And for the more part diffynen.<br> <A NAME="an_345"></A>&nbsp;"O wel-awey that I was born!<br> <A NAME="an_346"></A>&nbsp;For thorgh yow is my name lorn,<br> <A NAME="an_347"></A>&nbsp;And alle myn actes red and songe<br> <A NAME="an_348"></A>&nbsp;Over al thys lond, on every tonge.<br> <A NAME="an_349"></A>&nbsp;O wikke Fame! -- for ther nys<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;Nothing so swift, lo, as she is.<br> <A NAME="an_351"></A>&nbsp;O, soth ys, every thing ys wyst,<br> <A NAME="an_352"></A>&nbsp;Though hit be kevered with the myst.<br> <A NAME="an_353"></A>&nbsp;Eke, though I myghte duren ever,<br> <A NAME="an_354"></A>&nbsp;That I have don rekever I never,<br> <A NAME="an_355"></A>&nbsp;That I ne shal be seyd, allas,<br> <A NAME="an_356"></A>&nbsp;Yshamed be thourgh Eneas,<br> <A NAME="an_357"></A>&nbsp;And that I shal thus juged be:<br> <A NAME="an_358"></A>&nbsp;`Loo, ryght as she hath don, now she<br> <A NAME="an_359"></A>&nbsp;Wol doo eft-sones, hardely' --<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Thus seyth the peple prively."<br> <A NAME="an_361"></A>&nbsp;But that is don, is not to done;<br> <A NAME="an_362"></A>&nbsp;Al hir compleynt ne al hir moone,<br> <A NAME="an_363"></A>&nbsp;Certeyn, avayleth hir not a stre.<br> <A NAME="an_364"></A>&nbsp;And when she wiste sothly he<br> <A NAME="an_365"></A>&nbsp;Was forth unto his shippes goon,<br> <A NAME="an_366"></A>&nbsp;She into hir chambre wente anoon,<br> <A NAME="an_367"></A>&nbsp;And called on hir suster Anne,<br> <A NAME="an_368"></A>&nbsp;And gan hir to compleyne thanne,<br> <A NAME="an_369"></A>&nbsp;And seyde that she cause was<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;That she first loved him, allas,<br> <A NAME="an_371"></A>&nbsp;And thus counseylled hir thertoo.<br> <A NAME="an_372"></A>&nbsp;But what! When this was seyd and doo,<br> <A NAME="an_373"></A>&nbsp;She rof hirselve to the herte<br> <A NAME="an_374"></A>&nbsp;And deyde thorgh the wounde smerte.<br> <A NAME="an_375"></A>&nbsp;And al the maner how she deyde,<br> <A NAME="an_376"></A>&nbsp;And alle the wordes that she seyde,<br> <A NAME="an_377"></A>&nbsp;Whoso to knowe hit hath purpos,<br> <A NAME="an_378"></A>&nbsp;Rede Virgile in Eneydos<br> <A NAME="an_379"></A>&nbsp;Or the Epistle of Ovyde,<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;What that she wrot or that she dyde;<br> <A NAME="an_381"></A>&nbsp;And nere hyt to long to endyte,<br> <A NAME="an_382"></A>&nbsp;Be God, I wolde hyt here write.<br> <A NAME="an_383"></A>&nbsp;But wel-away, the harm, the routhe,<br> <A NAME="an_384"></A>&nbsp;That hath betyd for such untrouthe,<br> <A NAME="an_385"></A>&nbsp;As men may ofte in bokes rede,<br> <A NAME="an_386"></A>&nbsp;And al day sen hyt yet in dede,<br> <A NAME="an_387"></A>&nbsp;That for to thynken hyt, a tene is.<br> <A NAME="an_388"></A>&nbsp;Loo Demophon, duk of Athenys,<br> <A NAME="an_389"></A>&nbsp;How he forswor hym ful falsly,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;And traysed Phillis wikkidly,<br> <A NAME="an_391"></A>&nbsp;That kynges doghtre was of Trace,<br> <A NAME="an_392"></A>&nbsp;And falsly gan hys terme pace;<br> <A NAME="an_393"></A>&nbsp;And when she wiste that he was fals,<br> <A NAME="an_394"></A>&nbsp;She heng hirself ryght be the hals,<br> <A NAME="an_395"></A>&nbsp;For he had doon hir such untrouthe.<br> <A NAME="an_396"></A>&nbsp;Loo, was not this a woo and routhe?<br> <A NAME="an_397"></A>&nbsp;Eke lo how fals and reccheles<br> <A NAME="an_398"></A>&nbsp;Was to Breseyda Achilles,<br> <A NAME="an_399"></A>&nbsp;And Paris to Oenone,<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;And Jason to Isiphile,<br> <A NAME="an_401"></A>&nbsp;And eft Jason to Medea,<br> <A NAME="an_402"></A>&nbsp;And Ercules to Dyanira,<br> <A NAME="an_403"></A>&nbsp;For he left hir for Yole,<br> <A NAME="an_404"></A>&nbsp;That made hym cache his deth, parde.<br> <A NAME="an_405"></A>&nbsp;How fals eke was he Theseus,<br> <A NAME="an_406"></A>&nbsp;That, as the story telleth us,<br> <A NAME="an_407"></A>&nbsp;How he betrayed Adriane --<br> <A NAME="an_408"></A>&nbsp;The devel be hys soules bane!<br> <A NAME="an_409"></A>&nbsp;For had he lawghed, had he loured,<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;He moste have ben al devoured,<br> <A NAME="an_411"></A>&nbsp;Yf Adriane ne had ybe.<br> <A NAME="an_412"></A>&nbsp;And for she had of hym pite,<br> <A NAME="an_413"></A>&nbsp;She made hym fro the deth escape,<br> <A NAME="an_414"></A>&nbsp;And he made hir a ful fals jape;<br> <A NAME="an_415"></A>&nbsp;For aftir this, withyn a while,<br> <A NAME="an_416"></A>&nbsp;He lefte hir slepynge in an ile<br> <A NAME="an_417"></A>&nbsp;Desert allone, ryght in the se,<br> <A NAME="an_418"></A>&nbsp;And stal away and let hir be,<br> <A NAME="an_419"></A>&nbsp;And took hir suster Phedra thoo<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;With him, and gan to shippe goo.<br> <A NAME="an_421"></A>&nbsp;And yet he had yswore to here<br> <A NAME="an_422"></A>&nbsp;On al that ever he myghte swere<br> <A NAME="an_423"></A>&nbsp;That, so she saved hym hys lyf,<br> <A NAME="an_424"></A>&nbsp;He wolde have take hir to hys wif;<br> <A NAME="an_425"></A>&nbsp;For she desired nothing ellis,<br> <A NAME="an_426"></A>&nbsp;In certeyn, as the book us tellis.<br> <A NAME="an_427"></A>&nbsp;But to excusen Eneas<br> <A NAME="an_428"></A>&nbsp;Fullyche of al his grete trespas,<br> <A NAME="an_429"></A>&nbsp;The book seyth Mercurie, sauns fayle,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;Bad hym goo into Itayle,<br> <A NAME="an_431"></A>&nbsp;And leve Auffrikes regioun,<br> <A NAME="an_432"></A>&nbsp;And Dido and hir faire toun.<br> <A NAME="an_433"></A>&nbsp;Thoo sawgh I grave how to Itayle<br> <A NAME="an_434"></A>&nbsp;Daun Eneas is goo to sayle;<br> <A NAME="an_435"></A>&nbsp;And how the tempest al began,<br> <A NAME="an_436"></A>&nbsp;And how he loste hys sterisman,<br> <A NAME="an_437"></A>&nbsp;Which that the stere, or he tok kep,<br> <A NAME="an_438"></A>&nbsp;Smot over bord, loo, as he slep.<br> <A NAME="an_439"></A>&nbsp;And also sawgh I how Sybile<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;And Eneas, besyde an yle,<br> <A NAME="an_441"></A>&nbsp;To helle wente for to see<br> <A NAME="an_442"></A>&nbsp;His fader, Anchyses the free;<br> <A NAME="an_443"></A>&nbsp;How he ther fond Palinurus,<br> <A NAME="an_444"></A>&nbsp;And Dido, and eke Deiphebus;<br> <A NAME="an_445"></A>&nbsp;And every turment eke in helle<br> <A NAME="an_446"></A>&nbsp;Saugh he, which is longe to telle;<br> <A NAME="an_447"></A>&nbsp;Which whoso willeth for to knowe,<br> <A NAME="an_448"></A>&nbsp;He moste rede many a rowe<br> <A NAME="an_449"></A>&nbsp;On Virgile or on Claudian,<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;Or Daunte, that hit telle kan.<br> <A NAME="an_451"></A>&nbsp;Tho saugh I grave al the aryvayle<br> <A NAME="an_452"></A>&nbsp;That Eneas had in Itayle;<br> <A NAME="an_453"></A>&nbsp;And with kyng Latyne hys tretee<br> <A NAME="an_454"></A>&nbsp;And alle the batayles that hee<br> <A NAME="an_455"></A>&nbsp;Was at hymself, and eke hys knyghtis,<br> <A NAME="an_456"></A>&nbsp;Or he had al ywonne his ryghtis;<br> <A NAME="an_457"></A>&nbsp;And how he Turnus reft his lyf,<br> <A NAME="an_458"></A>&nbsp;And wan Lavina to his wif;<br> <A NAME="an_459"></A>&nbsp;And alle the mervelous signals<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Of the goddys celestials;<br> <A NAME="an_461"></A>&nbsp;How, mawgree Juno, Eneas,<br> <A NAME="an_462"></A>&nbsp;For al hir sleight and hir compas,<br> <A NAME="an_463"></A>&nbsp;Acheved al his aventure,<br> <A NAME="an_464"></A>&nbsp;For Jupiter took of hym cure<br> <A NAME="an_465"></A>&nbsp;At the prayer of Venus --<br> <A NAME="an_466"></A>&nbsp;The whiche I preye alwey save us,<br> <A NAME="an_467"></A>&nbsp;And us ay of oure sorwes lyghte!<br> <A NAME="an_468"></A>&nbsp;When I had seen al this syghte<br> <A NAME="an_469"></A>&nbsp;In this noble temple thus,<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;"A, Lord," thoughte I, "that madest us,<br> <A NAME="an_471"></A>&nbsp;Yet sawgh I never such noblesse<br> <A NAME="an_472"></A>&nbsp;Of ymages, ne such richesse,<br> <A NAME="an_473"></A>&nbsp;As I saugh graven in this chirche;<br> <A NAME="an_474"></A>&nbsp;But not wot I whoo did hem wirche,<br> <A NAME="an_475"></A>&nbsp;Ne where I am, ne in what contree.<br> <A NAME="an_476"></A>&nbsp;But now wol I goo out and see,<br> <A NAME="an_477"></A>&nbsp;Ryght at the wiket, yf y kan<br> <A NAME="an_478"></A>&nbsp;See owhere any stiryng man<br> <A NAME="an_479"></A>&nbsp;That may me telle where I am."<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;When I out at the dores cam,<br> <A NAME="an_481"></A>&nbsp;I faste aboute me beheld.<br> <A NAME="an_482"></A>&nbsp;Then sawgh I but a large feld,<br> <A NAME="an_483"></A>&nbsp;As fer as that I myghte see,<br> <A NAME="an_484"></A>&nbsp;Withouten toun, or hous, or tree,<br> <A NAME="an_485"></A>&nbsp;Or bush, or grass, or eryd lond;<br> <A NAME="an_486"></A>&nbsp;For al the feld nas but of sond<br> <A NAME="an_487"></A>&nbsp;As smal as man may se yet lye<br> <A NAME="an_488"></A>&nbsp;In the desert of Lybye.<br> <A NAME="an_489"></A>&nbsp;Ne no maner creature<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;That ys yformed be Nature<br> <A NAME="an_491"></A>&nbsp;Ne sawgh I, me to rede or wisse.<br> <A NAME="an_492"></A>&nbsp;"O Crist," thoughte I, "that art in blysse,<br> <A NAME="an_493"></A>&nbsp;Fro fantome and illusion<br> <A NAME="an_494"></A>&nbsp;Me save!" And with devocion<br> <A NAME="an_495"></A>&nbsp;Myn eyen to the hevene I caste.<br> <A NAME="an_496"></A>&nbsp;Thoo was I war, lo, at the laste,<br> <A NAME="an_497"></A>&nbsp;That faste be the sonne, as hye<br> <A NAME="an_498"></A>&nbsp;As kenne myghte I with myn ye,<br> <A NAME="an_499"></A>&nbsp;Me thoughte I sawgh an egle sore,<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;But that hit semed moche more<br> <A NAME="an_501"></A>&nbsp;Then I had any egle seyn.<br> <A NAME="an_502"></A>&nbsp;But this as sooth as deth, certeyn,<br> <A NAME="an_503"></A>&nbsp;Hyt was of gold, and shon so bryghte<br> <A NAME="an_504"></A>&nbsp;That never sawe men such a syghte,<br> <A NAME="an_505"></A>&nbsp;But yf the heven had ywonne<br> <A NAME="an_506"></A>&nbsp;Al newe of gold another sonne;<br> <A NAME="an_507"></A>&nbsp;So shone the egles fethers bryghte,<br> <A NAME="an_508"></A>&nbsp;And somwhat dounward gan hyt lyghte.<br> <A NAME="an_509"></A>&nbsp;Now herkeneth every maner man<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;That Englissh understonde kan<br> <A NAME="an_511"></A>&nbsp;And [listeth. of my drem to lere,<br> <A NAME="an_512"></A>&nbsp;For now at erste shul ye here<br> <A NAME="an_513"></A>&nbsp;So sely an avisyon,<br> <A NAME="an_514"></A>&nbsp;That Isaye, ne Scipion,<br> <A NAME="an_515"></A>&nbsp;Ne kyng Nabugodonosor,<br> <A NAME="an_516"></A>&nbsp;Pharoo, Turnus, ne Elcanor,<br> <A NAME="an_517"></A>&nbsp;Ne mette such a drem as this.<br> <A NAME="an_518"></A>&nbsp;Now faire blisfull, O Cipris,<br> <A NAME="an_519"></A>&nbsp;So be my favour at this tyme!<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;And ye, me to endite and ryme<br> <A NAME="an_521"></A>&nbsp;Helpeth, that on Parnaso duelle,<br> <A NAME="an_522"></A>&nbsp;Be Elicon, the clere welle.<br> <A NAME="an_523"></A>&nbsp;O Thought, that wrot al that I mette,<br> <A NAME="an_524"></A>&nbsp;And in the tresorye hyt shette<br> <A NAME="an_525"></A>&nbsp;Of my brayn, now shal men se<br> <A NAME="an_526"></A>&nbsp;Yf any vertu in the be<br> <A NAME="an_527"></A>&nbsp;To tellen al my drem aryght.<br> <A NAME="an_528"></A>&nbsp;Now kythe thyn engyn and myght!<br> <A NAME="an_529"></A>&nbsp;This egle, of which I have yow told,<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;That shon with fethres as of gold,<br> <A NAME="an_531"></A>&nbsp;Which that so hye gan to sore,<br> <A NAME="an_532"></A>&nbsp;I gan beholde more and more<br> <A NAME="an_533"></A>&nbsp;To se the beaute and the wonder;<br> <A NAME="an_534"></A>&nbsp;But never was ther dynt of thonder,<br> <A NAME="an_535"></A>&nbsp;Ne that thyng that men calle fouder,<br> <A NAME="an_536"></A>&nbsp;That smot somtyme a tour to powder<br> <A NAME="an_537"></A>&nbsp;And in his swifte comynge brende,<br> <A NAME="an_538"></A>&nbsp;That so swithe gan descende<br> <A NAME="an_539"></A>&nbsp;As this foul, when hyt beheld<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;That I a-roume was in the feld.<br> <A NAME="an_541"></A>&nbsp;And with hys grymme pawes stronge,<br> <A NAME="an_542"></A>&nbsp;Withyn hys sharpe nayles longe,<br> <A NAME="an_543"></A>&nbsp;Me, fleynge, in a swap he hente,<br> <A NAME="an_544"></A>&nbsp;And with hys sours ayen up wente,<br> <A NAME="an_545"></A>&nbsp;Me caryinge in his clawes starke<br> <A NAME="an_546"></A>&nbsp;As lyghtly as I were a larke,<br> <A NAME="an_547"></A>&nbsp;How high, I can not telle yow,<br> <A NAME="an_548"></A>&nbsp;For I cam up, y nyste how.<br> <A NAME="an_549"></A>&nbsp;For so astonyed and asweved<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;Was every vertu in my heved,<br> <A NAME="an_551"></A>&nbsp;What with his sours and with my drede,<br> <A NAME="an_552"></A>&nbsp;That al my felynge gan to dede,<br> <A NAME="an_553"></A>&nbsp;For-whi hit was to gret affray.<br> <A NAME="an_554"></A>&nbsp;Thus I longe in hys clawes lay,<br> <A NAME="an_555"></A>&nbsp;Til at the laste he to me spak<br> <A NAME="an_556"></A>&nbsp;In mannes vois, and seyde, "Awak!<br> <A NAME="an_557"></A>&nbsp;And be not agast so, for shame!"<br> <A NAME="an_558"></A>&nbsp;And called me tho by my name,<br> <A NAME="an_559"></A>&nbsp;And for I shulde the bet abreyde,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;Me mette "Awak," to me he seyde<br> <A NAME="an_561"></A>&nbsp;Ryght in the same vois and stevene<br> <A NAME="an_562"></A>&nbsp;That useth oon I koude nevene;<br> <A NAME="an_563"></A>&nbsp;And with that vois, soth for to seyn,<br> <A NAME="an_564"></A>&nbsp;My mynde cam to me ageyn,<br> <A NAME="an_565"></A>&nbsp;For hyt was goodly seyd to me,<br> <A NAME="an_566"></A>&nbsp;So nas hyt never wont to be.<br> <A NAME="an_567"></A>&nbsp;And here-withal I gan to stere,<br> <A NAME="an_568"></A>&nbsp;And he me in his fet to bere,<br> <A NAME="an_569"></A>&nbsp;Til that he felte that I had hete,<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;And felte eke tho myn herte bete.<br> <A NAME="an_571"></A>&nbsp;And thoo gan he me to disporte,<br> <A NAME="an_572"></A>&nbsp;And with wordes to comforte,<br> <A NAME="an_573"></A>&nbsp;And sayde twyes, "Seynte Marye,<br> <A NAME="an_574"></A>&nbsp;Thou art noyous for to carye!<br> <A NAME="an_575"></A>&nbsp;And nothyng nedeth it, pardee,<br> <A NAME="an_576"></A>&nbsp;For also wis God helpe me,<br> <A NAME="an_577"></A>&nbsp;As thou noon harm shalt have of this;<br> <A NAME="an_578"></A>&nbsp;And this caas that betyd the is,<br> <A NAME="an_579"></A>&nbsp;Is for thy lore and for thy prow.<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;Let see! Darst thou yet loke now?<br> <A NAME="an_581"></A>&nbsp;Be ful assured, boldely,<br> <A NAME="an_582"></A>&nbsp;I am thy frend." And therwith I<br> <A NAME="an_583"></A>&nbsp;Gan for to wondren in my mynde.<br> <A NAME="an_584"></A>&nbsp;"O God," thoughte I, "that madest kynde,<br> <A NAME="an_585"></A>&nbsp;Shal I noon other weyes dye?<br> <A NAME="an_586"></A>&nbsp;Wher Joves wol me stellyfye,<br> <A NAME="an_587"></A>&nbsp;Or what thing may this sygnifye?<br> <A NAME="an_588"></A>&nbsp;I neyther am Ennok, ne Elye,<br> <A NAME="an_589"></A>&nbsp;Ne Romulus, ne Ganymede,<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;That was ybore up, as men rede,<br> <A NAME="an_591"></A>&nbsp;To hevene with daun Jupiter,<br> <A NAME="an_592"></A>&nbsp;And mad the goddys botiller."<br> <A NAME="an_593"></A>&nbsp;Loo, this was thoo my fantasye.<br> <A NAME="an_594"></A>&nbsp;But he that bar me gan espye<br> <A NAME="an_595"></A>&nbsp;That I so thoughte, and seyde this:<br> <A NAME="an_596"></A>&nbsp;"Thow demest of thyself amys,<br> <A NAME="an_597"></A>&nbsp;For Joves ys not theraboute --<br> <A NAME="an_598"></A>&nbsp;I dar wel putte the out of doute --<br> <A NAME="an_599"></A>&nbsp;To make of the as yet a sterre;<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;But er I bere the moche ferre,<br> <A NAME="an_601"></A>&nbsp;I wol the telle what I am,<br> <A NAME="an_602"></A>&nbsp;And whider thou shalt, and why I cam<br> <A NAME="an_603"></A>&nbsp;To do thys, so that thou take<br> <A NAME="an_604"></A>&nbsp;Good herte, and not for fere quake."<br> <A NAME="an_605"></A>&nbsp;"Gladly," quod I. "Now wel," quod he,<br> <A NAME="an_606"></A>&nbsp;"First, I, that in my fet have the,<br> <A NAME="an_607"></A>&nbsp;Of which thou hast a fere and wonder,<br> <A NAME="an_608"></A>&nbsp;Am dwellynge with the god of thonder,<br> <A NAME="an_609"></A>&nbsp;Which that men callen Jupiter,<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;That dooth me flee ful ofte fer<br> <A NAME="an_611"></A>&nbsp;To do al hys comaundement.<br> <A NAME="an_612"></A>&nbsp;And for this cause he hath me sent<br> <A NAME="an_613"></A>&nbsp;To the. Now herke, be thy trouthe:<br> <A NAME="an_614"></A>&nbsp;Certeyn, he hath of the routhe<br> <A NAME="an_615"></A>&nbsp;That thou so longe trewely<br> <A NAME="an_616"></A>&nbsp;Hast served so ententyfly<br> <A NAME="an_617"></A>&nbsp;Hys blynde nevew Cupido,<br> <A NAME="an_618"></A>&nbsp;And faire Venus also,<br> <A NAME="an_619"></A>&nbsp;Withoute guerdon ever yit,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;And never-the-lesse hast set thy wit --<br> <A NAME="an_621"></A>&nbsp;Although that in thy hed ful lyte is --<br> <A NAME="an_622"></A>&nbsp;To make bookys, songes, dytees,<br> <A NAME="an_623"></A>&nbsp;In ryme or elles in cadence,<br> <A NAME="an_624"></A>&nbsp;As thou best canst, in reverence<br> <A NAME="an_625"></A>&nbsp;Of Love and of hys servantes eke,<br> <A NAME="an_626"></A>&nbsp;That have hys servyse soght, and seke;<br> <A NAME="an_627"></A>&nbsp;And peynest the to preyse hys art,<br> <A NAME="an_628"></A>&nbsp;Although thou haddest never part.<br> <A NAME="an_629"></A>&nbsp;Wherfore, also God me blesse,<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;Joves halt hyt gret humblesse<br> <A NAME="an_631"></A>&nbsp;And vertu eke, that thou wolt make<br> <A NAME="an_632"></A>&nbsp;A-nyght ful ofte thyn hed to ake<br> <A NAME="an_633"></A>&nbsp;In thy studye, so thou writest,<br> <A NAME="an_634"></A>&nbsp;And ever mo of love enditest,<br> <A NAME="an_635"></A>&nbsp;In honour of hym and in preysynges,<br> <A NAME="an_636"></A>&nbsp;And in his folkes furtherynges,<br> <A NAME="an_637"></A>&nbsp;And in hir matere al devisest,<br> <A NAME="an_638"></A>&nbsp;And noght hym nor his folk dispisest,<br> <A NAME="an_639"></A>&nbsp;Although thou maist goo in the daunce<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;Of hem that hym lyst not avaunce.<br> <A NAME="an_641"></A>&nbsp;"Wherfore, as I seyde, ywys,<br> <A NAME="an_642"></A>&nbsp;Jupiter considereth this,<br> <A NAME="an_643"></A>&nbsp;And also, beau sir, other thynges:<br> <A NAME="an_644"></A>&nbsp;That is, that thou hast no tydynges<br> <A NAME="an_645"></A>&nbsp;Of Loves folk yf they be glade,<br> <A NAME="an_646"></A>&nbsp;Ne of noght elles that God made;<br> <A NAME="an_647"></A>&nbsp;And noght oonly fro fer contree<br> <A NAME="an_648"></A>&nbsp;That ther no tydynge cometh to thee,<br> <A NAME="an_649"></A>&nbsp;But of thy verray neyghebores,<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;That duellen almost at thy dores,<br> <A NAME="an_651"></A>&nbsp;Thou herist neyther that ne this;<br> <A NAME="an_652"></A>&nbsp;For when thy labour doon al ys,<br> <A NAME="an_653"></A>&nbsp;And hast mad alle thy rekenynges,<br> <A NAME="an_654"></A>&nbsp;In stede of reste and newe thynges<br> <A NAME="an_655"></A>&nbsp;Thou goost hom to thy hous anoon,<br> <A NAME="an_656"></A>&nbsp;And, also domb as any stoon,<br> <A NAME="an_657"></A>&nbsp;Thou sittest at another book<br> <A NAME="an_658"></A>&nbsp;Tyl fully daswed ys thy look;<br> <A NAME="an_659"></A>&nbsp;And lyvest thus as an heremyte,<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;Although thyn abstynence ys lyte.<br> <A NAME="an_661"></A>&nbsp;"And therfore Joves, thorgh hys grace,<br> <A NAME="an_662"></A>&nbsp;Wol that I bere the to a place<br> <A NAME="an_663"></A>&nbsp;Which that hight the Hous of Fame,<br> <A NAME="an_664"></A>&nbsp;To do the som disport and game,<br> <A NAME="an_665"></A>&nbsp;In som recompensacion<br> <A NAME="an_666"></A>&nbsp;Of labour and devocion<br> <A NAME="an_667"></A>&nbsp;That thou hast had, loo causeles,<br> <A NAME="an_668"></A>&nbsp;To Cupido the rechcheles.<br> <A NAME="an_669"></A>&nbsp;And thus this god, thorgh his merite,<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;Wol with som maner thing the quyte,<br> <A NAME="an_671"></A>&nbsp;So that thou wolt be of good chere.<br> <A NAME="an_672"></A>&nbsp;For truste wel that thou shalt here,<br> <A NAME="an_673"></A>&nbsp;When we be come there I seye,<br> <A NAME="an_674"></A>&nbsp;Mo wonder thynges, dar I leye,<br> <A NAME="an_675"></A>&nbsp;And of Loves folk moo tydynges,<br> <A NAME="an_676"></A>&nbsp;Both sothe sawes and lesinges,<br> <A NAME="an_677"></A>&nbsp;And moo loves newe begonne,<br> <A NAME="an_678"></A>&nbsp;And longe yserved loves wonne,<br> <A NAME="an_679"></A>&nbsp;And moo loves casuelly<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;That ben betyd, no man wot why,<br> <A NAME="an_681"></A>&nbsp;But as a blynd man stert an hare;<br> <A NAME="an_682"></A>&nbsp;And more jolytee and fare<br> <A NAME="an_683"></A>&nbsp;While that they fynde love of stel,<br> <A NAME="an_684"></A>&nbsp;As thinketh hem, and over-al wel;<br> <A NAME="an_685"></A>&nbsp;Mo discordes, moo jelousies,<br> <A NAME="an_686"></A>&nbsp;Mo murmures and moo novelries,<br> <A NAME="an_687"></A>&nbsp;And moo dissymulacions,<br> <A NAME="an_688"></A>&nbsp;And feyned reparacions,<br> <A NAME="an_689"></A>&nbsp;And moo berdys in two houres<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;Withoute rasour or sisoures<br> <A NAME="an_691"></A>&nbsp;Ymad then greynes be of sondes;<br> <A NAME="an_692"></A>&nbsp;And eke moo holdynge in hondes,<br> <A NAME="an_693"></A>&nbsp;And also moo renovelaunces<br> <A NAME="an_694"></A>&nbsp;Of olde forleten aqueyntaunces;<br> <A NAME="an_695"></A>&nbsp;Mo love-dayes and acordes<br> <A NAME="an_696"></A>&nbsp;Then on instrumentes be cordes;<br> <A NAME="an_697"></A>&nbsp;And eke of loves moo eschaunges<br> <A NAME="an_698"></A>&nbsp;Then ever cornes were in graunges --<br> <A NAME="an_699"></A>&nbsp;Unnethe maistow trowen this?"<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;Quod he. "Noo, helpe me God so wys,"<br> <A NAME="an_701"></A>&nbsp;Quod I. "Noo? why?" quod he. "For hyt<br> <A NAME="an_702"></A>&nbsp;Were impossible, to my wit,<br> <A NAME="an_703"></A>&nbsp;Though that Fame had alle the pies<br> <A NAME="an_704"></A>&nbsp;In al a realme, and alle the spies,<br> <A NAME="an_705"></A>&nbsp;How that yet she shulde here al this,<br> <A NAME="an_706"></A>&nbsp;Or they espie hyt." "O yis, yis!"<br> <A NAME="an_707"></A>&nbsp;Quod he to me, "that kan I preve<br> <A NAME="an_708"></A>&nbsp;Be reson worthy for to leve,<br> <A NAME="an_709"></A>&nbsp;So that thou yeve thyn advertence<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;To understonde my sentence.<br> <A NAME="an_711"></A>&nbsp;"First shalt thou here where she duelleth,<br> <A NAME="an_712"></A>&nbsp;And so thyn oune bok hyt tellith.<br> <A NAME="an_713"></A>&nbsp;Hir paleys stant, as I shal seye,<br> <A NAME="an_714"></A>&nbsp;Ryght even in myddes of the weye<br> <A NAME="an_715"></A>&nbsp;Betwixen hevene and erthe and see,<br> <A NAME="an_716"></A>&nbsp;That what so ever in al these three<br> <A NAME="an_717"></A>&nbsp;Is spoken, either privy or apert,<br> <A NAME="an_718"></A>&nbsp;The way therto ys so overt,<br> <A NAME="an_719"></A>&nbsp;And stant eke in so juste a place<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;That every soun mot to hyt pace;<br> <A NAME="an_721"></A>&nbsp;Or what so cometh from any tonge,<br> <A NAME="an_722"></A>&nbsp;Be hyt rouned, red, or songe,<br> <A NAME="an_723"></A>&nbsp;Or spoke in suerte or in drede,<br> <A NAME="an_724"></A>&nbsp;Certeyn, hyt moste thider nede.<br> <A NAME="an_725"></A>&nbsp;"Now herkene wel, for-why I wille<br> <A NAME="an_726"></A>&nbsp;Tellen the a propre skille<br> <A NAME="an_727"></A>&nbsp;And a worthy demonstracion<br> <A NAME="an_728"></A>&nbsp;In myn ymagynacion.<br> <A NAME="an_729"></A>&nbsp;"Geffrey, thou wost ryght wel this,<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;That every kyndely thyng that is<br> <A NAME="an_731"></A>&nbsp;Hath a kyndely stede ther he<br> <A NAME="an_732"></A>&nbsp;May best in hyt conserved be;<br> <A NAME="an_733"></A>&nbsp;Unto which place every thyng<br> <A NAME="an_734"></A>&nbsp;Thorgh his kyndely enclynyng<br> <A NAME="an_735"></A>&nbsp;Moveth for to come to<br> <A NAME="an_736"></A>&nbsp;Whan that hyt is awey therfro;<br> <A NAME="an_737"></A>&nbsp;As thus: loo, thou maist alday se<br> <A NAME="an_738"></A>&nbsp;That any thing that hevy be,<br> <A NAME="an_739"></A>&nbsp;As stoon, or led, or thyng of wighte,<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;And bere hyt never so hye on highte,<br> <A NAME="an_741"></A>&nbsp;Lat goo thyn hand, hit falleth doun.<br> <A NAME="an_742"></A>&nbsp;Ryght so seye I be fyr or soun,<br> <A NAME="an_743"></A>&nbsp;Or smoke or other thynges lyghte;<br> <A NAME="an_744"></A>&nbsp;Alwey they seke upward on highte,<br> <A NAME="an_745"></A>&nbsp;While ech of hem is at his large:<br> <A NAME="an_746"></A>&nbsp;Lyght thing upward, and dounward charge.<br> <A NAME="an_747"></A>&nbsp;And for this cause mayst thou see<br> <A NAME="an_748"></A>&nbsp;That every ryver to the see<br> <A NAME="an_749"></A>&nbsp;Enclyned ys to goo by kynde,<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;And by these skilles, as I fynde,<br> <A NAME="an_751"></A>&nbsp;Hath fyssh duellynge in flood and see,<br> <A NAME="an_752"></A>&nbsp;And trees eke in erthe bee.<br> <A NAME="an_753"></A>&nbsp;Thus every thing, by thys reson,<br> <A NAME="an_754"></A>&nbsp;Hath his propre mansyon<br> <A NAME="an_755"></A>&nbsp;To which hit seketh to repaire,<br> <A NAME="an_756"></A>&nbsp;Ther-as hit shulde not apaire.<br> <A NAME="an_757"></A>&nbsp;Loo, this sentence ys knowen kouth<br> <A NAME="an_758"></A>&nbsp;Of every philosophres mouth,<br> <A NAME="an_759"></A>&nbsp;As Aristotle and daun Platon,<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;And other clerkys many oon;<br> <A NAME="an_761"></A>&nbsp;And to confirme my resoun,<br> <A NAME="an_762"></A>&nbsp;Thou wost wel this, that spech is soun,<br> <A NAME="an_763"></A>&nbsp;Or elles no man myghte hyt here;<br> <A NAME="an_764"></A>&nbsp;Now herke what y wol the lere.<br> <A NAME="an_765"></A>&nbsp;"Soun ys noght but eyr ybroken;<br> <A NAME="an_766"></A>&nbsp;And every speche that ys spoken,<br> <A NAME="an_767"></A>&nbsp;Lowd or pryvee, foul or fair,<br> <A NAME="an_768"></A>&nbsp;In his substaunce ys but air;<br> <A NAME="an_769"></A>&nbsp;For as flaumbe ys but lyghted smoke,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;Ryght soo soun ys air ybroke.<br> <A NAME="an_771"></A>&nbsp;But this may be in many wyse,<br> <A NAME="an_772"></A>&nbsp;Of which I wil the twoo devyse,<br> <A NAME="an_773"></A>&nbsp;As soun that cometh of pipe or harpe.<br> <A NAME="an_774"></A>&nbsp;For whan a pipe is blowen sharpe<br> <A NAME="an_775"></A>&nbsp;The air ys twyst with violence<br> <A NAME="an_776"></A>&nbsp;And rent -- loo, thys ys my sentence.<br> <A NAME="an_777"></A>&nbsp;Eke whan men harpe-strynges smyte,<br> <A NAME="an_778"></A>&nbsp;Whether hyt be moche or lyte,<br> <A NAME="an_779"></A>&nbsp;Loo, with the strok the ayr tobreketh.<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;And ryght so breketh it when men speketh.<br> <A NAME="an_781"></A>&nbsp;Thus wost thou wel what thing is speche.<br> <A NAME="an_782"></A>&nbsp;"Now hennesforth y wol the teche<br> <A NAME="an_783"></A>&nbsp;How every speche, or noyse, or soun,<br> <A NAME="an_784"></A>&nbsp;Thurgh hys multiplicacioun,<br> <A NAME="an_785"></A>&nbsp;Thogh hyt were piped of a mous,<br> <A NAME="an_786"></A>&nbsp;Mot nede come to Fames Hous.<br> <A NAME="an_787"></A>&nbsp;I preve hyt thus -- take hede now --<br> <A NAME="an_788"></A>&nbsp;Be experience; for yf that thow<br> <A NAME="an_789"></A>&nbsp;Throwe on water now a stoon,<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;Wel wost thou hyt wol make anoon<br> <A NAME="an_791"></A>&nbsp;A litel roundell as a sercle,<br> <A NAME="an_792"></A>&nbsp;Paraunter brod as a covercle;<br> <A NAME="an_793"></A>&nbsp;And ryght anoon thow shalt see wel<br> <A NAME="an_794"></A>&nbsp;That whel wol cause another whel,<br> <A NAME="an_795"></A>&nbsp;And that the thridde, and so forth, brother,<br> <A NAME="an_796"></A>&nbsp;Every sercle causynge other<br> <A NAME="an_797"></A>&nbsp;Wydder than hymselve was;<br> <A NAME="an_798"></A>&nbsp;And thus fro roundel to compas,<br> <A NAME="an_799"></A>&nbsp;Ech aboute other goynge<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Causeth of othres sterynge<br> <A NAME="an_801"></A>&nbsp;And multiplyinge ever moo,<br> <A NAME="an_802"></A>&nbsp;Til that hyt be so fer ygoo<br> <A NAME="an_803"></A>&nbsp;That hyt at bothe brynkes bee.<br> <A NAME="an_804"></A>&nbsp;Although thou mowe hyt not ysee<br> <A NAME="an_805"></A>&nbsp;Above, hyt gooth yet alway under,<br> <A NAME="an_806"></A>&nbsp;Although thou thenke hyt a gret wonder.<br> <A NAME="an_807"></A>&nbsp;And whoso seyth of trouthe I varye,<br> <A NAME="an_808"></A>&nbsp;Bid hym proven the contrarye.<br> <A NAME="an_809"></A>&nbsp;And ryght thus every word, ywys,<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;That lowd or pryvee spoken ys,<br> <A NAME="an_811"></A>&nbsp;Moveth first an ayr aboute,<br> <A NAME="an_812"></A>&nbsp;And of thys movynge, out of doute,<br> <A NAME="an_813"></A>&nbsp;Another ayr anoon ys meved;<br> <A NAME="an_814"></A>&nbsp;As I have of the watir preved,<br> <A NAME="an_815"></A>&nbsp;That every cercle causeth other,<br> <A NAME="an_816"></A>&nbsp;Ryght so of ayr, my leve brother:<br> <A NAME="an_817"></A>&nbsp;Everych ayr another stereth<br> <A NAME="an_818"></A>&nbsp;More and more, and speche up bereth,<br> <A NAME="an_819"></A>&nbsp;Or voys, or noyse, or word, or soun,<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;Ay through multiplicacioun,<br> <A NAME="an_821"></A>&nbsp;Til hyt be atte Hous of Fame --<br> <A NAME="an_822"></A>&nbsp;Take yt in ernest or in game.<br> <A NAME="an_823"></A>&nbsp;"Now have I told, yf thou have mynde,<br> <A NAME="an_824"></A>&nbsp;How speche or soun, of pure kynde,<br> <A NAME="an_825"></A>&nbsp;Enclyned ys upward to meve --<br> <A NAME="an_826"></A>&nbsp;This mayst thou fele wel I preve --<br> <A NAME="an_827"></A>&nbsp;And that same place, ywys,<br> <A NAME="an_828"></A>&nbsp;That every thyng enclyned to ys<br> <A NAME="an_829"></A>&nbsp;Hath his kyndelyche stede:<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;That sheweth hyt, withouten drede,<br> <A NAME="an_831"></A>&nbsp;That kyndely the mansioun<br> <A NAME="an_832"></A>&nbsp;Of every speche, of every soun,<br> <A NAME="an_833"></A>&nbsp;Be hyt eyther foul or fair,<br> <A NAME="an_834"></A>&nbsp;Hath hys kynde place in ayr.<br> <A NAME="an_835"></A>&nbsp;And syn that every thyng that is<br> <A NAME="an_836"></A>&nbsp;Out of hys kynde place, ywys,<br> <A NAME="an_837"></A>&nbsp;Moveth thidder for to goo,<br> <A NAME="an_838"></A>&nbsp;Yif hyt aweye be therfroo --<br> <A NAME="an_839"></A>&nbsp;As I have before preved the --<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;Hyt seweth, every soun, parde,<br> <A NAME="an_841"></A>&nbsp;Moveth kyndely to pace<br> <A NAME="an_842"></A>&nbsp;Al up into his kyndely place.<br> <A NAME="an_843"></A>&nbsp;And this place of which I telle,<br> <A NAME="an_844"></A>&nbsp;Ther as Fame lyst to duelle,<br> <A NAME="an_845"></A>&nbsp;Ys set amyddys of these three,<br> <A NAME="an_846"></A>&nbsp;Heven, erthe, and eke the see,<br> <A NAME="an_847"></A>&nbsp;As most conservatyf the soun.<br> <A NAME="an_848"></A>&nbsp;Than ys this the conclusyoun:<br> <A NAME="an_849"></A>&nbsp;That every speche of every man,<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;As y the telle first began,<br> <A NAME="an_851"></A>&nbsp;Moveth up on high to pace<br> <A NAME="an_852"></A>&nbsp;Kyndely to Fames place.<br> <A NAME="an_853"></A>&nbsp;"Telle me this now feythfully,<br> <A NAME="an_854"></A>&nbsp;Have y not preved thus symply,<br> <A NAME="an_855"></A>&nbsp;Withoute any subtilite<br> <A NAME="an_856"></A>&nbsp;Of speche, or gret prolixite<br> <A NAME="an_857"></A>&nbsp;Of termes of philosophie,<br> <A NAME="an_858"></A>&nbsp;Of figures of poetrie,<br> <A NAME="an_859"></A>&nbsp;Or colours of rethorike?<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;Pardee, hit oughte the to lyke,<br> <A NAME="an_861"></A>&nbsp;For hard langage and hard matere<br> <A NAME="an_862"></A>&nbsp;Ys encombrous for to here<br> <A NAME="an_863"></A>&nbsp;Attones; wost thou not wel this?"<br> <A NAME="an_864"></A>&nbsp;And y answered and seyde, "Yis."<br> <A NAME="an_865"></A>&nbsp;"A ha," quod he, "lo, so I can<br> <A NAME="an_866"></A>&nbsp;Lewedly to a lewed man<br> <A NAME="an_867"></A>&nbsp;Speke, and shewe hym swyche skiles<br> <A NAME="an_868"></A>&nbsp;That he may shake hem be the biles,<br> <A NAME="an_869"></A>&nbsp;So palpable they shulden be.<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;But telle me this, now praye y the,<br> <A NAME="an_871"></A>&nbsp;How thinketh the my conclusyon?"<br> <A NAME="an_872"></A>&nbsp;[Quod he]. "A good persuasion,"<br> <A NAME="an_873"></A>&nbsp;Quod I, "hyt is, and lyk to be<br> <A NAME="an_874"></A>&nbsp;Ryght so as thou hast preved me."<br> <A NAME="an_875"></A>&nbsp;"Be God," quod he, "and as I leve,<br> <A NAME="an_876"></A>&nbsp;Thou shalt have yet, or hit be eve,<br> <A NAME="an_877"></A>&nbsp;Of every word of thys sentence<br> <A NAME="an_878"></A>&nbsp;A preve by experience,<br> <A NAME="an_879"></A>&nbsp;And with thyne eres heren wel,<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;Top and tayl and everydel,<br> <A NAME="an_881"></A>&nbsp;That every word that spoken ys<br> <A NAME="an_882"></A>&nbsp;Cometh into Fames Hous, ywys,<br> <A NAME="an_883"></A>&nbsp;As I have seyd; what wilt thou more?"<br> <A NAME="an_884"></A>&nbsp;And with this word upper to sore<br> <A NAME="an_885"></A>&nbsp;He gan, and seyde, "Be Seynt Jame,<br> <A NAME="an_886"></A>&nbsp;Now wil we speken al of game!"<br> <A NAME="an_887"></A>&nbsp;"How farest thou?" quod he to me.<br> <A NAME="an_888"></A>&nbsp;"Wel," quod I. "Now see," quod he,<br> <A NAME="an_889"></A>&nbsp;"By thy trouthe, yond adoun,<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;Wher that thou knowest any toun,<br> <A NAME="an_891"></A>&nbsp;Or hous, or any other thing.<br> <A NAME="an_892"></A>&nbsp;And whan thou hast of ought knowyng,<br> <A NAME="an_893"></A>&nbsp;Looke that thou warne me,<br> <A NAME="an_894"></A>&nbsp;And y anoon shal telle the<br> <A NAME="an_895"></A>&nbsp;How fer that thou art now therfro."<br> <A NAME="an_896"></A>&nbsp;And y adoun gan loken thoo,<br> <A NAME="an_897"></A>&nbsp;And beheld feldes and playnes,<br> <A NAME="an_898"></A>&nbsp;And now hilles, and now mountaynes,<br> <A NAME="an_899"></A>&nbsp;Now valeyes, now forestes,<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;And now unnethes grete bestes,<br> <A NAME="an_901"></A>&nbsp;Now ryveres, now citees,<br> <A NAME="an_902"></A>&nbsp;Now tounes, and now grete trees,<br> <A NAME="an_903"></A>&nbsp;Now shippes seyllynge in the see.<br> <A NAME="an_904"></A>&nbsp;But thus sone in a while he<br> <A NAME="an_905"></A>&nbsp;Was flowen fro the ground so hye<br> <A NAME="an_906"></A>&nbsp;That al the world, as to myn ye,<br> <A NAME="an_907"></A>&nbsp;No more semed than a prikke;<br> <A NAME="an_908"></A>&nbsp;Or elles was the air so thikke<br> <A NAME="an_909"></A>&nbsp;That y ne myghte not discerne.<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;With that he spak to me as yerne,<br> <A NAME="an_911"></A>&nbsp;And seyde, "Seest thou any [toun]<br> <A NAME="an_912"></A>&nbsp;Or ought thou knowest yonder doun?"<br> <A NAME="an_913"></A>&nbsp;I sayde, "Nay." "No wonder nys,"<br> <A NAME="an_914"></A>&nbsp;Quod he, "for half so high as this<br> <A NAME="an_915"></A>&nbsp;Nas Alixandre Macedo;<br> <A NAME="an_916"></A>&nbsp;Ne the kyng, Daun Scipio,<br> <A NAME="an_917"></A>&nbsp;That saw in drem, at poynt devys,<br> <A NAME="an_918"></A>&nbsp;Helle and erthe and paradys;<br> <A NAME="an_919"></A>&nbsp;Ne eke the wrechche Dedalus,<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;Ne his child, nyce Ykarus,<br> <A NAME="an_921"></A>&nbsp;That fleigh so highe that the hete<br> <A NAME="an_922"></A>&nbsp;Hys wynges malt, and he fel wete<br> <A NAME="an_923"></A>&nbsp;In myd the see, and ther he dreynte,<br> <A NAME="an_924"></A>&nbsp;For whom was maked moch compleynte.<br> <A NAME="an_925"></A>&nbsp;"Now turn upward," quod he, "thy face,<br> <A NAME="an_926"></A>&nbsp;And behold this large space,<br> <A NAME="an_927"></A>&nbsp;This eyr, but loke thou ne be<br> <A NAME="an_928"></A>&nbsp;Adrad of hem that thou shalt se,<br> <A NAME="an_929"></A>&nbsp;For in this region, certeyn,<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;Duelleth many a citezeyn,<br> <A NAME="an_931"></A>&nbsp;Of which that speketh Daun Plato;<br> <A NAME="an_932"></A>&nbsp;These ben the eyryssh bestes, lo!"<br> <A NAME="an_933"></A>&nbsp;And so saw y all that meynee<br> <A NAME="an_934"></A>&nbsp;Boothe goon and also flee.<br> <A NAME="an_935"></A>&nbsp;"Now," quod he thoo, "cast up thyn ye.<br> <A NAME="an_936"></A>&nbsp;Se yonder, loo, the Galaxie,<br> <A NAME="an_937"></A>&nbsp;Which men clepeth the Milky Wey<br> <A NAME="an_938"></A>&nbsp;For hit ys whit (and somme, parfey,<br> <A NAME="an_939"></A>&nbsp;Kallen hyt Watlynge Strete),<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;That ones was ybrent with hete,<br> <A NAME="an_941"></A>&nbsp;Whan the sonnes sone the rede,<br> <A NAME="an_942"></A>&nbsp;That highte Pheton, wolde lede<br> <A NAME="an_943"></A>&nbsp;Algate hys fader carte, and gye.<br> <A NAME="an_944"></A>&nbsp;The carte-hors gonne wel espye<br> <A NAME="an_945"></A>&nbsp;That he koude no governaunce,<br> <A NAME="an_946"></A>&nbsp;And gonne for to lepe and launce,<br> <A NAME="an_947"></A>&nbsp;And beren hym now up, now doun,<br> <A NAME="an_948"></A>&nbsp;Til that he sey the Scorpioun,<br> <A NAME="an_949"></A>&nbsp;Which that in heven a sygne is yit.<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;And he for ferde loste hys wyt<br> <A NAME="an_951"></A>&nbsp;Of that, and let the reynes gon<br> <A NAME="an_952"></A>&nbsp;Of his hors; and they anoon<br> <A NAME="an_953"></A>&nbsp;Gonne up to mounte and doun descende,<br> <A NAME="an_954"></A>&nbsp;Til bothe the eyr and erthe brende,<br> <A NAME="an_955"></A>&nbsp;Til Jupiter, loo, atte laste,<br> <A NAME="an_956"></A>&nbsp;Hym slow, and fro the carte caste.<br> <A NAME="an_957"></A>&nbsp;Loo, ys it not a gret myschaunce<br> <A NAME="an_958"></A>&nbsp;To lete a fool han governaunce<br> <A NAME="an_959"></A>&nbsp;Of thing that he can not demeyne?"<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;And with this word, soth for to seyne,<br> <A NAME="an_961"></A>&nbsp;He gan alway upper to sore,<br> <A NAME="an_962"></A>&nbsp;And gladded me ay more and more,<br> <A NAME="an_963"></A>&nbsp;So feythfully to me spak he.<br> <A NAME="an_964"></A>&nbsp;Tho gan y loken under me<br> <A NAME="an_965"></A>&nbsp;And beheld the ayerissh bestes,<br> <A NAME="an_966"></A>&nbsp;Cloudes, mystes, and tempestes,<br> <A NAME="an_967"></A>&nbsp;Snowes, hayles, reynes, wyndes,<br> <A NAME="an_968"></A>&nbsp;And th' engendrynge in hir kyndes,<br> <A NAME="an_969"></A>&nbsp;All the wey thrugh which I cam.<br> <span class="margnote"><FONT COLOR="GREEN" SIZE="-1"><A NAME="an_970">970</A></FONT></span>&nbsp;"O God," quod y, "that made Adam,<br> <A NAME="an_971"></A>&nbsp;Moche ys thy myght and thy noblesse!"<br> <A NAME="an_972"></A>&nbsp;And thoo thoughte y upon Boece,<br> <A NAME="an_973"></A>&nbsp;That writ, "A thought may flee so hye<br> <A NAME="an_974"></A>&nbsp;Wyth fetheres of Philosophye,<br> <A NAME="an_975"></A>&nbsp;To passen everych element,<br> <A NAME="an_976"></A>&nbsp;And whan he hath so fer ywent,<br> <A NAME="an_977"></A>&nbsp;Than may be seen behynde hys bak<br> <A NAME="an_978"></A>&nbsp;Cloude" -- and al that y of spak.<br> <A NAME="an_979"></A>&nbsp;Thoo gan y wexen in a were,<br> <span class="margnote"><FONT COLOR="GREEN" SIZE="-1"><A NAME="an_980">980</A></FONT></span>&nbsp;And seyde, "Y wot wel y am here,<br> <A NAME="an_981"></A>&nbsp;But wher in body or in gost<br> <A NAME="an_982"></A>&nbsp;I not, ywys, but God, thou wost,"<br> <A NAME="an_983"></A>&nbsp;For more clere entendement<br> <A NAME="an_984"></A>&nbsp;Nas me never yit ysent.<br> <A NAME="an_985"></A>&nbsp;And than thoughte y on Marcian,<br> <A NAME="an_986"></A>&nbsp;And eke on Anteclaudian,<br> <A NAME="an_987"></A>&nbsp;That sooth was her descripsion<br> <A NAME="an_988"></A>&nbsp;Of alle the hevenes region,<br> <A NAME="an_989"></A>&nbsp;As fer as that y sey the preve;<br> <span class="margnote"><FONT COLOR="GREEN" SIZE="-1"><A NAME="an_990">990</A></FONT></span>&nbsp;Therfore y kan hem now beleve.<br> <A NAME="an_991"></A>&nbsp;With that this egle gan to crye,<br> <A NAME="an_992"></A>&nbsp;"Lat be," quod he, "thy fantasye!<br> <A NAME="an_993"></A>&nbsp;Wilt thou lere of sterres aught?"<br> <A NAME="an_994"></A>&nbsp;"Nay, certeynly," quod y, "ryght naught."<br> <A NAME="an_995"></A>&nbsp;"And why?" "For y am now to old."<br> <A NAME="an_996"></A>&nbsp;"Elles I wolde the have told,"<br> <A NAME="an_997"></A>&nbsp;Quod he, "the sterres names, lo,<br> <A NAME="an_998"></A>&nbsp;And al the hevenes sygnes therto,<br> <A NAME="an_999"></A>&nbsp;And which they ben." "No fors," quod y.<br> <span class="margnote"><FONT COLOR="GREEN" SIZE="-1"><A NAME="an_1000">1000</A></FONT></span>&nbsp;"Yis, pardee," quod he; "wostow why?<br> <A NAME="an_1001"></A>&nbsp;For when thou redest poetrie,<br> <A NAME="an_1002"></A>&nbsp;How goddes gonne stellifye<br> <A NAME="an_1003"></A>&nbsp;Bridd, fissh, best, or him or here,<br> <A NAME="an_1004"></A>&nbsp;As the Raven or eyther Bere,<br> <A NAME="an_1005"></A>&nbsp;Or Arionis harpe fyn,<br> <A NAME="an_1006"></A>&nbsp;Castor, Pollux, or Delphyn,<br> <A NAME="an_1007"></A>&nbsp;Or Athalantes doughtres sevene,<br> <A NAME="an_1008"></A>&nbsp;How alle these arn set in hevene;<br> <A NAME="an_1009"></A>&nbsp;For though thou have hem ofte on honde,<br> <span class="margnote"><FONT COLOR="GREEN" SIZE="-1"><A NAME="an_1010">1010</A></FONT></span>&nbsp;Yet nostow not wher that they stonde."<br> <A NAME="an_1011"></A>&nbsp;"No fors," quod y, "hyt is no nede.<br> <A NAME="an_1012"></A>&nbsp;I leve as wel, so God me spede,<br> <A NAME="an_1013"></A>&nbsp;Hem that write of this matere,<br> <A NAME="an_1014"></A>&nbsp;As though I knew her places here;<br> <A NAME="an_1015"></A>&nbsp;And eke they shynen here so bryghte,<br> <A NAME="an_1016"></A>&nbsp;Hyt shulde shenden al my syghte<br> <A NAME="an_1017"></A>&nbsp;To loke on hem." "That may wel be,"<br> <A NAME="an_1018"></A>&nbsp;Quod he. And so forth bar he me<br> <A NAME="an_1019"></A>&nbsp;A while, and than he gan to crye,<br> <span class="margnote"><FONT COLOR="GREEN" SIZE="-1"><A NAME="an_1020">1020</A></FONT></span>&nbsp;That never herde I thing so hye,<br> <A NAME="an_1021"></A>&nbsp;"Now up the hed, for al ys wel;<br> <A NAME="an_1022"></A>&nbsp;Seynt Julyan, loo, bon hostel!<br> <A NAME="an_1023"></A>&nbsp;Se here the Hous of Fame, lo!<br> <A NAME="an_1024"></A>&nbsp;Maistow not heren that I do?"<br> <A NAME="an_1025"></A>&nbsp;"What?" quod I. "The grete soun,"<br> <A NAME="an_1026"></A>&nbsp;Quod he, "that rumbleth up and doun<br> <A NAME="an_1027"></A>&nbsp;In Fames Hous, full of tydynges,<br> <A NAME="an_1028"></A>&nbsp;Bothe of feir speche and chidynges,<br> <A NAME="an_1029"></A>&nbsp;And of fals and soth compouned.<br> <span class="margnote"><FONT COLOR="GREEN" SIZE="-1"><A NAME="an_1030">1030</A></FONT></span>&nbsp;Herke wel; hyt is not rouned.<br> <A NAME="an_1031"></A>&nbsp;Herestow not the grete swogh?"<br> <A NAME="an_1032"></A>&nbsp;"Yis, parde," quod y, "wel ynogh."<br> <A NAME="an_1033"></A>&nbsp;"And what soun is it lyk?" quod hee.<br> <A NAME="an_1034"></A>&nbsp;"Peter, lyk betynge of the see,"<br> <A NAME="an_1035"></A>&nbsp;Quod y, "ayen the roches holowe,<br> <A NAME="an_1036"></A>&nbsp;Whan tempest doth the shippes swalowe,<br> <A NAME="an_1037"></A>&nbsp;And lat a man stonde, out of doute,<br> <A NAME="an_1038"></A>&nbsp;A myle thens, and here hyt route;<br> <A NAME="an_1039"></A>&nbsp;Or elles lyk the last humblynge<br> <span class="margnote"><FONT COLOR="GREEN" SIZE="-1"><A NAME="an_1040">1040</A></FONT></span>&nbsp;After the clappe of a thundringe,<br> <A NAME="an_1041"></A>&nbsp;Whan Joves hath the air ybete.<br> <A NAME="an_1042"></A>&nbsp;But yt doth me for fere swete."<br> <A NAME="an_1043"></A>&nbsp;"Nay, dred the not therof," quod he;<br> <A NAME="an_1044"></A>&nbsp;"Hyt is nothing will byten the;<br> <A NAME="an_1045"></A>&nbsp;Thou shalt non harm have trewely."<br> <A NAME="an_1046"></A>&nbsp;And with this word both he and y<br> <A NAME="an_1047"></A>&nbsp;As nygh the place arryved were<br> <A NAME="an_1048"></A>&nbsp;As men may casten with a spere.<br> <A NAME="an_1049"></A>&nbsp;Y nyste how, but in a strete<br> <span class="margnote"><FONT COLOR="GREEN" SIZE="-1"><A NAME="an_1050">1050</A></FONT></span>&nbsp;He sette me fair on my fete,<br> <A NAME="an_1051"></A>&nbsp;And seyde, "Walke forth a pas,<br> <A NAME="an_1052"></A>&nbsp;And tak thyn aventure or cas<br> <A NAME="an_1053"></A>&nbsp;That thou shalt fynde in Fames place."<br> <A NAME="an_1054"></A>&nbsp;"Now," quod I, "while we han space<br> <A NAME="an_1055"></A>&nbsp;To speke, or that I goo fro the,<br> <A NAME="an_1056"></A>&nbsp;For the love of God, telle me --<br> <A NAME="an_1057"></A>&nbsp;In sooth, that wil I of the lere --<br> <A NAME="an_1058"></A>&nbsp;Yf thys noyse that I here<br> <A NAME="an_1059"></A>&nbsp;Be, as I have herd the tellen,<br> <span class="margnote"><FONT COLOR="GREEN" SIZE="-1"><A NAME="an_1060">1060</A></FONT></span>&nbsp;Of folk that doun in erthe duellen,<br> <A NAME="an_1061"></A>&nbsp;And cometh here in the same wyse<br> <A NAME="an_1062"></A>&nbsp;As I the herde or this devyse;<br> <A NAME="an_1063"></A>&nbsp;And that there lives body nys<br> <A NAME="an_1064"></A>&nbsp;In al that hous that yonder ys,<br> <A NAME="an_1065"></A>&nbsp;That maketh al this loude fare."<br> <A NAME="an_1066"></A>&nbsp;"Noo," quod he, "by Seynte Clare,<br> <A NAME="an_1067"></A>&nbsp;And also wis God rede me;<br> <A NAME="an_1068"></A>&nbsp;But o thing y will warne the,<br> <A NAME="an_1069"></A>&nbsp;Of the whiche thou wolt have wonder.<br> <span class="margnote"><FONT COLOR="GREEN" SIZE="-1"><A NAME="an_1070">1070</A></FONT></span>&nbsp;Loo, to the Hous of Fame yonder,<br> <A NAME="an_1071"></A>&nbsp;Thou wost now how, cometh every speche --<br> <A NAME="an_1072"></A>&nbsp;Hyt nedeth noght eft the to teche.<br> <A NAME="an_1073"></A>&nbsp;But understond now ryght wel this:<br> <A NAME="an_1074"></A>&nbsp;Whan any speche ycomen ys<br> <A NAME="an_1075"></A>&nbsp;Up to the paleys, anon-ryght<br> <A NAME="an_1076"></A>&nbsp;Hyt wexeth lyk the same wight<br> <A NAME="an_1077"></A>&nbsp;Which that the word in erthe spak,<br> <A NAME="an_1078"></A>&nbsp;Be hyt clothed red or blak;<br> <A NAME="an_1079"></A>&nbsp;And hath so verray hys lyknesse<br> <span class="margnote"><FONT COLOR="GREEN" SIZE="-1"><A NAME="an_1080">1080</A></FONT></span>&nbsp;That spak the word, that thou wilt gesse<br> <A NAME="an_1081"></A>&nbsp;That it the same body be,<br> <A NAME="an_1082"></A>&nbsp;Man or woman, he or she.<br> <A NAME="an_1083"></A>&nbsp;And ys not this a wonder thyng?"<br> <A NAME="an_1084"></A>&nbsp;"Yis," quod I tho, "by heven kyng!"<br> <A NAME="an_1085"></A>&nbsp;And with this word, "Farewel," quod he,<br> <A NAME="an_1086"></A>&nbsp;"And here I wol abyden the;<br> <A NAME="an_1087"></A>&nbsp;And God of heven sende the grace<br> <A NAME="an_1088"></A>&nbsp;Some good to lernen in this place."<br> <A NAME="an_1089"></A>&nbsp;And I of him tok leve anon,<br> <span class="margnote"><FONT COLOR="GREEN" SIZE="-1"><A NAME="an_1090">1090</A></FONT></span>&nbsp;And gan forth to the paleys gon.<br> <A NAME="an_1091"></A>&nbsp;O God of science and of lyght,<br> <A NAME="an_1092"></A>&nbsp;Appollo, thurgh thy grete myght,<br> <A NAME="an_1093"></A>&nbsp;This lytel laste bok thou gye!<br> <A NAME="an_1094"></A>&nbsp;Nat that I wilne, for maistrye,<br> <A NAME="an_1095"></A>&nbsp;Here art poetical be shewed,<br> <A NAME="an_1096"></A>&nbsp;But for the rym ys lyght and lewed,<br> <A NAME="an_1097"></A>&nbsp;Yit make hyt sumwhat agreable,<br> <A NAME="an_1098"></A>&nbsp;Though som vers fayle in a sillable;<br> <A NAME="an_1099"></A>&nbsp;And that I do no diligence<br> <span class="margnote"><FONT COLOR="GREEN" SIZE="-1"><A NAME="an_1100">1100</A></FONT></span>&nbsp;To shewe craft, but o sentence.<br> <A NAME="an_1101"></A>&nbsp;And yif, devyne vertu, thow<br> <A NAME="an_1102"></A>&nbsp;Wilt helpe me to shewe now<br> <A NAME="an_1103"></A>&nbsp;That in myn hed ymarked ys --<br> <A NAME="an_1104"></A>&nbsp;Loo, that is for to menen this,<br> <A NAME="an_1105"></A>&nbsp;The Hous of Fame for to descryve --<br> <A NAME="an_1106"></A>&nbsp;Thou shalt se me go as blyve<br> <A NAME="an_1107"></A>&nbsp;Unto the nexte laure y see,<br> <A NAME="an_1108"></A>&nbsp;And kysse yt, for hyt is thy tree.<br> <A NAME="an_1109"></A>&nbsp;Now entre in my brest anoon!<br> <span class="margnote"><FONT COLOR="GREEN" SIZE="-1"><A NAME="an_1110">1110</A></FONT></span>&nbsp;Whan I was fro thys egle goon,<br> <A NAME="an_1111"></A>&nbsp;I gan beholde upon this place.<br> <A NAME="an_1112"></A>&nbsp;And certein, or I ferther pace,<br> <A NAME="an_1113"></A>&nbsp;I wol yow al the shap devyse<br> <A NAME="an_1114"></A>&nbsp;Of hous and [site], and al the wyse<br> <A NAME="an_1115"></A>&nbsp;How I gan to thys place aproche<br> <A NAME="an_1116"></A>&nbsp;That stood upon so hygh a roche,<br> <A NAME="an_1117"></A>&nbsp;Hier stant ther non in Spayne.<br> <A NAME="an_1118"></A>&nbsp;But up I clomb with alle payne,<br> <A NAME="an_1119"></A>&nbsp;And though to clymbe it greved me,<br> <span class="margnote"><FONT COLOR="GREEN" SIZE="-1"><A NAME="an_1120">1120</A></FONT></span>&nbsp;Yit I ententyf was to see,<br> <A NAME="an_1121"></A>&nbsp;And for to powren wonder lowe,<br> <A NAME="an_1122"></A>&nbsp;Yf I koude any weyes knowe<br> <A NAME="an_1123"></A>&nbsp;What maner stoon this roche was.<br> <A NAME="an_1124"></A>&nbsp;For hyt was lyk alum de glas,<br> <A NAME="an_1125"></A>&nbsp;But that hyt shoon ful more clere;<br> <A NAME="an_1126"></A>&nbsp;But of what congeled matere<br> <A NAME="an_1127"></A>&nbsp;Hyt was, I nyste redely.<br> <A NAME="an_1128"></A>&nbsp;But at the laste aspied I,<br> <A NAME="an_1129"></A>&nbsp;And found that hit was every del<br> <span class="margnote"><FONT COLOR="GREEN" SIZE="-1"><A NAME="an_1130">1130</A></FONT></span>&nbsp;A roche of yse, and not of stel.<br> <A NAME="an_1131"></A>&nbsp;Thoughte I, "By Seynt Thomas of Kent,<br> <A NAME="an_1132"></A>&nbsp;This were a feble fundament<br> <A NAME="an_1133"></A>&nbsp;To bilden on a place hye.<br> <A NAME="an_1134"></A>&nbsp;He ought him lytel glorifye<br> <A NAME="an_1135"></A>&nbsp;That hereon bilt, God so me save!"<br> <A NAME="an_1136"></A>&nbsp;Tho sawgh I al the half ygrave<br> <A NAME="an_1137"></A>&nbsp;With famous folkes names fele,<br> <A NAME="an_1138"></A>&nbsp;That had iben in mochel wele,<br> <A NAME="an_1139"></A>&nbsp;And her fames wide yblowe.<br> <span class="margnote"><FONT COLOR="GREEN" SIZE="-1"><A NAME="an_1140">1140</A></FONT></span>&nbsp;But wel unnethes koude I knowe<br> <A NAME="an_1141"></A>&nbsp;Any lettres for to rede<br> <A NAME="an_1142"></A>&nbsp;Hir names by; for, out of drede,<br> <A NAME="an_1143"></A>&nbsp;They were almost ofthowed so<br> <A NAME="an_1144"></A>&nbsp;That of the lettres oon or two<br> <A NAME="an_1145"></A>&nbsp;Was molte away of every name,<br> <A NAME="an_1146"></A>&nbsp;So unfamous was woxe hir fame.<br> <A NAME="an_1147"></A>&nbsp;But men seyn, "What may ever laste?"<br> <A NAME="an_1148"></A>&nbsp;Thoo gan I in myn herte caste<br> <A NAME="an_1149"></A>&nbsp;That they were molte awey with hete,<br> <span class="margnote"><FONT COLOR="GREEN" SIZE="-1"><A NAME="an_1150">1150</A></FONT></span>&nbsp;And not awey with stormes bete.<br> <A NAME="an_1151"></A>&nbsp;For on that other syde I say<br> <A NAME="an_1152"></A>&nbsp;Of this hil, that northward lay,<br> <A NAME="an_1153"></A>&nbsp;How hit was writen ful of names<br> <A NAME="an_1154"></A>&nbsp;Of folkes that hadden grete fames<br> <A NAME="an_1155"></A>&nbsp;Of olde tyme, and yet they were<br> <A NAME="an_1156"></A>&nbsp;As fressh as men had writen hem here<br> <A NAME="an_1157"></A>&nbsp;The selve day ryght, or that houre<br> <A NAME="an_1158"></A>&nbsp;That I upon hem gan to poure.<br> <A NAME="an_1159"></A>&nbsp;But wel I wiste what yt made;<br> <span class="margnote"><FONT COLOR="GREEN" SIZE="-1"><A NAME="an_1160">1160</A></FONT></span>&nbsp;Hyt was conserved with the shade<br> <A NAME="an_1161"></A>&nbsp;Of a castel that stood on high --<br> <A NAME="an_1162"></A>&nbsp;Al this writynge that I sigh --<br> <A NAME="an_1163"></A>&nbsp;And stood eke on so cold a place<br> <A NAME="an_1164"></A>&nbsp;That hete myghte hit not deface.<br> <A NAME="an_1165"></A>&nbsp;Thoo gan I up the hil to goon,<br> <A NAME="an_1166"></A>&nbsp;And fond upon the cop a woon,<br> <A NAME="an_1167"></A>&nbsp;That al the men that ben on lyve<br> <A NAME="an_1168"></A>&nbsp;Ne han the kunnynge to descrive<br> <A NAME="an_1169"></A>&nbsp;The beaute of that ylke place,<br> <span class="margnote"><FONT COLOR="GREEN" SIZE="-1"><A NAME="an_1170">1170</A></FONT></span>&nbsp;Ne coude casten no compace<br> <A NAME="an_1171"></A>&nbsp;Swich another for to make,<br> <A NAME="an_1172"></A>&nbsp;That myght of beaute ben hys make,<br> <A NAME="an_1173"></A>&nbsp;Ne so wonderlych ywrought;<br> <A NAME="an_1174"></A>&nbsp;That hit astonyeth yit my thought,<br> <A NAME="an_1175"></A>&nbsp;And maketh al my wyt to swynke,<br> <A NAME="an_1176"></A>&nbsp;On this castel to bethynke,<br> <A NAME="an_1177"></A>&nbsp;So that the grete craft, beaute,<br> <A NAME="an_1178"></A>&nbsp;The cast, the curiosite<br> <A NAME="an_1179"></A>&nbsp;Ne kan I not to yow devyse;<br> <span class="margnote"><FONT COLOR="GREEN" SIZE="-1"><A NAME="an_1180">1180</A></FONT></span>&nbsp;My wit ne may me not suffise.<br> <A NAME="an_1181"></A>&nbsp;But natheles al the substance<br> <A NAME="an_1182"></A>&nbsp;I have yit in my remembrance;<br> <A NAME="an_1183"></A>&nbsp;For whi me thoughte, be Seynt Gyle,<br> <A NAME="an_1184"></A>&nbsp;Al was of ston of beryle,<br> <A NAME="an_1185"></A>&nbsp;Bothe the castel and the tour,<br> <A NAME="an_1186"></A>&nbsp;And eke the halle and every bour,<br> <A NAME="an_1187"></A>&nbsp;Wythouten peces or joynynges.<br> <A NAME="an_1188"></A>&nbsp;But many subtil compassinges,<br> <A NAME="an_1189"></A>&nbsp;[Babewynnes] and pynacles,<br> <span class="margnote"><FONT COLOR="GREEN" SIZE="-1"><A NAME="an_1190">1190</A></FONT></span>&nbsp;Ymageries and tabernacles<br> <A NAME="an_1191"></A>&nbsp;I say; and ful eke of wyndowes<br> <A NAME="an_1192"></A>&nbsp;As flakes falle in grete snowes.<br> <A NAME="an_1193"></A>&nbsp;And eke in ech of the pynacles<br> <A NAME="an_1194"></A>&nbsp;Weren sondry habitacles,<br> <A NAME="an_1195"></A>&nbsp;In which stoden, al withoute --<br> <A NAME="an_1196"></A>&nbsp;Ful the castel, al aboute --<br> <A NAME="an_1197"></A>&nbsp;Of alle maner of mynstralles<br> <A NAME="an_1198"></A>&nbsp;And gestiours that tellen tales<br> <A NAME="an_1199"></A>&nbsp;Both of wepinge and of game,<br> <span class="margnote"><FONT COLOR="GREEN" SIZE="-1"><A NAME="an_1200">1200</A></FONT></span>&nbsp;Of al that longeth unto Fame.<br> <A NAME="an_1201"></A>&nbsp;Ther herde I pleyen on an harpe,<br> <A NAME="an_1202"></A>&nbsp;That sowned bothe wel and sharpe,<br> <A NAME="an_1203"></A>&nbsp;Orpheus ful craftely,<br> <A NAME="an_1204"></A>&nbsp;And on his syde, faste by,<br> <A NAME="an_1205"></A>&nbsp;Sat the harper Orion,<br> <A NAME="an_1206"></A>&nbsp;And Eacides Chiron,<br> <A NAME="an_1207"></A>&nbsp;And other harpers many oon,<br> <A NAME="an_1208"></A>&nbsp;And the Bret Glascurion;<br> <A NAME="an_1209"></A>&nbsp;And smale harpers with her glees<br> <span class="margnote"><FONT COLOR="GREEN" SIZE="-1"><A NAME="an_1210">1210</A></FONT></span>&nbsp;Sate under hem in dyvers sees,<br> <A NAME="an_1211"></A>&nbsp;And gunne on hem upward to gape,<br> <A NAME="an_1212"></A>&nbsp;And countrefete hem as an ape,<br> <A NAME="an_1213"></A>&nbsp;Or as craft countrefeteth kynde.<br> <A NAME="an_1214"></A>&nbsp;Tho saugh I stonden hem behynde,<br> <A NAME="an_1215"></A>&nbsp;Afer fro hem, al be hemselve,<br> <A NAME="an_1216"></A>&nbsp;Many thousand tymes twelve,<br> <A NAME="an_1217"></A>&nbsp;That maden lowde mynstralcies<br> <A NAME="an_1218"></A>&nbsp;In cornemuse and shalemyes,<br> <A NAME="an_1219"></A>&nbsp;And many other maner pipe,<br> <span class="margnote"><FONT COLOR="GREEN" SIZE="-1"><A NAME="an_1220">1220</A></FONT></span>&nbsp;That craftely begunne to pipe,<br> <A NAME="an_1221"></A>&nbsp;Bothe in doucet and in rede,<br> <A NAME="an_1222"></A>&nbsp;That ben at festes with the brede;<br> <A NAME="an_1223"></A>&nbsp;And many flowte and liltyng horn,<br> <A NAME="an_1224"></A>&nbsp;And pipes made of grene corn,<br> <A NAME="an_1225"></A>&nbsp;As han thise lytel herde-gromes<br> <A NAME="an_1226"></A>&nbsp;That kepen bestis in the bromes.<br> <A NAME="an_1227"></A>&nbsp;Ther saugh I than Atiteris,<br> <A NAME="an_1228"></A>&nbsp;And of Athenes daun Pseustis,<br> <A NAME="an_1229"></A>&nbsp;And Marcia that loste her skyn,<br> <span class="margnote"><FONT COLOR="GREEN" SIZE="-1"><A NAME="an_1230">1230</A></FONT></span>&nbsp;Bothe in face, body, and chyn,<br> <A NAME="an_1231"></A>&nbsp;For that she wolde envien, loo,<br> <A NAME="an_1232"></A>&nbsp;To pipen bet than Appolloo.<br> <A NAME="an_1233"></A>&nbsp;Ther saugh I famous, olde and yonge,<br> <A NAME="an_1234"></A>&nbsp;Pipers of the Duche tonge,<br> <A NAME="an_1235"></A>&nbsp;To lerne love-daunces, sprynges,<br> <A NAME="an_1236"></A>&nbsp;Reyes, and these straunge thynges.<br> <A NAME="an_1237"></A>&nbsp;Tho saugh I in an other place<br> <A NAME="an_1238"></A>&nbsp;Stonden in a large space,<br> <A NAME="an_1239"></A>&nbsp;Of hem that maken blody soun<br> <span class="margnote"><FONT COLOR="GREEN" SIZE="-1"><A NAME="an_1240">1240</A></FONT></span>&nbsp;In trumpe, beme, and claryoun;<br> <A NAME="an_1241"></A>&nbsp;For in fight and blod-shedynge<br> <A NAME="an_1242"></A>&nbsp;Ys used gladly clarionynge.<br> <A NAME="an_1243"></A>&nbsp;Ther herde I trumpen Messenus,<br> <A NAME="an_1244"></A>&nbsp;Of whom that speketh Virgilius.<br> <A NAME="an_1245"></A>&nbsp;There herde I trumpe Joab also,<br> <A NAME="an_1246"></A>&nbsp;Theodomas, and other mo;<br> <A NAME="an_1247"></A>&nbsp;And alle that used clarion<br> <A NAME="an_1248"></A>&nbsp;In Cataloigne and Aragon,<br> <A NAME="an_1249"></A>&nbsp;That in her tyme famous were<br> <span class="margnote"><FONT COLOR="GREEN" SIZE="-1"><A NAME="an_1250">1250</A></FONT></span>&nbsp;To lerne, saugh I trumpe there.<br> <A NAME="an_1251"></A>&nbsp;There saugh I sitte in other sees,<br> <A NAME="an_1252"></A>&nbsp;Pleyinge upon sondry glees,<br> <A NAME="an_1253"></A>&nbsp;Whiche that I kan not nevene,<br> <A NAME="an_1254"></A>&nbsp;Moo than sterres ben in hevene,<br> <A NAME="an_1255"></A>&nbsp;Of whiche I nyl as now not ryme,<br> <A NAME="an_1256"></A>&nbsp;For ese of yow and los of tyme.<br> <A NAME="an_1257"></A>&nbsp;For tyme ylost, this knowen ye,<br> <A NAME="an_1258"></A>&nbsp;Be no way may recovered be.<br> <A NAME="an_1259"></A>&nbsp;Ther saugh I pleye jugelours,<br> <span class="margnote"><FONT COLOR="GREEN" SIZE="-1"><A NAME="an_1260">1260</A></FONT></span>&nbsp;Magiciens, and tregetours,<br> <A NAME="an_1261"></A>&nbsp;And Phitonesses, charmeresses,<br> <A NAME="an_1262"></A>&nbsp;Olde wicches, sorceresses,<br> <A NAME="an_1263"></A>&nbsp;That use exorsisacions,<br> <A NAME="an_1264"></A>&nbsp;And eke these fumygacions;<br> <A NAME="an_1265"></A>&nbsp;And clerkes eke, which konne wel<br> <A NAME="an_1266"></A>&nbsp;Al this magik naturel,<br> <A NAME="an_1267"></A>&nbsp;That craftely doon her ententes<br> <A NAME="an_1268"></A>&nbsp;To make, in certeyn ascendentes,<br> <A NAME="an_1269"></A>&nbsp;Ymages, lo, thrugh which magik<br> <span class="margnote"><FONT COLOR="GREEN" SIZE="-1"><A NAME="an_1270">1270</A></FONT></span>&nbsp;To make a man ben hool or syk.<br> <A NAME="an_1271"></A>&nbsp;Ther saugh I the, quene Medea,<br> <A NAME="an_1272"></A>&nbsp;And Circes eke, and Calipsa;<br> <A NAME="an_1273"></A>&nbsp;Ther saugh I Hermes Ballenus,<br> <A NAME="an_1274"></A>&nbsp;Limote, and eke Symon Magus.<br> <A NAME="an_1275"></A>&nbsp;There saugh I, and knew hem by name,<br> <A NAME="an_1276"></A>&nbsp;That by such art don men han fame.<br> <A NAME="an_1277"></A>&nbsp;Ther saugh I Colle tregetour<br> <A NAME="an_1278"></A>&nbsp;Upon a table of sycamour<br> <A NAME="an_1279"></A>&nbsp;Pleye an uncouth thyng to telle --<br> <span class="margnote"><FONT COLOR="GREEN" SIZE="-1"><A NAME="an_1280">1280</A></FONT></span>&nbsp;Y saugh him carien a wynd-melle<br> <A NAME="an_1281"></A>&nbsp;Under a walsh-note shale.<br> <A NAME="an_1282"></A>&nbsp;What shuld I make lenger tale<br> <A NAME="an_1283"></A>&nbsp;Of alle the pepil y ther say,<br> <A NAME="an_1284"></A>&nbsp;Fro hennes into domes day?<br> <A NAME="an_1285"></A>&nbsp;Whan I had al this folk beholde,<br> <A NAME="an_1286"></A>&nbsp;And fond me lous and nought yholde,<br> <A NAME="an_1287"></A>&nbsp;And eft imused longe while<br> <A NAME="an_1288"></A>&nbsp;Upon these walles of berile,<br> <A NAME="an_1289"></A>&nbsp;That shoone ful lyghter than a glas<br> <span class="margnote"><FONT COLOR="GREEN" SIZE="-1"><A NAME="an_1290">1290</A></FONT></span>&nbsp;And made wel more than hit was<br> <A NAME="an_1291"></A>&nbsp;To semen every thing, ywis,<br> <A NAME="an_1292"></A>&nbsp;As kynde thyng of Fames is,<br> <A NAME="an_1293"></A>&nbsp;I gan forth romen til I fond<br> <A NAME="an_1294"></A>&nbsp;The castel-yate on my ryght hond,<br> <A NAME="an_1295"></A>&nbsp;Which that so wel corven was<br> <A NAME="an_1296"></A>&nbsp;That never such another nas;<br> <A NAME="an_1297"></A>&nbsp;And yit it was be aventure<br> <A NAME="an_1298"></A>&nbsp;Iwrought, as often as be cure.<br> <A NAME="an_1299"></A>&nbsp;Hyt nedeth noght yow more to tellen,<br> <span class="margnote"><FONT COLOR="GREEN" SIZE="-1"><A NAME="an_1300">1300</A></FONT></span>&nbsp;To make yow to longe duellen,<br> <A NAME="an_1301"></A>&nbsp;Of this yates florisshinges,<br> <A NAME="an_1302"></A>&nbsp;Ne of compasses, ne of kervynges,<br> <A NAME="an_1303"></A>&nbsp;Ne how they hatte in masoneries,<br> <A NAME="an_1304"></A>&nbsp;As corbetz, ful of ymageries.<br> <A NAME="an_1305"></A>&nbsp;But Lord, so fair yt was to shewe,<br> <A NAME="an_1306"></A>&nbsp;For hit was al with gold behewe.<br> <A NAME="an_1307"></A>&nbsp;But in I wente, and that anoon.<br> <A NAME="an_1308"></A>&nbsp;Ther mette I cryinge many oon,<br> <A NAME="an_1309"></A>&nbsp;"A larges, larges, hold up wel!<br> <span class="margnote"><FONT COLOR="GREEN" SIZE="-1"><A NAME="an_1310">1310</A></FONT></span>&nbsp;God save the lady of thys pel,<br> <A NAME="an_1311"></A>&nbsp;Our oune gentil lady Fame,<br> <A NAME="an_1312"></A>&nbsp;And hem that wilnen to have name<br> <A NAME="an_1313"></A>&nbsp;Of us!" Thus herde y crien alle,<br> <A NAME="an_1314"></A>&nbsp;And faste comen out of halle<br> <A NAME="an_1315"></A>&nbsp;And shoken nobles and sterlynges.<br> <A NAME="an_1316"></A>&nbsp;And somme corouned were as kynges,<br> <A NAME="an_1317"></A>&nbsp;With corounes wroght ful of losenges;<br> <A NAME="an_1318"></A>&nbsp;And many ryban and many frenges<br> <A NAME="an_1319"></A>&nbsp;Were on her clothes trewely.<br> <span class="margnote"><FONT COLOR="GREEN" SIZE="-1"><A NAME="an_1320">1320</A></FONT></span>&nbsp;Thoo atte last aspyed y<br> <A NAME="an_1321"></A>&nbsp;That pursevantes and heraudes,<br> <A NAME="an_1322"></A>&nbsp;That crien ryche folkes laudes,<br> <A NAME="an_1323"></A>&nbsp;Hyt weren alle; and every man<br> <A NAME="an_1324"></A>&nbsp;Of hem, as y yow tellen can,<br> <A NAME="an_1325"></A>&nbsp;Had on him throwen a vesture<br> <A NAME="an_1326"></A>&nbsp;Which that men clepe a cote-armure,<br> <A NAME="an_1327"></A>&nbsp;Enbrowded wonderliche ryche,<br> <A NAME="an_1328"></A>&nbsp;Although they nere nought ylyche.<br> <A NAME="an_1329"></A>&nbsp;But noght nyl I, so mote y thryve,<br> <span class="margnote"><FONT COLOR="GREEN" SIZE="-1"><A NAME="an_1330">1330</A></FONT></span>&nbsp;Ben aboute to dyscryve<br> <A NAME="an_1331"></A>&nbsp;Alle these armes that ther weren,<br> <A NAME="an_1332"></A>&nbsp;That they thus on her cotes beren,<br> <A NAME="an_1333"></A>&nbsp;For hyt to me were impossible;<br> <A NAME="an_1334"></A>&nbsp;Men myghte make of hem a bible<br> <A NAME="an_1335"></A>&nbsp;Twenty foot thykke, as y trowe.<br> <A NAME="an_1336"></A>&nbsp;For certeyn, whoso koude iknowe<br> <A NAME="an_1337"></A>&nbsp;Myghte ther alle the armes seen<br> <A NAME="an_1338"></A>&nbsp;Of famous folk that han ybeen<br> <A NAME="an_1339"></A>&nbsp;In Auffrike, Europe, and Asye,<br> <span class="margnote"><FONT COLOR="GREEN" SIZE="-1"><A NAME="an_1340">1340</A></FONT></span>&nbsp;Syth first began the chevalrie.<br> <A NAME="an_1341"></A>&nbsp;Loo, how shulde I now telle al thys?<br> <A NAME="an_1342"></A>&nbsp;Ne of the halle eke what nede is<br> <A NAME="an_1343"></A>&nbsp;To tellen yow that every wal<br> <A NAME="an_1344"></A>&nbsp;Of hit, and flor, and roof, and al<br> <A NAME="an_1345"></A>&nbsp;Was plated half a foote thikke<br> <A NAME="an_1346"></A>&nbsp;Of gold, and that nas nothyng wikke,<br> <A NAME="an_1347"></A>&nbsp;But for to prove in alle wyse,<br> <A NAME="an_1348"></A>&nbsp;As fyn as ducat in Venyse,<br> <A NAME="an_1349"></A>&nbsp;Of which to lite al in my pouche is.<br> <span class="margnote"><FONT COLOR="GREEN" SIZE="-1"><A NAME="an_1350">1350</A></FONT></span>&nbsp;And they were set as thik of nouchis<br> <A NAME="an_1351"></A>&nbsp;Ful of the fynest stones faire<br> <A NAME="an_1352"></A>&nbsp;That men rede in the Lapidaire,<br> <A NAME="an_1353"></A>&nbsp;As grasses growen in a mede.<br> <A NAME="an_1354"></A>&nbsp;But hit were al to longe to rede<br> <A NAME="an_1355"></A>&nbsp;The names, and therfore I pace.<br> <A NAME="an_1356"></A>&nbsp;But in this lusty and ryche place<br> <A NAME="an_1357"></A>&nbsp;That Fames halle called was,<br> <A NAME="an_1358"></A>&nbsp;Ful moche prees of folk ther nas,<br> <A NAME="an_1359"></A>&nbsp;Ne crowdyng for to mochil prees.<br> <span class="margnote"><FONT COLOR="GREEN" SIZE="-1"><A NAME="an_1360">1360</A></FONT></span>&nbsp;But al on hye, above a dees,<br> <A NAME="an_1361"></A>&nbsp;Sitte in a see imperiall,<br> <A NAME="an_1362"></A>&nbsp;That mad was of a rubee all,<br> <A NAME="an_1363"></A>&nbsp;Which that a carbuncle ys ycalled,<br> <A NAME="an_1364"></A>&nbsp;Y saugh, perpetually ystalled,<br> <A NAME="an_1365"></A>&nbsp;A femynyne creature,<br> <A NAME="an_1366"></A>&nbsp;That never formed by Nature<br> <A NAME="an_1367"></A>&nbsp;Nas such another thing yseye.<br> <A NAME="an_1368"></A>&nbsp;For alther-first, soth for to seye,<br> <A NAME="an_1369"></A>&nbsp;Me thoughte that she was so lyte<br> <span class="margnote"><FONT COLOR="GREEN" SIZE="-1"><A NAME="an_1370">1370</A></FONT></span>&nbsp;That the lengthe of a cubite<br> <A NAME="an_1371"></A>&nbsp;Was lengere than she semed be.<br> <A NAME="an_1372"></A>&nbsp;But thus sone in a whyle she<br> <A NAME="an_1373"></A>&nbsp;Hir tho so wonderliche streighte<br> <A NAME="an_1374"></A>&nbsp;That with hir fet she erthe reighte,<br> <A NAME="an_1375"></A>&nbsp;And with hir hed she touched hevene,<br> <A NAME="an_1376"></A>&nbsp;Ther as shynen sterres sevene,<br> <A NAME="an_1377"></A>&nbsp;And therto eke, as to my wit,<br> <A NAME="an_1378"></A>&nbsp;I saugh a gretter wonder yit,<br> <A NAME="an_1379"></A>&nbsp;Upon her eyen to beholde;<br> <span class="margnote"><FONT COLOR="GREEN" SIZE="-1"><A NAME="an_1380">1380</A></FONT></span>&nbsp;But certeyn y hem never tolde,<br> <A NAME="an_1381"></A>&nbsp;For as feele eyen hadde she<br> <A NAME="an_1382"></A>&nbsp;As fetheres upon foules be,<br> <A NAME="an_1383"></A>&nbsp;Or weren on the bestes foure<br> <A NAME="an_1384"></A>&nbsp;That Goddis trone gunne honoure,<br> <A NAME="an_1385"></A>&nbsp;As John writ in th' Apocalips.<br> <A NAME="an_1386"></A>&nbsp;Hir heer, that oundy was and crips,<br> <A NAME="an_1387"></A>&nbsp;As burned gold hyt shoon to see;<br> <A NAME="an_1388"></A>&nbsp;And soth to tellen, also she<br> <A NAME="an_1389"></A>&nbsp;Had also fele upstondyng eres<br> <span class="margnote"><FONT COLOR="GREEN" SIZE="-1"><A NAME="an_1390">1390</A></FONT></span>&nbsp;And tonges, as on bestes heres;<br> <A NAME="an_1391"></A>&nbsp;And on hir fet woxen saugh Y<br> <A NAME="an_1392"></A>&nbsp;Partriches wynges redely.<br> <A NAME="an_1393"></A>&nbsp;But Lord, the perry and the richesse<br> <A NAME="an_1394"></A>&nbsp;I saugh sittyng on this godesse!<br> <A NAME="an_1395"></A>&nbsp;And Lord, the hevenyssh melodye<br> <A NAME="an_1396"></A>&nbsp;Of songes ful of armonye<br> <A NAME="an_1397"></A>&nbsp;I herde aboute her trone ysonge,<br> <A NAME="an_1398"></A>&nbsp;That al the paleys-walles ronge.<br> <A NAME="an_1399"></A>&nbsp;So song the myghty Muse, she<br> <span class="margnote"><FONT COLOR="GREEN" SIZE="-1"><A NAME="an_1400">1400</A></FONT></span>&nbsp;That cleped ys Caliope,<br> <A NAME="an_1401"></A>&nbsp;And hir eighte sustren eke,<br> <A NAME="an_1402"></A>&nbsp;That in her face semen meke;<br> <A NAME="an_1403"></A>&nbsp;And ever mo, eternally,<br> <A NAME="an_1404"></A>&nbsp;They songe of Fame, as thoo herd y:<br> <A NAME="an_1405"></A>&nbsp;"Heryed be thou and thy name,<br> <A NAME="an_1406"></A>&nbsp;Goddesse of Renoun or of Fame!"<br> <A NAME="an_1407"></A>&nbsp;Tho was I war, loo, atte laste,<br> <A NAME="an_1408"></A>&nbsp;As I myne eyen gan up caste,<br> <A NAME="an_1409"></A>&nbsp;That thys ylke noble quene<br> <span class="margnote"><FONT COLOR="GREEN" SIZE="-1"><A NAME="an_1410">1410</A></FONT></span>&nbsp;On her shuldres gan sustene<br> <A NAME="an_1411"></A>&nbsp;Bothe th' armes and the name<br> <A NAME="an_1412"></A>&nbsp;Of thoo that hadde large fame:<br> <A NAME="an_1413"></A>&nbsp;Alexander and Hercules,<br> <A NAME="an_1414"></A>&nbsp;That with a sherte hys lyf les.<br> <A NAME="an_1415"></A>&nbsp;And thus fond y syttynge this goddesse<br> <A NAME="an_1416"></A>&nbsp;In nobley, honour, and rychesse;<br> <A NAME="an_1417"></A>&nbsp;Of which I stynte a while now,<br> <A NAME="an_1418"></A>&nbsp;Other thing to tellen yow.<br> <A NAME="an_1419"></A>&nbsp;Tho saugh I stonde on eyther syde,<br> <span class="margnote"><FONT COLOR="GREEN" SIZE="-1"><A NAME="an_1420">1420</A></FONT></span>&nbsp;Streight doun to the dores wide,<br> <A NAME="an_1421"></A>&nbsp;Fro the dees, many a peler<br> <A NAME="an_1422"></A>&nbsp;Of metal that shoon not ful cler;<br> <A NAME="an_1423"></A>&nbsp;But though they nere of no rychesse,<br> <A NAME="an_1424"></A>&nbsp;Yet they were mad for gret noblesse,<br> <A NAME="an_1425"></A>&nbsp;And in hem hy and gret sentence;<br> <A NAME="an_1426"></A>&nbsp;And folk of digne reverence,<br> <A NAME="an_1427"></A>&nbsp;Of which I wil yow telle fonde,<br> <A NAME="an_1428"></A>&nbsp;Upon the piler saugh I stonde.<br> <A NAME="an_1429"></A>&nbsp;Alderfirst, loo, ther I sigh<br> <span class="margnote"><FONT COLOR="GREEN" SIZE="-1"><A NAME="an_1430">1430</A></FONT></span>&nbsp;Upon a piler stonde on high,<br> <A NAME="an_1431"></A>&nbsp;That was of led and yren fyn,<br> <A NAME="an_1432"></A>&nbsp;Hym of secte saturnyn,<br> <A NAME="an_1433"></A>&nbsp;The Ebrayk Josephus the olde,<br> <A NAME="an_1434"></A>&nbsp;That of Jewes gestes tolde;<br> <A NAME="an_1435"></A>&nbsp;And he bar on hys shuldres hye<br> <A NAME="an_1436"></A>&nbsp;The fame up of the Jewerye.<br> <A NAME="an_1437"></A>&nbsp;And by hym stoden other sevene,<br> <A NAME="an_1438"></A>&nbsp;Wise and worthy for to nevene,<br> <A NAME="an_1439"></A>&nbsp;To helpen him bere up the charge,<br> <span class="margnote"><FONT COLOR="GREEN" SIZE="-1"><A NAME="an_1440">1440</A></FONT></span>&nbsp;Hyt was so hevy and so large.<br> <A NAME="an_1441"></A>&nbsp;And for they writen of batayles,<br> <A NAME="an_1442"></A>&nbsp;As wel as other olde mervayles,<br> <A NAME="an_1443"></A>&nbsp;Therfor was, loo, thys piler<br> <A NAME="an_1444"></A>&nbsp;Of which that I yow telle her,<br> <A NAME="an_1445"></A>&nbsp;Of led and yren bothe, ywys,<br> <A NAME="an_1446"></A>&nbsp;For yren Martes metal ys,<br> <A NAME="an_1447"></A>&nbsp;Which that god is of bataylle;<br> <A NAME="an_1448"></A>&nbsp;And the led, withouten faille,<br> <A NAME="an_1449"></A>&nbsp;Ys, loo, the metal of Saturne,<br> <span class="margnote"><FONT COLOR="GREEN" SIZE="-1"><A NAME="an_1450">1450</A></FONT></span>&nbsp;That hath a ful large whel to turne.<br> <A NAME="an_1451"></A>&nbsp;Thoo stoden forth on every rowe<br> <A NAME="an_1452"></A>&nbsp;Of hem which that I koude knowe,<br> <A NAME="an_1453"></A>&nbsp;Though I hem noght be ordre telle,<br> <A NAME="an_1454"></A>&nbsp;To make yow to longe to duelle,<br> <A NAME="an_1455"></A>&nbsp;These of whiche I gynne rede.<br> <A NAME="an_1456"></A>&nbsp;There saugh I stonden, out of drede,<br> <A NAME="an_1457"></A>&nbsp;Upon an yren piler strong<br> <A NAME="an_1458"></A>&nbsp;That peynted was al endelong<br> <A NAME="an_1459"></A>&nbsp;With tigres blod in every place,<br> <span class="margnote"><FONT COLOR="GREEN" SIZE="-1"><A NAME="an_1460">1460</A></FONT></span>&nbsp;The Tholosan that highte Stace,<br> <A NAME="an_1461"></A>&nbsp;That bar of Thebes up the fame<br> <A NAME="an_1462"></A>&nbsp;Upon his shuldres, and the name<br> <A NAME="an_1463"></A>&nbsp;Also of cruel Achilles.<br> <A NAME="an_1464"></A>&nbsp;And by him stood, withouten les,<br> <A NAME="an_1465"></A>&nbsp;Ful wonder hy on a piler<br> <A NAME="an_1466"></A>&nbsp;Of yren, he, the gret Omer;<br> <A NAME="an_1467"></A>&nbsp;And with him Dares and Tytus<br> <A NAME="an_1468"></A>&nbsp;Before, and eke he Lollius,<br> <A NAME="an_1469"></A>&nbsp;And Guydo eke de Columpnis,<br> <span class="margnote"><FONT COLOR="GREEN" SIZE="-1"><A NAME="an_1470">1470</A></FONT></span>&nbsp;And Englyssh Gaufride eke, ywis;<br> <A NAME="an_1471"></A>&nbsp;And ech of these, as have I joye,<br> <A NAME="an_1472"></A>&nbsp;Was besy for to bere up Troye.<br> <A NAME="an_1473"></A>&nbsp;So hevy therof was the fame<br> <A NAME="an_1474"></A>&nbsp;That for to bere hyt was no game.<br> <A NAME="an_1475"></A>&nbsp;But yet I gan ful wel espie,<br> <A NAME="an_1476"></A>&nbsp;Betwex hem was a litil envye.<br> <A NAME="an_1477"></A>&nbsp;Oon seyde that Omer made lyes,<br> <A NAME="an_1478"></A>&nbsp;Feynynge in hys poetries,<br> <A NAME="an_1479"></A>&nbsp;And was to Grekes favorable;<br> <span class="margnote"><FONT COLOR="GREEN" SIZE="-1"><A NAME="an_1480">1480</A></FONT></span>&nbsp;Therfor held he hyt but fable.<br> <A NAME="an_1481"></A>&nbsp;Tho saugh I stonde on a piler,<br> <A NAME="an_1482"></A>&nbsp;That was of tynned yren cler,<br> <A NAME="an_1483"></A>&nbsp;The Latyn poete Virgile,<br> <A NAME="an_1484"></A>&nbsp;That bore hath up a longe while<br> <A NAME="an_1485"></A>&nbsp;The fame of Pius Eneas.<br> <A NAME="an_1486"></A>&nbsp;And next hym on a piler was,<br> <A NAME="an_1487"></A>&nbsp;Of coper, Venus clerk Ovide,<br> <A NAME="an_1488"></A>&nbsp;That hath ysowen wonder wide<br> <A NAME="an_1489"></A>&nbsp;The grete god of Loves name.<br> <span class="margnote"><FONT COLOR="GREEN" SIZE="-1"><A NAME="an_1490">1490</A></FONT></span>&nbsp;And ther he bar up wel hys fame<br> <A NAME="an_1491"></A>&nbsp;Upon this piler, also hye<br> <A NAME="an_1492"></A>&nbsp;As I myghte see hyt with myn ye;<br> <A NAME="an_1493"></A>&nbsp;For-why this halle, of which I rede,<br> <A NAME="an_1494"></A>&nbsp;Was woxen on highte, length, and brede,<br> <A NAME="an_1495"></A>&nbsp;Wel more be a thousand del<br> <A NAME="an_1496"></A>&nbsp;Than hyt was erst, that saugh I wel.<br> <A NAME="an_1497"></A>&nbsp;Thoo saugh I on a piler by,<br> <A NAME="an_1498"></A>&nbsp;Of yren wroght ful sternely,<br> <A NAME="an_1499"></A>&nbsp;The grete poete daun Lucan,<br> <span class="margnote"><FONT COLOR="GREEN" SIZE="-1"><A NAME="an_1500">1500</A></FONT></span>&nbsp;And on hys shuldres bar up than,<br> <A NAME="an_1501"></A>&nbsp;As high as that y myghte see,<br> <A NAME="an_1502"></A>&nbsp;The fame of Julius and Pompe.<br> <A NAME="an_1503"></A>&nbsp;And by him stoden alle these clerkes<br> <A NAME="an_1504"></A>&nbsp;That writen of Romes myghty werkes,<br> <A NAME="an_1505"></A>&nbsp;That yf y wolde her names telle,<br> <A NAME="an_1506"></A>&nbsp;Al to longe most I dwelle.<br> <A NAME="an_1507"></A>&nbsp;And next him on a piler stood<br> <A NAME="an_1508"></A>&nbsp;Of soulfre, lyk as he were wood,<br> <A NAME="an_1509"></A>&nbsp;Daun Claudian, the sothe to telle,<br> <span class="margnote"><FONT COLOR="GREEN" SIZE="-1"><A NAME="an_1510">1510</A></FONT></span>&nbsp;That bar up al the fame of helle,<br> <A NAME="an_1511"></A>&nbsp;Of Pluto, and of Proserpyne,<br> <A NAME="an_1512"></A>&nbsp;That quene ys of the derke pyne.<br> <A NAME="an_1513"></A>&nbsp;What shulde y more telle of this?<br> <A NAME="an_1514"></A>&nbsp;The halle was al ful, ywys,<br> <A NAME="an_1515"></A>&nbsp;Of hem that writen olde gestes<br> <A NAME="an_1516"></A>&nbsp;As ben on trees rokes nestes;<br> <A NAME="an_1517"></A>&nbsp;But hit a ful confus matere<br> <A NAME="an_1518"></A>&nbsp;Were alle the gestes for to here<br> <A NAME="an_1519"></A>&nbsp;That they of write, or how they highte.<br> <span class="margnote"><FONT COLOR="GREEN" SIZE="-1"><A NAME="an_1520">1520</A></FONT></span>&nbsp;But while that y beheld thys syghte,<br> <A NAME="an_1521"></A>&nbsp;I herde a noyse aprochen blyve,<br> <A NAME="an_1522"></A>&nbsp;That ferde as been don in an hive<br> <A NAME="an_1523"></A>&nbsp;Ayen her tyme of out-fleynge;<br> <A NAME="an_1524"></A>&nbsp;Ryght such a maner murmurynge,<br> <A NAME="an_1525"></A>&nbsp;For al the world, hyt semed me.<br> <A NAME="an_1526"></A>&nbsp;Tho gan I loke aboute and see<br> <A NAME="an_1527"></A>&nbsp;That ther come entryng into the halle<br> <A NAME="an_1528"></A>&nbsp;A ryght gret companye withalle,<br> <A NAME="an_1529"></A>&nbsp;And that of sondry regiouns,<br> <span class="margnote"><FONT COLOR="GREEN" SIZE="-1"><A NAME="an_1530">1530</A></FONT></span>&nbsp;Of alleskynnes condiciouns<br> <A NAME="an_1531"></A>&nbsp;That dwelle in erthe under the mone,<br> <A NAME="an_1532"></A>&nbsp;Pore and ryche. And also sone<br> <A NAME="an_1533"></A>&nbsp;As they were come in to the halle,<br> <A NAME="an_1534"></A>&nbsp;They gonne doun on knees falle<br> <A NAME="an_1535"></A>&nbsp;Before this ilke noble quene,<br> <A NAME="an_1536"></A>&nbsp;And seyde, "Graunte us, lady shene,<br> <A NAME="an_1537"></A>&nbsp;Ech of us of thy grace a bone!"<br> <A NAME="an_1538"></A>&nbsp;And somme of hem she graunted sone,<br> <A NAME="an_1539"></A>&nbsp;And somme she werned wel and faire,<br> <span class="margnote"><FONT COLOR="GREEN" SIZE="-1"><A NAME="an_1540">1540</A></FONT></span>&nbsp;And some she graunted the contraire<br> <A NAME="an_1541"></A>&nbsp;Of her axyng outterly.<br> <A NAME="an_1542"></A>&nbsp;But thus I seye yow, trewely,<br> <A NAME="an_1543"></A>&nbsp;What her cause was, y nyste.<br> <A NAME="an_1544"></A>&nbsp;For of this folk ful wel y wiste<br> <A NAME="an_1545"></A>&nbsp;They hadde good fame ech deserved,<br> <A NAME="an_1546"></A>&nbsp;Although they were dyversly served;<br> <A NAME="an_1547"></A>&nbsp;Ryght as her suster, dame Fortune,<br> <A NAME="an_1548"></A>&nbsp;Ys wont to serven in comune.<br> <A NAME="an_1549"></A>&nbsp;Now herke how she gan to paye<br> <span class="margnote"><FONT COLOR="GREEN" SIZE="-1"><A NAME="an_1550">1550</A></FONT></span>&nbsp;That gonne her of her grace praye;<br> <A NAME="an_1551"></A>&nbsp;And yit, lo, al this companye<br> <A NAME="an_1552"></A>&nbsp;Seyden sooth, and noght a lye.<br> <A NAME="an_1553"></A>&nbsp;"Madame," seyde they, "we be<br> <A NAME="an_1554"></A>&nbsp;Folk that here besechen the<br> <A NAME="an_1555"></A>&nbsp;That thou graunte us now good fame,<br> <A NAME="an_1556"></A>&nbsp;And let our werkes han that name.<br> <A NAME="an_1557"></A>&nbsp;In ful recompensacioun<br> <A NAME="an_1558"></A>&nbsp;Of good werkes, yive us good renoun."<br> <A NAME="an_1559"></A>&nbsp;"I werne yow hit," quod she anon;<br> <span class="margnote"><FONT COLOR="GREEN" SIZE="-1"><A NAME="an_1560">1560</A></FONT></span>&nbsp;"Ye gete of me good fame non,<br> <A NAME="an_1561"></A>&nbsp;Be God, and therfore goo your wey."<br> <A NAME="an_1562"></A>&nbsp;"Allas," quod they, "and welaway!<br> <A NAME="an_1563"></A>&nbsp;Telle us what may your cause be."<br> <A NAME="an_1564"></A>&nbsp;"For me lyst hyt noght," quod she;<br> <A NAME="an_1565"></A>&nbsp;"No wyght shal speke of yow, ywis,<br> <A NAME="an_1566"></A>&nbsp;Good ne harm, ne that ne this."<br> <A NAME="an_1567"></A>&nbsp;And with that word she gan to calle<br> <A NAME="an_1568"></A>&nbsp;Her messager, that was in halle,<br> <A NAME="an_1569"></A>&nbsp;And bad that he shulde faste goon,<br> <span class="margnote"><FONT COLOR="GREEN" SIZE="-1"><A NAME="an_1570">1570</A></FONT></span>&nbsp;Upon peyne to be blynd anon,<br> <A NAME="an_1571"></A>&nbsp;For Eolus the god of wynde --<br> <A NAME="an_1572"></A>&nbsp;"In Trace, ther ye shal him fynde,<br> <A NAME="an_1573"></A>&nbsp;And bid him bringe his clarioun,<br> <A NAME="an_1574"></A>&nbsp;That is ful dyvers of his soun,<br> <A NAME="an_1575"></A>&nbsp;And hyt is cleped Clere Laude,<br> <A NAME="an_1576"></A>&nbsp;With which he wont is to heraude<br> <A NAME="an_1577"></A>&nbsp;Hem that me list ypreised be.<br> <A NAME="an_1578"></A>&nbsp;And also bid him how that he<br> <A NAME="an_1579"></A>&nbsp;Brynge his other clarioun,<br> <span class="margnote"><FONT COLOR="GREEN" SIZE="-1"><A NAME="an_1580">1580</A></FONT></span>&nbsp;That highte Sklaundre in every toun,<br> <A NAME="an_1581"></A>&nbsp;With which he wont is to diffame<br> <A NAME="an_1582"></A>&nbsp;Hem that me liste, and do hem shame."<br> <A NAME="an_1583"></A>&nbsp;This messager gan faste goon,<br> <A NAME="an_1584"></A>&nbsp;And found where in a cave of ston,<br> <A NAME="an_1585"></A>&nbsp;In a contree that highte Trace,<br> <A NAME="an_1586"></A>&nbsp;This Eolus, with harde grace,<br> <A NAME="an_1587"></A>&nbsp;Held the wyndes in distresse,<br> <A NAME="an_1588"></A>&nbsp;And gan hem under him to presse,<br> <A NAME="an_1589"></A>&nbsp;That they gonne as beres rore,<br> <span class="margnote"><FONT COLOR="GREEN" SIZE="-1"><A NAME="an_1590">1590</A></FONT></span>&nbsp;He bond and pressed hem so sore.<br> <A NAME="an_1591"></A>&nbsp;This messager gan faste crie,<br> <A NAME="an_1592"></A>&nbsp;"Rys up," quod he, "and faste hye,<br> <A NAME="an_1593"></A>&nbsp;Til thou at my lady be;<br> <A NAME="an_1594"></A>&nbsp;And tak thy clariouns eke with the,<br> <A NAME="an_1595"></A>&nbsp;And sped the forth." And he anon<br> <A NAME="an_1596"></A>&nbsp;Tok to a man that highte Triton<br> <A NAME="an_1597"></A>&nbsp;Hys clarions to bere thoo,<br> <A NAME="an_1598"></A>&nbsp;And let a certeyn wynd to goo,<br> <A NAME="an_1599"></A>&nbsp;That blew so hydously and hye<br> <span class="margnote"><FONT COLOR="GREEN" SIZE="-1"><A NAME="an_1600">1600</A></FONT></span>&nbsp;That hyt ne lefte not a skye<br> <A NAME="an_1601"></A>&nbsp;In alle the welken long and brod.<br> <A NAME="an_1602"></A>&nbsp;This Eolus nowhere abod<br> <A NAME="an_1603"></A>&nbsp;Til he was come to Fames fet,<br> <A NAME="an_1604"></A>&nbsp;And eke the man that Triton het;<br> <A NAME="an_1605"></A>&nbsp;And ther he stod, as stille as stoon.<br> <A NAME="an_1606"></A>&nbsp;And her-withal ther come anoon<br> <A NAME="an_1607"></A>&nbsp;Another huge companye<br> <A NAME="an_1608"></A>&nbsp;Of goode folk, and gunne crie,<br> <A NAME="an_1609"></A>&nbsp;"Lady, graunte us now good fame,<br> <span class="margnote"><FONT COLOR="GREEN" SIZE="-1"><A NAME="an_1610">1610</A></FONT></span>&nbsp;And lat oure werkes han that name<br> <A NAME="an_1611"></A>&nbsp;Now in honour of gentilesse,<br> <A NAME="an_1612"></A>&nbsp;And also God your soule blesse!<br> <A NAME="an_1613"></A>&nbsp;For we han wel deserved hyt,<br> <A NAME="an_1614"></A>&nbsp;Therfore is ryght that we ben quyt."<br> <A NAME="an_1615"></A>&nbsp;"As thryve I," quod she, "ye shal faylle!<br> <A NAME="an_1616"></A>&nbsp;Good werkes shal yow noght availle<br> <A NAME="an_1617"></A>&nbsp;To have of me good fame as now.<br> <A NAME="an_1618"></A>&nbsp;But wite ye what? Y graunte yow<br> <A NAME="an_1619"></A>&nbsp;That ye shal have a shrewed fame,<br> <span class="margnote"><FONT COLOR="GREEN" SIZE="-1"><A NAME="an_1620">1620</A></FONT></span>&nbsp;And wikkyd loos, and worse name,<br> <A NAME="an_1621"></A>&nbsp;Though ye good loos have wel deserved.<br> <A NAME="an_1622"></A>&nbsp;Now goo your wey, for ye be served.<br> <A NAME="an_1623"></A>&nbsp;And thou, dan Eolus, let see,<br> <A NAME="an_1624"></A>&nbsp;Tak forth thy trumpe anon," quod she,<br> <A NAME="an_1625"></A>&nbsp;"That is ycleped Sklaundre lyght,<br> <A NAME="an_1626"></A>&nbsp;And blow her loos, that every wight<br> <A NAME="an_1627"></A>&nbsp;Speke of hem harm and shrewednesse<br> <A NAME="an_1628"></A>&nbsp;In stede of good and worthynesse.<br> <A NAME="an_1629"></A>&nbsp;For thou shalt trumpe alle the contrayre<br> <span class="margnote"><FONT COLOR="GREEN" SIZE="-1"><A NAME="an_1630">1630</A></FONT></span>&nbsp;Of that they han don wel or fayre."<br> <A NAME="an_1631"></A>&nbsp;"Allas," thoughte I, "what aventures<br> <A NAME="an_1632"></A>&nbsp;Han these sory creatures!<br> <A NAME="an_1633"></A>&nbsp;For they, amonges al the pres,<br> <A NAME="an_1634"></A>&nbsp;Shul thus be shamed gilteles.<br> <A NAME="an_1635"></A>&nbsp;But what, hyt moste nedes be."<br> <A NAME="an_1636"></A>&nbsp;What dide this Eolus, but he<br> <A NAME="an_1637"></A>&nbsp;Tok out hys blake trumpe of bras,<br> <A NAME="an_1638"></A>&nbsp;That fouler than the devel was,<br> <A NAME="an_1639"></A>&nbsp;And gan this trumpe for to blowe,<br> <span class="margnote"><FONT COLOR="GREEN" SIZE="-1"><A NAME="an_1640">1640</A></FONT></span>&nbsp;As al the world shulde overthrowe,<br> <A NAME="an_1641"></A>&nbsp;That thrughout every regioun<br> <A NAME="an_1642"></A>&nbsp;Wente this foule trumpes soun,<br> <A NAME="an_1643"></A>&nbsp;As swifte as pelet out of gonne<br> <A NAME="an_1644"></A>&nbsp;Whan fyr is in the poudre ronne.<br> <A NAME="an_1645"></A>&nbsp;And such a smoke gan out wende<br> <A NAME="an_1646"></A>&nbsp;Out of his foule trumpes ende,<br> <A NAME="an_1647"></A>&nbsp;Blak, bloo, grenyssh, swartish red,<br> <A NAME="an_1648"></A>&nbsp;As doth where that men melte led,<br> <A NAME="an_1649"></A>&nbsp;Loo, al on high fro the tuel.<br> <span class="margnote"><FONT COLOR="GREEN" SIZE="-1"><A NAME="an_1650">1650</A></FONT></span>&nbsp;And therto oo thing saugh I wel,<br> <A NAME="an_1651"></A>&nbsp;That the ferther that hit ran,<br> <A NAME="an_1652"></A>&nbsp;The gretter wexen hit began,<br> <A NAME="an_1653"></A>&nbsp;As dooth the ryver from a welle,<br> <A NAME="an_1654"></A>&nbsp;And hyt stank as the pit of helle.<br> <A NAME="an_1655"></A>&nbsp;Allas, thus was her shame yronge,<br> <A NAME="an_1656"></A>&nbsp;And gilteles, on every tonge!<br> <A NAME="an_1657"></A>&nbsp;Tho come the thridde companye,<br> <A NAME="an_1658"></A>&nbsp;And gunne up to the dees to hye,<br> <A NAME="an_1659"></A>&nbsp;And doun on knes they fille anon,<br> <span class="margnote"><FONT COLOR="GREEN" SIZE="-1"><A NAME="an_1660">1660</A></FONT></span>&nbsp;And seyde, "We ben everychon<br> <A NAME="an_1661"></A>&nbsp;Folk that han ful trewely<br> <A NAME="an_1662"></A>&nbsp;Deserved fame ryghtfully,<br> <A NAME="an_1663"></A>&nbsp;And praye yow, hit mote be knowe<br> <A NAME="an_1664"></A>&nbsp;Ryght as hit is, and forth yblowe."<br> <A NAME="an_1665"></A>&nbsp;"I graunte," quod she, "for me list<br> <A NAME="an_1666"></A>&nbsp;That now your goode werkes be wist,<br> <A NAME="an_1667"></A>&nbsp;And yet ye shul han better loos,<br> <A NAME="an_1668"></A>&nbsp;Right in dispit of alle your foos,<br> <A NAME="an_1669"></A>&nbsp;Than worthy is, and that anoon.<br> <span class="margnote"><FONT COLOR="GREEN" SIZE="-1"><A NAME="an_1670">1670</A></FONT></span>&nbsp;Lat now," quod she, "thy trumpe goon,<br> <A NAME="an_1671"></A>&nbsp;Thou Eolus, that is so blak;<br> <A NAME="an_1672"></A>&nbsp;And out thyn other trumpe tak<br> <A NAME="an_1673"></A>&nbsp;That highte Laude, and blow yt soo<br> <A NAME="an_1674"></A>&nbsp;That thrugh the world her fame goo<br> <A NAME="an_1675"></A>&nbsp;Al esely, and not to faste,<br> <A NAME="an_1676"></A>&nbsp;That hyt be knowen atte laste."<br> <A NAME="an_1677"></A>&nbsp;"Ful gladly, lady myn," he seyde;<br> <A NAME="an_1678"></A>&nbsp;And out hys trumpe of gold he brayde<br> <A NAME="an_1679"></A>&nbsp;Anon, and sette hyt to his mouth,<br> <span class="margnote"><FONT COLOR="GREEN" SIZE="-1"><A NAME="an_1680">1680</A></FONT></span>&nbsp;And blew it est, and west, and south,<br> <A NAME="an_1681"></A>&nbsp;And north, as lowde as any thunder,<br> <A NAME="an_1682"></A>&nbsp;That every wight hath of hit wonder,<br> <A NAME="an_1683"></A>&nbsp;So brode hyt ran or than hit stente.<br> <A NAME="an_1684"></A>&nbsp;And, certes, al the breth that wente<br> <A NAME="an_1685"></A>&nbsp;Out of his trumpes mouth it smelde<br> <A NAME="an_1686"></A>&nbsp;As men a pot of bawme helde<br> <A NAME="an_1687"></A>&nbsp;Among a basket ful of roses.<br> <A NAME="an_1688"></A>&nbsp;This favour dide he til her loses.<br> <A NAME="an_1689"></A>&nbsp;And ryght with this y gan aspye,<br> <span class="margnote"><FONT COLOR="GREEN" SIZE="-1"><A NAME="an_1690">1690</A></FONT></span>&nbsp;Ther come the ferthe companye --<br> <A NAME="an_1691"></A>&nbsp;But certeyn they were wonder fewe --<br> <A NAME="an_1692"></A>&nbsp;And gunne stonden in a rewe,<br> <A NAME="an_1693"></A>&nbsp;And seyden, "Certes, lady bryght,<br> <A NAME="an_1694"></A>&nbsp;We han don wel with al our myght,<br> <A NAME="an_1695"></A>&nbsp;But we ne kepen have no fame.<br> <A NAME="an_1696"></A>&nbsp;Hyde our werkes and our name,<br> <A NAME="an_1697"></A>&nbsp;For Goddys love; for certes we<br> <A NAME="an_1698"></A>&nbsp;Han certeyn doon hyt for bounte,<br> <A NAME="an_1699"></A>&nbsp;And for no maner other thing."<br> <span class="margnote"><FONT COLOR="GREEN" SIZE="-1"><A NAME="an_1700">1700</A></FONT></span>&nbsp;"I graunte yow alle your askyng,"<br> <A NAME="an_1701"></A>&nbsp;Quod she; "let your werkes be ded."<br> <A NAME="an_1702"></A>&nbsp;With that aboute y clew myn hed,<br> <A NAME="an_1703"></A>&nbsp;And saugh anoon the fifte route<br> <A NAME="an_1704"></A>&nbsp;That to this lady gunne loute,<br> <A NAME="an_1705"></A>&nbsp;And doun on knes anoon to falle;<br> <A NAME="an_1706"></A>&nbsp;And to hir thoo besoughten alle<br> <A NAME="an_1707"></A>&nbsp;To hide her goode werkes ek,<br> <A NAME="an_1708"></A>&nbsp;And seyden they yeven noght a lek<br> <A NAME="an_1709"></A>&nbsp;For fame ne for such renoun;<br> <span class="margnote"><FONT COLOR="GREEN" SIZE="-1"><A NAME="an_1710">1710</A></FONT></span>&nbsp;For they for contemplacioun<br> <A NAME="an_1711"></A>&nbsp;And Goddes love hadde ywrought,<br> <A NAME="an_1712"></A>&nbsp;Ne of fame wolde they nought.<br> <A NAME="an_1713"></A>&nbsp;"What?" quod she, "and be ye wood?<br> <A NAME="an_1714"></A>&nbsp;And wene ye for to doo good,<br> <A NAME="an_1715"></A>&nbsp;And for to have of that no fame?<br> <A NAME="an_1716"></A>&nbsp;Have ye dispit to have my name?<br> <A NAME="an_1717"></A>&nbsp;Nay, ye shul lyven everychon!<br> <A NAME="an_1718"></A>&nbsp;Blow thy trumpes, and that anon,"<br> <A NAME="an_1719"></A>&nbsp;Quod she, "thou Eolus, y hote,<br> <span class="margnote"><FONT COLOR="GREEN" SIZE="-1"><A NAME="an_1720">1720</A></FONT></span>&nbsp;And ryng this folkes werk be note,<br> <A NAME="an_1721"></A>&nbsp;That al the world may of hyt here."<br> <A NAME="an_1722"></A>&nbsp;And he gan blowe her loos so clere<br> <A NAME="an_1723"></A>&nbsp;In his golden clarioun<br> <A NAME="an_1724"></A>&nbsp;That thrugh the world wente the soun<br> <A NAME="an_1725"></A>&nbsp;Also kenely and eke so softe;<br> <A NAME="an_1726"></A>&nbsp;But atte last hyt was on-lofte.<br> <A NAME="an_1727"></A>&nbsp;Thoo come the sexte companye,<br> <A NAME="an_1728"></A>&nbsp;And gunne faste on Fame crie.<br> <A NAME="an_1729"></A>&nbsp;Ryght verraily in this manere<br> <span class="margnote"><FONT COLOR="GREEN" SIZE="-1"><A NAME="an_1730">1730</A></FONT></span>&nbsp;They seyden: "Mercy, lady dere!<br> <A NAME="an_1731"></A>&nbsp;To tellen certeyn as hyt is,<br> <A NAME="an_1732"></A>&nbsp;We han don neither that ne this,<br> <A NAME="an_1733"></A>&nbsp;But ydel al oure lyf ybe.<br> <A NAME="an_1734"></A>&nbsp;But natheles yet preye we<br> <A NAME="an_1735"></A>&nbsp;That we mowe han as good a fame,<br> <A NAME="an_1736"></A>&nbsp;And gret renoun and knowen name,<br> <A NAME="an_1737"></A>&nbsp;As they that han doon noble gestes,<br> <A NAME="an_1738"></A>&nbsp;And acheved alle her lestes,<br> <A NAME="an_1739"></A>&nbsp;As wel of love as other thyng.<br> <span class="margnote"><FONT COLOR="GREEN" SIZE="-1"><A NAME="an_1740">1740</A></FONT></span>&nbsp;Al was us never broche ne ryng,<br> <A NAME="an_1741"></A>&nbsp;Ne elles noght, from wymmen sent,<br> <A NAME="an_1742"></A>&nbsp;Ne ones in her herte yment<br> <A NAME="an_1743"></A>&nbsp;To make us oonly frendly chere,<br> <A NAME="an_1744"></A>&nbsp;But myghten temen us upon bere;<br> <A NAME="an_1745"></A>&nbsp;Yet lat us to the peple seme<br> <A NAME="an_1746"></A>&nbsp;Suche as the world may of us deme<br> <A NAME="an_1747"></A>&nbsp;That wommen loven us for wod.<br> <A NAME="an_1748"></A>&nbsp;Hyt shal doon us as moche good,<br> <A NAME="an_1749"></A>&nbsp;And to oure herte as moche avaylle<br> <span class="margnote"><FONT COLOR="GREEN" SIZE="-1"><A NAME="an_1750">1750</A></FONT></span>&nbsp;To countrepese ese and travaylle,<br> <A NAME="an_1751"></A>&nbsp;As we had wonne hyt with labour;<br> <A NAME="an_1752"></A>&nbsp;For that is dere boght honour<br> <A NAME="an_1753"></A>&nbsp;At regard of oure grete ese.<br> <A NAME="an_1754"></A>&nbsp;And yet thou most us more plese:<br> <A NAME="an_1755"></A>&nbsp;Let us be holden eke therto<br> <A NAME="an_1756"></A>&nbsp;Worthy, wise, and goode also,<br> <A NAME="an_1757"></A>&nbsp;And riche, and happy unto love.<br> <A NAME="an_1758"></A>&nbsp;For Goddes love, that sit above,<br> <A NAME="an_1759"></A>&nbsp;Thogh we may not the body have<br> <span class="margnote"><FONT COLOR="GREEN" SIZE="-1"><A NAME="an_1760">1760</A></FONT></span>&nbsp;Of wymmen, yet, so God yow save,<br> <A NAME="an_1761"></A>&nbsp;Leet men gliwe on us the name --<br> <A NAME="an_1762"></A>&nbsp;Sufficeth that we han the fame."<br> <A NAME="an_1763"></A>&nbsp;"I graunte," quod she, "be my trouthe!<br> <A NAME="an_1764"></A>&nbsp;Now, Eolus, withouten slouthe,<br> <A NAME="an_1765"></A>&nbsp;Tak out thy trumpe of gold, let se,<br> <A NAME="an_1766"></A>&nbsp;And blow as they han axed me,<br> <A NAME="an_1767"></A>&nbsp;That every man wene hem at ese,<br> <A NAME="an_1768"></A>&nbsp;Though they goon in ful badde lese."<br> <A NAME="an_1769"></A>&nbsp;This Eolus gan hit so blowe<br> <span class="margnote"><FONT COLOR="GREEN" SIZE="-1"><A NAME="an_1770">1770</A></FONT></span>&nbsp;That thrugh the world hyt was yknowe.<br> <A NAME="an_1771"></A>&nbsp;Thoo come the seventh route anoon,<br> <A NAME="an_1772"></A>&nbsp;And fel on knees everychoon,<br> <A NAME="an_1773"></A>&nbsp;And seyde, "Lady, graunte us sone<br> <A NAME="an_1774"></A>&nbsp;The same thing, the same bone,<br> <A NAME="an_1775"></A>&nbsp;That [ye] this nexte folk han doon."<br> <A NAME="an_1776"></A>&nbsp;"Fy on yow," quod she, "everychon!<br> <A NAME="an_1777"></A>&nbsp;Ye masty swyn, ye ydel wrechches,<br> <A NAME="an_1778"></A>&nbsp;Ful of roten, slowe techches!<br> <A NAME="an_1779"></A>&nbsp;What? False theves! Wher ye wolde<br> <span class="margnote"><FONT COLOR="GREEN" SIZE="-1"><A NAME="an_1780">1780</A></FONT></span>&nbsp;Be famous good, and nothing nolde<br> <A NAME="an_1781"></A>&nbsp;Deserve why, ne never ye roughte?<br> <A NAME="an_1782"></A>&nbsp;Men rather yow to hangen oughte!<br> <A NAME="an_1783"></A>&nbsp;For ye be lyke the sweynte cat<br> <A NAME="an_1784"></A>&nbsp;That wolde have fissh; but wostow what?<br> <A NAME="an_1785"></A>&nbsp;He wolde nothing wete his clowes.<br> <A NAME="an_1786"></A>&nbsp;Yvel thrift come to your jowes,<br> <A NAME="an_1787"></A>&nbsp;And eke to myn, if I hit graunte,<br> <A NAME="an_1788"></A>&nbsp;Or do yow favour, yow to avaunte!<br> <A NAME="an_1789"></A>&nbsp;Thou Eolus, thou kyng of Trace,<br> <span class="margnote"><FONT COLOR="GREEN" SIZE="-1"><A NAME="an_1790">1790</A></FONT></span>&nbsp;Goo blowe this folk a sory grace,"<br> <A NAME="an_1791"></A>&nbsp;Quod she, "anon; and wostow how?<br> <A NAME="an_1792"></A>&nbsp;As I shal telle thee ryght now.<br> <A NAME="an_1793"></A>&nbsp;Sey: `These ben they that wolde honour<br> <A NAME="an_1794"></A>&nbsp;Have, and do noskynnes labour,<br> <A NAME="an_1795"></A>&nbsp;Ne doo no good, and yet han lawde;<br> <A NAME="an_1796"></A>&nbsp;And that men wende that bele Isawde<br> <A NAME="an_1797"></A>&nbsp;Ne coude hem noght of love werne,<br> <A NAME="an_1798"></A>&nbsp;And yet she that grynt at a querne<br> <A NAME="an_1799"></A>&nbsp;Ys al to good to ese her herte.'"<br> <span class="margnote"><FONT COLOR="GREEN" SIZE="-1"><A NAME="an_1800">1800</A></FONT></span>&nbsp;This Eolus anon up sterte,<br> <A NAME="an_1801"></A>&nbsp;And with his blake clarioun<br> <A NAME="an_1802"></A>&nbsp;He gan to blasen out a soun<br> <A NAME="an_1803"></A>&nbsp;As lowde as beloweth wynd in helle;<br> <A NAME="an_1804"></A>&nbsp;And eke therwith, soth to telle,<br> <A NAME="an_1805"></A>&nbsp;This soun was so ful of japes,<br> <A NAME="an_1806"></A>&nbsp;As ever mowes were in apes.<br> <A NAME="an_1807"></A>&nbsp;And that wente al the world aboute,<br> <A NAME="an_1808"></A>&nbsp;That every wight gan on hem shoute<br> <A NAME="an_1809"></A>&nbsp;And for to lawghe as they were wod,<br> <span class="margnote"><FONT COLOR="GREEN" SIZE="-1"><A NAME="an_1810">1810</A></FONT></span>&nbsp;Such game fonde they in her hod.<br> <A NAME="an_1811"></A>&nbsp;Tho come another companye,<br> <A NAME="an_1812"></A>&nbsp;That had ydoon the trayterye,<br> <A NAME="an_1813"></A>&nbsp;The harm, the grettest wikkednesse<br> <A NAME="an_1814"></A>&nbsp;That any herte kouth. gesse;<br> <A NAME="an_1815"></A>&nbsp;And prayed her to han good fame,<br> <A NAME="an_1816"></A>&nbsp;And that she nolde doon hem no shame,<br> <A NAME="an_1817"></A>&nbsp;But yeve hem loos and good renoun,<br> <A NAME="an_1818"></A>&nbsp;And do hyt blowe in a clarioun.<br> <A NAME="an_1819"></A>&nbsp;"Nay, wis," quod she, "hyt were a vice.<br> <span class="margnote"><FONT COLOR="GREEN" SIZE="-1"><A NAME="an_1820">1820</A></FONT></span>&nbsp;Al be ther in me no justice,<br> <A NAME="an_1821"></A>&nbsp;Me lyste not to doo hyt now,<br> <A NAME="an_1822"></A>&nbsp;Ne this nyl I not graunte yow."<br> <A NAME="an_1823"></A>&nbsp;Tho come ther lepynge in a route,<br> <A NAME="an_1824"></A>&nbsp;And gunne choppen al aboute<br> <A NAME="an_1825"></A>&nbsp;Every man upon the crowne,<br> <A NAME="an_1826"></A>&nbsp;That al the halle gan to sowne,<br> <A NAME="an_1827"></A>&nbsp;And seyden: "Lady, leef and dere,<br> <A NAME="an_1828"></A>&nbsp;We ben suche folk as ye mowe here.<br> <A NAME="an_1829"></A>&nbsp;To tellen al the tale aryght,<br> <span class="margnote"><FONT COLOR="GREEN" SIZE="-1"><A NAME="an_1830">1830</A></FONT></span>&nbsp;We ben shrewes, every wyght,<br> <A NAME="an_1831"></A>&nbsp;And han delyt in wikkednesse,<br> <A NAME="an_1832"></A>&nbsp;As goode folk han in godnesse;<br> <A NAME="an_1833"></A>&nbsp;And joye to be knowen shrewes,<br> <A NAME="an_1834"></A>&nbsp;And ful of vice and wikked thewes;<br> <A NAME="an_1835"></A>&nbsp;Wherefore we praye yow, a-rowe,<br> <A NAME="an_1836"></A>&nbsp;That oure fame such be knowe<br> <A NAME="an_1837"></A>&nbsp;In alle thing ryght as hit ys."<br> <A NAME="an_1838"></A>&nbsp;"Y graunte hyt yow," quod she, "ywis.<br> <A NAME="an_1839"></A>&nbsp;But what art thow that seyst this tale,<br> <span class="margnote"><FONT COLOR="GREEN" SIZE="-1"><A NAME="an_1840">1840</A></FONT></span>&nbsp;That werest on thy hose a pale,<br> <A NAME="an_1841"></A>&nbsp;And on thy tipet such a belle?"<br> <A NAME="an_1842"></A>&nbsp;"Madame," quod he, "soth to telle,<br> <A NAME="an_1843"></A>&nbsp;I am that ylke shrewe, ywis,<br> <A NAME="an_1844"></A>&nbsp;That brende the temple of Ysidis<br> <A NAME="an_1845"></A>&nbsp;In Athenes, loo, that citee."<br> <A NAME="an_1846"></A>&nbsp;"And wherfor didest thou so?" quod she.<br> <A NAME="an_1847"></A>&nbsp;"By my thrift," quod he, "madame,<br> <A NAME="an_1848"></A>&nbsp;I wolde fayn han had a fame,<br> <A NAME="an_1849"></A>&nbsp;As other folk hadde in the toun,<br> <span class="margnote"><FONT COLOR="GREEN" SIZE="-1"><A NAME="an_1850">1850</A></FONT></span>&nbsp;Although they were of gret renoun<br> <A NAME="an_1851"></A>&nbsp;For her vertu and for her thewes.<br> <A NAME="an_1852"></A>&nbsp;Thoughte y, as gret a fame han shrewes,<br> <A NAME="an_1853"></A>&nbsp;Though hit be for shrewednesse,<br> <A NAME="an_1854"></A>&nbsp;As goode folk han for godnesse;<br> <A NAME="an_1855"></A>&nbsp;And sith y may not have that oon,<br> <A NAME="an_1856"></A>&nbsp;That other nyl y noght forgoon.<br> <A NAME="an_1857"></A>&nbsp;And for to gette of Fames hire,<br> <A NAME="an_1858"></A>&nbsp;The temple sette y al afire.<br> <A NAME="an_1859"></A>&nbsp;Now do our loos be blowen swithe,<br> <span class="margnote"><FONT COLOR="GREEN" SIZE="-1"><A NAME="an_1860">1860</A></FONT></span>&nbsp;As wisly be thou ever blythe!"<br> <A NAME="an_1861"></A>&nbsp;"Gladly," quod she; "thow Eolus,<br> <A NAME="an_1862"></A>&nbsp;Herestow not what they prayen us?"<br> <A NAME="an_1863"></A>&nbsp;"Madame, yis, ful wel," quod he,<br> <A NAME="an_1864"></A>&nbsp;"And I wil trumpen it, parde!"<br> <A NAME="an_1865"></A>&nbsp;And tok his blake trumpe faste,<br> <A NAME="an_1866"></A>&nbsp;And gan to puffen and to blaste,<br> <A NAME="an_1867"></A>&nbsp;Til hyt was at the worldes ende.<br> <A NAME="an_1868"></A>&nbsp;With that y gan aboute wende,<br> <A NAME="an_1869"></A>&nbsp;For oon that stood ryght at my bak,<br> <span class="margnote"><FONT COLOR="GREEN" SIZE="-1"><A NAME="an_1870">1870</A></FONT></span>&nbsp;Me thoughte, goodly to me spak,<br> <A NAME="an_1871"></A>&nbsp;And seyde, "Frend, what is thy name?<br> <A NAME="an_1872"></A>&nbsp;Artow come hider to han fame?"<br> <A NAME="an_1873"></A>&nbsp;"Nay, for sothe, frend," quod y;<br> <A NAME="an_1874"></A>&nbsp;"I cam noght hyder, graunt mercy,<br> <A NAME="an_1875"></A>&nbsp;For no such cause, by my hed!<br> <A NAME="an_1876"></A>&nbsp;Sufficeth me, as I were ded,<br> <A NAME="an_1877"></A>&nbsp;That no wight have my name in honde.<br> <A NAME="an_1878"></A>&nbsp;I wot myself best how y stonde;<br> <A NAME="an_1879"></A>&nbsp;For what I drye, or what I thynke,<br> <span class="margnote"><FONT COLOR="GREEN" SIZE="-1"><A NAME="an_1880">1880</A></FONT></span>&nbsp;I wil myselven al hyt drynke,<br> <A NAME="an_1881"></A>&nbsp;Certeyn, for the more part,<br> <A NAME="an_1882"></A>&nbsp;As fer forth as I kan myn art."<br> <A NAME="an_1883"></A>&nbsp;"But what doost thou here than?" quod he.<br> <A NAME="an_1884"></A>&nbsp;Quod y, "That wyl y tellen the,<br> <A NAME="an_1885"></A>&nbsp;The cause why y stonde here:<br> <A NAME="an_1886"></A>&nbsp;Somme newe tydynges for to lere,<br> <A NAME="an_1887"></A>&nbsp;Somme newe thinges, y not what,<br> <A NAME="an_1888"></A>&nbsp;Tydynges, other this or that,<br> <A NAME="an_1889"></A>&nbsp;Of love or suche thynges glade.<br> <span class="margnote"><FONT COLOR="GREEN" SIZE="-1"><A NAME="an_1890">1890</A></FONT></span>&nbsp;For certeynly, he that me made<br> <A NAME="an_1891"></A>&nbsp;To comen hyder, seyde me,<br> <A NAME="an_1892"></A>&nbsp;Y shulde bothe here and se<br> <A NAME="an_1893"></A>&nbsp;In this place wonder thynges;<br> <A NAME="an_1894"></A>&nbsp;But these be no suche tydynges<br> <A NAME="an_1895"></A>&nbsp;As I mene of." "Noo?" quod he.<br> <A NAME="an_1896"></A>&nbsp;And I answered, "Noo, parde!<br> <A NAME="an_1897"></A>&nbsp;For wel y wiste ever yit,<br> <A NAME="an_1898"></A>&nbsp;Sith that first y hadde wit,<br> <A NAME="an_1899"></A>&nbsp;That somme folk han desired fame<br> <span class="margnote"><FONT COLOR="GREEN" SIZE="-1"><A NAME="an_1900">1900</A></FONT></span>&nbsp;Diversly, and loos, and name.<br> <A NAME="an_1901"></A>&nbsp;But certeynly, y nyste how<br> <A NAME="an_1902"></A>&nbsp;Ne where that Fame duelled, er now,<br> <A NAME="an_1903"></A>&nbsp;And eke of her descripcioun,<br> <A NAME="an_1904"></A>&nbsp;Ne also her condicioun,<br> <A NAME="an_1905"></A>&nbsp;Ne the ordre of her dom,<br> <A NAME="an_1906"></A>&nbsp;Unto the tyme y hidder com."<br> <A NAME="an_1907"></A>&nbsp;"[Whych] than be, loo, these tydynges,<br> <A NAME="an_1908"></A>&nbsp;That thou now [thus] hider brynges,<br> <A NAME="an_1909"></A>&nbsp;That thou hast herd?" quod he to me;<br> <span class="margnote"><FONT COLOR="GREEN" SIZE="-1"><A NAME="an_1910">1910</A></FONT></span>&nbsp;"But now no fors, for wel y se<br> <A NAME="an_1911"></A>&nbsp;What thou desirest for to here.<br> <A NAME="an_1912"></A>&nbsp;Com forth and stond no lenger here,<br> <A NAME="an_1913"></A>&nbsp;And y wil thee, withouten drede,<br> <A NAME="an_1914"></A>&nbsp;In such another place lede<br> <A NAME="an_1915"></A>&nbsp;Ther thou shalt here many oon."<br> <A NAME="an_1916"></A>&nbsp;Tho gan I forth with hym to goon<br> <A NAME="an_1917"></A>&nbsp;Out of the castel, soth to seye.<br> <A NAME="an_1918"></A>&nbsp;Tho saugh y stonde in a valeye,<br> <A NAME="an_1919"></A>&nbsp;Under the castel, faste by,<br> <span class="margnote"><FONT COLOR="GREEN" SIZE="-1"><A NAME="an_1920">1920</A></FONT></span>&nbsp;An hous, that Domus Dedaly,<br> <A NAME="an_1921"></A>&nbsp;That Laboryntus cleped ys,<br> <A NAME="an_1922"></A>&nbsp;Nas mad so wonderlych, ywis,<br> <A NAME="an_1923"></A>&nbsp;Ne half so queyntelych ywrought.<br> <A NAME="an_1924"></A>&nbsp;And ever mo, as swyft as thought,<br> <A NAME="an_1925"></A>&nbsp;This queynte hous aboute wente,<br> <A NAME="an_1926"></A>&nbsp;That never mo hyt stille stente.<br> <A NAME="an_1927"></A>&nbsp;And therout com so gret a noyse<br> <A NAME="an_1928"></A>&nbsp;That, had hyt stonden upon Oyse,<br> <A NAME="an_1929"></A>&nbsp;Men myghte hyt han herd esely<br> <span class="margnote"><FONT COLOR="GREEN" SIZE="-1"><A NAME="an_1930">1930</A></FONT></span>&nbsp;To Rome, y trowe sikerly.<br> <A NAME="an_1931"></A>&nbsp;And the noyse which that I herde,<br> <A NAME="an_1932"></A>&nbsp;For al the world ryght so hyt ferde<br> <A NAME="an_1933"></A>&nbsp;As dooth the rowtynge of the ston<br> <A NAME="an_1934"></A>&nbsp;That from th' engyn ys leten gon.<br> <A NAME="an_1935"></A>&nbsp;And al thys hous of which y rede<br> <A NAME="an_1936"></A>&nbsp;Was mad of twigges, falwe, rede,<br> <A NAME="an_1937"></A>&nbsp;And grene eke, and somme weren white,<br> <A NAME="an_1938"></A>&nbsp;Swiche as men to these cages thwite,<br> <A NAME="an_1939"></A>&nbsp;Or maken of these panyers,<br> <span class="margnote"><FONT COLOR="GREEN" SIZE="-1"><A NAME="an_1940">1940</A></FONT></span>&nbsp;Or elles [hottes] or dossers;<br> <A NAME="an_1941"></A>&nbsp;That, for the swough and for the twygges,<br> <A NAME="an_1942"></A>&nbsp;This hous was also ful of gygges,<br> <A NAME="an_1943"></A>&nbsp;And also ful eke of chirkynges,<br> <A NAME="an_1944"></A>&nbsp;And of many other werkynges;<br> <A NAME="an_1945"></A>&nbsp;And eke this hous hath of entrees<br> <A NAME="an_1946"></A>&nbsp;As fele as of leves ben in trees<br> <A NAME="an_1947"></A>&nbsp;In somer, whan they grene been;<br> <A NAME="an_1948"></A>&nbsp;And on the roof men may yet seen<br> <A NAME="an_1949"></A>&nbsp;A thousand holes, and wel moo,<br> <span class="margnote"><FONT COLOR="GREEN" SIZE="-1"><A NAME="an_1950">1950</A></FONT></span>&nbsp;To leten wel the soun out goo.<br> <A NAME="an_1951"></A>&nbsp;And be day, in every tyde,<br> <A NAME="an_1952"></A>&nbsp;Been al the dores opened wide,<br> <A NAME="an_1953"></A>&nbsp;And be nyght echon unshette;<br> <A NAME="an_1954"></A>&nbsp;Ne porter ther is noon to lette<br> <A NAME="an_1955"></A>&nbsp;No maner tydynges in to pace.<br> <A NAME="an_1956"></A>&nbsp;Ne never rest is in that place<br> <A NAME="an_1957"></A>&nbsp;That hit nys fild ful of tydynges,<br> <A NAME="an_1958"></A>&nbsp;Other loude or of whisprynges;<br> <A NAME="an_1959"></A>&nbsp;And over alle the houses angles<br> <span class="margnote"><FONT COLOR="GREEN" SIZE="-1"><A NAME="an_1960">1960</A></FONT></span>&nbsp;Ys ful of rounynges and of jangles<br> <A NAME="an_1961"></A>&nbsp;Of werres, of pes, of mariages,<br> <A NAME="an_1962"></A>&nbsp;Of reste, of labour, of viages,<br> <A NAME="an_1963"></A>&nbsp;Of abood, of deeth, of lyf,<br> <A NAME="an_1964"></A>&nbsp;Of love, of hate, acord, of stryf,<br> <A NAME="an_1965"></A>&nbsp;Of loos, of lore, and of wynnynges,<br> <A NAME="an_1966"></A>&nbsp;Of hele, of seknesse, of bildynges,<br> <A NAME="an_1967"></A>&nbsp;Of faire wyndes, and of tempestes,<br> <A NAME="an_1968"></A>&nbsp;Of qwalm of folk, and eke of bestes;<br> <A NAME="an_1969"></A>&nbsp;Of dyvers transmutacions<br> <span class="margnote"><FONT COLOR="GREEN" SIZE="-1"><A NAME="an_1970">1970</A></FONT></span>&nbsp;Of estats, and eke of regions;<br> <A NAME="an_1971"></A>&nbsp;Of trust, of drede, of jelousye,<br> <A NAME="an_1972"></A>&nbsp;Of wit, of wynnynge, of folye;<br> <A NAME="an_1973"></A>&nbsp;Of plente, and of gret famyne,<br> <A NAME="an_1974"></A>&nbsp;Of chepe, of derthe, and of ruyne;<br> <A NAME="an_1975"></A>&nbsp;Of good or mys governement,<br> <A NAME="an_1976"></A>&nbsp;Of fyr, and of dyvers accident.<br> <A NAME="an_1977"></A>&nbsp;And loo, thys hous, of which I write,<br> <A NAME="an_1978"></A>&nbsp;Syker be ye, hit nas not lyte,<br> <A NAME="an_1979"></A>&nbsp;For hyt was sixty myle of lengthe.<br> <span class="margnote"><FONT COLOR="GREEN" SIZE="-1"><A NAME="an_1980">1980</A></FONT></span>&nbsp;Al was the tymber of no strengthe,<br> <A NAME="an_1981"></A>&nbsp;Yet hit is founded to endure<br> <A NAME="an_1982"></A>&nbsp;While that hit lyst to Aventure,<br> <A NAME="an_1983"></A>&nbsp;That is the moder of tydynges,<br> <A NAME="an_1984"></A>&nbsp;As the see of welles and of sprynges;<br> <A NAME="an_1985"></A>&nbsp;And hyt was shapen lyk a cage.<br> <A NAME="an_1986"></A>&nbsp;"Certys," quod y, "in al myn age,<br> <A NAME="an_1987"></A>&nbsp;Ne saugh y such an hous as this."<br> <A NAME="an_1988"></A>&nbsp;And as y wondred me, ywys,<br> <A NAME="an_1989"></A>&nbsp;Upon this hous, tho war was y<br> <span class="margnote"><FONT COLOR="GREEN" SIZE="-1"><A NAME="an_1990">1990</A></FONT></span>&nbsp;How that myn egle faste by<br> <A NAME="an_1991"></A>&nbsp;Was perched hye upon a stoon;<br> <A NAME="an_1992"></A>&nbsp;And I gan streghte to hym gon,<br> <A NAME="an_1993"></A>&nbsp;And seyde thus: "Y preye the<br> <A NAME="an_1994"></A>&nbsp;That thou a while abide me,<br> <A NAME="an_1995"></A>&nbsp;For Goddis love, and lete me seen<br> <A NAME="an_1996"></A>&nbsp;What wondres in this place been;<br> <A NAME="an_1997"></A>&nbsp;For yit, paraunter, y may lere<br> <A NAME="an_1998"></A>&nbsp;Som good theron, or sumwhat here<br> <A NAME="an_1999"></A>&nbsp;That leef me were, or that y wente."<br> <span class="margnote"><FONT COLOR="GREEN" SIZE="-1"><A NAME="an_2000">2000</A></FONT></span>&nbsp;"Petre, that is myn entente,"<br> <A NAME="an_2001"></A>&nbsp;Quod he to me; "therfore y duelle.<br> <A NAME="an_2002"></A>&nbsp;But certeyn, oon thyng I the telle,<br> <A NAME="an_2003"></A>&nbsp;That but I bringe the therinne,<br> <A NAME="an_2004"></A>&nbsp;Ne shalt thou never kunne gynne<br> <A NAME="an_2005"></A>&nbsp;To come into hyt, out of doute,<br> <A NAME="an_2006"></A>&nbsp;So faste hit whirleth, lo, aboute.<br> <A NAME="an_2007"></A>&nbsp;But sith that Joves, of his grace,<br> <A NAME="an_2008"></A>&nbsp;As I have seyd, wol the solace<br> <A NAME="an_2009"></A>&nbsp;Fynally with these thinges,<br> <span class="margnote"><FONT COLOR="GREEN" SIZE="-1"><A NAME="an_2010">2010</A></FONT></span>&nbsp;Unkouthe syghtes and tydynges,<br> <A NAME="an_2011"></A>&nbsp;To passe with thyn hevynesse,<br> <A NAME="an_2012"></A>&nbsp;Such routhe hath he of thy distresse,<br> <A NAME="an_2013"></A>&nbsp;That thou suffrest debonairly --<br> <A NAME="an_2014"></A>&nbsp;And wost thyselven outtirly<br> <A NAME="an_2015"></A>&nbsp;Disesperat of alle blys,<br> <A NAME="an_2016"></A>&nbsp;Syth that Fortune hath mad amys<br> <A NAME="an_2017"></A>&nbsp;The [fruit] of al thyn hertys reste<br> <A NAME="an_2018"></A>&nbsp;Languisshe and eke in poynt to breste --<br> <A NAME="an_2019"></A>&nbsp;That he, thrugh hys myghty merite,<br> <span class="margnote"><FONT COLOR="GREEN" SIZE="-1"><A NAME="an_2020">2020</A></FONT></span>&nbsp;Wol do the an ese, al be hyt lyte,<br> <A NAME="an_2021"></A>&nbsp;And yaf in expres commaundement,<br> <A NAME="an_2022"></A>&nbsp;To which I am obedient,<br> <A NAME="an_2023"></A>&nbsp;To further the with al my myght,<br> <A NAME="an_2024"></A>&nbsp;And wisse and teche the aryght<br> <A NAME="an_2025"></A>&nbsp;Where thou maist most tidynges here.<br> <A NAME="an_2026"></A>&nbsp;Shaltow here anoon many oon lere."<br> <A NAME="an_2027"></A>&nbsp;With this word he ryght anoon<br> <A NAME="an_2028"></A>&nbsp;Hente me up bytweene hys toon,<br> <A NAME="an_2029"></A>&nbsp;And at a wyndowe yn me broghte,<br> <span class="margnote"><FONT COLOR="GREEN" SIZE="-1"><A NAME="an_2030">2030</A></FONT></span>&nbsp;That in this hous was, as me thoghte --<br> <A NAME="an_2031"></A>&nbsp;And therwithalle, me thoughte hit stente,<br> <A NAME="an_2032"></A>&nbsp;And nothing hyt aboute wente --<br> <A NAME="an_2033"></A>&nbsp;And me sette in the flor adoun.<br> <A NAME="an_2034"></A>&nbsp;But which a congregacioun<br> <A NAME="an_2035"></A>&nbsp;Of folk, as I saugh rome aboute,<br> <A NAME="an_2036"></A>&nbsp;Some wythin and some wythoute,<br> <A NAME="an_2037"></A>&nbsp;Nas never seen, ne shal ben eft;<br> <A NAME="an_2038"></A>&nbsp;That, certys, in the world nys left<br> <A NAME="an_2039"></A>&nbsp;So many formed be Nature,<br> <span class="margnote"><FONT COLOR="GREEN" SIZE="-1"><A NAME="an_2040">2040</A></FONT></span>&nbsp;Ne ded so many a creature;<br> <A NAME="an_2041"></A>&nbsp;That wel unnethe in that place<br> <A NAME="an_2042"></A>&nbsp;Hadde y a fote-brede of space.<br> <A NAME="an_2043"></A>&nbsp;And every wight that I saugh there<br> <A NAME="an_2044"></A>&nbsp;Rouned everych in others ere<br> <A NAME="an_2045"></A>&nbsp;A newe tydynge prively,<br> <A NAME="an_2046"></A>&nbsp;Or elles tolde al openly<br> <A NAME="an_2047"></A>&nbsp;Ryght thus, and seyde: "Nost not thou<br> <A NAME="an_2048"></A>&nbsp;That ys betyd, lo, late or now?"<br> <A NAME="an_2049"></A>&nbsp;"No," quod he, "telle me what."<br> <span class="margnote"><FONT COLOR="GREEN" SIZE="-1"><A NAME="an_2050">2050</A></FONT></span>&nbsp;And than he tolde hym this and that,<br> <A NAME="an_2051"></A>&nbsp;And swor therto that hit was soth --<br> <A NAME="an_2052"></A>&nbsp;"Thus hath he sayd," and "Thus he doth,"<br> <A NAME="an_2053"></A>&nbsp;"Thus shal hit be," "Thus herde y seye,"<br> <A NAME="an_2054"></A>&nbsp;"That shal be founde," "That dar I leye" --<br> <A NAME="an_2055"></A>&nbsp;That al the folk that ys alyve<br> <A NAME="an_2056"></A>&nbsp;Ne han the kunnynge to discryve<br> <A NAME="an_2057"></A>&nbsp;The thinges that I herde there,<br> <A NAME="an_2058"></A>&nbsp;What aloude, and what in ere.<br> <A NAME="an_2059"></A>&nbsp;But al the wondermost was this:<br> <span class="margnote"><FONT COLOR="GREEN" SIZE="-1"><A NAME="an_2060">2060</A></FONT></span>&nbsp;Whan oon had herd a thing, ywis,<br> <A NAME="an_2061"></A>&nbsp;He com forth ryght to another wight,<br> <A NAME="an_2062"></A>&nbsp;And gan him tellen anon-ryght<br> <A NAME="an_2063"></A>&nbsp;The same that to him was told,<br> <A NAME="an_2064"></A>&nbsp;Or hyt a forlong way was old,<br> <A NAME="an_2065"></A>&nbsp;But gan somwhat for to eche<br> <A NAME="an_2066"></A>&nbsp;To this tydynge in this speche<br> <A NAME="an_2067"></A>&nbsp;More than hit ever was.<br> <A NAME="an_2068"></A>&nbsp;And nat so sone departed nas<br> <A NAME="an_2069"></A>&nbsp;Tho fro him, that he ne mette<br> <span class="margnote"><FONT COLOR="GREEN" SIZE="-1"><A NAME="an_2070">2070</A></FONT></span>&nbsp;With the thridde; and or he lette<br> <A NAME="an_2071"></A>&nbsp;Any stounde, he told him als;<br> <A NAME="an_2072"></A>&nbsp;Were the tydynge soth or fals,<br> <A NAME="an_2073"></A>&nbsp;Yit wolde he telle hyt natheles,<br> <A NAME="an_2074"></A>&nbsp;And evermo with more encres<br> <A NAME="an_2075"></A>&nbsp;Than yt was erst. Thus north and south<br> <A NAME="an_2076"></A>&nbsp;Wente every tydyng fro mouth to mouth,<br> <A NAME="an_2077"></A>&nbsp;And that encresing ever moo,<br> <A NAME="an_2078"></A>&nbsp;As fyr ys wont to quyke and goo<br> <A NAME="an_2079"></A>&nbsp;From a sparke spronge amys,<br> <span class="margnote"><FONT COLOR="GREEN" SIZE="-1"><A NAME="an_2080">2080</A></FONT></span>&nbsp;Til al a citee brent up ys.<br> <A NAME="an_2081"></A>&nbsp;And whan that was ful yspronge,<br> <A NAME="an_2082"></A>&nbsp;And woxen more on every tonge<br> <A NAME="an_2083"></A>&nbsp;Than ever hit was, [hit] wente anoon<br> <A NAME="an_2084"></A>&nbsp;Up to a wyndowe out to goon;<br> <A NAME="an_2085"></A>&nbsp;Or, but hit myghte out there pace,<br> <A NAME="an_2086"></A>&nbsp;Hyt gan out crepe at som crevace,<br> <A NAME="an_2087"></A>&nbsp;And flygh forth faste for the nones.<br> <A NAME="an_2088"></A>&nbsp;And somtyme saugh I thoo at ones<br> <A NAME="an_2089"></A>&nbsp;A lesyng and a sad soth sawe,<br> <span class="margnote"><FONT COLOR="GREEN" SIZE="-1"><A NAME="an_2090">2090</A></FONT></span>&nbsp;That gonne of aventure drawe<br> <A NAME="an_2091"></A>&nbsp;Out at a wyndowe for to pace;<br> <A NAME="an_2092"></A>&nbsp;And, when they metten in that place,<br> <A NAME="an_2093"></A>&nbsp;They were achekked bothe two,<br> <A NAME="an_2094"></A>&nbsp;And neyther of hem moste out goo<br> <A NAME="an_2095"></A>&nbsp;For other, so they gonne crowde,<br> <A NAME="an_2096"></A>&nbsp;Til ech of hem gan crien lowde,<br> <A NAME="an_2097"></A>&nbsp;"Lat me go first!" "Nay, but let me!<br> <A NAME="an_2098"></A>&nbsp;And here I wol ensuren the,<br> <A NAME="an_2099"></A>&nbsp;Wyth the nones that thou wolt do so,<br> <span class="margnote"><FONT COLOR="GREEN" SIZE="-1"><A NAME="an_2100">2100</A></FONT></span>&nbsp;That I shal never fro the go,<br> <A NAME="an_2101"></A>&nbsp;But be thyn owne sworen brother!<br> <A NAME="an_2102"></A>&nbsp;We wil medle us ech with other,<br> <A NAME="an_2103"></A>&nbsp;That no man, be they never so wrothe,<br> <A NAME="an_2104"></A>&nbsp;Shal han on [of us] two, but bothe<br> <A NAME="an_2105"></A>&nbsp;At ones, al besyde his leve,<br> <A NAME="an_2106"></A>&nbsp;Come we a-morwe or on eve,<br> <A NAME="an_2107"></A>&nbsp;Be we cried or stille yrouned."<br> <A NAME="an_2108"></A>&nbsp;Thus saugh I fals and soth compouned<br> <A NAME="an_2109"></A>&nbsp;Togeder fle for oo tydynge.<br> <span class="margnote"><FONT COLOR="GREEN" SIZE="-1"><A NAME="an_2110">2110</A></FONT></span>&nbsp;Thus out at holes gunne wringe<br> <A NAME="an_2111"></A>&nbsp;Every tydynge streght to Fame,<br> <A NAME="an_2112"></A>&nbsp;And she gan yeven ech hys name,<br> <A NAME="an_2113"></A>&nbsp;After hir disposicioun,<br> <A NAME="an_2114"></A>&nbsp;And yaf hem eke duracioun,<br> <A NAME="an_2115"></A>&nbsp;Somme to wexe and wane sone,<br> <A NAME="an_2116"></A>&nbsp;As doth the faire white mone,<br> <A NAME="an_2117"></A>&nbsp;And let hem goon. Ther myghte y seen<br> <A NAME="an_2118"></A>&nbsp;Wynged wondres faste fleen,<br> <A NAME="an_2119"></A>&nbsp;Twenty thousand in a route,<br> <span class="margnote"><FONT COLOR="GREEN" SIZE="-1"><A NAME="an_2120">2120</A></FONT></span>&nbsp;As Eolus hem blew aboute.<br> <A NAME="an_2121"></A>&nbsp;And, Lord, this hous in alle tymes<br> <A NAME="an_2122"></A>&nbsp;Was ful of shipmen and pilgrimes,<br> <A NAME="an_2123"></A>&nbsp;With scrippes bret-ful of lesinges,<br> <A NAME="an_2124"></A>&nbsp;Entremedled with tydynges,<br> <A NAME="an_2125"></A>&nbsp;And eek allone be hemselve.<br> <A NAME="an_2126"></A>&nbsp;O, many a thousand tymes twelve<br> <A NAME="an_2127"></A>&nbsp;Saugh I eke of these pardoners,<br> <A NAME="an_2128"></A>&nbsp;Currours, and eke messagers,<br> <A NAME="an_2129"></A>&nbsp;With boystes crammed ful of lyes<br> <span class="margnote"><FONT COLOR="GREEN" SIZE="-1"><A NAME="an_2130">2130</A></FONT></span>&nbsp;As ever vessel was with lyes.<br> <A NAME="an_2131"></A>&nbsp;And as I alther-fastest wente<br> <A NAME="an_2132"></A>&nbsp;About, and dide al myn entente<br> <A NAME="an_2133"></A>&nbsp;Me for to pleyen and for to lere,<br> <A NAME="an_2134"></A>&nbsp;And eke a tydynge for to here,<br> <A NAME="an_2135"></A>&nbsp;That I had herd of som contre<br> <A NAME="an_2136"></A>&nbsp;That shal not now be told for me --<br> <A NAME="an_2137"></A>&nbsp;For hit no nede is, redely;<br> <A NAME="an_2138"></A>&nbsp;Folk kan synge hit bet than I;<br> <A NAME="an_2139"></A>&nbsp;For al mot out, other late or rathe,<br> <span class="margnote"><FONT COLOR="GREEN" SIZE="-1"><A NAME="an_2140">2140</A></FONT></span>&nbsp;Alle the sheves in the lathe --<br> <A NAME="an_2141"></A>&nbsp;I herde a gret noyse withalle<br> <A NAME="an_2142"></A>&nbsp;In a corner of the halle,<br> <A NAME="an_2143"></A>&nbsp;Ther men of love-tydynges tolde,<br> <A NAME="an_2144"></A>&nbsp;And I gan thiderward beholde;<br> <A NAME="an_2145"></A>&nbsp;For I saugh rennynge every wight<br> <A NAME="an_2146"></A>&nbsp;As faste as that they hadden myght,<br> <A NAME="an_2147"></A>&nbsp;And everych cried, "What thing is that?"<br> <A NAME="an_2148"></A>&nbsp;And somme sayde, "I not never what."<br> <A NAME="an_2149"></A>&nbsp;And whan they were alle on an hepe,<br> <span class="margnote"><FONT COLOR="GREEN" SIZE="-1"><A NAME="an_2150">2150</A></FONT></span>&nbsp;Tho behynde begunne up lepe,<br> <A NAME="an_2151"></A>&nbsp;And clamben up on other faste,<br> <A NAME="an_2152"></A>&nbsp;And up the nose and yen kaste,<br> <A NAME="an_2153"></A>&nbsp;And troden fast on others heles,<br> <A NAME="an_2154"></A>&nbsp;And stampen, as men doon aftir eles.<br> <A NAME="an_2155"></A>&nbsp;Atte laste y saugh a man,<br> <A NAME="an_2156"></A>&nbsp;Which that y [nevene] nat ne kan;<br> <A NAME="an_2157"></A>&nbsp;But he semed for to be<br> <A NAME="an_2158"></A>&nbsp;A man of gret auctorite. . . .<br>  
<p><HR>
<CENTER>
<A HREF="mect51.htm">Next: Anelida and Arcite</A></CENTER>
</BODY>
</HTML>
