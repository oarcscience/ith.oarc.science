[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect09)  [Next](mect11.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Man of Law's Epilogue

<span id="an_1163"></span> \[Owre Hoost upon his stiropes stood anon,  
<span id="an_1164"></span> And seyde, "Goode men, herkeneth everych
on!  
<span id="an_1165"></span> This was a thrifty tale for the nones!  
<span id="an_1166"></span> Sir Parisshe Prest," quod he, "for Goddes
bones,  
<span id="an_1167"></span> Telle us a tale, as was thi forward yore.  
<span id="an_1168"></span> I se wel that ye lerned men in lore  
<span id="an_1169"></span> Can moche good, by Goddes dignitee!"  
<span class="margnote"><span id="an_1170">1170</span></span> The Parson
him answerde, "Benedicite!  
<span id="an_1171"></span> What eyleth the man, so synfully to swere?"  
<span id="an_1172"></span> Oure Host answerde, "O Jankin, be ye there?  
<span id="an_1173"></span> I smelle a Lollere in the wynd," quod he.  
<span id="an_1174"></span> "Now! goode men," quod oure Hoste, "herkeneth
me;  
<span id="an_1175"></span> Abydeth, for Goddes digne passioun,  
<span id="an_1176"></span> For we schal han a predicacioun;  
<span id="an_1177"></span> This Lollere heer wil prechen us somwhat."  
<span id="an_1178"></span> "Nay, by my fader soule, that schal he
nat!"  
<span id="an_1179"></span> Seyde the Shipman, "Heer schal he nat
preche;  
<span class="margnote"><span id="an_1180">1180</span></span> He schal no
gospel glosen here ne teche.  
<span id="an_1181"></span> We leven alle in the grete God," quod he;  
<span id="an_1182"></span> "He wolde sowen som difficulte,  
<span id="an_1183"></span> Or springen cokkel in our clene corn.  
<span id="an_1184"></span> And therfore, Hoost, I warne thee biforn,  
<span id="an_1185"></span> My joly body schal a tale telle,  
<span id="an_1186"></span> And I schal clynken you so mery a belle,  
<span id="an_1187"></span> That I schal waken al this compaignie.  
<span id="an_1188"></span> But it schal not ben of philosophie,  
<span id="an_1189"></span> Ne phislyas, ne termes queinte of lawe.  
<span class="margnote"><span id="an_1190">1190</span></span> Ther is but
litel Latyn in my mawe!"\]  

------------------------------------------------------------------------

[Next: The Wife of Bath's Prologue](mect11.md)
