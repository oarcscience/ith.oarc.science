[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect67)  [Next](mect69.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### A Complaint to His Lady

<span id="an_1"></span> The longe nightes, whan every creature  
<span id="an_2"></span> Shulde have hir rest in somwhat as by kynde,  
<span id="an_3"></span> Or elles ne may hir lif nat longe endure,  
<span id="an_4"></span> Hit falleth most into my woful mynde  
<span id="an_5"></span> How I so fer have broght myself behynde  
<span id="an_6"></span> That, sauf the deeth, ther may nothyng me
lisse,  
<span id="an_7"></span> So desespaired I am from alle blisse.  
<span id="an_8"></span> This same thoght me lasteth til the morwe  
<span id="an_9"></span> And from the morwe forth til hit be eve;  
<span class="margnote"><span id="an_10">10</span></span> Ther nedeth me
no care for to borwe,  
<span id="an_11"></span> For bothe I have good leyser and good leve;  
<span id="an_12"></span> Ther is no wyght that wol me wo bereve  
<span id="an_13"></span> To wepe ynogh and wailen al my fille;  
<span id="an_14"></span> The sore spark of peyne now doth me spille.  
<span id="an_15"></span> This Love, that hath me set in such a place  
<span id="an_16"></span> That my desir \[he\] nevere wol fulfille,  
<span id="an_17"></span> For neither pitee, mercy, neither grace  
<span id="an_18"></span> Can I nat fynde, and yit my sorwful herte  
<span id="an_19"></span> For to be deed I can hit nought arace.  
<span class="margnote"><span id="an_20">20</span></span> The more I
love, the more she doth me smerte,  
<span id="an_21"></span> Thourgh which I see withoute remedye  
<span id="an_22"></span> That from the deeth I may no wyse asterte.  
<span id="an_23"></span> Now sothly what she hight I wol reherse:  
<span id="an_24"></span> Hir name is Bountee set in womanhede,  
<span id="an_25"></span> Sadnesse in youthe and Beautee prydelees  
<span id="an_26"></span> And Plesaunce under governaunce and drede;  
<span id="an_27"></span> Hir surname is eek Faire Rewthelees  
<span id="an_28"></span> The Wyse, yknit unto Good Aventure,  
<span id="an_29"></span> That, for I love hir, she sleeth me
giltelees.  
<span class="margnote"><span id="an_30">30</span></span> Hir love I
best, and shal, whyl I may dure,  
<span id="an_31"></span> Bet than myself an hundred thousand deel,  
<span id="an_32"></span> Than al this worldes richesse or creature.  
<span id="an_33"></span> Now hath not Love me bestowed weel  
<span id="an_34"></span> To love ther I never shal have part?  
<span id="an_35"></span> Allas, right thus is turned me the wheel,  
<span id="an_36"></span> Thus am I slayn with Loves fyry dart!  
<span id="an_37"></span> I can but love hir best, my swete fo;  
<span id="an_38"></span> Love hath me taught no more of his art  
<span id="an_39"></span> But serve alwey and stinte for no wo.  
<span class="margnote"><span id="an_40">40</span></span> In my trewe
\[and\] careful herte ther is  
<span id="an_41"></span> So moche wo and \[eek\] so litel blis  
<span id="an_42"></span> That wo is me that ever I was bore;  
<span id="an_43"></span> For al that thyng which I desyre I mis  
<span id="an_44"></span> And al that ever I wolde not ywis,  
<span id="an_45"></span> That finde I redy to me evermore;  
<span id="an_46"></span> And of al this I not to whom me pleyne.  
<span id="an_47"></span> For she that mighte me out of this brynge  
<span id="an_48"></span> Ne reccheth nought whether I wepe or synge,  
<span id="an_49"></span> So litel rewthe hath she upon my peyne.  
<span class="margnote"><span id="an_50">50</span></span> Allas! Whan
slepyng-tyme is than I wake,  
<span id="an_51"></span> Whan I shulde daunce, for fere, lo, than I
quake.  
<span id="an_52"></span> This hevy lif I lede, lo, for your sake  
<span id="an_53"></span> Thogh ye therof in no wyse hede take,  
<span id="an_54"></span> Myn hertes lady and hool my lyves quene.  
<span id="an_55"></span> For trewly durste I seye as that I fele,  
<span id="an_56"></span> Me semeth that your swete herte of stele  
<span id="an_57"></span> Is whetted now ageynes me to kene.  
<span id="an_58"></span> My dere herte and best beloved fo,  
<span id="an_59"></span> Why lyketh yow to do me al this wo?  
<span class="margnote"><span id="an_60">60</span></span> What have I
doon that greveth yow or sayd,  
<span id="an_61"></span> But for I serve and love yow and no mo?  
<span id="an_62"></span> And while I lyve I wol ever do so,  
<span id="an_63"></span> And therfor, swete, ne beth nat yvel apayd.  
<span id="an_64"></span> For so good and so fair as ye be  
<span id="an_65"></span> Hit were right gret wonder but ye hadde  
<span id="an_66"></span> Of alle servantes, bothe of goode and badde;  
<span id="an_67"></span> And leest worthy of alle hem, I am he.  
<span id="an_68"></span> But nevertheles, my righte lady swete,  
<span id="an_69"></span> Thogh that I be unconnyng and unmete  
<span class="margnote"><span id="an_70">70</span></span> To serve, as I
coude best, ay your hynesse,  
<span id="an_71"></span> Yit is ther noon fayner, that wolde I hete,  
<span id="an_72"></span> Than I, to do yow ese, or elles bete  
<span id="an_73"></span> What so I wiste that were to youre hevynesse;  
<span id="an_74"></span> And hadde I myght as good as I have wille,  
<span id="an_75"></span> Than shulde ye fele wher it were so or noon;  
<span id="an_76"></span> For in this world livyng than is ther noon  
<span id="an_77"></span> That fayner wolde your hertes wil fulfille.  
<span id="an_78"></span> For bothe I love and eek drede yow so sore,  
<span id="an_79"></span> And algates moot, and have doon yow, ful
yore,  
<span class="margnote"><span id="an_80">80</span></span> That bettre
loved is noon ne never shal;  
<span id="an_81"></span> And yit I wolde beseche yow of no more,  
<span id="an_82"></span> But leveth wel and be not wrooth therfore,  
<span id="an_83"></span> And lat me serve yow forth; lo, this is al.  
<span id="an_84"></span> For I am not so hardy ne so wood,  
<span id="an_85"></span> For to desire that ye shulde love me,  
<span id="an_86"></span> For wel I wot -- allas -- that wil nat be;  
<span id="an_87"></span> I am so litel worthy and ye so good.  
<span id="an_88"></span> For ye be oon the worthiest on-lyve  
<span id="an_89"></span> And I the most unlykly for to thryve,  
<span class="margnote"><span id="an_90">90</span></span> Yit for al
this, witeth ye right wele  
<span id="an_91"></span> That ye ne shul me from your servyce dryve  
<span id="an_92"></span> That I ne wil ay, with alle my wittes fyve,  
<span id="an_93"></span> Serve yow trewly, what wo so that I fele.  
<span id="an_94"></span> For I am set on yow in such manere  
<span id="an_95"></span> That, thogh ye never wil upon me rewe,  
<span id="an_96"></span> I moste yow love and been ever as trewe  
<span id="an_97"></span> As any man can, or may, on-lyve \[here\].  
<span id="an_98"></span> But the more that I love yow, goodly free,  
<span id="an_99"></span> The lasse fynde I that ye loven me;  
<span class="margnote"><span id="an_100">100</span></span> Allas, whan
shal that harde wit amende?  
<span id="an_101"></span> Wher is now al your wommanly pitee,  
<span id="an_102"></span> Your gentilesse and your debonairtee?  
<span id="an_103"></span> Wil ye nothyng therof upon me spende?  
<span id="an_104"></span> And so hool, swete, as I am youres al,  
<span id="an_105"></span> And so gret wil as I have yow to serve,  
<span id="an_106"></span> Now certes, and ye lete me thus sterve,  
<span id="an_107"></span> Yit have ye wonne theron but a smal.  
<span id="an_108"></span> For at my knowyng I do nought why,  
<span id="an_109"></span> And this I wol beseche yow hertely,  
<span class="margnote"><span id="an_110">110</span></span> That ther
ever ye fynde, whyles ye lyve,  
<span id="an_111"></span> A trewer servant to yow than am I,  
<span id="an_112"></span> Leveth thanne and sleeth me hardely,  
<span id="an_113"></span> And I my deeth to yow wol al foryive.  
<span id="an_114"></span> And if ye fynde no trewer verrayly,  
<span id="an_115"></span> Wil ye suffre than that I thus spille  
<span id="an_116"></span> And for no maner gilt but my good wille?  
<span id="an_117"></span> As good were thanne untrewe as trewe to be.  
<span id="an_118"></span> But I, my lyf and deeth, to yow obeye  
<span id="an_119"></span> And with right buxom herte hooly I preye  
<span class="margnote"><span id="an_120">120</span></span> As is your
moste plesure, so doth by me;  
<span id="an_121"></span> Wel lever is me liken yow and deye  
<span id="an_122"></span> Than for to anythyng or thynke or seye  
<span id="an_123"></span> That yow myghte offende in any tyme.  
<span id="an_124"></span> And therfor, swete, rewe on my peynes
smerte,  
<span id="an_125"></span> And of your grace graunteth me som drope,  
<span id="an_126"></span> For elles may me laste no blis ne hope,  
<span id="an_127"></span> Ne dwelle within my trouble careful herte.  

------------------------------------------------------------------------

[Next: The Complaint of Mars](mect69.md)
