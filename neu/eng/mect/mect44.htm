<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Manciple's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect43.htm">Previous</A>&nbsp;
<A HREF="mect45.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Manciple's Prologue</h3> <A NAME="an_1"></A>&nbsp;Woot ye nat where ther stant a litel toun<br> <A NAME="an_2"></A>&nbsp;Which that ycleped is Bobbe-up-and-doun,<br> <A NAME="an_3"></A>&nbsp;Under the Blee, in Caunterbury Weye?<br> <A NAME="an_4"></A>&nbsp;Ther gan oure Hooste for to jape and pleye,<br> <A NAME="an_5"></A>&nbsp;And seyde, "Sires, what! Dun is in the myre!<br> <A NAME="an_6"></A>&nbsp;Is ther no man, for preyere ne for hyre,<br> <A NAME="an_7"></A>&nbsp;That wole awake oure felawe al bihynde?<br> <A NAME="an_8"></A>&nbsp;A theef myghte hym ful lightly robbe and bynde.<br> <A NAME="an_9"></A>&nbsp;See how he nappeth! See how, for cokkes bones,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;That he wol falle fro his hors atones!<br> <A NAME="an_11"></A>&nbsp;Is that a cook of Londoun, with meschaunce?<br> <A NAME="an_12"></A>&nbsp;Do hym come forth, he knoweth his penaunce;<br> <A NAME="an_13"></A>&nbsp;For he shal telle a tale, by my fey,<br> <A NAME="an_14"></A>&nbsp;Although it be nat worth a botel hey.<br> <A NAME="an_15"></A>&nbsp;Awake, thou Cook," quod he, "God yeve thee sorwe!<br> <A NAME="an_16"></A>&nbsp;What eyleth thee to slepe by the morwe?<br> <A NAME="an_17"></A>&nbsp;Hastow had fleen al nyght, or artow dronke?<br> <A NAME="an_18"></A>&nbsp;Or hastow with som quene al nyght yswonke,<br> <A NAME="an_19"></A>&nbsp;So that thow mayst nat holden up thyn heed?"<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;This Cook, that was ful pale and no thyng reed,<br> <A NAME="an_21"></A>&nbsp;Seyde to oure Hoost, "So God my soule blesse,<br> <A NAME="an_22"></A>&nbsp;As ther is falle on me swich hevynesse,<br> <A NAME="an_23"></A>&nbsp;Noot I nat why, that me were levere slepe<br> <A NAME="an_24"></A>&nbsp;Than the beste galon wyn in Chepe."<br> <A NAME="an_25"></A>&nbsp;"Wel," quod the Maunciple, "if it may doon ese<br> <A NAME="an_26"></A>&nbsp;To thee, sire Cook, and to no wight displese,<br> <A NAME="an_27"></A>&nbsp;Which that heere rideth in this compaignye,<br> <A NAME="an_28"></A>&nbsp;And that oure Hoost wole, of his curteisye,<br> <A NAME="an_29"></A>&nbsp;I wol as now excuse thee of thy tale.<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;For, in good feith, thy visage is ful pale,<br> <A NAME="an_31"></A>&nbsp;Thyne eyen daswen eek, as that me thynketh,<br> <A NAME="an_32"></A>&nbsp;And, wel I woot, thy breeth ful soure stynketh:<br> <A NAME="an_33"></A>&nbsp;That sheweth wel thou art nat wel disposed.<br> <A NAME="an_34"></A>&nbsp;Of me, certeyn, thou shalt nat been yglosed.<br> <A NAME="an_35"></A>&nbsp;See how he ganeth, lo, this dronken wight,<br> <A NAME="an_36"></A>&nbsp;As though he wolde swolwe us anonright.<br> <A NAME="an_37"></A>&nbsp;Hoold cloos thy mouth, man, by thy fader kyn!<br> <A NAME="an_38"></A>&nbsp;The devel of helle sette his foot therin!<br> <A NAME="an_39"></A>&nbsp;Thy cursed breeth infecte wole us alle.<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Fy, stynkyng swyn! Fy, foule moote thee falle!<br> <A NAME="an_41"></A>&nbsp;A, taketh heede, sires, of this lusty man.<br> <A NAME="an_42"></A>&nbsp;Now, sweete sire, wol ye justen atte fan?<br> <A NAME="an_43"></A>&nbsp;Therto me thynketh ye been wel yshape!<br> <A NAME="an_44"></A>&nbsp;I trowe that ye dronken han wyn ape,<br> <A NAME="an_45"></A>&nbsp;And that is whan men pleyen with a straw."<br> <A NAME="an_46"></A>&nbsp;And with this speche the Cook wax wrooth and wraw,<br> <A NAME="an_47"></A>&nbsp;And on the Manciple he gan nodde faste<br> <A NAME="an_48"></A>&nbsp;For lakke of speche, and doun the hors hym caste,<br> <A NAME="an_49"></A>&nbsp;Where as he lay, til that men hym up took.<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;This was a fair chyvachee of a cook!<br> <A NAME="an_51"></A>&nbsp;Allas, he nadde holde hym by his ladel!<br> <A NAME="an_52"></A>&nbsp;And er that he agayn were in his sadel,<br> <A NAME="an_53"></A>&nbsp;Ther was greet showvyng bothe to and fro<br> <A NAME="an_54"></A>&nbsp;To lifte hym up, and muchel care and wo,<br> <A NAME="an_55"></A>&nbsp;So unweeldy was this sory palled goost.<br> <A NAME="an_56"></A>&nbsp;And to the Manciple thanne spak oure Hoost:<br> <A NAME="an_57"></A>&nbsp;"By cause drynke hath dominacioun<br> <A NAME="an_58"></A>&nbsp;Upon this man, by my savacioun,<br> <A NAME="an_59"></A>&nbsp;I trowe he lewedly wolde telle his tale.<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;For, were it wyn or oold or moysty ale<br> <A NAME="an_61"></A>&nbsp;That he hath dronke, he speketh in his nose,<br> <A NAME="an_62"></A>&nbsp;And fneseth faste, and eek he hath the pose.<br> <A NAME="an_63"></A>&nbsp;"He hath also to do moore than ynough<br> <A NAME="an_64"></A>&nbsp;To kepen hym and his capul out of the slough;<br> <A NAME="an_65"></A>&nbsp;And if he falle from his capul eftsoone,<br> <A NAME="an_66"></A>&nbsp;Thanne shal we alle have ynogh to doone<br> <A NAME="an_67"></A>&nbsp;In liftyng up his hevy dronken cors.<br> <A NAME="an_68"></A>&nbsp;Telle on thy tale; of hym make I no fors.<br> <A NAME="an_69"></A>&nbsp;"But yet, Manciple, in feith thou art to nyce,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;Thus openly repreve hym of his vice.<br> <A NAME="an_71"></A>&nbsp;Another day he wole, peraventure,<br> <A NAME="an_72"></A>&nbsp;Reclayme thee and brynge thee to lure;<br> <A NAME="an_73"></A>&nbsp;I meene, he speke wole of smale thynges,<br> <A NAME="an_74"></A>&nbsp;As for to pynchen at thy rekenynges,<br> <A NAME="an_75"></A>&nbsp;That were nat honest, if it cam to preef."<br> <A NAME="an_76"></A>&nbsp;"No," quod the Manciple, "that were a greet mescheef!<br> <A NAME="an_77"></A>&nbsp;So myghte he lightly brynge me in the snare.<br> <A NAME="an_78"></A>&nbsp;Yet hadde I levere payen for the mare<br> <A NAME="an_79"></A>&nbsp;Which he rit on, than he sholde with me stryve.<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;I wol nat wratthen hym, also moot I thryve!<br> <A NAME="an_81"></A>&nbsp;That that I spak, I seyde it in my bourde.<br> <A NAME="an_82"></A>&nbsp;And wite ye what? I have heer in a gourde<br> <A NAME="an_83"></A>&nbsp;A draghte of wyn, ye, of a ripe grape,<br> <A NAME="an_84"></A>&nbsp;And right anon ye shul seen a good jape.<br> <A NAME="an_85"></A>&nbsp;This Cook shal drynke therof, if I may.<br> <A NAME="an_86"></A>&nbsp;Up peyne of deeth, he wol nat seye me nay."<br> <A NAME="an_87"></A>&nbsp;And certeynly, to tellen as it was,<br> <A NAME="an_88"></A>&nbsp;Of this vessel the Cook drank faste, allas!<br> <A NAME="an_89"></A>&nbsp;What neded hym? He drank ynough biforn.<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And whan he hadde pouped in this horn,<br> <A NAME="an_91"></A>&nbsp;To the Manciple he took the gourde agayn;<br> <A NAME="an_92"></A>&nbsp;And of that drynke the Cook was wonder fayn,<br> <A NAME="an_93"></A>&nbsp;And thanked hym in swich wise as he koude.<br> <A NAME="an_94"></A>&nbsp;Thanne gan oure Hoost to laughen wonder loude,<br> <A NAME="an_95"></A>&nbsp;And seyde, "I se wel it is necessarie,<br> <A NAME="an_96"></A>&nbsp;Where that we goon, good drynke with us carie;<br> <A NAME="an_97"></A>&nbsp;For that wol turne rancour and disese<br> <A NAME="an_98"></A>&nbsp;T' acord and love, and many a wrong apese.<br> <A NAME="an_99"></A>&nbsp;"O Bacus, yblessed be thy name,<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;That so kanst turnen ernest into game!<br> <A NAME="an_101"></A>&nbsp;Worshipe and thank be to thy deitee!<br> <A NAME="an_102"></A>&nbsp;Of that mateere ye gete namoore of me.<br> <A NAME="an_103"></A>&nbsp;Telle on thy tale, Manciple, I thee preye."<br> <A NAME="an_104"></A>&nbsp;"Wel, sire," quod he, "now herkneth what I  seye.<br>  
<p><HR>
<CENTER>
<A HREF="mect45.htm">Next: The Manciple's Tale</A></CENTER>
</BODY>
</HTML>
