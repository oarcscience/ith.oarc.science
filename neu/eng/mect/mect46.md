[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect45)  [Next](mect47.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Parson's Prologue

<span id="an_1"></span> By that the Maunciple hadde his tale al ended,  
<span id="an_2"></span> The sonne fro the south lyne was descended  
<span id="an_3"></span> So lowe that he nas nat, to my sighte,  
<span id="an_4"></span> Degrees nyne and twenty as in highte.  
<span id="an_5"></span> Foure of the clokke it was tho, as I gesse,  
<span id="an_6"></span> For ellevene foot, or litel moore or lesse,  
<span id="an_7"></span> My shadwe was at thilke tyme, as there  
<span id="an_8"></span> Of swiche feet as my lengthe parted were  
<span id="an_9"></span> In sixe feet equal of proporcioun.  
<span class="margnote"><span id="an_10">10</span></span> Therwith the
moones exaltacioun --  
<span id="an_11"></span> I meene Libra -- alwey gan ascende  
<span id="an_12"></span> As we were entryng at a thropes ende;  
<span id="an_13"></span> For which oure Hoost, as he was wont to gye,  
<span id="an_14"></span> As in this caas, oure joly compaignye,  
<span id="an_15"></span> Seyde in this wise: "Lordynges everichoon,  
<span id="an_16"></span> Now lakketh us no tales mo than oon.  
<span id="an_17"></span> Fulfilled is my sentence and my decree;  
<span id="an_18"></span> I trowe that we han herd of ech degree;  
<span id="an_19"></span> Almoost fulfild is al myn ordinaunce.  
<span class="margnote"><span id="an_20">20</span></span> I pray to God,
so yeve hym right good chaunce,  
<span id="an_21"></span> That telleth this tale to us lustily.  
<span id="an_22"></span> "Sire preest," quod he, "artow a vicary?  
<span id="an_23"></span> Or arte a person? Sey sooth, by thy fey!  
<span id="an_24"></span> Be what thou be, ne breke thou nat oure pley;  
<span id="an_25"></span> For every man, save thou, hath toold his
tale.  
<span id="an_26"></span> Unbokele and shewe us what is in thy male;  
<span id="an_27"></span> For trewely, me thynketh by thy cheere  
<span id="an_28"></span> Thou sholdest knytte up wel a greet mateere.  
<span id="an_29"></span> Telle us a fable anon, for cokkes bones!"  
<span class="margnote"><span id="an_30">30</span></span> This Persoun
answerde, al atones,  
<span id="an_31"></span> "Thou getest fable noon ytoold for me,  
<span id="an_32"></span> For Paul, that writeth unto Thymothee,  
<span id="an_33"></span> Repreveth hem that weyven soothfastnesse  
<span id="an_34"></span> And tellen fables and swich wrecchednesse.  
<span id="an_35"></span> Why sholde I sowen draf out of my fest,  
<span id="an_36"></span> Whan I may sowen whete, if that me lest?  
<span id="an_37"></span> For which I seye, if that yow list to heere  
<span id="an_38"></span> Moralitee and vertuous mateere,  
<span id="an_39"></span> And thanne that ye wol yeve me audience,  
<span class="margnote"><span id="an_40">40</span></span> I wol ful fayn,
at Cristes reverence,  
<span id="an_41"></span> Do yow plesaunce leefful, as I kan.  
<span id="an_42"></span> But trusteth wel, I am a Southren man;  
<span id="an_43"></span> I kan nat geeste \`rum, ram, ruf,' by lettre,  
<span id="an_44"></span> Ne, God woot, rym holde I but litel bettre;  
<span id="an_45"></span> And therfore, if yow list -- I wol nat glose
--  
<span id="an_46"></span> I wol yow telle a myrie tale in prose  
<span id="an_47"></span> To knytte up al this feeste and make an ende.  
<span id="an_48"></span> And Jhesu, for his grace, wit me sende  
<span id="an_49"></span> To shewe yow the wey, in this viage,  
<span class="margnote"><span id="an_50">50</span></span> Of thilke
parfit glorious pilgrymage  
<span id="an_51"></span> That highte Jerusalem celestial.  
<span id="an_52"></span> And if ye vouche sauf, anon I shal  
<span id="an_53"></span> Bigynne upon my tale, for which I preye  
<span id="an_54"></span> Telle youre avys; I kan no bettre seye.  
<span id="an_55"></span> "But nathelees, this meditacioun  
<span id="an_56"></span> I putte it ay under correccioun  
<span id="an_57"></span> Of clerkes, for I am nat textueel;  
<span id="an_58"></span> I take but the sentence, trusteth weel.  
<span id="an_59"></span> Therfore I make protestacioun  
<span class="margnote"><span id="an_60">60</span></span> That I wol
stonde to correccioun."  
<span id="an_61"></span> Upon this word we han assented soone,  
<span id="an_62"></span> For, as it seemed, it was for to doone --  
<span id="an_63"></span> To enden in som vertuous sentence,  
<span id="an_64"></span> And for to yeve hym space and audience,  
<span id="an_65"></span> And bade oure Hoost he sholde to hym seye  
<span id="an_66"></span> That alle we to telle his tale hym preye.  
<span id="an_67"></span> Oure Hoost hadde the wordes for us alle;  
<span id="an_68"></span> "Sire preest," quod he, "now faire yow
bifalle!  
<span id="an_69"></span> Telleth," quod he, "youre meditacioun.  
<span class="margnote"><span id="an_70">70</span></span> But hasteth
yow; the sonne wole adoun;  
<span id="an_71"></span> Beth fructuous, and that in litel space,  
<span id="an_72"></span> And to do wel God sende yow his grace!  
<span id="an_73"></span> Sey what yow list, and we wol gladly heere."  
<span id="an_74"></span> And with that word he seyde in this manere.  

------------------------------------------------------------------------

[Next: The Parson's Tale](mect47.md)
