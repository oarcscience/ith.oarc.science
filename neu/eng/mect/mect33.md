[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect32)  [Next](mect34.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Tale of Sir Thopas

<span id="an_712"></span> Listeth, lordes, in good entent,  
<span id="an_713"></span> And I wol telle verrayment  
<span id="an_714"></span> Of myrthe and of solas,  
<span id="an_715"></span> Al of a knyght was fair and gent  
<span id="an_716"></span> In bataille and in tourneyment;  
<span id="an_717"></span> His name was sire Thopas.  
<span id="an_718"></span> Yborn he was in fer contree,  
<span id="an_719"></span> In Flaundres, al biyonde the see,  
<span class="margnote"><span id="an_720">720</span></span> At Poperyng,
in the place.  
<span id="an_721"></span> His fader was a man ful free,  
<span id="an_722"></span> And lord he was of that contree,  
<span id="an_723"></span> As it was Goddes grace.  
<span id="an_724"></span> Sire Thopas wax a doghty swayn;  
<span id="an_725"></span> Whit was his face as payndemayn,  
<span id="an_726"></span> His lippes rede as rose;  
<span id="an_727"></span> His rode is lyk scarlet in grayn,  
<span id="an_728"></span> And I yow telle in good certayn  
<span id="an_729"></span> He hadde a semely nose.  
<span class="margnote"><span id="an_730">730</span></span> His heer, his
berd was lyk saffroun,  
<span id="an_731"></span> That to his girdel raughte adoun;  
<span id="an_732"></span> His shoon of cordewane.  
<span id="an_733"></span> Of Brugges were his hosen broun,  
<span id="an_734"></span> His robe was of syklatoun,  
<span id="an_735"></span> That coste many a jane.  
<span id="an_736"></span> He koude hunte at wilde deer,  
<span id="an_737"></span> And ride an haukyng for river  
<span id="an_738"></span> With grey goshauk on honde;  
<span id="an_739"></span> Therto he was a good archeer;  
<span class="margnote"><span id="an_740">740</span></span> Of wrastlyng
was ther noon his peer,  
<span id="an_741"></span> Ther any ram shal stonde.  
<span id="an_742"></span> Ful many a mayde, bright in bour,  
<span id="an_743"></span> They moorne for hym paramour,  
<span id="an_744"></span> Whan hem were bet to slepe;  
<span id="an_745"></span> But he was chaast and no lechour,  
<span id="an_746"></span> And sweete as is the brembul flour  
<span id="an_747"></span> That bereth the rede hepe.  
<span id="an_748"></span> And so bifel upon a day,  
<span id="an_749"></span> For sothe, as I yow telle may,  
<span class="margnote"><span id="an_750">750</span></span> Sire Thopas
wolde out ride.  
<span id="an_751"></span> He worth upon his steede gray,  
<span id="an_752"></span> And in his hand a launcegay,  
<span id="an_753"></span> A long swerd by his side.  
<span id="an_754"></span> He priketh thurgh a fair forest,  
<span id="an_755"></span> Therinne is many a wilde best,  
<span id="an_756"></span> Ye, bothe bukke and hare;  
<span id="an_757"></span> And as he priketh north and est,  
<span id="an_758"></span> I telle it yow, hym hadde almest  
<span id="an_759"></span> Bitid a sory care.  
<span class="margnote"><span id="an_760">760</span></span> Ther spryngen
herbes grete and smale,  
<span id="an_761"></span> The lycorys and the cetewale,  
<span id="an_762"></span> And many a clowe-gylofre;  
<span id="an_763"></span> And notemuge to putte in ale,  
<span id="an_764"></span> Wheither it be moyste or stale,  
<span id="an_765"></span> Or for to leye in cofre.  
<span id="an_766"></span> The briddes synge, it is no nay,  
<span id="an_767"></span> The sparhauk and the papejay,  
<span id="an_768"></span> That joye it was to heere;  
<span id="an_769"></span> The thrustelcok made eek hir lay,  
<span class="margnote"><span id="an_770">770</span></span> The wodedowve
upon the spray  
<span id="an_771"></span> She sang ful loude and cleere.  
<span id="an_772"></span> Sire Thopas fil in love-longynge,  
<span id="an_773"></span> Al whan he herde the thrustel synge,  
<span id="an_774"></span> And pryked as he were wood.  
<span id="an_775"></span> His faire steede in his prikynge  
<span id="an_776"></span> So swatte that men myghte him wrynge;  
<span id="an_777"></span> His sydes were al blood.  
<span id="an_778"></span> Sire Thopas eek so wery was  
<span id="an_779"></span> For prikyng on the softe gras,  
<span class="margnote"><span id="an_780">780</span></span> So fiers was
his corage,  
<span id="an_781"></span> That doun he leyde him in that plas  
<span id="an_782"></span> To make his steede som solas,  
<span id="an_783"></span> And yaf hym good forage.  
<span id="an_784"></span> "O Seinte Marie, benedicite!  
<span id="an_785"></span> What eyleth this love at me  
<span id="an_786"></span> To bynde me so soore?  
<span id="an_787"></span> Me dremed al this nyght, pardee,  
<span id="an_788"></span> An elf-queene shal my lemman be  
<span id="an_789"></span> And slepe under my goore.  
<span class="margnote"><span id="an_790">790</span></span> "An
elf-queene wol I love, ywis,  
<span id="an_791"></span> For in this world no womman is  
<span id="an_792"></span> Worthy to be my make  
<span id="an_793"></span> In towne;  
<span id="an_794"></span> Alle othere wommen I forsake,  
<span id="an_795"></span> And to an elf-queene I me take  
<span id="an_796"></span> By dale and eek by downe!"  
<span id="an_797"></span> Into his sadel he clamb anon,  
<span id="an_798"></span> And priketh over stile and stoon  
<span id="an_799"></span> An elf-queene for t' espye,  
<span class="margnote"><span id="an_800">800</span></span> Til he so
longe hath riden and goon  
<span id="an_801"></span> That he foond, in a pryve woon,  
<span id="an_802"></span> The contree of Fairye  
<span id="an_803"></span> So wilde;  
<span id="an_804"></span> For in that contree was ther noon  
<span id="an_805"></span> That to him durste ride or goon,  
<span id="an_806"></span> Neither wyf ne childe;  
<span id="an_807"></span> Til that ther cam a greet geaunt,  
<span id="an_808"></span> His name was sire Olifaunt,  
<span id="an_809"></span> A perilous man of dede.  
<span class="margnote"><span id="an_810">810</span></span> He seyde,
"Child, by Termagaunt,  
<span id="an_811"></span> But if thou prike out of myn haunt,  
<span id="an_812"></span> Anon I sle thy steede  
<span id="an_813"></span> With mace.  
<span id="an_814"></span> Heere is the queene of Fayerye,  
<span id="an_815"></span> With harpe and pipe and symphonye,  
<span id="an_816"></span> Dwellynge in this place."  
<span id="an_817"></span> The child seyde, "Also moote I thee,  
<span id="an_818"></span> Tomorwe wol I meete with thee,  
<span id="an_819"></span> Whan I have myn armoure;  
<span class="margnote"><span id="an_820">820</span></span> And yet I
hope, par ma fay,  
<span id="an_821"></span> That thou shalt with this launcegay  
<span id="an_822"></span> Abyen it ful sowre.  
<span id="an_823"></span> Thy mawe  
<span id="an_824"></span> Shal I percen, if I may,  
<span id="an_825"></span> Er it be fully pryme of day,  
<span id="an_826"></span> For heere thow shalt be slawe."  
<span id="an_827"></span> Sire Thopas drow abak ful faste;  
<span id="an_828"></span> This geant at hym stones caste  
<span id="an_829"></span> Out of a fel staf-slynge.  
<span class="margnote"><span id="an_830">830</span></span> But faire
escapeth child Thopas,  
<span id="an_831"></span> And al it was thurgh Goddes gras,  
<span id="an_832"></span> And thurgh his fair berynge.  
<span id="an_833"></span> Yet listeth, lordes, to my tale  
<span id="an_834"></span> Murier than the nightyngale,  
<span id="an_835"></span> For now I wol yow rowne  
<span id="an_836"></span> How sir Thopas, with sydes smale,  
<span id="an_837"></span> Prikyng over hill and dale,  
<span id="an_838"></span> Is comen agayn to towne.  
<span id="an_839"></span> His myrie men comanded he  
<span class="margnote"><span id="an_840">840</span></span> To make hym
bothe game and glee,  
<span id="an_841"></span> For nedes moste he fighte  
<span id="an_842"></span> With a geaunt with hevedes three,  
<span id="an_843"></span> For paramour and jolitee  
<span id="an_844"></span> Of oon that shoon ful brighte.  
<span id="an_845"></span> "Do come," he seyde, "my mynstrales,  
<span id="an_846"></span> And geestours for to tellen tales,  
<span id="an_847"></span> Anon in myn armynge,  
<span id="an_848"></span> Of romances that been roiales,  
<span id="an_849"></span> Of popes and of cardinales,  
<span class="margnote"><span id="an_850">850</span></span> And eek of
love-likynge."  
<span id="an_851"></span> They fette hym first the sweete wyn,  
<span id="an_852"></span> And mede eek in a mazelyn,  
<span id="an_853"></span> And roial spicerye  
<span id="an_854"></span> Of gyngebreed that was ful fyn,  
<span id="an_855"></span> And lycorys, and eek comyn,  
<span id="an_856"></span> With sugre that is trye.  
<span id="an_857"></span> He dide next his white leere  
<span id="an_858"></span> Of cloth of lake fyn and cleere,  
<span id="an_859"></span> A breech and eek a sherte;  
<span class="margnote"><span id="an_860">860</span></span> And next his
sherte an aketoun,  
<span id="an_861"></span> And over that an haubergeoun  
<span id="an_862"></span> For percynge of his herte;  
<span id="an_863"></span> And over that a fyn hawberk,  
<span id="an_864"></span> Was al ywroght of Jewes werk,  
<span id="an_865"></span> Ful strong it was of plate;  
<span id="an_866"></span> And over that his cote-armour  
<span id="an_867"></span> As whit as is a lilye flour,  
<span id="an_868"></span> In which he wol debate.  
<span id="an_869"></span> His sheeld was al of gold so reed,  
<span class="margnote"><span id="an_870">870</span></span> And therinne
was a bores heed,  
<span id="an_871"></span> A charbocle bisyde;  
<span id="an_872"></span> And there he swoor on ale and breed  
<span id="an_873"></span> How that the geaunt shal be deed,  
<span id="an_874"></span> Bityde what bityde!  
<span id="an_875"></span> His jambeux were of quyrboilly,  
<span id="an_876"></span> His swerdes shethe of yvory,  
<span id="an_877"></span> His helm of latoun bright;  
<span id="an_878"></span> His sadel was of rewel boon,  
<span id="an_879"></span> His brydel as the sonne shoon,  
<span class="margnote"><span id="an_880">880</span></span> Or as the
moone light.  
<span id="an_881"></span> His spere was of fyn ciprees,  
<span id="an_882"></span> That bodeth werre, and nothyng pees,  
<span id="an_883"></span> The heed ful sharpe ygrounde;  
<span id="an_884"></span> His steede was al dappull gray,  
<span id="an_885"></span> It gooth an ambil in the way  
<span id="an_886"></span> Ful softely and rounde  
<span id="an_887"></span> In londe.  
<span id="an_888"></span> Loo, lordes myne, heere is a fit!  
<span id="an_889"></span> If ye wol any moore of it,  
<span class="margnote"><span id="an_890">890</span></span> To telle it
wol I fonde.  
<span id="an_891"></span> Now holde youre mouth, par charitee,  
<span id="an_892"></span> Bothe knyght and lady free,  
<span id="an_893"></span> And herkneth to my spelle;  
<span id="an_894"></span> Of bataille and of chivalry,  
<span id="an_895"></span> And of ladyes love-drury  
<span id="an_896"></span> Anon I wol yow telle.  
<span id="an_897"></span> Men speken of romances of prys,  
<span id="an_898"></span> Of Horn child and of Ypotys,  
<span id="an_899"></span> Of Beves and sir Gy,  
<span class="margnote"><span id="an_900">900</span></span> Of sir Lybeux
and Pleyndamour --  
<span id="an_901"></span> But sir Thopas, he bereth the flour  
<span id="an_902"></span> Of roial chivalry!  
<span id="an_903"></span> His goode steede al he bistrood,  
<span id="an_904"></span> And forth upon his wey he glood  
<span id="an_905"></span> As sparcle out of the bronde;  
<span id="an_906"></span> Upon his creest he bar a tour,  
<span id="an_907"></span> And therinne stiked a lilie flour --  
<span id="an_908"></span> God shilde his cors fro shonde!  
<span id="an_909"></span> And for he was a knyght auntrous,  
<span class="margnote"><span id="an_910">910</span></span> He nolde
slepen in noon hous,  
<span id="an_911"></span> But liggen in his hoode;  
<span id="an_912"></span> His brighte helm was his wonger,  
<span id="an_913"></span> And by hym baiteth his dextrer  
<span id="an_914"></span> Of herbes fyne and goode.  
<span id="an_915"></span> Hymself drank water of the well,  
<span id="an_916"></span> As dide the knyght sire Percyvell  
<span id="an_917"></span> So worly under wede,  
<span id="an_918"></span> Til on a day --  
<span id="an_919"></span> "Namoore of this, for Goddes dignitee,"  
<span class="margnote"><span id="an_920">920</span></span> Quod oure
Hooste, "for thou makest me  
<span id="an_921"></span> So wery of thy verray lewednesse  
<span id="an_922"></span> That, also wisly God my soule blesse,  
<span id="an_923"></span> Myne eres aken of thy drasty speche.  
<span id="an_924"></span> Now swich a rym the devel I biteche!  
<span id="an_925"></span> This may wel be rym dogerel," quod he.  
<span id="an_926"></span> "Why so?" quod I, "why wiltow lette me  
<span id="an_927"></span> Moore of my tale than another man,  
<span id="an_928"></span> Syn that it is the beste rym I kan?"  
<span id="an_929"></span> "By God," quod he, "for pleynly, at a word,  
<span class="margnote"><span id="an_930">930</span></span> Thy drasty
rymyng is nat worth a toord!  
<span id="an_931"></span> Thou doost noght elles but despendest tyme.  
<span id="an_932"></span> Sire, at o word, thou shalt no lenger ryme.  
<span id="an_933"></span> Lat se wher thou kanst tellen aught in
geeste,  
<span id="an_934"></span> Or telle in prose somwhat, at the leeste,  
<span id="an_935"></span> In which ther be som murthe or som
doctryne."  
<span id="an_936"></span> "Gladly," quod I, "by Goddes sweete pyne!  
<span id="an_937"></span> I wol yow telle a litel thyng in prose  
<span id="an_938"></span> That oghte liken yow, as I suppose,  
<span id="an_939"></span> Or elles, certes, ye been to daungerous.  
<span class="margnote"><span id="an_940">940</span></span> It is a moral
tale vertuous,  
<span id="an_941"></span> Al be it told somtyme in sondry wyse  
<span id="an_942"></span> Of sondry folk, as I shal yow devyse.  
<span id="an_943"></span> "As thus: ye woot that every Evaungelist  
<span id="an_944"></span> That telleth us the peyne of Jhesu Crist  
<span id="an_945"></span> Ne seith nat alle thyng as his felawe dooth;  
<span id="an_946"></span> But nathelees hir sentence is al sooth,  
<span id="an_947"></span> And alle acorden as in hire sentence,  
<span id="an_948"></span> Al be ther in hir tellyng difference.  
<span id="an_949"></span> For somme of hem seyn moore, and somme seyn
lesse,  
<span class="margnote"><span id="an_950">950</span></span> Whan they his
pitous passioun expresse --  
<span id="an_951"></span> I meene of Mark, Mathew, Luc, and John --  
<span id="an_952"></span> But doutelees hir sentence is al oon.  
<span id="an_953"></span> Therfore, lordynges alle, I yow biseche,  
<span id="an_954"></span> If that yow thynke I varie as in my speche,  
<span id="an_955"></span> As thus, though that I telle somwhat moore  
<span id="an_956"></span> Of proverbes than ye han herd bifoore  
<span id="an_957"></span> Comprehended in this litel tretys heere,  
<span id="an_958"></span> To enforce with th' effect of my mateere;  
<span id="an_959"></span> And though I nat the same wordes seye  
<span class="margnote"><span id="an_960">960</span></span> As ye han
herd, yet to yow alle I preye  
<span id="an_961"></span> Blameth me nat; for, as in my sentence,  
<span id="an_962"></span> Shul ye nowher fynden difference  
<span id="an_963"></span> Fro the sentence of this tretys lyte  
<span id="an_964"></span> After the which this murye tale I write.  
<span id="an_965"></span> And therfore herkneth what that I shal seye,  
<span id="an_966"></span> And lat me tellen al my tale, I preye."  

------------------------------------------------------------------------

[Next: The Tale of Melibee](mect34.md)
