<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Shipman's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect28.htm">Previous</A>&nbsp;
<A HREF="mect30.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Shipman's Tale</h3> <A NAME="an_1"></A>&nbsp;A marchant whilom dwelled at Seint-Denys,<br> <A NAME="an_2"></A>&nbsp;That riche was, for which men helde hym wys.<br> <A NAME="an_3"></A>&nbsp;A wyf he hadde of excellent beautee;<br> <A NAME="an_4"></A>&nbsp;And compaignable and revelous was she,<br> <A NAME="an_5"></A>&nbsp;Which is a thyng that causeth more dispence<br> <A NAME="an_6"></A>&nbsp;Than worth is al the chiere and reverence<br> <A NAME="an_7"></A>&nbsp;That men hem doon at festes and at daunces.<br> <A NAME="an_8"></A>&nbsp;Swiche salutaciouns and contenaunces<br> <A NAME="an_9"></A>&nbsp;Passen as dooth a shadwe upon the wal;<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;But wo is hym that payen moot for al!<br> <A NAME="an_11"></A>&nbsp;The sely housbonde, algate he moot paye,<br> <A NAME="an_12"></A>&nbsp;He moot us clothe, and he moot us arraye,<br> <A NAME="an_13"></A>&nbsp;Al for his owene worshipe richely,<br> <A NAME="an_14"></A>&nbsp;In which array we daunce jolily.<br> <A NAME="an_15"></A>&nbsp;And if that he noght may, par aventure,<br> <A NAME="an_16"></A>&nbsp;Or ellis list no swich dispence endure,<br> <A NAME="an_17"></A>&nbsp;But thynketh it is wasted and ylost,<br> <A NAME="an_18"></A>&nbsp;Thanne moot another payen for oure cost,<br> <A NAME="an_19"></A>&nbsp;Or lene us gold, and that is perilous.<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;This noble marchaunt heeld a worthy hous,<br> <A NAME="an_21"></A>&nbsp;For which he hadde alday so greet repair<br> <A NAME="an_22"></A>&nbsp;For his largesse, and for his wyf was fair,<br> <A NAME="an_23"></A>&nbsp;That wonder is; but herkneth to my tale.<br> <A NAME="an_24"></A>&nbsp;Amonges alle his gestes, grete and smale,<br> <A NAME="an_25"></A>&nbsp;Ther was a monk, a fair man and a boold --<br> <A NAME="an_26"></A>&nbsp;I trowe a thritty wynter he was oold --<br> <A NAME="an_27"></A>&nbsp;That evere in oon was drawynge to that place.<br> <A NAME="an_28"></A>&nbsp;This yonge monk, that was so fair of face,<br> <A NAME="an_29"></A>&nbsp;Aqueynted was so with the goode man,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Sith that hir firste knoweliche bigan,<br> <A NAME="an_31"></A>&nbsp;That in his hous as famulier was he<br> <A NAME="an_32"></A>&nbsp;As it is possible any freend to be.<br> <A NAME="an_33"></A>&nbsp;And for as muchel as this goode man,<br> <A NAME="an_34"></A>&nbsp;And eek this monk of which that I bigan,<br> <A NAME="an_35"></A>&nbsp;Were bothe two yborn in o village,<br> <A NAME="an_36"></A>&nbsp;The monk hym claymeth as for cosynage,<br> <A NAME="an_37"></A>&nbsp;And he agayn; he seith nat ones nay,<br> <A NAME="an_38"></A>&nbsp;But was as glad therof as fowel of day,<br> <A NAME="an_39"></A>&nbsp;For to his herte it was a greet plesaunce.<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Thus been they knyt with eterne alliaunce,<br> <A NAME="an_41"></A>&nbsp;And ech of hem gan oother for t' assure<br> <A NAME="an_42"></A>&nbsp;Of bretherhede whil that hir lyf may dure.<br> <A NAME="an_43"></A>&nbsp;Free was daun John, and manly of dispence,<br> <A NAME="an_44"></A>&nbsp;As in that hous, and ful of diligence<br> <A NAME="an_45"></A>&nbsp;To doon plesaunce, and also greet costage.<br> <A NAME="an_46"></A>&nbsp;He noght forgat to yeve the leeste page<br> <A NAME="an_47"></A>&nbsp;In al that hous; but after hir degree,<br> <A NAME="an_48"></A>&nbsp;He yaf the lord, and sitthe al his meynee,<br> <A NAME="an_49"></A>&nbsp;Whan that he cam, som manere honest thyng,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;For which they were as glad of his comyng<br> <A NAME="an_51"></A>&nbsp;As fowel is fayn whan that the sonne up riseth.<br> <A NAME="an_52"></A>&nbsp;Na moore of this as now, for it suffiseth.<br> <A NAME="an_53"></A>&nbsp;But so bifel, this marchant on a day<br> <A NAME="an_54"></A>&nbsp;Shoop hym to make redy his array<br> <A NAME="an_55"></A>&nbsp;Toward the toun of Brugges for to fare,<br> <A NAME="an_56"></A>&nbsp;To byen there a porcioun of ware;<br> <A NAME="an_57"></A>&nbsp;For which he hath to Parys sent anon<br> <A NAME="an_58"></A>&nbsp;A messager, and preyed hath daun John<br> <A NAME="an_59"></A>&nbsp;That he sholde come to Seint-Denys to pleye<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;With hym and with his wyf a day or tweye,<br> <A NAME="an_61"></A>&nbsp;Er he to Brugges wente, in alle wise.<br> <A NAME="an_62"></A>&nbsp;This noble monk, of which I yow devyse,<br> <A NAME="an_63"></A>&nbsp;Hath of his abbot, as hym list, licence,<br> <A NAME="an_64"></A>&nbsp;By cause he was a man of heigh prudence<br> <A NAME="an_65"></A>&nbsp;And eek an officer, out for to ryde,<br> <A NAME="an_66"></A>&nbsp;To seen hir graunges and hire bernes wyde,<br> <A NAME="an_67"></A>&nbsp;And unto Seint-Denys he comth anon.<br> <A NAME="an_68"></A>&nbsp;Who was so welcome as my lord daun John,<br> <A NAME="an_69"></A>&nbsp;Oure deere cosyn, ful of curteisye?<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;With hym broghte he a jubbe of malvesye,<br> <A NAME="an_71"></A>&nbsp;And eek another ful of fyn vernage,<br> <A NAME="an_72"></A>&nbsp;And volatyl, as ay was his usage.<br> <A NAME="an_73"></A>&nbsp;And thus I lete hem ete and drynke and pleye,<br> <A NAME="an_74"></A>&nbsp;This marchant and this monk, a day or tweye.<br> <A NAME="an_75"></A>&nbsp;The thridde day, this marchant up ariseth,<br> <A NAME="an_76"></A>&nbsp;And on his nedes sadly hym avyseth,<br> <A NAME="an_77"></A>&nbsp;And up into his countour-hous gooth he<br> <A NAME="an_78"></A>&nbsp;To rekene with hymself, wel may be,<br> <A NAME="an_79"></A>&nbsp;Of thilke yeer how that it with hym stood,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;And how that he despended hadde his good,<br> <A NAME="an_81"></A>&nbsp;And if that he encressed were or noon.<br> <A NAME="an_82"></A>&nbsp;His bookes and his bagges many oon<br> <A NAME="an_83"></A>&nbsp;He leith biforn hym on his countyng-bord.<br> <A NAME="an_84"></A>&nbsp;Ful riche was his tresor and his hord,<br> <A NAME="an_85"></A>&nbsp;For which ful faste his countour-dore he shette;<br> <A NAME="an_86"></A>&nbsp;And eek he nolde that no man sholde hym lette<br> <A NAME="an_87"></A>&nbsp;Of his acountes, for the meene tyme;<br> <A NAME="an_88"></A>&nbsp;And thus he sit til it was passed pryme.<br> <A NAME="an_89"></A>&nbsp;Daun John was rysen in the morwe also,<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And in the gardyn walketh to and fro,<br> <A NAME="an_91"></A>&nbsp;And hath his thynges seyd ful curteisly.<br> <A NAME="an_92"></A>&nbsp;This goode wyf cam walkynge pryvely<br> <A NAME="an_93"></A>&nbsp;Into the gardyn, there he walketh softe,<br> <A NAME="an_94"></A>&nbsp;And hym saleweth, as she hath doon ofte.<br> <A NAME="an_95"></A>&nbsp;A mayde child cam in hire compaignye,<br> <A NAME="an_96"></A>&nbsp;Which as hir list she may governe and gye,<br> <A NAME="an_97"></A>&nbsp;For yet under the yerde was the mayde.<br> <A NAME="an_98"></A>&nbsp;"O deere cosyn myn, daun John," she sayde,<br> <A NAME="an_99"></A>&nbsp;"What eyleth yow so rathe for to ryse?"<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;"Nece," quod he, "it oghte ynough suffise<br> <A NAME="an_101"></A>&nbsp;Fyve houres for to slepe upon a nyght,<br> <A NAME="an_102"></A>&nbsp;But it were for an old appalled wight,<br> <A NAME="an_103"></A>&nbsp;As been thise wedded men, that lye and dare<br> <A NAME="an_104"></A>&nbsp;As in a fourme sit a wery hare,<br> <A NAME="an_105"></A>&nbsp;Were al forstraught with houndes grete and smale.<br> <A NAME="an_106"></A>&nbsp;But deere nece, why be ye so pale?<br> <A NAME="an_107"></A>&nbsp;I trowe, certes, that oure goode man<br> <A NAME="an_108"></A>&nbsp;Hath yow laboured sith the nyght bigan<br> <A NAME="an_109"></A>&nbsp;That yow were nede to resten hastily."<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;And with that word he lough ful murily,<br> <A NAME="an_111"></A>&nbsp;And of his owene thought he wax al reed.<br> <A NAME="an_112"></A>&nbsp;This faire wyf gan for to shake hir heed<br> <A NAME="an_113"></A>&nbsp;And seyde thus, "Ye, God woot al," quod she.<br> <A NAME="an_114"></A>&nbsp;"Nay, cosyn myn, it stant nat so with me;<br> <A NAME="an_115"></A>&nbsp;For, by that God that yaf me soule and lyf,<br> <A NAME="an_116"></A>&nbsp;In al the reawme of France is ther no wyf<br> <A NAME="an_117"></A>&nbsp;That lasse lust hath to that sory pley.<br> <A NAME="an_118"></A>&nbsp;For I may synge `allas and weylawey<br> <A NAME="an_119"></A>&nbsp;That I was born,' but to no wight," quod she,<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;"Dar I nat telle how that it stant with me.<br> <A NAME="an_121"></A>&nbsp;Wherfore I thynke out of this land to wende,<br> <A NAME="an_122"></A>&nbsp;Or elles of myself to make an ende,<br> <A NAME="an_123"></A>&nbsp;So ful am I of drede and eek of care."<br> <A NAME="an_124"></A>&nbsp;This monk bigan upon this wyf to stare,<br> <A NAME="an_125"></A>&nbsp;And seyde, "Allas, my nece, God forbede<br> <A NAME="an_126"></A>&nbsp;That ye, for any sorwe or any drede,<br> <A NAME="an_127"></A>&nbsp;Fordo youreself; but telleth me youre grief.<br> <A NAME="an_128"></A>&nbsp;Paraventure I may, in youre meschief,<br> <A NAME="an_129"></A>&nbsp;Conseille or helpe; and therfore telleth me<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Al youre anoy, for it shal been secree.<br> <A NAME="an_131"></A>&nbsp;For on my portehors I make an ooth<br> <A NAME="an_132"></A>&nbsp;That nevere in my lyf, for lief ne looth,<br> <A NAME="an_133"></A>&nbsp;Ne shal I of no conseil yow biwreye."<br> <A NAME="an_134"></A>&nbsp;"The same agayn to yow," quod she, "I seye.<br> <A NAME="an_135"></A>&nbsp;By God and by this portehors I swere,<br> <A NAME="an_136"></A>&nbsp;Though men me wolde al into pieces tere,<br> <A NAME="an_137"></A>&nbsp;Ne shal I nevere, for to goon to helle,<br> <A NAME="an_138"></A>&nbsp;Biwreye a word of thyng that ye me telle,<br> <A NAME="an_139"></A>&nbsp;Nat for no cosynage ne alliance,<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;But verraily for love and affiance."<br> <A NAME="an_141"></A>&nbsp;Thus been they sworn, and heerupon they kiste,<br> <A NAME="an_142"></A>&nbsp;And ech of hem tolde oother what hem liste.<br> <A NAME="an_143"></A>&nbsp;"Cosyn," quod she, "if that I hadde a space,<br> <A NAME="an_144"></A>&nbsp;As I have noon, and namely in this place,<br> <A NAME="an_145"></A>&nbsp;Thanne wolde I telle a legende of my lyf,<br> <A NAME="an_146"></A>&nbsp;What I have suffred sith I was a wyf<br> <A NAME="an_147"></A>&nbsp;With myn housbonde, al be he youre cosyn."<br> <A NAME="an_148"></A>&nbsp;"Nay," quod this monk, "by God and Seint Martyn,<br> <A NAME="an_149"></A>&nbsp;He is na moore cosyn unto me<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;Than is this leef that hangeth on the tree!<br> <A NAME="an_151"></A>&nbsp;I clepe hym so, by Seint Denys of Fraunce,<br> <A NAME="an_152"></A>&nbsp;To have the moore cause of aqueyntaunce<br> <A NAME="an_153"></A>&nbsp;Of yow, which I have loved specially<br> <A NAME="an_154"></A>&nbsp;Aboven alle wommen, sikerly.<br> <A NAME="an_155"></A>&nbsp;This swere I yow on my professioun.<br> <A NAME="an_156"></A>&nbsp;Telleth youre grief, lest that he come adoun;<br> <A NAME="an_157"></A>&nbsp;And hasteth yow, and gooth youre wey anon."<br> <A NAME="an_158"></A>&nbsp;"My deere love," quod she, "O my daun John,<br> <A NAME="an_159"></A>&nbsp;Ful lief were me this conseil for to hyde,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;But out it moot; I may namoore abyde.<br> <A NAME="an_161"></A>&nbsp;Myn housbonde is to me the worste man<br> <A NAME="an_162"></A>&nbsp;That evere was sith that the world bigan.<br> <A NAME="an_163"></A>&nbsp;But sith I am a wyf, it sit nat me<br> <A NAME="an_164"></A>&nbsp;To tellen no wight of oure privetee,<br> <A NAME="an_165"></A>&nbsp;Neither abedde ne in noon oother place;<br> <A NAME="an_166"></A>&nbsp;God shilde I sholde it tellen, for his grace!<br> <A NAME="an_167"></A>&nbsp;A wyf ne shal nat seyn of hir housbonde<br> <A NAME="an_168"></A>&nbsp;But al honour, as I kan understonde;<br> <A NAME="an_169"></A>&nbsp;Save unto yow thus muche I tellen shal:<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;As helpe me God, he is noght worth at al<br> <A NAME="an_171"></A>&nbsp;In no degree the value of a flye.<br> <A NAME="an_172"></A>&nbsp;But yet me greveth moost his nygardye.<br> <A NAME="an_173"></A>&nbsp;And wel ye woot that wommen naturelly<br> <A NAME="an_174"></A>&nbsp;Desiren thynges sixe as wel as I:<br> <A NAME="an_175"></A>&nbsp;They wolde that hir housbondes sholde be<br> <A NAME="an_176"></A>&nbsp;Hardy and wise, and riche, and therto free,<br> <A NAME="an_177"></A>&nbsp;And buxom unto his wyf and fressh abedde.<br> <A NAME="an_178"></A>&nbsp;But by that ilke Lord that for us bledde,<br> <A NAME="an_179"></A>&nbsp;For his honour, myself for to arraye,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;A Sonday next I moste nedes paye<br> <A NAME="an_181"></A>&nbsp;An hundred frankes, or ellis I am lorn.<br> <A NAME="an_182"></A>&nbsp;Yet were me levere that I were unborn<br> <A NAME="an_183"></A>&nbsp;Than me were doon a sclaundre or vileynye;<br> <A NAME="an_184"></A>&nbsp;And if myn housbonde eek it myghte espye,<br> <A NAME="an_185"></A>&nbsp;I nere but lost; and therfore I yow preye,<br> <A NAME="an_186"></A>&nbsp;Lene me this somme, or ellis moot I deye.<br> <A NAME="an_187"></A>&nbsp;Daun John, I seye, lene me thise hundred frankes.<br> <A NAME="an_188"></A>&nbsp;Pardee, I wol nat faille yow my thankes,<br> <A NAME="an_189"></A>&nbsp;If that yow list to doon that I yow praye.<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;For at a certeyn day I wol yow paye,<br> <A NAME="an_191"></A>&nbsp;And doon to yow what plesance and service<br> <A NAME="an_192"></A>&nbsp;That I may doon, right as yow list devise.<br> <A NAME="an_193"></A>&nbsp;And but I do, God take on me vengeance<br> <A NAME="an_194"></A>&nbsp;As foul as evere hadde Genylon of France."<br> <A NAME="an_195"></A>&nbsp;This gentil monk answerde in this manere:<br> <A NAME="an_196"></A>&nbsp;"Now trewely, myn owene lady deere,<br> <A NAME="an_197"></A>&nbsp;I have," quod he, "on yow so greet a routhe<br> <A NAME="an_198"></A>&nbsp;That I yow swere, and plighte yow my trouthe,<br> <A NAME="an_199"></A>&nbsp;That whan youre housbonde is to Flaundres fare,<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;I wol delyvere yow out of this care;<br> <A NAME="an_201"></A>&nbsp;For I wol brynge yow an hundred frankes."<br> <A NAME="an_202"></A>&nbsp;And with that word he caughte hire by the flankes,<br> <A NAME="an_203"></A>&nbsp;And hire embraceth harde, and kiste hire ofte.<br> <A NAME="an_204"></A>&nbsp;"Gooth now youre wey," quod he, "al stille and softe,<br> <A NAME="an_205"></A>&nbsp;And lat us dyne as soone as that ye may;<br> <A NAME="an_206"></A>&nbsp;For by my chilyndre it is pryme of day.<br> <A NAME="an_207"></A>&nbsp;Gooth now, and beeth as trewe as I shal be."<br> <A NAME="an_208"></A>&nbsp;"Now elles God forbede, sire," quod she;<br> <A NAME="an_209"></A>&nbsp;And forth she gooth as jolif as a pye,<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;And bad the cookes that they sholde hem hye,<br> <A NAME="an_211"></A>&nbsp;So that men myghte dyne, and that anon.<br> <A NAME="an_212"></A>&nbsp;Up to hir housbonde is this wyf ygon,<br> <A NAME="an_213"></A>&nbsp;And knokketh at his countour boldely.<br> <A NAME="an_214"></A>&nbsp;"Quy la?" quod he. "Peter! it am I,"<br> <A NAME="an_215"></A>&nbsp;Quod she; "What, sire, how longe wol ye faste?<br> <A NAME="an_216"></A>&nbsp;How longe tyme wol ye rekene and caste<br> <A NAME="an_217"></A>&nbsp;Youre sommes, and youre bookes, and youre thynges?<br> <A NAME="an_218"></A>&nbsp;The devel have part on alle swiche rekenynges!<br> <A NAME="an_219"></A>&nbsp;Ye have ynough, pardee, of Goddes sonde;<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;Com doun to-day, and lat youre bagges stonde.<br> <A NAME="an_221"></A>&nbsp;Ne be ye nat ashamed that daun John<br> <A NAME="an_222"></A>&nbsp;Shal fasting al this day alenge goon?<br> <A NAME="an_223"></A>&nbsp;What, lat us heere a messe, and go we dyne."<br> <A NAME="an_224"></A>&nbsp;"Wyf," quod this man, "litel kanstow devyne<br> <A NAME="an_225"></A>&nbsp;The curious bisynesse that we have.<br> <A NAME="an_226"></A>&nbsp;For of us chapmen, also God me save,<br> <A NAME="an_227"></A>&nbsp;And by that lord that clepid is Seint Yve,<br> <A NAME="an_228"></A>&nbsp;Scarsly amonges twelve tweye shul thryve<br> <A NAME="an_229"></A>&nbsp;Continuelly, lastynge unto oure age.<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;We may wel make chiere and good visage,<br> <A NAME="an_231"></A>&nbsp;And dryve forth the world as it may be,<br> <A NAME="an_232"></A>&nbsp;And kepen oure estaat in pryvetee,<br> <A NAME="an_233"></A>&nbsp;Til we be deed, or elles that we pleye<br> <A NAME="an_234"></A>&nbsp;A pilgrymage, or goon out of the weye.<br> <A NAME="an_235"></A>&nbsp;And therfore have I greet necessitee<br> <A NAME="an_236"></A>&nbsp;Upon this queynte world t' avyse me,<br> <A NAME="an_237"></A>&nbsp;For everemoore we moote stonde in drede<br> <A NAME="an_238"></A>&nbsp;Of hap and fortune in oure chapmanhede.<br> <A NAME="an_239"></A>&nbsp;"To Flaundres wol I go to-morwe at day,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;And come agayn, as soone as evere I may.<br> <A NAME="an_241"></A>&nbsp;For which, my deere wyf, I thee biseke,<br> <A NAME="an_242"></A>&nbsp;As be to every wight buxom and meke,<br> <A NAME="an_243"></A>&nbsp;And for to kepe oure good be curious,<br> <A NAME="an_244"></A>&nbsp;And honestly governe wel oure hous.<br> <A NAME="an_245"></A>&nbsp;Thou hast ynough, in every maner wise,<br> <A NAME="an_246"></A>&nbsp;That to a thrifty houshold may suffise.<br> <A NAME="an_247"></A>&nbsp;Thee lakketh noon array ne no vitaille;<br> <A NAME="an_248"></A>&nbsp;Of silver in thy purs shaltow nat faille."<br> <A NAME="an_249"></A>&nbsp;And with that word his countour-dore he shette,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;And doun he gooth, no lenger wolde he lette.<br> <A NAME="an_251"></A>&nbsp;But hastily a messe was ther seyd,<br> <A NAME="an_252"></A>&nbsp;And spedily the tables were yleyd,<br> <A NAME="an_253"></A>&nbsp;And to the dyner faste they hem spedde,<br> <A NAME="an_254"></A>&nbsp;And richely this monk the chapman fedde.<br> <A NAME="an_255"></A>&nbsp;At after-dyner daun John sobrely<br> <A NAME="an_256"></A>&nbsp;This chapman took apart, and prively<br> <A NAME="an_257"></A>&nbsp;He seyde hym thus: "Cosyn, it standeth so,<br> <A NAME="an_258"></A>&nbsp;That wel I se to Brugges wol ye go.<br> <A NAME="an_259"></A>&nbsp;God and Seint Austyn spede yow and gyde!<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;I prey yow, cosyn, wisely that ye ryde.<br> <A NAME="an_261"></A>&nbsp;Governeth yow also of youre diete<br> <A NAME="an_262"></A>&nbsp;Atemprely, and namely in this hete.<br> <A NAME="an_263"></A>&nbsp;Bitwix us two nedeth no strange fare;<br> <A NAME="an_264"></A>&nbsp;Farewel, cosyn; God shilde yow fro care!<br> <A NAME="an_265"></A>&nbsp;And if that any thyng by day or nyght,<br> <A NAME="an_266"></A>&nbsp;If it lye in my power and my myght,<br> <A NAME="an_267"></A>&nbsp;That ye me wol comande in any wyse,<br> <A NAME="an_268"></A>&nbsp;It shal be doon right as ye wol devyse.<br> <A NAME="an_269"></A>&nbsp;"O thyng, er that ye goon, if it may be,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;I wolde prey yow: for to lene me<br> <A NAME="an_271"></A>&nbsp;An hundred frankes, for a wyke or tweye,<br> <A NAME="an_272"></A>&nbsp;For certein beestes that I moste beye,<br> <A NAME="an_273"></A>&nbsp;To stoore with a place that is oures.<br> <A NAME="an_274"></A>&nbsp;God helpe me so, I wolde it were youres!<br> <A NAME="an_275"></A>&nbsp;I shal nat faille surely of my day,<br> <A NAME="an_276"></A>&nbsp;Nat for a thousand frankes, a mile way.<br> <A NAME="an_277"></A>&nbsp;But lat this thyng be secree, I yow preye,<br> <A NAME="an_278"></A>&nbsp;For yet to-nyght thise beestes moot I beye.<br> <A NAME="an_279"></A>&nbsp;And fare now wel, myn owene cosyn deere;<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;Graunt mercy of youre cost and of youre cheere."<br> <A NAME="an_281"></A>&nbsp;This noble marchant gentilly anon<br> <A NAME="an_282"></A>&nbsp;Answerde and seyde, "O cosyn myn, daun John,<br> <A NAME="an_283"></A>&nbsp;Now sikerly this is a smal requeste.<br> <A NAME="an_284"></A>&nbsp;My gold is youres, whan that it yow leste,<br> <A NAME="an_285"></A>&nbsp;And nat oonly my gold, but my chaffare.<br> <A NAME="an_286"></A>&nbsp;Take what yow list; God shilde that ye spare.<br> <A NAME="an_287"></A>&nbsp;"But o thyng is, ye knowe it wel ynogh<br> <A NAME="an_288"></A>&nbsp;Of chapmen, that hir moneie is hir plogh.<br> <A NAME="an_289"></A>&nbsp;We may creaunce whil we have a name,<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;But goldlees for to be, it is no game.<br> <A NAME="an_291"></A>&nbsp;Paye it agayn whan it lith in youre ese;<br> <A NAME="an_292"></A>&nbsp;After my myght ful fayn wolde I yow plese."<br> <A NAME="an_293"></A>&nbsp;Thise hundred frankes he fette forth anon,<br> <A NAME="an_294"></A>&nbsp;And prively he took hem to daun John.<br> <A NAME="an_295"></A>&nbsp;No wight in al this world wiste of this loone<br> <A NAME="an_296"></A>&nbsp;Savynge this marchant and daun John allone.<br> <A NAME="an_297"></A>&nbsp;They drynke, and speke, and rome a while and pleye,<br> <A NAME="an_298"></A>&nbsp;Til that daun John rideth to his abbeye.<br> <A NAME="an_299"></A>&nbsp;The morwe cam, and forth this marchant rideth<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;To Flaundres-ward; his prentys wel hym gydeth<br> <A NAME="an_301"></A>&nbsp;Til he came into Brugges murily.<br> <A NAME="an_302"></A>&nbsp;Now gooth this marchant faste and bisily<br> <A NAME="an_303"></A>&nbsp;Aboute his nede, and byeth and creaunceth.<br> <A NAME="an_304"></A>&nbsp;He neither pleyeth at the dees ne daunceth,<br> <A NAME="an_305"></A>&nbsp;But as a marchaunt, shortly for to telle,<br> <A NAME="an_306"></A>&nbsp;He let his lyf, and there I lete hym dwelle.<br> <A NAME="an_307"></A>&nbsp;The Sonday next the marchant was agon,<br> <A NAME="an_308"></A>&nbsp;To Seint-Denys ycomen is daun John,<br> <A NAME="an_309"></A>&nbsp;With crowne and berd al fressh and newe yshave.<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;In al the hous ther nas so litel a knave,<br> <A NAME="an_311"></A>&nbsp;Ne no wight elles, that he nas ful fayn<br> <A NAME="an_312"></A>&nbsp;That my lord daun John was come agayn.<br> <A NAME="an_313"></A>&nbsp;And shortly to the point right for to gon,<br> <A NAME="an_314"></A>&nbsp;This faire wyf acorded with daun John<br> <A NAME="an_315"></A>&nbsp;That for thise hundred frankes he sholde al nyght<br> <A NAME="an_316"></A>&nbsp;Have hire in his armes bolt upright;<br> <A NAME="an_317"></A>&nbsp;And this acord parfourned was in dede.<br> <A NAME="an_318"></A>&nbsp;In myrthe al nyght a bisy lyf they lede<br> <A NAME="an_319"></A>&nbsp;Til it was day, that daun John wente his way,<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;And bad the meynee "Farewel, have good day!"<br> <A NAME="an_321"></A>&nbsp;For noon of hem, ne no wight in the toun,<br> <A NAME="an_322"></A>&nbsp;Hath of daun John right no suspecioun.<br> <A NAME="an_323"></A>&nbsp;And forth he rydeth hoom to his abbeye,<br> <A NAME="an_324"></A>&nbsp;Or where hym list; namoore of hym I seye.<br> <A NAME="an_325"></A>&nbsp;This marchant, whan that ended was the faire,<br> <A NAME="an_326"></A>&nbsp;To Seint-Denys he gan for to repaire,<br> <A NAME="an_327"></A>&nbsp;And with his wyf he maketh feeste and cheere,<br> <A NAME="an_328"></A>&nbsp;And telleth hire that chaffare is so deere<br> <A NAME="an_329"></A>&nbsp;That nedes moste he make a chevyssaunce,<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;For he was bounden in a reconyssaunce<br> <A NAME="an_331"></A>&nbsp;To paye twenty thousand sheeld anon.<br> <A NAME="an_332"></A>&nbsp;For which this marchant is to Parys gon<br> <A NAME="an_333"></A>&nbsp;To borwe of certeine freendes that he hadde<br> <A NAME="an_334"></A>&nbsp;A certeyn frankes; and somme with him he ladde.<br> <A NAME="an_335"></A>&nbsp;And whan that he was come into the toun,<br> <A NAME="an_336"></A>&nbsp;For greet chiertee and greet affeccioun,<br> <A NAME="an_337"></A>&nbsp;Unto daun John he first gooth hym to pleye;<br> <A NAME="an_338"></A>&nbsp;Nat for to axe or borwe of hym moneye,<br> <A NAME="an_339"></A>&nbsp;But for to wite and seen of his welfare,<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;And for to tellen hym of his chaffare,<br> <A NAME="an_341"></A>&nbsp;As freendes doon whan they been met yfeere.<br> <A NAME="an_342"></A>&nbsp;Daun John hym maketh feeste and murye cheere,<br> <A NAME="an_343"></A>&nbsp;And he hym tolde agayn, ful specially,<br> <A NAME="an_344"></A>&nbsp;How he hadde wel yboght and graciously,<br> <A NAME="an_345"></A>&nbsp;Thanked be God, al hool his marchandise,<br> <A NAME="an_346"></A>&nbsp;Save that he moste, in alle maner wise,<br> <A NAME="an_347"></A>&nbsp;Maken a chevyssaunce, as for his beste,<br> <A NAME="an_348"></A>&nbsp;And thanne he sholde been in joye and reste.<br> <A NAME="an_349"></A>&nbsp;Daun John answerde, "Certes, I am fayn<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;That ye in heele ar comen hom agayn.<br> <A NAME="an_351"></A>&nbsp;And if that I were riche, as have I blisse,<br> <A NAME="an_352"></A>&nbsp;Of twenty thousand sheeld sholde ye nat mysse,<br> <A NAME="an_353"></A>&nbsp;For ye so kyndely this oother day<br> <A NAME="an_354"></A>&nbsp;Lente me gold; and as I kan and may,<br> <A NAME="an_355"></A>&nbsp;I thanke yow, by God and by Seint Jame!<br> <A NAME="an_356"></A>&nbsp;But nathelees, I took unto oure dame,<br> <A NAME="an_357"></A>&nbsp;Youre wyf, at hom, the same gold ageyn<br> <A NAME="an_358"></A>&nbsp;Upon youre bench; she woot it wel, certeyn,<br> <A NAME="an_359"></A>&nbsp;By certeyn tokenes that I kan hire telle.<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Now, by youre leve, I may no lenger dwelle;<br> <A NAME="an_361"></A>&nbsp;Oure abbot wole out of this toun anon,<br> <A NAME="an_362"></A>&nbsp;And in his compaignye moot I goon.<br> <A NAME="an_363"></A>&nbsp;Grete wel oure dame, myn owene nece sweete,<br> <A NAME="an_364"></A>&nbsp;And fare wel, deere cosyn, til we meete!"<br> <A NAME="an_365"></A>&nbsp;This marchant, which that was ful war and wys,<br> <A NAME="an_366"></A>&nbsp;Creanced hath, and payd eek in Parys<br> <A NAME="an_367"></A>&nbsp;To certeyn Lumbardes, redy in hir hond,<br> <A NAME="an_368"></A>&nbsp;The somme of gold, and gat of hem his bond;<br> <A NAME="an_369"></A>&nbsp;And hoom he gooth, murie as a papejay,<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;For wel he knew he stood in swich array<br> <A NAME="an_371"></A>&nbsp;That nedes moste he wynne in that viage<br> <A NAME="an_372"></A>&nbsp;A thousand frankes aboven al his costage.<br> <A NAME="an_373"></A>&nbsp;His wyf ful redy mette hym atte gate,<br> <A NAME="an_374"></A>&nbsp;As she was wont of oold usage algate,<br> <A NAME="an_375"></A>&nbsp;And al that nyght in myrthe they bisette;<br> <A NAME="an_376"></A>&nbsp;For he was riche and cleerly out of dette.<br> <A NAME="an_377"></A>&nbsp;Whan it was day, this marchant gan embrace<br> <A NAME="an_378"></A>&nbsp;His wyf al newe, and kiste hire on hir face,<br> <A NAME="an_379"></A>&nbsp;And up he gooth and maketh it ful tough.<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;"Namoore," quod she, "by God, ye have ynough!"<br> <A NAME="an_381"></A>&nbsp;And wantownly agayn with hym she pleyde<br> <A NAME="an_382"></A>&nbsp;Til atte laste thus this marchant seyde:<br> <A NAME="an_383"></A>&nbsp;"By God," quod he, "I am a litel wrooth<br> <A NAME="an_384"></A>&nbsp;With yow, my wyf, although it be me looth.<br> <A NAME="an_385"></A>&nbsp;And woot ye why? By God, as that I gesse<br> <A NAME="an_386"></A>&nbsp;That ye han maad a manere straungenesse<br> <A NAME="an_387"></A>&nbsp;Bitwixen me and my cosyn daun John.<br> <A NAME="an_388"></A>&nbsp;Ye sholde han warned me, er I had gon,<br> <A NAME="an_389"></A>&nbsp;That he yow hadde an hundred frankes payed<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;By redy token; and heeld hym yvele apayed,<br> <A NAME="an_391"></A>&nbsp;For that I to hym spak of chevyssaunce;<br> <A NAME="an_392"></A>&nbsp;Me semed so, as by his contenaunce.<br> <A NAME="an_393"></A>&nbsp;But nathelees, by God, oure hevene kyng,<br> <A NAME="an_394"></A>&nbsp;I thoughte nat to axen hym no thyng.<br> <A NAME="an_395"></A>&nbsp;I prey thee, wyf, ne do namoore so;<br> <A NAME="an_396"></A>&nbsp;Telle me alwey, er that I fro thee go,<br> <A NAME="an_397"></A>&nbsp;If any dettour hath in myn absence<br> <A NAME="an_398"></A>&nbsp;Ypayed thee, lest thurgh thy necligence<br> <A NAME="an_399"></A>&nbsp;I myghte hym axe a thing that he hath payed."<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;This wyf was nat afered nor affrayed,<br> <A NAME="an_401"></A>&nbsp;But boldely she seyde, and that anon,<br> <A NAME="an_402"></A>&nbsp;"Marie, I deffie the false monk, daun John!<br> <A NAME="an_403"></A>&nbsp;I kepe nat of his tokenes never a deel;<br> <A NAME="an_404"></A>&nbsp;He took me certeyn gold, that woot I weel --<br> <A NAME="an_405"></A>&nbsp;What! Yvel thedam on his monkes snowte!<br> <A NAME="an_406"></A>&nbsp;For, God it woot, I wende, withouten doute,<br> <A NAME="an_407"></A>&nbsp;That he hadde yeve it me bycause of yow<br> <A NAME="an_408"></A>&nbsp;To doon therwith myn honour and my prow,<br> <A NAME="an_409"></A>&nbsp;For cosynage, and eek for beele cheere<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;That he hath had ful ofte tymes heere.<br> <A NAME="an_411"></A>&nbsp;But sith I se I stonde in this disjoynt,<br> <A NAME="an_412"></A>&nbsp;I wol answere yow shortly to the poynt.<br> <A NAME="an_413"></A>&nbsp;Ye han mo slakkere dettours than am I!<br> <A NAME="an_414"></A>&nbsp;For I wol paye yow wel and redily<br> <A NAME="an_415"></A>&nbsp;Fro day to day, and if so be I faille,<br> <A NAME="an_416"></A>&nbsp;I am youre wyf; score it upon my taille,<br> <A NAME="an_417"></A>&nbsp;And I shal paye as soone as ever I may.<br> <A NAME="an_418"></A>&nbsp;For by my trouthe, I have on myn array,<br> <A NAME="an_419"></A>&nbsp;And nat on wast, bistowed every deel;<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;And for I have bistowed it so weel<br> <A NAME="an_421"></A>&nbsp;For youre honour, for Goddes sake, I seye,<br> <A NAME="an_422"></A>&nbsp;As be nat wrooth, but lat us laughe and pleye.<br> <A NAME="an_423"></A>&nbsp;Ye shal my joly body have to wedde;<br> <A NAME="an_424"></A>&nbsp;By God, I wol nat paye yow but abedde!<br> <A NAME="an_425"></A>&nbsp;Forgyve it me, myn owene spouse deere;<br> <A NAME="an_426"></A>&nbsp;Turne hiderward, and maketh bettre cheere."<br> <A NAME="an_427"></A>&nbsp;This marchant saugh ther was no remedie,<br> <A NAME="an_428"></A>&nbsp;And for to chide it nere but folie,<br> <A NAME="an_429"></A>&nbsp;Sith that the thyng may nat amended be.<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;"Now wyf," he seyde, "and I foryeve it thee;<br> <A NAME="an_431"></A>&nbsp;But, by thy lyf, ne be namoore so large.<br> <A NAME="an_432"></A>&nbsp;Keep bet thy good, this yeve I thee in charge."<br> <A NAME="an_433"></A>&nbsp;Thus endeth my tale, and God us sende<br> <A NAME="an_434"></A>&nbsp;Taillynge ynough unto oure lyves ende. Amen<br> <A NAME="an_435"></A>&nbsp;"Wel seyd, by corpus dominus," quod oure Hoost,<br> <A NAME="an_436"></A>&nbsp;"Now longe moote thou saille by the cost,<br> <A NAME="an_437"></A>&nbsp;Sire gentil maister, gentil maryneer!<br> <A NAME="an_438"></A>&nbsp;God yeve the monk a thousand last quade yeer!<br> <A NAME="an_439"></A>&nbsp;A ha! Felawes, beth ware of swich a jape!<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;The monk putte in the mannes hood an ape,<br> <A NAME="an_441"></A>&nbsp;And in his wyves eek, by Seint Austyn!<br> <A NAME="an_442"></A>&nbsp;Draweth no monkes moore unto youre in.<br> <A NAME="an_443"></A>&nbsp;"But now passe over, and lat us seke aboute,<br> <A NAME="an_444"></A>&nbsp;Who shal now telle first of al this route<br> <A NAME="an_445"></A>&nbsp;Another tale;" and with that word he sayde,<br> <A NAME="an_446"></A>&nbsp;As curteisly as it had been a mayde,<br> <A NAME="an_447"></A>&nbsp;"My lady Prioresse, by youre leve,<br> <A NAME="an_448"></A>&nbsp;So that I wiste I sholde yow nat greve,<br> <A NAME="an_449"></A>&nbsp;I wolde demen that ye tellen sholde<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;A tale next, if so were that ye wolde.<br> <A NAME="an_451"></A>&nbsp;Now wol ye vouche sauf, my lady deere?"<br> <A NAME="an_452"></A>&nbsp;"Gladly," quod she, and seyde as ye shal heere.<br>  
<p><HR>
<CENTER>
<A HREF="mect30.htm">Next: The Prioress' Prologue</A></CENTER>
</BODY>
</HTML>
