<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Canon's Yeoman's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect41.htm">Previous</A>&nbsp;
<A HREF="mect43.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Canon's Yeoman's Prologue</h3> <A NAME="an_554"></A>&nbsp;Whan ended was the lyf of Seinte Cecile,<br> <A NAME="an_555"></A>&nbsp;Er we hadde riden fully fyve mile,<br> <A NAME="an_556"></A>&nbsp;At Boghtoun under Blee us gan atake<br> <A NAME="an_557"></A>&nbsp;A man that clothed was in clothes blake,<br> <A NAME="an_558"></A>&nbsp;And undernethe he hadde a whyt surplys.<br> <A NAME="an_559"></A>&nbsp;His hakeney, that was al pomely grys,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;So swatte that it wonder was to see;<br> <A NAME="an_561"></A>&nbsp;It semed as he had priked miles three.<br> <A NAME="an_562"></A>&nbsp;The hors eek that his yeman rood upon<br> <A NAME="an_563"></A>&nbsp;So swatte that unnethe myghte it gon.<br> <A NAME="an_564"></A>&nbsp;Aboute the peytrel stood the foom ful hye;<br> <A NAME="an_565"></A>&nbsp;He was of foom al flekked as a pye.<br> <A NAME="an_566"></A>&nbsp;A male tweyfoold on his croper lay;<br> <A NAME="an_567"></A>&nbsp;It semed that he caried lite array.<br> <A NAME="an_568"></A>&nbsp;Al light for somer rood this worthy man,<br> <A NAME="an_569"></A>&nbsp;And in myn herte wondren I bigan<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;What that he was til that I understood<br> <A NAME="an_571"></A>&nbsp;How that his cloke was sowed to his hood,<br> <A NAME="an_572"></A>&nbsp;For which, whan I hadde longe avysed me,<br> <A NAME="an_573"></A>&nbsp;I demed hym som chanoun for to be.<br> <A NAME="an_574"></A>&nbsp;His hat heeng at his bak doun by a laas,<br> <A NAME="an_575"></A>&nbsp;For he hadde riden moore than trot or paas;<br> <A NAME="an_576"></A>&nbsp;He hadde ay priked lik as he were wood.<br> <A NAME="an_577"></A>&nbsp;A clote-leef he hadde under his hood<br> <A NAME="an_578"></A>&nbsp;For swoot and for to keep his heed from heete.<br> <A NAME="an_579"></A>&nbsp;But it was joye for to seen hym swete!<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;His forheed dropped as a stillatorie<br> <A NAME="an_581"></A>&nbsp;Were ful of plantayne and of paritorie.<br> <A NAME="an_582"></A>&nbsp;And whan that he was come, he gan to crye,<br> <A NAME="an_583"></A>&nbsp;"God save," quod he, "this joly compaignye!<br> <A NAME="an_584"></A>&nbsp;Faste have I priked," quod he, "for youre sake,<br> <A NAME="an_585"></A>&nbsp;By cause that I wolde yow atake,<br> <A NAME="an_586"></A>&nbsp;To riden in this myrie compaignye."<br> <A NAME="an_587"></A>&nbsp;His yeman eek was ful of curteisye,<br> <A NAME="an_588"></A>&nbsp;And seyde, "Sires, now in the morwe-tyde<br> <A NAME="an_589"></A>&nbsp;Out of youre hostelrie I saugh yow ryde,<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;And warned heer my lord and my soverayn,<br> <A NAME="an_591"></A>&nbsp;Which that to ryden with yow is ful fayn<br> <A NAME="an_592"></A>&nbsp;For his desport; he loveth daliaunce."<br> <A NAME="an_593"></A>&nbsp;"Freend, for thy warnyng God yeve thee good chaunce,"<br> <A NAME="an_594"></A>&nbsp;Thanne seyde oure Hoost, "for certein it wolde seme<br> <A NAME="an_595"></A>&nbsp;Thy lord were wys, and so I may wel deme.<br> <A NAME="an_596"></A>&nbsp;He is ful jocunde also, dar I leye!<br> <A NAME="an_597"></A>&nbsp;Can he oght telle a myrie tale or tweye,<br> <A NAME="an_598"></A>&nbsp;With which he glade may this compaignye?"<br> <A NAME="an_599"></A>&nbsp;"Who, sire? My lord? Ye, ye, withouten lye,<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;He kan of murthe and eek of jolitee<br> <A NAME="an_601"></A>&nbsp;Nat but ynough; also, sire, trusteth me,<br> <A NAME="an_602"></A>&nbsp;And ye hym knewe as wel as do I,<br> <A NAME="an_603"></A>&nbsp;Ye wolde wondre how wel and craftily<br> <A NAME="an_604"></A>&nbsp;He koude werke, and that in sondry wise.<br> <A NAME="an_605"></A>&nbsp;He hath take on hym many a greet emprise,<br> <A NAME="an_606"></A>&nbsp;Which were ful hard for any that is heere<br> <A NAME="an_607"></A>&nbsp;To brynge aboute, but they of hym it leere.<br> <A NAME="an_608"></A>&nbsp;As hoomly as he rit amonges yow,<br> <A NAME="an_609"></A>&nbsp;If ye hym knewe, it wolde be for youre prow.<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;Ye wolde nat forgoon his aqueyntaunce<br> <A NAME="an_611"></A>&nbsp;For muchel good, I dar leye in balaunce<br> <A NAME="an_612"></A>&nbsp;Al that I have in my possessioun.<br> <A NAME="an_613"></A>&nbsp;He is a man of heigh discrecioun;<br> <A NAME="an_614"></A>&nbsp;I warne yow wel, he is a passyng man."<br> <A NAME="an_615"></A>&nbsp;"Wel," quod oure Hoost, "I pray thee, tel me than,<br> <A NAME="an_616"></A>&nbsp;Is he a clerk, or noon? Telle what he is."<br> <A NAME="an_617"></A>&nbsp;"Nay, he is gretter than a clerk, ywis,"<br> <A NAME="an_618"></A>&nbsp;Seyde this Yeman, "and in wordes fewe,<br> <A NAME="an_619"></A>&nbsp;Hoost, of his craft somwhat I wol yow shewe.<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;"I seye, my lord kan swich subtilitee --<br> <A NAME="an_621"></A>&nbsp;But al his craft ye may nat wite at me,<br> <A NAME="an_622"></A>&nbsp;And somwhat helpe I yet to his wirkyng --<br> <A NAME="an_623"></A>&nbsp;That al this ground on which we been ridyng,<br> <A NAME="an_624"></A>&nbsp;Til that we come to Caunterbury toun,<br> <A NAME="an_625"></A>&nbsp;He koude al clene turnen up-so-doun,<br> <A NAME="an_626"></A>&nbsp;And pave it al of silver and of gold."<br> <A NAME="an_627"></A>&nbsp;And whan this Yeman hadde this tale ytold<br> <A NAME="an_628"></A>&nbsp;Unto oure Hoost, he seyde, "Benedicitee!<br> <A NAME="an_629"></A>&nbsp;This thyng is wonder merveillous to me,<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;Syn that thy lord is of so heigh prudence,<br> <A NAME="an_631"></A>&nbsp;By cause of which men sholde hym reverence,<br> <A NAME="an_632"></A>&nbsp;That of his worshipe rekketh he so lite.<br> <A NAME="an_633"></A>&nbsp;His overslope nys nat worth a myte,<br> <A NAME="an_634"></A>&nbsp;As in effect, to hym, so moot I go,<br> <A NAME="an_635"></A>&nbsp;It is al baudy and totore also.<br> <A NAME="an_636"></A>&nbsp;Why is thy lord so sluttissh, I the preye,<br> <A NAME="an_637"></A>&nbsp;And is of power bettre clooth to beye,<br> <A NAME="an_638"></A>&nbsp;If that his dede accorde with thy speche?<br> <A NAME="an_639"></A>&nbsp;Telle me that, and that I thee biseche."<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;"Why?" quod this Yeman, "wherto axe ye me?<br> <A NAME="an_641"></A>&nbsp;God help me so, for he shal nevere thee!<br> <A NAME="an_642"></A>&nbsp;(But I wol nat avowe that I seye,<br> <A NAME="an_643"></A>&nbsp;And therfore keepe it secree, I yow preye.)<br> <A NAME="an_644"></A>&nbsp;He is to wys, in feith, as I bileeve.<br> <A NAME="an_645"></A>&nbsp;That that is overdoon, it wol nat preeve<br> <A NAME="an_646"></A>&nbsp;Aright, as clerkes seyn; it is a vice.<br> <A NAME="an_647"></A>&nbsp;Wherfore in that I holde hym lewed and nyce.<br> <A NAME="an_648"></A>&nbsp;For whan a man hath over-greet a wit,<br> <A NAME="an_649"></A>&nbsp;Ful oft hym happeth to mysusen it.<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;So dooth my lord, and that me greveth soore;<br> <A NAME="an_651"></A>&nbsp;God it amende! I kan sey yow namoore."<br> <A NAME="an_652"></A>&nbsp;"Ther-of no fors, good Yeman," quod oure Hoost;<br> <A NAME="an_653"></A>&nbsp;"Syn of the konnyng of thy lord thow woost,<br> <A NAME="an_654"></A>&nbsp;Telle how he dooth, I pray thee hertely,<br> <A NAME="an_655"></A>&nbsp;Syn that he is so crafty and so sly.<br> <A NAME="an_656"></A>&nbsp;Where dwelle ye, if it to telle be?"<br> <A NAME="an_657"></A>&nbsp;"In the suburbes of a toun," quod he,<br> <A NAME="an_658"></A>&nbsp;"Lurkynge in hernes and in lanes blynde,<br> <A NAME="an_659"></A>&nbsp;Whereas thise robbours and thise theves by kynde<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;Holden hir pryvee fereful residence,<br> <A NAME="an_661"></A>&nbsp;As they that dar nat shewen hir presence;<br> <A NAME="an_662"></A>&nbsp;So faren we, if I shal seye the sothe."<br> <A NAME="an_663"></A>&nbsp;"Now," quod oure Hoost, "yit lat me talke to the.<br> <A NAME="an_664"></A>&nbsp;Why artow so discoloured of thy face?"<br> <A NAME="an_665"></A>&nbsp;"Peter!" quod he, "God yeve it harde grace,<br> <A NAME="an_666"></A>&nbsp;I am so used in the fyr to blowe<br> <A NAME="an_667"></A>&nbsp;That it hath chaunged my colour, I trowe.<br> <A NAME="an_668"></A>&nbsp;I am nat wont in no mirour to prie,<br> <A NAME="an_669"></A>&nbsp;But swynke soore and lerne multiplie.<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;We blondren evere and pouren in the fir,<br> <A NAME="an_671"></A>&nbsp;And for al that we faille of oure desir,<br> <A NAME="an_672"></A>&nbsp;For evere we lakken oure conclusioun.<br> <A NAME="an_673"></A>&nbsp;To muchel folk we doon illusioun,<br> <A NAME="an_674"></A>&nbsp;And borwe gold, be it a pound or two,<br> <A NAME="an_675"></A>&nbsp;Or ten, or twelve, or manye sommes mo,<br> <A NAME="an_676"></A>&nbsp;And make hem wenen, at the leeste weye,<br> <A NAME="an_677"></A>&nbsp;That of a pound we koude make tweye.<br> <A NAME="an_678"></A>&nbsp;Yet is it fals, but ay we han good hope<br> <A NAME="an_679"></A>&nbsp;It for to doon, and after it we grope.<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;But that science is so fer us biforn,<br> <A NAME="an_681"></A>&nbsp;We mowen nat, although we hadden it sworn,<br> <A NAME="an_682"></A>&nbsp;It overtake, it slit awey so faste.<br> <A NAME="an_683"></A>&nbsp;It wole us maken beggers atte laste."<br> <A NAME="an_684"></A>&nbsp;Whil this Yeman was thus in his talkyng,<br> <A NAME="an_685"></A>&nbsp;This Chanoun drough hym neer and herde al thyng<br> <A NAME="an_686"></A>&nbsp;Which this Yeman spak, for suspecioun<br> <A NAME="an_687"></A>&nbsp;Of mennes speche evere hadde this Chanoun.<br> <A NAME="an_688"></A>&nbsp;For Catoun seith that he that gilty is<br> <A NAME="an_689"></A>&nbsp;Demeth alle thyng be spoke of hym, ywis.<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;That was the cause he gan so ny hym drawe<br> <A NAME="an_691"></A>&nbsp;To his Yeman, to herknen al his sawe.<br> <A NAME="an_692"></A>&nbsp;And thus he seyde unto his Yeman tho:<br> <A NAME="an_693"></A>&nbsp;"Hoold thou thy pees and spek no wordes mo,<br> <A NAME="an_694"></A>&nbsp;For if thou do, thou shalt it deere abye.<br> <A NAME="an_695"></A>&nbsp;Thou sclaundrest me heere in this compaignye,<br> <A NAME="an_696"></A>&nbsp;And eek discoverest that thou sholdest hyde."<br> <A NAME="an_697"></A>&nbsp;"Ye," quod oure Hoost, "telle on, what so bityde.<br> <A NAME="an_698"></A>&nbsp;Of al his thretyng rekke nat a myte!"<br> <A NAME="an_699"></A>&nbsp;"In feith," quod he, "namoore I do but lyte."<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;And whan this Chanon saugh it wolde nat bee,<br> <A NAME="an_701"></A>&nbsp;But his Yeman wolde telle his pryvetee,<br> <A NAME="an_702"></A>&nbsp;He fledde awey for verray sorwe and shame.<br> <A NAME="an_703"></A>&nbsp;"A!" quod the Yeman, "heere shal arise game;<br> <A NAME="an_704"></A>&nbsp;Al that I kan anon now wol I telle.<br> <A NAME="an_705"></A>&nbsp;Syn he is goon, the foule feend hym quelle!<br> <A NAME="an_706"></A>&nbsp;For nevere heerafter wol I with hym meete<br> <A NAME="an_707"></A>&nbsp;For peny ne for pound, I yow biheete.<br> <A NAME="an_708"></A>&nbsp;He that me broghte first unto that game,<br> <A NAME="an_709"></A>&nbsp;Er that he dye, sorwe have he and shame!<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;For it is ernest to me, by my feith;<br> <A NAME="an_711"></A>&nbsp;That feele I wel, what so any man seith.<br> <A NAME="an_712"></A>&nbsp;And yet, for al my smert and al my grief,<br> <A NAME="an_713"></A>&nbsp;For al my sorwe, labour, and meschief,<br> <A NAME="an_714"></A>&nbsp;I koude nevere leve it in no wise.<br> <A NAME="an_715"></A>&nbsp;Now wolde God my wit myghte suffise<br> <A NAME="an_716"></A>&nbsp;To tellen al that longeth to that art!<br> <A NAME="an_717"></A>&nbsp;But nathelees yow wol I tellen part.<br> <A NAME="an_718"></A>&nbsp;Syn that my lord is goon, I wol nat spare;<br> <A NAME="an_719"></A>&nbsp;Swich thyng as that I knowe, I wol declare.<br>  
<p><HR>
<CENTER>
<A HREF="mect43.htm">Next: The Canon's Yeoman's Tale</A></CENTER>
</BODY>
</HTML>
