<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Fortune</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect74.htm">Previous</A>&nbsp;
<A HREF="mect76.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Fortune</h3> <A NAME="an_1"></A>&nbsp;This wrecched worldes transmutacioun,<br> <A NAME="an_2"></A>&nbsp;As wele or wo, now povre and now honour,<br> <A NAME="an_3"></A>&nbsp;Withouten ordre or wys discrecioun<br> <A NAME="an_4"></A>&nbsp;Governed is by Fortunes errour.<br> <A NAME="an_5"></A>&nbsp;But natheles, the lak of hir favour<br> <A NAME="an_6"></A>&nbsp;Ne may nat don me singen though I dye,<br> <A NAME="an_7"></A>&nbsp;Jay tout perdu mon temps et mon labour;<br> <A NAME="an_8"></A>&nbsp;For fynally, Fortune, I thee defye.<br> <A NAME="an_9"></A>&nbsp;Yit is me left the light of my resoun<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;To knowen frend fro fo in thy mirour.<br> <A NAME="an_11"></A>&nbsp;So muchel hath yit thy whirling up and doun<br> <A NAME="an_12"></A>&nbsp;Ytaught me for to knowen in an hour.<br> <A NAME="an_13"></A>&nbsp;But trewely, no force of thy reddour<br> <A NAME="an_14"></A>&nbsp;To him that over himself hath the maystrye.<br> <A NAME="an_15"></A>&nbsp;My suffisaunce shal be my socour,<br> <A NAME="an_16"></A>&nbsp;For fynally Fortune, I thee defye.<br> <A NAME="an_17"></A>&nbsp;O Socrates, thou stidfast champioun,<br> <A NAME="an_18"></A>&nbsp;She never mighte be thy tormentour;<br> <A NAME="an_19"></A>&nbsp;Thou never dreddest hir oppressioun,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Ne in hir chere founde thou no savour.<br> <A NAME="an_21"></A>&nbsp;Thou knewe wel the deceit of hir colour,<br> <A NAME="an_22"></A>&nbsp;And that hir moste worshipe is to lye.<br> <A NAME="an_23"></A>&nbsp;I knowe hir eek a fals dissimulour,<br> <A NAME="an_24"></A>&nbsp;For fynally, Fortune, I thee defye!<br> <A NAME="an_25"></A>&nbsp;No man is wrecched but himself it wene,<br> <A NAME="an_26"></A>&nbsp;And he that hath himself hath suffisaunce.<br> <A NAME="an_27"></A>&nbsp;Why seystow thanne I am to thee so kene,<br> <A NAME="an_28"></A>&nbsp;That hast thyself out of my governaunce?<br> <A NAME="an_29"></A>&nbsp;Sey thus: "Graunt mercy of thyn haboundaunce<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;That thou hast lent or this." Why wolt thou stryve?<br> <A NAME="an_31"></A>&nbsp;What wostow yit how I thee wol avaunce?<br> <A NAME="an_32"></A>&nbsp;And eek thou hast thy beste frend alyve.<br> <A NAME="an_33"></A>&nbsp;I have thee taught divisioun bitwene<br> <A NAME="an_34"></A>&nbsp;Frend of effect and frend of countenaunce;<br> <A NAME="an_35"></A>&nbsp;Thee nedeth nat the galle of noon hyene,<br> <A NAME="an_36"></A>&nbsp;That cureth eyen derked for penaunce;<br> <A NAME="an_37"></A>&nbsp;Now seestow cleer that were in ignoraunce.<br> <A NAME="an_38"></A>&nbsp;Yit halt thyn ancre and yit thou mayst arryve<br> <A NAME="an_39"></A>&nbsp;Ther bountee berth the keye of my substaunce,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;And eek thou hast thy beste frend alyve.<br> <A NAME="an_41"></A>&nbsp;How many have I refused to sustene<br> <A NAME="an_42"></A>&nbsp;Sin I thee fostred have in thy plesaunce.<br> <A NAME="an_43"></A>&nbsp;Woltow than make a statut on thy quene<br> <A NAME="an_44"></A>&nbsp;That I shal been ay at thyn ordinaunce?<br> <A NAME="an_45"></A>&nbsp;Thou born art in my regne of variaunce,<br> <A NAME="an_46"></A>&nbsp;Aboute the wheel with other most thou dryve.<br> <A NAME="an_47"></A>&nbsp;My lore is bet than wikke is thy grevaunce,<br> <A NAME="an_48"></A>&nbsp;And eek thou hast thy beste frend alyve.<br> <A NAME="an_49"></A>&nbsp;Thy lore I dampne; it is adversitee.<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;My frend maystow nat reven, blind goddesse;<br> <A NAME="an_51"></A>&nbsp;That I thy frendes knowe, I thanke it thee.<br> <A NAME="an_52"></A>&nbsp;Tak hem agayn, lat hem go lye on presse.<br> <A NAME="an_53"></A>&nbsp;The negardye in keping hir richesse<br> <A NAME="an_54"></A>&nbsp;Prenostik is thou wolt hir tour assayle;<br> <A NAME="an_55"></A>&nbsp;Wikke appetyt comth ay before syknesse.<br> <A NAME="an_56"></A>&nbsp;In general, this reule may nat fayle.<br> <A NAME="an_57"></A>&nbsp;Thou pinchest at my mutabilitee<br> <A NAME="an_58"></A>&nbsp;For I thee lente a drope of my richesse,<br> <A NAME="an_59"></A>&nbsp;And now me lyketh to withdrawe me.<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Why sholdestow my realtee oppresse?<br> <A NAME="an_61"></A>&nbsp;The see may ebbe and flowen more or lesse;<br> <A NAME="an_62"></A>&nbsp;The welkne hath might to shyne, reyne, or hayle;<br> <A NAME="an_63"></A>&nbsp;Right so mot I kythen my brotelnesse.<br> <A NAME="an_64"></A>&nbsp;In general, this reule may nat fayle.<br> <A NAME="an_65"></A>&nbsp;Lo, th' execucion of the majestee<br> <A NAME="an_66"></A>&nbsp;That al purveyeth of his rightwysnesse,<br> <A NAME="an_67"></A>&nbsp;That same thing "Fortune" clepen ye,<br> <A NAME="an_68"></A>&nbsp;Ye blinde bestes ful of lewednesse.<br> <A NAME="an_69"></A>&nbsp;The hevene hath propretee of sikernesse,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;This world hath ever resteles travayle;<br> <A NAME="an_71"></A>&nbsp;Thy laste day is ende of myn intresse.<br> <A NAME="an_72"></A>&nbsp;In general, this reule may nat fayle.<br> <A NAME="an_73"></A>&nbsp;Princes, I prey you of your gentilesse<br> <A NAME="an_74"></A>&nbsp;Lat nat this man on me thus crye and pleyne,<br> <A NAME="an_75"></A>&nbsp;And I shal quyte you your bisinesse<br> <A NAME="an_76"></A>&nbsp;At my requeste, as three of you or tweyne,<br> <A NAME="an_77"></A>&nbsp;And but you list releve him of his peyne,<br> <A NAME="an_78"></A>&nbsp;Preyeth his beste frend of his noblesse<br> <A NAME="an_79"></A>&nbsp;That to som beter estat he may atteyne.<br>  
<p><HR>
<CENTER>
<A HREF="mect76.htm">Next: Truth</A></CENTER>
</BODY>
</HTML>
