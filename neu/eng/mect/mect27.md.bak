[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect26)  [Next](mect28.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Pardoner's Introduction and Prologue

<span id="an_287"></span> Oure Hooste gan to swere as he were wood;  
<span id="an_288"></span> "Harrow!" quod he, "by nayles and by blood!  
<span id="an_289"></span> This was a fals cherl and a fals justise.  
<span class="margnote"><span id="an_290">290</span></span> As shameful
deeth as herte may devyse  
<span id="an_291"></span> Come to thise juges and hire advocatz!  
<span id="an_292"></span> Algate this sely mayde is slayn, allas!  
<span id="an_293"></span> Allas, to deere boughte she beautee!  
<span id="an_294"></span> Wherfore I seye al day that men may see  
<span id="an_295"></span> That yiftes of Fortune and of Nature  
<span id="an_296"></span> Been cause of deeth to many a creature.  
<span id="an_297"></span> Hire beautee was hire deth, I dar wel sayn.  
<span id="an_298"></span> Allas, so pitously as she was slayn!  
<span id="an_299"></span> Of bothe yiftes that I speke of now  
<span class="margnote"><span id="an_300">300</span></span> Men han ful
ofte moore for harm than prow.  
<span id="an_301"></span> But trewely, myn owene maister deere,  
<span id="an_302"></span> This is a pitous tale for to heere.  
<span id="an_303"></span> But nathelees, passe over; is no fors.  
<span id="an_304"></span> I pray to God so save thy gentil cors,  
<span id="an_305"></span> And eek thyne urynals and thy jurdones,  
<span id="an_306"></span> Thyn ypocras, and eek thy galiones,  
<span id="an_307"></span> And every boyste ful of thy letuarie;  
<span id="an_308"></span> God blesse hem, and oure lady Seinte Marie!  
<span id="an_309"></span> So moot I theen, thou art a propre man,  
<span class="margnote"><span id="an_310">310</span></span> And lyk a
prelat, by Seint Ronyan!  
<span id="an_311"></span> Seyde I nat wel? I kan nat speke in terme;  
<span id="an_312"></span> But wel I woot thou doost myn herte to erme,  
<span id="an_313"></span> That I almoost have caught a cardynacle.  
<span id="an_314"></span> By corpus bones! but I have triacle,  
<span id="an_315"></span> Or elles a draughte of moyste and corny ale,  
<span id="an_316"></span> Or but I heere anon a myrie tale,  
<span id="an_317"></span> Myn herte is lost for pitee of this mayde.  
<span id="an_318"></span> Thou beel amy, thou Pardoner," he sayde,  
<span id="an_319"></span> "Telle us som myrthe or japes right anon."  
<span class="margnote"><span id="an_320">320</span></span> "It shal be
doon," quod he, "by Seint Ronyon!  
<span id="an_321"></span> But first," quod he, "heere at this alestake  
<span id="an_322"></span> I wol bothe drynke and eten of a cake."  
<span id="an_323"></span> But right anon thise gentils gonne to crye,  
<span id="an_324"></span> "Nay, lat hym telle us of no ribaudye!  
<span id="an_325"></span> Telle us som moral thyng, that we may leere  
<span id="an_326"></span> Som wit, and thanne wol we gladly heere."  
<span id="an_327"></span> "I graunte, ywis," quod he, "but I moot
thynke  
<span id="an_328"></span> Upon som honest thyng while that I drynke."  
<span id="an_329"></span> "Lordynges," quod he, "in chirches whan I
preche,  
<span class="margnote"><span id="an_330">330</span></span> I peyne me to
han an hauteyn speche,  
<span id="an_331"></span> And rynge it out as round as gooth a belle,  
<span id="an_332"></span> For I kan al by rote that I telle.  
<span id="an_333"></span> My theme is alwey oon, and evere was --  
<span id="an_334"></span> Radix malorum est Cupiditas.  
<span id="an_335"></span> "First I pronounce whennes that I come,  
<span id="an_336"></span> And thanne my bulles shewe I, alle and some.  
<span id="an_337"></span> Oure lige lordes seel on my patente,  
<span id="an_338"></span> That shewe I first, my body to warente,  
<span id="an_339"></span> That no man be so boold, ne preest ne clerk,  
<span class="margnote"><span id="an_340">340</span></span> Me to
destourbe of Cristes hooly werk.  
<span id="an_341"></span> And after that thanne telle I forth my
tales;  
<span id="an_342"></span> Bulles of popes and of cardynales,  
<span id="an_343"></span> Of patriarkes and bishopes I shewe,  
<span id="an_344"></span> And in Latyn I speke a wordes fewe,  
<span id="an_345"></span> To saffron with my predicacioun,  
<span id="an_346"></span> And for to stire hem to devocioun.  
<span id="an_347"></span> Thanne shewe I forth my longe cristal
stones,  
<span id="an_348"></span> Ycrammed ful of cloutes and of bones --  
<span id="an_349"></span> Relikes been they, as wenen they echoon.  
<span class="margnote"><span id="an_350">350</span></span> Thanne have I
in latoun a sholder-boon  
<span id="an_351"></span> Which that was of an hooly Jewes sheep.  
<span id="an_352"></span> \`Goode men,' I seye, \`taak of my wordes
keep;  
<span id="an_353"></span> If that this boon be wasshe in any welle,  
<span id="an_354"></span> If cow, or calf, or sheep, or oxe swelle  
<span id="an_355"></span> That any worm hath ete, or worm ystonge,  
<span id="an_356"></span> Taak water of that welle and wassh his
tonge,  
<span id="an_357"></span> And it is hool anon; and forthermoore,  
<span id="an_358"></span> Of pokkes and of scabbe, and every soore  
<span id="an_359"></span> Shal every sheep be hool that of this welle  
<span class="margnote"><span id="an_360">360</span></span> Drynketh a
draughte. Taak kep eek what I telle:  
<span id="an_361"></span> If that the good-man that the beestes oweth  
<span id="an_362"></span> Wol every wyke, er that the cok hym croweth,  
<span id="an_363"></span> Fastynge, drynken of this welle a draughte,  
<span id="an_364"></span> As thilke hooly Jew oure eldres taughte,  
<span id="an_365"></span> His beestes and his stoor shal multiplie.  
<span id="an_366"></span> \`And, sires, also it heeleth jalousie;  
<span id="an_367"></span> For though a man be falle in jalous rage,  
<span id="an_368"></span> Lat maken with this water his potage,  
<span id="an_369"></span> And nevere shal he moore his wyf mystriste,  
<span class="margnote"><span id="an_370">370</span></span> Though he the
soothe of hir defaute wiste,  
<span id="an_371"></span> Al had she taken prestes two or thre.  
<span id="an_372"></span> \`Heere is a miteyn eek, that ye may se.  
<span id="an_373"></span> He that his hand wol putte in this mitayn,  
<span id="an_374"></span> He shal have multipliyng of his grayn,  
<span id="an_375"></span> Whan he hath sowen, be it whete or otes,  
<span id="an_376"></span> So that he offre pens, or elles grotes.  
<span id="an_377"></span> \`Goode men and wommen, o thyng warne I yow:  
<span id="an_378"></span> If any wight be in this chirche now  
<span id="an_379"></span> That hath doon synne horrible, that he  
<span class="margnote"><span id="an_380">380</span></span> Dar nat, for
shame, of it yshryven be,  
<span id="an_381"></span> Or any womman, be she yong or old,  
<span id="an_382"></span> That hath ymaked hir housbonde cokewold,  
<span id="an_383"></span> Swich folk shal have no power ne no grace  
<span id="an_384"></span> To offren to my relikes in this place.  
<span id="an_385"></span> And whoso fyndeth hym out of swich blame,  
<span id="an_386"></span> He wol come up and offre a Goddes name,  
<span id="an_387"></span> And I assoille him by the auctoritee  
<span id="an_388"></span> Which that by bulle ygraunted was to me.'  
<span id="an_389"></span> "By this gaude have I wonne, yeer by yeer,  
<span class="margnote"><span id="an_390">390</span></span> An hundred
mark sith I was pardoner.  
<span id="an_391"></span> I stonde lyk a clerk in my pulpet,  
<span id="an_392"></span> And whan the lewed peple is doun yset,  
<span id="an_393"></span> I preche so as ye han herd bifoore  
<span id="an_394"></span> And telle an hundred false japes moore.  
<span id="an_395"></span> Thanne peyne I me to strecche forth the
nekke,  
<span id="an_396"></span> And est and west upon the peple I bekke,  
<span id="an_397"></span> As dooth a dowve sittynge on a berne.  
<span id="an_398"></span> Myne handes and my tonge goon so yerne  
<span id="an_399"></span> That it is joye to se my bisynesse.  
<span class="margnote"><span id="an_400">400</span></span> Of avarice
and of swich cursednesse  
<span id="an_401"></span> Is al my prechyng, for to make hem free  
<span id="an_402"></span> To yeven hir pens, and namely unto me.  
<span id="an_403"></span> For myn entente is nat but for to wynne,  
<span id="an_404"></span> And nothyng for correccioun of synne.  
<span id="an_405"></span> I rekke nevere, whan that they been beryed,  
<span id="an_406"></span> Though that hir soules goon a-blakeberyed!  
<span id="an_407"></span> For certes, many a predicacioun  
<span id="an_408"></span> Comth ofte tyme of yvel entencioun;  
<span id="an_409"></span> Som for plesance of folk and flaterye,  
<span class="margnote"><span id="an_410">410</span></span> To been
avaunced by ypocrisye,  
<span id="an_411"></span> And som for veyne glorie, and som for hate.  
<span id="an_412"></span> For whan I dar noon oother weyes debate,  
<span id="an_413"></span> Thanne wol I stynge hym with my tonge smerte  
<span id="an_414"></span> In prechyng, so that he shal nat asterte  
<span id="an_415"></span> To been defamed falsly, if that he  
<span id="an_416"></span> Hath trespased to my bretheren or to me.  
<span id="an_417"></span> For though I telle noght his propre name,  
<span id="an_418"></span> Men shal wel knowe that it is the same,  
<span id="an_419"></span> By signes, and by othere circumstances.  
<span class="margnote"><span id="an_420">420</span></span> Thus quyte I
folk that doon us displesances;  
<span id="an_421"></span> Thus spitte I out my venym under hewe  
<span id="an_422"></span> Of hoolynesse, to semen hooly and trewe.  
<span id="an_423"></span> "But shortly myn entente I wol devyse:  
<span id="an_424"></span> I preche of no thyng but for coveityse.  
<span id="an_425"></span> Therfore my theme is yet, and evere was,  
<span id="an_426"></span> Radix malorum est Cupiditas.  
<span id="an_427"></span> Thus kan I preche agayn that same vice  
<span id="an_428"></span> Which that I use, and that is avarice.  
<span id="an_429"></span> But though myself be gilty in that synne,  
<span class="margnote"><span id="an_430">430</span></span> Yet kan I
maken oother folk to twynne  
<span id="an_431"></span> From avarice and soore to repente.  
<span id="an_432"></span> But that is nat my principal entente;  
<span id="an_433"></span> I preche nothyng but for coveitise.  
<span id="an_434"></span> Of this mateere it oghte ynogh suffise.  
<span id="an_435"></span> "Thanne telle I hem ensamples many oon  
<span id="an_436"></span> Of olde stories longe tyme agoon.  
<span id="an_437"></span> For lewed peple loven tales olde;  
<span id="an_438"></span> Swiche thynges kan they wel reporte and
holde.  
<span id="an_439"></span> What, trowe ye, that whiles I may preche,  
<span class="margnote"><span id="an_440">440</span></span> And wynne
gold and silver for I teche,  
<span id="an_441"></span> That I wol lyve in poverte wilfully?  
<span id="an_442"></span> Nay, nay, I thoghte it nevere, trewely!  
<span id="an_443"></span> For I wol preche and begge in sondry landes;  
<span id="an_444"></span> I wol nat do no labour with myne handes,  
<span id="an_445"></span> Ne make baskettes and lyve therby,  
<span id="an_446"></span> By cause I wol nat beggen ydelly.  
<span id="an_447"></span> I wol noon of the apostles countrefete;  
<span id="an_448"></span> I wol have moneie, wolle, chese, and whete,  
<span id="an_449"></span> Al were it yeven of the povereste page,  
<span class="margnote"><span id="an_450">450</span></span> Or of the
povereste wydwe in a village,  
<span id="an_451"></span> Al sholde hir children sterve for famyne.  
<span id="an_452"></span> Nay, I wol drynke licour of the vyne  
<span id="an_453"></span> And have a joly wenche in every toun.  
<span id="an_454"></span> But herkneth, lordynges, in conclusioun:  
<span id="an_455"></span> Youre likyng is that I shal telle a tale.  
<span id="an_456"></span> Now have I dronke a draughte of corny ale,  
<span id="an_457"></span> By God, I hope I shal yow telle a thyng  
<span id="an_458"></span> That shal by reson been at youre likyng.  
<span id="an_459"></span> For though myself be a ful vicious man,  
<span class="margnote"><span id="an_460">460</span></span> A moral tale
yet I yow telle kan,  
<span id="an_461"></span> Which I am wont to preche for to wynne.  
<span id="an_462"></span> Now hoold youre pees! My tale I wol
bigynne."  

------------------------------------------------------------------------

[Next: The Pardoner's Tale](mect28.md)
