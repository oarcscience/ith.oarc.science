[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect62)  [Next](mect64.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Legend of Good Women

### Prologue F

<span id="an_1"></span> A thousand tymes have I herd men telle  
<span id="an_2"></span> That ther ys joy in hevene and peyne in helle,  
<span id="an_3"></span> And I acorde wel that it ys so;  
<span id="an_4"></span> But, natheles, yet wot I wel also  
<span id="an_5"></span> That ther nis noon dwellyng in this contree  
<span id="an_6"></span> That eyther hath in hevene or helle ybe,  
<span id="an_7"></span> Ne may of hit noon other weyes witen  
<span id="an_8"></span> But as he hath herd seyd or founde it writen;  
<span id="an_9"></span> For by assay ther may no man it preve.  
<span class="margnote"><span id="an_10">10</span></span> But God forbede
but men shulde leve  
<span id="an_11"></span> Wel more thing than men han seen with ye!  
<span id="an_12"></span> Men shal not wenen every thing a lye  
<span id="an_13"></span> But yf himself yt seeth or elles dooth.  
<span id="an_14"></span> For, God wot, thing is never the lasse sooth,  
<span id="an_15"></span> Thogh every wight ne may it nat ysee.  
<span id="an_16"></span> Bernard the monk ne saugh nat all, pardee!  
<span id="an_17"></span> Than mote we to bokes that we fynde,  
<span id="an_18"></span> Thurgh whiche that olde thinges ben in mynde,  
<span id="an_19"></span> And to the doctrine of these olde wyse,  
<span class="margnote"><span id="an_20">20</span></span> Yeve credence,
in every skylful wise,  
<span id="an_21"></span> That tellen of these olde appreved stories  
<span id="an_22"></span> Of holynesse, of regnes, of victories,  
<span id="an_23"></span> Of love, of hate, of other sondry thynges,  
<span id="an_24"></span> Of whiche I may not maken rehersynges.  
<span id="an_25"></span> And yf that olde bokes were aweye,  
<span id="an_26"></span> Yloren were of remembraunce the keye.  
<span id="an_27"></span> Wel ought us thanne honouren and beleve  
<span id="an_28"></span> These bokes, there we han noon other preve.  
<span id="an_29"></span> And as for me, though that I konne but lyte,  
<span class="margnote"><span id="an_30">30</span></span> On bokes for to
rede I me delyte,  
<span id="an_31"></span> And to hem yive I feyth and ful credence,  
<span id="an_32"></span> And in myn herte have hem in reverence  
<span id="an_33"></span> So hertely, that ther is game noon  
<span id="an_34"></span> That fro my bokes maketh me to goon,  
<span id="an_35"></span> But yt be seldom on the holyday,  
<span id="an_36"></span> Save, certeynly, whan that the month of May  
<span id="an_37"></span> Is comen, and that I here the foules synge,  
<span id="an_38"></span> And that the floures gynnen for to sprynge,  
<span id="an_39"></span> Farewel my bok and my devocioun!  
<span class="margnote"><span id="an_40">40</span></span> Now have I
thanne eek this condicioun,  
<span id="an_41"></span> That, of al the floures in the mede,  
<span id="an_42"></span> Thanne love I most thise floures white and
rede,  
<span id="an_43"></span> Swiche as men callen daysyes in our toun.  
<span id="an_44"></span> To hem have I so gret affeccioun,  
<span id="an_45"></span> As I seyde erst, whanne comen is the May,  
<span id="an_46"></span> That in my bed ther daweth me no day  
<span id="an_47"></span> That I nam up and walkyng in the mede  
<span id="an_48"></span> To seen this flour ayein the sonne sprede,  
<span id="an_49"></span> Whan it upryseth erly by the morwe.  
<span class="margnote"><span id="an_50">50</span></span> That blisful
sighte softneth al my sorwe,  
<span id="an_51"></span> So glad am I, whan that I have presence  
<span id="an_52"></span> Of it, to doon it alle reverence,  
<span id="an_53"></span> As she that is of alle floures flour,  
<span id="an_54"></span> Fulfilled of al vertu and honour,  
<span id="an_55"></span> And evere ilyke faire and fressh of hewe;  
<span id="an_56"></span> And I love it, and ever ylike newe,  
<span id="an_57"></span> And evere shal, til that myn herte dye.  
<span id="an_58"></span> Al swere I nat, of this I wol nat lye;  
<span id="an_59"></span> Ther loved no wight hotter in his lyve.  
<span class="margnote"><span id="an_60">60</span></span> And whan that
hit ys eve, I renne blyve,  
<span id="an_61"></span> As sone as evere the sonne gynneth weste,  
<span id="an_62"></span> To seen this flour, how it wol go to reste,  
<span id="an_63"></span> For fere of nyght, so hateth she derknesse.  
<span id="an_64"></span> Hire chere is pleynly sprad in the
brightnesse  
<span id="an_65"></span> Of the sonne, for ther yt wol unclose.  
<span id="an_66"></span> Allas, that I ne had Englyssh, ryme or prose,  
<span id="an_67"></span> Suffisant this flour to preyse aryght!  
<span id="an_68"></span> But helpeth, ye that han konnyng and myght,  
<span id="an_69"></span> Ye lovers that kan make of sentement;  
<span class="margnote"><span id="an_70">70</span></span> In this cas
oghte ye be diligent  
<span id="an_71"></span> To forthren me somwhat in my labour,  
<span id="an_72"></span> Whethir ye ben with the leef or with the
flour.  
<span id="an_73"></span> For wel I wot that ye han her-biforn  
<span id="an_74"></span> Of makyng ropen, and lad awey the corn,  
<span id="an_75"></span> And I come after, glenyng here and there,  
<span id="an_76"></span> And am ful glad yf I may fynde an ere  
<span id="an_77"></span> Of any goodly word that ye han left.  
<span id="an_78"></span> And thogh it happen me rehercen eft  
<span id="an_79"></span> That ye han in your fresshe songes sayd,  
<span class="margnote"><span id="an_80">80</span></span> Forbereth me,
and beth nat evele apayd,  
<span id="an_81"></span> Syn that ye see I do yt in the honour  
<span id="an_82"></span> Of love, and eke in service of the flour  
<span id="an_83"></span> Whom that I serve as I have wit or myght.  
<span id="an_84"></span> She is the clernesse and the verray lyght  
<span id="an_85"></span> That in this derke world me wynt and ledeth.  
<span id="an_86"></span> The hert in-with my sorwfull brest yow
dredeth  
<span id="an_87"></span> And loveth so sore that ye ben verrayly  
<span id="an_88"></span> The maistresse of my wit, and nothing I.  
<span id="an_89"></span> My word, my werk ys knyt so in youre bond  
<span class="margnote"><span id="an_90">90</span></span> That, as an
harpe obeieth to the hond  
<span id="an_91"></span> And maketh it soune after his fyngerynge,  
<span id="an_92"></span> Ryght so mowe ye oute of myn herte bringe  
<span id="an_93"></span> Swich vois, ryght as yow lyst, to laughe or
pleyne.  
<span id="an_94"></span> Be ye my gide and lady sovereyne!  
<span id="an_95"></span> As to myn erthly god to yow I calle,  
<span id="an_96"></span> Bothe in this werk and in my sorwes alle.  
<span id="an_97"></span> But wherfore that I spak, to yive credence  
<span id="an_98"></span> To olde stories and doon hem reverence,  
<span id="an_99"></span> And that men mosten more thyng beleve  
<span class="margnote"><span id="an_100">100</span></span> Then men may
seen at eye, or elles preve --  
<span id="an_101"></span> That shal I seyn, whanne that I see my tyme;  
<span id="an_102"></span> I may not al at-ones speke in ryme.  
<span id="an_103"></span> My besy gost, that thursteth alwey newe  
<span id="an_104"></span> To seen this flour so yong, so fressh of
hewe,  
<span id="an_105"></span> Constreyned me with so gledy desir  
<span id="an_106"></span> That in myn herte I feele yet the fir  
<span id="an_107"></span> That made me to ryse er yt were day --  
<span id="an_108"></span> And this was now the firste morwe of May --  
<span id="an_109"></span> With dredful hert and glad devocioun,  
<span class="margnote"><span id="an_110">110</span></span> For to ben at
the resureccioun  
<span id="an_111"></span> Of this flour, whan that yt shulde unclose  
<span id="an_112"></span> Agayn the sonne, that roos as red as rose,  
<span id="an_113"></span> That in the brest was of the beste, that
day,  
<span id="an_114"></span> That Agenores doghtre ladde away.  
<span id="an_115"></span> And doun on knes anoon-ryght I me sette,  
<span id="an_116"></span> And, as I koude, this fresshe flour I
grette,  
<span id="an_117"></span> Knelyng alwey, til it unclosed was,  
<span id="an_118"></span> Upon the smale, softe, swote gras,  
<span id="an_119"></span> That was with floures swote enbrouded al,  
<span class="margnote"><span id="an_120">120</span></span> Of swich
swetnesse and swich odour overal,  
<span id="an_121"></span> That, for to speke of gomme, or herbe, or
tree,  
<span id="an_122"></span> Comparisoun may noon ymaked bee;  
<span id="an_123"></span> For yt surmounteth pleynly alle odoures,  
<span id="an_124"></span> And of riche beaute alle floures.  
<span id="an_125"></span> Forgeten hadde the erthe his pore estat  
<span id="an_126"></span> Of wynter, that hym naked made and mat,  
<span id="an_127"></span> And with his swerd of cold so sore greved;  
<span id="an_128"></span> Now hath th' atempre sonne all that releved,  
<span id="an_129"></span> That naked was, and clad him new agayn.  
<span class="margnote"><span id="an_130">130</span></span> The smale
foules, of the sesoun fayn,  
<span id="an_131"></span> That from the panter and the net ben scaped,  
<span id="an_132"></span> Upon the foweler, that hem made awhaped  
<span id="an_133"></span> In wynter, and distroyed hadde hire brood,  
<span id="an_134"></span> In his dispit hem thoghte yt did hem good  
<span id="an_135"></span> To synge of hym, and in hir song despise  
<span id="an_136"></span> The foule cherl that, for his coveytise,  
<span id="an_137"></span> Had hem betrayed with his sophistrye.  
<span id="an_138"></span> This was hire song: "The foweler we deffye,  
<span id="an_139"></span> And al his craft." And somme songen clere  
<span class="margnote"><span id="an_140">140</span></span> Layes of
love, that joye it was to here,  
<span id="an_141"></span> In worship and in preysinge of hir make;  
<span id="an_142"></span> And for the newe blisful somers sake,  
<span id="an_143"></span> Upon the braunches ful of blosmes softe,  
<span id="an_144"></span> In hire delyt they turned hem ful ofte,  
<span id="an_145"></span> And songen, "Blessed be Seynt Valentyn,  
<span id="an_146"></span> For on his day I chees yow to be myn,  
<span id="an_147"></span> Withouten repentyng, myn herte swete!"  
<span id="an_148"></span> And therwithalle hire bekes gonnen meete,  
<span id="an_149"></span> Yeldyng honour and humble obeysaunces  
<span class="margnote"><span id="an_150">150</span></span> To love, and
diden hire other observaunces  
<span id="an_151"></span> That longeth onto love and to nature;  
<span id="an_152"></span> Construeth that as yow lyst, I do no cure.  
<span id="an_153"></span> And thoo that hadde doon unkyndenesse --  
<span id="an_154"></span> As dooth the tydif, for newfangelnesse --  
<span id="an_155"></span> Besoghte mercy of hir trespassynge,  
<span id="an_156"></span> And humblely songen hire repentynge,  
<span id="an_157"></span> And sworen on the blosmes to be trewe  
<span id="an_158"></span> So that hire makes wolde upon hem rewe,  
<span id="an_159"></span> And at the laste maden hire acord.  
<span class="margnote"><span id="an_160">160</span></span> Al founde
they Daunger for a tyme a lord,  
<span id="an_161"></span> Yet Pitee, thurgh his stronge gentil myght,  
<span id="an_162"></span> Forgaf, and made Mercy passen Ryght,  
<span id="an_163"></span> Thurgh innocence and ruled Curtesye.  
<span id="an_164"></span> But I ne clepe nat innocence folye,  
<span id="an_165"></span> Ne fals pitee, for vertu is the mene,  
<span id="an_166"></span> As Etik seith. in swich maner I mene.  
<span id="an_167"></span> And thus thise foweles, voide of al malice,  
<span id="an_168"></span> Acordeden to love, and laften vice  
<span id="an_169"></span> Of hate, and songen alle of oon acord,  
<span class="margnote"><span id="an_170">170</span></span> "Welcome,
somer, oure governour and lord!"  
<span id="an_171"></span> And Zepherus and Flora gentilly  
<span id="an_172"></span> Yaf to the floures, softe and tenderly,  
<span id="an_173"></span> Hire swoote breth, and made hem for to
sprede,  
<span id="an_174"></span> As god and goddesse of the floury mede;  
<span id="an_175"></span> In which me thoghte I myghte, day by day,  
<span id="an_176"></span> Duellen alwey, the joly month of May,  
<span id="an_177"></span> Withouten slep, withouten mete or drynke.  
<span id="an_178"></span> Adoun ful softely I gan to synke,  
<span id="an_179"></span> And, lenynge on myn elbowe and my syde,  
<span class="margnote"><span id="an_180">180</span></span> The longe day
I shoop me for t' abide  
<span id="an_181"></span> For nothing elles, and I shal nat lye,  
<span id="an_182"></span> But for to loke upon the dayesie,  
<span id="an_183"></span> That wel by reson men it calle may  
<span id="an_184"></span> The "dayesye," or elles the "ye of day,"  
<span id="an_185"></span> The emperice and flour of floures alle.  
<span id="an_186"></span> I pray to God that faire mote she falle,  
<span id="an_187"></span> And alle that loven floures, for hire sake!  
<span id="an_188"></span> But natheles, ne wene nat that I make  
<span id="an_189"></span> In preysing of the flour agayn the leef,  
<span class="margnote"><span id="an_190">190</span></span> No more than
of the corn agayn the sheef;  
<span id="an_191"></span> For, as to me, nys lever noon ne lother.  
<span id="an_192"></span> I nam withholden yit with never nother;  
<span id="an_193"></span> Ne I not who serveth leef ne who the flour.  
<span id="an_194"></span> Wel browken they her service or labour;  
<span id="an_195"></span> For this thing is al of another tonne,  
<span id="an_196"></span> Of olde storye, er swich stryf was begonne.  
<span id="an_197"></span> Whan that the sonne out of the south gan
weste,  
<span id="an_198"></span> And that this flour gan close and goon to
reste  
<span id="an_199"></span> For derknesse of the nyght, the which she
dredde,  
<span class="margnote"><span id="an_200">200</span></span> Hom to myn
hous ful swiftly I me spedde  
<span id="an_201"></span> To goon to reste, and erly for to ryse,  
<span id="an_202"></span> To seen this flour to sprede, as I devyse.  
<span id="an_203"></span> And in a litel herber that I have,  
<span id="an_204"></span> That benched was on turves fressh ygrave,  
<span id="an_205"></span> I bad men sholde me my couche make;  
<span id="an_206"></span> For deyntee of the newe someres sake,  
<span id="an_207"></span> I bad hem strawen floures on my bed.  
<span id="an_208"></span> Whan I was leyd and had myn eyen hed,  
<span id="an_209"></span> I fel on slepe within an houre or twoo.  
<span class="margnote"><span id="an_210">210</span></span> Me mette how
I lay in the medewe thoo,  
<span id="an_211"></span> To seen this flour that I so love and drede;  
<span id="an_212"></span> And from afer com walkyng in the mede  
<span id="an_213"></span> The god of Love, and in his hand a quene,  
<span id="an_214"></span> And she was clad in real habit grene.  
<span id="an_215"></span> A fret of gold she hadde next her heer,  
<span id="an_216"></span> And upon that a whit corowne she beer  
<span id="an_217"></span> With flourouns smale, and I shal nat lye;  
<span id="an_218"></span> For al the world, ryght as a dayesye  
<span id="an_219"></span> Ycorouned ys with white leves lyte,  
<span class="margnote"><span id="an_220">220</span></span> So were the
flowrouns of hire coroune white.  
<span id="an_221"></span> For of o perle fyn, oriental,  
<span id="an_222"></span> Hire white coroune was ymaked al;  
<span id="an_223"></span> For which the white coroune above the grene  
<span id="an_224"></span> Made hire lyk a daysie for to sene,  
<span id="an_225"></span> Considered eke hir fret of gold above.  
<span id="an_226"></span> Yclothed was this myghty god of Love  
<span id="an_227"></span> In silk, enbrouded ful of grene greves,  
<span id="an_228"></span> In-with a fret of rede rose-leves,  
<span id="an_229"></span> The fresshest syn the world was first
bygonne.  
<span class="margnote"><span id="an_230">230</span></span> His gilte
heer was corowned with a sonne  
<span id="an_231"></span> Instede of gold, for hevynesse and wyghte.  
<span id="an_232"></span> Therwith me thoghte his face shoon so
bryghte  
<span id="an_233"></span> That wel unnethes myghte I him beholde;  
<span id="an_234"></span> And in his hand me thoghte I saugh him holde  
<span id="an_235"></span> Twoo firy dartes as the gledes rede,  
<span id="an_236"></span> And aungelyke hys wynges saugh I sprede.  
<span id="an_237"></span> And al be that men seyn that blynd ys he,  
<span id="an_238"></span> Algate me thoghte that he myghte se;  
<span id="an_239"></span> For sternely on me he gan byholde,  
<span class="margnote"><span id="an_240">240</span></span> So that his
loking dooth myn herte colde.  
<span id="an_241"></span> And by the hand he held this noble quene  
<span id="an_242"></span> Corowned with whit and clothed al in grene,  
<span id="an_243"></span> So womanly, so benigne, and so meke,  
<span id="an_244"></span> That in this world, thogh that men wolde
seke,  
<span id="an_245"></span> Half hire beaute shulde men nat fynde  
<span id="an_246"></span> In creature that formed ys by kynde.  
<span id="an_247"></span> And therfore may I seyn, as thynketh me,  
<span id="an_248"></span> This song in preysyng of this lady fre:  
<span id="an_249"></span> Hyd, Absolon, thy gilte tresses clere;  
<span class="margnote"><span id="an_250">250</span></span> Ester, ley
thou thy meknesse al adown;  
<span id="an_251"></span> Hyd, Jonathas, al thy frendly manere;  
<span id="an_252"></span> Penalopee and Marcia Catoun,  
<span id="an_253"></span> Make of youre wifhod no comparysoun;  
<span id="an_254"></span> Hyde ye youre beautes, Ysoude and Eleyne:  
<span id="an_255"></span> My lady cometh, that al this may disteyne.  
<span id="an_256"></span> Thy faire body, lat yt nat appere,  
<span id="an_257"></span> Lavyne; and thou, Lucresse of Rome toun,  
<span id="an_258"></span> And Polixene, that boghten love so dere,  
<span id="an_259"></span> And Cleopatre, with al thy passyoun,  
<span class="margnote"><span id="an_260">260</span></span> Hyde ye your
trouthe of love and your renoun;  
<span id="an_261"></span> And thou, Tisbe, that hast for love swich
peyne:  
<span id="an_262"></span> My lady cometh, that al this may disteyne.  
<span id="an_263"></span> Herro, Dido, Laudomia, alle yfere,  
<span id="an_264"></span> And Phillis, hangyng for thy Demophoun,  
<span id="an_265"></span> And Canace, espied by thy chere,  
<span id="an_266"></span> Ysiphile, betrayed with Jasoun,  
<span id="an_267"></span> Maketh of your trouthe neythir boost ne
soun;  
<span id="an_268"></span> Nor Ypermystre or Adriane, ye tweyne:  
<span id="an_269"></span> My lady cometh, that al this may dysteyne.  
<span class="margnote"><span id="an_270">270</span></span> This balade
may ful wel ysongen be,  
<span id="an_271"></span> As I have seyd erst, by my lady free;  
<span id="an_272"></span> For certeynly al thise mowe nat suffise  
<span id="an_273"></span> To apperen wyth my lady in no wyse.  
<span id="an_274"></span> For as the sonne wole the fyr disteyne,  
<span id="an_275"></span> So passeth al my lady sovereyne,  
<span id="an_276"></span> That ys so good, so faire, so debonayre,  
<span id="an_277"></span> I prey to God that ever falle hire faire!  
<span id="an_278"></span> For, nadde comfort ben of hire presence,  
<span id="an_279"></span> I hadde ben ded, withouten any defence,  
<span class="margnote"><span id="an_280">280</span></span> For drede of
Loves wordes and his chere,  
<span id="an_281"></span> As, when tyme ys, herafter ye shal here.  
<span id="an_282"></span> Behynde this god of Love, upon the grene,  
<span id="an_283"></span> I saugh comyng of ladyes nyntene,  
<span id="an_284"></span> In real habit, a ful esy paas,  
<span id="an_285"></span> And after hem coome of wymen swich a traas  
<span id="an_286"></span> That, syn that God Adam hadde mad of erthe,  
<span id="an_287"></span> The thridde part, of mankynde, or the
ferthe,  
<span id="an_288"></span> Ne wende I not by possibilitee  
<span id="an_289"></span> Had ever in this wide world ybee;  
<span class="margnote"><span id="an_290">290</span></span> And trewe of
love thise women were echon.  
<span id="an_291"></span> Now wheither was that a wonder thing or non,  
<span id="an_292"></span> That ryght anoon as that they gonne espye  
<span id="an_293"></span> Thys flour which that I clepe the dayesie,  
<span id="an_294"></span> Ful sodeynly they stynten al attones,  
<span id="an_295"></span> And kneled doun, as it were for the nones,  
<span id="an_296"></span> And songen with o vois, "Heel and honour  
<span id="an_297"></span> To trouthe of womanhede, and to this flour  
<span id="an_298"></span> That bereth our alder pris in figurynge!  
<span id="an_299"></span> Hire white corowne bereth the witnessynge."  
<span class="margnote"><span id="an_300">300</span></span> And with that
word, a-compas enviroun,  
<span id="an_301"></span> They setten hem ful softely adoun.  
<span id="an_302"></span> First sat the god of Love, and syth his
quene  
<span id="an_303"></span> With the white corowne, clad in grene,  
<span id="an_304"></span> And sithen al the remenaunt by and by,  
<span id="an_305"></span> As they were of estaat, ful curteysly;  
<span id="an_306"></span> Ne nat a word was spoken in the place  
<span id="an_307"></span> The mountaunce of a furlong wey of space.  
<span id="an_308"></span> I, knelying by this flour, in good entente,  
<span id="an_309"></span> Abood to knowen what this peple mente,  
<span class="margnote"><span id="an_310">310</span></span> As stille as
any ston; til at the laste  
<span id="an_311"></span> This god of Love on me hys eyen caste,  
<span id="an_312"></span> And seyde, "Who kneleth there?" And I
answerde  
<span id="an_313"></span> Unto his askynge, whan that I it herde,  
<span id="an_314"></span> And seyde, "Sir, it am I," and com him ner,  
<span id="an_315"></span> And salwed him. Quod he, "What dostow her  
<span id="an_316"></span> So nygh myn oune floure, so boldely?  
<span id="an_317"></span> Yt were better worthy, trewely,  
<span id="an_318"></span> A worm to neghen ner my flour than thow."  
<span id="an_319"></span> "And why, sire," quod I, "and yt lyke yow?"  
<span class="margnote"><span id="an_320">320</span></span> "For thow,"
quod he, "art therto nothing able.  
<span id="an_321"></span> Yt is my relyke, digne and delytable,  
<span id="an_322"></span> And thow my foo, and al my folk werreyest,  
<span id="an_323"></span> And of myn olde servauntes thow mysseyest,  
<span id="an_324"></span> And hynderest hem with thy translacioun,  
<span id="an_325"></span> And lettest folk from hire devocioun  
<span id="an_326"></span> To serve me, and holdest it folye  
<span id="an_327"></span> To serve Love. Thou maist yt nat denye,  
<span id="an_328"></span> For in pleyn text, withouten nede of glose,  
<span id="an_329"></span> Thou hast translated the Romaunce of the
Rose,  
<span class="margnote"><span id="an_330">330</span></span> That is an
heresye ayeins my lawe,  
<span id="an_331"></span> And makest wise folk fro me withdrawe;  
<span id="an_332"></span> And of Creseyde thou hast seyd as the lyste,  
<span id="an_333"></span> That maketh men to wommen lasse triste,  
<span id="an_334"></span> That ben as trewe as ever was any steel.  
<span id="an_335"></span> Of thyn answere avise the ryght weel;  
<span id="an_336"></span> For thogh thou reneyed hast my lay,  
<span id="an_337"></span> As other wrecches han doon many a day,  
<span id="an_338"></span> By Seynt Venus that my moder ys,  
<span id="an_339"></span> If that thou lyve, thou shalt repenten this  
<span class="margnote"><span id="an_340">340</span></span> So cruelly
that it shal wel be sene!"  
<span id="an_341"></span> Thoo spak this lady, clothed al in grene,  
<span id="an_342"></span> And seyde, "God, ryght of youre curtesye,  
<span id="an_343"></span> Ye moten herken yf he can replye  
<span id="an_344"></span> Agayns al this that ye have to him meved.  
<span id="an_345"></span> A god ne sholde nat thus be agreved,  
<span id="an_346"></span> But of hys deitee he shal be stable,  
<span id="an_347"></span> And therto gracious and merciable.  
<span id="an_348"></span> And yf ye nere a god, that knowen al,  
<span id="an_349"></span> Thanne myght yt be as I yow tellen shal:  
<span class="margnote"><span id="an_350">350</span></span> This man to
yow may falsly ben accused  
<span id="an_351"></span> That as by right him oughte ben excused.  
<span id="an_352"></span> For in youre court ys many a losengeour,  
<span id="an_353"></span> And many a queynte totelere accusour,  
<span id="an_354"></span> That tabouren in youre eres many a sown,  
<span id="an_355"></span> Ryght after hire ymagynacioun,  
<span id="an_356"></span> To have youre daliance, and for envie.  
<span id="an_357"></span> Thise ben the causes, and I shal not lye.  
<span id="an_358"></span> Envie ys lavendere of the court alway,  
<span id="an_359"></span> For she ne parteth, neither nyght ne day,  
<span class="margnote"><span id="an_360">360</span></span> Out of the
hous of Cesar; thus seith Dante;  
<span id="an_361"></span> Whoso that gooth, algate she wol nat wante.  
<span id="an_362"></span> And eke, peraunter, for this man ys nyce,  
<span id="an_363"></span> He myghte doon yt, gessyng no malice,  
<span id="an_364"></span> But for he useth thynges for to make;  
<span id="an_365"></span> Hym rekketh noght of what matere he take.  
<span id="an_366"></span> Or him was boden maken thilke tweye  
<span id="an_367"></span> Of som persone, and durste yt nat withseye;  
<span id="an_368"></span> Or him repenteth outrely of this.  
<span id="an_369"></span> He ne hath nat doon so grevously amys  
<span class="margnote"><span id="an_370">370</span></span> To translaten
that olde clerkes writen,  
<span id="an_371"></span> As thogh that he of malice wolde enditen  
<span id="an_372"></span> Despit of love, and had himself yt wroght.  
<span id="an_373"></span> This shoolde a ryghtwis lord have in his
thoght,  
<span id="an_374"></span> And nat be lyk tirauntz of Lumbardye,  
<span id="an_375"></span> That han no reward but at tyrannye.  
<span id="an_376"></span> For he that kynge or lord ys naturel,  
<span id="an_377"></span> Hym oghte nat be tiraunt ne crewel  
<span id="an_378"></span> As is a fermour, to doon the harm he kan.  
<span id="an_379"></span> He moste thinke yt is his lige man,  
<span class="margnote"><span id="an_380">380</span></span> And is his
tresour and his gold in cofre.  
<span id="an_381"></span> This is the sentence of the Philosophre,  
<span id="an_382"></span> A kyng to kepe his liges in justice;  
<span id="an_383"></span> Withouten doute, that is his office.  
<span id="an_384"></span> Al wol he kepe his lordes hire degree,  
<span id="an_385"></span> As it ys ryght and skilful that they bee  
<span id="an_386"></span> Enhaunced and honoured, and most dere --  
<span id="an_387"></span> For they ben half-goddes in this world here
--  
<span id="an_388"></span> Yit mot he doon bothe ryght, to poore and
ryche,  
<span id="an_389"></span> Al be that hire estaat be nat yliche,  
<span class="margnote"><span id="an_390">390</span></span> And han of
poore folk compassyoun.  
<span id="an_391"></span> For loo, the gentil kynde of the lyoun:  
<span id="an_392"></span> For whan a flye offendeth him or biteth,  
<span id="an_393"></span> He with his tayl awey the flye smyteth  
<span id="an_394"></span> Al esely; for, of hys genterye,  
<span id="an_395"></span> Hym deyneth not to wreke hym on a flye,  
<span id="an_396"></span> As dooth a curre, or elles another best.  
<span id="an_397"></span> In noble corage ought ben arest,  
<span id="an_398"></span> And weyen every thing by equytee,  
<span id="an_399"></span> And ever have reward to his owen degree.  
<span class="margnote"><span id="an_400">400</span></span> For, syr, yt
is no maistrye for a lord  
<span id="an_401"></span> To dampne a man without answere of word,  
<span id="an_402"></span> And for a lord that is ful foul to use.  
<span id="an_403"></span> And if so be he may hym nat excuse,  
<span id="an_404"></span> But asketh mercy with a dredeful herte,  
<span id="an_405"></span> And profereth him, ryght in his bare sherte,  
<span id="an_406"></span> To ben ryght at your owen jugement,  
<span id="an_407"></span> Than oght a god by short avysement  
<span id="an_408"></span> Consydre his owne honour and hys trespas.  
<span id="an_409"></span> For, syth no cause of deth lyeth in this
caas,  
<span class="margnote"><span id="an_410">410</span></span> Yow oghte to
ben the lyghter merciable;  
<span id="an_411"></span> Leteth youre ire, and beth sumwhat tretable.  
<span id="an_412"></span> The man hath served yow of his kunnynge,  
<span id="an_413"></span> And furthred wel youre lawe in his makynge.  
<span id="an_414"></span> Al be hit that he kan nat wel endite,  
<span id="an_415"></span> Yet hath he maked lewed folk delyte  
<span id="an_416"></span> To serve yow, in preysinge of your name.  
<span id="an_417"></span> He made the book that hight the Hous of
Fame,  
<span id="an_418"></span> And eke the Deeth of Blaunche the Duchesse,  
<span id="an_419"></span> And the Parlement of Foules, as I gesse,  
<span class="margnote"><span id="an_420">420</span></span> And al the
love of Palamon and Arcite  
<span id="an_421"></span> Of Thebes, thogh the storye ys knowen lyte;  
<span id="an_422"></span> And many an ympne for your halydayes,  
<span id="an_423"></span> That highten balades, roundels, virelayes;  
<span id="an_424"></span> And, for to speke of other holynesse,  
<span id="an_425"></span> He hath in prose translated Boece,  
<span id="an_426"></span> And maad the lyf also of Seynt Cecile.  
<span id="an_427"></span> He made also, goon ys a gret while,  
<span id="an_428"></span> Origenes upon the Maudeleyne.  
<span id="an_429"></span> Hym oughte now to have the lesse peyne;  
<span class="margnote"><span id="an_430">430</span></span> He hath maad
many a lay and many a thing.  
<span id="an_431"></span> Now as ye be a god and eke a kyng,  
<span id="an_432"></span> I, your Alceste, whilom quene of Trace,  
<span id="an_433"></span> Y aske yow this man, ryght of your grace,  
<span id="an_434"></span> That ye him never hurte in al his lyve;  
<span id="an_435"></span> And he shal swere to yow, and that as blyve,  
<span id="an_436"></span> He shal no more agilten in this wyse,  
<span id="an_437"></span> But he shal maken, as ye wol devyse,  
<span id="an_438"></span> Of wommen trewe in lovyng al hire lyve,  
<span id="an_439"></span> Wherso ye wol, of mayden or of wyve,  
<span class="margnote"><span id="an_440">440</span></span> And forthren
yow as muche as he mysseyde  
<span id="an_441"></span> Or in the Rose or elles in Creseyde."  
<span id="an_442"></span> The god of Love answerede hire thus anoon:  
<span id="an_443"></span> "Madame," quod he, "it is so long agoon  
<span id="an_444"></span> That I yow knew so charitable and trewe,  
<span id="an_445"></span> That never yit syn that the world was newe  
<span id="an_446"></span> To me ne fond y better noon than yee.  
<span id="an_447"></span> If that I wol save my degree,  
<span id="an_448"></span> I may, ne wol, nat werne your requeste.  
<span id="an_449"></span> Al lyeth in yow, dooth wyth hym what yow
leste.  
<span class="margnote"><span id="an_450">450</span></span> I al foryeve,
withouten lenger space;  
<span id="an_451"></span> For whoso yeveth a yifte or dooth a grace,  
<span id="an_452"></span> Do it by tyme, his thank ys wel the more.  
<span id="an_453"></span> And demeth ye what he shal doo therfore.  
<span id="an_454"></span> Goo thanke now my lady here," quod he.  
<span id="an_455"></span> I roos, and doun I sette me on my knee,  
<span id="an_456"></span> And seyde thus: "Madame, the God above  
<span id="an_457"></span> Foryelde yow that ye the god of Love  
<span id="an_458"></span> Han maked me his wrathe to foryive,  
<span id="an_459"></span> And yeve me grace so longe for to lyve  
<span class="margnote"><span id="an_460">460</span></span> That I may
knowe soothly what ye bee  
<span id="an_461"></span> That han me holpe and put in this degree.  
<span id="an_462"></span> But trewly I wende, as in this cas,  
<span id="an_463"></span> Naught have agilt, ne doon to love trespas.  
<span id="an_464"></span> For-why a trewe man, withouten drede,  
<span id="an_465"></span> Hath nat to parten with a theves dede;  
<span id="an_466"></span> Ne a trewe lover oght me not to blame  
<span id="an_467"></span> Thogh that I speke a fals lovere som shame.  
<span id="an_468"></span> They oghte rather with me for to holde  
<span id="an_469"></span> For that I of Creseyde wroot or tolde,  
<span class="margnote"><span id="an_470">470</span></span> Or of the
Rose; what so myn auctour mente,  
<span id="an_471"></span> Algate, God woot, yt was myn entente  
<span id="an_472"></span> To forthren trouthe in love and yt cheryce,  
<span id="an_473"></span> And to ben war fro falsnesse and fro vice  
<span id="an_474"></span> By swich ensample; this was my menynge."  
<span id="an_475"></span> And she answerde, "Lat be thyn arguynge,  
<span id="an_476"></span> For Love ne wol nat countrepleted be  
<span id="an_477"></span> In ryght ne wrong; and lerne that at me!  
<span id="an_478"></span> Thow hast thy grace, and hold the ryght
therto.  
<span id="an_479"></span> Now wol I seyn what penance thou shalt do  
<span class="margnote"><span id="an_480">480</span></span> For thy
trespas. Understonde yt here:  
<span id="an_481"></span> Thow shalt, while that thou lyvest, yer by
yere,  
<span id="an_482"></span> The moste partye of thy tyme spende  
<span id="an_483"></span> In makyng of a glorious legende  
<span id="an_484"></span> Of goode wymmen, maydenes and wyves,  
<span id="an_485"></span> That weren trewe in lovyng al hire lyves;  
<span id="an_486"></span> And telle of false men that hem bytraien,  
<span id="an_487"></span> That al hir lyf ne don nat but assayen  
<span id="an_488"></span> How many women they may doon a shame;  
<span id="an_489"></span> For in youre world that is now holde a game.  
<span class="margnote"><span id="an_490">490</span></span> And thogh the
lyke nat a lovere bee,  
<span id="an_491"></span> Speke wel of love; this penance yive I thee.  
<span id="an_492"></span> And to the god of Love I shal so preye  
<span id="an_493"></span> That he shal charge his servantz by any weye  
<span id="an_494"></span> To forthren thee, and wel thy labour quyte.  
<span id="an_495"></span> Goo now thy wey, this penaunce ys but lyte.  
<span id="an_496"></span> And whan this book ys maad, yive it the
quene,  
<span id="an_497"></span> On my byhalf, at Eltham or at Sheene."  
<span id="an_498"></span> The god of Love gan smyle, and than he
sayde:  
<span id="an_499"></span> "Wostow," quod he, "wher this be wyf or
mayde,  
<span class="margnote"><span id="an_500">500</span></span> Or queene, or
countesse, or of what degre,  
<span id="an_501"></span> That hath so lytel penance yiven thee,  
<span id="an_502"></span> That hast deserved sorer for to smerte?  
<span id="an_503"></span> But pite renneth soone in gentil herte;  
<span id="an_504"></span> That maistow seen; she kytheth what she ys."  
<span id="an_505"></span> And I answered, "Nay, sire, so have I blys,  
<span id="an_506"></span> No moore but that I see wel she is good."  
<span id="an_507"></span> "That is a trewe tale, by myn hood!"  
<span id="an_508"></span> Quod Love; "And that thou knowest wel,
pardee,  
<span id="an_509"></span> If yt be so that thou avise the.  
<span class="margnote"><span id="an_510">510</span></span> Hastow nat in
a book, lyth in thy cheste,  
<span id="an_511"></span> The grete goodnesse of the quene Alceste,  
<span id="an_512"></span> That turned was into a dayesye;  
<span id="an_513"></span> She that for hire housbonde chees to dye,  
<span id="an_514"></span> And eke to goon to helle, rather than he,  
<span id="an_515"></span> And Ercules rescowed hire, parde,  
<span id="an_516"></span> And broght hir out of helle agayn to blys?"  
<span id="an_517"></span> And I answerd ageyn, and sayde, "Yis,  
<span id="an_518"></span> Now knowe I hire. And is this good Alceste,  
<span id="an_519"></span> The dayesie, and myn owene hertes reste?  
<span class="margnote"><span id="an_520">520</span></span> Now fele I
weel the goodnesse of this wyf,  
<span id="an_521"></span> That both aftir hir deth and in hir lyf  
<span id="an_522"></span> Hir grete bounte doubleth hire renoun.  
<span id="an_523"></span> Wel hath she quyt me myn affeccioun  
<span id="an_524"></span> That I have to hire flour, the dayesye.  
<span id="an_525"></span> No wonder ys thogh Jove hire stellyfye,  
<span id="an_526"></span> As telleth Agaton, for hire goodnesse!  
<span id="an_527"></span> Hire white corowne berith of hyt witnesse;  
<span id="an_528"></span> For also many vertues hadde shee  
<span id="an_529"></span> As smale florouns in hire corowne bee.  
<span class="margnote"><span id="an_530">530</span></span> In
remembraunce of hire and in honour  
<span id="an_531"></span> Cibella maade the daysye and the flour  
<span id="an_532"></span> Ycrowned al with whit, as men may see;  
<span id="an_533"></span> And Mars yaf to hire corowne reed, pardee,  
<span id="an_534"></span> In stede of rubyes, sette among the white."  
<span id="an_535"></span> Therwith this queene wex reed for shame a
lyte  
<span id="an_536"></span> Whan she was preysed so in hire presence.  
<span id="an_537"></span> Thanne seyde Love, "A ful gret necligence  
<span id="an_538"></span> Was yt to the, that ylke tyme thou made  
<span id="an_539"></span> \`Hyd, Absolon, thy tresses,' in balade,  
<span class="margnote"><span id="an_540">540</span></span> That thou
forgate hire in thi song to sette,  
<span id="an_541"></span> Syn that thou art so gretly in hire dette,  
<span id="an_542"></span> And wost so wel that kalender ys shee  
<span id="an_543"></span> To any woman that wol lover bee.  
<span id="an_544"></span> For she taught al the craft of fyn lovynge,  
<span id="an_545"></span> And namely of wyfhod the lyvynge,  
<span id="an_546"></span> And al the boundes that she oghte kepe.  
<span id="an_547"></span> Thy litel wit was thilke tyme aslepe.  
<span id="an_548"></span> But now I charge the upon thy lyf  
<span id="an_549"></span> That in thy legende thou make of thys wyf  
<span class="margnote"><span id="an_550">550</span></span> Whan thou
hast other smale ymaad before;  
<span id="an_551"></span> And far now wel, I charge the namore.  
<span id="an_552"></span> But er I goo, thus muche I wol the telle:  
<span id="an_553"></span> Ne shal no trewe lover come in helle.  
<span id="an_554"></span> Thise other ladies sittynge here arowe  
<span id="an_555"></span> Ben in thy balade, yf thou kanst hem knowe,  
<span id="an_556"></span> And in thy bookes alle thou shalt hem fynde.  
<span id="an_557"></span> Have hem now in thy legende al in mynde;  
<span id="an_558"></span> I mene of hem that ben in thy knowynge.  
<span id="an_559"></span> For here ben twenty thousand moo sittynge  
<span class="margnote"><span id="an_560">560</span></span> Than thou
knowest, goode wommen alle,  
<span id="an_561"></span> And trewe of love for oght that may byfalle.  
<span id="an_562"></span> Make the metres of hem as the lest --  
<span id="an_563"></span> I mot goon hom (the sonne draweth west)  
<span id="an_564"></span> To paradys, with al this companye --  
<span id="an_565"></span> And serve alwey the fresshe dayesye.  
<span id="an_566"></span> At Cleopatre I wol that thou begynne,  
<span id="an_567"></span> And so forth, and my love so shal thou
wynne.  
<span id="an_568"></span> For lat see now what man that lover be,  
<span id="an_569"></span> Wol doon so strong a peyne for love as she.  
<span class="margnote"><span id="an_570">570</span></span> I wot wel
that thou maist nat al yt ryme  
<span id="an_571"></span> That swiche lovers diden in hire tyme;  
<span id="an_572"></span> It were to long to reden and to here.  
<span id="an_573"></span> Suffiseth me thou make in this manere:  
<span id="an_574"></span> That thou reherce of al hir lyf the grete,  
<span id="an_575"></span> After thise olde auctours lysten for to
trete.  
<span id="an_576"></span> For whoso shal so many a storye telle,  
<span id="an_577"></span> Sey shortly, or he shal to longe dwelle."  
<span id="an_578"></span> And with that word my bokes gan I take,  
<span id="an_579"></span> And ryght thus on my Legende gan I make.  

------------------------------------------------------------------------

[Next: Prologue G](mect64.md)
