[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect11)  [Next](mect13) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Wife of Bath's Tale

<span id="an_857"></span> In th' olde dayes of the Kyng Arthour,  
<span id="an_858"></span> Of which that Britons speken greet honour,  
<span id="an_859"></span> Al was this land fulfild of fayerye.  
<span class="margnote"><span id="an_860">860</span></span> The
elf-queene, with hir joly compaignye,  
<span id="an_861"></span> Daunced ful ofte in many a grene mede.  
<span id="an_862"></span> This was the olde opinion, as I rede;  
<span id="an_863"></span> I speke of manye hundred yeres ago.  
<span id="an_864"></span> But now kan no man se none elves mo,  
<span id="an_865"></span> For now the grete charitee and prayeres  
<span id="an_866"></span> Of lymytours and othere hooly freres,  
<span id="an_867"></span> That serchen every lond and every streem,  
<span id="an_868"></span> As thikke as motes in the sonne-beem,  
<span id="an_869"></span> Blessynge halles, chambres, kichenes,
boures,  
<span class="margnote"><span id="an_870">870</span></span> Citees,
burghes, castels, hye toures,  
<span id="an_871"></span> Thropes, bernes, shipnes, dayeryes --  
<span id="an_872"></span> This maketh that ther ben no fayeryes.  
<span id="an_873"></span> For ther as wont to walken was an elf  
<span id="an_874"></span> Ther walketh now the lymytour hymself  
<span id="an_875"></span> In undermeles and in morwenynges,  
<span id="an_876"></span> And seyth his matyns and his hooly thynges  
<span id="an_877"></span> As he gooth in his lymytacioun.  
<span id="an_878"></span> Wommen may go saufly up and doun.  
<span id="an_879"></span> In every bussh or under every tree  
<span class="margnote"><span id="an_880">880</span></span> Ther is noon
oother incubus but he,  
<span id="an_881"></span> And he ne wol doon hem but dishonour.  
<span id="an_882"></span> And so bifel that this kyng Arthour  
<span id="an_883"></span> Hadde in his hous a lusty bacheler,  
<span id="an_884"></span> That on a day cam ridynge fro ryver,  
<span id="an_885"></span> And happed that, allone as he was born,  
<span id="an_886"></span> He saugh a mayde walkynge hym biforn,  
<span id="an_887"></span> Of which mayde anon, maugree hir heed,  
<span id="an_888"></span> By verray force, he rafte hire maydenhed;  
<span id="an_889"></span> For which oppressioun was swich clamour  
<span class="margnote"><span id="an_890">890</span></span> And swich
pursute unto the kyng Arthour  
<span id="an_891"></span> That dampned was this knyght for to be deed,  
<span id="an_892"></span> By cours of lawe, and sholde han lost his heed
--  
<span id="an_893"></span> Paraventure swich was the statut tho --  
<span id="an_894"></span> But that the queene and other ladyes mo  
<span id="an_895"></span> So longe preyeden the kyng of grace  
<span id="an_896"></span> Til he his lyf hym graunted in the place,  
<span id="an_897"></span> And yaf hym to the queene, al at hir wille,  
<span id="an_898"></span> To chese wheither she wolde hym save or
spille.  
<span id="an_899"></span> The queene thanketh the kyng with al hir
myght,  
<span class="margnote"><span id="an_900">900</span></span> And after
this thus spak she to the knyght,  
<span id="an_901"></span> Whan that she saugh hir tyme, upon a day:  
<span id="an_902"></span> "Thou standest yet," quod she, "in swich
array  
<span id="an_903"></span> That of thy lyf yet hastow no suretee.  
<span id="an_904"></span> I grante thee lyf, if thou kanst tellen me  
<span id="an_905"></span> What thyng is it that wommen moost desiren.  
<span id="an_906"></span> Be war, and keep thy nekke-boon from iren!  
<span id="an_907"></span> And if thou kanst nat tellen it anon,  
<span id="an_908"></span> Yet wol I yeve thee leve for to gon  
<span id="an_909"></span> A twelf-month and a day, to seche and leere  
<span class="margnote"><span id="an_910">910</span></span> An answere
suffisant in this mateere;  
<span id="an_911"></span> And suretee wol I han, er that thou pace,  
<span id="an_912"></span> Thy body for to yelden in this place."  
<span id="an_913"></span> Wo was this knyght, and sorwefully he
siketh;  
<span id="an_914"></span> But what! He may nat do al as hym liketh.  
<span id="an_915"></span> And at the laste he chees hym for to wende  
<span id="an_916"></span> And come agayn, right at the yeres ende,  
<span id="an_917"></span> With swich answere as God wolde hym purveye;  
<span id="an_918"></span> And taketh his leve, and wendeth forth his
weye.  
<span id="an_919"></span> He seketh every hous and every place  
<span class="margnote"><span id="an_920">920</span></span> Where as he
hopeth for to fynde grace  
<span id="an_921"></span> To lerne what thyng wommen loven moost,  
<span id="an_922"></span> But he ne koude arryven in no coost  
<span id="an_923"></span> Wher as he myghte fynde in this mateere  
<span id="an_924"></span> Two creatures accordynge in-feere.  
<span id="an_925"></span> Somme seyde wommen loven best richesse,  
<span id="an_926"></span> Somme seyde honour, somme seyde jolynesse,  
<span id="an_927"></span> Somme riche array, somme seyden lust abedde,  
<span id="an_928"></span> And oftetyme to be wydwe and wedde.  
<span id="an_929"></span> Somme seyde that oure hertes been moost esed  
<span class="margnote"><span id="an_930">930</span></span> Whan that we
been yflatered and yplesed.  
<span id="an_931"></span> He gooth ful ny the sothe, I wol nat lye.  
<span id="an_932"></span> A man shal wynne us best with flaterye,  
<span id="an_933"></span> And with attendance and with bisynesse  
<span id="an_934"></span> Been we ylymed, bothe moore and lesse.  
<span id="an_935"></span> And somme seyen that we loven best  
<span id="an_936"></span> For to be free and do right as us lest,  
<span id="an_937"></span> And that no man repreve us of oure vice,  
<span id="an_938"></span> But seye that we be wise and no thyng nyce.  
<span id="an_939"></span> For trewely ther is noon of us alle,  
<span class="margnote"><span id="an_940">940</span></span> If any wight
wol clawe us on the galle,  
<span id="an_941"></span> That we nel kike, for he seith us sooth.  
<span id="an_942"></span> Assay, and he shal fynde it that so dooth;  
<span id="an_943"></span> For, be we never so vicious withinne,  
<span id="an_944"></span> We wol been holden wise and clene of synne.  
<span id="an_945"></span> And somme seyn that greet delit han we  
<span id="an_946"></span> For to been holden stable, and eek secree,  
<span id="an_947"></span> And in o purpos stedefastly to dwelle,  
<span id="an_948"></span> And nat biwreye thyng that men us telle.  
<span id="an_949"></span> But that tale is nat worth a rake-stele.  
<span class="margnote"><span id="an_950">950</span></span> Pardee, we
wommen konne no thyng hele;  
<span id="an_951"></span> Witnesse on Myda -- wol ye heere the tale?  
<span id="an_952"></span> Ovyde, amonges othere thynges smale,  
<span id="an_953"></span> Seyde Myda hadde, under his longe heres,  
<span id="an_954"></span> Growynge upon his heed two asses eres,  
<span id="an_955"></span> The whiche vice he hydde as he best myghte  
<span id="an_956"></span> Ful subtilly from every mannes sighte,  
<span id="an_957"></span> That, save his wyf, ther wiste of it namo.  
<span id="an_958"></span> He loved hire moost, and trusted hire also;  
<span id="an_959"></span> He preyede hire that to no creature  
<span class="margnote"><span id="an_960">960</span></span> She sholde
tellen of his disfigure.  
<span id="an_961"></span> She swoor him, "Nay"; for al this world to
wynne,  
<span id="an_962"></span> She nolde do that vileynye or synne,  
<span id="an_963"></span> To make hir housbonde han so foul a name.  
<span id="an_964"></span> She nolde nat telle it for hir owene shame.  
<span id="an_965"></span> But nathelees, hir thoughte that she dyde  
<span id="an_966"></span> That she so longe sholde a conseil hyde;  
<span id="an_967"></span> Hir thoughte it swal so soore aboute hir
herte  
<span id="an_968"></span> That nedely som word hire moste asterte;  
<span id="an_969"></span> And sith she dorste telle it to no man,  
<span class="margnote"><span id="an_970">970</span></span> Doun to a
mareys faste by she ran --  
<span id="an_971"></span> Til she cam there hir herte was afyre --  
<span id="an_972"></span> And as a bitore bombleth in the myre,  
<span id="an_973"></span> She leyde hir mouth unto the water doun:  
<span id="an_974"></span> "Biwreye me nat, thou water, with thy soun,"  
<span id="an_975"></span> Quod she; "to thee I telle it and namo;  
<span id="an_976"></span> Myn housbonde hath longe asses erys two!  
<span id="an_977"></span> Now is myn herte al hool; now is it oute.  
<span id="an_978"></span> I myghte no lenger kepe it, out of doute."  
<span id="an_979"></span> Heere may ye se, thogh we a tyme abyde,  
<span class="margnote"><span id="an_980">980</span></span> Yet out it
moot; we kan no conseil hyde.  
<span id="an_981"></span> The remenant of the tale if ye wol heere,  
<span id="an_982"></span> Redeth Ovyde, and ther ye may it leere.  
<span id="an_983"></span> This knyght, of which my tale is specially,  
<span id="an_984"></span> Whan that he saugh he myghte nat come therby
--  
<span id="an_985"></span> This is to seye, what wommen love moost --  
<span id="an_986"></span> Withinne his brest ful sorweful was the
goost.  
<span id="an_987"></span> But hoom he gooth; he myghte nat sojourne;  
<span id="an_988"></span> The day was come that homward moste he
tourne.  
<span id="an_989"></span> And in his wey it happed hym to ryde,  
<span class="margnote"><span id="an_990">990</span></span> In al this
care, under a forest syde,  
<span id="an_991"></span> Wher as he saugh upon a daunce go  
<span id="an_992"></span> Of ladyes foure and twenty, and yet mo;  
<span id="an_993"></span> Toward the whiche daunce he drow ful yerne,  
<span id="an_994"></span> In hope that som wysdom sholde he lerne.  
<span id="an_995"></span> But certeinly, er he cam fully there,  
<span id="an_996"></span> Vanysshed was this daunce, he nyste where.  
<span id="an_997"></span> No creature saugh he that bar lyf,  
<span id="an_998"></span> Save on the grene he saugh sittynge a wyf --  
<span id="an_999"></span> A fouler wight ther may no man devyse.  
<span class="margnote"><span id="an_1000">1000</span></span> Agayn the
knyght this olde wyf gan ryse,  
<span id="an_1001"></span> And seyde, "Sire knyght, heer forth ne lith
no wey.  
<span id="an_1002"></span> Tel me what that ye seken, by youre fey!  
<span id="an_1003"></span> Paraventure it may the bettre be;  
<span id="an_1004"></span> Thise olde folk kan muchel thyng," quod
she.  
<span id="an_1005"></span> "My leeve mooder," quod this knyght,
"certeyn  
<span id="an_1006"></span> I nam but deed but if that I kan seyn  
<span id="an_1007"></span> What thyng it is that wommen moost desire.  
<span id="an_1008"></span> Koude ye me wisse, I wolde wel quite youre
hire."  
<span id="an_1009"></span> "Plight me thy trouthe heere in myn hand,"
quod she,  
<span class="margnote"><span id="an_1010">1010</span></span> "The nexte
thyng that I requere thee,  
<span id="an_1011"></span> Thou shalt it do, if it lye in thy myght,  
<span id="an_1012"></span> And I wol telle it yow er it be nyght."  
<span id="an_1013"></span> "Have heer my trouthe," quod the knyght, "I
grante."  
<span id="an_1014"></span> "Thanne," quod she, "I dar me wel avante  
<span id="an_1015"></span> Thy lyf is sauf, for I wol stonde therby;  
<span id="an_1016"></span> Upon my lyf, the queene wol seye as I.  
<span id="an_1017"></span> Lat se which is the proudeste of hem alle  
<span id="an_1018"></span> That wereth on a coverchief or a calle  
<span id="an_1019"></span> That dar seye nay of that I shal thee
teche.  
<span class="margnote"><span id="an_1020">1020</span></span> Lat us go
forth withouten lenger speche."  
<span id="an_1021"></span> Tho rowned she a pistel in his ere,  
<span id="an_1022"></span> And bad hym to be glad and have no fere.  
<span id="an_1023"></span> Whan they be comen to the court, this
knyght  
<span id="an_1024"></span> Seyde he had holde his day, as he hadde
hight,  
<span id="an_1025"></span> And redy was his answere, as he sayde.  
<span id="an_1026"></span> Ful many a noble wyf, and many a mayde,  
<span id="an_1027"></span> And many a wydwe, for that they been wise,  
<span id="an_1028"></span> The queene hirself sittynge as a justise,  
<span id="an_1029"></span> Assembled been, his answere for to heere;  
<span class="margnote"><span id="an_1030">1030</span></span> And
afterward this knyght was bode appeere.  
<span id="an_1031"></span> To every wight comanded was silence,  
<span id="an_1032"></span> And that the knyght sholde telle in
audience  
<span id="an_1033"></span> What thyng that worldly wommen loven best.  
<span id="an_1034"></span> This knyght ne stood nat stille as doth a
best,  
<span id="an_1035"></span> But to his questioun anon answerde  
<span id="an_1036"></span> With manly voys, that al the court it
herde:  
<span id="an_1037"></span> "My lige lady, generally," quod he,  
<span id="an_1038"></span> "Wommen desiren to have sovereynetee  
<span id="an_1039"></span> As wel over hir housbond as hir love,  
<span class="margnote"><span id="an_1040">1040</span></span> And for to
been in maistrie hym above.  
<span id="an_1041"></span> This is youre mooste desir, thogh ye me
kille.  
<span id="an_1042"></span> Dooth as yow list; I am heer at youre
wille."  
<span id="an_1043"></span> In al the court ne was ther wyf, ne mayde,  
<span id="an_1044"></span> Ne wydwe that contraried that he sayde,  
<span id="an_1045"></span> But seyden he was worthy han his lyf.  
<span id="an_1046"></span> And with that word up stirte the olde wyf,  
<span id="an_1047"></span> Which that the knyght saugh sittynge on the
grene:  
<span id="an_1048"></span> "Mercy," quod she, "my sovereyn lady
queene!  
<span id="an_1049"></span> Er that youre court departe, do me right.  
<span class="margnote"><span id="an_1050">1050</span></span> I taughte
this answere unto the knyght;  
<span id="an_1051"></span> For which he plighte me his trouthe there,  
<span id="an_1052"></span> The firste thyng that I wolde hym requere  
<span id="an_1053"></span> He wolde it do, if it lay in his myghte.  
<span id="an_1054"></span> Bifore the court thanne preye I thee, sir
knyght,"  
<span id="an_1055"></span> Quod she, "that thou me take unto thy wyf,  
<span id="an_1056"></span> For wel thou woost that I have kept thy
lyf.  
<span id="an_1057"></span> If I seye fals, sey nay, upon thy fey!"  
<span id="an_1058"></span> This knyght answerde, "Allas and weylawey!  
<span id="an_1059"></span> I woot right wel that swich was my biheste.  
<span class="margnote"><span id="an_1060">1060</span></span> For Goddes
love, as chees a newe requeste!  
<span id="an_1061"></span> Taak al my good and lat my body go."  
<span id="an_1062"></span> "Nay, thanne," quod she, "I shrewe us bothe
two!  
<span id="an_1063"></span> For thogh that I be foul, and oold, and
poore  
<span id="an_1064"></span> I nolde for al the metal, ne for oore  
<span id="an_1065"></span> That under erthe is grave or lith above,  
<span id="an_1066"></span> But if thy wyf I were, and eek thy love."  
<span id="an_1067"></span> "My love?" quod he, "nay, my dampnacioun!  
<span id="an_1068"></span> Allas, that any of my nacioun  
<span id="an_1069"></span> Sholde evere so foule disparaged be!"  
<span class="margnote"><span id="an_1070">1070</span></span> But al for
noght; the ende is this, that he  
<span id="an_1071"></span> Constreyned was; he nedes moste hire wedde,  
<span id="an_1072"></span> And taketh his olde wyf, and gooth to
bedde.  
<span id="an_1073"></span> Now wolden som men seye, paraventure,  
<span id="an_1074"></span> That for my necligence I do no cure  
<span id="an_1075"></span> To tellen yow the joye and al th' array  
<span id="an_1076"></span> That at the feeste was that ilke day.  
<span id="an_1077"></span> To which thyng shortly answeren I shal:  
<span id="an_1078"></span> I seye ther nas no joye ne feeste at al;  
<span id="an_1079"></span> Ther nas but hevynesse and muche sorwe.  
<span class="margnote"><span id="an_1080">1080</span></span> For prively
he wedded hire on morwe,  
<span id="an_1081"></span> And al day after hidde hym as an owle,  
<span id="an_1082"></span> So wo was hym, his wyf looked so foule.  
<span id="an_1083"></span> Greet was the wo the knyght hadde in his
thoght,  
<span id="an_1084"></span> Whan he was with his wyf abedde ybroght;  
<span id="an_1085"></span> He walweth and he turneth to and fro.  
<span id="an_1086"></span> His olde wyf lay smylynge everemo,  
<span id="an_1087"></span> And seyde, "O deere housbonde, benedicitee!  
<span id="an_1088"></span> Fareth every knyght thus with his wyf as
ye?  
<span id="an_1089"></span> Is this the lawe of kyng Arthures hous?  
<span class="margnote"><span id="an_1090">1090</span></span> Is every
knyght of his so dangerous?  
<span id="an_1091"></span> I am youre owene love and youre wyf;  
<span id="an_1092"></span> I am she which that saved hath youre lyf,  
<span id="an_1093"></span> And, certes, yet ne dide I yow nevere
unright;  
<span id="an_1094"></span> Why fare ye thus with me this firste nyght?  
<span id="an_1095"></span> Ye faren lyk a man had lost his wit.  
<span id="an_1096"></span> What is my gilt? For Goddes love, tel it,  
<span id="an_1097"></span> And it shal been amended, if I may."  
<span id="an_1098"></span> "Amended?" quod this knyght, "Allas, nay,
nay!  
<span id="an_1099"></span> It wol nat been amended nevere mo.  
<span class="margnote"><span id="an_1100">1100</span></span> Thou art so
loothly, and so oold also,  
<span id="an_1101"></span> And therto comen of so lough a kynde,  
<span id="an_1102"></span> That litel wonder is thogh I walwe and
wynde.  
<span id="an_1103"></span> So wolde God myn herte wolde breste!"  
<span id="an_1104"></span> "Is this," quod she, "the cause of youre
unreste?"  
<span id="an_1105"></span> "Ye, certeinly," quod he, "no wonder is."  
<span id="an_1106"></span> "Now, sire," quod she, "I koude amende al
this,  
<span id="an_1107"></span> If that me liste, er it were dayes thre,  
<span id="an_1108"></span> So wel ye myghte bere yow unto me.  
<span id="an_1109"></span> "But, for ye speken of swich gentillesse  
<span class="margnote"><span id="an_1110">1110</span></span> As is
descended out of old richesse,  
<span id="an_1111"></span> That therfore sholden ye be gentil men,  
<span id="an_1112"></span> Swich arrogance is nat worth an hen.  
<span id="an_1113"></span> Looke who that is moost vertuous alway,  
<span id="an_1114"></span> Pryvee and apert, and moost entendeth ay  
<span id="an_1115"></span> To do the gentil dedes that he kan;  
<span id="an_1116"></span> Taak hym for the grettest gentil man.  
<span id="an_1117"></span> Crist wole we clayme of hym oure
gentillesse,  
<span id="an_1118"></span> Nat of oure eldres for hire old richesse.  
<span id="an_1119"></span> For thogh they yeve us al hir heritage,  
<span class="margnote"><span id="an_1120">1120</span></span> For which
we clayme to been of heigh parage,  
<span id="an_1121"></span> Yet may they nat biquethe for no thyng  
<span id="an_1122"></span> To noon of us hir vertuous lyvyng,  
<span id="an_1123"></span> That made hem gentil men ycalled be,  
<span id="an_1124"></span> And bad us folwen hem in swich degree.  
<span id="an_1125"></span> "Wel kan the wise poete of Florence,  
<span id="an_1126"></span> That highte Dant, speken in this sentence.  
<span id="an_1127"></span> Lo, in swich maner rym is Dantes tale:  
<span id="an_1128"></span> \`Ful selde up riseth by his branches smale  
<span id="an_1129"></span> Prowesse of man, for God, of his goodnesse,  
<span class="margnote"><span id="an_1130">1130</span></span> Wole that
of hym we clayme oure gentillesse';  
<span id="an_1131"></span> For of oure eldres may we no thyng clayme  
<span id="an_1132"></span> But temporel thyng, that man may hurte and
mayme.  
<span id="an_1133"></span> "Eek every wight woot this as wel as I,  
<span id="an_1134"></span> If gentillesse were planted natureelly  
<span id="an_1135"></span> Unto a certeyn lynage doun the lyne,  
<span id="an_1136"></span> Pryvee and apert thanne wolde they nevere
fyne  
<span id="an_1137"></span> To doon of gentillesse the faire office;  
<span id="an_1138"></span> They myghte do no vileynye or vice.  
<span id="an_1139"></span> "Taak fyr and ber it in the derkeste hous  
<span class="margnote"><span id="an_1140">1140</span></span> Bitwix this
and the mount of Kaukasous,  
<span id="an_1141"></span> And lat men shette the dores and go thenne;  
<span id="an_1142"></span> Yet wole the fyr as faire lye and brenne  
<span id="an_1143"></span> As twenty thousand men myghte it biholde;  
<span id="an_1144"></span> His office natureel ay wol it holde,  
<span id="an_1145"></span> Up peril of my lyf, til that it dye.  
<span id="an_1146"></span> "Heere may ye se wel how that genterye  
<span id="an_1147"></span> Is nat annexed to possessioun,  
<span id="an_1148"></span> Sith folk ne doon hir operacioun  
<span id="an_1149"></span> Alwey, as dooth the fyr, lo, in his kynde.  
<span class="margnote"><span id="an_1150">1150</span></span> For, God it
woot, men may wel often fynde  
<span id="an_1151"></span> A lordes sone do shame and vileynye;  
<span id="an_1152"></span> And he that wole han pris of his gentrye,  
<span id="an_1153"></span> For he was boren of a gentil hous  
<span id="an_1154"></span> And hadde his eldres noble and vertuous,  
<span id="an_1155"></span> And nel hymselven do no gentil dedis  
<span id="an_1156"></span> Ne folwen his gentil auncestre that deed
is,  
<span id="an_1157"></span> He nys nat gentil, be he duc or erl,  
<span id="an_1158"></span> For vileyns synful dedes make a cherl.  
<span id="an_1159"></span> For gentillesse nys but renomee  
<span class="margnote"><span id="an_1160">1160</span></span> Of thyne
auncestres, for hire heigh bountee,  
<span id="an_1161"></span> Which is a strange thyng to thy persone.  
<span id="an_1162"></span> Thy gentillesse cometh fro God allone.  
<span id="an_1163"></span> Thanne comth oure verray gentillesse of
grace;  
<span id="an_1164"></span> It was no thyng biquethe us with oure
place.  
<span id="an_1165"></span> "Thenketh hou noble, as seith Valerius,  
<span id="an_1166"></span> Was thilke Tullius Hostillius,  
<span id="an_1167"></span> That out of poverte roos to heigh noblesse.  
<span id="an_1168"></span> Reedeth Senek, and redeth eek Boece;  
<span id="an_1169"></span> Ther shul ye seen expres that it no drede
is  
<span class="margnote"><span id="an_1170">1170</span></span> That he is
gentil that dooth gentil dedis.  
<span id="an_1171"></span> And therfore, leeve housbonde, I thus
conclude:  
<span id="an_1172"></span> Al were it that myne auncestres were rude,  
<span id="an_1173"></span> Yet may the hye God, and so hope I,  
<span id="an_1174"></span> Grante me grace to lyven vertuously.  
<span id="an_1175"></span> Thanne am I gentil, whan that I bigynne  
<span id="an_1176"></span> To lyven vertuously and weyve synne.  
<span id="an_1177"></span> "And ther as ye of poverte me repreeve,  
<span id="an_1178"></span> The hye God, on whom that we bileeve,  
<span id="an_1179"></span> In wilful poverte chees to lyve his lyf.  
<span class="margnote"><span id="an_1180">1180</span></span> And certes
every man, mayden, or wyf  
<span id="an_1181"></span> May understonde that Jhesus, hevene kyng,  
<span id="an_1182"></span> Ne wolde nat chese a vicious lyvyng.  
<span id="an_1183"></span> Glad poverte is an honest thyng, certeyn;  
<span id="an_1184"></span> This wole Senec and othere clerkes seyn.  
<span id="an_1185"></span> Whoso that halt hym payd of his poverte,  
<span id="an_1186"></span> I holde hym riche, al hadde he nat a
sherte.  
<span id="an_1187"></span> He that coveiteth is a povre wight,  
<span id="an_1188"></span> For he wolde han that is nat in his myght;  
<span id="an_1189"></span> But he that noght hath, ne coveiteth have,  
<span class="margnote"><span id="an_1190">1190</span></span> Is riche,
although ye holde hym but a knave.  
<span id="an_1191"></span> Verray poverte, it syngeth proprely;  
<span id="an_1192"></span> Juvenal seith of poverte myrily:  
<span id="an_1193"></span> \`The povre man, whan he goth by the weye,  
<span id="an_1194"></span> Bifore the theves he may synge and pleye.'  
<span id="an_1195"></span> Poverte is hateful good and, as I gesse,  
<span id="an_1196"></span> A ful greet bryngere out of bisynesse;  
<span id="an_1197"></span> A greet amendere eek of sapience  
<span id="an_1198"></span> To hym that taketh it in pacience.  
<span id="an_1199"></span> Poverte is this, although it seme alenge:  
<span class="margnote"><span id="an_1200">1200</span></span> Possessioun
that no wight wol chalenge.  
<span id="an_1201"></span> Poverte ful ofte, whan a man is lowe,  
<span id="an_1202"></span> Maketh his God and eek hymself to knowe.  
<span id="an_1203"></span> Poverte a spectacle is, as thynketh me,  
<span id="an_1204"></span> Thurgh which he may his verray freendes
see.  
<span id="an_1205"></span> And therfore, sire, syn that I noght yow
greve,  
<span id="an_1206"></span> Of my poverte namoore ye me repreve.  
<span id="an_1207"></span> "Now, sire, of elde ye repreve me;  
<span id="an_1208"></span> And certes, sire, thogh noon auctoritee  
<span id="an_1209"></span> Were in no book, ye gentils of honour  
<span class="margnote"><span id="an_1210">1210</span></span> Seyn that
men sholde an oold wight doon favour  
<span id="an_1211"></span> And clepe hym fader, for youre gentillesse;  
<span id="an_1212"></span> And auctours shal I fynden, as I gesse.  
<span id="an_1213"></span> "Now ther ye seye that I am foul and old,  
<span id="an_1214"></span> Than drede you noght to been a cokewold;  
<span id="an_1215"></span> For filthe and eelde, also moot I thee,  
<span id="an_1216"></span> Been grete wardeyns upon chastitee.  
<span id="an_1217"></span> But nathelees, syn I knowe youre delit,  
<span id="an_1218"></span> I shal fulfille youre worldly appetit.  
<span id="an_1219"></span> "Chese now," quod she, "oon of thise thynges
tweye:  
<span class="margnote"><span id="an_1220">1220</span></span> To han me
foul and old til that I deye,  
<span id="an_1221"></span> And be to yow a trewe, humble wyf,  
<span id="an_1222"></span> And nevere yow displese in al my lyf,  
<span id="an_1223"></span> Or elles ye wol han me yong and fair,  
<span id="an_1224"></span> And take youre aventure of the repair  
<span id="an_1225"></span> That shal be to youre hous by cause of me,  
<span id="an_1226"></span> Or in som oother place, may wel be.  
<span id="an_1227"></span> Now chese yourselven, wheither that yow
liketh."  
<span id="an_1228"></span> This knyght avyseth hym and sore siketh,  
<span id="an_1229"></span> But atte laste he seyde in this manere:  
<span class="margnote"><span id="an_1230">1230</span></span> "My lady
and my love, and wyf so deere,  
<span id="an_1231"></span> I put me in youre wise governance;  
<span id="an_1232"></span> Cheseth youreself which may be moost
plesance  
<span id="an_1233"></span> And moost honour to yow and me also.  
<span id="an_1234"></span> I do no fors the wheither of the two,  
<span id="an_1235"></span> For as yow liketh, it suffiseth me."  
<span id="an_1236"></span> "Thanne have I gete of yow maistrie," quod
she,  
<span id="an_1237"></span> "Syn I may chese and governe as me lest?"  
<span id="an_1238"></span> "Ye, certes, wyf," quod he, "I holde it
best."  
<span id="an_1239"></span> "Kys me," quod she, "we be no lenger
wrothe,  
<span class="margnote"><span id="an_1240">1240</span></span> For, by my
trouthe, I wol be to yow bothe --  
<span id="an_1241"></span> This is to seyn, ye, bothe fair and good.  
<span id="an_1242"></span> I prey to God that I moote sterven wood,  
<span id="an_1243"></span> But I to yow be also good and trewe  
<span id="an_1244"></span> As evere was wyf, syn that the world was
newe.  
<span id="an_1245"></span> And but I be to-morn as fair to seene  
<span id="an_1246"></span> As any lady, emperice, or queene,  
<span id="an_1247"></span> That is bitwixe the est and eke the west,  
<span id="an_1248"></span> Dooth with my lyf and deth right as yow
lest.  
<span id="an_1249"></span> Cast up the curtyn, looke how that it is."  
<span class="margnote"><span id="an_1250">1250</span></span> And whan
the knyght saugh verraily al this,  
<span id="an_1251"></span> That she so fair was, and so yong therto,  
<span id="an_1252"></span> For joye he hente hire in his armes two.  
<span id="an_1253"></span> His herte bathed in a bath of blisse.  
<span id="an_1254"></span> A thousand tyme a-rewe he gan hire kisse,  
<span id="an_1255"></span> And she obeyed hym in every thyng  
<span id="an_1256"></span> That myghte doon hym plesance or likyng.  
<span id="an_1257"></span> And thus they lyve unto hir lyves ende  
<span id="an_1258"></span> In parfit joye; and Jhesu Crist us sende  
<span id="an_1259"></span> Housbondes meeke, yonge, and fressh abedde,  
<span class="margnote"><span id="an_1260">1260</span></span> And grace
t' overbyde hem that we wedde;  
<span id="an_1261"></span> And eek I praye Jhesu shorte hir lyves  
<span id="an_1262"></span> That noght wol be governed by hir wyves;  
<span id="an_1263"></span> And olde and angry nygardes of dispence,  
<span id="an_1264"></span> God sende hem soone verray pestilence!  

------------------------------------------------------------------------

[Next: The Friar's Prologue](mect13)
