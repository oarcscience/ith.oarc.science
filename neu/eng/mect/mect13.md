[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect12)  [Next](mect14) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Friar's Prologue

<span id="an_1265"></span> This worthy lymytour, this noble Frere,  
<span id="an_1266"></span> He made alwey a maner louryng chiere  
<span id="an_1267"></span> Upon the Somonour, but for honestee  
<span id="an_1268"></span> No vileyns word as yet to hym spak he.  
<span id="an_1269"></span> But atte laste he seyde unto the wyf,  
<span class="margnote"><span id="an_1270">1270</span></span> "Dame,"
quod he, "God yeve yow right good lyf!  
<span id="an_1271"></span> Ye han heer touched, also moot I thee,  
<span id="an_1272"></span> In scole-matere greet difficultee.  
<span id="an_1273"></span> Ye han seyd muche thyng right wel, I seye;  
<span id="an_1274"></span> But, dame, heere as we ryde by the weye,  
<span id="an_1275"></span> Us nedeth nat to speken but of game,  
<span id="an_1276"></span> And lete auctoritees, on Goddes name,  
<span id="an_1277"></span> To prechyng and to scoles of clergye.  
<span id="an_1278"></span> But if it lyke to this compaignye,  
<span id="an_1279"></span> I wol yow of a somonour telle a game.  
<span class="margnote"><span id="an_1280">1280</span></span> Pardee, ye
may wel knowe by the name  
<span id="an_1281"></span> That of a somonour may no good be sayd;  
<span id="an_1282"></span> I praye that noon of you be yvele apayd.  
<span id="an_1283"></span> A somonour is a rennere up and doun  
<span id="an_1284"></span> With mandementz for fornicacioun,  
<span id="an_1285"></span> And is ybet at every townes ende."  
<span id="an_1286"></span> Oure Hoost tho spak, "A, sire, ye sholde be
hende  
<span id="an_1287"></span> And curteys, as a man of youre estaat;  
<span id="an_1288"></span> In compaignye we wol have no debaat.  
<span id="an_1289"></span> Telleth youre tale, and lat the Somonour
be."  
<span class="margnote"><span id="an_1290">1290</span></span> "Nay," quod
the Somonour, "lat hym seye to me  
<span id="an_1291"></span> What so hym list; whan it comth to my lot,  
<span id="an_1292"></span> By God, I shal hym quiten every grot.  
<span id="an_1293"></span> I shal hym tellen which a greet honour  
<span id="an_1294"></span> It is to be a flaterynge lymytour,  
<span id="an_1295"></span> And of many another manere cryme  
<span id="an_1296"></span> Which nedeth nat rehercen at this tyme;  
<span id="an_1297"></span> And his office I shal hym telle, ywis."  
<span id="an_1298"></span> Oure Hoost answerde, "Pees, namoore of
this!"  
<span id="an_1299"></span> And after this he seyde unto the Frere,  
<span class="margnote"><span id="an_1300">1300</span></span> "Tel forth
youre tale, leeve maister deere."  

------------------------------------------------------------------------

[Next: The Friar's Tale](mect14)
