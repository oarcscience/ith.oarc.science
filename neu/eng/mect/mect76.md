[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect75)  [Next](mect77) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Truth

<span id="an_1"></span> Flee fro the prees and dwelle with
sothfastnesse;  
<span id="an_2"></span> Suffyce unto thy thing, though it be smal,  
<span id="an_3"></span> For hord hath hate, and climbing tikelnesse,  
<span id="an_4"></span> Prees hath envye, and wele blent overal.  
<span id="an_5"></span> Savour no more than thee bihove shal,  
<span id="an_6"></span> Reule wel thyself that other folk canst rede,  
<span id="an_7"></span> And trouthe thee shal delivere, it is no
drede.  
<span id="an_8"></span> Tempest thee noght al croked to redresse  
<span id="an_9"></span> In trust of hir that turneth as a bal;  
<span class="margnote"><span id="an_10">10</span></span> Gret reste
stant in litel besinesse.  
<span id="an_11"></span> Be war therfore to sporne ayeyns an al,  
<span id="an_12"></span> Stryve not, as doth the crokke with the wal.  
<span id="an_13"></span> Daunte thyself, that dauntest otheres dede,  
<span id="an_14"></span> And trouthe thee shal delivere, it is no
drede.  
<span id="an_15"></span> That thee is sent, receyve in buxumnesse;  
<span id="an_16"></span> The wrastling for this world axeth a fal.  
<span id="an_17"></span> Her is non hoom, her nis but wildernesse:  
<span id="an_18"></span> Forth, pilgrim, forth! Forth, beste, out of thy
stal!  
<span id="an_19"></span> Know thy contree, look up, thank God of al;  
<span class="margnote"><span id="an_20">20</span></span> Hold the heye
wey and lat thy gost thee lede,  
<span id="an_21"></span> And trouthe thee shal delivere, it is no
drede.  
<span id="an_22"></span> Therfore, thou Vache, leve thyn old
wrecchednesse;  
<span id="an_23"></span> Unto the world leve now to be thral.  
<span id="an_24"></span> Crye him mercy, that of his hy goodnesse  
<span id="an_25"></span> Made thee of noght, and in especial  
<span id="an_26"></span> Draw unto him, and pray in general  
<span id="an_27"></span> For thee, and eek for other, hevenlich mede;  
<span id="an_28"></span> And trouthe thee shal delivere, it is no
drede.  

------------------------------------------------------------------------

[Next: Gentilesse](mect77)
