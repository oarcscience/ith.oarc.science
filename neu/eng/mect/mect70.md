[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect69)  [Next](mect71.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### The Complaint of Venus

<span id="an_1"></span> Ther nys so high comfort to my pleasaunce,  
<span id="an_2"></span> When that I am in any hevynesse,  
<span id="an_3"></span> As for to have leyser of remembraunce  
<span id="an_4"></span> Upon the manhod and the worthynesse,  
<span id="an_5"></span> Upon the trouthe and on the stidfastnesse  
<span id="an_6"></span> Of him whos I am al, while I may dure.  
<span id="an_7"></span> Ther oghte blame me no creature,  
<span id="an_8"></span> For every wight preiseth his gentilesse.  
<span id="an_9"></span> In him is bounte, wysdom, governaunce,  
<span class="margnote"><span id="an_10">10</span></span> Wel more then
any mannes wit can gesse,  
<span id="an_11"></span> For grace hath wold so ferforth hym avaunce  
<span id="an_12"></span> That of knyghthod he is parfit richesse.  
<span id="an_13"></span> Honour honoureth him for his noblesse;  
<span id="an_14"></span> Therto so wel hath formed him Nature  
<span id="an_15"></span> That I am his for ever, I him assure,  
<span id="an_16"></span> For every wight preyseth his gentilesse.  
<span id="an_17"></span> And notwithstondyng al his suffisaunce,  
<span id="an_18"></span> His gentil herte is of so gret humblesse  
<span id="an_19"></span> To me in word, in werk, in contenaunce,  
<span class="margnote"><span id="an_20">20</span></span> And me to serve
is al his besynesse,  
<span id="an_21"></span> That I am set in verrey sikernesse.  
<span id="an_22"></span> Thus oghte I blesse wel myn aventure  
<span id="an_23"></span> Sith that him list me serven and honoure,  
<span id="an_24"></span> For every wight preiseth his gentilesse.  
<span id="an_25"></span> Now certis, Love, hit is right covenable  
<span id="an_26"></span> That men ful dere bye thy nobil thing,  
<span id="an_27"></span> As wake abedde and fasten at the table,  
<span id="an_28"></span> Wepinge to laughe and singe in compleynyng,  
<span id="an_29"></span> And doun to caste visage and lokyng,  
<span class="margnote"><span id="an_30">30</span></span> Often to
chaunge hewe and contenaunce,  
<span id="an_31"></span> Pleyne in slepyng and dremen at the daunce,  
<span id="an_32"></span> Al the revers of any glad felyng.  
<span id="an_33"></span> Jelosie be hanged by a cable!  
<span id="an_34"></span> She wolde al knowe thurgh her espying;  
<span id="an_35"></span> Ther doth no wyght nothing so resonable  
<span id="an_36"></span> That al nys harm in her ymagenyng.  
<span id="an_37"></span> Thus dere abought is Love in yevyng,  
<span id="an_38"></span> Which ofte he yiveth withouten ordynaunce,  
<span id="an_39"></span> As sorwe ynogh and litil of plesaunce,  
<span class="margnote"><span id="an_40">40</span></span> Al the revers
of any glad felyng.  
<span id="an_41"></span> A lytel tyme his yift ys agreable,  
<span id="an_42"></span> But ful encomberous is the usyng,  
<span id="an_43"></span> For subtil Jelosie, the deceyvable,  
<span id="an_44"></span> Ful often tyme causeth desturbyng.  
<span id="an_45"></span> Thus be we ever in drede and sufferyng;  
<span id="an_46"></span> In nouncerteyn we languisshe in penaunce,  
<span id="an_47"></span> And han wele ofte many an hard mischaunce,  
<span id="an_48"></span> Al the revers of any glad felyng.  
<span id="an_49"></span> But certes, Love, I sey not in such wise  
<span class="margnote"><span id="an_50">50</span></span> That for t'
escape out of youre las I mente,  
<span id="an_51"></span> For I so longe have ben in your servise  
<span id="an_52"></span> That for to lete of wil I never assente;  
<span id="an_53"></span> No fors thogh Jelosye me turmente.  
<span id="an_54"></span> Sufficeth me to sen hym when I may,  
<span id="an_55"></span> And therfore certes, to myn endyng day  
<span id="an_56"></span> To love hym best ne shal I never repente.  
<span id="an_57"></span> And certis, Love, when I me wel avise  
<span id="an_58"></span> On any estat that man may represente,  
<span id="an_59"></span> Then have ye made me thurgh your fraunchise  
<span class="margnote"><span id="an_60">60</span></span> Chese the best
that ever on erthe wente.  
<span id="an_61"></span> Now love wel, herte, and lok thou never
stente,  
<span id="an_62"></span> And let the jelous putte it in assay  
<span id="an_63"></span> That for no peyne wol I not sey nay;  
<span id="an_64"></span> To love him best ne shal I never repente.  
<span id="an_65"></span> Herte, to the hit oughte ynogh suffise  
<span id="an_66"></span> That Love so high a grace to the sente  
<span id="an_67"></span> To chese the worthieste in alle wise  
<span id="an_68"></span> And most agreable unto myn entente.  
<span id="an_69"></span> Seche no ferther, neythir wey ne wente,  
<span class="margnote"><span id="an_70">70</span></span> Sith I have
suffisaunce unto my pay.  
<span id="an_71"></span> Thus wol I ende this compleynt or this lay;  
<span id="an_72"></span> To love hym best ne shal I never repente.  
<span id="an_73"></span> Princes, receyveth this compleynt in gre,  
<span id="an_74"></span> Unto your excelent benignite  
<span id="an_75"></span> Direct after my litel suffisaunce.  
<span id="an_76"></span> For elde, that in my spirit dulleth me,  
<span id="an_77"></span> Hath of endyting al the subtilte  
<span id="an_78"></span> Wel nygh bereft out of my remembraunce,  
<span id="an_79"></span> And eke to me it ys a gret penaunce,  
<span class="margnote"><span id="an_80">80</span></span> Syth rym in
Englissh hath such skarsete,  
<span id="an_81"></span> To folowe word by word the curiosite  
<span id="an_82"></span> Of Graunson, flour of hem that make in
Fraunce.  

------------------------------------------------------------------------

[Next: To Rosemounde](mect71.md)
