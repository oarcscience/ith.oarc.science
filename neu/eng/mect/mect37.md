[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect36)  [Next](mect38.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Nun's Priest's Prologue

<span id="an_2767"></span> "Hoo!" quod the Knyght, "good sire, namoore
of this!  
<span id="an_2768"></span> That ye han seyd is right ynough, ywis,  
<span id="an_2769"></span> And muchel moore; for litel hevynesse  
<span class="margnote"><span id="an_2770">2770</span></span> Is right
ynough to muche folk, I gesse.  
<span id="an_2771"></span> I seye for me, it is a greet disese,  
<span id="an_2772"></span> Whereas men han been in greet welthe and
ese,  
<span id="an_2773"></span> To heeren of hire sodeyn fal, allas!  
<span id="an_2774"></span> And the contrarie is joye and greet solas,  
<span id="an_2775"></span> As whan a man hath been in povre estaat,  
<span id="an_2776"></span> And clymbeth up and wexeth fortunat,  
<span id="an_2777"></span> And there abideth in prosperitee.  
<span id="an_2778"></span> Swich thyng is gladsom, as it thynketh me,  
<span id="an_2779"></span> And of swich thyng were goodly for to
telle."  
<span class="margnote"><span id="an_2780">2780</span></span> "Ye," quod
oure Hooste, "by Seint Poules belle!  
<span id="an_2781"></span> Ye seye right sooth; this Monk he clappeth
lowde.  
<span id="an_2782"></span> He spak how Fortune covered with a clowde  
<span id="an_2783"></span> I noot nevere what; and als of a tragedie  
<span id="an_2784"></span> Right now ye herde, and pardee, no remedie  
<span id="an_2785"></span> It is for to biwaille ne compleyne  
<span id="an_2786"></span> That that is doon, and als it is a peyne,  
<span id="an_2787"></span> As ye han seyd, to heere of hevynesse.  
<span id="an_2788"></span> "Sire Monk, namoore of this, so God yow
blesse!  
<span id="an_2789"></span> Youre tale anoyeth al this compaignye.  
<span class="margnote"><span id="an_2790">2790</span></span> Swich
talkyng is nat worth a boterflye,  
<span id="an_2791"></span> For therinne is ther no desport ne game.  
<span id="an_2792"></span> Wherfore, sire Monk, daun Piers by youre
name,  
<span id="an_2793"></span> I pray yow hertely telle us somwhat elles;  
<span id="an_2794"></span> For sikerly, nere clynkyng of youre belles  
<span id="an_2795"></span> That on youre bridel hange on every syde,  
<span id="an_2796"></span> By hevene kyng that for us alle dyde,  
<span id="an_2797"></span> I sholde er this han fallen doun for sleep,  
<span id="an_2798"></span> Althogh the slough had never been so deep;  
<span id="an_2799"></span> Thanne hadde your tale al be toold in veyn.  
<span class="margnote"><span id="an_2800">2800</span></span> For
certeinly, as that thise clerkes seyn,  
<span id="an_2801"></span> Whereas a man may have noon audience,  
<span id="an_2802"></span> Noght helpeth it to tellen his sentence.  
<span id="an_2803"></span> "And wel I woot the substance is in me,  
<span id="an_2804"></span> If any thyng shal wel reported be.  
<span id="an_2805"></span> Sir, sey somwhat of huntyng, I yow preye."  
<span id="an_2806"></span> "Nay," quod this Monk, "I have no lust to
pleye.  
<span id="an_2807"></span> Now lat another telle, as I have toold."  
<span id="an_2808"></span> Thanne spak oure Hoost with rude speche and
boold,  
<span id="an_2809"></span> And seyde unto the Nonnes Preest anon,  
<span class="margnote"><span id="an_2810">2810</span></span> "Com neer,
thou preest, com hyder, thou sir John!  
<span id="an_2811"></span> Telle us swich thyng as may oure hertes
glade.  
<span id="an_2812"></span> Be blithe, though thou ryde upon a jade.  
<span id="an_2813"></span> What thogh thyn hors be bothe foul and
lene?  
<span id="an_2814"></span> If he wol serve thee, rekke nat a bene.  
<span id="an_2815"></span> Looke that thyn herte be murie everemo."  
<span id="an_2816"></span> "Yis, sir," quod he, "yis, Hoost, so moot I
go,  
<span id="an_2817"></span> But I be myrie, ywis I wol be blamed."  
<span id="an_2818"></span> And right anon his tale he hath attamed,  
<span id="an_2819"></span> And thus he seyde unto us everichon,  
<span class="margnote"><span id="an_2820">2820</span></span> This sweete
preest, this goodly man sir John.  

------------------------------------------------------------------------

[Next: The Nun's Priest's Tale](mect38.md)
