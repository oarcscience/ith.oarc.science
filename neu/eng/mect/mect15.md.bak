[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect14)  [Next](mect16.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Summoner's Prologue

<span id="an_1665"></span> This Somonour in his styropes hye stood;  
<span id="an_1666"></span> Upon this Frere his herte was so wood  
<span id="an_1667"></span> That lyk an aspen leef he quook for ire.  
<span id="an_1668"></span> "Lordynges," quod he, "but o thyng I
desire;  
<span id="an_1669"></span> I yow biseke that, of youre curteisye,  
<span class="margnote"><span id="an_1670">1670</span></span> Syn ye han
herd this false Frere lye,  
<span id="an_1671"></span> As suffreth me I may my tale telle.  
<span id="an_1672"></span> This Frere bosteth that he knoweth helle,  
<span id="an_1673"></span> And God it woot, that it is litel wonder;  
<span id="an_1674"></span> Freres and feendes been but lyte asonder.  
<span id="an_1675"></span> For, pardee, ye han ofte tyme herd telle  
<span id="an_1676"></span> How that a frere ravysshed was to helle  
<span id="an_1677"></span> In spirit ones by a visioun;  
<span id="an_1678"></span> And as an angel ladde hym up and doun,  
<span id="an_1679"></span> To shewen hym the peynes that ther were,  
<span class="margnote"><span id="an_1680">1680</span></span> In al the
place saugh he nat a frere;  
<span id="an_1681"></span> Of oother folk he saugh ynowe in wo.  
<span id="an_1682"></span> Unto this angel spak the frere tho:  
<span id="an_1683"></span> \`Now, sire,' quod he, \`han freres swich a
grace  
<span id="an_1684"></span> That noon of hem shal come to this place?'  
<span id="an_1685"></span> \`Yis' quod this angel, \`many a millioun!'  
<span id="an_1686"></span> And unto Sathanas he ladde hym doun.  
<span id="an_1687"></span> \`And now hath Sathanas,' seith he, \`a
tayl  
<span id="an_1688"></span> Brodder than of a carryk is the sayl.  
<span id="an_1689"></span> Hold up thy tayl, thou Sathanas!' quod he;  
<span class="margnote"><span id="an_1690">1690</span></span> \`Shewe
forth thyn ers, and lat the frere se  
<span id="an_1691"></span> Where is the nest of freres in this place!'  
<span id="an_1692"></span> And er that half a furlong wey of space,  
<span id="an_1693"></span> Right so as bees out swarmen from an hyve,  
<span id="an_1694"></span> Out of the develes ers ther gonne dryve  
<span id="an_1695"></span> Twenty thousand freres on a route,  
<span id="an_1696"></span> And thurghout helle swarmed al aboute,  
<span id="an_1697"></span> And comen agayn as faste as they may gon,  
<span id="an_1698"></span> And in his ers they crepten everychon.  
<span id="an_1699"></span> He clapte his tayl agayn and lay ful
stille.  
<span class="margnote"><span id="an_1700">1700</span></span> This frere,
whan he looked hadde his fille  
<span id="an_1701"></span> Upon the tormentz of this sory place,  
<span id="an_1702"></span> His spirit God restored, of his grace,  
<span id="an_1703"></span> Unto his body agayn, and he awook.  
<span id="an_1704"></span> But natheles, for fere yet he quook,  
<span id="an_1705"></span> So was the develes ers ay in his mynde,  
<span id="an_1706"></span> That is his heritage of verray kynde.  
<span id="an_1707"></span> God save yow alle, save this cursed Frere!  
<span id="an_1708"></span> My prologe wol I ende in this manere."  

------------------------------------------------------------------------

[Next: The Summoner's Tale](mect16.md)
