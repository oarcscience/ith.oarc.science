<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): Other Works: The Book of the Duchess</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect48.htm">Previous</A>&nbsp;
<A HREF="mect50.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">Other Works</h4> <h3 align="center" align="center">The Book of the Duchess</h3> <A NAME="an_1"></A>&nbsp;I have gret wonder, be this lyght,<br> <A NAME="an_2"></A>&nbsp;How that I lyve, for day ne nyght<br> <A NAME="an_3"></A>&nbsp;I may nat slepe wel nygh noght;<br> <A NAME="an_4"></A>&nbsp;I have so many an ydel thoght<br> <A NAME="an_5"></A>&nbsp;Purely for defaute of slep<br> <A NAME="an_6"></A>&nbsp;That, by my trouthe, I take no kep<br> <A NAME="an_7"></A>&nbsp;Of nothing, how hyt cometh or gooth,<br> <A NAME="an_8"></A>&nbsp;Ne me nys nothyng leef nor looth.<br> <A NAME="an_9"></A>&nbsp;Al is ylyche good to me --<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Joye or sorowe, wherso hyt be --<br> <A NAME="an_11"></A>&nbsp;For I have felynge in nothyng,<br> <A NAME="an_12"></A>&nbsp;But as yt were a mased thyng,<br> <A NAME="an_13"></A>&nbsp;Alway in poynt to falle a-doun;<br> <A NAME="an_14"></A>&nbsp;For sorwful ymagynacioun<br> <A NAME="an_15"></A>&nbsp;Ys alway hooly in my mynde.<br> <A NAME="an_16"></A>&nbsp;And wel ye woot, agaynes kynde<br> <A NAME="an_17"></A>&nbsp;Hyt were to lyven in thys wyse,<br> <A NAME="an_18"></A>&nbsp;For nature wolde nat suffyse<br> <A NAME="an_19"></A>&nbsp;To noon erthly creature<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Nat longe tyme to endure<br> <A NAME="an_21"></A>&nbsp;Withoute slep and be in sorwe.<br> <A NAME="an_22"></A>&nbsp;And I ne may, ne nyght ne morwe,<br> <A NAME="an_23"></A>&nbsp;Slepe; and [thus] melancolye<br> <A NAME="an_24"></A>&nbsp;And drede I have for to dye.<br> <A NAME="an_25"></A>&nbsp;Defaute of slep and hevynesse<br> <A NAME="an_26"></A>&nbsp;Hath sleyn my spirit of quyknesse<br> <A NAME="an_27"></A>&nbsp;That I have lost al lustyhede.<br> <A NAME="an_28"></A>&nbsp;Suche fantasies ben in myn hede<br> <A NAME="an_29"></A>&nbsp;So I not what is best to doo.<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;But men myght axe me why soo<br> <A NAME="an_31"></A>&nbsp;I may not slepe and what me is.<br> <A NAME="an_32"></A>&nbsp;But natheles, who aske this<br> <A NAME="an_33"></A>&nbsp;Leseth his asking trewely.<br> <A NAME="an_34"></A>&nbsp;Myselven can not telle why<br> <A NAME="an_35"></A>&nbsp;The sothe; but trewly, as I gesse,<br> <A NAME="an_36"></A>&nbsp;I holde hit be a sicknesse<br> <A NAME="an_37"></A>&nbsp;That I have suffred this eight yeer;<br> <A NAME="an_38"></A>&nbsp;And yet my boote is never the ner,<br> <A NAME="an_39"></A>&nbsp;For there is phisicien but oon<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;That may me hele; but that is don.<br> <A NAME="an_41"></A>&nbsp;Passe we over untill eft;<br> <A NAME="an_42"></A>&nbsp;That wil not be mot nede be left;<br> <A NAME="an_43"></A>&nbsp;Our first mater is good to kepe.<br> <A NAME="an_44"></A>&nbsp;So whan I saw I might not slepe<br> <A NAME="an_45"></A>&nbsp;Til now late this other night,<br> <A NAME="an_46"></A>&nbsp;Upon my bed I sat upright<br> <A NAME="an_47"></A>&nbsp;And bad oon reche me a book,<br> <A NAME="an_48"></A>&nbsp;A romaunce, and he it me tok<br> <A NAME="an_49"></A>&nbsp;To rede and drive the night away;<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;For me thoughte it better play<br> <A NAME="an_51"></A>&nbsp;Then playe either at ches or tables.<br> <A NAME="an_52"></A>&nbsp;And in this bok were written fables<br> <A NAME="an_53"></A>&nbsp;That clerkes had in olde tyme,<br> <A NAME="an_54"></A>&nbsp;And other poetes, put in rime<br> <A NAME="an_55"></A>&nbsp;To rede and for to be in minde,<br> <A NAME="an_56"></A>&nbsp;While men loved the lawe of kinde.<br> <A NAME="an_57"></A>&nbsp;This bok ne spak but of such thinges,<br> <A NAME="an_58"></A>&nbsp;Of quenes lives, and of kinges,<br> <A NAME="an_59"></A>&nbsp;And many other thinges smale.<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Amonge al this I fond a tale<br> <A NAME="an_61"></A>&nbsp;That me thoughte a wonder thing.<br> <A NAME="an_62"></A>&nbsp;This was the tale: There was a king<br> <A NAME="an_63"></A>&nbsp;That highte Seys, and had a wif,<br> <A NAME="an_64"></A>&nbsp;The beste that mighte bere lyf,<br> <A NAME="an_65"></A>&nbsp;And this quene highte Alcyone.<br> <A NAME="an_66"></A>&nbsp;So it befil thereafter soone<br> <A NAME="an_67"></A>&nbsp;This king wol wenden over see.<br> <A NAME="an_68"></A>&nbsp;To tellen shortly, whan that he<br> <A NAME="an_69"></A>&nbsp;Was in the see thus in this wise,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;Such a tempest gan to rise<br> <A NAME="an_71"></A>&nbsp;That brak her mast and made it falle,<br> <A NAME="an_72"></A>&nbsp;And clefte her ship, and dreinte hem alle,<br> <A NAME="an_73"></A>&nbsp;That never was founde, as it telles,<br> <A NAME="an_74"></A>&nbsp;Bord ne man, ne nothing elles.<br> <A NAME="an_75"></A>&nbsp;Right thus this king Seys loste his lif.<br> <A NAME="an_76"></A>&nbsp;Now for to speke of Alcyone, his wif:<br> <A NAME="an_77"></A>&nbsp;This lady, that was left at hom,<br> <A NAME="an_78"></A>&nbsp;Hath wonder that the king ne com<br> <A NAME="an_79"></A>&nbsp;Hom, for it was a longe terme.<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Anon her herte began to [erme];<br> <A NAME="an_81"></A>&nbsp;And for that her thoughte evermo<br> <A NAME="an_82"></A>&nbsp;It was not wele [he dwelte] so,<br> <A NAME="an_83"></A>&nbsp;She longed so after the king<br> <A NAME="an_84"></A>&nbsp;That certes it were a pitous thing<br> <A NAME="an_85"></A>&nbsp;To telle her hertely sorowful lif<br> <A NAME="an_86"></A>&nbsp;That she had, this noble wif,<br> <A NAME="an_87"></A>&nbsp;For him, alas, she loved alderbest.<br> <A NAME="an_88"></A>&nbsp;Anon she sent bothe eest and west<br> <A NAME="an_89"></A>&nbsp;To seke him, but they founde nought.<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;"Alas!" quod she, "that I was wrought!<br> <A NAME="an_91"></A>&nbsp;And wher my lord, my love, be deed?<br> <A NAME="an_92"></A>&nbsp;Certes, I nil never ete breed,<br> <A NAME="an_93"></A>&nbsp;I make avow to my god here,<br> <A NAME="an_94"></A>&nbsp;But I mowe of my lord here!"<br> <A NAME="an_95"></A>&nbsp;Such sorowe this lady to her tok<br> <A NAME="an_96"></A>&nbsp;That trewly I, that made this book,<br> <A NAME="an_97"></A>&nbsp;Had such pittee and such rowthe<br> <A NAME="an_98"></A>&nbsp;To rede hir sorwe that, by my trowthe,<br> <A NAME="an_99"></A>&nbsp;I ferde the worse al the morwe<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;Aftir to thenken on hir sorwe.<br> <A NAME="an_101"></A>&nbsp;So whan this lady koude here noo word<br> <A NAME="an_102"></A>&nbsp;That no man myghte fynde hir lord,<br> <A NAME="an_103"></A>&nbsp;Ful ofte she swouned, and sayed "Alas!"<br> <A NAME="an_104"></A>&nbsp;For sorwe ful nygh wood she was,<br> <A NAME="an_105"></A>&nbsp;Ne she koude no reed but oon;<br> <A NAME="an_106"></A>&nbsp;But doun on knees she sat anoon<br> <A NAME="an_107"></A>&nbsp;And wepte that pittee was to here.<br> <A NAME="an_108"></A>&nbsp;"A, mercy, swete lady dere!"<br> <A NAME="an_109"></A>&nbsp;Quod she to Juno, hir goddesse,<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;"Helpe me out of thys distresse,<br> <A NAME="an_111"></A>&nbsp;And yeve me grace my lord to se<br> <A NAME="an_112"></A>&nbsp;Soone or wite wher-so he be,<br> <A NAME="an_113"></A>&nbsp;Or how he fareth, or in what wise,<br> <A NAME="an_114"></A>&nbsp;And I shal make yow sacrifise,<br> <A NAME="an_115"></A>&nbsp;And hooly youres become I shal<br> <A NAME="an_116"></A>&nbsp;With good wille, body, herte, and al;<br> <A NAME="an_117"></A>&nbsp;And but thow wolt this, lady swete,<br> <A NAME="an_118"></A>&nbsp;Send me grace to slepe and mete<br> <A NAME="an_119"></A>&nbsp;In my slep som certeyn sweven<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;Wherthourgh that I may knowen even<br> <A NAME="an_121"></A>&nbsp;Whether my lord be quyk or ded."<br> <A NAME="an_122"></A>&nbsp;With that word she heng doun the hed<br> <A NAME="an_123"></A>&nbsp;And fel a-swowne as cold as ston.<br> <A NAME="an_124"></A>&nbsp;Hyr women kaught hir up anoon<br> <A NAME="an_125"></A>&nbsp;And broghten hir in bed al naked,<br> <A NAME="an_126"></A>&nbsp;And she, forweped and forwaked,<br> <A NAME="an_127"></A>&nbsp;Was wery; and thus the dede slep<br> <A NAME="an_128"></A>&nbsp;Fil on hir or she tooke kep,<br> <A NAME="an_129"></A>&nbsp;Throgh Juno, that had herd hir bone,<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;That made hir to slepe sone.<br> <A NAME="an_131"></A>&nbsp;For as she prayede, ryght so was don<br> <A NAME="an_132"></A>&nbsp;In dede; for Juno ryght anon<br> <A NAME="an_133"></A>&nbsp;Called thus hir messager<br> <A NAME="an_134"></A>&nbsp;To doo hir erande, and he com ner.<br> <A NAME="an_135"></A>&nbsp;Whan he was come, she bad hym thus:<br> <A NAME="an_136"></A>&nbsp;"Go bet," quod Juno, "to Morpheus --<br> <A NAME="an_137"></A>&nbsp;Thou knowest hym wel, the god of slep.<br> <A NAME="an_138"></A>&nbsp;Now understond wel and tak kep!<br> <A NAME="an_139"></A>&nbsp;Sey thus on my half: that he<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;Go faste into the Grete Se,<br> <A NAME="an_141"></A>&nbsp;And byd hym that, on alle thyng,<br> <A NAME="an_142"></A>&nbsp;He take up Seys body the kyng,<br> <A NAME="an_143"></A>&nbsp;That lyeth ful pale and nothyng rody.<br> <A NAME="an_144"></A>&nbsp;Bid hym crepe into the body<br> <A NAME="an_145"></A>&nbsp;And doo hit goon to Alcione<br> <A NAME="an_146"></A>&nbsp;The quene, ther she lyeth allone,<br> <A NAME="an_147"></A>&nbsp;And shewe hir shortly, hit ys no nay,<br> <A NAME="an_148"></A>&nbsp;How hit was dreynt thys other day;<br> <A NAME="an_149"></A>&nbsp;And do the body speke ryght soo,<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;Ryght as hyt was woned to doo<br> <A NAME="an_151"></A>&nbsp;The whiles that hit was alyve.<br> <A NAME="an_152"></A>&nbsp;Goo now faste, and hye the blyve!"<br> <A NAME="an_153"></A>&nbsp;This messager tok leve and wente<br> <A NAME="an_154"></A>&nbsp;Upon hys wey, and never ne stente<br> <A NAME="an_155"></A>&nbsp;Til he com to the derke valeye<br> <A NAME="an_156"></A>&nbsp;That stant betwixe roches tweye<br> <A NAME="an_157"></A>&nbsp;Ther never yet grew corn ne gras,<br> <A NAME="an_158"></A>&nbsp;Ne tre, ne noght that ought was,<br> <A NAME="an_159"></A>&nbsp;Beste, ne man, ne noght elles,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;Save ther were a fewe welles<br> <A NAME="an_161"></A>&nbsp;Came rennynge fro the clyves adoun,<br> <A NAME="an_162"></A>&nbsp;That made a dedly slepynge soun,<br> <A NAME="an_163"></A>&nbsp;And ronnen doun ryght by a cave<br> <A NAME="an_164"></A>&nbsp;That was under a rokke ygrave<br> <A NAME="an_165"></A>&nbsp;Amydde the valey, wonder depe.<br> <A NAME="an_166"></A>&nbsp;There these goddes lay and slepe,<br> <A NAME="an_167"></A>&nbsp;Morpheus and Eclympasteyr,<br> <A NAME="an_168"></A>&nbsp;That was the god of slepes heyr,<br> <A NAME="an_169"></A>&nbsp;That slep and dide noon other werk.<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;This cave was also as derk<br> <A NAME="an_171"></A>&nbsp;As helle-pit overal aboute.<br> <A NAME="an_172"></A>&nbsp;They had good leyser for to route,<br> <A NAME="an_173"></A>&nbsp;To envye who myghte slepe best.<br> <A NAME="an_174"></A>&nbsp;Somme henge her chyn upon hir brest<br> <A NAME="an_175"></A>&nbsp;And slept upryght, hir hed yhed,<br> <A NAME="an_176"></A>&nbsp;And somme lay naked in her bed<br> <A NAME="an_177"></A>&nbsp;And slepe whiles the dayes laste.<br> <A NAME="an_178"></A>&nbsp;This messager com fleynge faste<br> <A NAME="an_179"></A>&nbsp;And cried, "O, how! Awake anoon!"<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;Hit was for noght; there herde hym non.<br> <A NAME="an_181"></A>&nbsp;"Awake!" quod he, "whoo ys lyth there?"<br> <A NAME="an_182"></A>&nbsp;And blew his horn ryght in here eere,<br> <A NAME="an_183"></A>&nbsp;And cried "Awaketh!" wonder hye.<br> <A NAME="an_184"></A>&nbsp;This god of slep with hys oon ye<br> <A NAME="an_185"></A>&nbsp;Cast up, and axed, "Who clepeth ther?"<br> <A NAME="an_186"></A>&nbsp;"Hyt am I," quod this messager.<br> <A NAME="an_187"></A>&nbsp;"Juno bad thow shuldest goon" --<br> <A NAME="an_188"></A>&nbsp;And tolde hym what he shulde doon<br> <A NAME="an_189"></A>&nbsp;(As I have told yow here-to-fore;<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;Hyt ys no nede reherse hyt more)<br> <A NAME="an_191"></A>&nbsp;And went hys wey whan he had sayd.<br> <A NAME="an_192"></A>&nbsp;Anoon this god of slep abrayd<br> <A NAME="an_193"></A>&nbsp;Out of hys slep, and gan to goon,<br> <A NAME="an_194"></A>&nbsp;And dyde as he had bede hym doon:<br> <A NAME="an_195"></A>&nbsp;Took up the dreynte body sone<br> <A NAME="an_196"></A>&nbsp;And bar hyt forth to Alcione,<br> <A NAME="an_197"></A>&nbsp;Hys wif the quene, ther as she lay<br> <A NAME="an_198"></A>&nbsp;Ryght even a quarter before day,<br> <A NAME="an_199"></A>&nbsp;And stood ryght at hyr beddes fet,<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;And called hir ryght as she het<br> <A NAME="an_201"></A>&nbsp;By name, and sayde, "My swete wyf,<br> <A NAME="an_202"></A>&nbsp;Awake! Let be your sorwful lyf,<br> <A NAME="an_203"></A>&nbsp;For in your sorwe there lyth no red;<br> <A NAME="an_204"></A>&nbsp;For, certes, swete, I am but ded.<br> <A NAME="an_205"></A>&nbsp;Ye shul me never on lyve yse.<br> <A NAME="an_206"></A>&nbsp;But, goode swete herte, that ye<br> <A NAME="an_207"></A>&nbsp;Bury my body, for such a tyde<br> <A NAME="an_208"></A>&nbsp;Ye mowe hyt fynde the see besyde;<br> <A NAME="an_209"></A>&nbsp;And farewel, swete, my worldes blysse!<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;I praye God youre sorwe lysse.<br> <A NAME="an_211"></A>&nbsp;To lytel while oure blysse lasteth!"<br> <A NAME="an_212"></A>&nbsp;With that hir eyen up she casteth<br> <A NAME="an_213"></A>&nbsp;And saw noght. "Allas!" quod she for sorwe,<br> <A NAME="an_214"></A>&nbsp;And deyede within the thridde morwe.<br> <A NAME="an_215"></A>&nbsp;But what she sayede more in that swow<br> <A NAME="an_216"></A>&nbsp;I may not telle yow as now;<br> <A NAME="an_217"></A>&nbsp;Hyt were to longe for to dwelle.<br> <A NAME="an_218"></A>&nbsp;My first matere I wil yow telle,<br> <A NAME="an_219"></A>&nbsp;Wherfore I have told this thyng<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;Of Alcione and Seys the kyng,<br> <A NAME="an_221"></A>&nbsp;For thus moche dar I saye wel:<br> <A NAME="an_222"></A>&nbsp;I had be dolven everydel<br> <A NAME="an_223"></A>&nbsp;And ded, ryght thurgh defaute of slep,<br> <A NAME="an_224"></A>&nbsp;Yif I ne had red and take kep<br> <A NAME="an_225"></A>&nbsp;Of this tale next before.<br> <A NAME="an_226"></A>&nbsp;And I wol telle yow wherfore:<br> <A NAME="an_227"></A>&nbsp;For I ne myghte, for bote ne bale,<br> <A NAME="an_228"></A>&nbsp;Slepe or I had red thys tale<br> <A NAME="an_229"></A>&nbsp;Of this dreynte Seys the kyng<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;And of the goddes of slepyng.<br> <A NAME="an_231"></A>&nbsp;Whan I had red thys tale wel<br> <A NAME="an_232"></A>&nbsp;And overloked hyt everydel,<br> <A NAME="an_233"></A>&nbsp;Me thoghte wonder yf hit were so,<br> <A NAME="an_234"></A>&nbsp;For I had never herd speke or tho<br> <A NAME="an_235"></A>&nbsp;Of noo goddes that koude make<br> <A NAME="an_236"></A>&nbsp;Men to slepe, ne for to wake,<br> <A NAME="an_237"></A>&nbsp;For I ne knew never god but oon.<br> <A NAME="an_238"></A>&nbsp;And in my game I sayde anoon<br> <A NAME="an_239"></A>&nbsp;(And yet me lyst ryght evel to pleye)<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;Rather then that y shulde deye<br> <A NAME="an_241"></A>&nbsp;Thorgh defaute of slepynge thus,<br> <A NAME="an_242"></A>&nbsp;I wolde yive thilke Morpheus,<br> <A NAME="an_243"></A>&nbsp;Or hys goddesse, dame Juno,<br> <A NAME="an_244"></A>&nbsp;Or som wight elles, I ne roghte who --<br> <A NAME="an_245"></A>&nbsp;"To make me slepe and have som reste<br> <A NAME="an_246"></A>&nbsp;I wil yive hym the alderbeste<br> <A NAME="an_247"></A>&nbsp;Yifte that ever he abod hys lyve.<br> <A NAME="an_248"></A>&nbsp;And here on warde, ryght now as blyve,<br> <A NAME="an_249"></A>&nbsp;Yif he wol make me slepe a lyte,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;Of down of pure dowves white<br> <A NAME="an_251"></A>&nbsp;I wil yive hym a fether-bed,<br> <A NAME="an_252"></A>&nbsp;Rayed with gold and ryght wel cled<br> <A NAME="an_253"></A>&nbsp;In fyn blak satyn doutremer,<br> <A NAME="an_254"></A>&nbsp;And many a pilowe, and every ber<br> <A NAME="an_255"></A>&nbsp;Of cloth of Reynes, to slepe softe --<br> <A NAME="an_256"></A>&nbsp;Hym thar not nede to turnen ofte --<br> <A NAME="an_257"></A>&nbsp;And I wol yive hym al that falles<br> <A NAME="an_258"></A>&nbsp;To a chambre, and al hys halles<br> <A NAME="an_259"></A>&nbsp;I wol do peynte with pure gold<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;And tapite hem ful many fold<br> <A NAME="an_261"></A>&nbsp;Of oo sute; this shal he have<br> <A NAME="an_262"></A>&nbsp;(Yf I wiste where were hys cave),<br> <A NAME="an_263"></A>&nbsp;Yf he kan make me slepe sone,<br> <A NAME="an_264"></A>&nbsp;As did the goddesse quene Alcione.<br> <A NAME="an_265"></A>&nbsp;And thus this ylke god, Morpheus,<br> <A NAME="an_266"></A>&nbsp;May wynne of me moo fees thus<br> <A NAME="an_267"></A>&nbsp;Than ever he wan; and to Juno,<br> <A NAME="an_268"></A>&nbsp;That ys hys goddesse, I shal soo do,<br> <A NAME="an_269"></A>&nbsp;I trow, that she shal holde hir payd."<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;I hadde unneth that word ysayd<br> <A NAME="an_271"></A>&nbsp;Ryght thus as I have told hyt yow,<br> <A NAME="an_272"></A>&nbsp;That sodeynly, I nyste how,<br> <A NAME="an_273"></A>&nbsp;Such a lust anoon me took<br> <A NAME="an_274"></A>&nbsp;To slepe that ryght upon my book<br> <A NAME="an_275"></A>&nbsp;Y fil aslepe, and therwith even<br> <A NAME="an_276"></A>&nbsp;Me mette so ynly swete a sweven,<br> <A NAME="an_277"></A>&nbsp;So wonderful that never yit<br> <A NAME="an_278"></A>&nbsp;Y trowe no man had the wyt<br> <A NAME="an_279"></A>&nbsp;To konne wel my sweven rede;<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;No, not Joseph, withoute drede,<br> <A NAME="an_281"></A>&nbsp;Of Egipte, he that redde so<br> <A NAME="an_282"></A>&nbsp;The kynges metynge Pharao,<br> <A NAME="an_283"></A>&nbsp;No more than koude the lest of us;<br> <A NAME="an_284"></A>&nbsp;Ne nat skarsly Macrobeus<br> <A NAME="an_285"></A>&nbsp;(He that wrot al th' avysyoun<br> <A NAME="an_286"></A>&nbsp;That he mette, kyng Scipioun,<br> <A NAME="an_287"></A>&nbsp;The noble man, the Affrikan --<br> <A NAME="an_288"></A>&nbsp;Suche marvayles fortuned than),<br> <A NAME="an_289"></A>&nbsp;I trowe, arede my dremes even.<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;Loo, thus hyt was; thys was my sweven.<br> <A NAME="an_291"></A>&nbsp;Me thoghte thus: that hyt was May,<br> <A NAME="an_292"></A>&nbsp;And in the dawenynge I lay<br> <A NAME="an_293"></A>&nbsp;(Me mette thus) in my bed al naked<br> <A NAME="an_294"></A>&nbsp;And loked forth, for I was waked<br> <A NAME="an_295"></A>&nbsp;With smale foules a gret hep<br> <A NAME="an_296"></A>&nbsp;That had affrayed me out of my slep<br> <A NAME="an_297"></A>&nbsp;Thorgh noyse and swetnesse of her song.<br> <A NAME="an_298"></A>&nbsp;And, as me mette, they sate among<br> <A NAME="an_299"></A>&nbsp;Upon my chambre roof wythoute,<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Upon the tyles, overal aboute,<br> <A NAME="an_301"></A>&nbsp;And songe, everych in hys wyse,<br> <A NAME="an_302"></A>&nbsp;The moste solempne servise<br> <A NAME="an_303"></A>&nbsp;By noote that ever man, y trowe,<br> <A NAME="an_304"></A>&nbsp;Had herd, for som of hem song lowe,<br> <A NAME="an_305"></A>&nbsp;Som high, and al of oon acord.<br> <A NAME="an_306"></A>&nbsp;To telle shortly, att oo word,<br> <A NAME="an_307"></A>&nbsp;Was never herd so swete a steven<br> <A NAME="an_308"></A>&nbsp;But hyt had be a thyng of heven --<br> <A NAME="an_309"></A>&nbsp;So mery a soun, so swete entewnes,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;That certes, for the toun of Tewnes<br> <A NAME="an_311"></A>&nbsp;I nolde but I had herd hem synge;<br> <A NAME="an_312"></A>&nbsp;For al my chambre gan to rynge<br> <A NAME="an_313"></A>&nbsp;Thurgh syngynge of her armonye;<br> <A NAME="an_314"></A>&nbsp;For instrument nor melodye<br> <A NAME="an_315"></A>&nbsp;Was nowhere herd yet half so swete,<br> <A NAME="an_316"></A>&nbsp;Nor of acord half so mete;<br> <A NAME="an_317"></A>&nbsp;For ther was noon of hem that feyned<br> <A NAME="an_318"></A>&nbsp;To synge, for ech of hem hym peyned<br> <A NAME="an_319"></A>&nbsp;To fynde out mery crafty notes.<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;They ne spared not her throtes.<br> <A NAME="an_321"></A>&nbsp;And sooth to seyn, my chambre was<br> <A NAME="an_322"></A>&nbsp;Ful wel depeynted, and with glas<br> <A NAME="an_323"></A>&nbsp;Were al the wyndowes wel yglased<br> <A NAME="an_324"></A>&nbsp;Ful clere, and nat an hoole ycrased,<br> <A NAME="an_325"></A>&nbsp;That to beholde hyt was gret joye.<br> <A NAME="an_326"></A>&nbsp;For hooly al the story of Troye<br> <A NAME="an_327"></A>&nbsp;Was in the glasynge ywroght thus,<br> <A NAME="an_328"></A>&nbsp;Of Ector and of kyng Priamus,<br> <A NAME="an_329"></A>&nbsp;Of Achilles and of kyng Lamedon,<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;And eke of Medea and of Jason,<br> <A NAME="an_331"></A>&nbsp;Of Paris, Eleyne, and of Lavyne.<br> <A NAME="an_332"></A>&nbsp;And alle the walles with colours fyne<br> <A NAME="an_333"></A>&nbsp;Were peynted, bothe text and glose,<br> <A NAME="an_334"></A>&nbsp;[Of] al the Romaunce of the Rose.<br> <A NAME="an_335"></A>&nbsp;My wyndowes were shette echon,<br> <A NAME="an_336"></A>&nbsp;And throgh the glas the sonne shon<br> <A NAME="an_337"></A>&nbsp;Upon my bed with bryghte bemes,<br> <A NAME="an_338"></A>&nbsp;With many glade gilde stremes;<br> <A NAME="an_339"></A>&nbsp;And eke the welken was so fair --<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Blew, bryght, clere was the ayr,<br> <A NAME="an_341"></A>&nbsp;And ful attempre for sothe hyt was;<br> <A NAME="an_342"></A>&nbsp;For nother to cold nor hoot yt nas,<br> <A NAME="an_343"></A>&nbsp;Ne in al the welken was a clowde.<br> <A NAME="an_344"></A>&nbsp;And as I lay thus, wonder lowde<br> <A NAME="an_345"></A>&nbsp;Me thoght I herde an hunte blowe<br> <A NAME="an_346"></A>&nbsp;T' assay hys horn and for to knowe<br> <A NAME="an_347"></A>&nbsp;Whether hyt were clere or hors of soun.<br> <A NAME="an_348"></A>&nbsp;And I herde goynge bothe up and doun<br> <A NAME="an_349"></A>&nbsp;Men, hors, houndes, and other thyng;<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;And al men speken of huntyng,<br> <A NAME="an_351"></A>&nbsp;How they wolde slee the hert with strengthe,<br> <A NAME="an_352"></A>&nbsp;And how the hert had upon lengthe<br> <A NAME="an_353"></A>&nbsp;So moche embosed -- y not now what.<br> <A NAME="an_354"></A>&nbsp;Anoon ryght whan I herde that,<br> <A NAME="an_355"></A>&nbsp;How that they wolde on-huntynge goon,<br> <A NAME="an_356"></A>&nbsp;I was ryght glad, and up anoon<br> <A NAME="an_357"></A>&nbsp;Took my hors, and forth I wente<br> <A NAME="an_358"></A>&nbsp;Out of my chambre; I never stente<br> <A NAME="an_359"></A>&nbsp;Til I com to the feld withoute.<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Ther overtok y a gret route<br> <A NAME="an_361"></A>&nbsp;Of huntes and eke of foresteres,<br> <A NAME="an_362"></A>&nbsp;With many relayes and lymeres,<br> <A NAME="an_363"></A>&nbsp;And hyed hem to the forest faste<br> <A NAME="an_364"></A>&nbsp;And I with hem. So at the laste<br> <A NAME="an_365"></A>&nbsp;I asked oon, ladde a lymere:<br> <A NAME="an_366"></A>&nbsp;"Say, felowe, who shal hunte here?"<br> <A NAME="an_367"></A>&nbsp;Quod I, and he answered ageyn,<br> <A NAME="an_368"></A>&nbsp;"Syr, th' emperour Octovyen,"<br> <A NAME="an_369"></A>&nbsp;Quod he, "and ys here faste by."<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;"A Goddes half, in good tyme!" quod I,<br> <A NAME="an_371"></A>&nbsp;"Go we faste!" and gan to ryde.<br> <A NAME="an_372"></A>&nbsp;Whan we came to the forest syde,<br> <A NAME="an_373"></A>&nbsp;Every man dide ryght anoon<br> <A NAME="an_374"></A>&nbsp;As to huntynge fil to doon.<br> <A NAME="an_375"></A>&nbsp;The mayster-hunte anoon, fot-hot,<br> <A NAME="an_376"></A>&nbsp;With a gret horn blew thre mot<br> <A NAME="an_377"></A>&nbsp;At the uncouplynge of hys houndes.<br> <A NAME="an_378"></A>&nbsp;Withynne a while the hert yfounde ys,<br> <A NAME="an_379"></A>&nbsp;Yhalowed, and rechased faste<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;Longe tyme; and so at the laste<br> <A NAME="an_381"></A>&nbsp;This hert rused and staal away<br> <A NAME="an_382"></A>&nbsp;Fro alle the houndes a privy way.<br> <A NAME="an_383"></A>&nbsp;The houndes had overshote hym alle<br> <A NAME="an_384"></A>&nbsp;And were on a defaute yfalle.<br> <A NAME="an_385"></A>&nbsp;Therwyth the hunte wonder faste<br> <A NAME="an_386"></A>&nbsp;Blew a forloyn at the laste.<br> <A NAME="an_387"></A>&nbsp;I was go walked fro my tree,<br> <A NAME="an_388"></A>&nbsp;And as I wente, ther cam by mee<br> <A NAME="an_389"></A>&nbsp;A whelp, that fauned me as I stood,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;That hadde yfolowed and koude no good.<br> <A NAME="an_391"></A>&nbsp;Hyt com and crepte to me as lowe<br> <A NAME="an_392"></A>&nbsp;Ryght as hyt hadde me yknowe,<br> <A NAME="an_393"></A>&nbsp;Helde doun hys hed and joyned hys eres,<br> <A NAME="an_394"></A>&nbsp;And leyde al smothe doun hys heres.<br> <A NAME="an_395"></A>&nbsp;I wolde have kaught hyt, and anoon<br> <A NAME="an_396"></A>&nbsp;Hyt fledde and was fro me goon;<br> <A NAME="an_397"></A>&nbsp;And I hym folwed, and hyt forth wente<br> <A NAME="an_398"></A>&nbsp;Doun by a floury grene wente<br> <A NAME="an_399"></A>&nbsp;Ful thikke of gras, ful softe and swete.<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;With floures fele, faire under fete,<br> <A NAME="an_401"></A>&nbsp;And litel used; hyt semed thus,<br> <A NAME="an_402"></A>&nbsp;For both Flora and Zephirus,<br> <A NAME="an_403"></A>&nbsp;They two that make floures growe,<br> <A NAME="an_404"></A>&nbsp;Had mad her dwellynge ther, I trowe;<br> <A NAME="an_405"></A>&nbsp;For hit was, on to beholde,<br> <A NAME="an_406"></A>&nbsp;As thogh the erthe envye wolde<br> <A NAME="an_407"></A>&nbsp;To be gayer than the heven,<br> <A NAME="an_408"></A>&nbsp;To have moo floures, swiche seven,<br> <A NAME="an_409"></A>&nbsp;As in the welken sterres bee.<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;Hyt had forgete the povertee<br> <A NAME="an_411"></A>&nbsp;That wynter, thorgh hys colde morwes,<br> <A NAME="an_412"></A>&nbsp;Had mad hyt suffre, and his sorwes;<br> <A NAME="an_413"></A>&nbsp;All was forgeten, and that was sene,<br> <A NAME="an_414"></A>&nbsp;For al the woode was waxen grene;<br> <A NAME="an_415"></A>&nbsp;Swetnesse of dew had mad hyt waxe.<br> <A NAME="an_416"></A>&nbsp;Hyt ys no nede eke for to axe<br> <A NAME="an_417"></A>&nbsp;Wher there were many grene greves,<br> <A NAME="an_418"></A>&nbsp;Or thikke of trees, so ful of leves;<br> <A NAME="an_419"></A>&nbsp;And every tree stood by hymselve<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;Fro other wel ten foot or twelve --<br> <A NAME="an_421"></A>&nbsp;So grete trees, so huge of strengthe,<br> <A NAME="an_422"></A>&nbsp;Of fourty or fifty fadme lengthe,<br> <A NAME="an_423"></A>&nbsp;Clene withoute bowgh or stikke,<br> <A NAME="an_424"></A>&nbsp;With croppes brode, and eke as thikke --<br> <A NAME="an_425"></A>&nbsp;They were nat an ynche asonder --<br> <A NAME="an_426"></A>&nbsp;That hit was shadewe overal under.<br> <A NAME="an_427"></A>&nbsp;And many an hert and many an hynde<br> <A NAME="an_428"></A>&nbsp;Was both before me and behynde.<br> <A NAME="an_429"></A>&nbsp;Of founes, sowres, bukkes, does<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;Was ful the woode, and many roes,<br> <A NAME="an_431"></A>&nbsp;And many sqwirelles that sete<br> <A NAME="an_432"></A>&nbsp;Ful high upon the trees and ete,<br> <A NAME="an_433"></A>&nbsp;And in hir maner made festes.<br> <A NAME="an_434"></A>&nbsp;Shortly, hyt was so ful of bestes<br> <A NAME="an_435"></A>&nbsp;That thogh Argus, the noble countour,<br> <A NAME="an_436"></A>&nbsp;Sete to rekene in hys countour,<br> <A NAME="an_437"></A>&nbsp;And rekene with his figures ten --<br> <A NAME="an_438"></A>&nbsp;For by tho figures mowe al ken,<br> <A NAME="an_439"></A>&nbsp;Yf they be crafty, rekene and noumbre,<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;And telle of every thing the noumbre --<br> <A NAME="an_441"></A>&nbsp;Yet shoulde he fayle to rekene even<br> <A NAME="an_442"></A>&nbsp;The wondres me mette in my sweven.<br> <A NAME="an_443"></A>&nbsp;But forth they romed ryght wonder faste<br> <A NAME="an_444"></A>&nbsp;Doun the woode; so at the laste<br> <A NAME="an_445"></A>&nbsp;I was war of a man in blak,<br> <A NAME="an_446"></A>&nbsp;That sat and had yturned his bak<br> <A NAME="an_447"></A>&nbsp;To an ook, an huge tree.<br> <A NAME="an_448"></A>&nbsp;"Lord," thoght I, "who may that be?<br> <A NAME="an_449"></A>&nbsp;What ayleth hym to sitten her?"<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;Anoon-ryght I wente ner;<br> <A NAME="an_451"></A>&nbsp;Than found I sitte even upryght<br> <A NAME="an_452"></A>&nbsp;A wonder wel-farynge knyght --<br> <A NAME="an_453"></A>&nbsp;By the maner me thoghte so --<br> <A NAME="an_454"></A>&nbsp;Of good mochel, and ryght yong therto,<br> <A NAME="an_455"></A>&nbsp;Of the age of foure and twenty yer,<br> <A NAME="an_456"></A>&nbsp;Upon hys berd but lytel her,<br> <A NAME="an_457"></A>&nbsp;And he was clothed al in blak.<br> <A NAME="an_458"></A>&nbsp;I stalked even unto hys bak,<br> <A NAME="an_459"></A>&nbsp;And there I stood as stille as ought,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;That, soth to saye, he saw me nought;<br> <A NAME="an_461"></A>&nbsp;For-why he heng hys hed adoun,<br> <A NAME="an_462"></A>&nbsp;And with a dedly sorwful soun<br> <A NAME="an_463"></A>&nbsp;He made of rym ten vers or twelve<br> <A NAME="an_464"></A>&nbsp;Of a compleynte to hymselve --<br> <A NAME="an_465"></A>&nbsp;The moste pitee, the moste rowthe,<br> <A NAME="an_466"></A>&nbsp;That ever I herde; for, by my trowthe,<br> <A NAME="an_11-ch"></A>&nbsp;467 Hit was gret wonder that Nature<br> <A NAME="an_468"></A>&nbsp;Myght suffre any creature<br> <A NAME="an_469"></A>&nbsp;To have such sorwe and be not ded.<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;Ful pitous pale and nothyng red,<br> <A NAME="an_471"></A>&nbsp;He sayd a lay, a maner song,<br> <A NAME="an_472"></A>&nbsp;Withoute noote, withoute song;<br> <A NAME="an_473"></A>&nbsp;And was thys, for ful wel I kan<br> <A NAME="an_474"></A>&nbsp;Reherse hyt; ryght thus hyt began:<br> <A NAME="an_475"></A>&nbsp;"I have of sorwe so gret won<br> <A NAME="an_476"></A>&nbsp;That joye gete I never non,<br> <A NAME="an_477"></A>&nbsp;Now that I see my lady bryght,<br> <A NAME="an_478"></A>&nbsp;Which I have loved with al my myght,<br> <A NAME="an_479"></A>&nbsp;Is fro me ded and ys agoon.<br> <A NAME="an_481"></A>&nbsp;"Allas, deth, what ayleth the,<br> <A NAME="an_482"></A>&nbsp;That thou noldest have taken me,<br> <A NAME="an_483"></A>&nbsp;Whan thou toke my lady swete,<br> <A NAME="an_484"></A>&nbsp;That was so fair, so fresh, so fre,<br> <A NAME="an_485"></A>&nbsp;So good that men may wel se<br> <A NAME="an_486"></A>&nbsp;Of al goodnesse she had no mete!"<br> <A NAME="an_487"></A>&nbsp;Whan he had mad thus his complaynte,<br> <A NAME="an_488"></A>&nbsp;Hys sorwful hert gan faste faynte<br> <A NAME="an_489"></A>&nbsp;And his spirites wexen dede;<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;The blood was fled for pure drede<br> <A NAME="an_491"></A>&nbsp;Doun to hys herte, to make hym warm --<br> <A NAME="an_492"></A>&nbsp;For wel hyt feled the herte had harm --<br> <A NAME="an_493"></A>&nbsp;To wite eke why hyt was adrad<br> <A NAME="an_494"></A>&nbsp;By kynde, and for to make hyt glad,<br> <A NAME="an_495"></A>&nbsp;For hit ys membre principal<br> <A NAME="an_496"></A>&nbsp;Of the body; and that made al<br> <A NAME="an_497"></A>&nbsp;Hys hewe chaunge and wexe grene<br> <A NAME="an_498"></A>&nbsp;And pale, for ther noo blood ys sene<br> <A NAME="an_499"></A>&nbsp;In no maner lym of hys.<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;Anoon therwith whan y sawgh this --<br> <A NAME="an_501"></A>&nbsp;He ferde thus evel there he set --<br> <A NAME="an_502"></A>&nbsp;I went and stood ryght at his fet,<br> <A NAME="an_503"></A>&nbsp;And grette hym; but he spak noght,<br> <A NAME="an_504"></A>&nbsp;But argued with his owne thoght,<br> <A NAME="an_505"></A>&nbsp;And in hys wyt disputed faste<br> <A NAME="an_506"></A>&nbsp;Why and how hys lyf myght laste;<br> <A NAME="an_507"></A>&nbsp;Hym thoughte hys sorwes were so smerte<br> <A NAME="an_508"></A>&nbsp;And lay so colde upon hys herte.<br> <A NAME="an_509"></A>&nbsp;So, throgh hys sorwe and hevy thoght,<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;Made hym that he herde me noght;<br> <A NAME="an_511"></A>&nbsp;For he had wel nygh lost hys mynde,<br> <A NAME="an_512"></A>&nbsp;Thogh Pan, that men clepeth god of kynde,<br> <A NAME="an_513"></A>&nbsp;Were for hys sorwes never so wroth.<br> <A NAME="an_514"></A>&nbsp;But at the last, to sayn ryght soth,<br> <A NAME="an_515"></A>&nbsp;He was war of me, how y stood<br> <A NAME="an_516"></A>&nbsp;Before hym and did of myn hood,<br> <A NAME="an_517"></A>&nbsp;And had ygret hym as I best koude,<br> <A NAME="an_518"></A>&nbsp;Debonayrly, and nothyng lowde.<br> <A NAME="an_519"></A>&nbsp;He sayde, "I prey the, be not wroth.<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;I herde the not, to seyn the soth,<br> <A NAME="an_521"></A>&nbsp;Ne I sawgh the not, syr, trewely."<br> <A NAME="an_522"></A>&nbsp;"A, goode sir, no fors," quod y,<br> <A NAME="an_523"></A>&nbsp;"I am ryght sory yif I have ought<br> <A NAME="an_524"></A>&nbsp;Destroubled yow out of your thought.<br> <A NAME="an_525"></A>&nbsp;Foryive me, yif I have mystake."<br> <A NAME="an_526"></A>&nbsp;"Yis, th' amendes is lyght to make,"<br> <A NAME="an_527"></A>&nbsp;Quod he, "for ther lyeth noon therto;<br> <A NAME="an_528"></A>&nbsp;There ys nothyng myssayd nor do."<br> <A NAME="an_529"></A>&nbsp;Loo, how goodly spak thys knyght,<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;As hit had be another wyght;<br> <A NAME="an_531"></A>&nbsp;He made hyt nouther towgh ne queynte.<br> <A NAME="an_532"></A>&nbsp;And I saw that, and gan me aqueynte<br> <A NAME="an_533"></A>&nbsp;With hym, and fond hym so tretable,<br> <A NAME="an_534"></A>&nbsp;Ryght wonder skylful and resonable,<br> <A NAME="an_535"></A>&nbsp;As me thoghte, for al hys bale.<br> <A NAME="an_536"></A>&nbsp;Anoon ryght I gan fynde a tale<br> <A NAME="an_537"></A>&nbsp;To hym, to loke wher I myght ought<br> <A NAME="an_538"></A>&nbsp;Have more knowynge of hys thought.<br> <A NAME="an_539"></A>&nbsp;"Sir," quod I, "this game is doon.<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;I holde that this hert be goon;<br> <A NAME="an_541"></A>&nbsp;These huntes konne hym nowher see."<br> <A NAME="an_542"></A>&nbsp;"Y do no fors therof," quod he;<br> <A NAME="an_543"></A>&nbsp;"My thought ys theron never a del."<br> <A NAME="an_544"></A>&nbsp;"By oure Lord," quod I, "y trow yow wel;<br> <A NAME="an_545"></A>&nbsp;Ryght so me thinketh by youre chere.<br> <A NAME="an_546"></A>&nbsp;But, sir, oo thyng wol ye here?<br> <A NAME="an_547"></A>&nbsp;Me thynketh in gret sorowe I yow see;<br> <A NAME="an_548"></A>&nbsp;But certes, sire, yif that yee<br> <A NAME="an_549"></A>&nbsp;Wolde ought discure me youre woo,<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;I wolde, as wys God helpe me soo,<br> <A NAME="an_551"></A>&nbsp;Amende hyt, yif I kan or may.<br> <A NAME="an_552"></A>&nbsp;Ye mowe preve hyt be assay;<br> <A NAME="an_553"></A>&nbsp;For, by my trouthe, to make yow hool<br> <A NAME="an_554"></A>&nbsp;I wol do al my power hool.<br> <A NAME="an_555"></A>&nbsp;And telleth me of your sorwes smerte;<br> <A NAME="an_556"></A>&nbsp;Paraunter hyt may ese youre herte,<br> <A NAME="an_557"></A>&nbsp;That semeth ful sek under your syde."<br> <A NAME="an_558"></A>&nbsp;With that he loked on me asyde,<br> <A NAME="an_559"></A>&nbsp;As who sayth, "Nay, that wol not be."<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;"Graunt mercy, goode frend," quod he,<br> <A NAME="an_561"></A>&nbsp;"I thanke the that thow woldest soo,<br> <A NAME="an_562"></A>&nbsp;But hyt may never the rather be doo.<br> <A NAME="an_563"></A>&nbsp;No man may my sorwe glade,<br> <A NAME="an_564"></A>&nbsp;That maketh my hewe to falle and fade,<br> <A NAME="an_565"></A>&nbsp;And hath myn understondynge lorn<br> <A NAME="an_566"></A>&nbsp;That me ys wo that I was born!<br> <A NAME="an_567"></A>&nbsp;May noght make my sorwes slyde,<br> <A NAME="an_568"></A>&nbsp;Nought al the remedyes of Ovyde,<br> <A NAME="an_569"></A>&nbsp;Ne Orpheus, god of melodye,<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;Ne Dedalus with his playes slye;<br> <A NAME="an_571"></A>&nbsp;Ne hele me may no phisicien,<br> <A NAME="an_572"></A>&nbsp;Noght Ypocras ne Galyen;<br> <A NAME="an_573"></A>&nbsp;Me ys wo that I lyve houres twelve.<br> <A NAME="an_574"></A>&nbsp;But whooso wol assay hymselve<br> <A NAME="an_575"></A>&nbsp;Whether his hert kan have pitee<br> <A NAME="an_576"></A>&nbsp;Of any sorwe, lat hym see me.<br> <A NAME="an_577"></A>&nbsp;Y wrecche, that deth hath mad al naked<br> <A NAME="an_578"></A>&nbsp;Of al the blysse that ever was maked,<br> <A NAME="an_579"></A>&nbsp;Yworthe worste of alle wyghtes,<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;That hate my dayes and my nyghtes!<br> <A NAME="an_581"></A>&nbsp;My lyf, my lustes, be me loothe,<br> <A NAME="an_582"></A>&nbsp;For al welfare and I be wroothe.<br> <A NAME="an_583"></A>&nbsp;The pure deth ys so ful my foo<br> <A NAME="an_584"></A>&nbsp;That I wolde deye, hyt wolde not soo;<br> <A NAME="an_585"></A>&nbsp;For whan I folwe hyt, hit wol flee;<br> <A NAME="an_586"></A>&nbsp;I wolde have hym, hyt nyl nat me.<br> <A NAME="an_587"></A>&nbsp;This ys my peyne wythoute red,<br> <A NAME="an_588"></A>&nbsp;Alway deynge and be not ded,<br> <A NAME="an_589"></A>&nbsp;That Cesiphus, that lyeth in helle,<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;May not of more sorwe telle.<br> <A NAME="an_591"></A>&nbsp;And whoso wiste al, by my trouthe,<br> <A NAME="an_592"></A>&nbsp;My sorwe, but he hadde rowthe<br> <A NAME="an_593"></A>&nbsp;And pitee of my sorwes smerte,<br> <A NAME="an_594"></A>&nbsp;That man hath a fendly herte;<br> <A NAME="an_595"></A>&nbsp;For whoso seeth me first on morwe<br> <A NAME="an_596"></A>&nbsp;May seyn he hath met with sorwe,<br> <A NAME="an_597"></A>&nbsp;For y am sorwe, and sorwe ys y.<br> <A NAME="an_598"></A>&nbsp;"Allas! and I wol tel the why:<br> <A NAME="an_599"></A>&nbsp;My [song] ys turned to pleynynge,<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;And al my laughtre to wepynge,<br> <A NAME="an_601"></A>&nbsp;My glade thoghtes to hevynesse;<br> <A NAME="an_602"></A>&nbsp;In travayle ys myn ydelnesse<br> <A NAME="an_603"></A>&nbsp;And eke my reste; my wele is woo,<br> <A NAME="an_604"></A>&nbsp;My good ys harm, and evermoo<br> <A NAME="an_605"></A>&nbsp;In wrathe ys turned my pleynge<br> <A NAME="an_606"></A>&nbsp;And my delyt into sorwynge.<br> <A NAME="an_607"></A>&nbsp;Myn hele ys turned into seknesse,<br> <A NAME="an_608"></A>&nbsp;In drede ys al my sykernesse;<br> <A NAME="an_609"></A>&nbsp;To derke ys turned al my lyght,<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;My wyt ys foly, my day ys nyght,<br> <A NAME="an_611"></A>&nbsp;My love ys hate, my slep wakynge,<br> <A NAME="an_612"></A>&nbsp;My myrthe and meles ys fastynge,<br> <A NAME="an_613"></A>&nbsp;My countenaunce ys nycete<br> <A NAME="an_614"></A>&nbsp;And al abaved, where so I be;<br> <A NAME="an_615"></A>&nbsp;My pees in pledynge and in werre.<br> <A NAME="an_616"></A>&nbsp;Allas, how myghte I fare werre?<br> <A NAME="an_617"></A>&nbsp;My boldnesse ys turned to shame,<br> <A NAME="an_618"></A>&nbsp;For fals Fortune hath pleyd a game<br> <A NAME="an_619"></A>&nbsp;Atte ches with me, allas the while!<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;The trayteresse fals and ful of gyle,<br> <A NAME="an_621"></A>&nbsp;That al behoteth and nothyng halt,<br> <A NAME="an_622"></A>&nbsp;She goth upryght and yet she halt,<br> <A NAME="an_623"></A>&nbsp;That baggeth foule and loketh faire,<br> <A NAME="an_624"></A>&nbsp;The dispitouse debonaire<br> <A NAME="an_625"></A>&nbsp;That skorneth many a creature!<br> <A NAME="an_626"></A>&nbsp;An ydole of fals portrayture<br> <A NAME="an_627"></A>&nbsp;Ys she, for she wol sone wrien;<br> <A NAME="an_628"></A>&nbsp;She is the monstres hed ywrien,<br> <A NAME="an_629"></A>&nbsp;As fylthe over-ystrawed with floures.<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;Hir moste worshippe and hir flour ys<br> <A NAME="an_631"></A>&nbsp;To lyen, for that ys hyr nature;<br> <A NAME="an_632"></A>&nbsp;Withoute feyth, lawe, or mesure<br> <A NAME="an_633"></A>&nbsp;She ys fals, and ever laughynge<br> <A NAME="an_634"></A>&nbsp;With oon eye, and that other wepynge.<br> <A NAME="an_635"></A>&nbsp;That ys broght up she set al doun.<br> <A NAME="an_636"></A>&nbsp;I lykne hyr to the scorpioun,<br> <A NAME="an_637"></A>&nbsp;That ys a fals, flaterynge beste,<br> <A NAME="an_638"></A>&nbsp;For with his hed he maketh feste,<br> <A NAME="an_639"></A>&nbsp;But al amydde hys flaterynge<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;With hys tayle he wol stynge<br> <A NAME="an_641"></A>&nbsp;And envenyme; and so wol she.<br> <A NAME="an_642"></A>&nbsp;She ys th' envyouse charite<br> <A NAME="an_643"></A>&nbsp;That ys ay fals and semeth wel;<br> <A NAME="an_644"></A>&nbsp;So turneth she hyr false whel<br> <A NAME="an_645"></A>&nbsp;Aboute, for hyt ys nothyng stable --<br> <A NAME="an_646"></A>&nbsp;Now by the fire, now at table;<br> <A NAME="an_647"></A>&nbsp;For many oon hath she thus yblent.<br> <A NAME="an_648"></A>&nbsp;She ys pley of enchauntement,<br> <A NAME="an_649"></A>&nbsp;That semeth oon and ys not soo.<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;The false thef! What hath she doo,<br> <A NAME="an_651"></A>&nbsp;Trowest thou? By oure Lord I wol the seye:<br> <A NAME="an_652"></A>&nbsp;"At the ches with me she gan to pleye;<br> <A NAME="an_653"></A>&nbsp;With hir false draughtes dyvers<br> <A NAME="an_654"></A>&nbsp;She staal on me and tok my fers.<br> <A NAME="an_655"></A>&nbsp;And whan I sawgh my fers awaye,<br> <A NAME="an_656"></A>&nbsp;Allas, I kouthe no lenger playe,<br> <A NAME="an_657"></A>&nbsp;But seyde, `Farewel, swete, ywys,<br> <A NAME="an_658"></A>&nbsp;And farewel al that ever ther ys!'<br> <A NAME="an_659"></A>&nbsp;"Therwith Fortune seyde `Chek her!<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;And mat in the myd poynt of the chekker,<br> <A NAME="an_661"></A>&nbsp;With a poun errant!' Allas,<br> <A NAME="an_662"></A>&nbsp;Ful craftier to pley she was<br> <A NAME="an_663"></A>&nbsp;Than Athalus, that made the game<br> <A NAME="an_664"></A>&nbsp;First of the ches, so was hys name.<br> <A NAME="an_665"></A>&nbsp;But God wolde I had oones or twyes<br> <A NAME="an_666"></A>&nbsp;Ykoud and knowe the jeupardyes<br> <A NAME="an_667"></A>&nbsp;That kowde the Grek Pictagores!<br> <A NAME="an_668"></A>&nbsp;I shulde have pleyd the bet at ches<br> <A NAME="an_669"></A>&nbsp;And kept my fers the bet therby.<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;And thogh wherto? For trewely<br> <A NAME="an_671"></A>&nbsp;I holde that wyssh nat worth a stree!<br> <A NAME="an_672"></A>&nbsp;Hyt had be never the bet for me,<br> <A NAME="an_673"></A>&nbsp;For Fortune kan so many a wyle<br> <A NAME="an_674"></A>&nbsp;Ther be but fewe kan hir begile;<br> <A NAME="an_675"></A>&nbsp;And eke she ys the lasse to blame;<br> <A NAME="an_676"></A>&nbsp;Myself I wolde have do the same,<br> <A NAME="an_677"></A>&nbsp;Before God, hadde I ben as she;<br> <A NAME="an_678"></A>&nbsp;She oghte the more excused be.<br> <A NAME="an_679"></A>&nbsp;For this I say yet more therto:<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;Had I be God and myghte have do<br> <A NAME="an_681"></A>&nbsp;My wille whan she my fers kaughte,<br> <A NAME="an_682"></A>&nbsp;I wolde have drawe the same draughte.<br> <A NAME="an_683"></A>&nbsp;For, also wys God yive me reste,<br> <A NAME="an_684"></A>&nbsp;I dar wel swere she took the beste.<br> <A NAME="an_685"></A>&nbsp;But through that draughte I have lorn<br> <A NAME="an_686"></A>&nbsp;My blysse; allas, that I was born!<br> <A NAME="an_687"></A>&nbsp;For evermore, y trowe trewly,<br> <A NAME="an_688"></A>&nbsp;For al my wille, my lust holly<br> <A NAME="an_689"></A>&nbsp;Ys turned; but yet, what to doone?<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;Be oure Lord, hyt ys to deye soone.<br> <A NAME="an_691"></A>&nbsp;For nothyng I leve hyt noght,<br> <A NAME="an_692"></A>&nbsp;But lyve and deye ryght in this thoght;<br> <A NAME="an_693"></A>&nbsp;For there nys planete in firmament,<br> <A NAME="an_694"></A>&nbsp;Ne in ayr ne in erthe noon element,<br> <A NAME="an_695"></A>&nbsp;That they ne yive me a yifte echone<br> <A NAME="an_696"></A>&nbsp;Of wepynge whan I am allone.<br> <A NAME="an_697"></A>&nbsp;For whan that I avise me wel<br> <A NAME="an_698"></A>&nbsp;And bethenke me every del<br> <A NAME="an_699"></A>&nbsp;How that ther lyeth in rekenyng,<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;In my sorwe, for nothyng,<br> <A NAME="an_701"></A>&nbsp;And how ther leveth no gladnesse<br> <A NAME="an_702"></A>&nbsp;May glade me of my distresse,<br> <A NAME="an_703"></A>&nbsp;And how I have lost suffisance,<br> <A NAME="an_704"></A>&nbsp;And therto I have no plesance,<br> <A NAME="an_705"></A>&nbsp;Than may I say I have ryght noght.<br> <A NAME="an_706"></A>&nbsp;And whan al this falleth in my thoght,<br> <A NAME="an_707"></A>&nbsp;Allas, than am I overcome!<br> <A NAME="an_708"></A>&nbsp;For that ys doon ys not to come.<br> <A NAME="an_709"></A>&nbsp;I have more sorowe than Tantale."<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;And whan I herde hym tel thys tale<br> <A NAME="an_711"></A>&nbsp;Thus pitously, as I yow telle,<br> <A NAME="an_712"></A>&nbsp;Unnethe myght y lenger dwelle,<br> <A NAME="an_713"></A>&nbsp;Hyt dyde myn herte so moche woo.<br> <A NAME="an_714"></A>&nbsp;"A, goode sir," quod I, "say not soo!<br> <A NAME="an_715"></A>&nbsp;Have som pitee on your nature<br> <A NAME="an_716"></A>&nbsp;That formed yow to creature.<br> <A NAME="an_717"></A>&nbsp;Remembre yow of Socrates,<br> <A NAME="an_718"></A>&nbsp;For he ne counted nat thre strees<br> <A NAME="an_719"></A>&nbsp;Of noght that Fortune koude doo."<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;"No," quod he, "I kan not soo."<br> <A NAME="an_721"></A>&nbsp;"Why so, good syr? Yis parde!" quod y;<br> <A NAME="an_722"></A>&nbsp;"Ne say noght soo, for trewely,<br> <A NAME="an_723"></A>&nbsp;Thogh ye had lost the ferses twelve,<br> <A NAME="an_724"></A>&nbsp;And ye for sorwe mordred yourselve,<br> <A NAME="an_725"></A>&nbsp;Ye sholde be dampned in this cas<br> <A NAME="an_726"></A>&nbsp;By as good ryght as Medea was,<br> <A NAME="an_727"></A>&nbsp;That slough hir children for Jasoun;<br> <A NAME="an_728"></A>&nbsp;And Phyllis also for Demophoun<br> <A NAME="an_729"></A>&nbsp;Heng hirself -- so weylaway! --<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;For he had broke his terme-day<br> <A NAME="an_11-ch"></A>&nbsp;731 To come to hir. Another rage<br> <A NAME="an_732"></A>&nbsp;Had Dydo, the quene eke of Cartage,<br> <A NAME="an_733"></A>&nbsp;That slough hirself for Eneas<br> <A NAME="an_734"></A>&nbsp;Was fals -- which a fool she was!<br> <A NAME="an_735"></A>&nbsp;And Ecquo died for Narcisus<br> <A NAME="an_736"></A>&nbsp;Nolde nat love hir, and ryght thus<br> <A NAME="an_737"></A>&nbsp;Hath many another foly doon;<br> <A NAME="an_738"></A>&nbsp;And for Dalida died Sampson,<br> <A NAME="an_739"></A>&nbsp;That slough hymself with a piler.<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;But ther is no man alyve her<br> <A NAME="an_741"></A>&nbsp;Wolde for a fers make this woo!"<br> <A NAME="an_742"></A>&nbsp;"Why so?" quod he, "hyt ys nat soo.<br> <A NAME="an_743"></A>&nbsp;Thou wost ful lytel what thou menest;<br> <A NAME="an_744"></A>&nbsp;I have lost more than thow wenest."<br> <A NAME="an_745"></A>&nbsp;"Loo, [sey] how that may be?" quod y;<br> <A NAME="an_746"></A>&nbsp;"Good sir, telle me al hooly<br> <A NAME="an_747"></A>&nbsp;In what wyse, how, why, and wherfore<br> <A NAME="an_748"></A>&nbsp;That ye have thus youre blysse lore."<br> <A NAME="an_749"></A>&nbsp;"Blythely," quod he; "com sytte adoun!<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;I telle the upon a condicioun<br> <A NAME="an_751"></A>&nbsp;That thou shalt hooly, with al thy wyt,<br> <A NAME="an_752"></A>&nbsp;Doo thyn entent to herkene hit."<br> <A NAME="an_753"></A>&nbsp;"Yis, syr." "Swere thy trouthe therto."<br> <A NAME="an_754"></A>&nbsp;"Gladly." "Do thanne holde hereto!"<br> <A NAME="an_755"></A>&nbsp;"I shal ryght blythely, so God me save,<br> <A NAME="an_756"></A>&nbsp;Hooly, with al the wit I have,<br> <A NAME="an_757"></A>&nbsp;Here yow as wel as I kan."<br> <A NAME="an_758"></A>&nbsp;"A Goddes half!" quod he, and began:<br> <A NAME="an_759"></A>&nbsp;"Syr," quod he, "sith first I kouthe<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;Have any maner wyt fro youthe,<br> <A NAME="an_761"></A>&nbsp;Or kyndely understondyng<br> <A NAME="an_762"></A>&nbsp;To comprehende in any thyng<br> <A NAME="an_763"></A>&nbsp;What love was, in myn owne wyt,<br> <A NAME="an_764"></A>&nbsp;Dredeles, I have ever yit<br> <A NAME="an_765"></A>&nbsp;Be tributarye and yive rente<br> <A NAME="an_766"></A>&nbsp;To Love, hooly with good entente,<br> <A NAME="an_767"></A>&nbsp;And throgh plesaunce become his thral<br> <A NAME="an_768"></A>&nbsp;With good wille, body, hert, and al.<br> <A NAME="an_769"></A>&nbsp;Al this I putte in his servage,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;As to my lord, and dide homage;<br> <A NAME="an_771"></A>&nbsp;And ful devoutly I prayed hym to<br> <A NAME="an_772"></A>&nbsp;He shulde besette myn herte so<br> <A NAME="an_773"></A>&nbsp;That hyt plesance to hym were<br> <A NAME="an_774"></A>&nbsp;And worship to my lady dere.<br> <A NAME="an_775"></A>&nbsp;"And this was longe, and many a yer<br> <A NAME="an_776"></A>&nbsp;Or that myn herte was set owher,<br> <A NAME="an_777"></A>&nbsp;That I dide thus, and nyste why;<br> <A NAME="an_778"></A>&nbsp;I trowe hit cam me kyndely.<br> <A NAME="an_779"></A>&nbsp;Paraunter I was therto most able,<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;As a whit wal or a table,<br> <A NAME="an_781"></A>&nbsp;For hit ys redy to cacche and take<br> <A NAME="an_782"></A>&nbsp;Al that men wil theryn make,<br> <A NAME="an_783"></A>&nbsp;Whethir so men wil portreye or peynte,<br> <A NAME="an_784"></A>&nbsp;Be the werkes never so queynte.<br> <A NAME="an_785"></A>&nbsp;"And thilke tyme I ferde ryght so,<br> <A NAME="an_786"></A>&nbsp;I was able to have lerned tho,<br> <A NAME="an_787"></A>&nbsp;And to have kend as wel or better,<br> <A NAME="an_788"></A>&nbsp;Paraunter, other art or letre;<br> <A NAME="an_789"></A>&nbsp;But for love cam first in my thoght,<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;Therfore I forgat hyt noght.<br> <A NAME="an_791"></A>&nbsp;I ches love to my firste craft;<br> <A NAME="an_792"></A>&nbsp;Therfore hit ys with me laft,<br> <A NAME="an_793"></A>&nbsp;For-why I tok hyt of so yong age<br> <A NAME="an_794"></A>&nbsp;That malyce hadde my corage<br> <A NAME="an_795"></A>&nbsp;Nat that tyme turned to nothyng<br> <A NAME="an_796"></A>&nbsp;Thorgh to mochel knowlechyng.<br> <A NAME="an_797"></A>&nbsp;For that tyme Yowthe, my maistresse,<br> <A NAME="an_798"></A>&nbsp;Governed me in ydelnesse;<br> <A NAME="an_799"></A>&nbsp;For hyt was in my firste youthe,<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;And thoo ful lytel good y couthe,<br> <A NAME="an_801"></A>&nbsp;For al my werkes were flyttynge<br> <A NAME="an_802"></A>&nbsp;That tyme, and al my thoght varyinge.<br> <A NAME="an_803"></A>&nbsp;Al were to me ylyche good<br> <A NAME="an_804"></A>&nbsp;That I knew thoo; but thus hit stood:<br> <A NAME="an_805"></A>&nbsp;"Hit happed that I cam on a day<br> <A NAME="an_806"></A>&nbsp;Into a place ther that I say<br> <A NAME="an_807"></A>&nbsp;Trewly the fayrest companye<br> <A NAME="an_808"></A>&nbsp;Of ladyes that evere man with ye<br> <A NAME="an_809"></A>&nbsp;Had seen togedres in oo place.<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;Shal I clepe hyt hap other grace<br> <A NAME="an_811"></A>&nbsp;That broght me there? Nay, but Fortune,<br> <A NAME="an_812"></A>&nbsp;That ys to lyen ful comune,<br> <A NAME="an_11-ch"></A>&nbsp;813 The false trayteresse pervers!<br> <A NAME="an_814"></A>&nbsp;God wolde I koude clepe hir wers,<br> <A NAME="an_815"></A>&nbsp;For now she worcheth me ful woo,<br> <A NAME="an_816"></A>&nbsp;And I wol telle sone why soo.<br> <A NAME="an_817"></A>&nbsp;"Among these ladyes thus echon,<br> <A NAME="an_818"></A>&nbsp;Soth to seyen, y sawgh oon<br> <A NAME="an_819"></A>&nbsp;That was lyk noon of the route;<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;For I dar swere, withoute doute,<br> <A NAME="an_821"></A>&nbsp;That as the someres sonne bryght<br> <A NAME="an_822"></A>&nbsp;Ys fairer, clerer, and hath more lyght<br> <A NAME="an_823"></A>&nbsp;Than any other planete in heven,<br> <A NAME="an_824"></A>&nbsp;The moone or the sterres seven,<br> <A NAME="an_825"></A>&nbsp;For al the world so hadde she<br> <A NAME="an_826"></A>&nbsp;Surmounted hem alle of beaute,<br> <A NAME="an_827"></A>&nbsp;Of maner, and of comlynesse,<br> <A NAME="an_828"></A>&nbsp;Of stature, and of wel set gladnesse,<br> <A NAME="an_829"></A>&nbsp;Of goodlyhede so wel beseye --<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;Shortly, what shal y more seye?<br> <A NAME="an_831"></A>&nbsp;By God and by his halwes twelve,<br> <A NAME="an_832"></A>&nbsp;Hyt was my swete, ryght as hirselve.<br> <A NAME="an_833"></A>&nbsp;She had so stedfast countenaunce,<br> <A NAME="an_834"></A>&nbsp;So noble port and meyntenaunce,<br> <A NAME="an_835"></A>&nbsp;And Love, that had wel herd my boone,<br> <A NAME="an_836"></A>&nbsp;Had espyed me thus soone,<br> <A NAME="an_837"></A>&nbsp;That she ful sone in my thoght,<br> <A NAME="an_838"></A>&nbsp;As helpe me God, so was ykaught<br> <A NAME="an_839"></A>&nbsp;So sodenly that I ne tok<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;No maner counseyl but at hir lok<br> <A NAME="an_841"></A>&nbsp;And at myn herte; for-why hir eyen<br> <A NAME="an_842"></A>&nbsp;So gladly, I trow, myn herte seyen<br> <A NAME="an_843"></A>&nbsp;That purely tho myn owne thoght<br> <A NAME="an_844"></A>&nbsp;Seyde hit were beter serve hir for noght<br> <A NAME="an_845"></A>&nbsp;Than with another to be wel.<br> <A NAME="an_846"></A>&nbsp;And hyt was soth, for everydel<br> <A NAME="an_847"></A>&nbsp;I wil anoon ryght telle thee why.<br> <A NAME="an_848"></A>&nbsp;"I sawgh hyr daunce so comlily,<br> <A NAME="an_849"></A>&nbsp;Carole and synge so swetely,<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;Laughe and pleye so womanly,<br> <A NAME="an_851"></A>&nbsp;And loke so debonairly,<br> <A NAME="an_852"></A>&nbsp;So goodly speke and so frendly,<br> <A NAME="an_853"></A>&nbsp;That certes y trowe that evermor<br> <A NAME="an_854"></A>&nbsp;Nas seyn so blysful a tresor.<br> <A NAME="an_855"></A>&nbsp;For every heer on hir hed,<br> <A NAME="an_856"></A>&nbsp;Soth to seyne, hyt was not red,<br> <A NAME="an_857"></A>&nbsp;Ne nouther yelowe ne broun hyt nas;<br> <A NAME="an_858"></A>&nbsp;Me thoghte most lyk gold hyt was.<br> <A NAME="an_859"></A>&nbsp;"And whiche eyen my lady hadde!<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;Debonaire, goode, glade, and sadde,<br> <A NAME="an_861"></A>&nbsp;Symple, of good mochel, noght to wyde.<br> <A NAME="an_862"></A>&nbsp;Therto hir look nas not asyde<br> <A NAME="an_863"></A>&nbsp;Ne overthwert, but beset so wel<br> <A NAME="an_864"></A>&nbsp;Hyt drew and took up everydel<br> <A NAME="an_865"></A>&nbsp;Al that on hir gan beholde.<br> <A NAME="an_866"></A>&nbsp;Hir eyen semed anoon she wolde<br> <A NAME="an_867"></A>&nbsp;Have mercy -- fooles wenden soo --<br> <A NAME="an_868"></A>&nbsp;But hyt was never the rather doo.<br> <A NAME="an_869"></A>&nbsp;Hyt nas no countrefeted thyng;<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;Hyt was hir owne pure lokyng<br> <A NAME="an_871"></A>&nbsp;That the goddesse, dame Nature,<br> <A NAME="an_872"></A>&nbsp;Had mad hem opene by mesure<br> <A NAME="an_873"></A>&nbsp;And close; for were she never so glad,<br> <A NAME="an_874"></A>&nbsp;Hyr lokynge was not foly sprad,<br> <A NAME="an_875"></A>&nbsp;Ne wildely, thogh that she pleyde;<br> <A NAME="an_876"></A>&nbsp;But ever, me thoght, hir eyen seyde,<br> <A NAME="an_877"></A>&nbsp;`Be God, my wrathe ys al foryive!'<br> <A NAME="an_878"></A>&nbsp;"Therwith hir lyste so wel to lyve,<br> <A NAME="an_879"></A>&nbsp;That dulnesse was of hir adrad.<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;She nas to sobre ne to glad;<br> <A NAME="an_881"></A>&nbsp;In alle thynges more mesure<br> <A NAME="an_882"></A>&nbsp;Had never, I trowe, creature.<br> <A NAME="an_883"></A>&nbsp;But many oon with hire lok she herte,<br> <A NAME="an_884"></A>&nbsp;And that sat hyr ful lyte at herte,<br> <A NAME="an_885"></A>&nbsp;For she knew nothyng of her thoght;<br> <A NAME="an_886"></A>&nbsp;But whether she knew or knew it nowght<br> <A NAME="an_887"></A>&nbsp;Algate she ne roughte of hem a stree! --<br> <A NAME="an_888"></A>&nbsp;To gete her love no ner nas he<br> <A NAME="an_889"></A>&nbsp;That woned at hom than he in Ynde;<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;The formest was alway behynde.<br> <A NAME="an_891"></A>&nbsp;But goode folk, over al other,<br> <A NAME="an_892"></A>&nbsp;She loved as man may do hys brother;<br> <A NAME="an_893"></A>&nbsp;Of which love she was wonder large,<br> <A NAME="an_894"></A>&nbsp;In skilful places that bere charge.<br> <A NAME="an_895"></A>&nbsp;"But which a visage had she thertoo!<br> <A NAME="an_896"></A>&nbsp;Allas, myn herte ys wonder woo<br> <A NAME="an_897"></A>&nbsp;That I ne kan discryven hyt!<br> <A NAME="an_898"></A>&nbsp;Me lakketh both Englyssh and wit<br> <A NAME="an_899"></A>&nbsp;For to undo hyt at the fulle;<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;And eke my spirites be so dulle<br> <A NAME="an_901"></A>&nbsp;So gret a thyng for to devyse.<br> <A NAME="an_902"></A>&nbsp;I have no wit that kan suffise<br> <A NAME="an_903"></A>&nbsp;To comprehende hir beaute.<br> <A NAME="an_904"></A>&nbsp;But thus moche dar I sayn, that she<br> <A NAME="an_905"></A>&nbsp;Was whit, rody, fressh, and lyvely hewed,<br> <A NAME="an_906"></A>&nbsp;And every day hir beaute newed.<br> <A NAME="an_907"></A>&nbsp;And negh hir face was alderbest,<br> <A NAME="an_908"></A>&nbsp;For certes Nature had swich lest<br> <A NAME="an_909"></A>&nbsp;To make that fair that trewly she<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;Was hir chef patron of beaute,<br> <A NAME="an_911"></A>&nbsp;And chef ensample of al hir werk,<br> <A NAME="an_912"></A>&nbsp;And moustre; for be hyt never so derk,<br> <A NAME="an_913"></A>&nbsp;Me thynketh I se hir ever moo.<br> <A NAME="an_914"></A>&nbsp;And yet moreover, thogh alle thoo<br> <A NAME="an_915"></A>&nbsp;That ever livede were now alyve,<br> <A NAME="an_916"></A>&nbsp;Ne sholde have founde to discryve<br> <A NAME="an_917"></A>&nbsp;Yn al hir face a wikked sygne,<br> <A NAME="an_918"></A>&nbsp;For hit was sad, symple, and benygne.<br> <A NAME="an_919"></A>&nbsp;"And which a goodly, softe speche<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;Had that swete, my lyves leche!<br> <A NAME="an_921"></A>&nbsp;So frendly, and so wel ygrounded,<br> <A NAME="an_922"></A>&nbsp;Up al resoun so wel yfounded,<br> <A NAME="an_923"></A>&nbsp;And so tretable to alle goode<br> <A NAME="an_924"></A>&nbsp;That I dar swere wel, by the roode,<br> <A NAME="an_925"></A>&nbsp;Of eloquence was never founde<br> <A NAME="an_926"></A>&nbsp;So swete a sownynge facounde,<br> <A NAME="an_927"></A>&nbsp;Ne trewer tonged, ne skorned lasse,<br> <A NAME="an_928"></A>&nbsp;Ne bet koude hele -- that, by the masse<br> <A NAME="an_929"></A>&nbsp;I durste swere, thogh the pope hit songe,<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;That ther was never yet throgh hir tonge<br> <A NAME="an_931"></A>&nbsp;Man ne woman gretly harmed;<br> <A NAME="an_932"></A>&nbsp;As for her, was al harm hyd --<br> <A NAME="an_933"></A>&nbsp;Ne lasse flaterynge in hir word,<br> <A NAME="an_934"></A>&nbsp;That purely hir symple record<br> <A NAME="an_935"></A>&nbsp;Was founde as trewe as any bond<br> <A NAME="an_936"></A>&nbsp;Or trouthe of any mannes hond;<br> <A NAME="an_937"></A>&nbsp;Ne chyde she koude never a del;<br> <A NAME="an_938"></A>&nbsp;That knoweth al the world ful wel.<br> <A NAME="an_939"></A>&nbsp;"But swich a fairnesse of a nekke<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;Had that swete that boon nor brekke<br> <A NAME="an_941"></A>&nbsp;Nas ther non sene that myssat.<br> <A NAME="an_942"></A>&nbsp;Hyt was whit, smothe, streght, and pure flat,<br> <A NAME="an_943"></A>&nbsp;Wythouten hole or canel-boon,<br> <A NAME="an_944"></A>&nbsp;As be semynge had she noon.<br> <A NAME="an_945"></A>&nbsp;Hyr throte, as I have now memoyre,<br> <A NAME="an_946"></A>&nbsp;Semed a round tour of yvoyre,<br> <A NAME="an_947"></A>&nbsp;Of good gretnesse, and noght to gret.<br> <A NAME="an_948"></A>&nbsp;"And goode faire White she het;<br> <A NAME="an_949"></A>&nbsp;That was my lady name ryght.<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;She was bothe fair and bryght;<br> <A NAME="an_951"></A>&nbsp;She hadde not hir name wrong.<br> <A NAME="an_952"></A>&nbsp;Ryght faire shuldres and body long<br> <A NAME="an_953"></A>&nbsp;She had, and armes, every lyth<br> <A NAME="an_954"></A>&nbsp;Fattyssh, flesshy, not gret therwith;<br> <A NAME="an_955"></A>&nbsp;Ryght white handes, and nayles rede;<br> <A NAME="an_956"></A>&nbsp;Rounde brestes; and of good brede<br> <A NAME="an_957"></A>&nbsp;Hyr hippes were; a streight flat bak.<br> <A NAME="an_958"></A>&nbsp;I knew on hir noon other lak<br> <A NAME="an_959"></A>&nbsp;That al hir lymmes nere pure sewynge<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;In as fer as I had knowynge.<br> <A NAME="an_961"></A>&nbsp;"Therto she koude so wel pleye,<br> <A NAME="an_962"></A>&nbsp;Whan that hir lyste, that I dar seye<br> <A NAME="an_963"></A>&nbsp;That she was lyk to torche bryght<br> <A NAME="an_964"></A>&nbsp;That every man may take of lyght<br> <A NAME="an_965"></A>&nbsp;Ynogh, and hyt hath never the lesse.<br> <A NAME="an_966"></A>&nbsp;Of maner and of comlynesse<br> <A NAME="an_967"></A>&nbsp;Ryght so ferde my lady dere,<br> <A NAME="an_968"></A>&nbsp;For every wight of hir manere<br> <A NAME="an_969"></A>&nbsp;Myght cacche ynogh, yif that he wolde,<br> <span class="margnote"><FONT COLOR="GREEN" SIZE="-1"><A NAME="an_970">970</A></FONT></span>&nbsp;Yif he had eyen hir to beholde;<br> <A NAME="an_971"></A>&nbsp;For I dar swere wel, yif that she<br> <A NAME="an_972"></A>&nbsp;Had among ten thousand be,<br> <A NAME="an_973"></A>&nbsp;She wolde have be, at the leste,<br> <A NAME="an_974"></A>&nbsp;A chef myrour of al the feste,<br> <A NAME="an_975"></A>&nbsp;Thogh they had stonden in a rowe,<br> <A NAME="an_976"></A>&nbsp;To mennes eyen that koude have knowe;<br> <A NAME="an_977"></A>&nbsp;For wher-so men had pleyd or waked,<br> <A NAME="an_978"></A>&nbsp;Me thoghte the felawsshyppe as naked<br> <A NAME="an_979"></A>&nbsp;Withouten hir that sawgh I oones<br> <span class="margnote"><FONT COLOR="GREEN" SIZE="-1"><A NAME="an_980">980</A></FONT></span>&nbsp;As a corowne withoute stones.<br> <A NAME="an_11-ch"></A>&nbsp;981 Trewly she was, to myn ye<br> <A NAME="an_982"></A>&nbsp;The soleyn fenix of Arabye,<br> <A NAME="an_983"></A>&nbsp;For ther livyth never but oon,<br> <A NAME="an_984"></A>&nbsp;Ne swich as she ne knowe I noon.<br> <A NAME="an_985"></A>&nbsp;"To speke of godnesse, trewly she<br> <A NAME="an_986"></A>&nbsp;Had as moche debonairte<br> <A NAME="an_987"></A>&nbsp;As ever had Hester in the Bible,<br> <A NAME="an_988"></A>&nbsp;And more, yif more were possyble.<br> <A NAME="an_989"></A>&nbsp;And soth to seyne, therwythal<br> <span class="margnote"><FONT COLOR="GREEN" SIZE="-1"><A NAME="an_990">990</A></FONT></span>&nbsp;She had a wyt so general,<br> <A NAME="an_991"></A>&nbsp;So hool enclyned to alle goode,<br> <A NAME="an_992"></A>&nbsp;That al hir wyt was set, by the rode,<br> <A NAME="an_993"></A>&nbsp;Withoute malyce, upon gladnesse;<br> <A NAME="an_994"></A>&nbsp;And therto I saugh never yet a lesse<br> <A NAME="an_995"></A>&nbsp;Harmful than she was in doynge.<br> <A NAME="an_996"></A>&nbsp;I sey nat that she ne had knowynge<br> <A NAME="an_997"></A>&nbsp;What harm was, or elles she<br> <A NAME="an_998"></A>&nbsp;Had koud no good, so thinketh me.<br> <A NAME="an_999"></A>&nbsp;"And trewly for to speke of trouthe,<br> <span class="margnote"><FONT COLOR="GREEN" SIZE="-1"><A NAME="an_1000">1000</A></FONT></span>&nbsp;But she had had, hyt hadde be routhe.<br> <A NAME="an_1001"></A>&nbsp;Therof she had so moche hyr del --<br> <A NAME="an_1002"></A>&nbsp;And I dar seyn and swere hyt wel --<br> <A NAME="an_1003"></A>&nbsp;That Trouthe hymself over al and al<br> <A NAME="an_1004"></A>&nbsp;Had chose hys maner principal<br> <A NAME="an_1005"></A>&nbsp;In hir that was his restyng place.<br> <A NAME="an_1006"></A>&nbsp;Therto she hadde the moste grace<br> <A NAME="an_1007"></A>&nbsp;To have stedefast perseveraunce<br> <A NAME="an_1008"></A>&nbsp;And esy, atempre governaunce<br> <A NAME="an_1009"></A>&nbsp;That ever I knew or wyste yit,<br> <span class="margnote"><FONT COLOR="GREEN" SIZE="-1"><A NAME="an_1010">1010</A></FONT></span>&nbsp;So pure suffraunt was hir wyt;<br> <A NAME="an_1011"></A>&nbsp;And reson gladly she understood;<br> <A NAME="an_1012"></A>&nbsp;Hyt folowed wel she koude good.<br> <A NAME="an_1013"></A>&nbsp;She used gladly to do wel;<br> <A NAME="an_1014"></A>&nbsp;These were hir maners everydel.<br> <A NAME="an_1015"></A>&nbsp;"Therwith she loved so wel ryght<br> <A NAME="an_1016"></A>&nbsp;She wrong do wolde to no wyght.<br> <A NAME="an_1017"></A>&nbsp;No wyght myghte do hir noo shame,<br> <A NAME="an_1018"></A>&nbsp;She loved so wel hir owne name.<br> <A NAME="an_1019"></A>&nbsp;Hyr lust to holde no wyght in honde,<br> <span class="margnote"><FONT COLOR="GREEN" SIZE="-1"><A NAME="an_1020">1020</A></FONT></span>&nbsp;Ne, be thou siker, she wolde not fonde<br> <A NAME="an_1021"></A>&nbsp;To holde no wyght in balaunce<br> <A NAME="an_1022"></A>&nbsp;By half word ne by countenaunce --<br> <A NAME="an_1023"></A>&nbsp;But if men wolde upon hir lye --<br> <A NAME="an_1024"></A>&nbsp;Ne sende men into Walakye,<br> <A NAME="an_1025"></A>&nbsp;To Pruyse, and into Tartarye,<br> <A NAME="an_1026"></A>&nbsp;To Alysaundre, ne into Turkye,<br> <A NAME="an_1027"></A>&nbsp;And byd hym faste anoon that he<br> <A NAME="an_1028"></A>&nbsp;Goo hoodles into the Drye Se<br> <A NAME="an_1029"></A>&nbsp;And come hom by the Carrenar,<br> <span class="margnote"><FONT COLOR="GREEN" SIZE="-1"><A NAME="an_1030">1030</A></FONT></span>&nbsp;And seye, `Sir, be now ryght war<br> <A NAME="an_1031"></A>&nbsp;That I may of yow here seyn<br> <A NAME="an_1032"></A>&nbsp;Worshyp or that ye come ageyn!'<br> <A NAME="an_1033"></A>&nbsp;She ne used no suche knakkes smale.<br> <A NAME="an_1034"></A>&nbsp;"But wherfore that y telle my tale?<br> <A NAME="an_1035"></A>&nbsp;Ryght on thys same, as I have seyd,<br> <A NAME="an_1036"></A>&nbsp;Was hooly al my love leyd;<br> <A NAME="an_1037"></A>&nbsp;For certes she was, that swete wif,<br> <A NAME="an_11-ch"></A>&nbsp;1038 My suffisaunce, my lust, my lyf,<br> <A NAME="an_1039"></A>&nbsp;Myn hap, myn hele, and al my blesse,<br> <span class="margnote"><FONT COLOR="GREEN" SIZE="-1"><A NAME="an_1040">1040</A></FONT></span>&nbsp;My worldes welfare, and my goddesse,<br> <A NAME="an_1041"></A>&nbsp;And I hooly hires and everydel."<br> <A NAME="an_1042"></A>&nbsp;"By oure Lord," quod I, "y trowe yow wel!<br> <A NAME="an_1043"></A>&nbsp;Hardely, your love was wel beset;<br> <A NAME="an_1044"></A>&nbsp;I not how ye myghte have do bet."<br> <A NAME="an_1045"></A>&nbsp;"Bet? Ne no wyght so wel," quod he.<br> <A NAME="an_1046"></A>&nbsp;"Y trowe hyt wel, sir," quod I, "parde!"<br> <A NAME="an_1047"></A>&nbsp;"Nay, leve hyt wel!" "Sire, so do I;<br> <A NAME="an_1048"></A>&nbsp;I leve yow wel, that trewely<br> <A NAME="an_1049"></A>&nbsp;Yow thoghte that she was the beste<br> <span class="margnote"><FONT COLOR="GREEN" SIZE="-1"><A NAME="an_1050">1050</A></FONT></span>&nbsp;And to beholde the alderfayreste,<br> <A NAME="an_1051"></A>&nbsp;Whoso had loked hir with your eyen."<br> <A NAME="an_1052"></A>&nbsp;"With myn? Nay, alle that hir seyen<br> <A NAME="an_1053"></A>&nbsp;Seyde and sworen hyt was soo.<br> <A NAME="an_1054"></A>&nbsp;And thogh they ne hadde, I wolde thoo<br> <A NAME="an_1055"></A>&nbsp;Have loved best my lady free,<br> <A NAME="an_1056"></A>&nbsp;Thogh I had had al the beaute<br> <A NAME="an_1057"></A>&nbsp;That ever had Alcipyades,<br> <A NAME="an_1058"></A>&nbsp;And al the strengthe of Ercules,<br> <A NAME="an_1059"></A>&nbsp;And therto had the worthynesse<br> <span class="margnote"><FONT COLOR="GREEN" SIZE="-1"><A NAME="an_1060">1060</A></FONT></span>&nbsp;Of Alysaunder, and al the rychesse<br> <A NAME="an_1061"></A>&nbsp;That ever was in Babyloyne,<br> <A NAME="an_1062"></A>&nbsp;In Cartage, or in Macedoyne,<br> <A NAME="an_11-ch"></A>&nbsp;1063 Or in Rome, or in Nynyve;<br> <A NAME="an_1064"></A>&nbsp;And therto also hardy be<br> <A NAME="an_1065"></A>&nbsp;As was Ector, so have I joye,<br> <A NAME="an_1066"></A>&nbsp;That Achilles slough at Troye --<br> <A NAME="an_1067"></A>&nbsp;And therfore was he slayn alsoo<br> <A NAME="an_1068"></A>&nbsp;In a temple, for bothe twoo<br> <A NAME="an_1069"></A>&nbsp;Were slayne, he and Antylegyus<br> <span class="margnote"><FONT COLOR="GREEN" SIZE="-1"><A NAME="an_1070">1070</A></FONT></span>&nbsp;(And so seyth Dares Frygius),<br> <A NAME="an_1071"></A>&nbsp;For love of Polixena --<br> <A NAME="an_1072"></A>&nbsp;Or ben as wis as Mynerva,<br> <A NAME="an_1073"></A>&nbsp;I wolde ever, withoute drede,<br> <A NAME="an_1074"></A>&nbsp;Have loved hir, for I moste nede.<br> <A NAME="an_1075"></A>&nbsp;`Nede?' Nay, trewly, I gabbe now;<br> <A NAME="an_1076"></A>&nbsp;Noght `nede,' and I wol tellen how:<br> <A NAME="an_1077"></A>&nbsp;For of good wille myn herte hyt wolde,<br> <A NAME="an_1078"></A>&nbsp;And eke to love hir I was holde<br> <A NAME="an_1079"></A>&nbsp;As for the fairest and the beste.<br> <span class="margnote"><FONT COLOR="GREEN" SIZE="-1"><A NAME="an_1080">1080</A></FONT></span>&nbsp;She was as good, so have I reste,<br> <A NAME="an_1081"></A>&nbsp;As ever was Penelopee of Grece,<br> <A NAME="an_1082"></A>&nbsp;Or as the noble wif Lucrece,<br> <A NAME="an_1083"></A>&nbsp;That was the beste -- he telleth thus,<br> <A NAME="an_1084"></A>&nbsp;The Romayn, Tytus Lyvyus --<br> <A NAME="an_1085"></A>&nbsp;She was as good, and nothyng lyk<br> <A NAME="an_1086"></A>&nbsp;(Thogh hir stories be autentyk),<br> <A NAME="an_1087"></A>&nbsp;Algate she was as trewe as she.<br> <A NAME="an_1088"></A>&nbsp;"But wherfore that I telle thee<br> <A NAME="an_1089"></A>&nbsp;Whan I first my lady say?<br> <span class="margnote"><FONT COLOR="GREEN" SIZE="-1"><A NAME="an_1090">1090</A></FONT></span>&nbsp;I was ryght yong, soth to say,<br> <A NAME="an_1091"></A>&nbsp;And ful gret nede I hadde to lerne;<br> <A NAME="an_1092"></A>&nbsp;Whan my herte wolde yerne<br> <A NAME="an_1093"></A>&nbsp;To love, hyt was a gret empryse.<br> <A NAME="an_1094"></A>&nbsp;But as my wyt koude best suffise,<br> <A NAME="an_1095"></A>&nbsp;After my yonge childly wyt,<br> <A NAME="an_1096"></A>&nbsp;Withoute drede, I besette hyt<br> <A NAME="an_1097"></A>&nbsp;To love hir in my beste wyse,<br> <A NAME="an_1098"></A>&nbsp;To do hir worship and the servise<br> <A NAME="an_1099"></A>&nbsp;That I koude thoo, be my trouthe,<br> <span class="margnote"><FONT COLOR="GREEN" SIZE="-1"><A NAME="an_1100">1100</A></FONT></span>&nbsp;Withoute feynynge outher slouthe,<br> <A NAME="an_1101"></A>&nbsp;For wonder feyn I wolde hir se.<br> <A NAME="an_1102"></A>&nbsp;So mochel hyt amended me<br> <A NAME="an_1103"></A>&nbsp;That whan I saugh hir first a-morwe<br> <A NAME="an_1104"></A>&nbsp;I was warished of al my sorwe<br> <A NAME="an_1105"></A>&nbsp;Of al day after; til hyt were eve<br> <A NAME="an_1106"></A>&nbsp;Me thoghte nothyng myghte me greve,<br> <A NAME="an_1107"></A>&nbsp;Were my sorwes never so smerte.<br> <A NAME="an_1108"></A>&nbsp;And yet she syt so in myn herte<br> <A NAME="an_1109"></A>&nbsp;That, by my trouthe, y nolde noght<br> <span class="margnote"><FONT COLOR="GREEN" SIZE="-1"><A NAME="an_1110">1110</A></FONT></span>&nbsp;For al thys world out of my thoght<br> <A NAME="an_1111"></A>&nbsp;Leve my lady; noo, trewely!"<br> <A NAME="an_1112"></A>&nbsp;"Now, by my trouthe, sir," quod I,<br> <A NAME="an_1113"></A>&nbsp;"Me thynketh ye have such a chaunce<br> <A NAME="an_1114"></A>&nbsp;As shryfte wythoute repentaunce."<br> <A NAME="an_1115"></A>&nbsp;"Repentaunce? Nay, fy!" quod he,<br> <A NAME="an_1116"></A>&nbsp;"Shulde y now repente me<br> <A NAME="an_1117"></A>&nbsp;To love? Nay, certes, than were I wel<br> <A NAME="an_1118"></A>&nbsp;Wers than was Achitofel,<br> <A NAME="an_1119"></A>&nbsp;Or Anthenor, so have I joye,<br> <span class="margnote"><FONT COLOR="GREEN" SIZE="-1"><A NAME="an_1120">1120</A></FONT></span>&nbsp;The traytor that betraysed Troye,<br> <A NAME="an_1121"></A>&nbsp;Or the false Genelloun,<br> <A NAME="an_1122"></A>&nbsp;He that purchased the tresoun<br> <A NAME="an_1123"></A>&nbsp;Of Rowland and of Olyver.<br> <A NAME="an_1124"></A>&nbsp;Nay, while I am alyve her,<br> <A NAME="an_1125"></A>&nbsp;I nyl foryete hir never moo."<br> <A NAME="an_1126"></A>&nbsp;"Now, goode syre," quod I thoo,<br> <A NAME="an_1127"></A>&nbsp;"Ye han wel told me herebefore;<br> <A NAME="an_1128"></A>&nbsp;Hyt ys no nede to reherse it more,<br> <A NAME="an_1129"></A>&nbsp;How ye sawe hir first, and where.<br> <span class="margnote"><FONT COLOR="GREEN" SIZE="-1"><A NAME="an_1130">1130</A></FONT></span>&nbsp;But wolde ye tel me the manere<br> <A NAME="an_1131"></A>&nbsp;To hire which was your firste speche --<br> <A NAME="an_1132"></A>&nbsp;Therof I wolde yow beseche --<br> <A NAME="an_1133"></A>&nbsp;And how she knewe first your thoght,<br> <A NAME="an_1134"></A>&nbsp;Whether ye loved hir or noght?<br> <A NAME="an_1135"></A>&nbsp;And telleth me eke what ye have lore,<br> <A NAME="an_1136"></A>&nbsp;I herde yow telle herebefore."<br> <A NAME="an_1137"></A>&nbsp;"Yee!" seyde he, "thow nost what thow menest;<br> <A NAME="an_1138"></A>&nbsp;I have lost more than thou wenest."<br> <A NAME="an_1139"></A>&nbsp;"What los ys that?" quod I thoo;<br> <span class="margnote"><FONT COLOR="GREEN" SIZE="-1"><A NAME="an_1140">1140</A></FONT></span>&nbsp;"Nyl she not love yow? Ys hyt soo?<br> <A NAME="an_1141"></A>&nbsp;Or have ye oght doon amys,<br> <A NAME="an_1142"></A>&nbsp;That she hath left yow? Ys hyt this?<br> <A NAME="an_1143"></A>&nbsp;For Goddes love, telle me al."<br> <A NAME="an_1144"></A>&nbsp;"Before God," quod he, "and I shal.<br> <A NAME="an_1145"></A>&nbsp;I saye ryght as I have seyd,<br> <A NAME="an_1146"></A>&nbsp;On hir was al my love leyd,<br> <A NAME="an_1147"></A>&nbsp;And yet she nyste hyt nat, never a del<br> <A NAME="an_1148"></A>&nbsp;Noght longe tyme, leve hyt wel!<br> <A NAME="an_1149"></A>&nbsp;For be ryght siker, I durste noght<br> <span class="margnote"><FONT COLOR="GREEN" SIZE="-1"><A NAME="an_1150">1150</A></FONT></span>&nbsp;For al this world telle hir my thoght,<br> <A NAME="an_1151"></A>&nbsp;Ne I wolde have wraththed hir, trewely.<br> <A NAME="an_1152"></A>&nbsp;For wostow why? She was lady<br> <A NAME="an_1153"></A>&nbsp;Of the body; she had the herte,<br> <A NAME="an_1154"></A>&nbsp;And who hath that may not asterte.<br> <A NAME="an_1155"></A>&nbsp;But for to kepe me fro ydelnesse,<br> <A NAME="an_1156"></A>&nbsp;Trewly I dide my besynesse<br> <A NAME="an_1157"></A>&nbsp;To make songes, as I best koude,<br> <A NAME="an_1158"></A>&nbsp;And ofte tyme I song hem loude;<br> <A NAME="an_1159"></A>&nbsp;And made songes thus a gret del,<br> <span class="margnote"><FONT COLOR="GREEN" SIZE="-1"><A NAME="an_1160">1160</A></FONT></span>&nbsp;Althogh I koude not make so wel<br> <A NAME="an_1161"></A>&nbsp;Songes, ne knewe the art al,<br> <A NAME="an_1162"></A>&nbsp;As koude Lamekes sone Tubal,<br> <A NAME="an_1163"></A>&nbsp;That found out first the art of songe;<br> <A NAME="an_1164"></A>&nbsp;For as hys brothres hamers ronge<br> <A NAME="an_1165"></A>&nbsp;Upon hys anvelt up and doun,<br> <A NAME="an_1166"></A>&nbsp;Therof he took the firste soun --<br> <A NAME="an_1167"></A>&nbsp;But Grekes seyn Pictagoras,<br> <A NAME="an_1168"></A>&nbsp;That he the firste fynder was<br> <A NAME="an_1169"></A>&nbsp;Of the art (Aurora telleth so);<br> <span class="margnote"><FONT COLOR="GREEN" SIZE="-1"><A NAME="an_1170">1170</A></FONT></span>&nbsp;But therof no fors of hem two.<br> <A NAME="an_1171"></A>&nbsp;Algates songes thus I made<br> <A NAME="an_1172"></A>&nbsp;Of my felynge, myn herte to glade;<br> <A NAME="an_1173"></A>&nbsp;And, lo, this was [the] altherferste --<br> <A NAME="an_1174"></A>&nbsp;I not wher hyt were the werste.<br> <A NAME="an_1175"></A>&nbsp;`Lord, hyt maketh myn herte lyght<br> <A NAME="an_1176"></A>&nbsp;Whan I thenke on that swete wyght<br> <A NAME="an_1177"></A>&nbsp;That is so semely on to see;<br> <A NAME="an_1178"></A>&nbsp;And wisshe to God hit myghte so bee<br> <A NAME="an_1179"></A>&nbsp;That she wolde holde me for hir knyght,<br> <span class="margnote"><FONT COLOR="GREEN" SIZE="-1"><A NAME="an_1180">1180</A></FONT></span>&nbsp;My lady, that is so fair and bryght!'<br> <A NAME="an_1181"></A>&nbsp;"Now have I told thee, soth to say,<br> <A NAME="an_1182"></A>&nbsp;My firste song. Upon a day<br> <A NAME="an_1183"></A>&nbsp;I bethoghte me what woo<br> <A NAME="an_1184"></A>&nbsp;And sorwe that I suffred thoo<br> <A NAME="an_1185"></A>&nbsp;For hir, and yet she wyste hyt noght,<br> <A NAME="an_1186"></A>&nbsp;Ne telle hir durste I nat my thoght.<br> <A NAME="an_1187"></A>&nbsp;`Allas,' thoghte I, `y kan no red;<br> <A NAME="an_1188"></A>&nbsp;And but I telle hir, I [nam] but ded;<br> <A NAME="an_1189"></A>&nbsp;And yif I telle hyr, to seye ryght soth,<br> <span class="margnote"><FONT COLOR="GREEN" SIZE="-1"><A NAME="an_1190">1190</A></FONT></span>&nbsp;I am adred she wol be wroth.<br> <A NAME="an_1191"></A>&nbsp;Allas, what shal I thanne do?'<br> <A NAME="an_1192"></A>&nbsp;"In this debat I was so wo<br> <A NAME="an_1193"></A>&nbsp;Me thoghte myn herte braste atweyne!<br> <A NAME="an_1194"></A>&nbsp;So at the laste, soth to sayne,<br> <A NAME="an_1195"></A>&nbsp;I bethoghte me that Nature<br> <A NAME="an_1196"></A>&nbsp;Ne formed never in creature<br> <A NAME="an_1197"></A>&nbsp;So moche beaute, trewely,<br> <A NAME="an_1198"></A>&nbsp;And bounte, wythoute mercy.<br> <A NAME="an_1199"></A>&nbsp;In hope of that, my tale I tolde<br> <span class="margnote"><FONT COLOR="GREEN" SIZE="-1"><A NAME="an_1200">1200</A></FONT></span>&nbsp;With sorwe, as that I never sholde,<br> <A NAME="an_1201"></A>&nbsp;For nedes, and mawgree my hed,<br> <A NAME="an_1202"></A>&nbsp;I most have told hir or be ded.<br> <A NAME="an_1203"></A>&nbsp;I not wel how that I began;<br> <A NAME="an_1204"></A>&nbsp;Ful evel rehersen hyt I kan;<br> <A NAME="an_1205"></A>&nbsp;And eke, as helpe me God withal,<br> <A NAME="an_1206"></A>&nbsp;I trowe hyt was in the dismal,<br> <A NAME="an_1207"></A>&nbsp;That was the ten woundes of Egipte --<br> <A NAME="an_1208"></A>&nbsp;For many a word I over-skipte<br> <A NAME="an_1209"></A>&nbsp;In my tale, for pure fere<br> <span class="margnote"><FONT COLOR="GREEN" SIZE="-1"><A NAME="an_1210">1210</A></FONT></span>&nbsp;Lest my wordes mysset were.<br> <A NAME="an_1211"></A>&nbsp;With sorweful herte and woundes dede,<br> <A NAME="an_1212"></A>&nbsp;Softe and quakynge for pure drede<br> <A NAME="an_1213"></A>&nbsp;And shame, and styntynge in my tale<br> <A NAME="an_1214"></A>&nbsp;For ferde, and myn hewe al pale --<br> <A NAME="an_1215"></A>&nbsp;Ful ofte I wex bothe pale and red --<br> <A NAME="an_1216"></A>&nbsp;Bowynge to hir, I heng the hed;<br> <A NAME="an_1217"></A>&nbsp;I durste nat ones loke hir on,<br> <A NAME="an_1218"></A>&nbsp;For wit, maner, and al was goon.<br> <A NAME="an_1219"></A>&nbsp;I seyde `Mercy!' and no more.<br> <span class="margnote"><FONT COLOR="GREEN" SIZE="-1"><A NAME="an_1220">1220</A></FONT></span>&nbsp;Hyt nas no game; hyt sat me sore.<br> <A NAME="an_1221"></A>&nbsp;"So at the laste, soth to seyn,<br> <A NAME="an_1222"></A>&nbsp;Whan that myn hert was come ageyn,<br> <A NAME="an_1223"></A>&nbsp;To telle shortly al my speche,<br> <A NAME="an_1224"></A>&nbsp;With hool herte I gan hir beseche<br> <A NAME="an_1225"></A>&nbsp;That she wolde be my lady swete;<br> <A NAME="an_1226"></A>&nbsp;And swor, and gan hir hertely hete<br> <A NAME="an_1227"></A>&nbsp;Ever to be stedfast and trewe,<br> <A NAME="an_1228"></A>&nbsp;And love hir alwey fresshly newe,<br> <A NAME="an_1229"></A>&nbsp;And never other lady have,<br> <span class="margnote"><FONT COLOR="GREEN" SIZE="-1"><A NAME="an_1230">1230</A></FONT></span>&nbsp;And al hir worship for to save<br> <A NAME="an_1231"></A>&nbsp;As I best koude. I swor hir this:<br> <A NAME="an_1232"></A>&nbsp;`For youres is alle that ever ther ys<br> <A NAME="an_1233"></A>&nbsp;For evermore, myn herte swete!<br> <A NAME="an_1234"></A>&nbsp;And never to false yow, but I mete,<br> <A NAME="an_1235"></A>&nbsp;I nyl, as wys God helpe me soo!'<br> <A NAME="an_1236"></A>&nbsp;"And whan I had my tale y-doo,<br> <A NAME="an_1237"></A>&nbsp;God wot, she acounted nat a stree<br> <A NAME="an_1238"></A>&nbsp;Of al my tale, so thoghte me.<br> <A NAME="an_1239"></A>&nbsp;To telle shortly ryght as hyt ys,<br> <span class="margnote"><FONT COLOR="GREEN" SIZE="-1"><A NAME="an_1240">1240</A></FONT></span>&nbsp;Trewly hir answere hyt was this --<br> <A NAME="an_1241"></A>&nbsp;I kan not now wel counterfete<br> <A NAME="an_1242"></A>&nbsp;Hir wordes, but this was the grete<br> <A NAME="an_1243"></A>&nbsp;Of hir answere: she sayde `Nay'<br> <A NAME="an_1244"></A>&nbsp;Al outerly. Allas, that day<br> <A NAME="an_1245"></A>&nbsp;The sorowe I suffred and the woo<br> <A NAME="an_1246"></A>&nbsp;That trewly Cassandra, that soo<br> <A NAME="an_1247"></A>&nbsp;Bewayled the destruccioun<br> <A NAME="an_1248"></A>&nbsp;Of Troye and of Ilyoun,<br> <A NAME="an_1249"></A>&nbsp;Had never swich sorwe as I thoo.<br> <span class="margnote"><FONT COLOR="GREEN" SIZE="-1"><A NAME="an_1250">1250</A></FONT></span>&nbsp;I durste no more say thertoo<br> <A NAME="an_1251"></A>&nbsp;For pure fere, but stal away;<br> <A NAME="an_11-ch"></A>&nbsp;1252 And thus I lyved ful many a day,<br> <A NAME="an_1253"></A>&nbsp;That trewely I hadde no ned<br> <A NAME="an_1254"></A>&nbsp;Ferther than my beddes hed<br> <A NAME="an_1255"></A>&nbsp;Never a day to seche sorwe;<br> <A NAME="an_1256"></A>&nbsp;I fond hyt redy every morwe,<br> <A NAME="an_1257"></A>&nbsp;For-why I loved hyr in no gere.<br> <A NAME="an_1258"></A>&nbsp;"So hit befel, another yere<br> <A NAME="an_1259"></A>&nbsp;I thoughte ones I wolde fonde<br> <span class="margnote"><FONT COLOR="GREEN" SIZE="-1"><A NAME="an_1260">1260</A></FONT></span>&nbsp;To do hir knowe and understonde<br> <A NAME="an_1261"></A>&nbsp;My woo; and she wel understod<br> <A NAME="an_1262"></A>&nbsp;That I ne wilned thyng but god,<br> <A NAME="an_1263"></A>&nbsp;And worship, and to kepe hir name<br> <A NAME="an_1264"></A>&nbsp;Over alle thynges, and drede hir shame,<br> <A NAME="an_1265"></A>&nbsp;And was so besy hyr to serve,<br> <A NAME="an_1266"></A>&nbsp;And pitee were I shulde sterve,<br> <A NAME="an_1267"></A>&nbsp;Syth that I wilned noon harm, ywis.<br> <A NAME="an_1268"></A>&nbsp;So whan my lady knew al this,<br> <A NAME="an_1269"></A>&nbsp;My lady yaf me al hooly<br> <span class="margnote"><FONT COLOR="GREEN" SIZE="-1"><A NAME="an_1270">1270</A></FONT></span>&nbsp;The noble yifte of hir mercy,<br> <A NAME="an_1271"></A>&nbsp;Savynge hir worship by al weyes --<br> <A NAME="an_1272"></A>&nbsp;Dredles, I mene noon other weyes.<br> <A NAME="an_1273"></A>&nbsp;And therwith she yaf me a ryng;<br> <A NAME="an_1274"></A>&nbsp;I trowe hyt was the firste thyng;<br> <A NAME="an_1275"></A>&nbsp;But if myn herte was ywaxe<br> <A NAME="an_1276"></A>&nbsp;Glad, that is no nede to axe!<br> <A NAME="an_1277"></A>&nbsp;As helpe me God, I was as blyve<br> <A NAME="an_1278"></A>&nbsp;Reysed as fro deth to lyve --<br> <A NAME="an_1279"></A>&nbsp;Of al happes the alderbeste,<br> <span class="margnote"><FONT COLOR="GREEN" SIZE="-1"><A NAME="an_1280">1280</A></FONT></span>&nbsp;The gladdest, and the moste at reste.<br> <A NAME="an_1281"></A>&nbsp;For trewely that swete wyght,<br> <A NAME="an_1282"></A>&nbsp;Whan I had wrong and she the ryght,<br> <A NAME="an_11-ch"></A>&nbsp;1283 She wolde alway so goodly<br> <A NAME="an_1284"></A>&nbsp;Foryeve me so debonairly.<br> <A NAME="an_1285"></A>&nbsp;In al my yowthe, in al chaunce,<br> <A NAME="an_1286"></A>&nbsp;She took me in hir governaunce.<br> <A NAME="an_1287"></A>&nbsp;Therwyth she was alway so trewe<br> <A NAME="an_1288"></A>&nbsp;Our joye was ever ylyche newe;<br> <A NAME="an_1289"></A>&nbsp;Oure hertes wern so evene a payre<br> <span class="margnote"><FONT COLOR="GREEN" SIZE="-1"><A NAME="an_1290">1290</A></FONT></span>&nbsp;That never nas that oon contrayre<br> <A NAME="an_1291"></A>&nbsp;To that other for no woo.<br> <A NAME="an_1292"></A>&nbsp;For sothe, ylyche they suffred thoo<br> <A NAME="an_1293"></A>&nbsp;Oo blysse and eke oo sorwe bothe;<br> <A NAME="an_1294"></A>&nbsp;Ylyche they were bothe glad and wrothe;<br> <A NAME="an_1295"></A>&nbsp;Al was us oon, withoute were.<br> <A NAME="an_1296"></A>&nbsp;And thus we lyved ful many a yere<br> <A NAME="an_1297"></A>&nbsp;So wel I kan nat telle how."<br> <A NAME="an_1298"></A>&nbsp;"Sir," quod I, "where is she now?"<br> <A NAME="an_1299"></A>&nbsp;"Now?" quod he, and stynte anoon.<br> <span class="margnote"><FONT COLOR="GREEN" SIZE="-1"><A NAME="an_1300">1300</A></FONT></span>&nbsp;Therwith he wax as ded as stoon<br> <A NAME="an_1301"></A>&nbsp;And seyde, "Allas, that I was bore!<br> <A NAME="an_1302"></A>&nbsp;That was the los that here-before<br> <A NAME="an_1303"></A>&nbsp;I tolde the that I hadde lorn.<br> <A NAME="an_1304"></A>&nbsp;Bethenke how I seyde here-beforn,<br> <A NAME="an_1305"></A>&nbsp;`Thow wost ful lytel what thow menest;<br> <A NAME="an_1306"></A>&nbsp;I have lost more than thow wenest.'<br> <A NAME="an_1307"></A>&nbsp;God wot, allas! Ryght that was she!"<br> <A NAME="an_1308"></A>&nbsp;"Allas, sir, how? What may that be?"<br> <A NAME="an_1309"></A>&nbsp;"She ys ded!" "Nay!" "Yis, be my trouthe!"<br> <span class="margnote"><FONT COLOR="GREEN" SIZE="-1"><A NAME="an_1310">1310</A></FONT></span>&nbsp;"Is that youre los? Be God, hyt ys routhe!"<br> <A NAME="an_1311"></A>&nbsp;And with that word ryght anoon<br> <A NAME="an_1312"></A>&nbsp;They gan to strake forth; al was doon,<br> <A NAME="an_1313"></A>&nbsp;For that tyme, the hert-huntyng.<br> <A NAME="an_1314"></A>&nbsp;With that me thoghte that this kyng<br> <A NAME="an_1315"></A>&nbsp;Gan homwarde for to ryde<br> <A NAME="an_1316"></A>&nbsp;Unto a place, was there besyde,<br> <A NAME="an_1317"></A>&nbsp;Which was from us but a lyte --<br> <A NAME="an_1318"></A>&nbsp;A long castel with walles white,<br> <A NAME="an_1319"></A>&nbsp;Be Seynt Johan, on a ryche hil,<br> <span class="margnote"><FONT COLOR="GREEN" SIZE="-1"><A NAME="an_1320">1320</A></FONT></span>&nbsp;As me mette; but thus hyt fil.<br> <A NAME="an_1321"></A>&nbsp;Ryght thus me mette, as I yow telle,<br> <A NAME="an_1322"></A>&nbsp;That in the castell ther was a belle,<br> <A NAME="an_1323"></A>&nbsp;As hyt hadde smyten houres twelve.<br> <A NAME="an_1324"></A>&nbsp;Therwyth I awook myselve<br> <A NAME="an_1325"></A>&nbsp;And fond me lyinge in my bed;<br> <A NAME="an_1326"></A>&nbsp;And the book that I hadde red,<br> <A NAME="an_1327"></A>&nbsp;Of Alcione and Seys the kyng,<br> <A NAME="an_1328"></A>&nbsp;And of the goddes of slepyng,<br> <A NAME="an_1329"></A>&nbsp;I fond hyt in myn hond ful even.<br> <span class="margnote"><FONT COLOR="GREEN" SIZE="-1"><A NAME="an_1330">1330</A></FONT></span>&nbsp;Thoghte I, "Thys ys so queynt a sweven<br> <A NAME="an_1331"></A>&nbsp;That I wol, be processe of tyme,<br> <A NAME="an_1332"></A>&nbsp;Fonde to put this sweven in ryme<br> <A NAME="an_1333"></A>&nbsp;As I kan best, and that anoon."<br> <A NAME="an_1334"></A>&nbsp;This was my sweven; now hit ys doon.<br>  
<p><HR>
<CENTER>
<A HREF="mect50.htm">Next: The House of Fame</A></CENTER>
</BODY>
</HTML>
