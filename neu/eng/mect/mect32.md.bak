[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect31)  [Next](mect33.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Prologue to the Tale of Sir Thopas

<span id="an_691"></span> Whan seyd was al this miracle, every man  
<span id="an_692"></span> As sobre was that wonder was to se,  
<span id="an_693"></span> Til that oure Hooste japen tho bigan,  
<span id="an_694"></span> And thanne at erst he looked upon me,  
<span id="an_695"></span> And seyde thus: "What man artow?" quod he;  
<span id="an_696"></span> "Thou lookest as thou woldest fynde an hare,  
<span id="an_697"></span> For evere upon the ground I se thee stare.  
<span id="an_698"></span> "Approche neer, and looke up murily.  
<span id="an_699"></span> Now war yow, sires, and lat this man have
place!  
<span class="margnote"><span id="an_700">700</span></span> He in the
waast is shape as wel as I;  
<span id="an_701"></span> This were a popet in an arm t' enbrace  
<span id="an_702"></span> For any womman, smal and fair of face.  
<span id="an_703"></span> He semeth elvyssh by his contenaunce,  
<span id="an_704"></span> For unto no wight dooth he daliaunce.  
<span id="an_705"></span> "Sey now somwhat, syn oother folk han sayd;  
<span id="an_706"></span> Telle us a tale of myrthe, and that anon."  
<span id="an_707"></span> "Hooste," quod I, "ne beth nat yvele apayd,  
<span id="an_708"></span> For oother tale certes kan I noon,  
<span id="an_709"></span> But of a rym I lerned longe agoon."  
<span class="margnote"><span id="an_710">710</span></span> "Ye, that is
good," quod he; "now shul we heere  
<span id="an_711"></span> Som deyntee thyng, me thynketh by his
cheere."  

------------------------------------------------------------------------

[Next: The Tale of Sir Thopas](mect33.md)
