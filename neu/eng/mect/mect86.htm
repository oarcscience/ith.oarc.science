<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: A Balade of Complaint</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect85.htm">Previous</A>&nbsp;
<A HREF="mect87.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">A Balade of Complaint</h3> <A NAME="an_1"></A>&nbsp;Compleyne ne koude, ne might myn herte never,<br> <A NAME="an_2"></A>&nbsp;My peynes halve, ne what torment I have,<br> <A NAME="an_3"></A>&nbsp;Though that I sholde in your presence ben ever,<br> <A NAME="an_4"></A>&nbsp;Myn hertes lady, as wisly he me save<br> <A NAME="an_5"></A>&nbsp;That Bountee made, and Beautee list to grave<br> <A NAME="an_6"></A>&nbsp;In your persone, and bad hem bothe in-fere<br> <A NAME="an_7"></A>&nbsp;Ever t' awayte, and ay be wher ye were.<br> <A NAME="an_8"></A>&nbsp;As wisly he gye alle my joyes here<br> <A NAME="an_9"></A>&nbsp;As I am youres, and to yow sad and trewe,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;And ye, my lyf and cause of my gode chere,<br> <A NAME="an_11"></A>&nbsp;And deeth also, whan ye my peynes newe,<br> <A NAME="an_12"></A>&nbsp;My worldes joye, whom I wol serve and sewe,<br> <A NAME="an_13"></A>&nbsp;Myn heven hool, and al my suffisaunce,<br> <A NAME="an_14"></A>&nbsp;Whom for to serve is set al my plesaunce.<br> <A NAME="an_15"></A>&nbsp;Beseching yow in my most humble wyse<br> <A NAME="an_16"></A>&nbsp;T' accepte in worth this litel pore dyte,<br> <A NAME="an_17"></A>&nbsp;And for my trouthe my servyce not despyse,<br> <A NAME="an_18"></A>&nbsp;Myn observaunce eke have not in despyte,<br> <A NAME="an_19"></A>&nbsp;Ne yit to longe to suffren in this plyte;<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;I yow beseche, myn hertes lady, here,<br> <A NAME="an_21"></A>&nbsp;Sith I yow serve, and so wil yeer by yere.<br>  
<p></p>  
<p><HR>
<CENTER>
<A HREF="mect87.htm">Next: Part 1</A></CENTER>
</BODY>
</HTML>
