[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect70)  [Next](mect72.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### To Rosemounde

<span id="an_1"></span> Madame, ye ben of al beaute shryne  
<span id="an_2"></span> As fer as cercled is the mapamounde,  
<span id="an_3"></span> For as the cristal glorious ye shyne,  
<span id="an_4"></span> And lyke ruby ben your chekes rounde.  
<span id="an_5"></span> Therwith ye ben so mery and so jocounde  
<span id="an_6"></span> That at a revel whan that I see you daunce,  
<span id="an_7"></span> It is an oynement unto my wounde,  
<span id="an_8"></span> Thogh ye to me ne do no daliaunce.  
<span id="an_9"></span> For thogh I wepe of teres ful a tyne,  
<span class="margnote"><span id="an_10">10</span></span> Yet may that wo
myn herte nat confounde;  
<span id="an_11"></span> Your semy voys that ye so smal out twyne  
<span id="an_12"></span> Maketh my thoght in joy and blis habounde.  
<span id="an_13"></span> So curtaysly I go with love bounde  
<span id="an_14"></span> That to myself I sey in my penaunce,  
<span id="an_15"></span> "Suffyseth me to love you, Rosemounde,  
<span id="an_16"></span> Thogh ye to me ne do no daliaunce."  
<span id="an_17"></span> Nas never pyk walwed in galauntyne  
<span id="an_18"></span> As I in love am walwed and ywounde,  
<span id="an_19"></span> For which ful ofte I of myself devyne  
<span class="margnote"><span id="an_20">20</span></span> That I am trewe
Tristam the secounde.  
<span id="an_21"></span> My love may not refreyde nor affounde,  
<span id="an_22"></span> I brenne ay in an amorous plesaunce.  
<span id="an_23"></span> Do what you lyst, I wyl your thral be founde,  
<span id="an_24"></span> Thogh ye to me ne do no daliaunce.  

------------------------------------------------------------------------

[Next: Womanly Noblesse](mect72.md)
