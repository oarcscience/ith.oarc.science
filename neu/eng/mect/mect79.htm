<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Lenvoy de Chaucer a Scogan</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect78.htm">Previous</A>&nbsp;
<A HREF="mect80.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Lenvoy de Chaucer a Scogan</h3> <A NAME="an_1"></A>&nbsp;Tobroken been the statutz hye in hevene<br> <A NAME="an_2"></A>&nbsp;That creat were eternally to dure,<br> <A NAME="an_3"></A>&nbsp;Syth that I see the bryghte goddis sevene<br> <A NAME="an_4"></A>&nbsp;Mowe wepe and wayle, and passioun endure,<br> <A NAME="an_5"></A>&nbsp;As may in erthe a mortal creature.<br> <A NAME="an_6"></A>&nbsp;Allas, fro whennes may thys thing procede,<br> <A NAME="an_7"></A>&nbsp;Of which errour I deye almost for drede?<br> <A NAME="an_8"></A>&nbsp;By word eterne whilom was it shape<br> <A NAME="an_9"></A>&nbsp;That fro the fyfte sercle, in no manere,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Ne myght a drope of teeres doun escape.<br> <A NAME="an_11"></A>&nbsp;But now so wepith Venus in hir spere<br> <A NAME="an_12"></A>&nbsp;That with hir teeres she wol drenche us here.<br> <A NAME="an_13"></A>&nbsp;Allas! Scogan, this is for thyn offence;<br> <A NAME="an_14"></A>&nbsp;Thow causest this diluge of pestilence.<br> <A NAME="an_15"></A>&nbsp;Hastow not seyd, in blaspheme of the goddis,<br> <A NAME="an_16"></A>&nbsp;Thurgh pride, or thrugh thy grete rekelnesse,<br> <A NAME="an_17"></A>&nbsp;Swich thing as in the lawe of love forbode is,<br> <A NAME="an_18"></A>&nbsp;That, for thy lady sawgh nat thy distresse,<br> <A NAME="an_19"></A>&nbsp;Therfore thow yave hir up at Michelmesse?<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Allas! Scogan, of olde folk ne yonge<br> <A NAME="an_21"></A>&nbsp;Was never erst Scogan blamed for his tonge.<br> <A NAME="an_22"></A>&nbsp;Thow drowe in skorn Cupide eke to record<br> <A NAME="an_23"></A>&nbsp;Of thilke rebel word that thow hast spoken,<br> <A NAME="an_24"></A>&nbsp;For which he wol no lenger be thy lord.<br> <A NAME="an_25"></A>&nbsp;And, Scogan, though his bowe be nat broken,<br> <A NAME="an_26"></A>&nbsp;He wol nat with his arwes been ywroken<br> <A NAME="an_27"></A>&nbsp;On the, ne me, ne noon of oure figure;<br> <A NAME="an_28"></A>&nbsp;We shul of him have neyther hurt ne cure.<br> <A NAME="an_29"></A>&nbsp;Now certes, frend, I dreed of thyn unhap,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Lest for thy gilt the wreche of Love procede<br> <A NAME="an_31"></A>&nbsp;On alle hem that ben hoor and rounde of shap,<br> <A NAME="an_32"></A>&nbsp;That ben so lykly folk in love to spede.<br> <A NAME="an_33"></A>&nbsp;Than shal we for oure labour have no mede;<br> <A NAME="an_34"></A>&nbsp;But wel I wot, thow wolt answere and saye,<br> <A NAME="an_35"></A>&nbsp;"Lo, olde Grisel lyst to ryme and playe!"<br> <A NAME="an_36"></A>&nbsp;Nay, Scogan, say not so, for I m' excuse --<br> <A NAME="an_37"></A>&nbsp;God helpe me so! -- in no rym, dowteles,<br> <A NAME="an_38"></A>&nbsp;Ne thynke I never of slep to wake my muse,<br> <A NAME="an_39"></A>&nbsp;That rusteth in my shethe stille in pees.<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;While I was yong, I put hir forth in prees;<br> <A NAME="an_41"></A>&nbsp;But al shal passe that men prose or ryme;<br> <A NAME="an_42"></A>&nbsp;Take every man hys turn, as for his tyme.<br> <A NAME="an_43"></A>&nbsp;Scogan, that knelest at the stremes hed<br> <A NAME="an_44"></A>&nbsp;Of grace, of alle honour and worthynesse,<br> <A NAME="an_45"></A>&nbsp;In th' ende of which strem I am dul as ded,<br> <A NAME="an_46"></A>&nbsp;Forgete in solytarie wildernesse --<br> <A NAME="an_47"></A>&nbsp;Yet, Scogan, thenke on Tullius kyndenesse;<br> <A NAME="an_48"></A>&nbsp;Mynne thy frend, there it may fructyfye!<br> <A NAME="an_49"></A>&nbsp;Far-wel, and loke thow never eft Love dyffye.<br>  
<p><HR>
<CENTER>
<A HREF="mect80.htm">Next: Lenvoy de Chaucer a Bukton</A></CENTER>
</BODY>
</HTML>
