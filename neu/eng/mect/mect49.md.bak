[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect48)  [Next](mect50.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### Other Works

### The Book of the Duchess

<span id="an_1"></span> I have gret wonder, be this lyght,  
<span id="an_2"></span> How that I lyve, for day ne nyght  
<span id="an_3"></span> I may nat slepe wel nygh noght;  
<span id="an_4"></span> I have so many an ydel thoght  
<span id="an_5"></span> Purely for defaute of slep  
<span id="an_6"></span> That, by my trouthe, I take no kep  
<span id="an_7"></span> Of nothing, how hyt cometh or gooth,  
<span id="an_8"></span> Ne me nys nothyng leef nor looth.  
<span id="an_9"></span> Al is ylyche good to me --  
<span class="margnote"><span id="an_10">10</span></span> Joye or sorowe,
wherso hyt be --  
<span id="an_11"></span> For I have felynge in nothyng,  
<span id="an_12"></span> But as yt were a mased thyng,  
<span id="an_13"></span> Alway in poynt to falle a-doun;  
<span id="an_14"></span> For sorwful ymagynacioun  
<span id="an_15"></span> Ys alway hooly in my mynde.  
<span id="an_16"></span> And wel ye woot, agaynes kynde  
<span id="an_17"></span> Hyt were to lyven in thys wyse,  
<span id="an_18"></span> For nature wolde nat suffyse  
<span id="an_19"></span> To noon erthly creature  
<span class="margnote"><span id="an_20">20</span></span> Nat longe tyme
to endure  
<span id="an_21"></span> Withoute slep and be in sorwe.  
<span id="an_22"></span> And I ne may, ne nyght ne morwe,  
<span id="an_23"></span> Slepe; and \[thus\] melancolye  
<span id="an_24"></span> And drede I have for to dye.  
<span id="an_25"></span> Defaute of slep and hevynesse  
<span id="an_26"></span> Hath sleyn my spirit of quyknesse  
<span id="an_27"></span> That I have lost al lustyhede.  
<span id="an_28"></span> Suche fantasies ben in myn hede  
<span id="an_29"></span> So I not what is best to doo.  
<span class="margnote"><span id="an_30">30</span></span> But men myght
axe me why soo  
<span id="an_31"></span> I may not slepe and what me is.  
<span id="an_32"></span> But natheles, who aske this  
<span id="an_33"></span> Leseth his asking trewely.  
<span id="an_34"></span> Myselven can not telle why  
<span id="an_35"></span> The sothe; but trewly, as I gesse,  
<span id="an_36"></span> I holde hit be a sicknesse  
<span id="an_37"></span> That I have suffred this eight yeer;  
<span id="an_38"></span> And yet my boote is never the ner,  
<span id="an_39"></span> For there is phisicien but oon  
<span class="margnote"><span id="an_40">40</span></span> That may me
hele; but that is don.  
<span id="an_41"></span> Passe we over untill eft;  
<span id="an_42"></span> That wil not be mot nede be left;  
<span id="an_43"></span> Our first mater is good to kepe.  
<span id="an_44"></span> So whan I saw I might not slepe  
<span id="an_45"></span> Til now late this other night,  
<span id="an_46"></span> Upon my bed I sat upright  
<span id="an_47"></span> And bad oon reche me a book,  
<span id="an_48"></span> A romaunce, and he it me tok  
<span id="an_49"></span> To rede and drive the night away;  
<span class="margnote"><span id="an_50">50</span></span> For me thoughte
it better play  
<span id="an_51"></span> Then playe either at ches or tables.  
<span id="an_52"></span> And in this bok were written fables  
<span id="an_53"></span> That clerkes had in olde tyme,  
<span id="an_54"></span> And other poetes, put in rime  
<span id="an_55"></span> To rede and for to be in minde,  
<span id="an_56"></span> While men loved the lawe of kinde.  
<span id="an_57"></span> This bok ne spak but of such thinges,  
<span id="an_58"></span> Of quenes lives, and of kinges,  
<span id="an_59"></span> And many other thinges smale.  
<span class="margnote"><span id="an_60">60</span></span> Amonge al this
I fond a tale  
<span id="an_61"></span> That me thoughte a wonder thing.  
<span id="an_62"></span> This was the tale: There was a king  
<span id="an_63"></span> That highte Seys, and had a wif,  
<span id="an_64"></span> The beste that mighte bere lyf,  
<span id="an_65"></span> And this quene highte Alcyone.  
<span id="an_66"></span> So it befil thereafter soone  
<span id="an_67"></span> This king wol wenden over see.  
<span id="an_68"></span> To tellen shortly, whan that he  
<span id="an_69"></span> Was in the see thus in this wise,  
<span class="margnote"><span id="an_70">70</span></span> Such a tempest
gan to rise  
<span id="an_71"></span> That brak her mast and made it falle,  
<span id="an_72"></span> And clefte her ship, and dreinte hem alle,  
<span id="an_73"></span> That never was founde, as it telles,  
<span id="an_74"></span> Bord ne man, ne nothing elles.  
<span id="an_75"></span> Right thus this king Seys loste his lif.  
<span id="an_76"></span> Now for to speke of Alcyone, his wif:  
<span id="an_77"></span> This lady, that was left at hom,  
<span id="an_78"></span> Hath wonder that the king ne com  
<span id="an_79"></span> Hom, for it was a longe terme.  
<span class="margnote"><span id="an_80">80</span></span> Anon her herte
began to \[erme\];  
<span id="an_81"></span> And for that her thoughte evermo  
<span id="an_82"></span> It was not wele \[he dwelte\] so,  
<span id="an_83"></span> She longed so after the king  
<span id="an_84"></span> That certes it were a pitous thing  
<span id="an_85"></span> To telle her hertely sorowful lif  
<span id="an_86"></span> That she had, this noble wif,  
<span id="an_87"></span> For him, alas, she loved alderbest.  
<span id="an_88"></span> Anon she sent bothe eest and west  
<span id="an_89"></span> To seke him, but they founde nought.  
<span class="margnote"><span id="an_90">90</span></span> "Alas!" quod
she, "that I was wrought!  
<span id="an_91"></span> And wher my lord, my love, be deed?  
<span id="an_92"></span> Certes, I nil never ete breed,  
<span id="an_93"></span> I make avow to my god here,  
<span id="an_94"></span> But I mowe of my lord here!"  
<span id="an_95"></span> Such sorowe this lady to her tok  
<span id="an_96"></span> That trewly I, that made this book,  
<span id="an_97"></span> Had such pittee and such rowthe  
<span id="an_98"></span> To rede hir sorwe that, by my trowthe,  
<span id="an_99"></span> I ferde the worse al the morwe  
<span class="margnote"><span id="an_100">100</span></span> Aftir to
thenken on hir sorwe.  
<span id="an_101"></span> So whan this lady koude here noo word  
<span id="an_102"></span> That no man myghte fynde hir lord,  
<span id="an_103"></span> Ful ofte she swouned, and sayed "Alas!"  
<span id="an_104"></span> For sorwe ful nygh wood she was,  
<span id="an_105"></span> Ne she koude no reed but oon;  
<span id="an_106"></span> But doun on knees she sat anoon  
<span id="an_107"></span> And wepte that pittee was to here.  
<span id="an_108"></span> "A, mercy, swete lady dere!"  
<span id="an_109"></span> Quod she to Juno, hir goddesse,  
<span class="margnote"><span id="an_110">110</span></span> "Helpe me out
of thys distresse,  
<span id="an_111"></span> And yeve me grace my lord to se  
<span id="an_112"></span> Soone or wite wher-so he be,  
<span id="an_113"></span> Or how he fareth, or in what wise,  
<span id="an_114"></span> And I shal make yow sacrifise,  
<span id="an_115"></span> And hooly youres become I shal  
<span id="an_116"></span> With good wille, body, herte, and al;  
<span id="an_117"></span> And but thow wolt this, lady swete,  
<span id="an_118"></span> Send me grace to slepe and mete  
<span id="an_119"></span> In my slep som certeyn sweven  
<span class="margnote"><span id="an_120">120</span></span> Wherthourgh
that I may knowen even  
<span id="an_121"></span> Whether my lord be quyk or ded."  
<span id="an_122"></span> With that word she heng doun the hed  
<span id="an_123"></span> And fel a-swowne as cold as ston.  
<span id="an_124"></span> Hyr women kaught hir up anoon  
<span id="an_125"></span> And broghten hir in bed al naked,  
<span id="an_126"></span> And she, forweped and forwaked,  
<span id="an_127"></span> Was wery; and thus the dede slep  
<span id="an_128"></span> Fil on hir or she tooke kep,  
<span id="an_129"></span> Throgh Juno, that had herd hir bone,  
<span class="margnote"><span id="an_130">130</span></span> That made hir
to slepe sone.  
<span id="an_131"></span> For as she prayede, ryght so was don  
<span id="an_132"></span> In dede; for Juno ryght anon  
<span id="an_133"></span> Called thus hir messager  
<span id="an_134"></span> To doo hir erande, and he com ner.  
<span id="an_135"></span> Whan he was come, she bad hym thus:  
<span id="an_136"></span> "Go bet," quod Juno, "to Morpheus --  
<span id="an_137"></span> Thou knowest hym wel, the god of slep.  
<span id="an_138"></span> Now understond wel and tak kep!  
<span id="an_139"></span> Sey thus on my half: that he  
<span class="margnote"><span id="an_140">140</span></span> Go faste into
the Grete Se,  
<span id="an_141"></span> And byd hym that, on alle thyng,  
<span id="an_142"></span> He take up Seys body the kyng,  
<span id="an_143"></span> That lyeth ful pale and nothyng rody.  
<span id="an_144"></span> Bid hym crepe into the body  
<span id="an_145"></span> And doo hit goon to Alcione  
<span id="an_146"></span> The quene, ther she lyeth allone,  
<span id="an_147"></span> And shewe hir shortly, hit ys no nay,  
<span id="an_148"></span> How hit was dreynt thys other day;  
<span id="an_149"></span> And do the body speke ryght soo,  
<span class="margnote"><span id="an_150">150</span></span> Ryght as hyt
was woned to doo  
<span id="an_151"></span> The whiles that hit was alyve.  
<span id="an_152"></span> Goo now faste, and hye the blyve!"  
<span id="an_153"></span> This messager tok leve and wente  
<span id="an_154"></span> Upon hys wey, and never ne stente  
<span id="an_155"></span> Til he com to the derke valeye  
<span id="an_156"></span> That stant betwixe roches tweye  
<span id="an_157"></span> Ther never yet grew corn ne gras,  
<span id="an_158"></span> Ne tre, ne noght that ought was,  
<span id="an_159"></span> Beste, ne man, ne noght elles,  
<span class="margnote"><span id="an_160">160</span></span> Save ther
were a fewe welles  
<span id="an_161"></span> Came rennynge fro the clyves adoun,  
<span id="an_162"></span> That made a dedly slepynge soun,  
<span id="an_163"></span> And ronnen doun ryght by a cave  
<span id="an_164"></span> That was under a rokke ygrave  
<span id="an_165"></span> Amydde the valey, wonder depe.  
<span id="an_166"></span> There these goddes lay and slepe,  
<span id="an_167"></span> Morpheus and Eclympasteyr,  
<span id="an_168"></span> That was the god of slepes heyr,  
<span id="an_169"></span> That slep and dide noon other werk.  
<span class="margnote"><span id="an_170">170</span></span> This cave was
also as derk  
<span id="an_171"></span> As helle-pit overal aboute.  
<span id="an_172"></span> They had good leyser for to route,  
<span id="an_173"></span> To envye who myghte slepe best.  
<span id="an_174"></span> Somme henge her chyn upon hir brest  
<span id="an_175"></span> And slept upryght, hir hed yhed,  
<span id="an_176"></span> And somme lay naked in her bed  
<span id="an_177"></span> And slepe whiles the dayes laste.  
<span id="an_178"></span> This messager com fleynge faste  
<span id="an_179"></span> And cried, "O, how! Awake anoon!"  
<span class="margnote"><span id="an_180">180</span></span> Hit was for
noght; there herde hym non.  
<span id="an_181"></span> "Awake!" quod he, "whoo ys lyth there?"  
<span id="an_182"></span> And blew his horn ryght in here eere,  
<span id="an_183"></span> And cried "Awaketh!" wonder hye.  
<span id="an_184"></span> This god of slep with hys oon ye  
<span id="an_185"></span> Cast up, and axed, "Who clepeth ther?"  
<span id="an_186"></span> "Hyt am I," quod this messager.  
<span id="an_187"></span> "Juno bad thow shuldest goon" --  
<span id="an_188"></span> And tolde hym what he shulde doon  
<span id="an_189"></span> (As I have told yow here-to-fore;  
<span class="margnote"><span id="an_190">190</span></span> Hyt ys no
nede reherse hyt more)  
<span id="an_191"></span> And went hys wey whan he had sayd.  
<span id="an_192"></span> Anoon this god of slep abrayd  
<span id="an_193"></span> Out of hys slep, and gan to goon,  
<span id="an_194"></span> And dyde as he had bede hym doon:  
<span id="an_195"></span> Took up the dreynte body sone  
<span id="an_196"></span> And bar hyt forth to Alcione,  
<span id="an_197"></span> Hys wif the quene, ther as she lay  
<span id="an_198"></span> Ryght even a quarter before day,  
<span id="an_199"></span> And stood ryght at hyr beddes fet,  
<span class="margnote"><span id="an_200">200</span></span> And called
hir ryght as she het  
<span id="an_201"></span> By name, and sayde, "My swete wyf,  
<span id="an_202"></span> Awake! Let be your sorwful lyf,  
<span id="an_203"></span> For in your sorwe there lyth no red;  
<span id="an_204"></span> For, certes, swete, I am but ded.  
<span id="an_205"></span> Ye shul me never on lyve yse.  
<span id="an_206"></span> But, goode swete herte, that ye  
<span id="an_207"></span> Bury my body, for such a tyde  
<span id="an_208"></span> Ye mowe hyt fynde the see besyde;  
<span id="an_209"></span> And farewel, swete, my worldes blysse!  
<span class="margnote"><span id="an_210">210</span></span> I praye God
youre sorwe lysse.  
<span id="an_211"></span> To lytel while oure blysse lasteth!"  
<span id="an_212"></span> With that hir eyen up she casteth  
<span id="an_213"></span> And saw noght. "Allas!" quod she for sorwe,  
<span id="an_214"></span> And deyede within the thridde morwe.  
<span id="an_215"></span> But what she sayede more in that swow  
<span id="an_216"></span> I may not telle yow as now;  
<span id="an_217"></span> Hyt were to longe for to dwelle.  
<span id="an_218"></span> My first matere I wil yow telle,  
<span id="an_219"></span> Wherfore I have told this thyng  
<span class="margnote"><span id="an_220">220</span></span> Of Alcione
and Seys the kyng,  
<span id="an_221"></span> For thus moche dar I saye wel:  
<span id="an_222"></span> I had be dolven everydel  
<span id="an_223"></span> And ded, ryght thurgh defaute of slep,  
<span id="an_224"></span> Yif I ne had red and take kep  
<span id="an_225"></span> Of this tale next before.  
<span id="an_226"></span> And I wol telle yow wherfore:  
<span id="an_227"></span> For I ne myghte, for bote ne bale,  
<span id="an_228"></span> Slepe or I had red thys tale  
<span id="an_229"></span> Of this dreynte Seys the kyng  
<span class="margnote"><span id="an_230">230</span></span> And of the
goddes of slepyng.  
<span id="an_231"></span> Whan I had red thys tale wel  
<span id="an_232"></span> And overloked hyt everydel,  
<span id="an_233"></span> Me thoghte wonder yf hit were so,  
<span id="an_234"></span> For I had never herd speke or tho  
<span id="an_235"></span> Of noo goddes that koude make  
<span id="an_236"></span> Men to slepe, ne for to wake,  
<span id="an_237"></span> For I ne knew never god but oon.  
<span id="an_238"></span> And in my game I sayde anoon  
<span id="an_239"></span> (And yet me lyst ryght evel to pleye)  
<span class="margnote"><span id="an_240">240</span></span> Rather then
that y shulde deye  
<span id="an_241"></span> Thorgh defaute of slepynge thus,  
<span id="an_242"></span> I wolde yive thilke Morpheus,  
<span id="an_243"></span> Or hys goddesse, dame Juno,  
<span id="an_244"></span> Or som wight elles, I ne roghte who --  
<span id="an_245"></span> "To make me slepe and have som reste  
<span id="an_246"></span> I wil yive hym the alderbeste  
<span id="an_247"></span> Yifte that ever he abod hys lyve.  
<span id="an_248"></span> And here on warde, ryght now as blyve,  
<span id="an_249"></span> Yif he wol make me slepe a lyte,  
<span class="margnote"><span id="an_250">250</span></span> Of down of
pure dowves white  
<span id="an_251"></span> I wil yive hym a fether-bed,  
<span id="an_252"></span> Rayed with gold and ryght wel cled  
<span id="an_253"></span> In fyn blak satyn doutremer,  
<span id="an_254"></span> And many a pilowe, and every ber  
<span id="an_255"></span> Of cloth of Reynes, to slepe softe --  
<span id="an_256"></span> Hym thar not nede to turnen ofte --  
<span id="an_257"></span> And I wol yive hym al that falles  
<span id="an_258"></span> To a chambre, and al hys halles  
<span id="an_259"></span> I wol do peynte with pure gold  
<span class="margnote"><span id="an_260">260</span></span> And tapite
hem ful many fold  
<span id="an_261"></span> Of oo sute; this shal he have  
<span id="an_262"></span> (Yf I wiste where were hys cave),  
<span id="an_263"></span> Yf he kan make me slepe sone,  
<span id="an_264"></span> As did the goddesse quene Alcione.  
<span id="an_265"></span> And thus this ylke god, Morpheus,  
<span id="an_266"></span> May wynne of me moo fees thus  
<span id="an_267"></span> Than ever he wan; and to Juno,  
<span id="an_268"></span> That ys hys goddesse, I shal soo do,  
<span id="an_269"></span> I trow, that she shal holde hir payd."  
<span class="margnote"><span id="an_270">270</span></span> I hadde
unneth that word ysayd  
<span id="an_271"></span> Ryght thus as I have told hyt yow,  
<span id="an_272"></span> That sodeynly, I nyste how,  
<span id="an_273"></span> Such a lust anoon me took  
<span id="an_274"></span> To slepe that ryght upon my book  
<span id="an_275"></span> Y fil aslepe, and therwith even  
<span id="an_276"></span> Me mette so ynly swete a sweven,  
<span id="an_277"></span> So wonderful that never yit  
<span id="an_278"></span> Y trowe no man had the wyt  
<span id="an_279"></span> To konne wel my sweven rede;  
<span class="margnote"><span id="an_280">280</span></span> No, not
Joseph, withoute drede,  
<span id="an_281"></span> Of Egipte, he that redde so  
<span id="an_282"></span> The kynges metynge Pharao,  
<span id="an_283"></span> No more than koude the lest of us;  
<span id="an_284"></span> Ne nat skarsly Macrobeus  
<span id="an_285"></span> (He that wrot al th' avysyoun  
<span id="an_286"></span> That he mette, kyng Scipioun,  
<span id="an_287"></span> The noble man, the Affrikan --  
<span id="an_288"></span> Suche marvayles fortuned than),  
<span id="an_289"></span> I trowe, arede my dremes even.  
<span class="margnote"><span id="an_290">290</span></span> Loo, thus hyt
was; thys was my sweven.  
<span id="an_291"></span> Me thoghte thus: that hyt was May,  
<span id="an_292"></span> And in the dawenynge I lay  
<span id="an_293"></span> (Me mette thus) in my bed al naked  
<span id="an_294"></span> And loked forth, for I was waked  
<span id="an_295"></span> With smale foules a gret hep  
<span id="an_296"></span> That had affrayed me out of my slep  
<span id="an_297"></span> Thorgh noyse and swetnesse of her song.  
<span id="an_298"></span> And, as me mette, they sate among  
<span id="an_299"></span> Upon my chambre roof wythoute,  
<span class="margnote"><span id="an_300">300</span></span> Upon the
tyles, overal aboute,  
<span id="an_301"></span> And songe, everych in hys wyse,  
<span id="an_302"></span> The moste solempne servise  
<span id="an_303"></span> By noote that ever man, y trowe,  
<span id="an_304"></span> Had herd, for som of hem song lowe,  
<span id="an_305"></span> Som high, and al of oon acord.  
<span id="an_306"></span> To telle shortly, att oo word,  
<span id="an_307"></span> Was never herd so swete a steven  
<span id="an_308"></span> But hyt had be a thyng of heven --  
<span id="an_309"></span> So mery a soun, so swete entewnes,  
<span class="margnote"><span id="an_310">310</span></span> That certes,
for the toun of Tewnes  
<span id="an_311"></span> I nolde but I had herd hem synge;  
<span id="an_312"></span> For al my chambre gan to rynge  
<span id="an_313"></span> Thurgh syngynge of her armonye;  
<span id="an_314"></span> For instrument nor melodye  
<span id="an_315"></span> Was nowhere herd yet half so swete,  
<span id="an_316"></span> Nor of acord half so mete;  
<span id="an_317"></span> For ther was noon of hem that feyned  
<span id="an_318"></span> To synge, for ech of hem hym peyned  
<span id="an_319"></span> To fynde out mery crafty notes.  
<span class="margnote"><span id="an_320">320</span></span> They ne
spared not her throtes.  
<span id="an_321"></span> And sooth to seyn, my chambre was  
<span id="an_322"></span> Ful wel depeynted, and with glas  
<span id="an_323"></span> Were al the wyndowes wel yglased  
<span id="an_324"></span> Ful clere, and nat an hoole ycrased,  
<span id="an_325"></span> That to beholde hyt was gret joye.  
<span id="an_326"></span> For hooly al the story of Troye  
<span id="an_327"></span> Was in the glasynge ywroght thus,  
<span id="an_328"></span> Of Ector and of kyng Priamus,  
<span id="an_329"></span> Of Achilles and of kyng Lamedon,  
<span class="margnote"><span id="an_330">330</span></span> And eke of
Medea and of Jason,  
<span id="an_331"></span> Of Paris, Eleyne, and of Lavyne.  
<span id="an_332"></span> And alle the walles with colours fyne  
<span id="an_333"></span> Were peynted, bothe text and glose,  
<span id="an_334"></span> \[Of\] al the Romaunce of the Rose.  
<span id="an_335"></span> My wyndowes were shette echon,  
<span id="an_336"></span> And throgh the glas the sonne shon  
<span id="an_337"></span> Upon my bed with bryghte bemes,  
<span id="an_338"></span> With many glade gilde stremes;  
<span id="an_339"></span> And eke the welken was so fair --  
<span class="margnote"><span id="an_340">340</span></span> Blew, bryght,
clere was the ayr,  
<span id="an_341"></span> And ful attempre for sothe hyt was;  
<span id="an_342"></span> For nother to cold nor hoot yt nas,  
<span id="an_343"></span> Ne in al the welken was a clowde.  
<span id="an_344"></span> And as I lay thus, wonder lowde  
<span id="an_345"></span> Me thoght I herde an hunte blowe  
<span id="an_346"></span> T' assay hys horn and for to knowe  
<span id="an_347"></span> Whether hyt were clere or hors of soun.  
<span id="an_348"></span> And I herde goynge bothe up and doun  
<span id="an_349"></span> Men, hors, houndes, and other thyng;  
<span class="margnote"><span id="an_350">350</span></span> And al men
speken of huntyng,  
<span id="an_351"></span> How they wolde slee the hert with strengthe,  
<span id="an_352"></span> And how the hert had upon lengthe  
<span id="an_353"></span> So moche embosed -- y not now what.  
<span id="an_354"></span> Anoon ryght whan I herde that,  
<span id="an_355"></span> How that they wolde on-huntynge goon,  
<span id="an_356"></span> I was ryght glad, and up anoon  
<span id="an_357"></span> Took my hors, and forth I wente  
<span id="an_358"></span> Out of my chambre; I never stente  
<span id="an_359"></span> Til I com to the feld withoute.  
<span class="margnote"><span id="an_360">360</span></span> Ther overtok
y a gret route  
<span id="an_361"></span> Of huntes and eke of foresteres,  
<span id="an_362"></span> With many relayes and lymeres,  
<span id="an_363"></span> And hyed hem to the forest faste  
<span id="an_364"></span> And I with hem. So at the laste  
<span id="an_365"></span> I asked oon, ladde a lymere:  
<span id="an_366"></span> "Say, felowe, who shal hunte here?"  
<span id="an_367"></span> Quod I, and he answered ageyn,  
<span id="an_368"></span> "Syr, th' emperour Octovyen,"  
<span id="an_369"></span> Quod he, "and ys here faste by."  
<span class="margnote"><span id="an_370">370</span></span> "A Goddes
half, in good tyme!" quod I,  
<span id="an_371"></span> "Go we faste!" and gan to ryde.  
<span id="an_372"></span> Whan we came to the forest syde,  
<span id="an_373"></span> Every man dide ryght anoon  
<span id="an_374"></span> As to huntynge fil to doon.  
<span id="an_375"></span> The mayster-hunte anoon, fot-hot,  
<span id="an_376"></span> With a gret horn blew thre mot  
<span id="an_377"></span> At the uncouplynge of hys houndes.  
<span id="an_378"></span> Withynne a while the hert yfounde ys,  
<span id="an_379"></span> Yhalowed, and rechased faste  
<span class="margnote"><span id="an_380">380</span></span> Longe tyme;
and so at the laste  
<span id="an_381"></span> This hert rused and staal away  
<span id="an_382"></span> Fro alle the houndes a privy way.  
<span id="an_383"></span> The houndes had overshote hym alle  
<span id="an_384"></span> And were on a defaute yfalle.  
<span id="an_385"></span> Therwyth the hunte wonder faste  
<span id="an_386"></span> Blew a forloyn at the laste.  
<span id="an_387"></span> I was go walked fro my tree,  
<span id="an_388"></span> And as I wente, ther cam by mee  
<span id="an_389"></span> A whelp, that fauned me as I stood,  
<span class="margnote"><span id="an_390">390</span></span> That hadde
yfolowed and koude no good.  
<span id="an_391"></span> Hyt com and crepte to me as lowe  
<span id="an_392"></span> Ryght as hyt hadde me yknowe,  
<span id="an_393"></span> Helde doun hys hed and joyned hys eres,  
<span id="an_394"></span> And leyde al smothe doun hys heres.  
<span id="an_395"></span> I wolde have kaught hyt, and anoon  
<span id="an_396"></span> Hyt fledde and was fro me goon;  
<span id="an_397"></span> And I hym folwed, and hyt forth wente  
<span id="an_398"></span> Doun by a floury grene wente  
<span id="an_399"></span> Ful thikke of gras, ful softe and swete.  
<span class="margnote"><span id="an_400">400</span></span> With floures
fele, faire under fete,  
<span id="an_401"></span> And litel used; hyt semed thus,  
<span id="an_402"></span> For both Flora and Zephirus,  
<span id="an_403"></span> They two that make floures growe,  
<span id="an_404"></span> Had mad her dwellynge ther, I trowe;  
<span id="an_405"></span> For hit was, on to beholde,  
<span id="an_406"></span> As thogh the erthe envye wolde  
<span id="an_407"></span> To be gayer than the heven,  
<span id="an_408"></span> To have moo floures, swiche seven,  
<span id="an_409"></span> As in the welken sterres bee.  
<span class="margnote"><span id="an_410">410</span></span> Hyt had
forgete the povertee  
<span id="an_411"></span> That wynter, thorgh hys colde morwes,  
<span id="an_412"></span> Had mad hyt suffre, and his sorwes;  
<span id="an_413"></span> All was forgeten, and that was sene,  
<span id="an_414"></span> For al the woode was waxen grene;  
<span id="an_415"></span> Swetnesse of dew had mad hyt waxe.  
<span id="an_416"></span> Hyt ys no nede eke for to axe  
<span id="an_417"></span> Wher there were many grene greves,  
<span id="an_418"></span> Or thikke of trees, so ful of leves;  
<span id="an_419"></span> And every tree stood by hymselve  
<span class="margnote"><span id="an_420">420</span></span> Fro other wel
ten foot or twelve --  
<span id="an_421"></span> So grete trees, so huge of strengthe,  
<span id="an_422"></span> Of fourty or fifty fadme lengthe,  
<span id="an_423"></span> Clene withoute bowgh or stikke,  
<span id="an_424"></span> With croppes brode, and eke as thikke --  
<span id="an_425"></span> They were nat an ynche asonder --  
<span id="an_426"></span> That hit was shadewe overal under.  
<span id="an_427"></span> And many an hert and many an hynde  
<span id="an_428"></span> Was both before me and behynde.  
<span id="an_429"></span> Of founes, sowres, bukkes, does  
<span class="margnote"><span id="an_430">430</span></span> Was ful the
woode, and many roes,  
<span id="an_431"></span> And many sqwirelles that sete  
<span id="an_432"></span> Ful high upon the trees and ete,  
<span id="an_433"></span> And in hir maner made festes.  
<span id="an_434"></span> Shortly, hyt was so ful of bestes  
<span id="an_435"></span> That thogh Argus, the noble countour,  
<span id="an_436"></span> Sete to rekene in hys countour,  
<span id="an_437"></span> And rekene with his figures ten --  
<span id="an_438"></span> For by tho figures mowe al ken,  
<span id="an_439"></span> Yf they be crafty, rekene and noumbre,  
<span class="margnote"><span id="an_440">440</span></span> And telle of
every thing the noumbre --  
<span id="an_441"></span> Yet shoulde he fayle to rekene even  
<span id="an_442"></span> The wondres me mette in my sweven.  
<span id="an_443"></span> But forth they romed ryght wonder faste  
<span id="an_444"></span> Doun the woode; so at the laste  
<span id="an_445"></span> I was war of a man in blak,  
<span id="an_446"></span> That sat and had yturned his bak  
<span id="an_447"></span> To an ook, an huge tree.  
<span id="an_448"></span> "Lord," thoght I, "who may that be?  
<span id="an_449"></span> What ayleth hym to sitten her?"  
<span class="margnote"><span id="an_450">450</span></span> Anoon-ryght I
wente ner;  
<span id="an_451"></span> Than found I sitte even upryght  
<span id="an_452"></span> A wonder wel-farynge knyght --  
<span id="an_453"></span> By the maner me thoghte so --  
<span id="an_454"></span> Of good mochel, and ryght yong therto,  
<span id="an_455"></span> Of the age of foure and twenty yer,  
<span id="an_456"></span> Upon hys berd but lytel her,  
<span id="an_457"></span> And he was clothed al in blak.  
<span id="an_458"></span> I stalked even unto hys bak,  
<span id="an_459"></span> And there I stood as stille as ought,  
<span class="margnote"><span id="an_460">460</span></span> That, soth to
saye, he saw me nought;  
<span id="an_461"></span> For-why he heng hys hed adoun,  
<span id="an_462"></span> And with a dedly sorwful soun  
<span id="an_463"></span> He made of rym ten vers or twelve  
<span id="an_464"></span> Of a compleynte to hymselve --  
<span id="an_465"></span> The moste pitee, the moste rowthe,  
<span id="an_466"></span> That ever I herde; for, by my trowthe,  
<span id="an_11-ch"></span> 467 Hit was gret wonder that Nature  
<span id="an_468"></span> Myght suffre any creature  
<span id="an_469"></span> To have such sorwe and be not ded.  
<span class="margnote"><span id="an_470">470</span></span> Ful pitous
pale and nothyng red,  
<span id="an_471"></span> He sayd a lay, a maner song,  
<span id="an_472"></span> Withoute noote, withoute song;  
<span id="an_473"></span> And was thys, for ful wel I kan  
<span id="an_474"></span> Reherse hyt; ryght thus hyt began:  
<span id="an_475"></span> "I have of sorwe so gret won  
<span id="an_476"></span> That joye gete I never non,  
<span id="an_477"></span> Now that I see my lady bryght,  
<span id="an_478"></span> Which I have loved with al my myght,  
<span id="an_479"></span> Is fro me ded and ys agoon.  
<span id="an_481"></span> "Allas, deth, what ayleth the,  
<span id="an_482"></span> That thou noldest have taken me,  
<span id="an_483"></span> Whan thou toke my lady swete,  
<span id="an_484"></span> That was so fair, so fresh, so fre,  
<span id="an_485"></span> So good that men may wel se  
<span id="an_486"></span> Of al goodnesse she had no mete!"  
<span id="an_487"></span> Whan he had mad thus his complaynte,  
<span id="an_488"></span> Hys sorwful hert gan faste faynte  
<span id="an_489"></span> And his spirites wexen dede;  
<span class="margnote"><span id="an_490">490</span></span> The blood was
fled for pure drede  
<span id="an_491"></span> Doun to hys herte, to make hym warm --  
<span id="an_492"></span> For wel hyt feled the herte had harm --  
<span id="an_493"></span> To wite eke why hyt was adrad  
<span id="an_494"></span> By kynde, and for to make hyt glad,  
<span id="an_495"></span> For hit ys membre principal  
<span id="an_496"></span> Of the body; and that made al  
<span id="an_497"></span> Hys hewe chaunge and wexe grene  
<span id="an_498"></span> And pale, for ther noo blood ys sene  
<span id="an_499"></span> In no maner lym of hys.  
<span class="margnote"><span id="an_500">500</span></span> Anoon
therwith whan y sawgh this --  
<span id="an_501"></span> He ferde thus evel there he set --  
<span id="an_502"></span> I went and stood ryght at his fet,  
<span id="an_503"></span> And grette hym; but he spak noght,  
<span id="an_504"></span> But argued with his owne thoght,  
<span id="an_505"></span> And in hys wyt disputed faste  
<span id="an_506"></span> Why and how hys lyf myght laste;  
<span id="an_507"></span> Hym thoughte hys sorwes were so smerte  
<span id="an_508"></span> And lay so colde upon hys herte.  
<span id="an_509"></span> So, throgh hys sorwe and hevy thoght,  
<span class="margnote"><span id="an_510">510</span></span> Made hym that
he herde me noght;  
<span id="an_511"></span> For he had wel nygh lost hys mynde,  
<span id="an_512"></span> Thogh Pan, that men clepeth god of kynde,  
<span id="an_513"></span> Were for hys sorwes never so wroth.  
<span id="an_514"></span> But at the last, to sayn ryght soth,  
<span id="an_515"></span> He was war of me, how y stood  
<span id="an_516"></span> Before hym and did of myn hood,  
<span id="an_517"></span> And had ygret hym as I best koude,  
<span id="an_518"></span> Debonayrly, and nothyng lowde.  
<span id="an_519"></span> He sayde, "I prey the, be not wroth.  
<span class="margnote"><span id="an_520">520</span></span> I herde the
not, to seyn the soth,  
<span id="an_521"></span> Ne I sawgh the not, syr, trewely."  
<span id="an_522"></span> "A, goode sir, no fors," quod y,  
<span id="an_523"></span> "I am ryght sory yif I have ought  
<span id="an_524"></span> Destroubled yow out of your thought.  
<span id="an_525"></span> Foryive me, yif I have mystake."  
<span id="an_526"></span> "Yis, th' amendes is lyght to make,"  
<span id="an_527"></span> Quod he, "for ther lyeth noon therto;  
<span id="an_528"></span> There ys nothyng myssayd nor do."  
<span id="an_529"></span> Loo, how goodly spak thys knyght,  
<span class="margnote"><span id="an_530">530</span></span> As hit had be
another wyght;  
<span id="an_531"></span> He made hyt nouther towgh ne queynte.  
<span id="an_532"></span> And I saw that, and gan me aqueynte  
<span id="an_533"></span> With hym, and fond hym so tretable,  
<span id="an_534"></span> Ryght wonder skylful and resonable,  
<span id="an_535"></span> As me thoghte, for al hys bale.  
<span id="an_536"></span> Anoon ryght I gan fynde a tale  
<span id="an_537"></span> To hym, to loke wher I myght ought  
<span id="an_538"></span> Have more knowynge of hys thought.  
<span id="an_539"></span> "Sir," quod I, "this game is doon.  
<span class="margnote"><span id="an_540">540</span></span> I holde that
this hert be goon;  
<span id="an_541"></span> These huntes konne hym nowher see."  
<span id="an_542"></span> "Y do no fors therof," quod he;  
<span id="an_543"></span> "My thought ys theron never a del."  
<span id="an_544"></span> "By oure Lord," quod I, "y trow yow wel;  
<span id="an_545"></span> Ryght so me thinketh by youre chere.  
<span id="an_546"></span> But, sir, oo thyng wol ye here?  
<span id="an_547"></span> Me thynketh in gret sorowe I yow see;  
<span id="an_548"></span> But certes, sire, yif that yee  
<span id="an_549"></span> Wolde ought discure me youre woo,  
<span class="margnote"><span id="an_550">550</span></span> I wolde, as
wys God helpe me soo,  
<span id="an_551"></span> Amende hyt, yif I kan or may.  
<span id="an_552"></span> Ye mowe preve hyt be assay;  
<span id="an_553"></span> For, by my trouthe, to make yow hool  
<span id="an_554"></span> I wol do al my power hool.  
<span id="an_555"></span> And telleth me of your sorwes smerte;  
<span id="an_556"></span> Paraunter hyt may ese youre herte,  
<span id="an_557"></span> That semeth ful sek under your syde."  
<span id="an_558"></span> With that he loked on me asyde,  
<span id="an_559"></span> As who sayth, "Nay, that wol not be."  
<span class="margnote"><span id="an_560">560</span></span> "Graunt
mercy, goode frend," quod he,  
<span id="an_561"></span> "I thanke the that thow woldest soo,  
<span id="an_562"></span> But hyt may never the rather be doo.  
<span id="an_563"></span> No man may my sorwe glade,  
<span id="an_564"></span> That maketh my hewe to falle and fade,  
<span id="an_565"></span> And hath myn understondynge lorn  
<span id="an_566"></span> That me ys wo that I was born!  
<span id="an_567"></span> May noght make my sorwes slyde,  
<span id="an_568"></span> Nought al the remedyes of Ovyde,  
<span id="an_569"></span> Ne Orpheus, god of melodye,  
<span class="margnote"><span id="an_570">570</span></span> Ne Dedalus
with his playes slye;  
<span id="an_571"></span> Ne hele me may no phisicien,  
<span id="an_572"></span> Noght Ypocras ne Galyen;  
<span id="an_573"></span> Me ys wo that I lyve houres twelve.  
<span id="an_574"></span> But whooso wol assay hymselve  
<span id="an_575"></span> Whether his hert kan have pitee  
<span id="an_576"></span> Of any sorwe, lat hym see me.  
<span id="an_577"></span> Y wrecche, that deth hath mad al naked  
<span id="an_578"></span> Of al the blysse that ever was maked,  
<span id="an_579"></span> Yworthe worste of alle wyghtes,  
<span class="margnote"><span id="an_580">580</span></span> That hate my
dayes and my nyghtes!  
<span id="an_581"></span> My lyf, my lustes, be me loothe,  
<span id="an_582"></span> For al welfare and I be wroothe.  
<span id="an_583"></span> The pure deth ys so ful my foo  
<span id="an_584"></span> That I wolde deye, hyt wolde not soo;  
<span id="an_585"></span> For whan I folwe hyt, hit wol flee;  
<span id="an_586"></span> I wolde have hym, hyt nyl nat me.  
<span id="an_587"></span> This ys my peyne wythoute red,  
<span id="an_588"></span> Alway deynge and be not ded,  
<span id="an_589"></span> That Cesiphus, that lyeth in helle,  
<span class="margnote"><span id="an_590">590</span></span> May not of
more sorwe telle.  
<span id="an_591"></span> And whoso wiste al, by my trouthe,  
<span id="an_592"></span> My sorwe, but he hadde rowthe  
<span id="an_593"></span> And pitee of my sorwes smerte,  
<span id="an_594"></span> That man hath a fendly herte;  
<span id="an_595"></span> For whoso seeth me first on morwe  
<span id="an_596"></span> May seyn he hath met with sorwe,  
<span id="an_597"></span> For y am sorwe, and sorwe ys y.  
<span id="an_598"></span> "Allas! and I wol tel the why:  
<span id="an_599"></span> My \[song\] ys turned to pleynynge,  
<span class="margnote"><span id="an_600">600</span></span> And al my
laughtre to wepynge,  
<span id="an_601"></span> My glade thoghtes to hevynesse;  
<span id="an_602"></span> In travayle ys myn ydelnesse  
<span id="an_603"></span> And eke my reste; my wele is woo,  
<span id="an_604"></span> My good ys harm, and evermoo  
<span id="an_605"></span> In wrathe ys turned my pleynge  
<span id="an_606"></span> And my delyt into sorwynge.  
<span id="an_607"></span> Myn hele ys turned into seknesse,  
<span id="an_608"></span> In drede ys al my sykernesse;  
<span id="an_609"></span> To derke ys turned al my lyght,  
<span class="margnote"><span id="an_610">610</span></span> My wyt ys
foly, my day ys nyght,  
<span id="an_611"></span> My love ys hate, my slep wakynge,  
<span id="an_612"></span> My myrthe and meles ys fastynge,  
<span id="an_613"></span> My countenaunce ys nycete  
<span id="an_614"></span> And al abaved, where so I be;  
<span id="an_615"></span> My pees in pledynge and in werre.  
<span id="an_616"></span> Allas, how myghte I fare werre?  
<span id="an_617"></span> My boldnesse ys turned to shame,  
<span id="an_618"></span> For fals Fortune hath pleyd a game  
<span id="an_619"></span> Atte ches with me, allas the while!  
<span class="margnote"><span id="an_620">620</span></span> The
trayteresse fals and ful of gyle,  
<span id="an_621"></span> That al behoteth and nothyng halt,  
<span id="an_622"></span> She goth upryght and yet she halt,  
<span id="an_623"></span> That baggeth foule and loketh faire,  
<span id="an_624"></span> The dispitouse debonaire  
<span id="an_625"></span> That skorneth many a creature!  
<span id="an_626"></span> An ydole of fals portrayture  
<span id="an_627"></span> Ys she, for she wol sone wrien;  
<span id="an_628"></span> She is the monstres hed ywrien,  
<span id="an_629"></span> As fylthe over-ystrawed with floures.  
<span class="margnote"><span id="an_630">630</span></span> Hir moste
worshippe and hir flour ys  
<span id="an_631"></span> To lyen, for that ys hyr nature;  
<span id="an_632"></span> Withoute feyth, lawe, or mesure  
<span id="an_633"></span> She ys fals, and ever laughynge  
<span id="an_634"></span> With oon eye, and that other wepynge.  
<span id="an_635"></span> That ys broght up she set al doun.  
<span id="an_636"></span> I lykne hyr to the scorpioun,  
<span id="an_637"></span> That ys a fals, flaterynge beste,  
<span id="an_638"></span> For with his hed he maketh feste,  
<span id="an_639"></span> But al amydde hys flaterynge  
<span class="margnote"><span id="an_640">640</span></span> With hys
tayle he wol stynge  
<span id="an_641"></span> And envenyme; and so wol she.  
<span id="an_642"></span> She ys th' envyouse charite  
<span id="an_643"></span> That ys ay fals and semeth wel;  
<span id="an_644"></span> So turneth she hyr false whel  
<span id="an_645"></span> Aboute, for hyt ys nothyng stable --  
<span id="an_646"></span> Now by the fire, now at table;  
<span id="an_647"></span> For many oon hath she thus yblent.  
<span id="an_648"></span> She ys pley of enchauntement,  
<span id="an_649"></span> That semeth oon and ys not soo.  
<span class="margnote"><span id="an_650">650</span></span> The false
thef! What hath she doo,  
<span id="an_651"></span> Trowest thou? By oure Lord I wol the seye:  
<span id="an_652"></span> "At the ches with me she gan to pleye;  
<span id="an_653"></span> With hir false draughtes dyvers  
<span id="an_654"></span> She staal on me and tok my fers.  
<span id="an_655"></span> And whan I sawgh my fers awaye,  
<span id="an_656"></span> Allas, I kouthe no lenger playe,  
<span id="an_657"></span> But seyde, \`Farewel, swete, ywys,  
<span id="an_658"></span> And farewel al that ever ther ys!'  
<span id="an_659"></span> "Therwith Fortune seyde \`Chek her!  
<span class="margnote"><span id="an_660">660</span></span> And mat in
the myd poynt of the chekker,  
<span id="an_661"></span> With a poun errant!' Allas,  
<span id="an_662"></span> Ful craftier to pley she was  
<span id="an_663"></span> Than Athalus, that made the game  
<span id="an_664"></span> First of the ches, so was hys name.  
<span id="an_665"></span> But God wolde I had oones or twyes  
<span id="an_666"></span> Ykoud and knowe the jeupardyes  
<span id="an_667"></span> That kowde the Grek Pictagores!  
<span id="an_668"></span> I shulde have pleyd the bet at ches  
<span id="an_669"></span> And kept my fers the bet therby.  
<span class="margnote"><span id="an_670">670</span></span> And thogh
wherto? For trewely  
<span id="an_671"></span> I holde that wyssh nat worth a stree!  
<span id="an_672"></span> Hyt had be never the bet for me,  
<span id="an_673"></span> For Fortune kan so many a wyle  
<span id="an_674"></span> Ther be but fewe kan hir begile;  
<span id="an_675"></span> And eke she ys the lasse to blame;  
<span id="an_676"></span> Myself I wolde have do the same,  
<span id="an_677"></span> Before God, hadde I ben as she;  
<span id="an_678"></span> She oghte the more excused be.  
<span id="an_679"></span> For this I say yet more therto:  
<span class="margnote"><span id="an_680">680</span></span> Had I be God
and myghte have do  
<span id="an_681"></span> My wille whan she my fers kaughte,  
<span id="an_682"></span> I wolde have drawe the same draughte.  
<span id="an_683"></span> For, also wys God yive me reste,  
<span id="an_684"></span> I dar wel swere she took the beste.  
<span id="an_685"></span> But through that draughte I have lorn  
<span id="an_686"></span> My blysse; allas, that I was born!  
<span id="an_687"></span> For evermore, y trowe trewly,  
<span id="an_688"></span> For al my wille, my lust holly  
<span id="an_689"></span> Ys turned; but yet, what to doone?  
<span class="margnote"><span id="an_690">690</span></span> Be oure Lord,
hyt ys to deye soone.  
<span id="an_691"></span> For nothyng I leve hyt noght,  
<span id="an_692"></span> But lyve and deye ryght in this thoght;  
<span id="an_693"></span> For there nys planete in firmament,  
<span id="an_694"></span> Ne in ayr ne in erthe noon element,  
<span id="an_695"></span> That they ne yive me a yifte echone  
<span id="an_696"></span> Of wepynge whan I am allone.  
<span id="an_697"></span> For whan that I avise me wel  
<span id="an_698"></span> And bethenke me every del  
<span id="an_699"></span> How that ther lyeth in rekenyng,  
<span class="margnote"><span id="an_700">700</span></span> In my sorwe,
for nothyng,  
<span id="an_701"></span> And how ther leveth no gladnesse  
<span id="an_702"></span> May glade me of my distresse,  
<span id="an_703"></span> And how I have lost suffisance,  
<span id="an_704"></span> And therto I have no plesance,  
<span id="an_705"></span> Than may I say I have ryght noght.  
<span id="an_706"></span> And whan al this falleth in my thoght,  
<span id="an_707"></span> Allas, than am I overcome!  
<span id="an_708"></span> For that ys doon ys not to come.  
<span id="an_709"></span> I have more sorowe than Tantale."  
<span class="margnote"><span id="an_710">710</span></span> And whan I
herde hym tel thys tale  
<span id="an_711"></span> Thus pitously, as I yow telle,  
<span id="an_712"></span> Unnethe myght y lenger dwelle,  
<span id="an_713"></span> Hyt dyde myn herte so moche woo.  
<span id="an_714"></span> "A, goode sir," quod I, "say not soo!  
<span id="an_715"></span> Have som pitee on your nature  
<span id="an_716"></span> That formed yow to creature.  
<span id="an_717"></span> Remembre yow of Socrates,  
<span id="an_718"></span> For he ne counted nat thre strees  
<span id="an_719"></span> Of noght that Fortune koude doo."  
<span class="margnote"><span id="an_720">720</span></span> "No," quod
he, "I kan not soo."  
<span id="an_721"></span> "Why so, good syr? Yis parde!" quod y;  
<span id="an_722"></span> "Ne say noght soo, for trewely,  
<span id="an_723"></span> Thogh ye had lost the ferses twelve,  
<span id="an_724"></span> And ye for sorwe mordred yourselve,  
<span id="an_725"></span> Ye sholde be dampned in this cas  
<span id="an_726"></span> By as good ryght as Medea was,  
<span id="an_727"></span> That slough hir children for Jasoun;  
<span id="an_728"></span> And Phyllis also for Demophoun  
<span id="an_729"></span> Heng hirself -- so weylaway! --  
<span class="margnote"><span id="an_730">730</span></span> For he had
broke his terme-day  
<span id="an_11-ch"></span> 731 To come to hir. Another rage  
<span id="an_732"></span> Had Dydo, the quene eke of Cartage,  
<span id="an_733"></span> That slough hirself for Eneas  
<span id="an_734"></span> Was fals -- which a fool she was!  
<span id="an_735"></span> And Ecquo died for Narcisus  
<span id="an_736"></span> Nolde nat love hir, and ryght thus  
<span id="an_737"></span> Hath many another foly doon;  
<span id="an_738"></span> And for Dalida died Sampson,  
<span id="an_739"></span> That slough hymself with a piler.  
<span class="margnote"><span id="an_740">740</span></span> But ther is
no man alyve her  
<span id="an_741"></span> Wolde for a fers make this woo!"  
<span id="an_742"></span> "Why so?" quod he, "hyt ys nat soo.  
<span id="an_743"></span> Thou wost ful lytel what thou menest;  
<span id="an_744"></span> I have lost more than thow wenest."  
<span id="an_745"></span> "Loo, \[sey\] how that may be?" quod y;  
<span id="an_746"></span> "Good sir, telle me al hooly  
<span id="an_747"></span> In what wyse, how, why, and wherfore  
<span id="an_748"></span> That ye have thus youre blysse lore."  
<span id="an_749"></span> "Blythely," quod he; "com sytte adoun!  
<span class="margnote"><span id="an_750">750</span></span> I telle the
upon a condicioun  
<span id="an_751"></span> That thou shalt hooly, with al thy wyt,  
<span id="an_752"></span> Doo thyn entent to herkene hit."  
<span id="an_753"></span> "Yis, syr." "Swere thy trouthe therto."  
<span id="an_754"></span> "Gladly." "Do thanne holde hereto!"  
<span id="an_755"></span> "I shal ryght blythely, so God me save,  
<span id="an_756"></span> Hooly, with al the wit I have,  
<span id="an_757"></span> Here yow as wel as I kan."  
<span id="an_758"></span> "A Goddes half!" quod he, and began:  
<span id="an_759"></span> "Syr," quod he, "sith first I kouthe  
<span class="margnote"><span id="an_760">760</span></span> Have any
maner wyt fro youthe,  
<span id="an_761"></span> Or kyndely understondyng  
<span id="an_762"></span> To comprehende in any thyng  
<span id="an_763"></span> What love was, in myn owne wyt,  
<span id="an_764"></span> Dredeles, I have ever yit  
<span id="an_765"></span> Be tributarye and yive rente  
<span id="an_766"></span> To Love, hooly with good entente,  
<span id="an_767"></span> And throgh plesaunce become his thral  
<span id="an_768"></span> With good wille, body, hert, and al.  
<span id="an_769"></span> Al this I putte in his servage,  
<span class="margnote"><span id="an_770">770</span></span> As to my
lord, and dide homage;  
<span id="an_771"></span> And ful devoutly I prayed hym to  
<span id="an_772"></span> He shulde besette myn herte so  
<span id="an_773"></span> That hyt plesance to hym were  
<span id="an_774"></span> And worship to my lady dere.  
<span id="an_775"></span> "And this was longe, and many a yer  
<span id="an_776"></span> Or that myn herte was set owher,  
<span id="an_777"></span> That I dide thus, and nyste why;  
<span id="an_778"></span> I trowe hit cam me kyndely.  
<span id="an_779"></span> Paraunter I was therto most able,  
<span class="margnote"><span id="an_780">780</span></span> As a whit wal
or a table,  
<span id="an_781"></span> For hit ys redy to cacche and take  
<span id="an_782"></span> Al that men wil theryn make,  
<span id="an_783"></span> Whethir so men wil portreye or peynte,  
<span id="an_784"></span> Be the werkes never so queynte.  
<span id="an_785"></span> "And thilke tyme I ferde ryght so,  
<span id="an_786"></span> I was able to have lerned tho,  
<span id="an_787"></span> And to have kend as wel or better,  
<span id="an_788"></span> Paraunter, other art or letre;  
<span id="an_789"></span> But for love cam first in my thoght,  
<span class="margnote"><span id="an_790">790</span></span> Therfore I
forgat hyt noght.  
<span id="an_791"></span> I ches love to my firste craft;  
<span id="an_792"></span> Therfore hit ys with me laft,  
<span id="an_793"></span> For-why I tok hyt of so yong age  
<span id="an_794"></span> That malyce hadde my corage  
<span id="an_795"></span> Nat that tyme turned to nothyng  
<span id="an_796"></span> Thorgh to mochel knowlechyng.  
<span id="an_797"></span> For that tyme Yowthe, my maistresse,  
<span id="an_798"></span> Governed me in ydelnesse;  
<span id="an_799"></span> For hyt was in my firste youthe,  
<span class="margnote"><span id="an_800">800</span></span> And thoo ful
lytel good y couthe,  
<span id="an_801"></span> For al my werkes were flyttynge  
<span id="an_802"></span> That tyme, and al my thoght varyinge.  
<span id="an_803"></span> Al were to me ylyche good  
<span id="an_804"></span> That I knew thoo; but thus hit stood:  
<span id="an_805"></span> "Hit happed that I cam on a day  
<span id="an_806"></span> Into a place ther that I say  
<span id="an_807"></span> Trewly the fayrest companye  
<span id="an_808"></span> Of ladyes that evere man with ye  
<span id="an_809"></span> Had seen togedres in oo place.  
<span class="margnote"><span id="an_810">810</span></span> Shal I clepe
hyt hap other grace  
<span id="an_811"></span> That broght me there? Nay, but Fortune,  
<span id="an_812"></span> That ys to lyen ful comune,  
<span id="an_11-ch"></span> 813 The false trayteresse pervers!  
<span id="an_814"></span> God wolde I koude clepe hir wers,  
<span id="an_815"></span> For now she worcheth me ful woo,  
<span id="an_816"></span> And I wol telle sone why soo.  
<span id="an_817"></span> "Among these ladyes thus echon,  
<span id="an_818"></span> Soth to seyen, y sawgh oon  
<span id="an_819"></span> That was lyk noon of the route;  
<span class="margnote"><span id="an_820">820</span></span> For I dar
swere, withoute doute,  
<span id="an_821"></span> That as the someres sonne bryght  
<span id="an_822"></span> Ys fairer, clerer, and hath more lyght  
<span id="an_823"></span> Than any other planete in heven,  
<span id="an_824"></span> The moone or the sterres seven,  
<span id="an_825"></span> For al the world so hadde she  
<span id="an_826"></span> Surmounted hem alle of beaute,  
<span id="an_827"></span> Of maner, and of comlynesse,  
<span id="an_828"></span> Of stature, and of wel set gladnesse,  
<span id="an_829"></span> Of goodlyhede so wel beseye --  
<span class="margnote"><span id="an_830">830</span></span> Shortly, what
shal y more seye?  
<span id="an_831"></span> By God and by his halwes twelve,  
<span id="an_832"></span> Hyt was my swete, ryght as hirselve.  
<span id="an_833"></span> She had so stedfast countenaunce,  
<span id="an_834"></span> So noble port and meyntenaunce,  
<span id="an_835"></span> And Love, that had wel herd my boone,  
<span id="an_836"></span> Had espyed me thus soone,  
<span id="an_837"></span> That she ful sone in my thoght,  
<span id="an_838"></span> As helpe me God, so was ykaught  
<span id="an_839"></span> So sodenly that I ne tok  
<span class="margnote"><span id="an_840">840</span></span> No maner
counseyl but at hir lok  
<span id="an_841"></span> And at myn herte; for-why hir eyen  
<span id="an_842"></span> So gladly, I trow, myn herte seyen  
<span id="an_843"></span> That purely tho myn owne thoght  
<span id="an_844"></span> Seyde hit were beter serve hir for noght  
<span id="an_845"></span> Than with another to be wel.  
<span id="an_846"></span> And hyt was soth, for everydel  
<span id="an_847"></span> I wil anoon ryght telle thee why.  
<span id="an_848"></span> "I sawgh hyr daunce so comlily,  
<span id="an_849"></span> Carole and synge so swetely,  
<span class="margnote"><span id="an_850">850</span></span> Laughe and
pleye so womanly,  
<span id="an_851"></span> And loke so debonairly,  
<span id="an_852"></span> So goodly speke and so frendly,  
<span id="an_853"></span> That certes y trowe that evermor  
<span id="an_854"></span> Nas seyn so blysful a tresor.  
<span id="an_855"></span> For every heer on hir hed,  
<span id="an_856"></span> Soth to seyne, hyt was not red,  
<span id="an_857"></span> Ne nouther yelowe ne broun hyt nas;  
<span id="an_858"></span> Me thoghte most lyk gold hyt was.  
<span id="an_859"></span> "And whiche eyen my lady hadde!  
<span class="margnote"><span id="an_860">860</span></span> Debonaire,
goode, glade, and sadde,  
<span id="an_861"></span> Symple, of good mochel, noght to wyde.  
<span id="an_862"></span> Therto hir look nas not asyde  
<span id="an_863"></span> Ne overthwert, but beset so wel  
<span id="an_864"></span> Hyt drew and took up everydel  
<span id="an_865"></span> Al that on hir gan beholde.  
<span id="an_866"></span> Hir eyen semed anoon she wolde  
<span id="an_867"></span> Have mercy -- fooles wenden soo --  
<span id="an_868"></span> But hyt was never the rather doo.  
<span id="an_869"></span> Hyt nas no countrefeted thyng;  
<span class="margnote"><span id="an_870">870</span></span> Hyt was hir
owne pure lokyng  
<span id="an_871"></span> That the goddesse, dame Nature,  
<span id="an_872"></span> Had mad hem opene by mesure  
<span id="an_873"></span> And close; for were she never so glad,  
<span id="an_874"></span> Hyr lokynge was not foly sprad,  
<span id="an_875"></span> Ne wildely, thogh that she pleyde;  
<span id="an_876"></span> But ever, me thoght, hir eyen seyde,  
<span id="an_877"></span> \`Be God, my wrathe ys al foryive!'  
<span id="an_878"></span> "Therwith hir lyste so wel to lyve,  
<span id="an_879"></span> That dulnesse was of hir adrad.  
<span class="margnote"><span id="an_880">880</span></span> She nas to
sobre ne to glad;  
<span id="an_881"></span> In alle thynges more mesure  
<span id="an_882"></span> Had never, I trowe, creature.  
<span id="an_883"></span> But many oon with hire lok she herte,  
<span id="an_884"></span> And that sat hyr ful lyte at herte,  
<span id="an_885"></span> For she knew nothyng of her thoght;  
<span id="an_886"></span> But whether she knew or knew it nowght  
<span id="an_887"></span> Algate she ne roughte of hem a stree! --  
<span id="an_888"></span> To gete her love no ner nas he  
<span id="an_889"></span> That woned at hom than he in Ynde;  
<span class="margnote"><span id="an_890">890</span></span> The formest
was alway behynde.  
<span id="an_891"></span> But goode folk, over al other,  
<span id="an_892"></span> She loved as man may do hys brother;  
<span id="an_893"></span> Of which love she was wonder large,  
<span id="an_894"></span> In skilful places that bere charge.  
<span id="an_895"></span> "But which a visage had she thertoo!  
<span id="an_896"></span> Allas, myn herte ys wonder woo  
<span id="an_897"></span> That I ne kan discryven hyt!  
<span id="an_898"></span> Me lakketh both Englyssh and wit  
<span id="an_899"></span> For to undo hyt at the fulle;  
<span class="margnote"><span id="an_900">900</span></span> And eke my
spirites be so dulle  
<span id="an_901"></span> So gret a thyng for to devyse.  
<span id="an_902"></span> I have no wit that kan suffise  
<span id="an_903"></span> To comprehende hir beaute.  
<span id="an_904"></span> But thus moche dar I sayn, that she  
<span id="an_905"></span> Was whit, rody, fressh, and lyvely hewed,  
<span id="an_906"></span> And every day hir beaute newed.  
<span id="an_907"></span> And negh hir face was alderbest,  
<span id="an_908"></span> For certes Nature had swich lest  
<span id="an_909"></span> To make that fair that trewly she  
<span class="margnote"><span id="an_910">910</span></span> Was hir chef
patron of beaute,  
<span id="an_911"></span> And chef ensample of al hir werk,  
<span id="an_912"></span> And moustre; for be hyt never so derk,  
<span id="an_913"></span> Me thynketh I se hir ever moo.  
<span id="an_914"></span> And yet moreover, thogh alle thoo  
<span id="an_915"></span> That ever livede were now alyve,  
<span id="an_916"></span> Ne sholde have founde to discryve  
<span id="an_917"></span> Yn al hir face a wikked sygne,  
<span id="an_918"></span> For hit was sad, symple, and benygne.  
<span id="an_919"></span> "And which a goodly, softe speche  
<span class="margnote"><span id="an_920">920</span></span> Had that
swete, my lyves leche!  
<span id="an_921"></span> So frendly, and so wel ygrounded,  
<span id="an_922"></span> Up al resoun so wel yfounded,  
<span id="an_923"></span> And so tretable to alle goode  
<span id="an_924"></span> That I dar swere wel, by the roode,  
<span id="an_925"></span> Of eloquence was never founde  
<span id="an_926"></span> So swete a sownynge facounde,  
<span id="an_927"></span> Ne trewer tonged, ne skorned lasse,  
<span id="an_928"></span> Ne bet koude hele -- that, by the masse  
<span id="an_929"></span> I durste swere, thogh the pope hit songe,  
<span class="margnote"><span id="an_930">930</span></span> That ther was
never yet throgh hir tonge  
<span id="an_931"></span> Man ne woman gretly harmed;  
<span id="an_932"></span> As for her, was al harm hyd --  
<span id="an_933"></span> Ne lasse flaterynge in hir word,  
<span id="an_934"></span> That purely hir symple record  
<span id="an_935"></span> Was founde as trewe as any bond  
<span id="an_936"></span> Or trouthe of any mannes hond;  
<span id="an_937"></span> Ne chyde she koude never a del;  
<span id="an_938"></span> That knoweth al the world ful wel.  
<span id="an_939"></span> "But swich a fairnesse of a nekke  
<span class="margnote"><span id="an_940">940</span></span> Had that
swete that boon nor brekke  
<span id="an_941"></span> Nas ther non sene that myssat.  
<span id="an_942"></span> Hyt was whit, smothe, streght, and pure
flat,  
<span id="an_943"></span> Wythouten hole or canel-boon,  
<span id="an_944"></span> As be semynge had she noon.  
<span id="an_945"></span> Hyr throte, as I have now memoyre,  
<span id="an_946"></span> Semed a round tour of yvoyre,  
<span id="an_947"></span> Of good gretnesse, and noght to gret.  
<span id="an_948"></span> "And goode faire White she het;  
<span id="an_949"></span> That was my lady name ryght.  
<span class="margnote"><span id="an_950">950</span></span> She was bothe
fair and bryght;  
<span id="an_951"></span> She hadde not hir name wrong.  
<span id="an_952"></span> Ryght faire shuldres and body long  
<span id="an_953"></span> She had, and armes, every lyth  
<span id="an_954"></span> Fattyssh, flesshy, not gret therwith;  
<span id="an_955"></span> Ryght white handes, and nayles rede;  
<span id="an_956"></span> Rounde brestes; and of good brede  
<span id="an_957"></span> Hyr hippes were; a streight flat bak.  
<span id="an_958"></span> I knew on hir noon other lak  
<span id="an_959"></span> That al hir lymmes nere pure sewynge  
<span class="margnote"><span id="an_960">960</span></span> In as fer as
I had knowynge.  
<span id="an_961"></span> "Therto she koude so wel pleye,  
<span id="an_962"></span> Whan that hir lyste, that I dar seye  
<span id="an_963"></span> That she was lyk to torche bryght  
<span id="an_964"></span> That every man may take of lyght  
<span id="an_965"></span> Ynogh, and hyt hath never the lesse.  
<span id="an_966"></span> Of maner and of comlynesse  
<span id="an_967"></span> Ryght so ferde my lady dere,  
<span id="an_968"></span> For every wight of hir manere  
<span id="an_969"></span> Myght cacche ynogh, yif that he wolde,  
<span class="margnote"><span id="an_970">970</span></span> Yif he had
eyen hir to beholde;  
<span id="an_971"></span> For I dar swere wel, yif that she  
<span id="an_972"></span> Had among ten thousand be,  
<span id="an_973"></span> She wolde have be, at the leste,  
<span id="an_974"></span> A chef myrour of al the feste,  
<span id="an_975"></span> Thogh they had stonden in a rowe,  
<span id="an_976"></span> To mennes eyen that koude have knowe;  
<span id="an_977"></span> For wher-so men had pleyd or waked,  
<span id="an_978"></span> Me thoghte the felawsshyppe as naked  
<span id="an_979"></span> Withouten hir that sawgh I oones  
<span class="margnote"><span id="an_980">980</span></span> As a corowne
withoute stones.  
<span id="an_11-ch"></span> 981 Trewly she was, to myn ye  
<span id="an_982"></span> The soleyn fenix of Arabye,  
<span id="an_983"></span> For ther livyth never but oon,  
<span id="an_984"></span> Ne swich as she ne knowe I noon.  
<span id="an_985"></span> "To speke of godnesse, trewly she  
<span id="an_986"></span> Had as moche debonairte  
<span id="an_987"></span> As ever had Hester in the Bible,  
<span id="an_988"></span> And more, yif more were possyble.  
<span id="an_989"></span> And soth to seyne, therwythal  
<span class="margnote"><span id="an_990">990</span></span> She had a wyt
so general,  
<span id="an_991"></span> So hool enclyned to alle goode,  
<span id="an_992"></span> That al hir wyt was set, by the rode,  
<span id="an_993"></span> Withoute malyce, upon gladnesse;  
<span id="an_994"></span> And therto I saugh never yet a lesse  
<span id="an_995"></span> Harmful than she was in doynge.  
<span id="an_996"></span> I sey nat that she ne had knowynge  
<span id="an_997"></span> What harm was, or elles she  
<span id="an_998"></span> Had koud no good, so thinketh me.  
<span id="an_999"></span> "And trewly for to speke of trouthe,  
<span class="margnote"><span id="an_1000">1000</span></span> But she had
had, hyt hadde be routhe.  
<span id="an_1001"></span> Therof she had so moche hyr del --  
<span id="an_1002"></span> And I dar seyn and swere hyt wel --  
<span id="an_1003"></span> That Trouthe hymself over al and al  
<span id="an_1004"></span> Had chose hys maner principal  
<span id="an_1005"></span> In hir that was his restyng place.  
<span id="an_1006"></span> Therto she hadde the moste grace  
<span id="an_1007"></span> To have stedefast perseveraunce  
<span id="an_1008"></span> And esy, atempre governaunce  
<span id="an_1009"></span> That ever I knew or wyste yit,  
<span class="margnote"><span id="an_1010">1010</span></span> So pure
suffraunt was hir wyt;  
<span id="an_1011"></span> And reson gladly she understood;  
<span id="an_1012"></span> Hyt folowed wel she koude good.  
<span id="an_1013"></span> She used gladly to do wel;  
<span id="an_1014"></span> These were hir maners everydel.  
<span id="an_1015"></span> "Therwith she loved so wel ryght  
<span id="an_1016"></span> She wrong do wolde to no wyght.  
<span id="an_1017"></span> No wyght myghte do hir noo shame,  
<span id="an_1018"></span> She loved so wel hir owne name.  
<span id="an_1019"></span> Hyr lust to holde no wyght in honde,  
<span class="margnote"><span id="an_1020">1020</span></span> Ne, be thou
siker, she wolde not fonde  
<span id="an_1021"></span> To holde no wyght in balaunce  
<span id="an_1022"></span> By half word ne by countenaunce --  
<span id="an_1023"></span> But if men wolde upon hir lye --  
<span id="an_1024"></span> Ne sende men into Walakye,  
<span id="an_1025"></span> To Pruyse, and into Tartarye,  
<span id="an_1026"></span> To Alysaundre, ne into Turkye,  
<span id="an_1027"></span> And byd hym faste anoon that he  
<span id="an_1028"></span> Goo hoodles into the Drye Se  
<span id="an_1029"></span> And come hom by the Carrenar,  
<span class="margnote"><span id="an_1030">1030</span></span> And seye,
\`Sir, be now ryght war  
<span id="an_1031"></span> That I may of yow here seyn  
<span id="an_1032"></span> Worshyp or that ye come ageyn!'  
<span id="an_1033"></span> She ne used no suche knakkes smale.  
<span id="an_1034"></span> "But wherfore that y telle my tale?  
<span id="an_1035"></span> Ryght on thys same, as I have seyd,  
<span id="an_1036"></span> Was hooly al my love leyd;  
<span id="an_1037"></span> For certes she was, that swete wif,  
<span id="an_11-ch"></span> 1038 My suffisaunce, my lust, my lyf,  
<span id="an_1039"></span> Myn hap, myn hele, and al my blesse,  
<span class="margnote"><span id="an_1040">1040</span></span> My worldes
welfare, and my goddesse,  
<span id="an_1041"></span> And I hooly hires and everydel."  
<span id="an_1042"></span> "By oure Lord," quod I, "y trowe yow wel!  
<span id="an_1043"></span> Hardely, your love was wel beset;  
<span id="an_1044"></span> I not how ye myghte have do bet."  
<span id="an_1045"></span> "Bet? Ne no wyght so wel," quod he.  
<span id="an_1046"></span> "Y trowe hyt wel, sir," quod I, "parde!"  
<span id="an_1047"></span> "Nay, leve hyt wel!" "Sire, so do I;  
<span id="an_1048"></span> I leve yow wel, that trewely  
<span id="an_1049"></span> Yow thoghte that she was the beste  
<span class="margnote"><span id="an_1050">1050</span></span> And to
beholde the alderfayreste,  
<span id="an_1051"></span> Whoso had loked hir with your eyen."  
<span id="an_1052"></span> "With myn? Nay, alle that hir seyen  
<span id="an_1053"></span> Seyde and sworen hyt was soo.  
<span id="an_1054"></span> And thogh they ne hadde, I wolde thoo  
<span id="an_1055"></span> Have loved best my lady free,  
<span id="an_1056"></span> Thogh I had had al the beaute  
<span id="an_1057"></span> That ever had Alcipyades,  
<span id="an_1058"></span> And al the strengthe of Ercules,  
<span id="an_1059"></span> And therto had the worthynesse  
<span class="margnote"><span id="an_1060">1060</span></span> Of
Alysaunder, and al the rychesse  
<span id="an_1061"></span> That ever was in Babyloyne,  
<span id="an_1062"></span> In Cartage, or in Macedoyne,  
<span id="an_11-ch"></span> 1063 Or in Rome, or in Nynyve;  
<span id="an_1064"></span> And therto also hardy be  
<span id="an_1065"></span> As was Ector, so have I joye,  
<span id="an_1066"></span> That Achilles slough at Troye --  
<span id="an_1067"></span> And therfore was he slayn alsoo  
<span id="an_1068"></span> In a temple, for bothe twoo  
<span id="an_1069"></span> Were slayne, he and Antylegyus  
<span class="margnote"><span id="an_1070">1070</span></span> (And so
seyth Dares Frygius),  
<span id="an_1071"></span> For love of Polixena --  
<span id="an_1072"></span> Or ben as wis as Mynerva,  
<span id="an_1073"></span> I wolde ever, withoute drede,  
<span id="an_1074"></span> Have loved hir, for I moste nede.  
<span id="an_1075"></span> \`Nede?' Nay, trewly, I gabbe now;  
<span id="an_1076"></span> Noght \`nede,' and I wol tellen how:  
<span id="an_1077"></span> For of good wille myn herte hyt wolde,  
<span id="an_1078"></span> And eke to love hir I was holde  
<span id="an_1079"></span> As for the fairest and the beste.  
<span class="margnote"><span id="an_1080">1080</span></span> She was as
good, so have I reste,  
<span id="an_1081"></span> As ever was Penelopee of Grece,  
<span id="an_1082"></span> Or as the noble wif Lucrece,  
<span id="an_1083"></span> That was the beste -- he telleth thus,  
<span id="an_1084"></span> The Romayn, Tytus Lyvyus --  
<span id="an_1085"></span> She was as good, and nothyng lyk  
<span id="an_1086"></span> (Thogh hir stories be autentyk),  
<span id="an_1087"></span> Algate she was as trewe as she.  
<span id="an_1088"></span> "But wherfore that I telle thee  
<span id="an_1089"></span> Whan I first my lady say?  
<span class="margnote"><span id="an_1090">1090</span></span> I was ryght
yong, soth to say,  
<span id="an_1091"></span> And ful gret nede I hadde to lerne;  
<span id="an_1092"></span> Whan my herte wolde yerne  
<span id="an_1093"></span> To love, hyt was a gret empryse.  
<span id="an_1094"></span> But as my wyt koude best suffise,  
<span id="an_1095"></span> After my yonge childly wyt,  
<span id="an_1096"></span> Withoute drede, I besette hyt  
<span id="an_1097"></span> To love hir in my beste wyse,  
<span id="an_1098"></span> To do hir worship and the servise  
<span id="an_1099"></span> That I koude thoo, be my trouthe,  
<span class="margnote"><span id="an_1100">1100</span></span> Withoute
feynynge outher slouthe,  
<span id="an_1101"></span> For wonder feyn I wolde hir se.  
<span id="an_1102"></span> So mochel hyt amended me  
<span id="an_1103"></span> That whan I saugh hir first a-morwe  
<span id="an_1104"></span> I was warished of al my sorwe  
<span id="an_1105"></span> Of al day after; til hyt were eve  
<span id="an_1106"></span> Me thoghte nothyng myghte me greve,  
<span id="an_1107"></span> Were my sorwes never so smerte.  
<span id="an_1108"></span> And yet she syt so in myn herte  
<span id="an_1109"></span> That, by my trouthe, y nolde noght  
<span class="margnote"><span id="an_1110">1110</span></span> For al thys
world out of my thoght  
<span id="an_1111"></span> Leve my lady; noo, trewely!"  
<span id="an_1112"></span> "Now, by my trouthe, sir," quod I,  
<span id="an_1113"></span> "Me thynketh ye have such a chaunce  
<span id="an_1114"></span> As shryfte wythoute repentaunce."  
<span id="an_1115"></span> "Repentaunce? Nay, fy!" quod he,  
<span id="an_1116"></span> "Shulde y now repente me  
<span id="an_1117"></span> To love? Nay, certes, than were I wel  
<span id="an_1118"></span> Wers than was Achitofel,  
<span id="an_1119"></span> Or Anthenor, so have I joye,  
<span class="margnote"><span id="an_1120">1120</span></span> The traytor
that betraysed Troye,  
<span id="an_1121"></span> Or the false Genelloun,  
<span id="an_1122"></span> He that purchased the tresoun  
<span id="an_1123"></span> Of Rowland and of Olyver.  
<span id="an_1124"></span> Nay, while I am alyve her,  
<span id="an_1125"></span> I nyl foryete hir never moo."  
<span id="an_1126"></span> "Now, goode syre," quod I thoo,  
<span id="an_1127"></span> "Ye han wel told me herebefore;  
<span id="an_1128"></span> Hyt ys no nede to reherse it more,  
<span id="an_1129"></span> How ye sawe hir first, and where.  
<span class="margnote"><span id="an_1130">1130</span></span> But wolde
ye tel me the manere  
<span id="an_1131"></span> To hire which was your firste speche --  
<span id="an_1132"></span> Therof I wolde yow beseche --  
<span id="an_1133"></span> And how she knewe first your thoght,  
<span id="an_1134"></span> Whether ye loved hir or noght?  
<span id="an_1135"></span> And telleth me eke what ye have lore,  
<span id="an_1136"></span> I herde yow telle herebefore."  
<span id="an_1137"></span> "Yee!" seyde he, "thow nost what thow
menest;  
<span id="an_1138"></span> I have lost more than thou wenest."  
<span id="an_1139"></span> "What los ys that?" quod I thoo;  
<span class="margnote"><span id="an_1140">1140</span></span> "Nyl she
not love yow? Ys hyt soo?  
<span id="an_1141"></span> Or have ye oght doon amys,  
<span id="an_1142"></span> That she hath left yow? Ys hyt this?  
<span id="an_1143"></span> For Goddes love, telle me al."  
<span id="an_1144"></span> "Before God," quod he, "and I shal.  
<span id="an_1145"></span> I saye ryght as I have seyd,  
<span id="an_1146"></span> On hir was al my love leyd,  
<span id="an_1147"></span> And yet she nyste hyt nat, never a del  
<span id="an_1148"></span> Noght longe tyme, leve hyt wel!  
<span id="an_1149"></span> For be ryght siker, I durste noght  
<span class="margnote"><span id="an_1150">1150</span></span> For al this
world telle hir my thoght,  
<span id="an_1151"></span> Ne I wolde have wraththed hir, trewely.  
<span id="an_1152"></span> For wostow why? She was lady  
<span id="an_1153"></span> Of the body; she had the herte,  
<span id="an_1154"></span> And who hath that may not asterte.  
<span id="an_1155"></span> But for to kepe me fro ydelnesse,  
<span id="an_1156"></span> Trewly I dide my besynesse  
<span id="an_1157"></span> To make songes, as I best koude,  
<span id="an_1158"></span> And ofte tyme I song hem loude;  
<span id="an_1159"></span> And made songes thus a gret del,  
<span class="margnote"><span id="an_1160">1160</span></span> Althogh I
koude not make so wel  
<span id="an_1161"></span> Songes, ne knewe the art al,  
<span id="an_1162"></span> As koude Lamekes sone Tubal,  
<span id="an_1163"></span> That found out first the art of songe;  
<span id="an_1164"></span> For as hys brothres hamers ronge  
<span id="an_1165"></span> Upon hys anvelt up and doun,  
<span id="an_1166"></span> Therof he took the firste soun --  
<span id="an_1167"></span> But Grekes seyn Pictagoras,  
<span id="an_1168"></span> That he the firste fynder was  
<span id="an_1169"></span> Of the art (Aurora telleth so);  
<span class="margnote"><span id="an_1170">1170</span></span> But therof
no fors of hem two.  
<span id="an_1171"></span> Algates songes thus I made  
<span id="an_1172"></span> Of my felynge, myn herte to glade;  
<span id="an_1173"></span> And, lo, this was \[the\] altherferste --  
<span id="an_1174"></span> I not wher hyt were the werste.  
<span id="an_1175"></span> \`Lord, hyt maketh myn herte lyght  
<span id="an_1176"></span> Whan I thenke on that swete wyght  
<span id="an_1177"></span> That is so semely on to see;  
<span id="an_1178"></span> And wisshe to God hit myghte so bee  
<span id="an_1179"></span> That she wolde holde me for hir knyght,  
<span class="margnote"><span id="an_1180">1180</span></span> My lady,
that is so fair and bryght!'  
<span id="an_1181"></span> "Now have I told thee, soth to say,  
<span id="an_1182"></span> My firste song. Upon a day  
<span id="an_1183"></span> I bethoghte me what woo  
<span id="an_1184"></span> And sorwe that I suffred thoo  
<span id="an_1185"></span> For hir, and yet she wyste hyt noght,  
<span id="an_1186"></span> Ne telle hir durste I nat my thoght.  
<span id="an_1187"></span> \`Allas,' thoghte I, \`y kan no red;  
<span id="an_1188"></span> And but I telle hir, I \[nam\] but ded;  
<span id="an_1189"></span> And yif I telle hyr, to seye ryght soth,  
<span class="margnote"><span id="an_1190">1190</span></span> I am adred
she wol be wroth.  
<span id="an_1191"></span> Allas, what shal I thanne do?'  
<span id="an_1192"></span> "In this debat I was so wo  
<span id="an_1193"></span> Me thoghte myn herte braste atweyne!  
<span id="an_1194"></span> So at the laste, soth to sayne,  
<span id="an_1195"></span> I bethoghte me that Nature  
<span id="an_1196"></span> Ne formed never in creature  
<span id="an_1197"></span> So moche beaute, trewely,  
<span id="an_1198"></span> And bounte, wythoute mercy.  
<span id="an_1199"></span> In hope of that, my tale I tolde  
<span class="margnote"><span id="an_1200">1200</span></span> With sorwe,
as that I never sholde,  
<span id="an_1201"></span> For nedes, and mawgree my hed,  
<span id="an_1202"></span> I most have told hir or be ded.  
<span id="an_1203"></span> I not wel how that I began;  
<span id="an_1204"></span> Ful evel rehersen hyt I kan;  
<span id="an_1205"></span> And eke, as helpe me God withal,  
<span id="an_1206"></span> I trowe hyt was in the dismal,  
<span id="an_1207"></span> That was the ten woundes of Egipte --  
<span id="an_1208"></span> For many a word I over-skipte  
<span id="an_1209"></span> In my tale, for pure fere  
<span class="margnote"><span id="an_1210">1210</span></span> Lest my
wordes mysset were.  
<span id="an_1211"></span> With sorweful herte and woundes dede,  
<span id="an_1212"></span> Softe and quakynge for pure drede  
<span id="an_1213"></span> And shame, and styntynge in my tale  
<span id="an_1214"></span> For ferde, and myn hewe al pale --  
<span id="an_1215"></span> Ful ofte I wex bothe pale and red --  
<span id="an_1216"></span> Bowynge to hir, I heng the hed;  
<span id="an_1217"></span> I durste nat ones loke hir on,  
<span id="an_1218"></span> For wit, maner, and al was goon.  
<span id="an_1219"></span> I seyde \`Mercy!' and no more.  
<span class="margnote"><span id="an_1220">1220</span></span> Hyt nas no
game; hyt sat me sore.  
<span id="an_1221"></span> "So at the laste, soth to seyn,  
<span id="an_1222"></span> Whan that myn hert was come ageyn,  
<span id="an_1223"></span> To telle shortly al my speche,  
<span id="an_1224"></span> With hool herte I gan hir beseche  
<span id="an_1225"></span> That she wolde be my lady swete;  
<span id="an_1226"></span> And swor, and gan hir hertely hete  
<span id="an_1227"></span> Ever to be stedfast and trewe,  
<span id="an_1228"></span> And love hir alwey fresshly newe,  
<span id="an_1229"></span> And never other lady have,  
<span class="margnote"><span id="an_1230">1230</span></span> And al hir
worship for to save  
<span id="an_1231"></span> As I best koude. I swor hir this:  
<span id="an_1232"></span> \`For youres is alle that ever ther ys  
<span id="an_1233"></span> For evermore, myn herte swete!  
<span id="an_1234"></span> And never to false yow, but I mete,  
<span id="an_1235"></span> I nyl, as wys God helpe me soo!'  
<span id="an_1236"></span> "And whan I had my tale y-doo,  
<span id="an_1237"></span> God wot, she acounted nat a stree  
<span id="an_1238"></span> Of al my tale, so thoghte me.  
<span id="an_1239"></span> To telle shortly ryght as hyt ys,  
<span class="margnote"><span id="an_1240">1240</span></span> Trewly hir
answere hyt was this --  
<span id="an_1241"></span> I kan not now wel counterfete  
<span id="an_1242"></span> Hir wordes, but this was the grete  
<span id="an_1243"></span> Of hir answere: she sayde \`Nay'  
<span id="an_1244"></span> Al outerly. Allas, that day  
<span id="an_1245"></span> The sorowe I suffred and the woo  
<span id="an_1246"></span> That trewly Cassandra, that soo  
<span id="an_1247"></span> Bewayled the destruccioun  
<span id="an_1248"></span> Of Troye and of Ilyoun,  
<span id="an_1249"></span> Had never swich sorwe as I thoo.  
<span class="margnote"><span id="an_1250">1250</span></span> I durste no
more say thertoo  
<span id="an_1251"></span> For pure fere, but stal away;  
<span id="an_11-ch"></span> 1252 And thus I lyved ful many a day,  
<span id="an_1253"></span> That trewely I hadde no ned  
<span id="an_1254"></span> Ferther than my beddes hed  
<span id="an_1255"></span> Never a day to seche sorwe;  
<span id="an_1256"></span> I fond hyt redy every morwe,  
<span id="an_1257"></span> For-why I loved hyr in no gere.  
<span id="an_1258"></span> "So hit befel, another yere  
<span id="an_1259"></span> I thoughte ones I wolde fonde  
<span class="margnote"><span id="an_1260">1260</span></span> To do hir
knowe and understonde  
<span id="an_1261"></span> My woo; and she wel understod  
<span id="an_1262"></span> That I ne wilned thyng but god,  
<span id="an_1263"></span> And worship, and to kepe hir name  
<span id="an_1264"></span> Over alle thynges, and drede hir shame,  
<span id="an_1265"></span> And was so besy hyr to serve,  
<span id="an_1266"></span> And pitee were I shulde sterve,  
<span id="an_1267"></span> Syth that I wilned noon harm, ywis.  
<span id="an_1268"></span> So whan my lady knew al this,  
<span id="an_1269"></span> My lady yaf me al hooly  
<span class="margnote"><span id="an_1270">1270</span></span> The noble
yifte of hir mercy,  
<span id="an_1271"></span> Savynge hir worship by al weyes --  
<span id="an_1272"></span> Dredles, I mene noon other weyes.  
<span id="an_1273"></span> And therwith she yaf me a ryng;  
<span id="an_1274"></span> I trowe hyt was the firste thyng;  
<span id="an_1275"></span> But if myn herte was ywaxe  
<span id="an_1276"></span> Glad, that is no nede to axe!  
<span id="an_1277"></span> As helpe me God, I was as blyve  
<span id="an_1278"></span> Reysed as fro deth to lyve --  
<span id="an_1279"></span> Of al happes the alderbeste,  
<span class="margnote"><span id="an_1280">1280</span></span> The
gladdest, and the moste at reste.  
<span id="an_1281"></span> For trewely that swete wyght,  
<span id="an_1282"></span> Whan I had wrong and she the ryght,  
<span id="an_11-ch"></span> 1283 She wolde alway so goodly  
<span id="an_1284"></span> Foryeve me so debonairly.  
<span id="an_1285"></span> In al my yowthe, in al chaunce,  
<span id="an_1286"></span> She took me in hir governaunce.  
<span id="an_1287"></span> Therwyth she was alway so trewe  
<span id="an_1288"></span> Our joye was ever ylyche newe;  
<span id="an_1289"></span> Oure hertes wern so evene a payre  
<span class="margnote"><span id="an_1290">1290</span></span> That never
nas that oon contrayre  
<span id="an_1291"></span> To that other for no woo.  
<span id="an_1292"></span> For sothe, ylyche they suffred thoo  
<span id="an_1293"></span> Oo blysse and eke oo sorwe bothe;  
<span id="an_1294"></span> Ylyche they were bothe glad and wrothe;  
<span id="an_1295"></span> Al was us oon, withoute were.  
<span id="an_1296"></span> And thus we lyved ful many a yere  
<span id="an_1297"></span> So wel I kan nat telle how."  
<span id="an_1298"></span> "Sir," quod I, "where is she now?"  
<span id="an_1299"></span> "Now?" quod he, and stynte anoon.  
<span class="margnote"><span id="an_1300">1300</span></span> Therwith he
wax as ded as stoon  
<span id="an_1301"></span> And seyde, "Allas, that I was bore!  
<span id="an_1302"></span> That was the los that here-before  
<span id="an_1303"></span> I tolde the that I hadde lorn.  
<span id="an_1304"></span> Bethenke how I seyde here-beforn,  
<span id="an_1305"></span> \`Thow wost ful lytel what thow menest;  
<span id="an_1306"></span> I have lost more than thow wenest.'  
<span id="an_1307"></span> God wot, allas! Ryght that was she!"  
<span id="an_1308"></span> "Allas, sir, how? What may that be?"  
<span id="an_1309"></span> "She ys ded!" "Nay!" "Yis, be my trouthe!"  
<span class="margnote"><span id="an_1310">1310</span></span> "Is that
youre los? Be God, hyt ys routhe!"  
<span id="an_1311"></span> And with that word ryght anoon  
<span id="an_1312"></span> They gan to strake forth; al was doon,  
<span id="an_1313"></span> For that tyme, the hert-huntyng.  
<span id="an_1314"></span> With that me thoghte that this kyng  
<span id="an_1315"></span> Gan homwarde for to ryde  
<span id="an_1316"></span> Unto a place, was there besyde,  
<span id="an_1317"></span> Which was from us but a lyte --  
<span id="an_1318"></span> A long castel with walles white,  
<span id="an_1319"></span> Be Seynt Johan, on a ryche hil,  
<span class="margnote"><span id="an_1320">1320</span></span> As me
mette; but thus hyt fil.  
<span id="an_1321"></span> Ryght thus me mette, as I yow telle,  
<span id="an_1322"></span> That in the castell ther was a belle,  
<span id="an_1323"></span> As hyt hadde smyten houres twelve.  
<span id="an_1324"></span> Therwyth I awook myselve  
<span id="an_1325"></span> And fond me lyinge in my bed;  
<span id="an_1326"></span> And the book that I hadde red,  
<span id="an_1327"></span> Of Alcione and Seys the kyng,  
<span id="an_1328"></span> And of the goddes of slepyng,  
<span id="an_1329"></span> I fond hyt in myn hond ful even.  
<span class="margnote"><span id="an_1330">1330</span></span> Thoghte I,
"Thys ys so queynt a sweven  
<span id="an_1331"></span> That I wol, be processe of tyme,  
<span id="an_1332"></span> Fonde to put this sweven in ryme  
<span id="an_1333"></span> As I kan best, and that anoon."  
<span id="an_1334"></span> This was my sweven; now hit ys doon.  

------------------------------------------------------------------------

[Next: The House of Fame](mect50.md)
