[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect34)  [Next](mect36) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Monk's Prologue

<span id="an_1889"></span> Whan ended was my tale of Melibee,  
<span class="margnote"><span id="an_1890">1890</span></span> And of
Prudence and hire benignytee,  
<span id="an_1891"></span> Oure Hooste seyde, "As I am feithful man,  
<span id="an_1892"></span> And by that precious corpus Madrian,  
<span id="an_1893"></span> I hadde levere than a barel ale  
<span id="an_1894"></span> That Goodelief, my wyf, hadde herd this
tale!  
<span id="an_1895"></span> For she nys no thyng of swich pacience  
<span id="an_1896"></span> As was this Melibeus wyf Prudence.  
<span id="an_1897"></span> By Goddes bones, whan I bete my knaves,  
<span id="an_1898"></span> She bryngeth me forth the grete clobbed
staves,  
<span id="an_1899"></span> And crieth, \`Slee the dogges everichoon,  
<span class="margnote"><span id="an_1900">1900</span></span> And brek
hem, bothe bak and every boon!'  
<span id="an_1901"></span> "And if that any neighebor of myne  
<span id="an_1902"></span> Wol nat in chirche to my wyf enclyne,  
<span id="an_1903"></span> Or be so hardy to hire to trespace,  
<span id="an_1904"></span> Whan she comth hoom she rampeth in my face,  
<span id="an_1905"></span> And crieth, \`False coward, wrek thy wyf!  
<span id="an_1906"></span> By corpus bones, I wol have thy knyf,  
<span id="an_1907"></span> And thou shalt have my distaf and go
spynne!'  
<span id="an_1908"></span> Fro day to nyght right thus she wol
bigynne.  
<span id="an_1909"></span> \`Allas,' she seith, \`that evere I was
shape  
<span class="margnote"><span id="an_1910">1910</span></span> To wedden a
milksop, or a coward ape,  
<span id="an_1911"></span> That wol been overlad with every wight!  
<span id="an_1912"></span> Thou darst nat stonden by thy wyves right!'  
<span id="an_1913"></span> "This is my lif, but if that I wol fighte;  
<span id="an_1914"></span> And out at dore anon I moot me dighte,  
<span id="an_1915"></span> Or elles I am but lost, but if that I  
<span id="an_1916"></span> Be lik a wilde leoun, fool-hardy.  
<span id="an_1917"></span> I woot wel she wol do me slee som day  
<span id="an_1918"></span> Som neighebor, and thanne go my way;  
<span id="an_1919"></span> For I am perilous with knyf in honde,  
<span class="margnote"><span id="an_1920">1920</span></span> Al be it
that I dar nat hire withstonde,  
<span id="an_1921"></span> For she is byg in armes, by my feith:  
<span id="an_1922"></span> That shal he fynde that hire mysdooth or
seith --  
<span id="an_1923"></span> But lat us passe awey fro this mateere.  
<span id="an_1924"></span> "My lord, the Monk," quod he, "be myrie of
cheere,  
<span id="an_1925"></span> For ye shul telle a tale trewely.  
<span id="an_1926"></span> Loo, Rouchestre stant heer faste by!  
<span id="an_1927"></span> Ryde forth, myn owene lord, brek nat oure
game.  
<span id="an_1928"></span> But, by my trouthe, I knowe nat youre name.  
<span id="an_1929"></span> Wher shal I calle yow my lord daun John,  
<span class="margnote"><span id="an_1930">1930</span></span> Or daun
Thomas, or elles daun Albon?  
<span id="an_1931"></span> Of what hous be ye, by youre fader kyn?  
<span id="an_1932"></span> I vowe to God, thou hast a ful fair skyn;  
<span id="an_1933"></span> It is a gentil pasture ther thow goost.  
<span id="an_1934"></span> Thou art nat lyk a penant or a goost:  
<span id="an_1935"></span> Upon my feith, thou art som officer,  
<span id="an_1936"></span> Som worthy sexteyn, or som celerer,  
<span id="an_1937"></span> For by my fader soule, as to my doom,  
<span id="an_1938"></span> Thou art a maister whan thou art at hoom;  
<span id="an_1939"></span> No povre cloysterer, ne no novys,  
<span class="margnote"><span id="an_1940">1940</span></span> But a
governour, wily and wys,  
<span id="an_1941"></span> And therwithal of brawnes and of bones  
<span id="an_1942"></span> A wel farynge persone for the nones.  
<span id="an_1943"></span> I pray to God, yeve hym confusioun  
<span id="an_1944"></span> That first thee broghte unto religioun!  
<span id="an_1945"></span> Thou woldest han been a tredefowel aright.  
<span id="an_1946"></span> Haddestow as greet a leeve as thou hast
myght  
<span id="an_1947"></span> To parfourne al thy lust in engendrure,  
<span id="an_1948"></span> Thou haddest bigeten ful many a creature.  
<span id="an_1949"></span> Allas, why werestow so wyd a cope?  
<span class="margnote"><span id="an_1950">1950</span></span> God yeve me
sorwe, but, and I were a pope,  
<span id="an_1951"></span> Nat oonly thou, but every myghty man,  
<span id="an_1952"></span> Though he were shorn ful hye upon his pan,  
<span id="an_1953"></span> Sholde have a wyf; for al the world is
lorn!  
<span id="an_1954"></span> Religioun hath take up al the corn  
<span id="an_1955"></span> Of tredyng, and we borel men been shrympes.  
<span id="an_1956"></span> Of fieble trees ther comen wrecched ympes.  
<span id="an_1957"></span> This maketh that oure heires been so
sklendre  
<span id="an_1958"></span> And feble that they may nat wel engendre.  
<span id="an_1959"></span> This maketh that oure wyves wole assaye  
<span class="margnote"><span id="an_1960">1960</span></span> Religious
folk, for ye mowe bettre paye  
<span id="an_1961"></span> Of Venus paiementz than mowe we;  
<span id="an_1962"></span> God woot, no lussheburghes payen ye!  
<span id="an_1963"></span> But be nat wrooth, my lord, though that I
pleye.  
<span id="an_1964"></span> Ful ofte in game a sooth I have herd seye!"  
<span id="an_1965"></span> This worthy Monk took al in pacience,  
<span id="an_1966"></span> And seyde, "I wol doon al my diligence,  
<span id="an_1967"></span> As fer as sowneth into honestee,  
<span id="an_1968"></span> To telle yow a tale, or two, or three.  
<span id="an_1969"></span> And if yow list to herkne hyderward,  
<span class="margnote"><span id="an_1970">1970</span></span> I wol yow
seyn the lyf of Seint Edward;  
<span id="an_1971"></span> Or ellis, first, tragedies wol I telle,  
<span id="an_1972"></span> Of whiche I have an hundred in my celle.  
<span id="an_1973"></span> Tragedie is to seyn a certeyn storie,  
<span id="an_1974"></span> As olde bookes maken us memorie,  
<span id="an_1975"></span> Of hym that stood in greet prosperitee,  
<span id="an_1976"></span> And is yfallen out of heigh degree  
<span id="an_1977"></span> Into myserie, and endeth wrecchedly.  
<span id="an_1978"></span> And they ben versified communely  
<span id="an_1979"></span> Of six feet, which men clepen exametron.  
<span class="margnote"><span id="an_1980">1980</span></span> In prose
eek been endited many oon,  
<span id="an_1981"></span> And eek in meetre in many a sondry wyse.  
<span id="an_1982"></span> Lo, this declaryng oghte ynogh suffise.  
<span id="an_1983"></span> "Now herkneth, if yow liketh for to heere.  
<span id="an_1984"></span> But first I yow biseeke in this mateere,  
<span id="an_1985"></span> Though I by ordre telle nat thise thynges,  
<span id="an_1986"></span> Be it of popes, emperours, or kynges,  
<span id="an_1987"></span> After hir ages, as men writen fynde,  
<span id="an_1988"></span> But tellen hem som bifore and som bihynde,  
<span id="an_1989"></span> As it now comth unto my remembraunce,  
<span class="margnote"><span id="an_1990">1990</span></span> Have me
excused of myn ignoraunce."  

------------------------------------------------------------------------

[Next: The Monk's Tale](mect36)
