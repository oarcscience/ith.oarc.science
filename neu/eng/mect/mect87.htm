<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): A Treatise on the Astrolabe: Part 1</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect86.htm">Previous</A>&nbsp;
<A HREF="mect88.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">A Treatise on the Astrolabe</h4> <h3 align="center" align="center">Part 1</h3> <A NAME="an_1"></A>&nbsp;Lyte Lowys my sone, I aperceyve wel by certeyne<br> <A NAME="an_2"></A>&nbsp;evydences thyn abilite to lerne sciences<br> <A NAME="an_3"></A>&nbsp;touching nombres and proporciouns; and as wel<br> <A NAME="an_4"></A>&nbsp;considre I thy besy praier in special to lerne the<br> <A NAME="an_5"></A>&nbsp;tretys of the Astrelabie. Than for as moche as a<br> <A NAME="an_6"></A>&nbsp;philosofre saith, "he wrappith him in his frend,<br> <A NAME="an_7"></A>&nbsp;that condescendith to the rightfulle praiers of his<br> <A NAME="an_8"></A>&nbsp;frend," therfore have I yeven the a suffisant Astrolabie<br> <A NAME="an_9"></A>&nbsp;as for oure orizonte, compowned<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;after the latitude of Oxenforde; upon<br> <A NAME="an_11"></A>&nbsp;which, by mediacioun of this litel tretys, I<br> <A NAME="an_12"></A>&nbsp;purpose to teche the a certein nombre of conclusions<br> <A NAME="an_13"></A>&nbsp;aperteynyng to the same instrument. I<br> <A NAME="an_14"></A>&nbsp;seie a certein of conclusions, for thre causes. The<br> <A NAME="an_15"></A>&nbsp;first cause is this: truste wel that alle the conclusions<br> <A NAME="an_16"></A>&nbsp;that han be founde, or ellys possibly<br> <A NAME="an_17"></A>&nbsp;might be founde in so noble an instrument as is<br> <A NAME="an_18"></A>&nbsp;an Astrelabie ben unknowe parfitly to eny mortal<br> <A NAME="an_19"></A>&nbsp;man in this regioun, as I suppose. Another<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;cause is this, that sothly in any tretis of the<br> <A NAME="an_21"></A>&nbsp;Astrelabie that I have seyn, there be somme<br> <A NAME="an_22"></A>&nbsp;conclusions that wol not in alle thinges parformen<br> <A NAME="an_23"></A>&nbsp;her bihestes; and somme of hem ben to<br> <A NAME="an_24"></A>&nbsp;harde to thy tendir age of ten yeer to conceyve.<br> <A NAME="an_25"></A>&nbsp;This tretis, divided in 5 parties, wol I shewe<br> <A NAME="an_26"></A>&nbsp;the under full light reules and naked wordes in<br> <A NAME="an_27"></A>&nbsp;Englissh, for Latyn canst thou yit but small,<br> <A NAME="an_28"></A>&nbsp;my litel sone. But natheles suffise to the these<br> <A NAME="an_29"></A>&nbsp;trewe conclusions in Englissh as wel as sufficith<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;to these noble clerkes Grekes these<br> <A NAME="an_31"></A>&nbsp;same conclusions in Grek; and to Arabiens<br> <A NAME="an_32"></A>&nbsp;in Arabik, and to Jewes in Ebrew, and to<br> <A NAME="an_33"></A>&nbsp;Latyn folk in Latyn; whiche Latyn folk had<br> <A NAME="an_34"></A>&nbsp;hem first out of othere dyverse langages, and<br> <A NAME="an_35"></A>&nbsp;writen hem in her owne tunge, that is to seyn,<br> <A NAME="an_36"></A>&nbsp;in Latyn. And God woot that in alle these<br> <A NAME="an_37"></A>&nbsp;langages and in many moo han these conclusions<br> <A NAME="an_38"></A>&nbsp;ben suffisantly lerned and taught, and yit<br> <A NAME="an_39"></A>&nbsp;by diverse reules; right as diverse pathes<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;leden diverse folk the righte way to Rome.<br> <A NAME="an_41"></A>&nbsp;Now wol I preie mekely every discret persone<br> <A NAME="an_42"></A>&nbsp;that redith or herith this litel tretys to have<br> <A NAME="an_43"></A>&nbsp;my rude endityng for excusid, and my superfluite<br> <A NAME="an_44"></A>&nbsp;of wordes, for two causes. The firste cause<br> <A NAME="an_45"></A>&nbsp;is for that curious endityng and hard sentence<br> <A NAME="an_46"></A>&nbsp;is ful hevy at onys for such a child to lerne.<br> <A NAME="an_47"></A>&nbsp;And the secunde cause is this, that sothly me<br> <A NAME="an_48"></A>&nbsp;semith better to writen unto a child twyes a<br> <A NAME="an_49"></A>&nbsp;god sentence, than he forgete it onys.<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;And Lowys, yf so be that I shewe the in<br> <A NAME="an_51"></A>&nbsp;my lighte Englissh as trewe conclusions<br> <A NAME="an_52"></A>&nbsp;touching this mater, and not oonly as trewe<br> <A NAME="an_53"></A>&nbsp;but as many and as subtile conclusiouns, as<br> <A NAME="an_54"></A>&nbsp;ben shewid in Latyn in eny commune tretys<br> <A NAME="an_55"></A>&nbsp;of the Astrelabie, konne me the more thank.<br> <A NAME="an_56"></A>&nbsp;And preie God save the king, that is lord of<br> <A NAME="an_57"></A>&nbsp;this langage, and alle that him feith berith and<br> <A NAME="an_58"></A>&nbsp;obeieth, everich in his degre, the more and<br> <A NAME="an_59"></A>&nbsp;the lasse. But considre wel that I ne usurpe<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;not to have founden this werk of my labour<br> <A NAME="an_61"></A>&nbsp;or of myn engyn. I n' am but a lewd compilator<br> <A NAME="an_62"></A>&nbsp;of the labour of olde astrologiens, and have it<br> <A NAME="an_63"></A>&nbsp;translatid in myn Englissh oonly for thy doctrine.<br> <A NAME="an_64"></A>&nbsp;And with this swerd shal I sleen envie.<br> <A NAME="an_65"></A>&nbsp;Prima pars. -- The firste partie of this tretys<br> <A NAME="an_66"></A>&nbsp;shal reherse the figures and the membres of<br> <A NAME="an_67"></A>&nbsp;thyn Astrelabie by cause that thou shalt have<br> <A NAME="an_68"></A>&nbsp;the gretter knowing of thyn oune instrument.<br> <A NAME="an_69"></A>&nbsp;Secunda pars. -- The secunde partie<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;shal techen the worken the verrey practik<br> <A NAME="an_71"></A>&nbsp;of the forseide conclusiouns, as ferforth and<br> <A NAME="an_72"></A>&nbsp;as narwe as may be shewed in so small an<br> <A NAME="an_73"></A>&nbsp;instrument portatif aboute. For wel woot<br> <A NAME="an_74"></A>&nbsp;every astrologien that smallist fraccions ne<br> <A NAME="an_75"></A>&nbsp;wol not be shewid in so small an instrument as<br> <A NAME="an_76"></A>&nbsp;in subtile tables calculed for a cause.<br> <A NAME="an_77"></A>&nbsp;Tertia pars. -- The thirde partie shal contene<br> <A NAME="an_78"></A>&nbsp;diverse tables of longitudes and latitudes<br> <A NAME="an_79"></A>&nbsp;of sterres fixe for the Astrelabie, and tables<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;of the declinacions of the sonne, and tables<br> <A NAME="an_81"></A>&nbsp;of longitudes of citees and townes; and<br> <A NAME="an_82"></A>&nbsp;tables as well for the governaunce of a clokke, as<br> <A NAME="an_83"></A>&nbsp;for to fynde the altitude meridian; and many anothir<br> <A NAME="an_84"></A>&nbsp;notable conclusioun after the kalenders<br> <A NAME="an_85"></A>&nbsp;of the reverent clerkes, Frere J. Somer and<br> <A NAME="an_86"></A>&nbsp;Frere N. Lenne.<br> <A NAME="an_87"></A>&nbsp;Quarta pars. -- The fourthe partie shal ben<br> <A NAME="an_88"></A>&nbsp;a theorike to declare the moevyng of the celestiall<br> <A NAME="an_89"></A>&nbsp;bodies with the causes. The whiche<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;fourthe partie in speciall shal shewen a<br> <A NAME="an_91"></A>&nbsp;table of the verrey moeving of the mone<br> <A NAME="an_92"></A>&nbsp;from houre to houre every day and in every<br> <A NAME="an_93"></A>&nbsp;signe after thyn almenak. Upon which table<br> <A NAME="an_94"></A>&nbsp;there folewith a canoun suffisant to teche as<br> <A NAME="an_95"></A>&nbsp;wel the manere of the worchynge of the same<br> <A NAME="an_96"></A>&nbsp;conclusioun as to knowe in oure orizonte with<br> <A NAME="an_97"></A>&nbsp;which degre of the zodiak that the mone arisith<br> <A NAME="an_98"></A>&nbsp;in any latitude, and the arisyng of any planete<br> <A NAME="an_99"></A>&nbsp;after his latitude fro the ecliptik lyne.<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;Quinta pars. -- The fifthe partie shal<br> <A NAME="an_101"></A>&nbsp;be an introductorie, after the statutes of<br> <A NAME="an_102"></A>&nbsp;oure doctours, in which thou maist lerne a gret<br> <A NAME="an_103"></A>&nbsp;part of the generall rewles of theorik in astrologie.<br> <A NAME="an_104"></A>&nbsp;In which fifthe partie shalt thou fynden<br> <A NAME="an_105"></A>&nbsp;tables of equaciouns of houses after the latitude of<br> <A NAME="an_106"></A>&nbsp;Oxenforde; and tables of dignitees of planetes,<br> <A NAME="an_107"></A>&nbsp;and othere notefull thinges, yf God wol vouche<br> <A NAME="an_108"></A>&nbsp;saaf and his Moder the Maide, moo then I behete.<br> <A NAME="an_1"></A>&nbsp;Thyn Astrolabie hath a ring to putten on<br> <A NAME="an_2"></A>&nbsp;the thombe of thi right hond in taking the<br> <A NAME="an_3"></A>&nbsp;height of thinges. And tak kep, for from henes<br> <A NAME="an_4"></A>&nbsp;forthward I wol clepen the heighte of any thing<br> <A NAME="an_5"></A>&nbsp;that is taken by the rewle "the altitude," withoute<br> <A NAME="an_6"></A>&nbsp;moo wordes.<br> <A NAME="an_1"></A>&nbsp;This ryng renneth in a maner toret fast<br> <A NAME="an_2"></A>&nbsp;to the moder of thyn Astrelabie in so rowme a<br> <A NAME="an_3"></A>&nbsp;space that it distourbith not the instrument to<br> <A NAME="an_4"></A>&nbsp;hangen after his right centre.<br> <A NAME="an_1"></A>&nbsp;The moder of thin Astrelabye is thikkest<br> <A NAME="an_2"></A>&nbsp;plate, perced with a large hool, that resceiveth<br> <span class="margnote"><FONT COLOR="GREEN" SIZE="-1"><A NAME="an_in">in</A></FONT></span>&nbsp;hir wombe the thynne plates compowned<br> <A NAME="an_4"></A>&nbsp;for diverse clymates, and thy reet shapen in<br> <A NAME="an_5"></A>&nbsp;manere of a nett or of a web of a loppe.<br> <A NAME="an_1"></A>&nbsp;This moder is dividid on the bakhalf with<br> <A NAME="an_2"></A>&nbsp;a lyne that cometh descending fro the ring<br> <A NAME="an_3"></A>&nbsp;doun to the netherist bordure. The whiche<br> <A NAME="an_4"></A>&nbsp;lyne, fro the forseide ring unto the centre of<br> <A NAME="an_5"></A>&nbsp;the large hool amidde, is clepid the south lyne,<br> <A NAME="an_6"></A>&nbsp;or ellis the lyne meridional. And the remenaunt<br> <A NAME="an_7"></A>&nbsp;of this lyne doun to the bordure is<br> <A NAME="an_8"></A>&nbsp;clepid the north lyne, or ellis the lyne of midnyght.<br> <A NAME="an_1"></A>&nbsp;Overthwart this forseide longe lyne ther<br> <A NAME="an_2"></A>&nbsp;crossith him another lyne of the same lengthe<br> <A NAME="an_3"></A>&nbsp;from eest to west. Of the whiche lyne, from<br> <A NAME="an_4"></A>&nbsp;a litel cros (+) in the bordure unto the centre<br> <A NAME="an_5"></A>&nbsp;of the large hool, is clepid the est lyne, or<br> <A NAME="an_6"></A>&nbsp;ellis the lyne orientale. And the remenaunt of<br> <A NAME="an_7"></A>&nbsp;this lyne, fro the forseide centre unto the bordure,<br> <A NAME="an_8"></A>&nbsp;is clepid the west lyne, or ellis the lyne<br> <A NAME="an_9"></A>&nbsp;occidentale. Now hast thou here the foure<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;quarters of thin Astrolabie divided after the<br> <A NAME="an_11"></A>&nbsp;foure principales plages or quarters of the firmament.<br> <A NAME="an_1"></A>&nbsp;The est syde of thyn Astrolabie is clepid<br> <A NAME="an_2"></A>&nbsp;the right syde, and the west syde is clepid the<br> <A NAME="an_3"></A>&nbsp;left syde. Forget not thys, litel Lowys. Put<br> <A NAME="an_4"></A>&nbsp;the ryng of thyn Astrolabie upon the thombe<br> <A NAME="an_5"></A>&nbsp;of thi right hond, and than wol his right side<br> <A NAME="an_6"></A>&nbsp;be toward thi lift side, and his left side wol be<br> <A NAME="an_7"></A>&nbsp;toward thy right side. Tak this rewle generall,<br> <A NAME="an_8"></A>&nbsp;as wel on the bak as on the wombe syde. Upon<br> <A NAME="an_9"></A>&nbsp;the ende of this est lyne, as I first seide, is<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;marked a litel cros (+), where as evere<br> <A NAME="an_11"></A>&nbsp;moo generaly is considerid the entring of<br> <A NAME="an_12"></A>&nbsp;the first degre in which the sonne arisith.<br> <A NAME="an_1"></A>&nbsp;Fro this litel cros (+) up to the ende<br> <A NAME="an_2"></A>&nbsp;of the lyne meridionall, under the ryng, shalt<br> <A NAME="an_3"></A>&nbsp;thou fynden the bordure divided with 90 degrees;<br> <A NAME="an_4"></A>&nbsp;and by that same proporcioun is every<br> <A NAME="an_5"></A>&nbsp;quarter of thin Astrolabie divided. Over the<br> <A NAME="an_6"></A>&nbsp;whiche degrees there ben noumbres of augrym<br> <A NAME="an_7"></A>&nbsp;that dividen thilke same degres fro 5 to 5, as<br> <A NAME="an_8"></A>&nbsp;shewith by longe strikes bitwene. Of whiche<br> <A NAME="an_9"></A>&nbsp;longe strikes the space bitwene contenith<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;a myle wey, and every degre of the bordure<br> <A NAME="an_11"></A>&nbsp;conteneth 4 minutes; this is to seien,<br> <A NAME="an_12"></A>&nbsp;mynutes of an houre.<br> <A NAME="an_1"></A>&nbsp;Under the compas of thilke degrees ben<br> <A NAME="an_2"></A>&nbsp;writen the names of the 12 Signes: as<br> <A NAME="an_3"></A>&nbsp;Aries, Taurus, Gemini, Cancer, Leo, Virgo,<br> <A NAME="an_4"></A>&nbsp;Libra, Scorpio, Sagittarius, Capricornus, Aquarius,<br> <A NAME="an_5"></A>&nbsp;Piscis. And the nombres of the degrees of<br> <A NAME="an_6"></A>&nbsp;thoo signes be writen in augrym above, and<br> <A NAME="an_7"></A>&nbsp;with longe divisiouns fro 5 to 5, dyvidid fro<br> <A NAME="an_8"></A>&nbsp;the tyme that the signe entrith unto the last<br> <A NAME="an_9"></A>&nbsp;ende. But understond wel that these degres<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;of signes ben everich of hem considred<br> <A NAME="an_11"></A>&nbsp;of 60 mynutes, and every mynute of<br> <A NAME="an_12"></A>&nbsp;60 secundes, and so furth into smale fraccions<br> <A NAME="an_13"></A>&nbsp;infinite, as saith Alkabucius. And therfore<br> <A NAME="an_14"></A>&nbsp;knowe wel that a degre of the bordure contenith<br> <A NAME="an_15"></A>&nbsp;4 minutes, and a degre of a signe conteneth<br> <A NAME="an_16"></A>&nbsp;60 minutes, and have this in mynde.<br> <A NAME="an_1"></A>&nbsp;Next this folewith the cercle of the daies,<br> <A NAME="an_2"></A>&nbsp;that ben figured in manere of degres, that contenen<br> <A NAME="an_3"></A>&nbsp;in nombre 365, dividid also with longe<br> <A NAME="an_4"></A>&nbsp;strikes fro 5 to 5, and the nombre in augrym<br> <A NAME="an_5"></A>&nbsp;writen under that cercle.<br> <A NAME="an_1"></A>&nbsp;Next the cercle of the daies folewith the<br> <A NAME="an_2"></A>&nbsp;cercle of the names of the monthes, that is to<br> <A NAME="an_3"></A>&nbsp;say, Januarius, Februarius, Marcius, Aprilis,<br> <A NAME="an_4"></A>&nbsp;Maius, Junius, Julius, Augustus, September,<br> <A NAME="an_5"></A>&nbsp;October, November, December. The names<br> <A NAME="an_6"></A>&nbsp;of these monthes were clepid somme for<br> <A NAME="an_7"></A>&nbsp;her propirtees and somme by statutes of<br> <A NAME="an_8"></A>&nbsp;Arabiens, somme by othre lordes of Rome.<br> <A NAME="an_9"></A>&nbsp;Eke of these monthes, as liked to Julius<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Cesar and to Cesar Augustus, somme were<br> <A NAME="an_11"></A>&nbsp;compouned of diverse nombres of daies, as<br> <A NAME="an_12"></A>&nbsp;Julie and August. Than hath Januarie 31 daies,<br> <A NAME="an_13"></A>&nbsp;Februarie 28, March 31, Aprill 30, May 31,<br> <A NAME="an_14"></A>&nbsp;Junius 30, Julius 31, Augustus 31, Septembre<br> <A NAME="an_15"></A>&nbsp;30, Octobre 31, Novembre 30, Decembre 31.<br> <A NAME="an_16"></A>&nbsp;Natheles, all though that Julius Cesar toke 2<br> <A NAME="an_17"></A>&nbsp;daies out of Feverer and putte hem in his<br> <A NAME="an_18"></A>&nbsp;month of Juyll, and Augustus Cesar clepid the<br> <A NAME="an_19"></A>&nbsp;month of August after his name and ordeined<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;it of 31 daies, yit truste wel that the<br> <A NAME="an_21"></A>&nbsp;sonne dwellith therfore nevere the more<br> <A NAME="an_22"></A>&nbsp;ne lasse in oon signe than in another.<br> <A NAME="an_1"></A>&nbsp;Than folewen the names of the holy<br> <A NAME="an_2"></A>&nbsp;daies in the Kalender, and next hem the lettres<br> <A NAME="an_3"></A>&nbsp;of the A B C on whiche thei fallen.<br> <A NAME="an_1"></A>&nbsp;Next the forseide cercle of the A B C,<br> <A NAME="an_2"></A>&nbsp;under the cross lyne, is marked the skale in<br> <A NAME="an_3"></A>&nbsp;manere of 2 squyres, or ellis in manere of laddres,<br> <A NAME="an_4"></A>&nbsp;that serveth by his 12 pointes and his<br> <A NAME="an_5"></A>&nbsp;dyvisiouns of ful many a subtil conclusioun.<br> <A NAME="an_6"></A>&nbsp;Of this forseide skale fro the cross lyne unto<br> <A NAME="an_7"></A>&nbsp;the verrey angle is clepid Umbra Versa, and<br> <A NAME="an_8"></A>&nbsp;the nethir partie is clepid Umbra Recta, or<br> <A NAME="an_9"></A>&nbsp;ellis Umbra Extensa.<br> <A NAME="an_1"></A>&nbsp;Than hast thou a brod reule, that hath<br> <A NAME="an_2"></A>&nbsp;on either ende a square plate perced with certein<br> <A NAME="an_3"></A>&nbsp;holes, somme more and somme lasse, to<br> <A NAME="an_4"></A>&nbsp;resceyve the stremes of the sonne by day, and<br> <A NAME="an_5"></A>&nbsp;eke by mediacioun of thin eye to knowe the<br> <A NAME="an_6"></A>&nbsp;altitude of sterres by night.<br> <A NAME="an_1"></A>&nbsp;Than is there a large pyn in manere of<br> <A NAME="an_2"></A>&nbsp;an extre, that goth thorugh the hole that halt<br> <A NAME="an_3"></A>&nbsp;the tables of the clymates and the riet in the<br> <A NAME="an_4"></A>&nbsp;wombe of the moder; thorugh which pyn ther<br> <A NAME="an_5"></A>&nbsp;goth a litel wegge, which that is clepid the<br> <A NAME="an_6"></A>&nbsp;hors, that streynith all these parties to-hepe.<br> <A NAME="an_7"></A>&nbsp;Thys forseide grete pyn in manere of an extre<br> <A NAME="an_8"></A>&nbsp;is ymagyned to be the Pool Artik in thyn<br> <A NAME="an_9"></A>&nbsp;Astralabie.<br> <A NAME="an_1"></A>&nbsp;The wombe syde of thyn Astrelabie is<br> <A NAME="an_2"></A>&nbsp;also divided with a longe cros in 4 quarters<br> <A NAME="an_3"></A>&nbsp;from est to west, fro southe to northe, fro<br> <A NAME="an_4"></A>&nbsp;right syde to left side, as is the bakside.<br> <A NAME="an_1"></A>&nbsp;The bordure of which wombe side is<br> <A NAME="an_2"></A>&nbsp;divided fro the point of the est lyne unto the<br> <A NAME="an_3"></A>&nbsp;point of the south lyne under the ring, in 90<br> <A NAME="an_4"></A>&nbsp;degrees; and by that same proporcioun is every<br> <A NAME="an_5"></A>&nbsp;quarter divided, as is the bakside. That<br> <A NAME="an_6"></A>&nbsp;amountith 360 degrees. And understond wel<br> <A NAME="an_7"></A>&nbsp;that degres of this bordure ben aunswering and<br> <A NAME="an_8"></A>&nbsp;consentrike to the degrees of the equinoxiall,<br> <A NAME="an_9"></A>&nbsp;that is dividid in the same nombre as every<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;othir cercle is in the highe hevene. This<br> <A NAME="an_11"></A>&nbsp;same bordure is divided also with 23<br> <A NAME="an_12"></A>&nbsp;lettres capitals and a small cross (+) above<br> <A NAME="an_13"></A>&nbsp;the south lyne, that shewith the 24 houres<br> <A NAME="an_14"></A>&nbsp;equals of the clokke. And, as I have seid, 5<br> <A NAME="an_15"></A>&nbsp;of these degres maken a myle wey, and 3 mile-wei<br> <A NAME="an_16"></A>&nbsp;maken an houre. And every degre of thys<br> <A NAME="an_17"></A>&nbsp;bordure contenith 4 minutes, and every minute<br> <A NAME="an_18"></A>&nbsp;60 secundes. Now have I told the twyes.<br> <A NAME="an_1"></A>&nbsp;The plate under the riet is discrived<br> <A NAME="an_2"></A>&nbsp;with 3 cercles, of whiche the leest is<br> <A NAME="an_3"></A>&nbsp;clepid the cercle of Cancre by cause that the<br> <A NAME="an_4"></A>&nbsp;heved of Cancre turnith evermo consentrik<br> <A NAME="an_5"></A>&nbsp;upon the same cercle. In this heved<br> <A NAME="an_6"></A>&nbsp;of Cancer is the grettist declinacioun northward<br> <A NAME="an_7"></A>&nbsp;of the sonne, and therfore is he clepid<br> <A NAME="an_8"></A>&nbsp;solsticium of somer; which declinacioun, after<br> <A NAME="an_9"></A>&nbsp;Ptholome, is 23 degrees and 50 minutes as<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;wel in Cancer as in Capricorn. This signe<br> <A NAME="an_11"></A>&nbsp;of Cancer is clepid the tropik of somer, of<br> <A NAME="an_12"></A>&nbsp;tropos, that is to seien "ageynward." For than<br> <A NAME="an_13"></A>&nbsp;beginneth the sonne to passen from us-ward.<br> <A NAME="an_14"></A>&nbsp;The myddel cercle in wydnesse, of these 3,<br> <A NAME="an_15"></A>&nbsp;is clepid the cercle equinoxiall, upon which<br> <A NAME="an_16"></A>&nbsp;turnith evermo the hevedes of Aries and Libra.<br> <A NAME="an_17"></A>&nbsp;And understond wel that evermo thys cercle<br> <A NAME="an_18"></A>&nbsp;equinoxiall turnith justly from verrey est to verrey<br> <A NAME="an_19"></A>&nbsp;west as I have shewed the in the speer<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;solide. This same cercle is clepid also<br> <A NAME="an_21"></A>&nbsp;Equator, that is the weyer of the day; for<br> <A NAME="an_22"></A>&nbsp;whan the sonne is in the hevedes of Aries and<br> <A NAME="an_23"></A>&nbsp;Libra, than ben the dayes and the nightes ylike<br> <A NAME="an_24"></A>&nbsp;of lengthe in all the world. And therfore ben<br> <A NAME="an_25"></A>&nbsp;these 2 signes called the equinoxiis. And all<br> <A NAME="an_26"></A>&nbsp;that moeveth withinne the hevedes of these<br> <A NAME="an_27"></A>&nbsp;Aries and Libra, his moevyng is clepid northward;<br> <A NAME="an_28"></A>&nbsp;and all that moevith withoute these<br> <A NAME="an_29"></A>&nbsp;hevedes, his moevyng is clepid southward,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;as fro the equinoxiall. Tak kep of these<br> <A NAME="an_31"></A>&nbsp;latitudes north and south, and forget it nat.<br> <A NAME="an_32"></A>&nbsp;By this cercle equinoxiall ben considred the<br> <A NAME="an_33"></A>&nbsp;24 houres of the clokke; for evermo the arisyng<br> <A NAME="an_34"></A>&nbsp;of 15 degrees of the equinoxiall makith an<br> <A NAME="an_35"></A>&nbsp;houre equal of the clokke. This equinoxiall is<br> <A NAME="an_36"></A>&nbsp;clepid the gurdel of the first moeving, or ellis<br> <A NAME="an_37"></A>&nbsp;of the firste moevable. And note that the firste<br> <A NAME="an_38"></A>&nbsp;moevyng is clepid moevyng of the firste moevable<br> <A NAME="an_39"></A>&nbsp;of the 8 speer, which moeving is from<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;est to west, and eft ageyn into est. Also<br> <A NAME="an_41"></A>&nbsp;it is clepid girdel of the firste moeving for it<br> <A NAME="an_42"></A>&nbsp;departith the firste moevable, that is to seyn<br> <A NAME="an_43"></A>&nbsp;the spere, in two like partyes evene distantz<br> <A NAME="an_44"></A>&nbsp;fro the poles of this world.<br> <A NAME="an_45"></A>&nbsp;The widest of these 3 principale cercles is<br> <A NAME="an_46"></A>&nbsp;clepid the cercle of Capricorne, by cause that<br> <A NAME="an_47"></A>&nbsp;the heved of Capricorne turneth evermo consentrik<br> <A NAME="an_48"></A>&nbsp;upon the same cercle. In the heved of<br> <A NAME="an_49"></A>&nbsp;this forseide Capricorne is the grettist declinacioun<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;southward of the sonne, and therfore<br> <A NAME="an_51"></A>&nbsp;it is clepid the solsticium of wynter.<br> <A NAME="an_52"></A>&nbsp;This signe of Capricorne is also clepid the<br> <A NAME="an_53"></A>&nbsp;tropic of wynter, for than begynneth the sonne<br> <A NAME="an_54"></A>&nbsp;to come ageyn to us-ward.<br> <A NAME="an_1"></A>&nbsp;Upon this forseide plate ben compassed<br> <A NAME="an_2"></A>&nbsp;certeyn cercles that highten almycanteras, of<br> <A NAME="an_3"></A>&nbsp;whiche somme of hem semen parfit cercles and<br> <A NAME="an_4"></A>&nbsp;somme semen inparfit. The centre that stondith<br> <A NAME="an_5"></A>&nbsp;amyddes the narwest cercle is clepid the<br> <A NAME="an_6"></A>&nbsp;cenyth. And the netherist cercle, or the firste<br> <A NAME="an_7"></A>&nbsp;cercle, is clepid the orizonte, that is to seyn,<br> <A NAME="an_8"></A>&nbsp;the cercle that divideth the two emysperies,<br> <A NAME="an_9"></A>&nbsp;that is, the partie of the hevene above the<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;erthe and the partie bynethe. These almykanteras<br> <A NAME="an_11"></A>&nbsp;ben compowned by 2 and 2, all<br> <A NAME="an_12"></A>&nbsp;be it so that on diverse Astrelabies somme<br> <A NAME="an_13"></A>&nbsp;almykanteras ben divided by oon, and somme<br> <A NAME="an_14"></A>&nbsp;by two, and somme by thre, after the quantite<br> <A NAME="an_15"></A>&nbsp;of the Astrelabie. This forseide cenyth is<br> <A NAME="an_16"></A>&nbsp;ymagined to ben the verrey point over the<br> <A NAME="an_17"></A>&nbsp;crowne of thin heved. And also this cenyth<br> <A NAME="an_18"></A>&nbsp;is the verray pool of the orizonte in every regioun.<br> <A NAME="an_1"></A>&nbsp;From this cenyth, as it semeth, there<br> <A NAME="an_2"></A>&nbsp;comen a maner croked strikes like to the clawes<br> <A NAME="an_3"></A>&nbsp;of a loppe, or elles like the werk of a wommans<br> <A NAME="an_4"></A>&nbsp;calle, in kervyng overthwart the almykanteras.<br> <A NAME="an_5"></A>&nbsp;And these same strikes or divisiouns<br> <A NAME="an_6"></A>&nbsp;ben clepid azimutz, and thei dividen the orisounte<br> <A NAME="an_7"></A>&nbsp;of thin Astrelabie in 24 divisiouns. And<br> <A NAME="an_8"></A>&nbsp;these azymutz serven to knowe the costes of<br> <A NAME="an_9"></A>&nbsp;the firmament, and to othre conclusions, as<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;for to knowe the cenyth of the sonne and<br> <A NAME="an_11"></A>&nbsp;of every sterre.<br> <A NAME="an_1"></A>&nbsp;Next these azymutz, under the cercle<br> <A NAME="an_2"></A>&nbsp;of Cancer, ben there 12 divisiouns embelif,<br> <A NAME="an_3"></A>&nbsp;muche like to the shap of the azemutz, that<br> <A NAME="an_4"></A>&nbsp;shewen the spaces of the houres of planetes.<br> <A NAME="an_1"></A>&nbsp;The riet of thin Astrelabie with thy zodiak,<br> <A NAME="an_2"></A>&nbsp;shapen in manere of a net or of a lopweb<br> <A NAME="an_3"></A>&nbsp;after the olde descripcioun, which thou maist<br> <A NAME="an_4"></A>&nbsp;turnen up and doun as thiself liketh, contenith<br> <A NAME="an_5"></A>&nbsp;certein nombre of sterres fixes, with her longitudes<br> <A NAME="an_6"></A>&nbsp;and latitudes determinat, yf so be that the<br> <A NAME="an_7"></A>&nbsp;maker have not errid. The names of the sterres<br> <A NAME="an_8"></A>&nbsp;ben writen in the margyn of the riet there as thei<br> <A NAME="an_9"></A>&nbsp;sitte, of whiche sterres the smale point is<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;clepid the centre. And understond also that<br> <A NAME="an_11"></A>&nbsp;alle the sterres sitting within the zodiak of<br> <A NAME="an_12"></A>&nbsp;thin Astrelabie ben clepid sterres of the north,<br> <A NAME="an_13"></A>&nbsp;for thei arise by northe the est lyne. And all the<br> <A NAME="an_14"></A>&nbsp;remenaunt fixed oute of the zodiak ben clepid<br> <A NAME="an_15"></A>&nbsp;sterres of the south. But I seie not that thei arisen<br> <A NAME="an_16"></A>&nbsp;alle by southe the est lyne; witnesse on Aldeberan<br> <A NAME="an_17"></A>&nbsp;and Algomeysa. Generaly understond this<br> <A NAME="an_18"></A>&nbsp;rewle, that thilke sterres that ben clepid sterres<br> <A NAME="an_19"></A>&nbsp;of the north arisen rather than the degre of<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;her longitude, and alle the sterres of the<br> <A NAME="an_21"></A>&nbsp;south arisen after the degre of her longitude --<br> <A NAME="an_22"></A>&nbsp;this is to seyn, sterres fixed in thyn<br> <A NAME="an_23"></A>&nbsp;Astrelabie. The mesure of this longitude of<br> <A NAME="an_24"></A>&nbsp;sterres is taken in the lyne ecliptik of hevene,<br> <A NAME="an_25"></A>&nbsp;under which lyne, whan that the sonne and the<br> <A NAME="an_26"></A>&nbsp;mone be lyne-right, or ellis in the superficie of<br> <A NAME="an_27"></A>&nbsp;this lyne, than is the eclipse of the sonne or of<br> <A NAME="an_28"></A>&nbsp;the mone, as I shal declare, and eke the cause<br> <A NAME="an_29"></A>&nbsp;why. But sothly the ecliptik lyne of thy<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;zodiak is the utterist bordure of thy zodiak<br> <A NAME="an_31"></A>&nbsp;there the degrees be marked.<br> <A NAME="an_32"></A>&nbsp;Thy zodiak of thin Astrelabie is shapen as<br> <A NAME="an_33"></A>&nbsp;a compas which that contenith a large brede<br> <A NAME="an_34"></A>&nbsp;as after the quantite of thyn Astrelabie, in ensample<br> <A NAME="an_35"></A>&nbsp;that the zodiak in hevene is ymagyned<br> <A NAME="an_36"></A>&nbsp;to ben a superfice contenyng a latitude of 12<br> <A NAME="an_37"></A>&nbsp;degrees, whereas alle the remenaunt of cercles<br> <A NAME="an_38"></A>&nbsp;in the hevene ben ymagyned verrey lynes withoute<br> <A NAME="an_39"></A>&nbsp;eny latitude. Amiddes this celestial<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;zodiak is ymagined a lyne which that is<br> <A NAME="an_41"></A>&nbsp;clepid the ecliptik lyne, under which lyne<br> <A NAME="an_42"></A>&nbsp;is evermo the wey of the sonne. Thus ben<br> <A NAME="an_43"></A>&nbsp;there 6 degres of the zodiak on that oo syde<br> <A NAME="an_44"></A>&nbsp;of the lyne and 6 degrees on that othir. This<br> <A NAME="an_45"></A>&nbsp;zodiak is dividid in 12 principale divisiouns that<br> <A NAME="an_46"></A>&nbsp;departen the 12 signes, and, for the streitnesse<br> <A NAME="an_47"></A>&nbsp;of thin Astrolabie, than is every smal divisioun<br> <A NAME="an_48"></A>&nbsp;in a signe departed by two degrees and two, I<br> <A NAME="an_49"></A>&nbsp;mene degrees contenyng 60 mynutes. And<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;this forseide hevenysshe zodiak is clepid<br> <A NAME="an_51"></A>&nbsp;the cercle of the signes, or the cercle of the<br> <A NAME="an_52"></A>&nbsp;bestes, for "zodia" in langage of Grek sowneth<br> <A NAME="an_53"></A>&nbsp;"bestes" in Latyn tunge. And in the zodiak<br> <A NAME="an_54"></A>&nbsp;ben the 12 signes that han names of bestes,<br> <A NAME="an_55"></A>&nbsp;or ellis for whan the sonne entrith in eny<br> <A NAME="an_56"></A>&nbsp;of tho signes he takith the propirte of suche<br> <A NAME="an_57"></A>&nbsp;bestes, or ellis for that the sterres that ben<br> <A NAME="an_58"></A>&nbsp;ther fixed ben disposid in signes of bestes or<br> <A NAME="an_59"></A>&nbsp;shape like bestes, or elles whan the planetes<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;ben under thilke signes thei causen us by<br> <A NAME="an_61"></A>&nbsp;her influence operaciouns and effectes like<br> <A NAME="an_62"></A>&nbsp;to the operaciouns of bestes.<br> <A NAME="an_63"></A>&nbsp;And understond also that whan an hot planete<br> <A NAME="an_64"></A>&nbsp;cometh into an hot signe, than encrescith<br> <A NAME="an_65"></A>&nbsp;his hete; and yf a planete be cold, than amenusith<br> <A NAME="an_66"></A>&nbsp;his coldnesse by cause of the hoote sygne.<br> <A NAME="an_67"></A>&nbsp;And by thys conclusioun maist thou take ensample<br> <A NAME="an_68"></A>&nbsp;in alle the signes, be thei moist or drie,<br> <A NAME="an_69"></A>&nbsp;or moeble or fixe, reknyng the qualite of the<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;planete as I first seide. And everich of<br> <A NAME="an_71"></A>&nbsp;these 12 signes hath respect to a certeyn<br> <A NAME="an_72"></A>&nbsp;parcel of the body of a man, and hath it in<br> <A NAME="an_73"></A>&nbsp;governaunce; as Aries hath thin heved, and<br> <A NAME="an_74"></A>&nbsp;Taurus thy nekke and thy throte, Gemini thin<br> <A NAME="an_75"></A>&nbsp;armholes and thin armes, and so furth, as shall<br> <A NAME="an_76"></A>&nbsp;be shewid more pleyn in the 5 partie of this<br> <A NAME="an_77"></A>&nbsp;tretis.<br> <A NAME="an_78"></A>&nbsp;This zodiak, which that is part of the 8 speer,<br> <A NAME="an_79"></A>&nbsp;over-kervith the equinoxial, and he over-kervith<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;him ageyn in evene parties; and<br> <A NAME="an_81"></A>&nbsp;that oo half declineth southward; and that<br> <A NAME="an_82"></A>&nbsp;othir northward, as pleinly declarith the Tretys<br> <A NAME="an_83"></A>&nbsp;of the Speer.<br> <A NAME="an_84"></A>&nbsp;Than hast thou a label that is shapen like<br> <A NAME="an_85"></A>&nbsp;a reule, save that it is streit and hath no plates<br> <A NAME="an_86"></A>&nbsp;on either ende with holes. But with the smale<br> <A NAME="an_87"></A>&nbsp;point of the forseide label shalt thou calcule<br> <A NAME="an_88"></A>&nbsp;thin equaciouns in the bordure of thin Astralabie,<br> <A NAME="an_89"></A>&nbsp;as by thin almury.<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;Thin almury is clepid the denticle of<br> <A NAME="an_91"></A>&nbsp;Capricorne, or ellis the calculer. This same<br> <A NAME="an_92"></A>&nbsp;almury sitt fix in the heved of Capricorne, and<br> <A NAME="an_93"></A>&nbsp;it serveth of many a necessarie conclusioun in<br> <A NAME="an_94"></A>&nbsp;equacions of thinges as shal be shewid.<br>  
<p><HR>
<CENTER>
<A HREF="mect88.htm">Next: Part 2</A></CENTER>
</BODY>
</HTML>
