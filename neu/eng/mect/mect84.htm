<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Complaynt D'Amours</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect83.htm">Previous</A>&nbsp;
<A HREF="mect85.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Complaynt D'Amours</h3> <A NAME="an_1"></A>&nbsp;I, which that am the sorwefulleste man<br> <A NAME="an_2"></A>&nbsp;That in this world was ever yit livinge,<br> <A NAME="an_3"></A>&nbsp;And leest recoverer of himselven can,<br> <A NAME="an_4"></A>&nbsp;Beginne right thus my deedly compleininge<br> <A NAME="an_5"></A>&nbsp;On hir that may to lyf and deeth me bringe,<br> <A NAME="an_6"></A>&nbsp;Which hath on me no mercy ne no rewthe,<br> <A NAME="an_7"></A>&nbsp;That love hir best, but sleeth me for my trewthe.<br> <A NAME="an_8"></A>&nbsp;Can I noght doon ne seye that may yow lyke?<br> <A NAME="an_9"></A>&nbsp;Ne, certes now; allas, allas the whyle!<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Your plesaunce is to laughen whan I syke,<br> <A NAME="an_11"></A>&nbsp;And thus ye me from al my blisse exyle.<br> <A NAME="an_12"></A>&nbsp;Ye han me cast in thilke spitous yle<br> <A NAME="an_13"></A>&nbsp;Ther never man on lyve mighte asterte;<br> <A NAME="an_14"></A>&nbsp;This have I, for I love you, swete herte!<br> <A NAME="an_15"></A>&nbsp;Sooth is, that wel I woot, by lyklinesse,<br> <A NAME="an_16"></A>&nbsp;If that it were a thing possible to do<br> <A NAME="an_17"></A>&nbsp;For to acompte youre beautee and goodnesse,<br> <A NAME="an_18"></A>&nbsp;I have no wonder thogh ye do me wo;<br> <A NAME="an_19"></A>&nbsp;Sith I, th' unworthiest that may ryde or go,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Durste ever thinken in so hy a place.<br> <A NAME="an_21"></A>&nbsp;What wonder is, thogh ye do me no grace?<br> <A NAME="an_22"></A>&nbsp;Allas, thus is my lyf brought to an ende;<br> <A NAME="an_23"></A>&nbsp;My deeth, I see, is my conclusioun.<br> <A NAME="an_24"></A>&nbsp;I may wel singe, "In sory tyme I spende<br> <A NAME="an_25"></A>&nbsp;My lyf." That song may have confusioun.<br> <A NAME="an_26"></A>&nbsp;For mercy, pitee, and deep affeccioun,<br> <A NAME="an_27"></A>&nbsp;I sey for me, for al my deedly chere,<br> <A NAME="an_28"></A>&nbsp;Alle thise diden, in that, me love yow dere.<br> <A NAME="an_29"></A>&nbsp;And in this wyse and in dispayr I live<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;In love -- nay, but in dispayr I dye!<br> <A NAME="an_31"></A>&nbsp;But shal I thus yow my deeth foryive,<br> <A NAME="an_32"></A>&nbsp;That causeles doth me this sorwe drye?<br> <A NAME="an_33"></A>&nbsp;Ye, certes, I! For she of my folye<br> <A NAME="an_34"></A>&nbsp;Hath nought to done although she do me sterve,<br> <A NAME="an_35"></A>&nbsp;Hit is nat with hir wil that I hir serve.<br> <A NAME="an_36"></A>&nbsp;Than sithen I am of my sorwe the cause<br> <A NAME="an_37"></A>&nbsp;And sithen I have this withoute hir reed,<br> <A NAME="an_38"></A>&nbsp;Than may I seyn right shortly in a clause,<br> <A NAME="an_39"></A>&nbsp;It is no blame unto hir womanheed<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Though swich a wrecche as I be for hir deed.<br> <A NAME="an_41"></A>&nbsp;Yet alwey two thinges doon me dye,<br> <A NAME="an_42"></A>&nbsp;That is to seyn, hir beautee and myn ye';<br> <A NAME="an_43"></A>&nbsp;So that, algates, she is verray rote<br> <A NAME="an_44"></A>&nbsp;Of my disese and of my deth also,<br> <A NAME="an_45"></A>&nbsp;For with oon word she mighte be my bote,<br> <A NAME="an_46"></A>&nbsp;If that she vouched sauf for to do so.<br> <A NAME="an_47"></A>&nbsp;But than is hir gladnesse at my wo?<br> <A NAME="an_48"></A>&nbsp;It is hir wone plesaunce for to take<br> <A NAME="an_49"></A>&nbsp;To seen hir servaunts dyen for hir sake.<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;But certes, than is al my wonderinge,<br> <A NAME="an_51"></A>&nbsp;Sithen she is the fayrest creature,<br> <A NAME="an_52"></A>&nbsp;As to my doom, that ever was livinge,<br> <A NAME="an_53"></A>&nbsp;The benignest and beste eek that Nature<br> <A NAME="an_54"></A>&nbsp;Hath wrought or shal, whyl that the world may dure,<br> <A NAME="an_55"></A>&nbsp;Why that she lefte Pite so behinde?<br> <A NAME="an_56"></A>&nbsp;It was, ywis, a greet defaute in Kinde.<br> <A NAME="an_57"></A>&nbsp;Yit is al this no lak to hir, pardee,<br> <A NAME="an_58"></A>&nbsp;But God or Nature sore wolde I blame.<br> <A NAME="an_59"></A>&nbsp;For though she shewe no pite unto me,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Sithen that she doth othere men the same,<br> <A NAME="an_61"></A>&nbsp;I ne oughte to despyse my ladyes game;<br> <A NAME="an_62"></A>&nbsp;It is hir pley to laughen whan men syketh,<br> <A NAME="an_63"></A>&nbsp;And I assente al that hir list and lyketh.<br> <A NAME="an_64"></A>&nbsp;Yet wolde I, as I dar, with sorwful herte<br> <A NAME="an_65"></A>&nbsp;Biseche unto your meke womanhede<br> <A NAME="an_66"></A>&nbsp;That I now dorste my sharpe sorwes smerte<br> <A NAME="an_67"></A>&nbsp;Shewe by word, that ye wolde ones rede<br> <A NAME="an_68"></A>&nbsp;The compleynte of me, which ful sore I drede<br> <A NAME="an_69"></A>&nbsp;That I have seid here, through myn unkonninge,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;In any word to your displesinge.<br> <A NAME="an_71"></A>&nbsp;Lothest of anything that ever was loth<br> <A NAME="an_72"></A>&nbsp;Were me, as wisly God my soule save,<br> <A NAME="an_73"></A>&nbsp;To seyn a thing through which ye might be wroth;<br> <A NAME="an_74"></A>&nbsp;And, to that day that I be leyd in grave,<br> <A NAME="an_75"></A>&nbsp;A trewer servaunt shulle ye never have;<br> <A NAME="an_76"></A>&nbsp;And, though that I have pleyned unto you here,<br> <A NAME="an_77"></A>&nbsp;Foryiveth it me, myn owne lady dere.<br> <A NAME="an_78"></A>&nbsp;Ever have I been, and shal, how-so I wende,<br> <A NAME="an_79"></A>&nbsp;Outher to live or dye, your humble trewe.<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Ye been to me my ginning and myn ende,<br> <A NAME="an_81"></A>&nbsp;Sonne of the sterre bright and clere of hewe;<br> <A NAME="an_82"></A>&nbsp;Alwey in oon to love yow freshly newe,<br> <A NAME="an_83"></A>&nbsp;By God and by my trouthe, is myn entente;<br> <A NAME="an_84"></A>&nbsp;To live or dye, I wol it never repente!<br> <A NAME="an_85"></A>&nbsp;This compleynte on Seint Valentynes day,<br> <A NAME="an_86"></A>&nbsp;Whan every foughel chesen shal his make,<br> <A NAME="an_87"></A>&nbsp;To hir, whos I am hool and shal alwey,<br> <A NAME="an_88"></A>&nbsp;This woful song and this compleynte I make,<br> <A NAME="an_89"></A>&nbsp;That never yit wolde me to mercy take;<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And yit wol I evermore her serve<br> <A NAME="an_91"></A>&nbsp;And love hir best, although she do me sterve.<br>  
<p><HR>
<CENTER>
<A HREF="mect85.htm">Next: Merciles Beaute</A></CENTER>
</BODY>
</HTML>
