[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect66)  [Next](mect68) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### The Complaint Unto Pity

<span id="an_1"></span> Pite, that I have sought so yore agoo  
<span id="an_2"></span> With herte soore and ful of besy peyne,  
<span id="an_3"></span> That in this world was never wight so woo  
<span id="an_4"></span> Withoute deth -- and yf I shal not feyne,  
<span id="an_5"></span> My purpos was to Pite to compleyne  
<span id="an_6"></span> Upon the crueltee and tirannye  
<span id="an_7"></span> Of Love, that for my trouthe doth me dye.  
<span id="an_8"></span> And when that I, be lengthe of certeyne yeres,  
<span id="an_9"></span> Had evere in oon a tyme sought to speke,  
<span class="margnote"><span id="an_10">10</span></span> To Pitee ran I
al bespreynt with teres  
<span id="an_11"></span> To prayen hir on Cruelte me awreke.  
<span id="an_12"></span> But er I myghte with any word outbreke  
<span id="an_13"></span> Or tellen any of my peynes smerte,  
<span id="an_14"></span> I fond hir ded, and buried in an herte.  
<span id="an_15"></span> Adoun I fel when that I saugh the herse,  
<span id="an_16"></span> Ded as a ston while that the swogh me laste;  
<span id="an_17"></span> But up I roos with colour ful dyverse  
<span id="an_18"></span> And pitously on hir myn eyen I caste,  
<span id="an_19"></span> And ner the corps I gan to presen faste,  
<span class="margnote"><span id="an_20">20</span></span> And for the
soule I shop me for to preye.  
<span id="an_21"></span> I was but lorn, ther was no more to seye.  
<span id="an_22"></span> Thus am I slayn sith that Pite is ded.  
<span id="an_23"></span> Allas, that day, that ever hyt shulde falle.  
<span id="an_24"></span> What maner man dar now hold up his hed?  
<span id="an_25"></span> To whom shal any sorwful herte calle?  
<span id="an_26"></span> Now Cruelte hath cast to slee us alle,  
<span id="an_27"></span> In ydel hope, folk redeless of peyne,  
<span id="an_28"></span> Syth she is ded, to whom shul we compleyne?  
<span id="an_29"></span> But yet encreseth me this wonder newe,  
<span class="margnote"><span id="an_30">30</span></span> That no wight
woot that she is ded, but I --  
<span id="an_31"></span> So many men as in her tyme hir knewe --  
<span id="an_32"></span> And yet she dyed not so sodeynly,  
<span id="an_33"></span> For I have sought hir ever ful besely  
<span id="an_34"></span> Sith first I hadde wit or mannes mynde,  
<span id="an_35"></span> But she was ded er that I koude hir fynde.  
<span id="an_36"></span> Aboute hir herse there stoden lustely,  
<span id="an_37"></span> Withouten any woo as thoughte me,  
<span id="an_38"></span> Bounte parfyt, wel armed and richely,  
<span id="an_39"></span> And fresshe Beaute, Lust, and Jolyte,  
<span class="margnote"><span id="an_40">40</span></span> Assured Maner,
Youthe, and Honeste,  
<span id="an_41"></span> Wisdom, Estaat, Drede, and Governaunce,  
<span id="an_42"></span> Confedred both by bonde and alliaunce.  
<span id="an_43"></span> A compleynt had I, writen in myn hond,  
<span id="an_44"></span> For to have put to Pite as a bille;  
<span id="an_45"></span> But when I al this companye ther fond,  
<span id="an_46"></span> That rather wolden al my cause spille  
<span id="an_47"></span> Then do me help, I held my pleynte stille,  
<span id="an_48"></span> For to that folk, withouten any fayle,  
<span id="an_49"></span> Withoute Pitee ther may no bille availe.  
<span class="margnote"><span id="an_50">50</span></span> Then leve I al
these vertues, sauf Pite,  
<span id="an_51"></span> Kepynge the corps as ye have herd me seyn,  
<span id="an_52"></span> Confedered alle by bond of Cruelte  
<span id="an_53"></span> And ben assented when I shal be sleyn.  
<span id="an_54"></span> And I have put my complaynt up ageyn,  
<span id="an_55"></span> For to my foes my bille I dar not shewe,  
<span id="an_56"></span> Th' effect of which seith thus, in wordes
fewe:  
<span id="an_57"></span> Humblest of herte, highest of reverence,  
<span id="an_58"></span> Benygne flour, coroune of vertues alle,  
<span id="an_59"></span> Sheweth unto youre rial excellence  
<span class="margnote"><span id="an_60">60</span></span> Youre servaunt,
yf I durste me so calle,  
<span id="an_61"></span> Hys mortal harm in which he is yfalle,  
<span id="an_62"></span> And noght al oonly for his evel fare,  
<span id="an_63"></span> But for your renoun, as he shal declare.  
<span id="an_64"></span> Hit stondeth thus: your contraire, Crueltee,  
<span id="an_65"></span> Allyed is ayenst your regalye  
<span id="an_66"></span> Under colour of womanly Beaute --  
<span id="an_67"></span> For men shulde not, lo, knowe hir tirannye --  
<span id="an_68"></span> With Bounte, Gentilesse, and Curtesye,  
<span id="an_69"></span> And hath depryved yow now of your place  
<span class="margnote"><span id="an_70">70</span></span> That hyghte
"Beaute apertenant to Grace."  
<span id="an_71"></span> For kyndely by youre herytage ryght  
<span id="an_72"></span> Ye ben annexed ever unto Bounte;  
<span id="an_73"></span> And verrayly ye oughte do youre myght  
<span id="an_74"></span> To helpe Trouthe in his adversyte.  
<span id="an_75"></span> Ye be also the corowne of Beaute,  
<span id="an_76"></span> And certes yf ye wanten in these tweyne,  
<span id="an_77"></span> The world is lore; ther is no more to seyne.  
<span id="an_78"></span> Eke what availeth Maner and Gentilesse  
<span id="an_79"></span> Withoute yow, benygne creature?  
<span class="margnote"><span id="an_80">80</span></span> Shal Cruelte be
your governeresse?  
<span id="an_81"></span> Allas, what herte may hyt longe endure?  
<span id="an_82"></span> Wherfore, but ye the rather take cure  
<span id="an_83"></span> To breke that perilouse alliaunce,  
<span id="an_84"></span> Ye sleen hem that ben in your obeisaunce.  
<span id="an_85"></span> And further over yf ye suffre this,  
<span id="an_86"></span> Youre renoun ys fordoo than in a throwe;  
<span id="an_87"></span> Ther shal no man wite well what Pite is.  
<span id="an_88"></span> Allas, that your renoun is falle so lowe!  
<span id="an_89"></span> Ye be than fro youre heritage ythrowe  
<span class="margnote"><span id="an_90">90</span></span> By Cruelte that
occupieth youre place,  
<span id="an_91"></span> And we despeyred that seken to your grace.  
<span id="an_92"></span> Have mercy on me, thow Herenus quene,  
<span id="an_93"></span> That yow have sought so tendirly and yore;  
<span id="an_94"></span> Let som strem of youre lyght on me be sene  
<span id="an_95"></span> That love and drede yow ever lenger the more;  
<span id="an_96"></span> For sothly for to seyne I bere the soore,  
<span id="an_97"></span> And though I be not konnynge for to pleyne,  
<span id="an_98"></span> For Goddis love have mercy on my peyne.  
<span id="an_99"></span> My peyne is this, that what so I desire  
<span class="margnote"><span id="an_100">100</span></span> That have I
not, ne nothing lyk therto;  
<span id="an_101"></span> And ever setteth Desir myn hert on fire.  
<span id="an_102"></span> Eke on that other syde where so I goo,  
<span id="an_103"></span> What maner thing that may encrese my woo,  
<span id="an_104"></span> That have I redy, unsoght, everywhere;  
<span id="an_105"></span> Me lakketh but my deth and than my bere.  
<span id="an_106"></span> What nedeth to shewe parcel of my peyne?  
<span id="an_107"></span> Syth every woo that herte may bethynke  
<span id="an_108"></span> I suffre and yet I dar not to yow pleyne;  
<span id="an_109"></span> For wel I wot although I wake or wynke,  
<span class="margnote"><span id="an_110">110</span></span> Ye rekke not
whether I flete or synke.  
<span id="an_111"></span> But natheles yet my trouthe I shal sustene  
<span id="an_112"></span> Unto my deth, and that shal wel be sene.  
<span id="an_113"></span> This is to seyne I wol be youres evere,  
<span id="an_114"></span> Though ye me slee by Crueltee your foo,  
<span id="an_115"></span> Algate my spirit shal never dissevere  
<span id="an_116"></span> Fro youre servise for any peyne or woo.  
<span id="an_117"></span> Sith ye be ded -- allas that hyt is soo --  
<span id="an_118"></span> Thus for your deth I may wel wepe and pleyne  
<span id="an_119"></span> With herte sore and ful of besy peyne.  

------------------------------------------------------------------------

[Next: A Complaint to His Lady](mect68)
