<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Reeve's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect03.htm">Previous</A>&nbsp;
<A HREF="mect05.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Reeve's Prologue</h3> <A NAME="an_3855"></A>&nbsp;Whan folk hadde laughen at this nyce cas<br> <A NAME="an_3856"></A>&nbsp;Of Absolon and hende Nicholas,<br> <A NAME="an_3857"></A>&nbsp;Diverse folk diversely they seyde,<br> <A NAME="an_3858"></A>&nbsp;But for the moore part they loughe and pleyde.<br> <A NAME="an_3859"></A>&nbsp;Ne at this tale I saugh no man hym greve,<br> <span class="margnote"><FONT COLOR="GREEN" SIZE="-1"><A NAME="an_3860">3860</A></FONT></span>&nbsp;But it were oonly Osewold the Reve.<br> <A NAME="an_3861"></A>&nbsp;By cause he was of carpenteris craft,<br> <A NAME="an_3862"></A>&nbsp;A litel ire is in his herte ylaft;<br> <A NAME="an_3863"></A>&nbsp;He gan to grucche, and blamed it a lite.<br> <A NAME="an_3864"></A>&nbsp;"So theek," quod he, "ful wel koude I thee quite<br> <A NAME="an_3865"></A>&nbsp;With bleryng of a proud milleres ye,<br> <A NAME="an_3866"></A>&nbsp;If that me liste speke of ribaudye.<br> <A NAME="an_3867"></A>&nbsp;But ik am oold; me list not pley for age;<br> <A NAME="an_3868"></A>&nbsp;Gras tyme is doon; my fodder is now forage;<br> <A NAME="an_3869"></A>&nbsp;This white top writeth myne olde yeris;<br> <span class="margnote"><FONT COLOR="GREEN" SIZE="-1"><A NAME="an_3870">3870</A></FONT></span>&nbsp;Myn herte is also mowled as myne heris,<br> <A NAME="an_3871"></A>&nbsp;But if I fare as dooth an open-ers --<br> <A NAME="an_3872"></A>&nbsp;That ilke fruyt is ever lenger the wers,<br> <A NAME="an_3873"></A>&nbsp;Til it be roten in mullok or in stree.<br> <A NAME="an_3874"></A>&nbsp;We olde men, I drede, so fare we:<br> <A NAME="an_3875"></A>&nbsp;Til we be roten, kan we nat be rype;<br> <A NAME="an_3876"></A>&nbsp;We hoppen alwey whil that the world wol pype.<br> <A NAME="an_3877"></A>&nbsp;For in oure wyl ther stiketh evere a nayl,<br> <A NAME="an_3878"></A>&nbsp;To have an hoor heed and a grene tayl,<br> <A NAME="an_3879"></A>&nbsp;As hath a leek; for thogh oure myght be goon,<br> <span class="margnote"><FONT COLOR="GREEN" SIZE="-1"><A NAME="an_3880">3880</A></FONT></span>&nbsp;Oure wyl desireth folie evere in oon.<br> <A NAME="an_3881"></A>&nbsp;For whan we may nat doon, than wol we speke;<br> <A NAME="an_3882"></A>&nbsp;Yet in oure asshen olde is fyr yreke.<br> <A NAME="an_3883"></A>&nbsp;"Foure gleedes han we, which I shal devyse --<br> <A NAME="an_3884"></A>&nbsp;Avauntyng, liyng, anger, coveitise;<br> <A NAME="an_3885"></A>&nbsp;Thise foure sparkles longen unto eelde.<br> <A NAME="an_3886"></A>&nbsp;Oure olde lemes mowe wel been unweelde,<br> <A NAME="an_3887"></A>&nbsp;But wyl ne shal nat faillen, that is sooth.<br> <A NAME="an_3888"></A>&nbsp;And yet ik have alwey a coltes tooth,<br> <A NAME="an_3889"></A>&nbsp;As many a yeer as it is passed henne<br> <span class="margnote"><FONT COLOR="GREEN" SIZE="-1"><A NAME="an_3890">3890</A></FONT></span>&nbsp;Syn that my tappe of lif bigan to renne.<br> <A NAME="an_3891"></A>&nbsp;For sikerly, whan I was bore, anon<br> <A NAME="an_3892"></A>&nbsp;Deeth drough the tappe of lyf and leet it gon,<br> <A NAME="an_3893"></A>&nbsp;And ever sithe hath so the tappe yronne<br> <A NAME="an_3894"></A>&nbsp;Til that almoost al empty is the tonne.<br> <A NAME="an_3895"></A>&nbsp;The streem of lyf now droppeth on the chymbe.<br> <A NAME="an_3896"></A>&nbsp;The sely tonge may wel rynge and chymbe<br> <A NAME="an_3897"></A>&nbsp;Of wrecchednesse that passed is ful yoore;<br> <A NAME="an_3898"></A>&nbsp;With olde folk, save dotage, is namoore!"<br> <A NAME="an_3899"></A>&nbsp;Whan that oure Hoost hadde herd this sermonyng,<br> <span class="margnote"><FONT COLOR="GREEN" SIZE="-1"><A NAME="an_3900">3900</A></FONT></span>&nbsp;He gan to speke as lordly as a kyng.<br> <A NAME="an_3901"></A>&nbsp;He seide, "What amounteth al this wit?<br> <A NAME="an_3902"></A>&nbsp;What shul we speke alday of hooly writ?<br> <A NAME="an_3903"></A>&nbsp;The devel made a reve for to preche,<br> <A NAME="an_3904"></A>&nbsp;Or of a soutere a shipman or a leche.<br> <A NAME="an_3905"></A>&nbsp;Sey forth thy tale, and tarie nat the tyme.<br> <A NAME="an_3906"></A>&nbsp;Lo Depeford, and it is half-wey pryme!<br> <A NAME="an_3907"></A>&nbsp;Lo Grenewych, ther many a shrewe is inne!<br> <A NAME="an_3908"></A>&nbsp;It were al tyme thy tale to bigynne."<br> <A NAME="an_3909"></A>&nbsp;"Now, sires," quod this Osewold the Reve,<br> <span class="margnote"><FONT COLOR="GREEN" SIZE="-1"><A NAME="an_3910">3910</A></FONT></span>&nbsp;"I pray yow alle that ye nat yow greve,<br> <A NAME="an_3911"></A>&nbsp;Thogh I answere, and somdeel sette his howve;<br> <A NAME="an_3912"></A>&nbsp;For leveful is with force force of-showve.<br> <A NAME="an_3913"></A>&nbsp;"This dronke Millere hath ytoold us heer<br> <A NAME="an_3914"></A>&nbsp;How that bigyled was a carpenteer,<br> <A NAME="an_3915"></A>&nbsp;Peraventure in scorn, for I am oon.<br> <A NAME="an_3916"></A>&nbsp;And, by youre leve, I shal hym quite anoon;<br> <A NAME="an_3917"></A>&nbsp;Right in his cherles termes wol I speke.<br> <A NAME="an_3918"></A>&nbsp;I pray to God his nekke mote to-breke;<br> <A NAME="an_3919"></A>&nbsp;He kan wel in myn eye seen a stalke,<br> <span class="margnote"><FONT COLOR="GREEN" SIZE="-1"><A NAME="an_3920">3920</A></FONT></span>&nbsp;But in his owene he kan nat seen a balke."<br>  
<p><HR>
<CENTER>
<A HREF="mect05.htm">Next: The Reeve's Tale</A></CENTER>
</BODY>
</HTML>
