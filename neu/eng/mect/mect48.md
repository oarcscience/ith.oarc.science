[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect47)  [Next](mect49) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### Chaucer's Retraction

<span id="an_1081"></span> Now preye I to hem alle that herkne this
litel tretys or rede,  
<span id="an_1081A"></span> that if ther be any thyng in it that liketh
hem,  
<span id="an_1081B"></span> that therof they thanken oure Lord Jhesu
Crist, of whom al wit and al goodnesse.  
<span id="an_1082"></span> And if ther be any thyng that displese hem, I
preye hem that they arrette it to the defaute  
<span id="an_1082A"></span> of myn unkonnynge and nat to my wyl, that
wolde ful fayn seyd bettre if I hadde had konnynge.  
<span id="an_1083"></span> For oure book seith, "Al that is writen is
writen for doctrine,"  
<span id="an_1083A"></span> and that is myn entente.  
<span id="an_1084"></span> Wherfore I biseke yow mekely, for the mercy
of God,  
<span id="an_1084A"></span> that ye preye for me that Crist have mercy
on me and me my giltes;  
<span id="an_1085"></span> and namely of my translacions and enditynges
of worldly vanitees, the whiche I revoke in my retracciouns:  
<span id="an_1086"></span> as is the book of Troilus; the book also of
Fame;  
<span id="an_1086A"></span> the book of the XXV. Ladies; the book of the
Duchesse;  
<span id="an_1086B"></span> the book of Seint Valentynes day of the
Parlement of Briddes; the tales of Caunterbury, thilke that sownen into
synne;  
<span id="an_1087"></span> the book of the Leoun; and many another book,
if they were in my remembrance, and many a song  
<span id="an_1087A"></span> and many a leccherous lay, that Crist for
his grete mercy foryeve me the synne.  
<span id="an_1088"></span> But of the translacion of Boece de
Consolacione, and othere bookes of legendes of seintes, and omelies, and
moralitee, and devocioun,  
<span id="an_1089"></span> that thanke I oure Lord Jhesu Crist and his
blisful Mooder, and alle the seintes of hevene,  
<span class="margnote"><span id="an_1090">1090</span></span> bisekynge
hem that they from hennes forth unto my lyves ende sende me grace to
biwayle my giltes and to studie  
<span class="margnote"><span id="an_1090A">1090A</span></span> to the
salvacioun of my soule, and graunte me grace of verray penitence,
confessioun and satisfaccioun to doon in this present lyf,  
<span id="an_1091"></span> thurgh the benigne grace of hym that is kyng
of kynges and preest over alle preestes,  
<span id="an_1091A"></span> that boghte us with the precious blood of
his herte,  
<span id="an_1092"></span> so that I may been oon of hem at the day of
doom that shulle be saved.  
<span id="an_1092A"></span> Qui cum Patre et Spiritu Sancto vivit et
regnat Deus per omnia secula. Amen.  

------------------------------------------------------------------------

[Next: The Book of the Duchess](mect49)
