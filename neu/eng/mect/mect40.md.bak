[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect39)  [Next](mect41.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Second Nun's Prologue

<span id="an_1"></span> The ministre and the norice unto vices,  
<span id="an_2"></span> Which that men clepe in Englissh Ydelnesse,  
<span id="an_3"></span> That porter of the gate is of delices,  
<span id="an_4"></span> To eschue, and by hire contrarie hire oppresse
--  
<span id="an_5"></span> That is to seyn, by leveful bisynesse --  
<span id="an_6"></span> Wel oghten we to doon al oure entente,  
<span id="an_7"></span> Lest that the feend thurgh ydelnesse us hente.  
<span id="an_8"></span> For he that with his thousand cordes slye  
<span id="an_9"></span> Continuelly us waiteth to biclappe,  
<span class="margnote"><span id="an_10">10</span></span> Whan he may man
in ydelnesse espye,  
<span id="an_11"></span> He kan so lightly cache hym in his trappe,  
<span id="an_12"></span> Til that a man be hent right by the lappe,  
<span id="an_13"></span> He nys nat war the feend hath hym in honde.  
<span id="an_14"></span> Wel oghte us werche and ydelnesse withstonde.  
<span id="an_15"></span> And though men dradden nevere for to dye,  
<span id="an_16"></span> Yet seen men wel by resoun, doutelees,  
<span id="an_17"></span> That ydelnesse is roten slogardye,  
<span id="an_18"></span> Of which ther nevere comth no good n'
encrees;  
<span id="an_19"></span> And syn that slouthe hire holdeth in a lees  
<span class="margnote"><span id="an_20">20</span></span> Oonly to slepe,
and for to ete and drynke,  
<span id="an_21"></span> And to devouren al that othere swynke,  
<span id="an_22"></span> And for to putte us fro swich ydelnesse,  
<span id="an_23"></span> That cause is of so greet confusioun,  
<span id="an_24"></span> I have heer doon my feithful bisynesse  
<span id="an_25"></span> After the legende in translacioun  
<span id="an_26"></span> Right of thy glorious lif and passioun,  
<span id="an_27"></span> Thou with thy gerland wroght with rose and
lilie --  
<span id="an_28"></span> Thee meene I, mayde and martyr, Seint
Cecilie.  
<span id="an_29"></span> And thow that flour of virgines art alle,  
<span class="margnote"><span id="an_30">30</span></span> Of whom that
Bernard list so wel to write,  
<span id="an_31"></span> To thee at my bigynnyng first I calle;  
<span id="an_32"></span> Thou confort of us wrecches, do me endite  
<span id="an_33"></span> Thy maydens deeth, that wan thurgh hire
merite  
<span id="an_34"></span> The eterneel lyf and of the feend victorie,  
<span id="an_35"></span> As man may after reden in hire storie.  
<span id="an_36"></span> Thow Mayde and Mooder, doghter of thy Sone,  
<span id="an_37"></span> Thow welle of mercy, synful soules cure,  
<span id="an_38"></span> In whom that God for bountee chees to wone,  
<span id="an_39"></span> Thow humble, and heigh over every creature,  
<span class="margnote"><span id="an_40">40</span></span> Thow nobledest
so ferforth oure nature,  
<span id="an_41"></span> That no desdeyn the Makere hadde of kynde  
<span id="an_42"></span> His Sone in blood and flessh to clothe and
wynde.  
<span id="an_43"></span> Withinne the cloistre blisful of thy sydis  
<span id="an_44"></span> Took mannes shap the eterneel love and pees,  
<span id="an_45"></span> That of the tryne compas lord and gyde is,  
<span id="an_46"></span> Whom erthe and see and hevene out of relees  
<span id="an_47"></span> Ay heryen; and thou, Virgine wemmelees,  
<span id="an_48"></span> Baar of thy body -- and dweltest mayden pure
--  
<span id="an_49"></span> The Creatour of every creature.  
<span class="margnote"><span id="an_50">50</span></span> Assembled is in
thee magnificence  
<span id="an_51"></span> With mercy, goodnesse, and with swich pitee  
<span id="an_52"></span> That thou, that art the sonne of excellence  
<span id="an_53"></span> Nat oonly helpest hem that preyen thee,  
<span id="an_54"></span> But often tyme of thy benygnytee  
<span id="an_55"></span> Ful frely, er that men thyn help biseche,  
<span id="an_56"></span> Thou goost biforn and art hir lyves leche.  
<span id="an_57"></span> Now help, thow meeke and blisful faire mayde,  
<span id="an_58"></span> Me, flemed wrecche, in this desert of galle;  
<span id="an_59"></span> Thynk on the womman Cananee, that sayde  
<span class="margnote"><span id="an_60">60</span></span> That whelpes
eten somme of the crommes alle  
<span id="an_61"></span> That from hir lordes table been yfalle;  
<span id="an_62"></span> And though that I, unworthy sone of Eve,  
<span id="an_63"></span> Be synful, yet accepte my bileve.  
<span id="an_64"></span> And, for that feith is deed withouten werkis,  
<span id="an_65"></span> So for to werken yif me wit and space,  
<span id="an_66"></span> That I be quit fro thennes that most derk is!  
<span id="an_67"></span> O thou, that art so fair and ful of grace,  
<span id="an_68"></span> Be myn advocat in that heighe place  
<span id="an_69"></span> Theras withouten ende is songe "Osanne,"  
<span class="margnote"><span id="an_70">70</span></span> Thow Cristes
mooder, doghter deere of Anne!  
<span id="an_71"></span> And of thy light my soule in prison lighte,  
<span id="an_72"></span> That troubled is by the contagioun  
<span id="an_73"></span> Of my body, and also by the wighte  
<span id="an_74"></span> Of erthely lust and fals affeccioun;  
<span id="an_75"></span> O havene of refut, O salvacioun  
<span id="an_76"></span> Of hem that been in sorwe and in distresse,  
<span id="an_77"></span> Now help, for to my werk I wol me dresse.  
<span id="an_78"></span> Yet preye I yow that reden that I write,  
<span id="an_79"></span> Foryeve me that I do no diligence  
<span class="margnote"><span id="an_80">80</span></span> This ilke
storie subtilly to endite,  
<span id="an_81"></span> For bothe have I the wordes and sentence  
<span id="an_82"></span> Of hym that at the seintes reverence  
<span id="an_83"></span> The storie wroot, and folwen hire legende,  
<span id="an_84"></span> And pray yow that ye wole my werk amende.  
<span id="an_85"></span> First wolde I yow the name of Seint Cecilie  
<span id="an_86"></span> Expowne, as men may in hir storie see.  
<span id="an_87"></span> It is to seye in Englissh "hevenes lilie,"  
<span id="an_88"></span> For pure chaastnesse of virginitee;  
<span id="an_89"></span> Or, for she whitnesse hadde of honestee,  
<span class="margnote"><span id="an_90">90</span></span> And grene of
conscience, and of good fame  
<span id="an_91"></span> The soote savour, "lilie" was hir name.  
<span id="an_92"></span> Or Cecilie is to seye "the wey to blynde,"  
<span id="an_93"></span> For she ensample was by good techynge;  
<span id="an_94"></span> Or elles Cecile, as I writen fynde,  
<span id="an_95"></span> Is joyned, by a manere conjoynynge  
<span id="an_96"></span> Of "hevene" and "Lia"; and heere, in
figurynge,  
<span id="an_97"></span> The "hevene" is set for thoght of hoolynesse,  
<span id="an_98"></span> And "Lia" for hire lastynge bisynesse.  
<span id="an_99"></span> Cecile may eek be seyd in this manere,  
<span class="margnote"><span id="an_100">100</span></span> "Wantynge of
blyndnesse," for hir grete light  
<span id="an_101"></span> Of sapience and for hire thewes cleere;  
<span id="an_102"></span> Or elles, loo, this maydens name bright  
<span id="an_103"></span> Of "hevene" and "leos" comth, for which by
right  
<span id="an_104"></span> Men myghte hire wel "the hevene of peple"
calle,  
<span id="an_105"></span> Ensample of goode and wise werkes alle.  
<span id="an_106"></span> For "leos" "peple" in Englissh is to seye,  
<span id="an_107"></span> And right as men may in the hevene see  
<span id="an_108"></span> The sonne and moone and sterres every weye,  
<span id="an_109"></span> Right so men goostly in this mayden free  
<span class="margnote"><span id="an_110">110</span></span> Seyen of
feith the magnanymytee,  
<span id="an_111"></span> And eek the cleernesse hool of sapience,  
<span id="an_112"></span> And sondry werkes, brighte of excellence.  
<span id="an_113"></span> And right so as thise philosophres write  
<span id="an_114"></span> That hevene is swift and round and eek
brennynge,  
<span id="an_115"></span> Right so was faire Cecilie the white  
<span id="an_116"></span> Ful swift and bisy evere in good werkynge,  
<span id="an_117"></span> And round and hool in good perseverynge,  
<span id="an_118"></span> And brennynge evere in charite ful brighte.  
<span id="an_119"></span> Now have I yow declared what she highte.  

------------------------------------------------------------------------

[Next: The Second Nun's Tale](mect41.md)
