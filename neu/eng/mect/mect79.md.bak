[![](../../../cdshop/ithlogo.png)](../../../index.md)  
[Intangible Textual Heritage](../../../index.md)  [Legends and
Sagas](../../index)  [England](../index)  [Index](index.md) 
[Previous](mect78)  [Next](mect80.md) 

------------------------------------------------------------------------

[![](img/tease.jpg)](index.md)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Lenvoy de Chaucer a Scogan

<span id="an_1"></span> Tobroken been the statutz hye in hevene  
<span id="an_2"></span> That creat were eternally to dure,  
<span id="an_3"></span> Syth that I see the bryghte goddis sevene  
<span id="an_4"></span> Mowe wepe and wayle, and passioun endure,  
<span id="an_5"></span> As may in erthe a mortal creature.  
<span id="an_6"></span> Allas, fro whennes may thys thing procede,  
<span id="an_7"></span> Of which errour I deye almost for drede?  
<span id="an_8"></span> By word eterne whilom was it shape  
<span id="an_9"></span> That fro the fyfte sercle, in no manere,  
<span class="margnote"><span id="an_10">10</span></span> Ne myght a
drope of teeres doun escape.  
<span id="an_11"></span> But now so wepith Venus in hir spere  
<span id="an_12"></span> That with hir teeres she wol drenche us here.  
<span id="an_13"></span> Allas! Scogan, this is for thyn offence;  
<span id="an_14"></span> Thow causest this diluge of pestilence.  
<span id="an_15"></span> Hastow not seyd, in blaspheme of the goddis,  
<span id="an_16"></span> Thurgh pride, or thrugh thy grete rekelnesse,  
<span id="an_17"></span> Swich thing as in the lawe of love forbode
is,  
<span id="an_18"></span> That, for thy lady sawgh nat thy distresse,  
<span id="an_19"></span> Therfore thow yave hir up at Michelmesse?  
<span class="margnote"><span id="an_20">20</span></span> Allas! Scogan,
of olde folk ne yonge  
<span id="an_21"></span> Was never erst Scogan blamed for his tonge.  
<span id="an_22"></span> Thow drowe in skorn Cupide eke to record  
<span id="an_23"></span> Of thilke rebel word that thow hast spoken,  
<span id="an_24"></span> For which he wol no lenger be thy lord.  
<span id="an_25"></span> And, Scogan, though his bowe be nat broken,  
<span id="an_26"></span> He wol nat with his arwes been ywroken  
<span id="an_27"></span> On the, ne me, ne noon of oure figure;  
<span id="an_28"></span> We shul of him have neyther hurt ne cure.  
<span id="an_29"></span> Now certes, frend, I dreed of thyn unhap,  
<span class="margnote"><span id="an_30">30</span></span> Lest for thy
gilt the wreche of Love procede  
<span id="an_31"></span> On alle hem that ben hoor and rounde of shap,  
<span id="an_32"></span> That ben so lykly folk in love to spede.  
<span id="an_33"></span> Than shal we for oure labour have no mede;  
<span id="an_34"></span> But wel I wot, thow wolt answere and saye,  
<span id="an_35"></span> "Lo, olde Grisel lyst to ryme and playe!"  
<span id="an_36"></span> Nay, Scogan, say not so, for I m' excuse --  
<span id="an_37"></span> God helpe me so! -- in no rym, dowteles,  
<span id="an_38"></span> Ne thynke I never of slep to wake my muse,  
<span id="an_39"></span> That rusteth in my shethe stille in pees.  
<span class="margnote"><span id="an_40">40</span></span> While I was
yong, I put hir forth in prees;  
<span id="an_41"></span> But al shal passe that men prose or ryme;  
<span id="an_42"></span> Take every man hys turn, as for his tyme.  
<span id="an_43"></span> Scogan, that knelest at the stremes hed  
<span id="an_44"></span> Of grace, of alle honour and worthynesse,  
<span id="an_45"></span> In th' ende of which strem I am dul as ded,  
<span id="an_46"></span> Forgete in solytarie wildernesse --  
<span id="an_47"></span> Yet, Scogan, thenke on Tullius kyndenesse;  
<span id="an_48"></span> Mynne thy frend, there it may fructyfye!  
<span id="an_49"></span> Far-wel, and loke thow never eft Love dyffye.  

------------------------------------------------------------------------

[Next: Lenvoy de Chaucer a Bukton](mect80.md)
