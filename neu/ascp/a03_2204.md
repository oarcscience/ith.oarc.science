[Intangible Textual Heritage](../../index.md)  [Legends and
Sagas](../index.md)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index.md)  
[Index](index)  [Previous](a03_2203)  [Next](a03_2205.md) 

------------------------------------------------------------------------

# Riddle 4

Verse Indeterminate Saxon

  
Ic sceal þragbysig      þegne minum,  
**hringum** hæfted,      hyran georne,  
min bed brecan,      breahtme cyþan  
þæt me halswriþan      hlaford sealde.  

5  
Oft mec slæpwerigne      secg oðþe meowle  
gretan eode;      ic him gromheortum  
winterceald oncweþe.      Wearm lim  
gebundenne bæg      hwilum bersteð;  
se þeah biþ on þonce      þegne minum,  

10  
medwisum men,      me þæt sylfe,  
þær wiht wite,      ond wordum min  
on sped mæge      spel gesecgan.  
