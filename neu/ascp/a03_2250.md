[Intangible Textual Heritage](../../index)  [Legends and
Sagas](../index)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index)  
[Index](index)  [Previous](a03_2249)  [Next](a03_2251) 

------------------------------------------------------------------------

# Riddle 50

Verse Indeterminate Saxon

  
Wiga is on eorþan      wundrum acenned  
dryhtum to nytte,      of dumbum twam  
torht atyhted,      þone on teon wigeð  
feond his feonde.      **Forstrangne** oft  

5  
wif hine wrið;      he him wel hereð,  
þeowaþ him geþwære,      gif him þegniað  
mægeð ond mæcgas      mid gemete ryhte,  
fedað hine fægre;      he him fremum stepeð  
life on lissum.      Leanað grimme  

10  
**þam** þe hine wloncne      weorþan læteð.  
