[Intangible Textual Heritage](../../index)  [Legends and
Sagas](../index)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index)  
[Index](index)  [Previous](a03_3422)  [Next](a03_3424) 

------------------------------------------------------------------------

# Riddle 83

Verse Indeterminate Saxon

  
Frod wæs min **fromcynn**       
biden in burgum,      siþþan bæles weard  
...... wera      life bewunden,  
fyre gefælsad.      Nu me fah warað  

5  
eorþan broþor,      se me ærest wearð  
gumena to gyrne.      Ic ful gearwe gemon  
hwa min fromcynn      fruman agette  
eall of earde;      ic him yfle ne mot,  
ac ic **hæftnyd**      hwilum arære  

10  
wide geond wongas.      Hæbbe ic **wundra** fela,  
middangeardes      mægen unlytel,  
ac ic miþan sceal      monna gehwylcum  
degolfulne dom      dyran cræftes,  
siðfæt minne.      Saga hwæt ic hatte.  
