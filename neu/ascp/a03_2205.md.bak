[Intangible Textual Heritage](../../index.md)  [Legends and
Sagas](../index.md)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index.md)  
[Index](index)  [Previous](a03_2204)  [Next](a03_2206.md) 

------------------------------------------------------------------------

# Riddle 5

Verse Indeterminate Saxon

  
Ic eom anhaga      iserne wund,  
bille gebennad,      beadoweorca sæd,  
ecgum werig.      Oft ic wig seo,  
frecne feohtan.      Frofre ne wene,  

5  
þæt **me** geoc cyme      guðgewinnes,  
ær ic mid ældum      eal **forwurðe,**  
ac mec hnossiað      homera lafe,  
heardecg heoroscearp,      **hondweorc** smiþa,  
bitað in burgum;      ic abidan sceal  

10  
laþran gemotes.      Næfre læcecynn  
on folcstede      findan meahte,  
þara þe mid wyrtum      wunde gehælde,  
ac me ecga dolg      eacen weorðað  
þurh deaðslege      dagum ond nihtum.  
