[Intangible Textual Heritage](../../index)  [Legends and
Sagas](../index)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index)  
[Index](index)  [Previous](a06_13)  [Next](a06_15) 

------------------------------------------------------------------------

# The Meters of Boethius: Meter 14

Verse Indeterminate Saxon

  
Hwæt bið ðæm welegan      woruldgitsere  
on his mode ðe bet,      þeah he micel age  
goldes and gimma      and gooda gehwæs,  
æhta unrim,      and him mon erigen scyle  

5  
æghwelce dæg      æcera ðusend,  
ðeah ðes middangeard      and þis manna cyn  
sy under sunnan      suð, west and east  
his anwalde      eall underðieded?  
Ne mot he þara hyrsta      hionane lædan  

10  
of ðisse worulde      wuhte þon mare,  
hordgestreona,      ðonne he hiðer brohte.  
