[Intangible Textual Heritage](../../index.md)  [Legends and
Sagas](../index.md)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index.md)  
[Index](index)  [Previous](a03_2253)  [Next](a03_2255.md) 

------------------------------------------------------------------------

# Riddle 54

Verse Indeterminate Saxon

  
Hyse cwom gangan,      þær he hie wisse  
stondan in wincsele,      stop feorran to,  
hror hægstealdmon,      hof his agen  
hrægl hondum up,      **hrand** under gyrdels  

5  
hyre stondendre      stiþes nathwæt,  
worhte his willan;      wagedan buta.  
þegn onnette,      wæs þragum nyt  
tillic esne,      teorode hwæþre  
æt stunda gehwam      strong ær þon **hio,**  

10  
werig þæs weorces.      Hyre weaxan ongon  
under gyrdelse      þæt oft gode men  
ferðþum freogað      ond mid feo bicgað.  
