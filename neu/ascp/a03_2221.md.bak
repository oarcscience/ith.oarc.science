[Intangible Textual Heritage](../../index.md)  [Legends and
Sagas](../index.md)  [WordGumbo: Old English Dictionaries \[External
Site\]](https://www.wordgumbo.com/ie/ger/oen/index.md)  
[Index](index)  [Previous](a03_2220)  [Next](a03_2222.md) 

------------------------------------------------------------------------

# Riddle 21

Verse Indeterminate Saxon

  
Neb is min niþerweard;      neol ic fere  
ond be grunde græfe,      geonge swa me wisað  
har holtes feond,      ond hlaford min  
woh færeð      weard æt steorte,  

5  
wrigaþ on wonge,      wegeð mec ond þyð,  
saweþ on swæð min.      Ic snyþige forð,  
brungen of **bearwe,**      bunden cræfte,  
wegen on wægne,      hæbbe wundra fela;  
me biþ gongendre      grene on healfe  

10  
ond min swæð sweotol      sweart on oþre.  
Me þurh hrycg wrecen      hongaþ under  
an orþoncpil,      oþer on heafde,  
fæst ond forðweard.      Fealleþ on sidan  
þæt ic toþum tere,      gif me teala þenaþ  

15  
hindeweardre,      þæt biþ hlaford min.  
