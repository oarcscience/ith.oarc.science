<HTML>
<HEAD>
<TITLE>Kolmaskymmenes runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune30.htm">English</A>&nbsp;
<A HREF="29.htm">Previous</A>&nbsp;
<A HREF="31.htm">Next</A>&nbsp;
</SMALL></CENTER>
<HR>
<CENTER><H1>Kolmaskymmenes runo</H1></CENTER>
<p>Ahti poika, aino poika, lieto poika Lemmink&#228;inen
<br>aamulla ani varahin, aivan aika-huomenessa
<br>astuihen alusmajoille, l&#228;ksi laivavalkamoille.
<p>Siin&#228; itki puinen pursi, hanka rauta haikeroitsi:
<br>"Mi minusta laatimasta, kurjasta kuvoamasta!
<br>Ei Ahti sotia soua kuunna, kymmenn&#228; kes&#228;n&#228;
<br>hopeankana halulla, kullankana tarpehella."
<p>Se on lieto Lemmink&#228;inen iski purtta vanttuhulla,
<br>kirjasuulla kintahalla. Itse tuon sanoiksi virkki:
<br>"El&#228; huoli, hongan pinta, varpelaitainen, valita!
<br>Viel&#228; saat sotia k&#228;y&#228;, tappeloita tallustella:
<br>lienet t&#228;ynn&#228; soutajia p&#228;iv&#228;n huomenen per&#228;st&#228;."
<p>Astuvi emonsa luoksi, itse tuon sanoiksi virkki:
<br>"Et nyt itkene, emoni, valittane, vanhempani,
<br>jos menen johonkuhunki, suorime sotatiloille.
<br>Juohtui juoni mieleheni, tuuma aivohon osasi
<br>kaatakseni Pohjan kansa, kostoakseni katalat."
<p>Emo estell&#228; k&#228;kesi, varoitteli vaimo vanha:
<br>"Ell&#246;s menk&#246;, poikaseni, noihin Pohjolan sotihin!
<br>Siell&#228; surmasi tulevi, kuolemasi kohtoavi."
<p>Mit&#228; huoli Lemmink&#228;inen! Toki mietti menn&#228;ksens&#228;,
<br>l&#228;hte&#228;ksens&#228; lupasi. Sanan virkkoi, noin nimesi:
<br>"Mist&#228; saisin miehen toisen, sek&#228; miehen jotta miekan
<br>Ahille soan avuksi, liioin voivalle lis&#228;ksi?
<p>"Onpa Tiera tieossani, Kuura kuulemaisissani!
<br>Siit&#228; saanen miehen toisen, sek&#228; miehen jotta miekan
<br>Ahille soan avuksi, liioin voivalle lis&#228;ksi."
<p>Kulkevi kylitse tuonne, teitse Tieran kartanohon.
<br>Sanoi sinne saatuansa, toimitteli tultuansa:
<p>"Tieraseni, tiettyiseni, armaiseni, ainoiseni!
<br>Tokko muistat muinaistamme, entist&#228; el&#228;m&#228;t&#228;mme,
<br>kun ennen kahen k&#228;vimme suurilla sotatiloilla?
<br>Ei ollut sit&#228; kyle&#228;, kuss' ei kymmenen taloa;
<br>ei ollut sit&#228; taloa, kuss' ei kymmenen urosta;
<br>ei ollut sit&#228; urosta eik&#228; miest&#228; melke&#228;t&#228;,
<br>kuta emme kaatanehet ja kahen kapistanehet."
<p>Iso p&#228;&#228;tyi ikkunassa keih&#228;svartta vuolemassa,
<br>emo aitan kynnyksell&#228; kirnua kolistamassa,
<br>veljekset ver&#228;j&#228;n suussa laitioita laatimassa,
<br>sisarekset sillan p&#228;&#228;ss&#228; vaippoja vanuttamassa.
<p>Virkkoi iso ikkunasta, emo aitan kynnykselt&#228;,
<br>veljekset ver&#228;j&#228;n suusta, sisarekset sillan p&#228;&#228;st&#228;:
<br>"Ei Tiera sotahan joua, Tieran tuura tappelohon!
<br>Tiera on tehnyt kuulun kaupan, ikikaupan iskenynn&#228;:
<br>vast' on nainut naisen nuoren, ottanut oman em&#228;nn&#228;n;
<br>viel' on n&#228;nnit n&#228;ppim&#228;tt&#228;, rinnat riuahuttamatta."
<p>Tiera p&#228;&#228;tyi kiukahalla, Kuura uunin korvasella:
<br>jalan kenki kiukahalla, toisen pankon partahalla,
<br>ver&#228;j&#228;ll&#228; vy&#246;teleikse, ulkona k&#228;vysteleikse.
<br>Tempoi Tiera keih&#228;'&#228;ns&#228;; ei ole keiho suuren suuri
<br>eik&#228; keiho pienen pieni, keiho keskikertahinen:
<br>heponen sulalla seisoi, varsa vaapui lappealla,
<br>susi ulvoi suoverolla, karhu karjui naulan tiess&#228;.
<p>Sylkytteli keihoansa, sylkytteli, nyrskytteli:
<br>sylen sy&#246;ksi keih&#228;svartta peltohon saviper&#228;h&#228;n,
<br>nurmehen nukattomahan, maahan m&#228;tt&#228;h&#228;tt&#246;m&#228;h&#228;n.
<p>Ty&#246;nti Tiera keih&#228;'&#228;ns&#228; Ahin keihojen keselle,
<br>sek&#228; l&#228;ksi jotta joutui Ahille soan avuksi.
<p>Siit&#228; Ahti Saarelainen lykk&#228;si venon vesille
<br>kuni kyyn kulon-alaisen eli k&#228;&#228;rmehen el&#228;v&#228;n.
<br>L&#228;ksi luoen luotehesen tuolle Pohjolan merelle.
<p>Silloin Pohjolan em&#228;nt&#228; pakkasen pahan l&#228;hetti
<br>tuolle Pohjolan merelle, ulapalle aukealle.
<p>Itse tuon sanoiksi virkki, sek&#228; k&#228;ski jotta lausui:
<br>"Pakko poika pienokainen, oma kaunis kasvattini!
<br>L&#228;he tuonne, kunne k&#228;sken, kunne k&#228;sken ja kehoitan!
<br>Kylm&#228; veitik&#228;n venonen, pursi lieto Lemmink&#228;isen
<br>selv&#228;lle meren sel&#228;lle, ulapalle aukealle!
<br>Kylm&#228; itseki is&#228;nt&#228;, j&#228;&#228;'&#228; veitikk&#228; vesille,
<br>jottei p&#228;&#228;se p&#228;ivin&#228;ns&#228;, selvi&#228; sin&#228; ik&#228;n&#228;,
<br>kun en p&#228;&#228;sne p&#228;&#228;st&#228;m&#228;h&#228;n, kerinne kehitt&#228;m&#228;h&#228;n!"
<p>Pakkanen pahansukuinen ja poika pahantapainen
<br>l&#228;ksi merta kylm&#228;m&#228;h&#228;n, aaltoja asettamahan.
<br>Jopa tuonne menness&#228;ns&#228;, maata matkaellessansa
<br>puut puri lehett&#246;m&#228;ksi, hein&#228;t helpehett&#246;m&#228;ksi.
<p>Sitte sinne saatuansa meren Pohjan partahalle,
<br>&#228;&#228;rett&#246;m&#228;n &#228;yr&#228;h&#228;lle, heti y&#246;n&#228; ensim&#228;isn&#228;
<br>lahet kylmi, lammet kylmi, meren rannat rapsutteli;
<br>viel' ei merta kylm&#228;nynn&#228;, aaltoja asettanunna.
<br>Pieni on peiponen sel&#228;ll&#228;, v&#228;st&#228;r&#228;kki lainehilla:
<br>senki on kynnet kylm&#228;m&#228;tt&#228;, p&#228;&#228; pieni palelematta.
<p>&#196;sken tuosta toisna y&#246;n&#228; jopa suureksi sukeutui,
<br>heittihe h&#228;vytt&#246;m&#228;ksi, kovin kasvoi kauheaksi.
<br>Kylmi silloin t&#228;yen kylm&#228;n, v&#228;ki pakkasen paleli:
<br>kylmi j&#228;&#228;t&#228; kyyn&#228;svarren, satoi lunta sauvan varren,
<br>kylmi veitik&#228;n venehen, Ahin laivan lainehille.
<p>Aikoi kylme&#228; Ahinki, j&#228;&#228;te&#228; jalon urohon;
<br>jopa kynsi&#228; kyseli, anoi alta varpahia.
<br>Siit&#228; suuttui Lemmink&#228;inen, siit&#228; suuttui ja pahastui;
<br>tunki Pakkasen tulehen, ty&#246;nti rautarauniohon.
<p>K&#228;sin Pakkasen piteli, kovan ilman kouristeli.
<br>Sanovi sanalla tuolla, lausui tuolla lausehella:
<br>"Pakkanen, Puhurin poika, talven poika hyyelm&#246;inen!
<br>El&#228; kylm&#228; kynsi&#228;ni, vaai varpahuisiani
<br>el&#228;k&#228; koske korviani, el&#228; p&#228;&#228;t&#228;ni palele!
<p>"Kyll' on sulla kylm&#228;mist&#228;, paljoki palelemista
<br>ilman ihmisen ihotta, emon tuoman ruumihitta:
<br>kylm&#228; soita, kylm&#228; maita, kylm&#228; kylmi&#228; kivi&#228;,
<br>palele vesipajuja, pane haavan pahkuroita,
<br>koivun kuoria kolota, n&#228;rehi&#228; n&#228;ykk&#228;ele,
<br>el&#228; ihmisen ihoa, karvoja kavon tekem&#228;n!
<p>"Kun et tuosta kyllin saane, kylm&#228; muita kummempia!
<br>Kylm&#228; kuumia kivi&#228;, palavoita paateroita,
<br>rautaisia kallioita, vuoria ter&#228;ksisi&#228;,
<br>Vuoksen koskea kovoa, Imatrata ilke&#228;t&#228;,
<br>kurimuksen kulkun suuta, kinahmia kauheata!
<p>"Joko nyt sanon sukusi, kuuluttelen kunniasi?
<br>Tie&#228;np&#228; sinun sukusi, tie&#228;n kaiken kasvantasi:
<br>Pakkanen pajuilla syntyi, kova ilma koivikolla
<br>Pohjolan koan per&#228;ss&#228;, Pimentolan pirtin p&#228;&#228;ss&#228;
<br>ikiturmasta isosta, emosta epattomasta.
<p>"Kukas Pakkasen imetti, kovan ilman kostutteli,
<br>kun oli maammo maiotoinna, emonen utaretoinna?
<p>"Kyyhyt Pakkasen imetti, kyy imetti, k&#228;&#228;rme sy&#246;tti
<br>n&#228;nnill&#228; nen&#228;tt&#246;mill&#228;, utarella uuttomalla;
<br>pohjaistuuli tuuitteli, vilu ilma viihytteli
<br>pahoilla pajupuroilla, here'ill&#228; hettehill&#228;.
<p>"Sai poika pahantapainen, tuli turmion-alainen.
<br>Ei ollut nime&#228; viel&#228; pojalla ep&#228;p&#228;&#246;ll&#228;.
<br>Pantihin nimi pahalle: pantihinpa Pakkaseksi.
<p>"Siit&#228; aioilla ajeli, risukoissa ripsutteli;
<br>kes&#228;t heilui hettehiss&#228;, suurimmilla suon selill&#228;;
<br>talvet m&#228;iski m&#228;nnik&#246;iss&#228;, pelmusi pet&#228;jik&#246;iss&#228;,
<br>kolkkaeli koivikoissa, lepik&#246;iss&#228; leyhk&#228;eli.
<br>Kylmi puita ja pehuja, tasoitteli tanteria,
<br>puri puut lehett&#246;m&#228;ksi, kanervat kukittomaksi,
<br>pilvat hongista piristi, laski lastut m&#228;ntyl&#246;ist&#228;.
<p>"Joko nyt suureksi sukesit, ylenit ylen ehoksi,
<br>aioit kylme&#228; minua, kohotella korviani,
<br>alta jalkoja anella, p&#228;&#228;lt&#228; kynsi&#228; kysell&#228;?
<p>"Etp' on kylm&#228;ne minua, et pahoin palellekana!
<br>Tulen tungen sukkahani, kek&#228;lehet kenk&#228;h&#228;ni,
<br>hienot hiilet helmoihini, panun alle paulojeni,
<br>Pakkasen palelematta, kovan ilman koskematta.
<p>"Tuonne ma sinun manoan Pohjan pitk&#228;h&#228;n per&#228;h&#228;n.
<br>Sitte sinne tultuasi, kotihisi k&#228;yty&#228;si
<br>kylm&#228; kattilat tulelle, hiilet uunin lietoselle,
<br>k&#228;et naisen taikinahan, poika neitosen povehen,
<br>utarihin uuhen maito, vatsahan hevosen varsa!
<p>"Et sin&#228; sit&#228; totelle, niin tuonne sinun manoan
<br>Hiien hiilien sekahan, Lemmon liesikiukahille.
<br>Siell&#228; tungeite tulehen, asetu alasimelle
<br>sep&#228;n panna paljallansa, vasaralla valkkaella,
<br>panna paljalla lujasti, vasaralla vaikeasti!
<p>"Et totelle tuotakana, v&#228;&#228;j&#228;nne v&#228;he&#228;k&#228;n&#228;,
<br>viel&#228; muistan muunkin paikan, arvoan yhen aluen:
<br>vien suusi suven sijahan, kielesi kes&#228;n kotihin,
<br>jost' et p&#228;&#228;se p&#228;ivin&#228;si, selvi&#228; sin&#228; ik&#228;n&#228;,
<br>kun en tulle p&#228;&#228;st&#228;m&#228;h&#228;n ja k&#228;yne keritt&#228;m&#228;h&#228;n."
<p>Pakkanen, Puhurin poika, jo tunsi tuhon tulevan;
<br>alkoi armoa anella. Sanan virkkoi, noin nimesi:
<br>"Tehk&#228;mme sula sovinto toinen ei toistansa viata
<br>sin&#228; ilmoisna ik&#228;n&#228;, kuuna kullan valkeana!
<p>"Jos mun kuulet kylm&#228;v&#228;ksi, toiste tuhmin liikkuvaksi,
<br>niin tunge tulisijahan, vaivuttele valkeahan,
<br>sep&#228;n hiilien sekahan, alle ahjon Ilmarisen!
<br>Tahi vie suvehen suuni, kieleni kes&#228;n kotihin,
<br>etten p&#228;&#228;se p&#228;ivin&#228;ni, selvi&#228; sin&#228; ik&#228;n&#228;!"
<p>Siit&#228; lieto Lemmink&#228;inen j&#228;tti laivan j&#228;&#228;tehesen,
<br>sotapurren puutoksehen, itse eellehen menevi.
<br>Tiera tuossa toisna miesn&#228; v&#228;&#228;nti veitik&#228;n j&#228;less&#228;.
<p>Tallasi tasaista j&#228;&#228;t&#228;, sile&#228;t&#228; siuotteli.
<br>Astui p&#228;iv&#228;n, tuosta toisen; p&#228;iv&#228;n&#228;p&#228; kolmantena
<br>jo n&#228;kyvi N&#228;lk&#228;niemi, kyl&#228; kurja kuumottavi.
<p>Astui alle niemen linnan. Sanan virkkoi, noin nimesi:
<br>"Onko linnassa lihoa ja kalaista kartanossa
<br>urohille uupuneille, miehille v&#228;synehille?"
<br>Ollut ei linnassa lihoa, ei kalaista kartanossa.
<p>Virkkoi lieto Lemmink&#228;inen, sanoi kaunis Kaukomieli:
<br>"Tuli, polta tuhma linna, vesi viek&#246;h&#246;n mokoman!"
<br>Itse eistyvi etemm&#228;, yl&#246;s korpehen kohosi,
<br>matkoille majattomille, teille tiet&#228;m&#228;tt&#246;mille.
<p>Siit&#228; lieto Lemmink&#228;inen, tuo on kaunis Kaukomieli,
<br>keritsi kivelt&#228; villat, katkoi karvat kalliolta,
<br>suoritteli sukkasiksi, kiirehteli kintahiksi
<br>vilun suurihin sijoihin, pakkasen palelemihin.
<p>L&#228;ksi tiet&#228; tiet&#228;m&#228;h&#228;n, ojelvoista oppimahan:
<br>tiehyt mets&#228;h&#228;n vet&#228;vi, ojelvoinen ottelevi.
<p>Virkkoi lieto Lemmink&#228;inen, sanoi kaunis Kaukomieli:
<br>"Ohoh Tiera veikkoseni! Jo nyt jou'uimme johonki,
<br>kuuksi p&#228;iv&#228;ksi kululle, ilman rannallen i&#228;ksi!"
<p>Tiera tuon sanoiksi virkki, itse lausui, noin nimesi:
<br>"Kostohonpa, koito raukat, kostohon, kovaosaiset,
<br>saimme suurehen sotahan pime&#228;h&#228;n Pohjolahan
<br>oman hengen heitteheksi, itsemme ikimenoksi
<br>n&#228;ill&#228; paikoilla pahoilla, teill&#228; tiet&#228;m&#228;tt&#246;mill&#228;.
<p>"Emme tuota tunnekana, emme tunne, emme tie&#228;,
<br>mik&#228; tie vet&#228;vi mei&#228;t, kuka juoni juohattavi
<br>kuolemahan korven p&#228;&#228;h&#228;n, kaatumahan kankahalle,
<br>korppien kotisijoille, variksien vainioille.
<p>"Siin&#228; korpit siirtelev&#228;t, linnut liiat kantelevat:
<br>saavat lintuset lihoa, varikset varia verta,
<br>korpit noukan kostuketta mei&#228;n, raukan, raaoistamme;
<br>luumme luovat rauniolle, kantavat kivikarille.
<p>"Ei tie&#228; emo poloinen eik&#228; kantaja katala,
<br>miss&#228; liikkuvi lihansa, vierevi oma verens&#228;,
<br>onko suuressa soassa, tasap&#228;&#228;ss&#228; tappelossa,
<br>vaiko suurella sel&#228;ll&#228;, lakehilla lainehilla,
<br>vai k&#228;ypi k&#228;pym&#228;ke&#228;, vaelsi varvikkosaloa.
<p>"Ei emo mit&#228;n&#228; tie&#228; poloisesta poiastansa:
<br>emo tiesi kuolleheksi, kantaja kaonneheksi.
<br>Noinpa itkevi emoni, valittavi vanhempani:
<br>'Tuoll' on poikani, poloisen, tuolla, vaivaisen, varani
<br>Tuonen toukojen panossa, Kalman maien karhinnassa.
<br>Saapi nyt minun pojalta, minun, laiton, lapseltani,
<br>saapi jouset jouten olla, jalot kaaret kuivaella,
<br>lintuset hyvin lihota, pyyt lehossa pyrhistell&#228;,
<br>kontiot kovin elell&#228;, peurat pellon piehtaroia.'"
<p>Virkkoi lieto Lemmink&#228;inen, sanoi kaunis Kaukomieli:
<br>"Niin on, niin, emo poloinen, niinp&#228;, kantaja katala!
<br>Kasvatit kanoja parven, koko joukon joutsenia:
<br>tuli tuuli, niin hajotti, tuli lempo, niin levitti,
<br>yhet sinne, toiset t&#228;nne, jonnekunne kolmannetki.
<p>"Kyll&#228; muistan muinaisenki, arvoan ajan paremman,
<br>kun kulimme kukkasina, marjoina omilla mailla:
<br>moni katsoi muotohomme, vartehemme valkotteli.
<br>Ei kuin nyt t&#228;t&#228; nyky&#228;, t&#228;ll&#228; inhalla i&#228;ll&#228;:
<br>yks' on tuuli tuttujamme, p&#228;iv&#228; ennen n&#228;htyj&#228;mme;
<br>senki pilvet peittelev&#228;t, satehet salaelevat.
<p>"Vaan en huoli huolimahan, suuresti sureksimahan,
<br>jos immet hyvin el&#228;isi, kassap&#228;iset kalkettaisi,
<br>naiset kaikki naurusuulla, mesimielin morsiamet,
<br>ik&#228;viss&#228; itkem&#228;tt&#228;, huolihin h&#228;vi&#228;m&#228;tt&#228;.
<p>"Viel' ei meit&#228; noiat noiu, noiat noiu, n&#228;e n&#228;kij&#228;t
<br>n&#228;ille teille kuolevaksi, matkoille masenevaksi,
<br>nuorena nukahtavaksi, verev&#228;n&#228; vierev&#228;ksi.
<p>"Mink&#228; noiat noitunevat, kunka n&#228;hnev&#228;t n&#228;kij&#228;t,
<br>kotihinsa koitukohon, majahansa maatukohon!
<br>Noitukohot itsi&#228;ns&#228;, laulakohot lapsiansa,
<br>sukuansa surmatkohot, heimoansa herjatkohot!
<p>"Ei ennen minun isoni eik&#228; valtavanhempani
<br>nouatellut noian mielt&#228;, lahjoitellut lappalaista.
<br>Noin sanoi minun isoni, noin sanon min&#228; itseki:
<br>varjele, vakainen Luoja, kaitse, kaunoinen Jumala,
<br>auta armokourallasi, v&#228;kev&#228;ll&#228; vallallasi
<br>miesten mielijuohtehista, akkojen ajatuksista,
<br>pakinoista partasuien, pakinoist' on parratointen!
<br>Ole ainaisna apuna, vakaisena vartijana,
<br>ettei poika pois tulisi, emon tuoma erkaneisi
<br>Luojan luomalta la'ulta, Jumalan sukeamalta!"
<p>Siit&#228; lieto Lemmink&#228;inen, itse kaunis Kaukomieli,
<br>laati huolista hevoset, murehista mustat ruunat,
<br>p&#228;itset p&#228;ivist&#228; pahoista, satulat salavihoista.
<br>Hypp&#228;si hyv&#228;n sel&#228;lle, hyv&#228;n laukin lautasille;
<br>ajoa ramuttelevi Tieran tuttavan keralla.
<br>Ajoi rannat raskutellen, hiekkarannat herskytellen
<br>luoksi ehtoisen emonsa, tyk&#246; valtavanhempansa.
<p>Siihen Kaukoni kaotan virrest&#228;ni viikommaksi,
<br>Tieran tielle toimittelen kotihinsa kulkemahan.
<br>Itse virren vier&#228;hyt&#228;n, panen toiselle tolalle.
<br clear=all><hr noshade><tt>
<CENTER><A HREF="31.htm">Next: Yhdesnelj&#228;tt&#228; runo</A></CENTER><BR>
</BODY>
</HTML>
