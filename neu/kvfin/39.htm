<HTML>
<HEAD>
<TITLE>Yhdeks&#228;snelj&#228;tt&#228; runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune39.htm">English</A>&nbsp;
<A HREF="38.htm">Previous</A>&nbsp;
<A HREF="40.htm">Next</A>&nbsp;
</SMALL></CENTER>
<HR>
<CENTER><H1>Yhdeks&#228;snelj&#228;tt&#228; runo</H1></CENTER>
<p>Vaka vanha V&#228;in&#228;m&#246;inen itse tuon sanoiksi virkki:
<br>"Ohoh seppo Ilmarinen! L&#228;htek&#228;mme Pohjolahan
<br>hyv&#228;n sammon saa'antahan, kirjokannen katsantahan!"
<p>Se on seppo Ilmarinen sanan virkkoi, noin nimesi:
<br>"Ei ole sampo saatavana, kirjokansi tuotavana
<br>pime&#228;st&#228; Pohjolasta, summasta Sariolasta!
<br>Siell' on sampo saatettuna, kirjokansi kannettuna
<br>Pohjolan kivim&#228;kehen, vaaran vaskisen sis&#228;h&#228;n
<br>yheks&#228;n lukon ta'aksi, siihen juuret juurruteltu
<br>yheks&#228;n sylen syv&#228;h&#228;n, yksi juuri maaem&#228;h&#228;n,
<br>toinen vesiviertehesen, kolmas on kotim&#228;kehen."
<p>Sanoi vanha V&#228;in&#228;m&#246;inen: "Veli seppo, veikkoseni!
<br>L&#228;htek&#228;mme Pohjolahan tuon on sammon saa'antahan!
<br>Laatikamme laiva suuri, johon sampo saatetahan,
<br>kirjokansi kannetahan Pohjolan kivim&#228;est&#228;,
<br>vaaran vaskisen sis&#228;st&#228;, yheks&#228;n lukon takoa!"
<p>Sanoi seppo Ilmarinen: "Vakavampi maisin matka.
<br>Lempo menk&#246;h&#246;n merelle, surma suurelle sel&#228;lle!
<br>Siell&#228; tuuli turjuttaisi, siell&#228; viskaisi vihuri,
<br>saisi sormet soutimeksi, k&#228;mmenet k&#228;simeloiksi."
<p>Sanoi vanha V&#228;in&#228;m&#246;inen: "Vakavampi maisin matka,
<br>vakavampi, vaikeampi, viel&#228; muuten mutkaisempi.
<br>Lysti on venon vesill&#228;, purren juosta jolkutella,
<br>ve'et v&#228;lj&#228;t v&#228;lkytell&#228;, sel&#228;t selv&#228;t seurustella:
<br>tuuli purtta tuuittavi, aalto laivoa ajavi,
<br>l&#228;nsituuli l&#228;ikytt&#228;vi, etel&#228; e'elle viepi.
<br>Vaan kuitenki kaikitenki, kun et mieline merisin,
<br>niin on maisin matkatkamme, rantaisin ratustelkamme!
<p>"Tao nyt mulle uusi miekka, tee miekka tuliter&#228;inen,
<br>jolla hurttia hutelen, Pohjan kansan kaikottelen
<br>saaessa otolle sammon tuonne kylm&#228;h&#228;n kyl&#228;h&#228;n,
<br>pime&#228;h&#228;n Pohjolahan, summahan Sariolahan!"
<p>Tuo on seppo Ilmarinen, takoja i&#228;n-ikuinen,
<br>tunki rautoja tulehen, ter&#228;ksi&#228; hiiloksehen,
<br>kultia koko piosen, hope'ita kourallisen.
<br>Laittoi orjat lietsomahan, palkkalaiset painamahan.
<p>Orjat lietsoi l&#246;yhytteli, hyvin painoi palkkalaiset:
<br>rauta vellin&#228; venyvi, ter&#228;s taipui tahtahana,
<br>hopea veten&#228; v&#228;lkkyi, kulta l&#228;ikkyi lainehena.
<p>Siit&#228; seppo Ilmarinen, takoja i&#228;n-ikuinen,
<br>katsoi alle ahjoksensa, lietsimens&#228; liepehelle:
<br>n&#228;ki miekan syntyv&#228;ksi, p&#228;&#228; kullan kuvauvaksi.
<p>Otti ainehet tulesta, tempasi hyv&#228;t takehet
<br>ahjosta alasimelle, vasarille, valkkamille.
<br>Takoi miekan mielt&#228; my&#246;ten, kalvan kaikkien parahan,
<br>jonka kullalla kuvasi, hopealla huolitteli.
<p>Vaka vanha V&#228;in&#228;m&#246;inen tuli tuota katsomahan.
<br>Sai miekan tuliter&#228;isen k&#228;tehens&#228; oikeahan.
<br>Katselevi, k&#228;&#228;ntelevi; sanan virkkoi, noin nimesi:
<br>"Onko miekka miest&#228; my&#246;ten, kalpa kantajan mukahan?"
<p>Olipa miekka miest&#228; my&#246;ten, kalpa kantajan mukahan,
<br>jonka kuu k&#228;rest&#228; paistoi, p&#228;iv&#228; paistoi lappeasta,
<br>t&#228;het v&#228;stist&#228; v&#228;l&#246;tti, hevonen ter&#228;ll&#228; hirnui,
<br>kasi naukui naulan p&#228;&#228;ss&#228;, penu putkessa puhusi.
<p>Sylkytteli miekkoansa vuoren rautaisen raossa.
<br>Itse tuon sanoiksi virkki: "Jo min&#228; ter&#228;ll&#228; t&#228;ll&#228;
<br>vaikka vuoret poikki l&#246;isin, kalliot kaha jakaisin!"
<p>Itse seppo Ilmarinen sanan virkkoi, noin nimesi:
<br>"Mill&#228;p&#228; min&#228; poloinen, mill&#228;, tuima, turveleime,
<br>hy&#246;teleime, vy&#246;teleime maan varalle, veen varalle?
<br>Joko luustoihin lueime, rautapaitoihin paneime,
<br>ter&#228;sv&#246;ihin telkit&#228;ime? Mies on luustossa lujempi,
<br>rautapaiassa parempi, ter&#228;svy&#246;ss&#228; tenhoisampi."
<p>L&#228;hte&#228; luku tulevi, liitto k&#228;y&#228; kerki&#228;vi.
<br>Yks' on vanha V&#228;in&#228;m&#246;inen, toinen seppo Ilmarinen
<br>l&#228;ksiv&#228;t hevon hakuhun, kuloharjan kuuntelohon,
<br>suvikunnan suitset vy&#246;ll&#228;, varsan valjahat olalla.
<br>Kahen etsiv&#228;t hevoista, p&#228;&#228;t&#228; puitse katselevat,
<br>tarkasti t&#228;hystelev&#228;t ymp&#228;ri salon sinisen:
<br>l&#246;ytiv&#228;t hevon lehosta, kuloharjan kuusikosta.
<p>Vaka vanha V&#228;in&#228;m&#246;inen, toinen seppo Ilmarinen
<br>painoi p&#228;&#228;h&#228;n kullan p&#228;itset, suvikunnan suitset suuhun.
<br>Ajoa ratustelevat kahen miehen rantamaata:
<br>kuului rannalta kujerrus, valitanta valkamalta.
<p>Vaka vanha V&#228;in&#228;m&#246;inen sanan virkkoi, noin nimesi:
<br>"Siell' on impi itkem&#228;ss&#228;, kana kaikerrehtamassa!
<br>Joko k&#228;ymme katsomahan, likelt&#228; t&#228;hyst&#228;m&#228;h&#228;n?"
<p>Itse astuvi likemm&#228;, meni luota katsomahan.
<br>Eip&#228; impi itkek&#228;n&#228; eik&#228; kaikerra kananen:
<br>oli pursi itkem&#228;ss&#228;, venonen valittamassa.
<p>Virkki vanha V&#228;in&#228;m&#246;inen luoksi purren p&#228;&#228;sty&#228;ns&#228;:
<br>"Mit&#228; itket, puinen pursi, vene hankava, valitat?
<br>Itketk&#246; s&#228; puisuuttasi, hankavuuttasi haveksit?"
<p>Pursi puinen vastoavi, vene hankava sanovi:
<br>"Vesille venosen mieli tervaisiltaki teloilta,
<br>mieli neien miehel&#228;h&#228;n korkeastaki ko'ista.
<br>Sit&#228; itken, pursi raukka, vene vaivainen, valitan:
<br>itken viej&#228;ist&#228; vesille, laskijaista lainehille.
<p>"Sanottihin teht&#228;ess&#228;, laulettihin laitettaissa
<br>saatavan sotivenett&#228;, vainopurtta puuhattavan,
<br>tuovan t&#228;yteni eloa, alustani aartehia:
<br>ei ole sotahan saatu, eloteillen ensink&#228;n&#228;!
<p>"Muut purret, pahatki purret, ne aina sotia k&#228;yv&#228;t,
<br>tappeloita tallustavat: kolme kertoa kes&#228;ss&#228;
<br>tuovat t&#228;ytens&#228; rahoja, alustansa aartehia.
<br>Min&#228;, veist&#228;m&#228; venonen, satalauta laaittama,
<br>t&#228;ss&#228; lahon lastuillani, venyn veist&#228;nn&#228;isill&#228;ni.
<br>Pahimmatki maan matoset alla kaarien asuvat,
<br>linnut ilman ilke'imm&#228;t pes&#228;n pieless&#228; pit&#228;v&#228;t,
<br>kaikki korven konnikatki kokillani koksentavat.
<br>Oisi kahta kaunihimpi, kahta, kolmea parempi
<br>olla m&#228;ntyn&#228; m&#228;ell&#228;, pet&#228;j&#228;n&#228; kankahalla,
<br>oksilla oravan juosta, penun alla py&#246;r&#228;hell&#228;."
<p>Vaka vanha V&#228;in&#228;m&#246;inen tuossa tuon sanoiksi virkki:
<br>"El&#228; itke, puinen pursi, vene hankava, havise!
<br>Kohta saat sotia k&#228;y&#228;, tappeloita tallustella.
<p>"Lienet pursi Luojan luoma, Luojan luoma, tuojan
<br>tuoma,
<br>syrjin sy&#246;kseite vetehen, laioin aalloillen ajaite,
<br>ilman kouran koskematta, k&#228;en p&#228;&#228;lle k&#228;ytt&#228;m&#228;tt&#228;,
<br>olkap&#228;&#228;n ojentamatta, k&#228;sivarren vaalimatta!"
<p>Pursi puinen vastoavi, vene hankava sanovi:
<br>"Eip&#228; muu sukuni suuri eik&#228; veljeni, venoset,
<br>l&#228;he ty&#246;nnytt&#228; vesille, laskematta lainehille,
<br>kun ei kourin koskettane, k&#228;sivarsin k&#228;&#228;nnett&#228;ne."
<p>Sanoi vanha V&#228;in&#228;m&#246;inen: "Jos ma sun vesille ty&#246;nn&#228;n,
<br>joko juokset soutamatta, airoilla avittamatta,
<br>huoparilla huopimatta, puhumatta purjehesen?"
<p>Pursi puinen vastoavi, vene hankava sanovi:
<br>"Eip&#228; muu sukuni suuri eik&#228; toinen joukkioni
<br>juokse sormin soutamatta, airoilla avittamatta,
<br>huoparilla huopimatta, puhumatta purjehesen."
<p>Vaka vanha V&#228;in&#228;m&#246;inen tuosta tuon sanoiksi virkki:
<br>"Joko juokset soutamalla, airoilla avittamalla,
<br>huoparilla huopimalla, puhumalla purjehesen?"
<p>Pursi puinen vastoavi, vene hankava sanovi:
<br>"Jo vainen sukuni muuki, kaikki veljeni, venoset,
<br>juoksi sormin soutamalla, airoilla avittamalla,
<br>huoparilla huopimalla, puhumalla purjehesen."
<p>Siit&#228; vanha V&#228;in&#228;m&#246;inen heitti hiekalle hevosen,
<br>painoi puuhun marhaminnan, ohjat oksalle ojenti,
<br>lykk&#228;si venon vesille, lauloi purren lainehille.
<br>Kysytteli puista purtta, sanan virkkoi, noin nimesi:
<br>"Oi sie kaareva venonen, pursi puinen, hankaniekka!
<br>Ootko kaunis kannannalta, kuin oot kaunis katsonnalta?"
<p>Pursi puinen vastoavi, vene hankava sanovi:
<br>"Oonpa kaunis kannannalta sek&#228; pohjalta sijava:
<br>soutoa sa'an urohon, ilman istua tuhannen."
<p>Siit&#228; vanha V&#228;in&#228;m&#246;inen lauloa hyr&#228;htelevi.
<br>Lauloi ensin laitapuolen sukap&#228;it&#228; sulhosia,
<br>sukap&#228;it&#228;, piipioja, saapasjalkoja jaloja.
<br>Lauloi toisen laitapuolen tinap&#228;it&#228; tytt&#228;ri&#228;,
<br>tinap&#228;it&#228;, vaskiv&#246;it&#228;, kultasormia somia.
<p>Lauloi viel&#228; V&#228;in&#228;m&#246;inen teljot t&#228;ytehen v&#228;ke&#228;,
<br>ne on vanhoa v&#228;ke&#228;, i&#228;n kaiken istunutta,
<br>kuss' oli v&#228;h&#228;n sijoa nuorukaisilta esinn&#228;.
<p>Itse istuvi per&#228;h&#228;n, kokan koivuisen kuvulle,
<br>lasketteli laivoansa. Sanan virkkoi, noin nimesi:
<br>"Juokse, pursi, puittomia, vene, v&#228;lji&#228; vesi&#228;!
<br>Kule kuplina merell&#228;, lumpehina lainehilla!"
<p>Pani sulhot soutamahan, neiet ilman istumahan.
<br>Sulhot souti, airot notkui: eip&#228; matka eistyk&#228;n&#228;.
<p>Pani neiet soutamahan, sulhot ilman istumahan.
<br>Neiet souti, sormet notkui: eip&#228; viel&#228; matka eisty.
<p>Muutti vanhat soutamahan, nuoret p&#228;&#228;lt&#228; katsomahan.
<br>Vanhat souti, p&#228;&#228;t vapisi: eip&#228; viel&#228; matka eisty.
<p>Siit&#228; seppo Ilmarinen itse istui soutamahan:
<br>jopa juoksi puinen pursi, pursi juoksi, matka joutui.
<br>Loitos kuului airon loiske, kauas hankojen hamina.
<p>Soutavi sorehtelevi: teljot rytkyi, laiat notkui,
<br>airot piukki pihlajaiset, airon py&#246;r&#228;t pyin&#228; vinkui,
<br>ter&#228;t teirin&#228; kukerti, nen&#228; joikui joutsenena,
<br>per&#228; kaarskui kaarnehena, hangat hanhina havisi.
<p>Itse vanha V&#228;in&#228;m&#246;inen laskea karehtelevi
<br>per&#228;ss&#228; punaisen purren, melan vartevan varassa.
<br>Niemi matkalla n&#228;kyvi, kyl&#228; kurja kuumottavi.
<p>Ahti niemell&#228; asuvi, Kauko niemen kainalossa.
<br>Kalatuutta Kauko itki, leiv&#228;tyytt&#228; Lemmink&#228;inen,
<br>Ahti aitan pieneytt&#228;, veitikk&#228; osan v&#228;hyytt&#228;.
<p>Veisti laitoja venehen, uuen purren pohjapuuta
<br>p&#228;&#228;ss&#228; pitk&#228;n n&#228;lk&#228;niemen, paltalla kyl&#228;n katalan.
<p>Se oli korvalta korea, silm&#228;lt&#228; sit&#228;i parempi.
<br>Loi silm&#228;ns&#228; luotehelle, k&#228;&#228;nti p&#228;&#228;t&#228; p&#228;iv&#228;n alle:
<br>kaaren kaukoa n&#228;kevi, pilven longan loitompata.
<p>Eip&#228; kaari ollutkana eik&#228; pieni pilven lonka:
<br>oli pursi kulkemassa, venonen vaeltamassa
<br>selv&#228;ll&#228; meren sel&#228;ll&#228;, ulapalla aukealla;
<br>mies puhas per&#228;ss&#228; purren, mies sorea soutimilla.
<p>Sanoi lieto Lemmink&#228;inen: "En m&#228; tunne tuota purtta,
<br>keksi kelvoista venett&#228;; souten Suomesta tulevi,
<br>airon iske'in i&#228;st&#228;, melan luoen luotehesen."
<p>Jo huhuta huikahutti, m&#228;jellytti, m&#228;ik&#228;hytti,
<br>huuti mies nen&#228;st&#228; niemen, verev&#228; vesien poikki:
<br>"Kenen on veno vesill&#228;, kenen laiva lainehilla?"
<p>Miehet purresta puhuvat sek&#228; vaimot vastoavat:
<br>"Mi olet mies mets&#228;n asuja, uros korven kolkuttaja,
<br>kun et tunne tuota purtta, keksi V&#228;in&#246;l&#228;n venett&#228;,
<br>et tunne per&#228;urosta etk&#228; miest&#228; airollista?"
<p>Sanoi lieto Lemmink&#228;inen: "Jo tunnen per&#228;npit&#228;j&#228;n
<br>ja &#228;ly&#228;n airollisen: vaka vanha V&#228;in&#228;m&#246;inen
<br>itse on per&#228;n piossa, Ilmarinen airollisna.
<br>Minnekk&#228; menette, miehet, kunne l&#228;ksitte, urohot?"
<p>Sanoi vanha V&#228;in&#228;m&#246;inen: "Kohti pohjaista kulemme,
<br>kohti kuohuja kovia, lakkip&#228;it&#228; lainehia:
<br>sampoa tapoamahan, kirjokantta katsomahan
<br>Pohjolan kivim&#228;est&#228;, vaaran vaskisen sis&#228;st&#228;."
<p>Sanoi lieto Lemmink&#228;inen: "Ohoh vanha V&#228;in&#228;m&#246;inen!
<br>Otapa minua, miest&#228;, urohoksi kolmanneksi,
<br>kun saat sammon nostantahan, kirjokannen kannantahan!
<br>Viel&#228; mieki miesn&#228; maksan, jos saisi tapella tarve:
<br>annan k&#228;skyn k&#228;mmenille, olkap&#228;illeni opaston."
<p>Vaka vanha V&#228;in&#228;m&#246;inen otti miehen matkoihinsa,
<br>veitik&#228;n venosehensa. Se on lieto Lemmink&#228;inen
<br>jo tulla tuhuttelevi, k&#228;y&#228; luikerrehtelevi.
<br>Tuopi laian tullessansa venehesen V&#228;in&#228;m&#246;isen.
<p>Sanoi vanha V&#228;in&#228;m&#246;inen: "Oisi puuta purressani,
<br>laitoa venehess&#228;ni, parahiksi painoaki.
<br>Miksi laitat laitoasi, puuta purtehen lise&#228;t?"
<p>Sanoi lieto Lemmink&#228;inen: "Ei vara venett&#228; kaa'a,
<br>tuki suovoa tuhoa. Use'in merell&#228; Pohjan
<br>tuuli laitoa kysyvi, vastatuuli varppehia."
<p>Sanoi vanha V&#228;in&#228;m&#246;inen: "Sent&#228;hen sotavenosen
<br>rinta rautahan rakettu ja tehty ter&#228;snen&#228;h&#228;n,
<br>jottei tuulen tuiki vie&#228; eik&#228; viskoa vihurin."
<br clear=all><hr noshade><tt>
<CENTER><A HREF="40.htm">Next: Nelj&#228;skymmenes runo</A></CENTER><BR>
</BODY>
</HTML>
