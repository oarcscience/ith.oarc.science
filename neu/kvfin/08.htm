<HTML>
<HEAD>
<TITLE>Kahdeksas runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune08.htm">English</A>&nbsp;
<A HREF="07.htm">Previous</A>&nbsp;
<A HREF="09.htm">Next</A>&nbsp;
</SMALL></CENTER>
<HR>
<CENTER><H1>Kahdeksas runo</H1></CENTER>
<p>Tuo oli kaunis Pohjan neiti, maan kuulu, ve'en valio.
<br>Istui ilman vempelell&#228;, taivon kaarella kajotti
<br>pukehissa puhta'issa, valke'issa vaattehissa;
<br>kultakangasta kutovi, hope'ista huolittavi
<br>kultaisesta sukkulasta, pirralla hope'isella.
<p>Suihki sukkula piossa, k&#228;&#228;mi k&#228;ess&#228; k&#228;&#228;per&#246;itsi,
<br>niiet vaskiset vatisi, hope'inen pirta piukki
<br>neien kangasta kutoissa, hope'ista huolittaissa.
<p>Vaka vanha V&#228;in&#228;m&#246;inen ajoa karittelevi
<br>pime&#228;st&#228; Pohjolasta, summasta Sariolasta.
<br>Ajoi matkoa palasen, pikkaraisen piirr&#228;tteli:
<br>kuuli sukkulan surinan yl&#228;h&#228;lt&#228; p&#228;&#228;ns&#228; p&#228;&#228;lt&#228;.
<p>Tuossa p&#228;&#228;t&#228;ns&#228; kohotti, katsahtavi taivahalle:
<br>kaari on kaunis taivahalla, neiti kaaren kannikalla,
<br>kultakangasta kutovi, hope'ista helkytt&#228;vi.
<p>Vaka vanha V&#228;in&#228;m&#246;inen heti seisatti hevosen.
<br>Tuossa tuon sanoiksi virkki, itse lausui, noin nimesi:
<br>"Tule, neiti, korjahani, laskeite rekoseheni!"
<p>Neiti tuon sanoiksi virkki, itse lausui ja kysyvi:
<br>"Miksi neitt&#228; korjahasi, tytt&#246;&#228; rekosehesi?"
<p>Vaka vanha V&#228;in&#228;m&#246;inen tuop' on tuohon vastaeli:
<br>"Siksi neitt&#228; korjahani, tytt&#246;&#228; rekoseheni:
<br>mesileiv&#228;n leipojaksi, oluen osoajaksi,
<br>joka lautsan laulajaksi, ikkunan iloitsijaksi
<br>noilla V&#228;in&#246;l&#228;n tiloilla, Kalevalan kartanoilla."
<p>Neiti tuon sanoiksi virkki, itse lausui ja pakisi:
<br>"Kun k&#228;vin mataramaalla, keikuin keltakankahalla
<br>eilen iltamy&#246;h&#228;sell&#228;, aletessa aurinkoisen,
<br>lintu lauleli lehossa, kynt&#246;rastas raksutteli:
<br>lauleli tyt&#228;rten mielen ja lauloi mini&#228;n mielen.
<p>"Mie tuota sanelemahan, linnulta kyselem&#228;h&#228;n:
<br>'Oi sie kynt&#246;rastahainen! Laula korvin kuullakseni:
<br>kumman on parempi olla, kumman olla kuuluisampi,
<br>tytt&#228;renk&#246; taattolassa vai mini&#228;n miehel&#228;ss&#228;?'
<p>"Tiainenpa tieon antoi, kynt&#246;rastas raksahutti:
<br>'Valkea kes&#228;inen p&#228;iv&#228;, neitivalta valkeampi;
<br>vilu on rauta pakkasessa, vilumpi mini&#228;valta.
<br>Niin on neiti taattolassa, kuin marja hyv&#228;ll&#228; maalla,
<br>niin mini&#228; miehel&#228;ss&#228;, kuin on koira kahlehissa.
<br>Harvoin saapi orja lemmen, ei mini&#228; milloinkana.'"
<p>Vaka vanha V&#228;in&#228;m&#246;inen itse tuon sanoiksi virkki:
<br>"Tyhji&#228; tiaisen virret, rastahaisen raksutukset!
<br>Lapsi on tyt&#228;r kotona, vasta on neiti naituansa.
<br>Tule, neiti, korjahani, laskeite rekoseheni!
<br>En ole mit&#228;t&#246;n miesi, uros muita untelompi."
<p>Neiti taiten vastaeli, sanan virkkoi, noin nimesi:
<br>"Sitte sun mieheksi sanoisin, urohoksi arveleisin,
<br>jospa jouhen halkaiseisit veitsell&#228; k&#228;rett&#246;m&#228;ll&#228;,
<br>munan solmuhun vet&#228;isit solmun tuntumattomaksi."
<p>Vaka vanha V&#228;in&#228;m&#246;inen jouhen halki halkaisevi
<br>veitsell&#228; k&#228;rett&#246;m&#228;ll&#228;, aivan tutkaimettomalla;
<br>munan solmuhun vet&#228;vi solmun tuntumattomaksi.
<br>K&#228;ski neitt&#228; korjahansa, tytt&#246;&#228; rekosehensa.
<p>Neiti taiten vastaeli: "Ehk&#228;p&#228; tulen sinulle,
<br>kun kiskot kivest&#228; tuohta, s&#228;ret j&#228;&#228;st&#228; aiaksia
<br>ilman palan pakkumatta, pilkkehen pirahtamatta."
<p>Vaka vanha V&#228;in&#228;m&#246;inen ei tuosta kovin h&#228;t&#228;ile:
<br>kiskoipa kivest&#228; tuohta, s&#228;rki j&#228;&#228;st&#228; aiaksia
<br>ilman palan pakkumatta, pilkkehen pirahtamatta.
<br>Kutsui neitt&#228; korjahansa, tytt&#246;&#228; rekosehensa.
<p>Neiti taiten vastoavi, sanovi sanalla tuolla:
<br>"Sillenp&#228; min&#228; menisin, kenp' on veist&#228;isi venosen
<br>kehr&#228;varteni muruista, kalpimeni kappaleista,
<br>ty&#246;nt&#228;isi venon vesille, uuen laivan lainehille
<br>ilman polven polkematta, ilman kouran koskematta,
<br>k&#228;sivarren k&#228;&#228;nt&#228;m&#228;tt&#228;, olkap&#228;&#228;n ojentamatta."
<p>Siit&#228; vanha V&#228;in&#228;m&#246;inen itse tuon sanoiksi virkki:
<br>"Liene ei maassa, maailmassa, koko ilman kannen alla
<br>mointa laivan laatijata, vertoani veist&#228;j&#228;t&#228;."
<p>Otti v&#228;rttin&#228;n muruja, kehr&#228;varren kiertimi&#228;;
<br>l&#228;ksi veistohon venosen, satalauan laittelohon
<br>vuorelle ter&#228;ksiselle, rautaiselle kalliolle.
<p>Veikaten venett&#228; veisti, purtta puista uhkaellen.
<br>Veisti p&#228;iv&#228;n, veisti toisen, veisti kohta kolmannenki:
<br>ei kirves kivehen koske, kasa ei kalka kalliohon.
<p>Niin p&#228;iv&#228;ll&#228; kolmannella Hiisi pontta py&#246;r&#228;hytti,
<br>Lempo tempasi tere&#228;, Paha vartta vaapahutti.
<br>K&#228;vip&#228; kivehen kirves, kasa kalkkoi kalliohon;
<br>kirves kilpistyi kivest&#228;, ter&#228; liuskahti liha'an,
<br>polvehen pojan p&#228;t&#246;isen, varpahasen V&#228;in&#228;m&#246;isen.
<br>Sen Lempo lihoille liitti, Hiisi suonille sovitti:
<br>veri p&#228;&#228;si vuotamahan, hurme huppelehtamahan.
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>tuossa tuon sanoiksi virkki, noin on lausui ja pakisi:
<br>"Oi sie kirves kikkanokka, tasater&#228; tapparainen!
<br>Luulitko puuta purrehesi, honkoa hotaisnehesi,
<br>pet&#228;j&#228;t&#228; pannehesi, koivua kohannehesi,
<br>kun sa lipsahit liha'an, solahutit suonilleni?"
<p>Loihe siit&#228; loitsimahan, sai itse sanelemahan.
<br>Luki synnyt syit&#228; my&#246;ten, luottehet lomia my&#246;ten,
<br>mutt' ei muista muutamia rauan suuria sanoja,
<br>joista salpa saataisihin, luja lukko tuotaisihin
<br>noille rauan ratkomille, suu sinerv&#228;n silpomille.
<p>Jo veri jokena juoksi, hurme koskena kohisi:
<br>peitti maassa marjan varret, kanervaiset kankahalla.
<br>Eik' ollut sit&#228; m&#228;t&#228;st&#228;, jok' ei tullut tulvillehen
<br>noita liikoja veri&#228;, hurmehia huurovia
<br>polvesta pojan totisen, varpahasta V&#228;in&#228;m&#246;isen.
<p>Vaka vanha V&#228;in&#228;m&#246;inen ketti villoja kivelt&#228;,
<br>otti suolta sammalia, maasta m&#228;tt&#228;h&#228;n rep&#228;isi
<br>tukkeheksi tuiman rei&#228;n, paikaksi pahan ver&#228;j&#228;n;
<br>ei v&#228;&#228;j&#228; v&#228;h&#228;ist&#228;k&#228;n&#228;, pikkuistakana pi&#228;t&#228;.
<p>Jopa tuskaksi tulevi, l&#228;ylemm&#228;ksi lankeavi.
<br>Vaka vanha V&#228;in&#228;m&#246;inen itse itkuhun hyr&#228;ytyi;
<br>pani varsan valjahisin, ruskean re'en etehen,
<br>siit&#228; reuoikse rekehen, kohennaikse korjahansa.
<p>Laski virkkua vitsalla, hel&#228;hytti helmisvy&#246;ll&#228;;
<br>virkku juoksi, matka joutui, reki vieri, tie lyheni.
<br>Jo kohta kyl&#228; tulevi: kolme tiet&#228; kohtoavi.
<p>Vaka vanha V&#228;in&#228;m&#246;inen ajavi alinta tiet&#228;
<br>alimaisehen talohon. Yli kynnyksen kysyvi:
<br>"Oisiko talossa t&#228;ss&#228; rauan raannan katsojata,
<br>uron tuskan tuntijata, vammojen vakittajata?"
<p>Olipa lapsi lattialla, poika pieni pankon p&#228;&#228;ss&#228;.
<br>Tuop' on tuohon vastoavi: "Ei ole talossa t&#228;ss&#228;
<br>rauan raannan katsojata, uron tuskan tuntijata,
<br>kivun kiinniottajata, vammojen vakittajata;
<br>onpi toisessa talossa: aja toisehen talohon!"
<p>Vaka vanha V&#228;in&#228;m&#246;inen laski virkkua vitsalla,
<br>ajoa suhuttelevi. Ajoi matkoa palasen,
<br>keskim&#228;ist&#228; tiet&#228; my&#246;ten keskim&#228;isehen talohon.
<br>Kysyi kynnyksen takoa, anoi alta ikkunaisen:
<br>"Oisiko talossa t&#228;ss&#228; rauan raannan katsojata,
<br>salpoa verisatehen, suonikosken sortajata?"
<p>Akka oli vanha vaipan alla, kielipalku pankon p&#228;&#228;ss&#228;.
<br>Akka varsin vastaeli, hammas kolmi kolkkaeli:
<br>"Ei ole talossa t&#228;ss&#228; rauan raannan katsojata,
<br>verisynnyn tiet&#228;j&#228;t&#228;, kivun kiinniottajata;
<br>onpi toisessa talossa: aja toisehen talohon!"
<p>Vaka vanha V&#228;in&#228;m&#246;inen laski virkkua vitsalla,
<br>ajoa suhuttelevi. Ajoi matkoa palasen,
<br>ylim&#228;ist&#228; tiet&#228; my&#246;ten ylim&#228;isehen talohon.
<br>Yli kynnyksen kysyvi, lausui lakkapuun takoa:
<br>"Oisiko talossa t&#228;ss&#228; rauan raannan katsojata,
<br>t&#228;m&#228;n tulvan tukkijata, veren summan sulkijata?"
<p>Ukko oli uunilla asuva, halliparta harjun alla.
<br>Ukko uunilta urahti, halliparta paukutteli:
<br>"On sulettu suuremmatki, jalommatki jaksettuna
<br>Luojan kolmella sanalla, syv&#228;n synnyn s&#228;&#228;t&#228;m&#228;ll&#228;;
<br>joet suista, j&#228;rvet p&#228;ist&#228;, virrat niskalta vihaiset,
<br>lahet niemien nenist&#228;, kannakset kape'immilta."
<br clear=all><hr noshade><tt>
<CENTER><A HREF="09.htm">Next: Yhdeks&#228;s runo</A></CENTER><BR>
</BODY>
</HTML>
