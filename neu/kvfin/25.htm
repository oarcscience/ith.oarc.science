<HTML>
<HEAD>
<TITLE>Viideskolmatta runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune25.htm">English</A>&nbsp;
<A HREF="24.htm">Previous</A>&nbsp;
<A HREF="26.htm">Next</A>&nbsp;
</SMALL></CENTER>
<HR>
<CENTER><H1>Viideskolmatta runo</H1></CENTER>
<p>Jopa viikon vuoteltihin, vuoteltihin, katseltihin
<br>neion nuotehet tulevan seppo Ilmarin kotihin:
<br>silm&#228;t vanhoilta valuvi ikkunoissa istuessa,
<br>polvet nuorilta nojuvi ver&#228;jill&#228; vuottaessa,
<br>lasten jalkoja paleli seinuksilla seisoessa,
<br>kului keng&#228;t kesk'-i&#228;lt&#228; rantasilla raittaessa.
<p>Niin huomenna muutamana, p&#228;iv&#228;n&#228; moniahana
<br>kumu kuuluvi salolta, reen kapina kankahalta.
<p>Lokka, luopuisa em&#228;nt&#228;, Kalevatar, kaunis vaimo,
<br>sanan virkkoi, noin nimesi: "Se on poikani rekonen!
<br>Jo tulevi Pohjolasta nuoren neitonsa keralla!
<p>"L&#228;hes nyt kohti n&#228;it&#228; maita, kohin n&#228;it&#228; kartanoita,
<br>ison saamille tuville, vanhemman varustamille!"
<p>Se on seppo Ilmarinen jo kohta kotihin saapi,
<br>ison saamille pihoille, vanhemman varustamille.
<br>Pyyhyet vihertelev&#228;t vesaisilla vempelill&#228;,
<br>k&#228;kyet kukahtelevat korjan kirjavan kokalla,
<br>oravat samoelevat p&#228;&#228;ll&#228; aisan vaahterisen.
<p>Lokka, luopuisa em&#228;nt&#228;, Kalevatar, vaimo kaunis,
<br>tuossa tuon sanoiksi virkki, itse lausui, noin nimesi:
<br>"Kyl&#228; vuotti uutta kuuta, nuoret p&#228;iv&#228;n nousentoa,
<br>lapset maata mansikkaista, vesi tervaista venett&#228;;
<br>mie en kuuta puolinkana, p&#228;ive&#228; mokominkana:
<br>min&#228; vuotin veijoani, veijoani, minjoani.
<br>Katsoin aamun, katsoin illan, en tiennyt, mihin katosi,
<br>tokko pient&#228; kasvatteli vaiko laihoa lihoitti,
<br>kun ei tullut kuitenkana, vaikka varsinki lupasi
<br>tulla j&#228;len tuntuessa, saa'a j&#228;len j&#228;&#228;htym&#228;tt&#228;.
<p>"Aina katsoin aamusilla, p&#228;iv&#228;t p&#228;&#228;ss&#228;ni pitelin,
<br>kun ei vieri veijon saani, ei kolaja veijon korja
<br>n&#228;ille pienille pihoille, kape'ille kartanoille.
<br>Oisko olkinen oronen, reki kaksikaplahinen,
<br>senki saaniksi sanoisin, korjaksi korotteleisin,
<br>jos se veijoni vet&#228;isi, toisi kaunoni kotihin.
<p>"Niinp&#228; toivoin tuon ik&#228;ni, katsoin kaiken p&#228;iv&#228;kauen;
<br>p&#228;&#228;ni katsoin kallellehen, syker&#246;ni syrj&#228;llehen,
<br>silm&#228;t suorat suikulaksi: toivoin veijoni tulevan
<br>n&#228;ille pienille pihoille, kape'ille kartanoille.
<br>Jo tuo viimeinki tulevi, toki kerran kerki&#228;vi,
<br>vierell&#228; verev&#228; muoto, punaposki puolellansa!
<p>"Sulho, viljon veljyeni! Lasketapa laukkiotsa,
<br>viet&#228;t&#228; hyv&#228; hevonen entisille heinillens&#228;,
<br>taanoisille kauroillensa! Laai meille terveytt&#228;,
<br>laai meille, laai muille, laai kaikelle kyl&#228;lle!
<p>"Tehty&#228;si tervehyiset sanele tarinojasi:
<br>matkasitko mainehitta, k&#228;vit tiesi tervehen&#228;,
<br>kun l&#228;ksit anopin luoksi, apen ainoan kotihin?
<br>Saitko neien, voitit vallan, sorritko sotiver&#228;j&#228;n,
<br>levititk&#246; neien linnan, pirotitko pystyn sein&#228;n,
<br>astuitko anopin sillan, istuitko is&#228;nn&#228;n lautsan?
<p>"Jo tuon n&#228;en kyselem&#228;tt&#228;, arvoan anelematta:
<br>k&#228;vip&#228; tiens&#228; tervehen&#228;, matkansa imantehena;
<br>toip' on hanhen, voitti vallan, sortipa sotiver&#228;j&#228;n,
<br>langettipa lautalinnan, levitteli lehmussein&#228;n
<br>k&#228;yess&#228; anopin luona, apen ainoan ko'issa.
<br>Onp' on sotka suojassansa, kana kainaloisessansa,
<br>puhas neiti puolellansa, valkeainen valloissansa.
<p>"Kenp&#228; toi t&#228;m&#228;n valehen, ken pani pahan sanoman,
<br>sulhon tyhjin tulleheksi, oron jouten juosneheksi?
<br>Eip&#228; sulho tyhjin tullut, ei oronen jouten juosnut:
<br>on mit&#228; oron vete&#228;, liinaharjan liikutella!
<br>Hiess&#228;p&#228; hyv&#228; hevonen, vaahessa valittu varsa
<br>tuvun t&#228;nne tuotuansa, verev&#228;n ve'etty&#228;ns&#228;.
<p>"Nouse nyt korjasta, korea, hyv&#228; lahja, laitiosta!
<br>Nouse ilman nostamatta, ylene ylent&#228;m&#228;tt&#228;,
<br>jos on nuori nostajasi, ylpe&#228; ylent&#228;j&#228;si!
<p>"Korjasta kohottuasi, reen per&#228;st&#228; p&#228;&#228;sty&#228;si
<br>astu tiet&#228; temmink&#228;ist&#228;, maata maksankarvallista,
<br>sikojen silitt&#228;m&#228;ist&#228;, porsahien polkemaista,
<br>lampahan latsottamaista, hevon harjan hieromaista!
<p>"Astu hanhen askelilla, taputa tavin jaloilla
<br>n&#228;it&#228; pestyj&#228; pihoja, tasaisia tanteria,
<br>apen saamia pihoja, anopin asettamia,
<br>veljen veistopenkeri&#228;, sisaren siniketoja!
<br>Pole jalka portahalle, siirr&#228; sintsin siltaselle,
<br>astu sintsi&#228; simaista; siit&#228; siirr&#228;ite sis&#228;h&#228;n,
<br>alle kuulun kurkihirren, alle kaunihin katoksen!
<p>"Jo t&#228;&#228;ll&#228; t&#228;m&#228;nki talven, jopa mennehen kesosen 
<br>silta soitti sorsanluinen sillallista seisojaista,
<br>laki kultainen kumisi laen alla astujaista,
<br>ikkunat iloittelihe ikkunaisten istujaista.
<p>"Jo t&#228;&#228;ll&#228; t&#228;m&#228;nki talven, jopa mennehen kesosen
<br>k&#228;&#228;k&#228;set k&#228;kertelihe sormusk&#228;tt&#228; sulkijaista,
<br>kynnykset kykertelihe hienohelman hempujaista,
<br>ovet aina aukieli ovellista aukojaista.
<p>"Jo t&#228;&#228;ll&#228; t&#228;m&#228;nki talven, jopa mennehen kesosen
<br>perin pirtti py&#246;r&#228;hteli pirtillist&#228; pyyhkij&#228;ist&#228;,
<br>sintsinen sijoittelihe sintsillist&#228; siivojaista,
<br>vajaset vasertelihe vajallista vastak&#228;tt&#228;.
<p>"Jo t&#228;&#228;ll&#228; t&#228;m&#228;nki talven, jopa mennehen kesosen 
<br>piha piilten k&#228;&#228;ntelihe lastun pitk&#228;n poimijaista,
<br>aittaset alentelihe aitallista astujaista,
<br>orret notkui, parret painui nuoren vaimon vaattehia.
<p>"Jo t&#228;&#228;ll&#228; t&#228;m&#228;nki talven, jopa mennehen kesosen
<br>kujaset kukertelihe kujallista kulkijaista,
<br>l&#228;&#228;v&#228;set l&#228;hentelihe l&#228;&#228;v&#228;llist&#228; l&#228;&#228;nij&#228;ist&#228;,
<br>tanhuaiset taantelihe tanhuallista tavia.
<p>"Jo t&#228;&#228;ll&#228; t&#228;m&#228;nki p&#228;iv&#228;n, jopa p&#228;iv&#228;n eilisenki
<br>aioin ammoi aikalehm&#228; aamuvihkon antajaista,
<br>hevoisvarsa hirnakoitsi hein&#228;vihkon heitt&#228;j&#228;ist&#228;,
<br>kaikerti kev&#228;tkaritsa palasen parantajaista.
<p>"Jo t&#228;&#228;ll&#228; t&#228;m&#228;nki p&#228;iv&#228;n, jopa p&#228;iv&#228;n eilisenki
<br>vanhat istui ikkunoissa, lapset raittoi rantasilla,
<br>naiset seisoi seinuksilla, pojat porstuan ovilla
<br>nuoren vaimon varronnassa, morsiamen vuotannassa.
<p>"Terve nyt, piha t&#228;ysinesi, ulkoinen urohinesi,
<br>terve, vaja t&#228;ysinesi, vaja vierahaisinesi,
<br>terve, sintsi t&#228;ysinesi, tuohikatto kansoinesi,
<br>terve, pirtti t&#228;ysinesi, satalauta lapsinesi,
<br>terve, kuu, terve, kuningas, terve nuori nuoekansa!
<br>Ei ole t&#228;ss&#228; ennen ollut, eip&#228; ennen eik&#228; eilen
<br>t&#228;m&#228;n joukon juoleutta, t&#228;m&#228;n kansan kauneutta.
<p>"Sulho, viljon veljyeni! Pura pois punaiset paikat,
<br>sivalluta silkkiverhot! N&#228;yt&#228; tuota n&#228;&#228;t&#228;ist&#228;si,
<br>viisin vuosin k&#228;yty&#228;si, kaheksin katseltuasi!
<p>"Tokko toit, kenen k&#228;kesit? K&#228;kesit k&#228;k&#246;sen tuoa,
<br>maalta valkean valita, vesilt&#228; verev&#228;n saa'a.
<p>"Jo tuon n&#228;en kyselem&#228;tt&#228;, arvoan anelematta:
<br>toit k&#228;k&#246;sen tullessasi, sinisotkan suojassasi,
<br>vihannimman virven latvan vihannasta virvik&#246;st&#228;,
<br>tuorehimman tuomen lehv&#228;n tuorehesta tuomikosta."
<p>Olipa lapsi lattialla. Lausui lapsi lattialta:
<br>"Voi veikko, mit&#228; vetelet! Tervaskannon kauneutta,
<br>tervapuolikon pituutta, kerinkannan korkeutta!
<p>"Kutti, kutti, sulho rukka! Tuota toivotit ik&#228;si,
<br>sanoit saavasi sataisen, tuovasi tuhannen neien.
<br>Jo saitki hyv&#228;n sataisen:  tuon tuhannen tuppeloisen!
<br>Sait kuin suolta suovariksen, aialta ajoharakan,
<br>pellolta pelotuslinnun, mustan linnun mullokselta!
<p>"Mit&#228; lie ik&#228;ns&#228; tehnyt, kuta mennehen kesosen,
<br>kun ei kinnasta kutonut, saanut sukkoa su'unki?
<br>Tyhj&#228;n&#228; tuli tupahan, annitoinna appelahan:
<br>hiiret kopsassa kopasi, h&#246;rpp&#228;korvat lippahassa!"
<p>Lokka, luopuisa em&#228;nt&#228;, Kalevatar, vaimo kaunis,
<br>kuuli kummaisen tarinan. Sanan virkkoi, noin nimesi:
<br>"Mit&#228; lausuit, lapsi kurja, kuta, kunnotoin, latelit?
<br>Muista kummat kuulukohon, h&#228;v&#228;istykset h&#228;&#228;lyk&#246;h&#246;n,
<br>eip&#228; t&#228;st&#228; neitosesta, ei t&#228;m&#228;n talon v&#228;est&#228;!
<p>"Jo sanoit pahan sanasen, sanan kehnon kertaelit
<br>suusta y&#246;tisen vasikan, p&#228;&#228;st&#228; pennun p&#228;iv&#228;kunnan!
<br>Hyv&#228;n on sulho neien saanut, tuonut maalta maan
<br>parahan:
<br>on kuin puola puolikypsi, kuin on mansikka m&#228;ell&#228;,
<br>tahi kuin k&#228;k&#246;nen puussa, pieni lintu pihlajassa,
<br>koivussa koreasulka, valorinta vaahteressa.
<p>"Oisi ei saanut Saksastana, tavannut Viron takoa
<br>t&#228;m&#228;n neitosen soreutta, t&#228;m&#228;n allin armautta,
<br>t&#228;m&#228;n kasvon kauneutta, t&#228;m&#228;n muo'on muhkeutta,
<br>k&#228;sivarren valkeutta, kaulan hoikan kaarevuutta.
<p>"Eik&#228; neiti tyhjin tullut: oli turkit tuotavana,
<br>vaipat vasta saatavana ja verat ve'ett&#228;v&#228;n&#228;.
<p>"Paljo on t&#228;ll&#228; neitosella oman v&#228;rttin&#228;n v&#228;ke&#228;,
<br>oman kehr&#228;n kiert&#228;m&#228;t&#228;, oman hyppisen hyve&#228;,
<br>vaattehia valkehia, talvisotkun suorimia,
<br>kev&#228;tp&#228;iv&#228;n valkomia, kes&#228;kuien kuivomia:
<br>hyv&#228;t hurstit huilahuset, p&#228;&#228;nalaiset p&#228;ll&#228;hykset,
<br>sivallukset silkkihuivit, vilahukset villavaipat.
<p>"Hyv&#228; mutso, kaunis mutso, mutso valkeanverev&#228;!
<br>Hyvinp&#228; ko'issa kuuluit, tytt&#246;n&#228; ison ko'issa;
<br>hyvin kuulu kuun ik&#228;si mini&#228;n&#228; miehel&#228;ss&#228;!
<p>"El&#228; huolelle rupea, el&#228; huoli huolehtia!
<br>Ei sinua suolle viety, ojavarrelle otettu:
<br>viety on viljam&#228;tt&#228;h&#228;lt&#228;, viety viel&#228; viljemm&#228;lle,
<br>otettu oluttuvilta, oluemmille otettu.
<br>"Hyv&#228; neito, kaunis mutso! Tuotapa kysyn sinulta:
<br>n&#228;itk&#246; t&#228;nne tullessasi kekoja ker&#228;peri&#228;,
<br>n&#228;s&#228;p&#228;it&#228; n&#228;rttehi&#228;? Ne kaikki t&#228;m&#228;n talosen,
<br>t&#228;m&#228;n sulhon kynt&#228;mi&#228;, kynt&#228;mi&#228;, kylv&#228;mi&#228;.
<p>"Neitokainen, nuorukainen! Tuota nyt sanon sinulle:
<br>kun tunsit talohon tulla, niin tunne talossa olla!
<br>Hyv&#228; t&#228;&#228;ll' on mutson olla, kaunis kasvoa mini&#228;n,
<br>piossasi piim&#228;pytty, voivatinen vallassasi.
<p>"Hyv&#228; t&#228;ss' on neien olla, kaunis kasvoa kanasen.
<br>T&#228;ss' on laajat saunan lauat ja leve&#228;t pirtin lautsat,
<br>is&#228;nn&#228;t isosi verrat, em&#228;nn&#228;t emosi verrat,
<br>pojat onpi veikon verrat, tytt&#228;ret sisaren verrat.
<p>"Kun sinun himo tulevi, noita mielesi tekevi
<br>ison saamia kaloja, veljen pyit&#228; pyyt&#228;mi&#228;,
<br>niin el&#228; kysy ky'ylt&#228; el&#228;k&#228; ano apelta!
<br>Kysy suorin sulholtasi, toimittele tuojaltasi!
<br>Ei ole sit&#228; mets&#228;ss&#228; jalan nelj&#228;n juoksijata
<br>eik&#228; ilman lintusia, kahen siiven siukovia,
<br>ei viel&#228; ve'ess&#228;k&#228;n&#228; kalaparvea parasta,
<br>kuta sinun ei saaja saane, saaja saane, tuoja tuone.
<p>Hyv&#228; t&#228;ss' on neien olla, kaunis kasvoa kanasen.
<br>Ei ole kiirett&#228; kivelle eik&#228; huolta huhmarelle:
<br>vesi t&#228;ss&#228; vehn&#228;t jauhoi, koski kuohutti rukihit,
<br>aalto astiat pesevi, meren vaahti valkaisevi.
<p>"Ohoh kullaista kyl&#228;ist&#228;, maan parasta paikaistani!
<br>Nurmet alla, pellot p&#228;&#228;ll&#228;, keskell&#228; kyl&#228; v&#228;lill&#228;;
<br>kyl&#228;n alla armas ranta, rannassa rakas vetonen:
<br>se sopivi sorsan uia, vesilinnun vieretell&#228;."
<p>Siit&#228; joukko juotettihin, sy&#246;tettihin, juotettihin
<br>liioilla lihamuruilla, kaunihilla kakkaroilla,
<br>olu'illa ohraisilla, viertehill&#228; vehn&#228;isill&#228;.
<p>Olipa kyst&#228; kyllin sy&#246;&#228;, kyllin sy&#246;&#228;, kyllin juoa
<br>punaisissa purtiloissa, kaunoisissa kaukaloissa:
<br>pirotella piirahia, murotella voimuruja,
<br>sirotella siikasia, lohkota lohikaloja
<br>veitsell&#228; hope'isella, kuraksella kultaisella.
<p>Olut juoksi ostamatoin, mesi markoin maksamatoin,
<br>oluoinen orren p&#228;&#228;st&#228;, sima vaarnojen sis&#228;st&#228;,
<br>olut huulten huuhtimeksi, mesi mielten k&#228;&#228;ntimeksi.
<p>Kukapa tuossa kukkujaksi, lailliseksi laulajaksi?
<br>Vaka vanha V&#228;in&#228;m&#246;inen, laulaja i&#228;n-ikuinen,
<br>itse laululle rupesi, t&#246;ille virtten ty&#246;ntelihe.
<br>Sanovi sanalla tuolla, lausui tuolla lausehella:
<br>"Veli kullat, veitoseni, suulliset sanalliseni,
<br>kielelliset kumppalini! Kuulkottenpa, kuin sanelen!
<br>Harvoin on hanhet suutasusten, sisarukset silm&#228;tysten,
<br>harvoin veikot vieretysten, emon lapset laiatusten
<br>n&#228;ill&#228; raukoilla rajoilla, poloisilla Pohjan mailla.
<p>"Niin joko laululle l&#228;hemme, t&#246;ille virtten
<br>ty&#246;nteleimme?
<br>Laulanta runoilla t&#246;it&#228;, kukunta kev&#228;tk&#228;ell&#228;,
<br>painanta sinett&#228;rill&#228;, kuonta kankahattarilla.
<p>"Laulavat Lapinki lapset, hein&#228;keng&#228;t heittelev&#228;t
<br>hirven harvoilta lihoilta, peuran pienen pallehilta;
<br>niin miks' en min&#228;ki laula, miks' ei laula mei&#228;n lapset
<br>ruoalta rukihiselta, suulta suurukselliselta?
<p>"Laulavat Lapinki lapset, hel&#228;j&#228;v&#228;t hein&#228;keng&#228;t
<br>vesimaljan juotuansa, pet&#228;j&#228;isen purtuansa;
<br>niin miks' en min&#228;ki laula, miks' ei laula mei&#228;n lapset
<br>juomilta jyv&#228;llisilt&#228;, olu'ilta ohraisilta?
<p>"Laulavat Lapinki lapset, hel&#228;j&#228;v&#228;t hein&#228;keng&#228;t
<br>nokisilta nuotioilta, hiilisilt&#228; hiertimilt&#228;;
<br>niin miks' en min&#228;ki laula, miks' ei laula mei&#228;n lapset
<br>alta kuulun kurkihirren, alta kaunihin katoksen?
<p>"Hyv&#228;p&#228; t&#228;ss' on miesten olla, armas naistenki asua
<br>olutpuolikon povella, mesitiinun tienohilla,
<br>sivullamme siikasalmet, luonamme lohiapajat,
<br>joist' ei sy&#246;en sy&#246;m&#228;t puutu, juoen juomiset v&#228;hene.
<p>"Hyv&#228;p&#228; t&#228;ss' on miesten olla, armas naistenki elell&#228;.
<br>Ei t&#228;ss&#228; surulla sy&#246;&#228;, ei elet&#228; huolen kanssa;
<br>t&#228;ss&#228; sy&#246;&#228;h&#228;n surutta, elet&#228;h&#228;n huoletoinna
<br>i&#228;ll&#228; t&#228;m&#228;n is&#228;nn&#228;n, elinajalla em&#228;nn&#228;n.
<p>"Kumman t&#228;ss&#228; ensin kiit&#228;n, is&#228;nn&#228;nk&#246; vai em&#228;nn&#228;n?
<br>Ainap' entiset urohot ensin kiittiv&#228;t is&#228;nn&#228;n,
<br>ku on suolta suojan saanut, ko'in korvesta kokenut:
<br>tyvin tuonut tyysk&#228;t m&#228;nnyt, latvoin lansatut pet&#228;j&#228;t,
<br>pannut paikalle hyv&#228;lle, asettanut ankaralle
<br>suuriksi sukutuviksi, kaunihiksi kartanoiksi;
<br>salvannut salosta sein&#228;t, hirret hirmulta m&#228;elt&#228;,
<br>ruotehet rome'ikolta, malat marjakankahalta,
<br>tuohet tuomivaaran p&#228;&#228;lt&#228;, sammalet sulilta soilta.
<p>"Tupa on tehty tesm&#228;llens&#228;, suoja pantu paikallensa.
<br>Sata oli miest&#228; salvaimella, tuhat oli tuvan katolla
<br>tehess&#228; t&#228;t&#228; tupoa, laaittaissa lattiata.
<p>"Jopa vaan t&#228;m&#228;n is&#228;nn&#228;n saaessa t&#228;t&#228; tupoa
<br>mont' on tukka tuulta n&#228;hnyt, hivus s&#228;&#228;t&#228; hirve&#228;t&#228;.
<br>Use'in hyv&#228;n is&#228;nn&#228;n j&#228;&#228;nyt on kinnasta kivelle,
<br>hattua havun sel&#228;lle, suohon sukkoa vajonnut.
<p>"Use'in hyv&#228; is&#228;nt&#228; aivan aika-huomenessa
<br>ennen muien nousematta, kyl&#228;kunnan kuulematta
<br>nousnut on nuotiotulelta, havannut havumajoilta,
<br>havu p&#228;&#228;ns&#228; harjaellut, kaste pesnyt sirkut silm&#228;t.
<p>"Siit&#228;p&#228; hyv&#228; is&#228;nt&#228; saapi tuttua tupahan,
<br>lautsant&#228;yen laulajoita, ikkunat iloitsijoita,
<br>siltalauat lausujoita, karsinat karehtijoita,
<br>sein&#228;vieret seisojia, aitovieret astujia,
<br>pihat pitkin kulkijoita, maat ristin matelijoita.
<p>"Is&#228;nn&#228;n esinn&#228; kiitin, siit&#228; ehtoisen em&#228;nn&#228;n
<br>ruokien rakentamasta, pitk&#228;n p&#246;y&#228;n t&#228;ytt&#228;m&#228;st&#228;.
<p>"H&#228;np&#228; leipoi leiv&#228;t paksut, suuret talkkunat taputti
<br>k&#228;pe'ill&#228; k&#228;mmenill&#228;, kyperill&#228; kymmenill&#228;;
<br>nosti leiv&#228;t leppe&#228;sti, sy&#246;tti vierahat v&#228;lehen
<br>liioilla sianlihoilla, kohokuori-kokkaroilla
<br>ter&#228;t vieri veitsist&#228;mme, p&#228;&#228;t putosi puukoistamme
<br>lohen p&#228;it&#228; lohkoessa, hauin p&#228;it&#228; halkoessa.
<p>"Use'in hyv&#228; em&#228;nt&#228;, tuo tarkka taloinen vaimo,
<br>kuullut on kukotta nousta, kanan lapsetta karata
<br>n&#228;it&#228; h&#228;it&#228; hankittaissa, teoksia teht&#228;ess&#228;,
<br>hiivoja rakettaessa, olosia pantaessa.
<p>"Hyvin on hyv&#228; em&#228;nt&#228;, tuo tarkka taloinen vaimo,
<br>osannut oluet panna, makujuoman juoksutella
<br>iuista imeltyneist&#228;, make'ista maltahista,
<br>joit' ei puulla puuhaellut, korennolla koukkaellut,
<br>vaanpa kourilla kohenti, k&#228;sivarsin k&#228;&#228;nnytteli
<br>saunassa savuttomassa, la'aistuilla lautehilla.
<p>"Eip&#228; tuo hyv&#228; em&#228;nt&#228;, tuo tarkka taloinen vaimo,
<br>laske iskulle ituja, p&#228;&#228;st&#228; maalle maltahia;
<br>k&#228;ypi saunassa use'in sy&#228;ny&#246;ll&#228; yksin&#228;ns&#228;,
<br>ei huoli susia surra, pel&#228;t&#228; mets&#228;n petoja.
<p>"Jopa nyt em&#228;nn&#228;n kiitin; vuotas kiit&#228;n patvaskani!
<br>Ken on pantu patvaskaksi, ken otettu oppahaksi?
<br>Kyl&#228;n paras patvaskana, kyl&#228;n onni oppahana.
<p>"Onpa mei&#228;n patvaskalla p&#228;&#228;ll&#228; haahen haljakkainen;
<br>se on kaita kainalosta, soma suolien kohasta.
<p>"Onpa mei&#228;n patvaskalla, onpa kauhtana kapoinen:
<br>helmat hietoa vet&#228;vi, takapuolet tanteria.
<p>"V&#228;h&#228;n paitoa n&#228;kyvi, pikkaraisen pilkottavi:
<br>on kuin Kuuttaren kutoma, tinarinnan riukuttama.
<p>"Onpa mei&#228;n patvaskalla vy&#246;ll&#228; ussakka utuinen,
<br>P&#228;iv&#228;n tytt&#228;ren kutoma, kirjokynnen kirjoittama
<br>ajalla tulettomalla, tulen tiet&#228;m&#228;tt&#246;m&#228;ll&#228;.
<p>"Onpa mei&#228;n patvaskalla silkkiset sukat jalassa,
<br>silkkiset sukan sitehet, s&#228;teriset s&#228;&#228;rinauhat,
<br>jotk' on kullalla ku'ottu, hopealla huoliteltu.
<p>"Onpa mei&#228;n patvaskalla Saksan keng&#228;t kelvolliset,
<br>kuni joutsenet joella, vesiteiret vieremill&#228;
<br>tahi hanhuet havulla, muuttolinnut murrikolla.
<p>"Onpa mei&#228;n patvaskalla kutrit kullansuortuvaiset,
<br>parta kullanpalmikkoinen; p&#228;&#228;ss&#228; pystyinen kyp&#228;ri,
<br>puhki pilvien puhuja, l&#228;pi mets&#228;n l&#228;ik&#246;tt&#228;j&#228;,
<br>jot' ei saatane sataisin, tuotane tuhansin markoin.
<p>"Jo nyt kiitin patvaskani; vuotas kiit&#228;n saajanaisen!
<br>Mist' on saatu saajanainen, kust' otettu onnellinen?
<p>"Tuolt' on saatu saajanainen, tuolt' otettu onnellinen
<br>takoa Tanikan linnan, uuen linnan ulkopuolta.
<p>"Eip&#228; viel&#228; sielt&#228;k&#228;n&#228;, ei per&#228;n pere&#228;k&#228;n&#228;!
<br>Tuolt' on saatu saajanainen, tuolt' otettu onnellinen
<br>Vienan p&#228;&#228;lilt&#228; vesilt&#228;, ulapoilta auke'ilta.
<p>"Eip&#228; viel&#228; sielt&#228;k&#228;n&#228;, ei per&#228;n pere&#228;k&#228;n&#228;!
<br>Kasvoi maalla mansimarja, punapuola kankahalla,
<br>pellolla hele&#228; hein&#228;, kukka kultainen aholla:
<br>siit' on saatu saajanainen, siit' otettu onnellinen.
<p>"Saajanaisen suu somainen kuni Suomen sukkulainen;
<br>saajanaisen sirkut silm&#228;t kuni t&#228;het taivahalla;
<br>saajanaisen kuulut kulmat kuni kuu meren-ylinen.
<p>"Onpa mei&#228;n saajanaisen kaula kullankiehkuroissa,
<br>p&#228;&#228; kullanvipalehissa, k&#228;et kullank&#228;&#228;ril&#246;iss&#228;,
<br>sormet kullansormuksissa, korvat kullanhelmil&#246;iss&#228;,
<br>kulmat kullansolmuloissa, silm&#228;ripset simpsukoissa.
<p>"Luulin kuun kumottavaksi, kuu kumotti kultasolki;
<br>luulin p&#228;iv&#228;n paistavaksi, kun sen paistoi paian kaulus;
<br>luulin laivan l&#228;ikkyv&#228;ksi, kun sen l&#228;ikkyi lakki p&#228;&#228;ss&#228;.
<p>"Jopa kiitin saajanaisen; annas katson kaiken kansan,
<br>onko kansa kaunihina, v&#228;ki vanha v&#228;nke&#228;n&#228;
<br>sek&#228; nuoriso somana, koko joukko juoleana!
<p>"Jopa katsoin kaiken kansan, ehk&#228; tiesin ennoltaki:
<br>eip' ole t&#228;ss&#228; ennen ollut eik&#228; varsin vasta liene
<br>t&#228;m&#228;n joukon juoleutta, t&#228;m&#228;n kansan kauneutta,
<br>v&#228;en vanhan v&#228;nkeytt&#228;, v&#228;en nuorison somuutta.
<br>Kaikk' on kansa haljakassa kuni mets&#228; huutehessa:
<br>alta on kuin aamurusko, p&#228;&#228;lt&#228; on kuin p&#228;iv&#228;nkoite.
<p>"Huokeat oli hopeat, l&#246;yh&#228;t kullat kutsuloilla,
<br>rahataskut tanterilla, rahakukkarot kujilla
<br>n&#228;ill&#228; kutsuvierahilla kutsuloille kunniaksi."
<p>Vaka vanha V&#228;in&#228;m&#246;inen, virren ponsi polvu'inen,
<br>siit&#228; siirtihe rekehen, l&#228;htevi kohin kotia;
<br>laulelevi virsiss&#228;ns&#228;, laulelevi, taitelevi.
<br>Lauloi virren, lauloi toisen  virrell&#228;p&#228; kolmannella
<br>kilahti jalas kivehen, tarttui kapla kannon p&#228;&#228;h&#228;n,
<br>rikkoihe reki runolta, jalas taittui laulajalta,
<br>kapla poikki paukahutti, laiat irti loskahutti.
<p>Sanoi vanha V&#228;in&#228;m&#246;inen, itse virkkoi, noin nimesi:
<br>"Onko t&#228;ss&#228; nuorisossa, kansassa kasuavassa,
<br>vaiko t&#228;ss&#228; vanhalassa, v&#228;ess&#228; v&#228;henev&#228;ss&#228;,
<br>kenp&#228; Tuonelle k&#228;visi, l&#228;htisi Manan majoille,
<br>toisi Tuonelta orasen, v&#228;&#228;nti&#228;n Manan v&#228;elt&#228;
<br>reki uusi laatiani, korjanen kohentoani?"
<p>Sek&#228; nuoremmat sanovi, jotta vanhat vastoavi:
<br>"Ei ole t&#228;ss&#228; nuorisossa eik&#228; varsin vanhastossa,
<br>koko suuressa su'ussa niin urosta urheata,
<br>jotta Tuonelle menisi, l&#228;htisi Manan majoille,
<br>toisi Tuonelta orasen, v&#228;&#228;nti&#228;n Manan majoilta
<br>reki uusi laatiasi, korjanen kohentoasi."
<p>Silloin vanha V&#228;in&#228;m&#246;inen, laulaja i&#228;n-ikuinen,
<br>l&#228;ksi toiste Tuonelahan, matkasi Manan majoille.
<br>Toi orasen Tuonelasta, v&#228;&#228;nti&#228;n Manan majoilta.
<p>Siit&#228; vanha V&#228;in&#228;m&#246;inen laulavi salon sinisen,
<br>salohon tasaisen tammen sek&#228; pihlajan p&#228;tev&#228;n;
<br>ne kohenti korjaksensa, painalti jalaksiksensa,
<br>niist&#228; katsoi kaplaksia sek&#228; v&#228;&#228;nti vempeleit&#228;:
<br>sai korjan kohennetuksi, re'en uuen laaituksi.
<br>Pisti varsan valjahisin, ruskean re'en etehen,
<br>itse istuihe rekehen, laskettihe laitiohon.
<br>Vitsattaki virkku juoksi, helmin ly&#246;m&#228;tt&#228; hevonen
<br>entisille appehille, taanoisille suuruksille;
<br>saattoi vanhan V&#228;in&#228;m&#246;isen, laulajan i&#228;n-ikuisen,
<br>oman uksen aukomille, oman kynnyksen etehen.
<br clear=all><hr noshade><tt>
<CENTER><A HREF="26.htm">Next: Kuudeskolmatta runo</A></CENTER><BR>
</BODY>
</HTML>
