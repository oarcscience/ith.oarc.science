[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Ukrainian Bible: 1 Thessalonians

<span id="an_1:1">1:1</span> Павел, та Сильван, та Тимотей до церков
Солунських.у Бозї Отцї і Господї Ісусї Христї: Благодать вам і мир од
Бога Отця і Господа Ісуса Христа.

<span id="an_1:2">1:2</span> Дякуємо Богові всякого часу за всїх вас,
роблячи спомин про вас у молитвах наших,

<span id="an_1:3">1:3</span> без перестану згадуючи ваше діло віри, і
працю любови, і терпіннє уповання на Господа нашого Ісуса Христа перед
Богом і Отцем нашим,

<span id="an_1:4">1:4</span> знаючи, браттє Богові любе, вибраннє ваше.

<span id="an_1:5">1:5</span> Бо благовістє наше не було до вас у слові
тілько, а і в силї, і в Дусі сьвятому, і в великій певнотї, яко ж і
знаєте, які ми були між вами задля вас.

<span id="an_1:6">1:6</span> І ви стали послїдувателями нашими і
Господнїми, прийнявши слово в великому горю з радощами Духа сьвятого,

<span id="an_1:7">1:7</span> так що ви стали ся взором усім віруючим у
Македониї і Ахаї.

<span id="an_1:8">1:8</span> Од вас бо промчало ся слово Господнє не
тілько в Македониї і Ахаї, та й у всяке місце віра ваша в Бога пройшла,
так що не треба нам що й казати.

<span id="an_1:9">1:9</span> Вони бо самі про нас звіщають, який вхід
мали ми до вас і як ви обернулись до Бога од ідолів, служити Богу живому
і правдивому,

<span id="an_1:10">1:10</span> і ждати Сина Його з небес, котрого
воскресив з мертвих, Ісуса, збавляючого нас від наступаючого гнїва.

<span id="an_2:1">2:1</span> Самі бо знаєте, браттє, про вхід наш між
вас, що не марно він став ся;

<span id="an_2:2">2:2</span> нї, пострадавши перед тим і дознавши
зневаги, як знаєте, в Филипах, зосьмілились ми в Бозї нашому глаголати
до вас благовістє Боже з великою боротьбою.

<span id="an_2:3">2:3</span> Утїшеннє бо наше (було) не від лукавства,
анї від нечистоти, анї в підступі,

<span id="an_2:4">2:4</span> а яко ж ми вибрані від Бога, щоб повірити
нам благовістє, так ми й глаголемо, не як ті, що людям догоджують, а
Богу, що розвідує серця наші.

<span id="an_2:5">2:5</span> Школи бо не було в нас лестивого слова до
вас, яко ж знаєте, анї думки зажерливої: Бог сьвідок.

<span id="an_2:6">2:6</span> Не шукали ми нї від людей слави, нї од вас,
нї од инших, можучи в повазї бути, яко Христові апостоли.

<span id="an_2:7">2:7</span> Нї, ми були тихі серед вас. Як мамка гріє
дїток своїх,

<span id="an_2:8">2:8</span> оттак, бажаючи вас, мали ми щиру волю,
передати вам не тілько благовісте Боже, та ще й свої душі, тим що ви
були нам любі.

<span id="an_2:9">2:9</span> Згадайте бо, браттє, труд наш і працю: ніч
бо і день роблячи, щоб нїкого з вас не отяготити, проповідували ми вам
благовістє Боже.

<span id="an_2:10">2:10</span> Ви сьвідки і Бог, як преподобне, і
праведно, і непорочне ми обертались між вами віруючими,

<span id="an_2:11">2:11</span> яко ж знаєте, що ми кожного з вас, як
батько дїток своїх, утїшали і розважали, і сьвідкували;

<span id="an_2:12">2:12</span> щоб ви ходили достойно перед Богом, що
покликав вас у своє царство і славу.

<span id="an_2:13">2:13</span> Того ж то й дякуємо Богові без перестану,
що ви, прийнявши слово проповідї Божої від нас, прийняли не яко слово
чоловіче, а (яко ж справдї є,) слово Боже, котре й орудує в вас
віруючих.

<span id="an_2:14">2:14</span> Ви бо, браттє, стали послїдувателями
церквам Божим, що в Юдеї в Христї Ісусї, тим що й ви пострадали від
своїх земляків, як і вони від Жидів,

<span id="an_2:15">2:15</span> що вбили й Господа Ісуса і своїх
пророків, і нас вигнали, й Богу не вгодили, і всїм людям противні,

<span id="an_2:16">2:16</span> що забороняють нам глаголати поганам, щоб
спасли ся, щоб сповнились гріхи їх всякого часу; настиг же їх на конець
кнїв (Божий).

<span id="an_2:17">2:17</span> Ми ж, браттє, осиротівши без вас на
час-годину, лицем, а не сердцем, ще більш старались з великим бажаннєм
бачити лице ваше.

<span id="an_2:18">2:18</span> Тимже хотїли ми йти до вас, я таки Павел
раз і вдруге, та й заборонив нам сатана.

<span id="an_2:19">2:19</span> Яка бо нам надїя, або радість, або вінець
похвали? чи й не ви ж перед Господом нашим Ісусом Христом у приході
Його?

<span id="an_2:20">2:20</span> Ви бо слава наша і радість.

<span id="an_3:1">3:1</span> Тим же вже, не стерпівши, зволили ми
зостати ся самим в Атинах,

<span id="an_3:2">3:2</span> і послали ми Тимотея, брата нашого, й слугу
Божого, й помічника нашого в благовістю Христовому, утвердити вас і
втішити вас у вірі вашій,

<span id="an_3:3">3:3</span> щоб нї один не хитавсь у горю сьому; самі
бо знаєте, що нас на се поставлено.

<span id="an_3:4">3:4</span> Бо коли і в вас були ми, наперед казали
вам, що маємо горювати, яко ж і сталось, і знаєте.

<span id="an_3:5">3:5</span> Того. ж то й я, більш не стерпівши, послав
довідатись про віру вашу, щоб не спокусив вас спокусник, і не марний
буде труд наш.

<span id="an_3:6">3:6</span> Тепер же, як прийшов Тимотей до нас од вас,
та благовістив нам про віру вашу і любов, і що маєте спомин про нас
добрий завсїди, бажаючи нас видїти, яко ж і ми вас,

<span id="an_3:7">3:7</span> тим то втішились ми, браттє, вами у всякому
горю, і нужді нашій, вашою вірою:

<span id="an_3:8">3:8</span> бо ми тепер живі, коли ви стоїте в Господі.

<span id="an_3:9">3:9</span> Яку ж бо дяку Богу можемо оддати за вас, за
всю радість, якою радуємось задля вас перед Богом нашим,

<span id="an_3:10">3:10</span> ніч і день ревно молячись, щоб видїти
лице ваше і доповнити недостаток віри вашої?

<span id="an_3:11">3:11</span> Сам же Бог і Отець наш і Господь наш Ісус
Христос нехай направить путь наш до вас.

<span id="an_3:12">3:12</span> Вас же нехай Господь намножить і
збагатить любовю один до одного й до всіх, яко ж і ми до вас,

<span id="an_3:13">3:13</span> щоб утвердити серця ваші непорочні в
сьвятостї перед Богом, Отцем нашим у прихід Господа наглого Ісуса Хриота
з усіма сьвятими Його.

<span id="an_4:1">4:1</span> Дальше ж благаємо вас, браттє, і
напоминаємо в Господі Ісусї, яко ж прийняли від нас, як подобав вам
ходити й угождати Богові, так щоб більш (у тому) достаткували.

<span id="an_4:2">4:2</span> Бо знаєте, які заповіді дали ми вам
Господом Ісусом.

<span id="an_4:3">4:3</span> Така бо воля Божа, осьвяченнє ваше, щоб ви
вдержувались од блуду,

<span id="an_4:4">4:4</span> щоб кожен з вас знав, як держати посудину
свою у сьвятостЇ і честі,

<span id="an_4:5">4:5</span> не в страстї похотній, яко ж і погане, що
не знають Бога;

<span id="an_4:6">4:6</span> щоб нїхто не переступав нї в якому дїлї і
не обманював брата свого: тим що Господь відомститель за все те, яко ж
ми й перше казали вам і сьвідкували.

<span id="an_4:7">4:7</span> Не покликав бо нас Бог на нечистоту, а на
сьвятость.

<span id="an_4:8">4:8</span> Тимже, хто відкидає, відкидає не чоловіка,
а Бога, що дав нам і Духа свого сьвятого.

<span id="an_4:9">4:9</span> Що ж до братньої любови, то не треба писати
вам, самі бо ви навчені від Бога любити один одного.

<span id="an_4:10">4:10</span> І справді ви так чините всїм братам по
всій Македониї. Благаємо ж вас, браттє, достаткувати ще більш,

<span id="an_4:11">4:11</span> і щоб пильно дбали (про те, щоб) бути
тихими, та чинити своє, та робити своїми руками, яко ж ми заповідали
вам,

<span id="an_4:12">4:12</span> щоб ви чесно ходили проти тих, що
осторонь (вас), і не ввали нужди нї в чому.

<span id="an_4:13">4:13</span> Не хочу ж, браттє, щоб ви не відали про
тих, що впокоїлись, щоб не скорбіли ви, як инші, що не мають надії.

<span id="an_4:14">4:14</span> Бо коли віруємо, що Христос умер і
воскрес, так Бог і тих, що поснули в Ісусї, приведе з Ним.

<span id="an_4:15">4:15</span> Се бо дам глаголемо словом Господнїм, що
ми, которі зостанемось живими до приходу Господнього, не попередимо тих,
що впокоїлись.

<span id="an_4:16">4:16</span> Сам бо Господь з повелїннем, з голосом
архангелським і з трубою Божою зійде з неба, і мертві в Христї
воскреснуть найперше;

<span id="an_4:17">4:17</span> потім ми, которі зостанемось живі, вкупі
з ними будемо підхоплені в хмарах назустріч Господові на воздух, і так
завсїди з Господем будемо.

<span id="an_4:18">4:18</span> Тим же втішайте .один одного словами
сими.

<span id="an_5:1">5:1</span> Про часи ж і пори, браттє, не треба вам
писати.

<span id="an_5:2">5:2</span> Бо самі ви добре знаєте, що день Господень,
як злодїй у ночі, так прийде.

<span id="an_5:3">5:3</span> Бо, як ховорити муть: "Упокій і
безпечність", тоді несподівано настигне на них погибель, як муки на
маючу в утробі, і не втїчуть вони.

<span id="an_5:4">5:4</span> Ви ж, браттє, не в темряві, щов той день як
злодій, захопив вас.

<span id="an_5:5">5:5</span> Усі ви сини сьвітла і сини дня; ми не
(сини) ночи або тьми.

<span id="an_5:6">5:6</span> Тимже оце не спімо, як инші, а пильнуймо і
будьмо тверезі.

<span id="an_5:7">5:7</span> Ті бо, що сплять, у ночі сплять, і що
впивають ся, у ночі впивають ся.

<span id="an_5:8">5:8</span> Ми ж, (сини) дня, тверезїмо ся, одягнувшись
у броню віри та любови і

<span id="an_5:8">5:8</span> шолом надїї на спасенне.

<span id="an_5:9">5:9</span> Бо не призначив нас Бог на гнїв, а на
одержаннє спасення, через Господа нашого Ісуса Христа,

<span id="an_5:10">5:10</span> що вмер за нас, щоб, чи то пильнуємо, чи
то спимо, укупі з Ним жили.

<span id="an_5:11">5:11</span> Того ж то втїшайте один одного і
збудовуйте один одного, яко ж і робите.

<span id="an_5:12">5:12</span> Благаємо ж вас, браттє, знайте тих,
которі працюють між вами, і старшинують над вами в Господї, і навчають
вас,

<span id="an_5:13">5:13</span> і поважайте їх вельми високо в любові за
діло їх. Живіть мирно між собою.

<span id="an_5:14">5:14</span> Благаємо ж вас, браттє, урозумлюйте
непорядних, утішайте малодушних, піддержуйте немочних, довго терпіть
усім.

<span id="an_5:15">5:15</span> Гледїть, щоб нїхто не оддавав злом за
зло, а завсїди про добре дбайте і один для одного, і для всіх.

<span id="an_5:16">5:16</span> Всякого часу радуйтесь.

<span id="an_5:17">5:17</span> Без перестану молїтесь.

<span id="an_5:18">5:18</span> За все дякуйте: така бо воля Божа в
Христї Ісусї про вас.

<span id="an_5:19">5:19</span> Духа не вгашуйте.

<span id="an_5:20">5:20</span> Пророцтвами не гордуйте.

<span id="an_5:21">5:21</span> Всього досліджуйте; доброго держітесь.

<span id="an_5:22">5:22</span> Од усякого виду лихого вдержуйтесь.

<span id="an_5:23">5:23</span> Сам же Бог упокою нехай осьвятить вас
зовсім, і ввесь ваш дух, і душа, і тіло нехай збережеть ся непорочне у
прихід Господа нашого Іеуса Христа.

<span id="an_5:24">5:24</span> Вірен, Хто покликав вас. Він і зробить
(се).

<span id="an_5:25">5:25</span> Браттє, молїте ся за нас.

<span id="an_5:26">5:26</span> Витайте все браттє цїлуваннем сьвятим.

<span id="an_5:27">5:27</span> Заклинаю вас Господом, прочитати посланнє
се перед усїм браттем.

<span id="an_5:28">5:28</span> Благодать Господа нашого Ісуса Христа з
вами. Амінь.

------------------------------------------------------------------------

[Next: 2 Thessalonians](th2)
