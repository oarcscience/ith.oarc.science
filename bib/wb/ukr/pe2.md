[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pe1)  [Next](jo1) 

------------------------------------------------------------------------

### Ukrainian Bible: 2 Peter

<span id="an_1:1">1:1</span> Симон Петр, слуга і апостол Ісуса Христа,
тим, що з нами однаку дорогу віру приняли по правдї Бога нашого і Спаса
Ісуса Христа:

<span id="an_1:2">1:2</span> благодать вам і впокій нехай умножить ся в
познанню Бога й Ісуса, Господа нашого.

<span id="an_1:3">1:3</span> Яко ж усе до життя і побожности дароване
нам Божою силою Його, через познаннє Покликавшого нас славою і чеснотою
(милостю),

<span id="an_1:4">1:4</span> чим найбільші і дорогі обітницї даровані
нам, щоб через них були ви спільниками Божої природи, ухиляючись від
тлїнного хотіння, що в сьвітї,

<span id="an_1:5">1:5</span> то доложіть до сього усе ваше стараннє, і
подайте у вірі вашій чесноту, а в чеснотї розум,

<span id="an_1:6">1:6</span> а в розумі вдержанне, а у вдержанню
терпінне, а в терпінню побожність,

<span id="an_1:7">1:7</span> а в побожності братню любов, а в братній
любові любов (для всїх).

<span id="an_1:8">1:8</span> Коли бо се буде у вас і умножить ся, то не
оставить вас лїнивими, анї безплодними в познаннї Господа нашого Ісуса
Христа.

<span id="an_1:9">1:9</span> У кого бо нема сього, той слїпий і коротко
видющий, що забув на очищеннє давних своїх гріхів.

<span id="an_1:10">1:10</span> Тим то, брати, старайтесь більше
утвердити ваше покликаннє і вибраннє; се бо роблячи, ніколи не
спотикнетесь.

<span id="an_1:11">1:11</span> Так бо щедро дозволить ся вам вхід у
вічне царство Господа нашого і Спаса Ісуса Христа.

<span id="an_1:12">1:12</span> Тим і не занехую завсїди пригадувати вам
сї речи, хоч ви й знаєте, і утверджені у сїй правдї.

<span id="an_1:13">1:13</span> Видить ся ж менї право, доки я у сїй
оселї, розбуджувати вас у наповіданню;

<span id="an_1:14">1:14</span> знаючи, що скоро оставлю оселю мою, яко ж
і Господь наш Ісус Христос обявив менї.

<span id="an_1:15">1:15</span> Старати му ся ж, щоб ви і всюди, по моєму
розстанню, робили спомин сїх річей.

<span id="an_1:16">1:16</span> Не за байками бо, хитро придуманими,
йдучи, обявили ми вам силу і прихід Господа вашого Ісуса Христа, а бувши
самовидцями величчя Його.

<span id="an_1:17">1:17</span> Бо Він приняв від Бога Отця честь і
славу, коли зійшов до Него од величньої слави такий голос: "Се Син мій
любий, що я вподобав Його."

<span id="an_1:18">1:18</span> сей голос чули ми, як сходив з неба,
бувши з Ним на горі сьвятій.

<span id="an_1:19">1:19</span> Ще ж маємо певнїше слово пророче, і ви
добре робите, вважаючи на него, як на сьвітильника, що сьвітить в
темному місці, аж День засияє, і денниця зійде в серцях ваших;

<span id="an_1:20">1:20</span> се найперш знаючи, що жадне книжне
пророцтво не дїєть ся своїм розвязаннєм.

<span id="an_1:21">1:21</span> Бо ніколи із волі чоловіка не виповідано
пророцтво, а від Духа сьвятого розбуджувані, промовляли сьвяті люде
Божі.

<span id="an_2:1">2:1</span> Були ж і лжепророки між людьми, як і між
вами будуть лжеучителї, котрі введуть єресї погибелі, і відцуравшись
викупившого їх Владики, приведуть на себе скору погибіль.

<span id="an_2:2">2:2</span> І многі підуть за їх погибіллю, котрі
дорогу правди хулити муть,

<span id="an_2:3">2:3</span> і в зажерливості придуманими словами вас
підходити муть, для котрих суд з давнього часу не гаїть ся, і погибіль
їх не дрімає.

<span id="an_2:4">2:4</span> Бо коли Бог ангелів, що згрішили, не
пощадив, а кинув їх в окови пекельної темряви, і передав, щоб хоронено
їх на суд;

<span id="an_2:5">2:5</span> і коли первого сьвіта не пощадив, а
самовосьмого Ноя, проповідника правди, охоронив, повідь на сьвіт
нечестивих допустивши;

<span id="an_2:6">2:6</span> і коли городи Содому й Гоморру засудив на
руїну, обернувши в попіл, і поставивши, яко приклад для будучих
безбожників,

<span id="an_2:7">2:7</span> а ізбавив праведного Лота, омерзенного
розпустним життєм безбожників;

<span id="an_2:8">2:8</span> (живучи бо між ними праведник той,
дивлячись і слухаючи про беззаконні діла, день в день мучив праведну
душу;)

<span id="an_2:9">2:9</span> то й знав Господь побожних з покуси
вибавляти, неправедних же хоронити про судний день на муки,

<span id="an_2:10">2:10</span> найбільше ж тих, що ходять в слїд за
тілом в нечистому хотінню, і зневажають начальство; що сьміливі,
самолюбні, не лякають ся хулити власть,

<span id="an_2:11">2:11</span> хоч ангели, кріпостю і силою більшими
бувши, не приносять проти них перед Господа докоряючого суду.

<span id="an_2:12">2:12</span> Сї ж як безсловесні зьвірі, природні, що
родять ся на лови і забиттє, хулять, чого не розуміють, і в зотлїнню
своїм загинуть,

<span id="an_2:13">2:13</span> і нагороду неправди приймуть. Солодкими
вважають вони дочасні розкоші; вони

<span id="an_2:13">2:13</span> самий сором і беззаконнє, розкошують в
обманьстві своїм, їдаючи з вами;

<span id="an_2:14">2:14</span> очі мають повні прелюбодїяння і
неперестаючого гріха, надять душі неутверджені; серце в них навчене до
зажерливосте, се - діти прокляття;

<span id="an_2:15">2:15</span> котрі, опустивши праву дорогу, заблудили,
йдучи дорогою Валаама, сина Восорового, що полюбив неправедну нагороду,

<span id="an_2:16">2:16</span> тільки ж мав кару за своє беззаконне, бо
підяремник нїмий, проговоривши чоловічим голосом, остановив нерозум
пророка.

<span id="an_2:17">2:17</span> Се жерела безводні, хмари, хуртовиною
гонимі, котрим чорна темрява на віки захована.

<span id="an_2:18">2:18</span> Промовляючи бо великими і марними
словами, принаджують хотїннєм тїла та розпустою тих, що ледво утїкли від
живучих в блудї,

<span id="an_2:19">2:19</span> обіцяючи їм волю, самі бувши слуги
зотлїння; хто бо ким подужаний, того він і невольник.

<span id="an_2:20">2:20</span> Коли бо, утїкши від нечистоти сьвіта
через пізнаннє Господа і Спаса Ісуса Христа, однакож, знов замотавшись,
бувають подужані, то останнє їх - гірше первого.

<span id="an_2:21">2:21</span> Лучче би їм було не пізнати дороги
правди, як, пізнавши, одвернутись від переданої їм сьвятої заповіди.

<span id="an_2:22">2:22</span> Довело ся ж їм по правдивій приповістї:
"Пес вертаєть ся до своєї блювотини", а свиня, скупавшись, (іде)
валятись у калюжу.

<span id="an_3:1">3:1</span> Се вже, любі, друге пишу вам посланнє, в
котрих, наповідаючи збуджаю чисту думку вашу,

<span id="an_3:2">3:2</span> щоб згадали слова, проречені від сьвятих
пророків, і заповідь від нас, яко апостолів Господа і Спаса,

<span id="an_3:3">3:3</span> се найперш знаючи, що прийдуть в останнї
дні ругателї, ходящі по своєму хотїнню,

<span id="an_3:4">3:4</span> і скажуть: Де обітниця приходу Його? від
коли бо батьки умирають, усе так само пробував від почину створіння.

<span id="an_3:5">3:5</span> Не знають бо ті, що так хочуть, що небеса
були в давнього часу, і земля із води, і в водї постала словом Божим,

<span id="an_3:6">3:6</span> для чого й тогдашнїй сьвіт водою
затоплений, погиб;

<span id="an_3:7">3:7</span> нинїшні ж небеса і земля тим самим словом
заховані, і на огонь зберегають ся про день суду й погибелї безбожних
людей.

<span id="an_3:8">3:8</span> Тільки ж одно се нехай не буде перед вами
тайне, любі, що один день у Господа, як тисяч лїт, а тисяч лїт, як один
день.

<span id="an_3:9">3:9</span> Не гаїть ся Господь з обітницею, як се
декотрі за гайку вважають; а довготерпить вам, не хотячи, щоб хто погиб,
а щоб усї до покаяння прийшли.

<span id="an_3:10">3:10</span> Прийде ж день Господень, як злодїй в
ночі; тодї небеса з шумом перейдуть, первотини ж, розпечені розтоплять
ся, і земля і дїла на нїй погорять.

<span id="an_3:11">3:11</span> Коли ж се все зруйнуєть ся, то якими слїд
вам бути в сьвятому життю і побожності,

<span id="an_3:12">3:12</span> дожидаючи й бажаючи скорого приходу
Божого дня, котрого небеса, палаючи, рунуть, і первотини, горючи,
розтоплять ся ?

<span id="an_3:13">3:13</span> Нових же небес і землї нової по обітницї
дожидаємось, в котрих правда домує.

<span id="an_3:14">3:14</span> Тим то, любі, сього дожидаючи, старайтесь
нескверними і чистими явитись перед Ним в упокою,

<span id="an_3:15">3:15</span> а довготерпіннє Господа нашого за
спасеннє вважайте; яко ж і любий наш брат Павел по даній йому
премудрості писав вам,

<span id="an_3:16">3:16</span> яко ж і в усїх листах, говорячи в них про
сї речі; в котрих дещо тяжко зрозуміти, що неуки і неутверджені
перекручують, як і инші писання, на свою власну погибіль.

<span id="an_3:17">3:17</span> Ви ж, любі, знаючи вперед, бережіть ся,
щоб і вас не зведено блудом безбожників, і не відпали від свого
утвердження;

<span id="an_3:18">3:18</span> а ростіть в благодаті і знанню Господа
нашого і Спаса Ісуса Христа. Йому слава і тепер і по день віка. Амінь.

------------------------------------------------------------------------

[Next: 1 John](jo1)
