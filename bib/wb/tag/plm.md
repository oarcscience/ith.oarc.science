[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit)  [Next](heb) 

------------------------------------------------------------------------

### Tagalog Bible: Philemon

<span id="an_1:1">1:1</span> Si Pablo, na bilanggo ni Cristo Jesus, at
si Timoteo na ating kapatid kay Filemon na aming minamahal at
kamanggagawa,

<span id="an_1:2">1:2</span> At kay Apia na ating kapatid na babae, at
kay Arquipo na kapuwa kawal namin, at sa iglesia sa iyong bahay:

<span id="an_1:3">1:3</span> Sumainyo nawa ang biyaya at kapayapaang
mula sa Dios na ating Ama at sa Panginoong Jesucristo.

<span id="an_1:4">1:4</span> Nagpapasalamat akong lagi sa aking Dios, na
ikaw ay binabanggit ko sa aking mga panalangin,

<span id="an_1:5">1:5</span> Sa pagkabalita ko ng iyong pagibig, at ng
pananampalataya mo sa Panginoong Jesus, at sa lahat ng mga banal;

<span id="an_1:6">1:6</span> Upang ang pakikipagkaisa ng iyong
pananampalataya, ay maging mabisa sa pagkaalam ng bawa't mabuting bagay
na nasa iyo, sa kay Cristo.

<span id="an_1:7">1:7</span> Sapagka't ako'y totoong nagalak at naaliw
sa iyong pagibig, sapagka't ang mga puso ng mga banal ay naginhawahan sa
pamamagitan mo, kapatid.

<span id="an_1:8">1:8</span> Kaya, bagama't kay Cristo ay mayroon akong
buong pagkakatiwala upang ipagtagubilin ko sa iyo ang nauukol,

<span id="an_1:9">1:9</span> Gayon ma'y alangalang sa pagibig ay bagkus
akong namamanhik, kung sa bagay akong si Pablo ay matanda na, at ngayon
nama'y bilanggo ni Cristo Jesus:

<span id="an_1:10">1:10</span> Ipinamamanhik ko sa iyo ang aking anak,
na aking ipinanganak sa aking mga tanikala, si Onesimo,

<span id="an_1:11">1:11</span> Na nang unang panahon ay hindi mo
pinakinabangan, datapuwa't ngayon ay may pakikinabangin ka at ako man:

<span id="an_1:12">1:12</span> Na siya'y aking pinabalik sa iyo sa
kaniyang sariling katawan, sa makatuwid baga'y, ang aking sariling puso:

<span id="an_1:13">1:13</span> Na ibig ko sanang pigilin siya sa aking
piling, upang sa iyong pangalan ay paglingkuran ako sa mga tanikala ng
evangelio:

<span id="an_1:14">1:14</span> Datapuwa't kung wala kang pasiya ay wala
akong magagawang anoman; upang ang iyong kabutihang-loob ay huwag maging
tila sa pagkakailangan, kundi sa sariling kalooban.

<span id="an_1:15">1:15</span> Sapagka't marahil sa ganito siya'y
nahiwalay sa iyo sa sangdaling panahon, upang siya'y mapasa iyo
magpakailan man;

<span id="an_1:16">1:16</span> Na hindi na alipin, kundi higit sa
alipin, isang kapatid na minamahal, lalong lalo na sa akin, nguni't
gaano pa kaya sa iyo, na siya'y minamahal mo maging sa laman at gayon
din sa Panginoon.

<span id="an_1:17">1:17</span> Kung ako nga ay inaari mong kasama, ay
tanggapin mo siyang tila ako rin.

<span id="an_1:18">1:18</span> Nguni't kung siya'y nagkasala sa iyo ng
anoman, o may utang sa iyong anoman, ay ibilang mo sa akin;

<span id="an_1:19">1:19</span> Akong si Pablo na sumusulat nito ng aking
sariling kamay, ay siyang magbabayad sa iyo: hindi sa sinasabi ko sa iyo
na ikaw man ay utang mo pa sa akin.

<span id="an_1:20">1:20</span> Oo, kapatid, magkaroon nawa ako ng
katuwaan sa iyo sa Panginoon: panariwain mo ang aking puso kay Cristo.

<span id="an_1:21">1:21</span> Kita'y sinulatan sa pagkakatiwala sa
iyong pagtalima, palibhasa'y aking nalalaman na gagawin mo ang higit pa
kay sa aking sinasabi.

<span id="an_1:22">1:22</span> Datapuwa't bago ang lahat ay ipaghanda mo
ako ng matutuluyan: sapagka't inaasahan kong sa pamamagitan ng inyong
mga panalangin ay ipagkakaloob ako sa inyo.

<span id="an_1:23">1:23</span> Binabati ka ni Epafras, na aking kasama
sa pagkabilanggo kay Cristo Jesus;

<span id="an_1:24">1:24</span> At gayon din ni Marcos, ni Aristarco, ni
Demas, at ni Lucas na aking mga kamanggagawa.

<span id="an_1:25">1:25</span> Ang biyaya ng ating Panginoong Jesucristo
ay sumainyo nawang espiritu. Siya nawa.

------------------------------------------------------------------------

[Next: Hebrews](heb)
