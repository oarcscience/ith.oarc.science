[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th2)  [Next](ti2.md) 

------------------------------------------------------------------------

### Dutch Bible: 1 Timothy

<span id="an_1:1">1:1</span> Paulus, een apostel van Jezus Christus,
naar het bevel van God, onzen Zaligmaker, en den Heere Jezus Christus,
Die onze Hope is,

<span id="an_1:2">1:2</span> Aan Timotheus, mijn oprechten zoon in het
geloof; genade, barmhartigheid, vrede zij u van God, onzen Vader, en
Christus Jezus, onzen Heere.

<span id="an_1:3">1:3</span> Gelijk ik u vermaand heb, dat gij te Efeze
zoudt blijven, als ik naar Macedonie reisde, zo vermaan ik het u nog,
opdat gij sommigen beveelt geen andere leer te leren;

<span id="an_1:4">1:4</span> Noch zich te begeven tot fabelen en
oneindelijke geslachtsrekeningen, welke meer twist vragen voortbrengen
dan stichting Gods, die in het geloof is.

<span id="an_1:5">1:5</span> Maar het einde des gebods is liefde uit een
rein hart, en uit een goed geweten, en uit een ongeveinsd geloof.

<span id="an_1:6">1:6</span> Van dewelke sommigen afgeweken zijnde, zich
gewend hebben tot ijdelspreking;

<span id="an_1:7">1:7</span> Willende leraars der wet zijn, niet
verstaande, noch wat zij zeggen, noch wat zij bevestigen.

<span id="an_1:8">1:8</span> Doch wij weten, dat de wet goed is, zo
iemand die wettelijk gebruikt;

<span id="an_1:9">1:9</span> En hij dit weet, dat den rechtvaardigen de
wet niet is gezet, maar den onrechtvaardigen en den halsstarrigen, den
goddelozen en den zondaren, den onheiligen en den ongoddelijken, den
vadermoorders en den moedermoorders, den doodslagers,

<span id="an_1:10">1:10</span> Den hoereerders, dien, die bij mannen
liggen, den mensendieven, den leugenaars, den meinedigen, en zo er iets
anders tegen de gezonde leer is;

<span id="an_1:11">1:11</span> Naar het Evangelie der heerlijkheid des
zaligen Gods, dat mij toebetrouwd is.

<span id="an_1:12">1:12</span> En ik dank Hem, Die mij bekrachtigd
heeft, namelijk Christus Jezus, onzen Heere, dat Hij mij getrouw geacht
heeft, mij in de bediening gesteld hebbende;

<span id="an_1:13">1:13</span> Die te voren een gods lasteraar was, en
een vervolger, en een verdrukker; maar mij is barmhartigheid geschied,
dewijl ik het ontwetende gedaan heb in mijn ongelovigheid.

<span id="an_1:14">1:14</span> Doch de genade onzes Heeren is zeer
overvloedig geweest, met geloof en liefde, die er is in Christus Jezus.

<span id="an_1:15">1:15</span> Dit is een getrouw woord, en alle
aanneming waardig, dat Christus Jezus in de wereld gekomen is, om de
zondaren zalig te maken, van welke ik de voornaamste ben.

<span id="an_1:16">1:16</span> Maar daarom is mij barmhartigheid
geschied, opdat Jezus Christus in mij, die de voornaamste ben, al Zijn
lankmoedigheid zou betonen, tot een voorbeeld dergenen, die in Hem
geloven zullen ten eeuwigen leven.

<span id="an_1:17">1:17</span> Den Koning nu der eeuwen, den
onverderfelijken, den onzienlijken, den alleen wijzen God, zij eer en
heerlijkheid in alle eeuwigheid. Amen.

<span id="an_1:18">1:18</span> Dit gebod beveel ik u, mijn zoon
Timotheus, dat gij naar de profetieen, die van u voorgegaan zijn, in
dezelve den goeden strijd strijdt;

<span id="an_1:19">1:19</span> Houdende het geloof, en een goed geweten,
hetwelk sommigen verstoten hebbende, van het geloof schipbreuk geleden
hebben;

<span id="an_1:20">1:20</span> Onder welken is Hymeneus en Alexander,
die ik den satan overgegeven heb, opdat zij zouden leren niet meer te
lasteren.

<span id="an_2:1">2:1</span> Ik vermaan dan voor alle dingen, dat gedaan
worden smekingen, gebeden, voorbiddingen, dankzeggingen, voor alle
mensen;

<span id="an_2:2">2:2</span> Voor koningen, en allen, die in hoogheid
zijn; opdat wij een gerust en stil leven leiden mogen in alle
godzaligheid en eerbaarheid.

<span id="an_2:3">2:3</span> Want dat is goed en aangenaam voor God,
onzen Zaligmaker;

<span id="an_2:4">2:4</span> Welke wil, dat alle mensen zalig worden, en
tot kennis der waarheid komen.

<span id="an_2:5">2:5</span> Want er is een God, er is ook een Middelaar
Gods en der mensen, de Mens Christus Jezus;

<span id="an_2:6">2:6</span> Die Zichzelven gegeven heeft tot een
rantsoen voor allen, zijnde de getuigenis te zijner tijd;

<span id="an_2:7">2:7</span> Waartoe ik gesteld ben een prediker en
apostel (ik zeg de waarheid in Christus, ik lieg niet), een leraar der
heidenen, in geloof en waarheid.

<span id="an_2:8">2:8</span> Ik wil dan, dat de mannen bidden in alle
plaatsen, opheffende heilige handen, zonder toorn en twisting.

<span id="an_2:9">2:9</span> Desgelijks ook, dat de vrouwen, in een
eerbaar gewaad, met schaamte en matigheid zichzelven versieren, niet in
vlechtingen des haars, of goud, of paarlen, of kostelijke kleding;

<span id="an_2:10">2:10</span> Maar (hetwelk de vrouwen betaamt, die de
godvruchtigheid belijden) door goede werken.

<span id="an_2:11">2:11</span> Een vrouw late zich leren in stilheid, in
alle onderdanigheid.

<span id="an_2:12">2:12</span> Doch ik laat de vrouw niet toe, dat zij
lere, noch over den man heerse, maar wil, dat zij in stilheid zij.

<span id="an_2:13">2:13</span> Want Adam is eerst gemaakt, daarna Eva.

<span id="an_2:14">2:14</span> En Adam is niet verleid geworden; maar de
vrouw, verleid zijnde, is in overtreding geweest.

<span id="an_2:15">2:15</span> Doch zij zal zalig worden in kinderen te
baren, zo zij blijft in het geloof, en liefde, en heiligmaking, met
matigheid.

<span id="an_3:1">3:1</span> Dit is een getrouw woord: zo iemand tot
eens opzieners ambt lust heeft, die begeert een treffelijk werk.

<span id="an_3:2">3:2</span> Een opziener dan moet onberispelijk zijn,
ener vrouwe man, wakker, matig, eerbaar, gaarne herbergende, bekwaam om
te leren;

<span id="an_3:3">3:3</span> Niet genegen tot den wijn, geen smijter,
geen vuil-gewinzoeker; maar bescheiden, geen vechter, niet geldgierig.

<span id="an_3:4">3:4</span> Die zijn eigen huis wel regeert, zijn
kinderen in onderdanigheid houdende, met alle stemmigheid;

<span id="an_3:5">3:5</span> (Want zo iemand zijn eigen huis niet weet
te regeren, hoe zal hij voor de Gemeente Gods zorg dragen?)

<span id="an_3:6">3:6</span> Geen nieuweling, opdat hij niet opgeblazen
worde, en in het oordeel des duivels valle.

<span id="an_3:7">3:7</span> En hij moet ook een goede getuigenis hebben
van degenen, die buiten zijn, opdat hij niet valle in smaadheid, en in
den strik des duivels.

<span id="an_3:8">3:8</span> De diakenen insgelijks moeten eerbaar zijn,
niet tweetongig, niet die zich tot veel wijns begeven, geen
vuil-gewinzoekers;

<span id="an_3:9">3:9</span> Houdende de verborgenheid des geloofs in
een rein geweten.

<span id="an_3:10">3:10</span> En dat deze ook eerst beproefd worden, en
dat zij daarna dienen, zo zij onbestraffelijk zijn.

<span id="an_3:11">3:11</span> De vrouwen insgelijks moeten eerbaar
zijn, geen lasteraarsters, wakker, getrouw in alles.

<span id="an_3:12">3:12</span> Dat de diakenen ener vrouwe mannen zijn,
die hun kinderen en hun eigen huizen wel regeren.

<span id="an_3:13">3:13</span> Want die wel gediend hebben, verkrijgen
zichzelven een goeden opgang, en vele vrijmoedigheid in het geloof,
hetwelk is in Christus Jezus.

<span id="an_3:14">3:14</span> Deze dingen schrijf ik u, hopende zeer
haast tot u te komen;

<span id="an_3:15">3:15</span> Maar zo ik vertoef, opdat gij moogt
weten, hoe men in het huis Gods moet verkeren, hetwelk is de Gemeente
des levenden Gods, een pilaar en vastigheid der waarheid.

<span id="an_3:16">3:16</span> En buiten allen twijfel, de verborgenheid
der godzaligheid is groot: God is geopenbaard in het vlees, is
gerechtvaardigd in den Geest, is gezien van de engelen, is gepredikt
onder de heidenen, is geloofd in de wereld, is opgenomen in
heerlijkheid.

<span id="an_4:1">4:1</span> Doch de Geest zegt duidelijk, dat in de
laatste tijden sommigen zullen afvallen van het geloof, zich begevende
tot verleidende geesten, en leringen der duivelen,

<span id="an_4:2">4:2</span> Door geveinsdheid der leugensprekers,
hebbende hun eigen geweten als met een brandijzer toegeschroeid;

<span id="an_4:3">4:3</span> Verbiedende te huwelijken, gebiedende van
spijzen te onthouden, die God geschapen heeft, tot nuttiging met
dankzegging, voor de gelovigen, en die de waarheid hebben bekend.

<span id="an_4:4">4:4</span> Want alle schepsel Gods is goed, en er is
niets verwerpelijk, met dankzegging genomen zijnde;

<span id="an_4:5">4:5</span> Want het wordt geheiligd door het Woord van
God, en door het gebed.

<span id="an_4:6">4:6</span> Als gij deze dingen den broederen
voorstelt, zo zult gij een goed dienaar van Jezus Christus zijn,
opgevoed in de woorden des geloofs en der goede leer, welke gij
achtervolgd hebt.

<span id="an_4:7">4:7</span> Maar verwerp de ongoddelijke en oudwijfse
fabelen; en oefen uzelven tot godzaligheid.

<span id="an_4:8">4:8</span> Want de lichamelijke oefening is tot weinig
nut; maar de godzaligheid is tot alle dingen nut, hebbende de belofte
des tegenwoordigen en des toekomenden levens.

<span id="an_4:9">4:9</span> Dit is een getrouw woord, en alle aanneming
waardig.

<span id="an_4:10">4:10</span> Want hiertoe arbeiden wij ook, en worden
versmaad, omdat wij gehoopt hebben op den levenden God, Die een Behouder
is aller mensen, maar allermeest der gelovigen.

<span id="an_4:11">4:11</span> Beveel deze dingen, en leer ze.

<span id="an_4:12">4:12</span> Niemand verachte uw jonkheid, maar zijt
een voorbeeld der gelovigen in woord, in wandel, in liefde, in den
geest, in geloof, in reinheid.

<span id="an_4:13">4:13</span> Houd aan in het lezen, in het vermanen,
in het leren, totdat ik kome.

<span id="an_4:14">4:14</span> Verzuim de gave niet, die in u is, die u
gegeven is door de profetie, met oplegging der handen des
ouderlingschaps.

<span id="an_4:15">4:15</span> Bedenk deze dingen, wees hierin bezig,
opdat uw toenemen openbaar zij in alles.

<span id="an_4:16">4:16</span> Heb acht op uzelven en op de leer;
volhard daarin; want dat doende, zult gij en uzelven behouden, en die u
horen.

<span id="an_5:1">5:1</span> Bestraf een ouden man niet hardelijk, maar
vermaan hem als een vader; de jonge als broeders;

<span id="an_5:2">5:2</span> De oude vrouwen als moeders; de jonge als
zusters, in alle reinheid.

<span id="an_5:3">5:3</span> Eer de weduwen, die waarlijk weduwen zijn.

<span id="an_5:4">5:4</span> Maar zo enige weduwe kinderen heeft, of
kindskinderen, dat die leren eerst aan hun eigen huis godzaligheid
oefenen, en den voorouderen wedervergelding te doen; want dat is goed en
aangenaam voor God.

<span id="an_5:5">5:5</span> Die nu waarlijk weduwe is, en alleen
gelaten, die hoopt op God, en blijft in smekingen en gebeden nacht en
dag.

<span id="an_5:6">5:6</span> Maar die haar wellust volgt, die is levende
gestorven.

<span id="an_5:7">5:7</span> En beveel dit, opdat zij onberispelijk
zijn.

<span id="an_5:8">5:8</span> Doch zo iemand de zijnen, en voornamelijk
zijn huisgenoten, niet verzorgt, die heeft het geloof verloochend, en is
erger dan een ongelovige.

<span id="an_5:9">5:9</span> Dat een weduwe gekozen worde niet minder
dan van zestig jaren, welke eens mans vrouw geweest zij;

<span id="an_5:10">5:10</span> Getuigenis hebbende van goede werken: zo
zij kinderen opgevoed heeft, zo zij gaarne heeft geherbergd, zo zij der
heiligen voeten heeft gewassen, zo zij den verdrukten genoegzame hulp
gedaan heeft, zo zij alle goed werk nagetracht heeft.

<span id="an_5:11">5:11</span> Maar neem de jonge weduwen niet aan; want
als zij weelderig geworden zijn tegen Christus, zo willen zij
huwelijken;

<span id="an_5:12">5:12</span> Hebbende haar oordeel, omdat zij haar
eerste geloof hebben te niet gedaan.

<span id="an_5:13">5:13</span> En meteen ook leren zij ledig omgaan bij
de huizen; en zijn niet alleen ledig, maar ook klapachtig, en ijdele
dingen doende, sprekende, hetgeen niet betaamt.

<span id="an_5:14">5:14</span> Ik wil dan, dat de jonge weduwen
huwelijken, kinderen telen, het huis regeren, geen oorzaak van lastering
aan de wederpartij geven.

<span id="an_5:15">5:15</span> Want enigen hebben zich alrede afgewend
achter den satan.

<span id="an_5:16">5:16</span> Zo enig gelovig man, of gelovige vrouw
weduwen heeft, dat die haar genoegzame hulp doe, en dat de Gemeente niet
bezwaard worde, opdat zij degenen, die waarlijk weduwen zijn, genoegzame
hulp doen moge.

<span id="an_5:17">5:17</span> Dat de ouderlingen, die wel regeren,
dubbele eer waardig geacht worden, voornamelijk die arbeiden in het
Woord en de leer.

<span id="an_5:18">5:18</span> Want de Schrift zegt: Een dorsenden os
zult gij niet muilbanden; en: De arbeider is zijn loon waardig.

<span id="an_5:19">5:19</span> Neem tegen een ouderling geen
beschuldiging aan, anders dan onder twee of drie getuigen.

<span id="an_5:20">5:20</span> Bestraf die zondigen in tegenwoordigheid
van allen, opdat ook de anderen vreze mogen hebben.

<span id="an_5:21">5:21</span> Ik betuig voor God, en den Heere Jezus
Christus, en de uitverkoren engelen, dat gij deze dingen onderhoudt,
zonder vooroordeel, niets doende naar toegenegenheid.

<span id="an_5:22">5:22</span> Leg niemand haastelijk de handen op, en
heb geen gemeenschap aan anderer zonden; bewaar uzelven rein.

<span id="an_5:23">5:23</span> Drink niet langer water alleen, maar
gebruik een weinig wijn, om uw maag en uw menigvuldige zwakheden.

<span id="an_5:24">5:24</span> Van sommige mensen zijn de zonden te
voren openbaar, en gaan voor tot hun veroordeling; en in sommigen ook
volgen zij na.

<span id="an_5:25">5:25</span> Desgelijks ook de goede werken zijn te
voren openbaar, en daar het anders mede gelegen is, kunnen niet
verborgen worden.

<span id="an_6:1">6:1</span> De dienstknechten, zovelen als er onder het
juk zijn, zullen hun heren alle eer waardig achten, opdat de Naam van
God, en de leer niet gelasterd worde.

<span id="an_6:2">6:2</span> En die gelovige heren hebben, zullen hen
niet verachten, omdat zij broeders zijn; maar zullen hen te meer dienen,
omdat zij gelovig en geliefd zijn, als die deze weldaad mede deelachtig
zijn. Leer en vermaan deze dingen.

<span id="an_6:3">6:3</span> Indien iemand een andere leer leert, en
niet overeenkomt met de gezonde woorden van onzen Heere Jezus Christus,
en met de leer, die naar de godzaligheid is,

<span id="an_6:4">6:4</span> Die is opgeblazen, en weet niets, maar hij
raast omtrent twist vragen en woordenstrijd; uit welke komt nijd, twist,
lasteringen, kwade nadenkingen.

<span id="an_6:5">6:5</span> Verkeerde krakelingen van mensen, die een
verdorven verstand hebben, en van de waarheid beroofd zijn, menende, dat
de godzaligheid een gewin zij. Wijk af van dezulken.

<span id="an_6:6">6:6</span> Doch de godzaligheid is een groot gewin met
vergenoeging.

<span id="an_6:7">6:7</span> Want wij hebben niets in de wereld
gebracht, het is openbaar, dat wij ook niet kunnen iets daaruit dragen.

<span id="an_6:8">6:8</span> Maar als wij voedsel en deksel hebben, wij
zullen daarmede vergenoegd zijn.

<span id="an_6:9">6:9</span> Doch die rijk willen worden, vallen in
verzoeking, en in den strik, en in vele dwaze en schadelijke
begeerlijkheden, welke de mensen doen verzinken in verderf en ondergang.

<span id="an_6:10">6:10</span> Want de geldgierigheid is een wortel van
alle kwaad, tot welke sommigen lust hebbende zijn afgedwaald van het
geloof, en hebben zichzelven met vele smarten doorstoken.

<span id="an_6:11">6:11</span> Maar gij, o mens Gods, vlied deze dingen;
en jaag naar gerechtigheid, godzaligheid, geloof, liefde, lijdzaamheid,
zachtmoedigheid.

<span id="an_6:12">6:12</span> Strijd den goeden strijd des geloofs,
grijp naar het eeuwige leven, tot hetwelk gij ook geroepen zijt, en de
goede belijdenis beleden hebt voor vele getuigen.

<span id="an_6:13">6:13</span> Ik beveel u voor God, Die alle ding
levend maakt, en voor Christus Jezus, Die onder Pontius Pilatus de goede
belijdenis betuigd heeft,

<span id="an_6:14">6:14</span> Dat gij dit gebod houdt, onbevlekt en
onberispelijk, tot op de verschijning van onzen Heere Jezus Christus;

<span id="an_6:15">6:15</span> Welke te Zijner tijd vertonen zal de
zalige en alleen machtige Heere, de Koning der koningen, en Heere der
heren;

<span id="an_6:16">6:16</span> Die alleen onsterfelijkheid heeft, en een
ontoegankelijk licht bewoont; Denwelken geen mens gezien heeft, noch
zien kan; Welken zij eer en eeuwige kracht. Amen.

<span id="an_6:17">6:17</span> Beveel den rijken in deze tegenwoordige
wereld, dat zij niet hoogmoedig zijn, noch hun hoop stellen op de
ongestadigheid des rijkdoms, maar op den levenden God, Die ons alle
dingen rijkelijk verleent, om te genieten;

<span id="an_6:18">6:18</span> Dat zij weldadig zijn, rijk worden in
goede werken, gaarne mededelende zijn, en gemeenzaam;

<span id="an_6:19">6:19</span> Leggende zichzelven weg tot een schat een
goed fondament tegen het toekomende, opdat zij het eeuwige leven
verkrijgen mogen.

<span id="an_6:20">6:20</span> O Timotheus, bewaar het pand u
toebetrouwd, een afkeer hebbende van het ongoddelijk ijdel-roepen, en
van de tegenstellingen der valselijk genaamde wetenschap;

<span id="an_6:21">6:21</span> Dewelke sommigen voorgevende, zijn van
het geloof afgeweken. De genade zij met u. Amen.

------------------------------------------------------------------------

[Next: 2 Timothy](ti2.md)
