[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](lam)  [Next](dan) 

------------------------------------------------------------------------

### Dutch Bible: Ezekiel

<span id="an_1:1">1:1</span> In het dertigste jaar, in de vierde maand,
op den vijfden derzelve maand, als ik in het midden der weggevoerden was
bij de rivier Chebar, zo geschiedde het, dat de hemelen werden geopend,
en ik gezichten Gods zag.

<span id="an_1:2">1:2</span> Op den vijfden derzelve maand (dit was het
vijfde jaar van de wegvoering van den koning Jojachin),

<span id="an_1:3">1:3</span> Geschiedde het woord des HEEREN
uitdrukkelijk tot Ezechiel, den zoon van Buzi, den priester, in het land
der Chaldeen, bij de rivier Chebar; en de hand des HEEREN was daar op
hem.

<span id="an_1:4">1:4</span> Toen zag ik, en ziet, een stormwind kwam
van het noorden af, een grote wolk, en een vuur daarin vervangen, en een
glans was rondom die wolk; en uit het midden daarvan was als de verf van
Hasmal, uit het midden des vuurs.

<span id="an_1:5">1:5</span> En uit het midden daarvan kwam de
gelijkenis van vier dieren; en dit was hun gedaante: zij hadden de
gelijkenis van een mens;

<span id="an_1:6">1:6</span> En elkeen had vier aangezichten; insgelijks
had elkeen van hen vier vleugelen.

<span id="an_1:7">1:7</span> En hun voeten waren rechte voeten, en hun
voetplanten waren gelijk de voetplanten van een kalf, en glinsterden
gelijk de verf van glad koper.

<span id="an_1:8">1:8</span> En mensenhanden waren onder hun vleugelen,
aan hun vier zijden; en die vier hadden hun aangezichten en hun
vleugelen.

<span id="an_1:9">1:9</span> Hun vleugelen waren samengevoegd, de een
aan den ander; zij keerden zich niet om, als zij gingen; zij gingen
elkeen recht uit voor zijn aangezicht henen.

<span id="an_1:10">1:10</span> De gelijkenis nu van hun aangezicht was
het aangezicht eens mensen, en het aangezicht eens leeuws hadden zij
vier aan de rechterzijde; en ter linkerzijde hadden die vier eens ossen
aangezicht; ook hadden die vier eens arends aangezicht.

<span id="an_1:11">1:11</span> Ook waren hun aangezichten en hun
vleugelen opwaarts verdeeld; elkeen had er twee samengevoegd aan de
andere, en twee bedekten hun lichamen.

<span id="an_1:12">1:12</span> En zij gingen elkeen rechtuit voor zijn
aangezicht henen; waarhenen de geest was om te gaan, gingen zij; zij
keerden zich niet om, als zij gingen.

<span id="an_1:13">1:13</span> Aangaande de gelijkenis der dieren, hun
gedaante was als brandende kolen des vuurs, als de gedaante der
fakkelen; datzelve vuur ging steeds tussen die dieren; en het vuur had
een glans, en uit het vuur kwam een bliksem voort.

<span id="an_1:14">1:14</span> De dieren nu liepen en keerden weder als
de gedaante van een weerlicht.

<span id="an_1:15">1:15</span> Als ik die dieren zag, ziet, zo was er
een rad op de aarde bij die dieren, naar vier aangezichten van hetzelve.

<span id="an_1:16">1:16</span> De gedaante der raderen en derzelver
maaksel was als de verf van een turkoois; en die vier hadden enerlei
gelijkenis; daartoe was hun gedaante, en hun maaksel, alsof het ware een
rad in het midden van een rad.

<span id="an_1:17">1:17</span> Als zij gingen, zij gingen op hun vier
zijden; zij keerden zich niet om, als zij gingen.

<span id="an_1:18">1:18</span> En hun velgen, die waren zo hoog, dat zij
vreselijk waren; en hun velgen waren vol ogen rondom aan die vier
raderen.

<span id="an_1:19">1:19</span> Als nu de dieren gingen, gingen de
raderen bij hen; en als de dieren van de aarde opgeheven werden, werden
de raderen opgeheven.

<span id="an_1:20">1:20</span> Waarhenen de geest was om te gaan, gingen
zij, waarhenen de geest was om te gaan; en de raderen werden tegenover
hen opgeheven; want de geest der dieren was in de raderen.

<span id="an_1:21">1:21</span> Als die gingen, gingen deze; en als die
stonden, stonden zij; en als die van de aarde opgeheven werden, werden
de raderen tegenover hen opgeheven; want de geest der dieren was in de
raderen.

<span id="an_1:22">1:22</span> En over de hoofden der dieren was de
gelijkenis eens uitspansels, gelijk de verf van het vreselijke kristal,
van boven af over hun hoofden uitgespreid.

<span id="an_1:23">1:23</span> En onder dat uitspansel waren hun
vleugelen rechtop, de een aan den ander; ieder had er twee, die
herwaarts hun lichamen bedekten, en ieder had er twee, die ze derwaarts
bedekten.

<span id="an_1:24">1:24</span> En als zij gingen, hoorde ik een geruis
hunner vleugelen, als het geruis van vele wateren, als de stem des
Almachtigen, als de stem eens geroeps, als het gedreun eens heirlegers;
als zij stonden, zo lieten zij hun vleugelen neder.

<span id="an_1:25">1:25</span> En er geschiedde een stem van boven het
uitspansel, hetwelk boven hun hoofden was, als zij stonden, en hun
vleugelen nedergelaten hadden.

<span id="an_1:26">1:26</span> En boven het uitspansel, hetwelk was
boven hun hoofden, was de gelijkenis eens troons, als de gedaante van
een saffiersteen; en op de gelijkenis als de gedaante eens mensen,
daarboven op zijnde.

<span id="an_1:27">1:27</span> En ik zag als de verf van Hasmal, als de
gedaante van vuur rondom daarbinnen, van de gedaante Zijner lenden en
opwaarts; en van de gedaante Zijner lenden en nederwaarts, zag ik als de
gedaante van vuur, en glans aan Hem rondom.

<span id="an_1:28">1:28</span> Gelijk de gedaante van den boog, die in
de wolk is ten dage des plasregens, alzo was de gedaante van den glans
rondom; dit was de gedaante van de gelijkenis der heerlijkheid des
HEEREN; en als ik het zag, viel ik op mijn aangezicht, en ik hoorde een
stem van Een, Die sprak.

<span id="an_2:1">2:1</span> En Hij zeide tot mij: Mensenkind, sta op uw
voeten, en Ik zal met u spreken.

<span id="an_2:2">2:2</span> Zo kwam in mij, als Hij tot mij sprak, de
Geest, Die mij stelde op mijn voeten; en ik hoorde Dien, Die tot mij
sprak.

<span id="an_2:3">2:3</span> En Hij zeide tot mij: Mensenkind! Ik zend u
tot de kinderen Israels, tot de rebellerende volken, die tegen Mij
gerebelleerd hebben; zij en hun vaderen hebben overtreden tegen Mij tot
op dezen zelven huidigen dag.

<span id="an_2:4">2:4</span> En deze kinderen zijn hard van aangezicht,
en stijf van hart; Ik zend u tot hen, en gij zult tot hen zeggen: Zo
zegt de Heere HEERE!

<span id="an_2:5">2:5</span> En zij, hetzij dat zij het horen zullen, of
hetzij dat zij het laten zullen (want zij zijn een wederspannig huis),
zo zullen zij weten, dat een profeet in het midden van hen geweest is.

<span id="an_2:6">2:6</span> En gij, mensenkind! vrees niet voor hen, en
vrees niet voor hun woorden, hoewel wederwilligen en doornen bij u zijn,
en gij bij schorpioenen woont; vrees voor hun woorden niet, en ontzet u
niet voor hun aangezicht, want zij zijn een wederspannig huis.

<span id="an_2:7">2:7</span> Maar gij zult Mijn woorden tot hen spreken,
hetzij dat zij horen zullen, of hetzij dat zij het laten zullen; want
zij zijn wederspannig.

<span id="an_2:8">2:8</span> Doch gij, mensenkind, hoor hetgeen Ik tot u
spreek; wees gij niet wederspannig, gelijk dat wederspannig huis; open
uw mond, en eet, wat Ik u geef.

<span id="an_2:9">2:9</span> Toen zag ik, en ziet, er was een hand tot
mij uitgestoken; en ziet, daarin was de rol eens boeks.

<span id="an_2:10">2:10</span> En Hij spreidde die voor mijn aangezicht
uit; en zij was beschreven voor en achter; en daarin waren geschreven
klaagliederen, en zuchting, en wee.

<span id="an_3:1">3:1</span> Daarna zeide Hij tot mij: Mensenkind, eet,
wat gij vinden zult; eet deze rol, en ga, spreek tot het huis Israels.

<span id="an_3:2">3:2</span> Toen opende ik mijn mond, en Hij gaf mij
die rol te eten.

<span id="an_3:3">3:3</span> En Hij zeide tot mij: Mensenkind, geef uw
buik te eten, en vul uw ingewand met deze rol, die Ik u geef. Toen at
ik, en het was in mijn mond als honig, vanwege de zoetigheid.

<span id="an_3:4">3:4</span> En Hij zeide tot mij: Mensenkind, ga henen,
kom tot het huis Israels, en spreek tot hen met Mijn woorden.

<span id="an_3:5">3:5</span> Want gij zijt niet gezonden tot een volk,
diep van spraak en zwaar van tong, maar tot het huis Israels;

<span id="an_3:6">3:6</span> Niet tot vele volken, diep van spraak en
zwaar van tong, welker woorden gij niet kunt verstaan; zouden zij niet,
zo Ik u tot hen gezonden had, naar u gehoord hebben?

<span id="an_3:7">3:7</span> Maar het huis Israels wil naar u niet
horen, omdat zij naar Mij niet willen horen; want het ganse huis Israels
is stijf van voorhoofd, en hard van hart zijn zij.

<span id="an_3:8">3:8</span> Ziet, Ik heb uw aangezicht stijf gemaakt
tegen hun aangezichten, en uw voorhoofd stijf tegen hun voorhoofd.

<span id="an_3:9">3:9</span> Uw voorhoofd heb Ik gemaakt als een
diamant, harder dan een rots; vrees hen niet, en ontzet u niet voor hun
aangezichten, omdat zij een wederspannig huis zijn.

<span id="an_3:10">3:10</span> Verder zeide Hij tot mij: Mensenkind, vat
al Mijn woorden, die Ik tot u spreken zal, in uw hart, en hoor ze met uw
oren.

<span id="an_3:11">3:11</span> En ga henen, kom tot de weggevoerden, tot
de kinderen uws volks, en spreek tot hen, en zeg tot hen: Zo zegt de
Heere HEERE, hetzij dat zij horen zullen, of hetzij dat zij het laten
zullen.

<span id="an_3:12">3:12</span> Toen nam de Geest mij op, en ik hoorde
achter mij een stem van grote ruising, zeggende: Geloofd zij de
heerlijkheid des HEEREN uit Zijn plaats!

<span id="an_3:13">3:13</span> En ik hoorde het geluid van der dieren
vleugelen, die de een den ander raakten, en het geluid der raderen
tegenover hen; en het geluid ener grote ruising.

<span id="an_3:14">3:14</span> Toen hief de Geest mij op, en nam mij
weg, en ik ging henen, bitterlijk bedroefd door de hitte mijns geestes;
maar de hand des HEEREN was sterk op mij.

<span id="an_3:15">3:15</span> En ik kwam tot de weggevoerden te
Tel-Abib, die aan de rivier Chebar woonden, en ik bleef daar zij
woonden; ja, ik bleef daar verbaasd in het midden van hen zeven dagen.

<span id="an_3:16">3:16</span> Het gebeurde nu ten einde van zeven
dagen, dat het woord des HEEREN tot mij geschiedde, zeggende:

<span id="an_3:17">3:17</span> Mensenkind! Ik heb u tot een wachter
gesteld over het huis Israels; zo zult gij het woord uit Mijn mond
horen, en hen van Mijnentwege waarschuwen.

<span id="an_3:18">3:18</span> Als Ik tot den goddeloze zeg: Gij zult
den dood sterven, en gij waarschuwt hem niet, en spreekt niet, om den
goddeloze van zijn goddelozen weg te waarschuwen, opdat gij hem in het
leven behoudt; die goddeloze zal in zijn ongerechtigheid sterven, maar
zijn bloed zal Ik van uw hand eisen.

<span id="an_3:19">3:19</span> Doch als gij den goddeloze waarschuwt, en
hij zich van zijn goddeloosheid en van zijn goddelozen weg niet bekeert,
hij zal in zijn ongerechtigheid sterven; maar gij hebt uw ziel bevrijd.

<span id="an_3:20">3:20</span> Als ook een rechtvaardige zich van zijn
gerechtigheid afkeert, en onrecht doet, en Ik een aanstoot voor zijn
aangezicht leg, hij zal sterven; omdat gij hem niet gewaarschuwd hebt,
zal hij in zijn zonde sterven, en zijn gerechtigheden, die hij gedaan
heeft, zullen niet gedacht worden; maar zijn bloed zal Ik van uw hand
eisen.

<span id="an_3:21">3:21</span> Doch als gij den rechtvaardige
waarschuwt, opdat de rechtvaardige niet zondige, en hij niet zondigt;
hij zal zekerlijk leven, omdat hij gewaarschuwd is; en gij hebt uw ziel
bevrijd.

<span id="an_3:22">3:22</span> En de hand des HEEREN was daar op mij, en
Hij zeide tot mij: Maak u op, ga uit in de vallei, en Ik zal daar met u
spreken.

<span id="an_3:23">3:23</span> En ik maakte mij op, en ging uit in de
vallei, en ziet, de heerlijkheid des HEEREN stond aldaar, gelijk de
heerlijkheid, die ik gezien had bij de rivier Chebar; en ik viel op mijn
aangezicht.

<span id="an_3:24">3:24</span> Toen kwam de Geest in mij, en stelde mij
op mijn voeten, en Hij sprak met mij, en Hij zeide tot mij: Ga, besluit
u binnen in uw huis.

<span id="an_3:25">3:25</span> Want u aangaande, mensenkind, ziet, zij
zouden dikke touwen aan u leggen, en zij zouden u daarmede binden;
daarom zult gij niet uitgaan in het midden van hen.

<span id="an_3:26">3:26</span> En Ik zal uw tong aan uw gehemelte doen
kleven, dat gij stom worden zult, en zult hun niet zijn tot een
bestraffenden man; want zij zijn een wederspannig huis.

<span id="an_3:27">3:27</span> Maar als Ik met u spreken zal, zal Ik uw
mond opendoen, en gij zult tot hen zeggen: Zo zegt de Heere HEERE, wie
hoort, die hore, en wie het laat, die late het; want zij zijn een
wederspannig huis.

<span id="an_4:1">4:1</span> En gij, mensenkind, neem u een tichelsteen,
en leg dien voor uw aangezicht, en bewerp daarop de stad Jeruzalem.

<span id="an_4:2">4:2</span> En maak een belegering tegen haar, en bouw
tegen haar sterkten, en werp tegen haar een wal op, en stel legers tegen
haar, en zet tegen haar stormrammen rondom.

<span id="an_4:3">4:3</span> Verder, neem gij u een ijzeren pan, en stel
ze tot een ijzeren muur tussen u en tussen die stad; en richt uw
aangezicht tegen haar, dat zij in belegering kome, en gij zult ze
belegeren. Dit zij den huize Israels een teken.

<span id="an_4:4">4:4</span> Lig gij ook neder op uw linkerzijde, en leg
daarop de ongerechtigheid van het huis Israels, naar het getal der
dagen, dat gij daarop zult liggen, zult gij hun ongerechtigheid dragen.

<span id="an_4:5">4:5</span> Want Ik heb u gegeven de jaren hunner
ongerechtigheid, naar het getal der dagen, driehonderd en negentig
dagen, dat gij de ongerechtigheid van het huis Israels dragen zult.

<span id="an_4:6">4:6</span> Als gij nu deze voleinden zult, lig ten
anderen male neder op uw rechterzijde, en gij zult de ongerechtigheid
van het huis van Juda dragen veertig dagen; Ik heb u gegeven elken dag
voor elk jaar.

<span id="an_4:7">4:7</span> Daarom zult gij uw aangezicht richten tegen
de belegering van Jeruzalem, en uw arm zal ontbloot zijn; en gij zult
tegen haar profeteren.

<span id="an_4:8">4:8</span> En ziet, Ik zal dikke touwen aan u leggen,
dat gij u niet omkeert van uw ene zijde tot uw andere zijde, totdat gij
de dagen uwer belegering voleind hebt.

<span id="an_4:9">4:9</span> En neemt gij voor u tarwe, en gerst, en
bonen, en linzen, en gierst, en spelt; en doe die in een vat, en maak
die u tot brood; naar het getal der dagen, die gij op uw zijde
nederliggen zult, driehonderd en negentig dagen, zult gij dat eten.

<span id="an_4:10">4:10</span> Uw spijze nu, die gij eten zult, zal in
gewicht zijn twintig sikkelen daags; van tijd tot tijd zult gij die
eten.

<span id="an_4:11">4:11</span> Gij zult ook water naar zekere maat
drinken, het zesde deel van een hin; van tijd tot tijd zult gij het
drinken.

<span id="an_4:12">4:12</span> En gij zult een gerstekoek eten, en dien
zult gij met drek van des mensen afgang bakken voor hun ogen.

<span id="an_4:13">4:13</span> En de HEERE zeide: Alzo zullen de
kinderen Israels hun brood onrein eten onder de heidenen, waarhenen Ik
hen verdrijven zal.

<span id="an_4:14">4:14</span> Toen zeide ik: Ach, Heere, HEERE, zie,
mijn ziel is niet verontreinigd geweest; want ik heb, van mijn jeugd af
tot nu toe, geen dood aas, noch dat verscheurd is, gegeten, en geen
verfoeilijk vlees is in mijn mond gekomen.

<span id="an_4:15">4:15</span> En Hij zeide tot mij: Zie, Ik heb u
rundermest gegeven voor mensendrek, zo zult gij uw brood daarmede
bereiden.

<span id="an_4:16">4:16</span> Daarna zeide Hij tot mij: Gij mensenkind,
zie, Ik breek den staf des broods in Jeruzalem, en zij zullen het brood
met gewicht en met kommer eten, en het water met zekere maat en met
verbaasdheid drinken;

<span id="an_4:17">4:17</span> Opdat zij des broods en des waters gebrek
hebben, en de een met den ander verbaasd worden, en in hun
ongerechtigheid uitteren.

<span id="an_5:1">5:1</span> En gij, mensenkind, neem u een scherp mes,
een scheermes der barbieren zult gij u nemen, hetwelk gij zult laten
gaan over uw hoofd en over uw baard; daarna zult gij u een weegschaal
nemen, en die haren delen.

<span id="an_5:2">5:2</span> Een derde deel zult gij in het midden der
stad met vuur verbranden, nadat de dagen der belegering vervuld worden;
dan zult gij een derde deel nemen, slaande met een zwaard rondom
hetzelve, en een derde deel zult gij in den wind strooien; want Ik zal
het zwaard achter hen uittrekken.

<span id="an_5:3">5:3</span> Gij zult ook weinige in getal daarvan
nemen, en in uw slippen binden.

<span id="an_5:4">5:4</span> En nog zult gij van die nemen, en die
werpen in het midden des vuurs, en zult ze verbranden met vuur; daaruit
zal voortkomen een vuur tegen het gehele huis van Israel.

<span id="an_5:5">5:5</span> Alzo zegt de Heere HEERE: Dit is Jeruzalem,
welke Ik in het midden der heidenen gezet heb, en landen rondom haar
henen.

<span id="an_5:6">5:6</span> Doch zij heeft Mijn rechten veranderd in
goddeloosheid meer dan de heidenen, en Mijn inzettingen meer dan de
landen, die rondom haar zijn; want zij hebben Mijn rechten verworpen, en
in Mijn inzettingen hebben zij niet gewandeld.

<span id="an_5:7">5:7</span> Daarom zegt de Heere HEERE alzo: Dewijl
gijlieden dies meer gemaakt hebt dan de heidenen, die rondom u zijn, in
Mijn inzettingen niet gewandeld hebt, en Mijn rechten niet gedaan hebt,
zelfs naar de rechten der heidenen, die rondom u zijn, niet gedaan hebt;

<span id="an_5:8">5:8</span> Daarom zegt de Heere HEERE alzo: Ziet, Ik
wil aan u, ja Ik, want Ik zal gerichten in het midden van u oefenen,
voor de ogen van die heidenen.

<span id="an_5:9">5:9</span> En Ik zal onder u doen, hetgeen Ik niet
gedaan heb, en desgelijks Ik voortaan niet doen zal, om al uwer gruwelen
wil.

<span id="an_5:10">5:10</span> Daarom zullen de vaders de kinderen eten
in het midden van u, en de kinderen zullen hun vaderen eten; en Ik zal
gerichten onder u oefenen, en zal al uw overblijfsel in alle winden
verstrooien.

<span id="an_5:11">5:11</span> Daarom zo waarachtig als Ik leef, spreekt
de Heere HEERE (omdat gij Mijn heiligdom verontreinigd hebt met al uw
verfoeiselen, en met al uw gruwelen), zo Ik ook niet daarom u
verminderen, en Mijn oog u niet verschonen zal, en Ik ook niet zal
sparen!

<span id="an_5:12">5:12</span> Een derde deel van u zal van de
pestilentie sterven, en zal door honger in het midden van u te niet
worden; en een derde deel zal in het zwaard vallen rondom u; en een
derde deel zal Ik in alle winden verstrooien, en Ik zal het zwaard
achter hen uittrekken.

<span id="an_5:13">5:13</span> Alzo zal Mijn toorn volbracht worden, en
Ik zal Mijn grimmigheid op hen doen rusten, en Mij troosten; en zij
zullen weten, dat Ik, de HEERE, in Mijn ijver gesproken heb, als Ik Mijn
grimmigheid tegen hen volbracht zal hebben.

<span id="an_5:14">5:14</span> Daartoe zal Ik u ter woestheid en ter
smaadheid zetten onder de heidenen, die rondom u zijn, voor de ogen van
al degene, die voorbijgaat.

<span id="an_5:15">5:15</span> Zo zal de smaadheid en hoon een onderwijs
en ontzetting den heidenen zijn, die rondom u zijn, wanneer Ik over u
gerichten in toorn, en in grimmigheid, en in grimmige straffen oefenen
zal; Ik, de HEERE, heb het gesproken!

<span id="an_5:16">5:16</span> Wanneer Ik de boze pijlen des hongers
tegen hen uitzenden zal, die ten verderve zijn zullen, die Ik uitzenden
zal om u te verderven; zo zal Ik den honger over u vermeerderen, en u
den staf des broods breken.

<span id="an_5:17">5:17</span> Ja, honger en boos gedierte, die u van
kinderen beroven zullen, zal Ik over u zenden; ook zal pestilentie en
bloed onder u omgaan; en het zwaard zal Ik over u brengen; Ik, de HEERE,
heb het gesproken!

<span id="an_6:1">6:1</span> En het woord des HEEREN geschiedde tot mij,
zeggende:

<span id="an_6:2">6:2</span> Mensenkind, zet uw aangezicht tegen de
bergen Israels, en profeteer tegen dezelve;

<span id="an_6:3">6:3</span> En zeg: Gij bergen Israels, hoort het woord
des Heeren HEEREN! Zo zegt de Heere HEERE tot de bergen en tot de
heuvelen, tot de beken en tot de dalen: Ziet, Ik, Ik breng over u het
zwaard, en Ik zal uw hoogten verderven.

<span id="an_6:4">6:4</span> Daartoe zullen uw altaren verwoest, en uw
zonnebeelden verbroken worden; en Ik zal uw verslagenen nedervellen voor
het aangezicht uwer drekgoden.

<span id="an_6:5">6:5</span> En Ik zal de dode lichamen der kinderen
Israels voor het aangezicht hunner drekgoden leggen, en Ik zal uw
beenderen rondom uw altaren strooien.

<span id="an_6:6">6:6</span> In al uw woningen zullen de steden verwoest
en de hoogten tot wildernis worden, opdat uw altaren woest en eenzaam
zijn, en uw drekgoden verbroken worden en ophouden, en uw zonnebeelden
afgehouwen, en uw werken uitgedelgd worden.

<span id="an_6:7">6:7</span> En de verslagenen zullen in het midden van
u liggen, opdat gij weet, dat Ik de HEERE ben.

<span id="an_6:8">6:8</span> Ik zal dan nog een overblijfsel laten, als
gij enigen zult hebben, die het zwaard ontkomen onder de heidenen,
wanneer gij in de landen zult verstrooid worden.

<span id="an_6:9">6:9</span> Dan zullen uw ontkomenen Mijner gedenken
onder de heidenen, waar zij gevankelijk zullen geworden zijn, omdat Ik
verbroken ben door hun hoerachtig hart, dat van Mij afgeweken is, en
door hun ogen, die hun drekgoden nahoereren; en zij zullen een walging
aan zichzelven hebben over de boosheden, die zij in al hun gruwelen
gedaan hebben.

<span id="an_6:10">6:10</span> En zij zullen weten, dat Ik de HEERE ben;
Ik heb niet tevergeefs gesproken, van hun dit kwaad aan te doen.

<span id="an_6:11">6:11</span> Zo zegt de Heere HEERE: Sla met uw hand,
en stamp met uw voet, en zeg: Ach, over alle gruwelen der boosheden van
het huis Israels; want zij zullen door het zwaard, door den honger en
door de pestilentie vallen.

<span id="an_6:12">6:12</span> Die verre af is, zal door de pest
sterven, en die nabij is, zal door het zwaard vallen; maar die
overgebleven en belegerd is, zal door honger sterven; alzo zal Ik Mijn
grimmigheid tegen hen volbrengen.

<span id="an_6:13">6:13</span> Dan zult gij weten, dat Ik de HEERE ben,
als hun verslagenen in het midden hunner drekgoden rondom hun altaren
wezen zullen op alle hoge heuvelen, op alle toppen der bergen, en onder
allen groenen boom, en onder alle dichte eiken, de plaats, alwaar zij al
hun drekgoden liefelijken reuk maakten.

<span id="an_6:14">6:14</span> Daarom zal Ik Mijn hand over hen
uitstrekken, en zal het land woest maken, ja, woester dan de woestijn
naar Diblath henen, in al hun woningen; en zij zullen bevinden, dat Ik
de HEERE ben.

<span id="an_7:1">7:1</span> Daarna geschiedde het woord des HEEREN tot
mij, zeggende:

<span id="an_7:2">7:2</span> Verder, gij mensenkind, zo zegt de Heere
HEERE, van het land Israels: Het einde is er, het einde is gekomen over
de vier hoeken des lands.

<span id="an_7:3">7:3</span> Nu is het einde over u; want Ik zal Mijn
toorn tegen u zenden, en Ik zal u richten naar uw wegen, en Ik zal op u
brengen al uw gruwelen.

<span id="an_7:4">7:4</span> En Mijn oog zal u niet verschonen, en Ik
zal niet sparen; maar Ik zal uw wegen op u brengen, en uw gruwelen
zullen in het midden van u zijn, en gijlieden zult weten, dat Ik de
HEERE ben.

<span id="an_7:5">7:5</span> Zo zegt de Heere HEERE: Een kwaad, een enig
kwaad, ziet, is gekomen;

<span id="an_7:6">7:6</span> Een einde is er gekomen, dat einde is
gekomen, het is opgewaakt tegen u; ziet, het kwaad is gekomen!

<span id="an_7:7">7:7</span> De morgenstond is tot u gekomen, o inwoner
des lands, de tijd is gekomen, de dag der beroerte is nabij, en er is
geen wederklank der bergen.

<span id="an_7:8">7:8</span> Nu zal Ik in kort Mijn grimmigheid over u
uitgieten, en Mijn toorn tegen u volbrengen, en u richten naar uw wegen,
en zal op u brengen al uw gruwelen.

<span id="an_7:9">7:9</span> En Mijn oog zal niet verschonen, en Ik zal
niet sparen; Ik zal u geven naar uw wegen, en uw gruwelen zullen in het
midden van u zijn; en gijlieden zult weten, dat Ik de HEERE ben, Die
slaat.

<span id="an_7:10">7:10</span> Ziet, de dag, ziet, de morgenstond is
gekomen, de morgenstond is voortgekomen, de roede heeft gebloeid, de
hovaardij heeft gegroend.

<span id="an_7:11">7:11</span> Het geweld is opgerezen tot een roede der
goddeloosheid; niets van hen zal overblijven, noch van hun menigte, noch
van hun gedruis, en geen klage zal over hen zijn.

<span id="an_7:12">7:12</span> De tijd is gekomen, de dag is genaakt; de
koper zij niet blijde, en de verkoper bedrijve geen rouw; want een
brandende toorn is over de gehele menigte van het land.

<span id="an_7:13">7:13</span> Want de verkoper zal tot het verkochte
niet wederkeren, ofschoon hun leven nog onder de levenden ware; overmits
het gezicht, aangaande de gehele menigte van het land, niet zal
terugkeren; en niemand zal door zijn ongerechtigheid zijn leven sterken.

<span id="an_7:14">7:14</span> Zij hebben met de trompet getrompet, en
hebben alles bereid, maar niemand trekt ten strijde; want Mijn brandende
toorn is over de gehele menigte van het land.

<span id="an_7:15">7:15</span> Het zwaard is buiten, en de pest, en de
honger van binnen; die op het veld is, zal door het zwaard sterven, en
die in de stad is, dien zal de honger en de pest verteren.

<span id="an_7:16">7:16</span> En hun ontkomenden zullen wel ontkomen,
maar zij zullen op de bergen zijn, zij allen zullen zijn gelijk duiven
der dalen, kermende, een ieder om zijn ongerechtigheid.

<span id="an_7:17">7:17</span> Alle handen zullen slap worden, en alle
knieen zullen henenvlieten als water.

<span id="an_7:18">7:18</span> Ook zullen zij zakken aangorden, gruwen
zal ze bedekken, en over alle aangezichten zal schaamte wezen, en op al
hun hoofden kaalheid.

<span id="an_7:19">7:19</span> Zij zullen hun zilver op de straten
werpen, en hun goud zal tot onreinigheid zijn; hun zilver en hun goud
zal hen niet kunnen uithelpen ten dage der verbolgenheid des HEEREN; hun
ziel zullen zij niet verzadigen, en hun ingewanden zullen zij niet
vullen; want het zal de aanstoot hunner ongerechtigheid zijn.

<span id="an_7:20">7:20</span> En Hij heeft de schoonheid Zijns sieraads
ter overtreffelijkheid gezet; maar zij hebben daarin beelden hunner
gruwelen en hunner verfoeiselen gemaakt; daarom heb Ik dat hun tot
onreinigheid gesteld.

<span id="an_7:21">7:21</span> En Ik zal het in de hand der vreemden
overgeven ten roof, en den goddelozen der aarde ten buit, en zij zullen
het ontheiligen.

<span id="an_7:22">7:22</span> Ook zal Ik Mijn aangezicht van hen
omwenden, en zij zullen Mijn verborgen plaats ontheiligen; want
inbrekers zullen daar inkomen en die ontheiligen.

<span id="an_7:23">7:23</span> Maak een keten; want het land is vol van
bloedgerichten, en de stad is vol van geweld.

<span id="an_7:24">7:24</span> Daarom zal Ik de kwaadste der heidenen
doen komen, die hun huizen erfelijk bezitten zullen, en zal den hoogmoed
der sterken doen ophouden, en die hen heiligen, zullen ontheiligd
worden.

<span id="an_7:25">7:25</span> De ondergang komt; en zij zullen den
vrede zoeken, maar hij zal er niet zijn.

<span id="an_7:26">7:26</span> Ellende zal op ellende komen, en er zal
gerucht op gerucht wezen; dan zullen zij het gezicht van een profeet
zoeken; maar de wet zal vergaan van den priester, en de raad van de
oudsten.

<span id="an_7:27">7:27</span> De koning zal rouw bedrijven, en de
vorsten zullen met verwoesting bekleed zijn, en de handen van het volk
des lands zullen beroerd zijn; Ik zal hun doen naar hun weg, en met hun
rechten zal Ik ze richten; en zij zullen weten, dat Ik de HEERE ben.

<span id="an_8:1">8:1</span> Het geschiedde nu in het zesde jaar, in de
zesde maand, op den vijfden der maand, als ik in mijn huis zat, en de
oudsten van Juda voor mijn aangezicht zaten, dat de hand des Heeren
HEEREN daar over mij viel.

<span id="an_8:2">8:2</span> Toen zag ik, en ziet, een gelijkenis, als
de gedaante van vuur; van de gedaante Zijner lenden en nederwaarts was
vuur; en van Zijn lenden en opwaarts, als de gedaante ener klaarheid,
als de verf van Hasmal.

<span id="an_8:3">8:3</span> En Hij stak de gelijkenis ener hand uit, en
nam mij bij het haar mijns hoofds; en de Geest voerde mij op tussen de
aarde en tussen den hemel, en bracht mij in de gezichten Gods te
Jeruzalem, tot de deur der poort van het binnenste voorhof, dewelke ziet
naar het noorden, alwaar de zitplaats was van een beeld der ijvering,
dat tot ijver verwekt.

<span id="an_8:4">8:4</span> En ziet, de heerlijkheid des Gods van
Israel was aldaar, naar de gedaante, die ik in de vallei gezien had.

<span id="an_8:5">8:5</span> En Hij zeide tot mij: Mensenkind, hef nu uw
ogen op naar den weg van het noorden; en ik hief mijn ogen op naar den
weg van het noorden, en ziet, tegen het noorden aan de poort van het
altaar was dit beeld der ijvering, in den ingang.

<span id="an_8:6">8:6</span> En Hij zeide tot mij: Mensenkind, ziet gij
wel, wat zij doen, de grote gruwelen, die het huis Israels hier doet,
opdat Ik van Mijn heiligdom verre wegga? Doch gij zult nog wederom grote
gruwelen zien.

<span id="an_8:7">8:7</span> Zo bracht Hij mij tot de deur van het
voorhof. Toen zag ik, en ziet, er was een hol in den wand.

<span id="an_8:8">8:8</span> En Hij zeide tot mij: Mensenkind, graaf nu
in dien wand. En ik groef in dien wand, en ziet, daar was een deur.

<span id="an_8:9">8:9</span> Toen zeide Hij tot mij: Ga in, en zie de
boze gruwelen, die zij hier doen.

<span id="an_8:10">8:10</span> Zo ging ik in, en ik zag, en ziet, er was
alle beeltenis van kruipende dieren en verfoeilijke beesten, en van alle
drekgoden van het huis Israels, geheel rondom aan den wand gemaald.

<span id="an_8:11">8:11</span> En zeventig mannen uit de oudsten van het
huis Israels, met Jaazanja, den zoon van Safan, staande in het midden
van hen, stonden voor hun aangezichten; en een ieder had zijn rookvat in
zijn hand, en een overvloedige wolk des reukwerks ging op.

<span id="an_8:12">8:12</span> Toen zeide Hij tot mij: Hebt gij gezien,
mensenkind, wat de oudsten van het huis Israels doen in de duisternis,
een ieder in zijn gebeelde binnenkameren? want zij zeggen: De HEERE ziet
ons niet, de HEERE heeft het land verlaten.

<span id="an_8:13">8:13</span> En Hij zeide tot mij: Gij zult nog
wederom grote gruwelen zien, die zij doen.

<span id="an_8:14">8:14</span> En Hij bracht mij tot de deur der poort
van het huis des HEEREN, die naar het noorden is, en ziet, daar zaten
vrouwen, bewenende den Thammuz.

<span id="an_8:15">8:15</span> En Hij zeide tot mij: Hebt gij,
mensenkind, dat gezien? Gij zult nog wederom grotere gruwelen zien dan
deze.

<span id="an_8:16">8:16</span> En Hij bracht mij tot het binnenste
voorhof van het huis des HEEREN; en ziet, aan de deur van den tempel des
HEEREN, tussen het voorhuis en tussen het altaar, waren omtrent vijf en
twintig mannen; hun achterste leden waren naar den tempel des HEEREN, en
hun aangezichten naar het oosten, en deze bogen zich neder naar het
oosten voor de zon.

<span id="an_8:17">8:17</span> Toen zeide Hij tot mij: Hebt gij,
mensenkind, dat gezien? Is er iets lichter geacht bij het huis van Juda,
dan deze gruwelen te doen, die zij hier doen? Als zij het land met
geweld vervuld hebben, zo keren zij zich, om Mij te vertoornen; want
zie, zij steken de wijnranken aan hun neus.

<span id="an_8:18">8:18</span> Daarom zal Ik ook handelen in
grimmigheid, Mijn oog zal niet verschonen, en Ik zal niet sparen; hoewel
zij voor Mijn oren met luider stem roepen, nochtans zal Ik hen niet
horen.

<span id="an_9:1">9:1</span> Daarna riep Hij voor mijn oren met luider
stem, zeggende: Doet de opzieners der stad naderen, en elkeen met zijn
verdervend wapen in zijn hand.

<span id="an_9:2">9:2</span> En ziet, zes mannen kwamen van den weg der
Hoge poort, die gekeerd is naar het noorden, en elkeen met zijn
verpletterend wapen in zijn hand; en een man in het midden van hen was
met linnen bekleed, en een schrijvers-inktkoker was aan zijn lenden; en
zij kwamen in, en stonden bij het koperen altaar.

<span id="an_9:3">9:3</span> En de heerlijkheid des Gods van Israel hief
zich op van den cherub, waarop Hij was, tot den dorpel van het huis; en
Hij riep tot den man, die met linnen bekleed was, die de
schrijvers-inktkoker aan zijn lenden had.

<span id="an_9:4">9:4</span> En de HEERE zeide tot hem: Ga door, door
het midden der stad, door het midden van Jeruzalem, en teken een teken
op de voorhoofden der lieden, die zuchten en uitroepen over al deze
gruwelen, die in het midden derzelve gedaan worden.

<span id="an_9:5">9:5</span> Maar tot die anderen zeide Hij voor mijn
oren: Gaat door, door de stad achter hem, en slaat, ulieder oog
verschone niet, en spaart niet!

<span id="an_9:6">9:6</span> Doodt ouden, jongelingen en maagden, en
kinderkens en vrouwen, tot verdervens toe; maar genaakt aan niemand, op
denwelken het teken is, en begint van Mijn heiligdom. En zij begonnen
van de oude mannen, die voor het huis waren.

<span id="an_9:7">9:7</span> En Hij zeide tot hen: Verontreinigt het
huis, en vervult de voorhoven met verslagenen; gaat henen uit. En zij
gingen henen uit, en zij sloegen in de stad.

<span id="an_9:8">9:8</span> Het geschiedde nu, als zij hen geslagen
hadden, en ik overgebleven was, dat ik op mijn aangezicht viel, en riep,
en zeide: Ach, Heere HEERE, zult Gij al het overblijfsel van Israel
verderven, met Uw grimmigheid uit te gieten over Jeruzalem?

<span id="an_9:9">9:9</span> Toen zeide Hij tot mij: De ongerechtigheid
van het huis van Israel en van Juda is gans zeer groot, en het land is
met bloed vervuld, en de stad is vol van afwijking; want zij zeggen: De
HEERE heeft het land verlaten, en de HEERE ziet niet.

<span id="an_9:10">9:10</span> Daarom ook, wat Mij aangaat, Mijn oog zal
niet verschonen, en Ik zal niet sparen; Ik zal hun weg op hun hoofd
geven.

<span id="an_9:11">9:11</span> En ziet, de man, die met linnen bekleed
was, aan wiens lenden de inktkoker was, bracht bescheid weder, zeggende:
Ik heb gedaan, gelijk als Gij mij geboden hadt.

<span id="an_10:1">10:1</span> Daarna zag ik, en ziet, boven het
uitspansel, hetwelk was over het hoofd der cherubs, was als een
saffiersteen, als de gedaante van de gelijkenis eens troons; en Hij
verscheen op dezelve.

<span id="an_10:2">10:2</span> En Hij sprak tot den man, bekleed met
linnen, en Hij zeide: Ga in tot tussen de wielen, tot onder den cherub,
en vul uw vuisten met vurige kolen van tussen de cherubs, en strooi ze
over de stad; en hij ging in voor mijn ogen.

<span id="an_10:3">10:3</span> De cherubs nu stonden ter rechterzijde
van het huis, als die man inging; en een wolk vervulde het binnenste
voorhof.

<span id="an_10:4">10:4</span> Toen hief zich de heerlijkheid des HEEREN
omhoog van boven den cherub, op den dorpel van het huis; en het huis
werd vervuld met een wolk, en het voorhof was vol van den glans der
heerlijkheid des HEEREN.

<span id="an_10:5">10:5</span> En het geruis van de vleugelen der
cherubs werd gehoord tot het uiterste voorhof, als de stem des
almachtigen Gods, wanneer Hij spreekt.

<span id="an_10:6">10:6</span> Het geschiedde nu, als Hij den man,
bekleed met linnen, geboden had, zeggende: Neem vuur van tussen de
wielen, van tussen de cherubs, dat hij inging en stond bij een rad.

<span id="an_10:7">10:7</span> Toen stak een cherub zijn hand uit van
tussen de cherubs tot het vuur, hetwelk was tussen de cherubs, en nam
daarvan, en gaf het in de vuisten desgenen, die met linnen bekleed was;
die nam het, en ging uit.

<span id="an_10:8">10:8</span> Want er werd gezien aan de cherubs de
gelijkenis van eens mensen hand onder hun vleugelen.

<span id="an_10:9">10:9</span> Toen zag ik, en ziet, vier raderen waren
bij de cherubs; een rad was bij elken cherub; en de gedaante der raderen
was als de verf van een turkoois-steen.

<span id="an_10:10">10:10</span> En aangaande hun gedaanten, die vier
hadden enerlei gelijkenis, gelijk of het ware geweest een rad in het
midden van een rad.

<span id="an_10:11">10:11</span> Als die gingen, zo gingen deze op hun
vier zijden; zij keerden zich niet om, als zij gingen; maar de plaats,
waarheen het hoofd zag, die volgden zij na; zij keerden zich niet om,
als zij gingen.

<span id="an_10:12">10:12</span> Hun ganse lichaam nu, en hun ruggen, en
hun handen, en hun vleugelen, mitsgaders de raderen, waren vol ogen
rondom; die vier hadden hun raderen.

<span id="an_10:13">10:13</span> Aangaande de raderen, elkeen derzelve
werd voor mijn ogen genoemd Galgal.

<span id="an_10:14">10:14</span> En elkeen had vier aangezichten; het
eerste aangezicht was het aangezicht eens cherubs, en het tweede
aangezicht was het aangezicht eens mensen, en het derde het aangezicht
eens leeuws, en het vierde het aangezicht eens arends.

<span id="an_10:15">10:15</span> En die cherubs hieven zich omhoog; dit
was hetzelfde dier, dat ik bij de rivier Chebar gezien had.

<span id="an_10:16">10:16</span> En als de cherubs gingen, zo gingen die
raderen nevens dezelven; en als de cherubs hun vleugelen ophieven, om
zich van de aarde omhoog te heffen, zo keerden zich diezelve raderen ook
niet om van bij hen.

<span id="an_10:17">10:17</span> Als die stonden, stonden deze, en als
die opgeheven werden, hieven zich deze ook op; want de geest der dieren
was in hen.

<span id="an_10:18">10:18</span> Toen ging de heerlijkheid des HEEREN
van boven den dorpel des huizes weg, en stond boven de cherubs.

<span id="an_10:19">10:19</span> En de cherubs hieven hun vleugelen op,
en verhieven zich van de aarde omhoog voor mijn ogen, als zij uitgingen;
en de raderen waren tegenover hen; en elkeen stond aan de deur der
Oostpoort van het huis des HEEREN; en de heerlijkheid des Gods Israels
was van boven over hen.

<span id="an_10:20">10:20</span> Dit is het dier, dat ik zag onder den
Gods Israels bij de rivier Chebar; en ik bemerkte, dat het cherubs
waren.

<span id="an_10:21">10:21</span> Elkeen had vier aangezichten, en elkeen
had vier vleugelen; en de gelijkenis van mensenhanden was onder hun
vleugelen.

<span id="an_10:22">10:22</span> En aangaande de gelijkenis van hun
aangezichten, het waren dezelfde aangezichten, die ik gezien had bij de
rivier Chebar, hun gedaanten en zij zelven; zij gingen ieder recht uit
voor zijn aangezicht henen.

<span id="an_11:1">11:1</span> Toen hief mij de Geest op, en bracht mij
tot de Oostpoort van het huis des HEEREN, dewelke ziet oostwaarts; en
ziet, aan de deur der poort waren vijf en twintig mannen, en in het
midden van hen zag ik Jaazanja, den zoon van Azzur, en Pelatja, den zoon
van Benaja, vorsten des volks.

<span id="an_11:2">11:2</span> En Hij zeide tot mij: Mensenkind, deze
zijn de mannen, die ongerechtigheid bedenken, en die kwaden raad raden
in deze stad.

<span id="an_11:3">11:3</span> Die zeggen: Men moet geen huizen nabij
bouwen; deze stad zou de pot, en wij het vlees zijn.

<span id="an_11:4">11:4</span> Daarom profeteer tegen hen; profeteer, o
mensenkind!

<span id="an_11:5">11:5</span> Zo viel dan de Geest des HEEREN op mij,
en Hij zeide tot mij: Zeg: Zo zegt de HEERE: Alzo zegt gijlieden o huis
Israels! want Ik weet elkeen der dingen, die in uw geest opklimmen.

<span id="an_11:6">11:6</span> Gij hebt uw verslagenen in deze stad
vermenigvuldigd, en gij hebt derzelver straten met de verslagenen
vervuld.

<span id="an_11:7">11:7</span> Daarom, zo zegt de Heere HEERE: Uw
verslagenen, die gij in het midden derzelve nedergelegd hebt, die zijn
dat vlees, en deze stad is de pot; maar ulieden zal Ik uit het midden
derzelve doen uitgaan.

<span id="an_11:8">11:8</span> Gijlieden hebt het zwaard gevreesd; en
het zwaard zal Ik over u brengen, spreekt de Heere HEERE.

<span id="an_11:9">11:9</span> Ook zal Ik ulieden uit het midden
derzelve doen uitgaan, en Ik zal u overgeven in de hand der vreemden; en
Ik zal recht onder u doen.

<span id="an_11:10">11:10</span> Gij zult door het zwaard vallen; in de
landpale Israels zal Ik u richten, en gij zult weten, dat Ik de HEERE
ben.

<span id="an_11:11">11:11</span> Deze stad zal ulieden niet tot een pot
zijn, en gij zult in het midden derzelve niet tot vlees zijn; in de
landpale Israels zal Ik u richten.

<span id="an_11:12">11:12</span> En gij zult weten, dat Ik de HEERE ben,
omdat gij in Mijn inzettingen niet gewandeld, en Mijn rechten niet
gedaan hebt, maar naar de rechten der heidenen, die rondom u zijn,
gedaan hebt.

<span id="an_11:13">11:13</span> Het geschiedde nu, als ik profeteerde,
dat Pelatja, de zoon van Benaja, stierf. Toen viel ik neder op mijn
aangezicht, en riep met luider stem; en zeide: Ach, Heere HEERE! zult
Gij gans een voleinding maken met het overblijfsel van Israel?

<span id="an_11:14">11:14</span> Toen geschiedde het woord des HEEREN
tot mij, zeggende:

<span id="an_11:15">11:15</span> Mensenkind, het zijn uw broederen, uw
broederen, de mannen uwer maagschap, en het ganse huis Israels, ja, dat
ganse, tot welke de inwoners van Jeruzalem gezegd hebben: Maakt u verre
af van den HEERE, ditzelve land is ons tot een erfbezitting gegeven.

<span id="an_11:16">11:16</span> Daarom zeg: Zo zegt de Heere HEERE:
Hoewel Ik hen verre onder de heidenen weggedaan heb, en hoewel Ik hen in
de landen verstrooid heb, nochtans zal Ik hun een weinig tijds tot een
heiligdom zijn, in de landen, waarin zij gekomen zijn.

<span id="an_11:17">11:17</span> Daarom zeg: Alzo zegt de Heere HEERE:
Ja, Ik zal ulieden vergaderen uit de volken, en Ik zal u verzamelen uit
de landen, waarin gij verstrooid zijt, en Ik zal u het land Israels
geven.

<span id="an_11:18">11:18</span> En zij zullen daarhenen komen, en al
deszelfs verfoeiselen en al deszelfs gruwelen van daar wegdoen.

<span id="an_11:19">11:19</span> En Ik zal hun enerlei hart geven, en
zal een nieuwen geest in het binnenste van u geven; en Ik zal het stenen
hart uit hun vlees wegnemen, en zal hun een vlesen hart geven;

<span id="an_11:20">11:20</span> Opdat zij wandelen in Mijn inzettingen,
en Mijn rechten bewaren, en dezelve doen; en zij zullen Mij tot een volk
zijn, en Ik zal hun tot een God zijn.

<span id="an_11:21">11:21</span> Maar welker hart het hart hunner
verfoeiselen en hunner gruwelen nawandelt, derzelver weg zal Ik op hun
hoofd geven, spreekt de Heere HEERE.

<span id="an_11:22">11:22</span> Toen hieven de cherubs hun vleugelen
op, en de raderen tegenover hen; en de heerlijkheid des Gods van Israel
was over hen van boven.

<span id="an_11:23">11:23</span> En de heerlijkheid des HEEREN rees op
van het midden der stad, en stond op den berg, die tegen het oosten der
stad is.

<span id="an_11:24">11:24</span> Daarna nam mij de Geest op, en bracht
mij in gezicht door den Geest Gods in Chaldea tot de gevankelijk
weggevoerden; en het gezicht, dat ik gezien had, voer van mij op.

<span id="an_11:25">11:25</span> En ik sprak tot de gevankelijk
weggevoerden al de woorden des HEEREN, die Hij mij had doen zien.

<span id="an_12:1">12:1</span> Verder geschiedde des HEEREN woord tot
mij, zeggende:

<span id="an_12:2">12:2</span> Mensenkind! gij woont in het midden van
een wederspannig huis, dewelke ogen hebben om te zien, en niet zien,
oren hebben om te horen, en niet horen, want zij zijn een wederspannig
huis.

<span id="an_12:3">12:3</span> Daarom gij, mensenkind, maak u
gereedschap van vertrekking; en vertrek bij dag voor hun ogen; en gij
zult vertrekken van uw plaats tot een andere plaats voor hun ogen;
misschien zullen zij het merken, hoewel zij een wederspannig huis zijn.

<span id="an_12:4">12:4</span> Gij zult dan uw gereedschap bij dag voor
hun ogen uitbrengen, als het gereedschap dergenen, die vertrekken;
daarna zult gij in den avond uitgaan voor hun ogen, gelijk zij uitgaan,
die vertrekken.

<span id="an_12:5">12:5</span> Doorgraaf u den wand voor hun ogen, en
breng daardoor uw gereedschap uit.

<span id="an_12:6">12:6</span> Voor hun ogen zult gij het op de
schouders dragen, in donker zult gij het uitbrengen; uw aangezicht zult
gij bedekken, dat gij het land niet ziet; want Ik heb u den huize
Israels tot een wonderteken gegeven.

<span id="an_12:7">12:7</span> En ik deed alzo, gelijk als mij bevolen
was; ik bracht mijn gereedschap uit bij dag, als het gereedschap
dergenen, die vertrekken; daarna in den avond doorgroef ik mij den wand
met de hand; ik bracht het uit in donker, en ik droeg het op den
schouder voor hun ogen.

<span id="an_12:8">12:8</span> En des morgens geschiedde het woord des
HEEREN tot mij, zeggende:

<span id="an_12:9">12:9</span> Mensenkind, heeft niet het huis Israels,
het wederspannig huis, tot u gezegd: Wat doet gij?

<span id="an_12:10">12:10</span> Zeg tot hen: Alzo zegt de Heere HEERE:
Deze last is tegen den vorst te Jeruzalem, en het ganse huis Israels,
dat in het midden van hen is.

<span id="an_12:11">12:11</span> Zeg: Ik ben ulieder wonderteken; gelijk
als ik gedaan heb, alzo zal hun gedaan worden; zij zullen door
wegvoering in de gevangenis heengaan.

<span id="an_12:12">12:12</span> En de vorst, die in het midden van hen
is, zal het gereedschap op den schouder dragen in donker, en hij zal
uitgaan; zij zullen door den wand graven, om hem daardoor uit te
brengen; hij zal zijn aangezicht bedekken, opdat hij met het oog de
aarde niet zie.

<span id="an_12:13">12:13</span> Ik zal ook Mijn net over hem
uitspreiden, dat hij in Mijn jachtgaren gegrepen worde; en Ik zal hem
brengen in Babylonie, het land der Chaldeen; ook zal hij dat niet zien,
hoewel hij daar sterven zal.

<span id="an_12:14">12:14</span> En allen, die rondom hem zijn tot zijn
hulp, en al zijn benden zal Ik in alle winden verstrooien; en Ik zal het
zwaard achter hen uittrekken.

<span id="an_12:15">12:15</span> Alzo zullen zij weten, dat Ik de HEERE
ben, wanneer Ik hen onder de heidenen verspreiden en hen in de landen
verstrooien zal.

<span id="an_12:16">12:16</span> Doch Ik zal van hen weinige lieden doen
overblijven van het zwaard, van den honger en van de pestilentie; opdat
zij al hun gruwelen vertellen onder de heidenen, waarhenen zij komen
zullen, en zij zullen weten, dat Ik de HEERE ben.

<span id="an_12:17">12:17</span> Daarna geschiedde het woord des HEEREN
tot mij, zeggende:

<span id="an_12:18">12:18</span> Mensenkind, gij zult uw brood eten met
beven, en uw water zult gij met beroerte en met kommer drinken.

<span id="an_12:19">12:19</span> En gij zult tot het volk des lands
zeggen: Alzo zegt de Heere HEERE, van de inwoners van Jeruzalem, in het
land Israels: Zij zullen hun brood met kommer eten, en hun water zullen
zij met verbaasdheid drinken, omdat hun land woest zal worden van zijn
volheid, vanwege het geweld van al degenen, die daarin wonen;

<span id="an_12:20">12:20</span> En de bewoonde steden zullen woest
worden, en het land zal een wildernis zijn; en gij zult weten, dat Ik de
HEERE ben.

<span id="an_12:21">12:21</span> Wederom geschiedde het woord des HEEREN
tot mij, zeggende:

<span id="an_12:22">12:22</span> Mensenkind, wat is dit voor een
spreekwoord, dat gijlieden hebt in het land Israels, zeggende: de dagen
zullen verlengd worden, en al het gezicht zal vergaan?

<span id="an_12:23">12:23</span> Daarom zeg tot hen: Alzo zegt de Heere
HEERE: Ik zal dit spreekwoord doen ophouden, dat zij het niet meer ten
spreekwoord gebruiken zullen in Israel. Maar spreek tot hen: De dagen
zijn nabij gekomen, en het woord van ieder gezicht.

<span id="an_12:24">12:24</span> Want geen ijdel gezicht zal er meer
wezen, noch vleiende waarzegging, in het midden van het huis Israels.

<span id="an_12:25">12:25</span> Want Ik ben de HEERE, Ik zal spreken;
het woord, de tijd zal niet meer uitgesteld worden; want in uw dagen, o
wederspannig huis, zal Ik een woord spreken, en hetzelve doen, spreekt
de Heere HEERE.

<span id="an_12:26">12:26</span> Verder geschiedde het woord des HEEREN
tot mij, zeggende:

<span id="an_12:27">12:27</span> Mensenkind, zie, die van het huis
Israels zeggen: Het gezicht dat hij ziet, is voor vele dagen, en hij
profeteert van tijden, die verre zijn.

<span id="an_12:28">12:28</span> Daarom zeg tot hen: Alzo zegt de Heere
HEERE: Geen Mijner woorden zullen meer uitgesteld worden; het woord,
hetwelk Ik gesproken heb, dat zal gedaan worden, spreekt de Heere HEERE.

<span id="an_13:1">13:1</span> En des HEEREN woord geschiedde tot mij,
zeggende:

<span id="an_13:2">13:2</span> Mensenkind, profeteer tegen de profeten
Israels, die profeteren, en zeg tot degenen, die uit hun hart
profeteren: Hoort des HEEREN woord.

<span id="an_13:3">13:3</span> Zo zegt de Heere HEERE: Wee over die
dwaze profeten, die hun geest nawandelen, en hetgeen zij niet gezien
hebben!

<span id="an_13:4">13:4</span> Uw profeten, o Israel, zijn als vossen in
de woeste plaatsen.

<span id="an_13:5">13:5</span> Gij zijt in de bressen niet opgetreden,
noch hebt den muur toegemuurd voor het huis Israels, om in den strijd te
staan, ten dage des HEEREN.

<span id="an_13:6">13:6</span> Zij zien ijdelheid en leugenachtige
voorzegging, die daar zeggen: De HEERE heeft gesproken, daar de HEERE
hen niet gezonden heeft; en zij geven hope van het woord te zullen
bevestigen.

<span id="an_13:7">13:7</span> Ziet gij niet een ijdel gezicht, en
spreekt een leugenachtige voorzegging, als gij zegt: De HEERE spreekt,
daar Ik niet gesproken heb?

<span id="an_13:8">13:8</span> Daarom zo zegt de Heere HEERE: omdat
gijlieden ijdelheid spreekt, en leugen ziet; daarom, ziet, Ik wil aan u,
spreekt de Heere HEERE.

<span id="an_13:9">13:9</span> En Mijn hand zal zijn tegen de profeten,
die ijdelheid zien, en leugen voorzeggen; zij zullen in de vergadering
Mijns volks niet zijn, en in het schrift van het huis Israels niet
geschreven worden, en in het land Israels niet komen; en gij zult weten,
dat Ik de Heere HEERE ben.

<span id="an_13:10">13:10</span> Daarom, ja, daarom dat zij Mijn volk
verleiden, zeggende: Vrede, daar geen vrede is; en dat de een een lemen
wand bouwt, en ziet, de anderen denzelven pleisteren met loze kalk.

<span id="an_13:11">13:11</span> Zeg tot degenen, die met loze kalk
pleisteren, dat hij omvallen zal; er zal een overstelpende plasregen
zijn; en gij, o grote hagelstenen, zult vallen, en een grote stormwind
zal hem splijten.

<span id="an_13:12">13:12</span> Ziet, als die wand zal gevallen zijn,
zal dan niet tot u gezegd worden: Waar is de pleistering, waarmede gij
gepleisterd hebt?

<span id="an_13:13">13:13</span> Daarom alzo zegt de Heere HEERE: Ja, Ik
zal hem door een groten stormwind in Mijn grimmigheid splijten, en er
zal een overstelpende plasregen zijn in Mijn toorn, en grote hagelstenen
in Mijn grimmigheid, om dien te verdoen.

<span id="an_13:14">13:14</span> Zo zal Ik den wand afbreken, dien
gijlieden met loze kalk gepleisterd hebt, en zal hem ter aarde
nederwerpen, dat zijn grond zal ontdekt worden; alzo zal de stad vallen,
en gij zult in het midden van haar omkomen; en gij zult weten, dat Ik de
HEERE ben.

<span id="an_13:15">13:15</span> Zo zal Ik Mijn grimmigheid tegen den
wand voortbrengen, en tegen degenen, die hem pleisteren met loze kalk;
en Ik zal tot ulieden zeggen: Die wand is er niet meer, en die hem
pleisterden, zijn er niet;

<span id="an_13:16">13:16</span> Te weten de profeten Israels, die van
Jeruzalem profeteren, en voor haar een gezicht des vredes zien, waar
geen vrede is, spreekt de Heere HEERE.

<span id="an_13:17">13:17</span> En gij, mensenkind, zet uw aangezicht
tegen de dochteren uws volks, dewelke profeteren uit haar hart, en
profeteer tegen haar;

<span id="an_13:18">13:18</span> En zeg: Zo zegt de Heere HEERE: Wee die
vrouwen, die kussens naaien voor alle okselen der armen, en maken
hoofddeksels voor het hoofd van alle statuur, om de zielen te jagen!
Zult gij de zielen Mijns volks jagen, en zult gij u de zielen in het
leven behouden?

<span id="an_13:19">13:19</span> En zult gij Mij ontheiligen bij Mijn
volk, voor handvollen van gerst, en voor stukken broods, om zielen te
doden, die niet zouden sterven, en om zielen in het leven te behouden,
die niet zouden leven, door uw liegen tot Mijn volk, dat de leugen
hoort?

<span id="an_13:20">13:20</span> Daarom, zo zegt de Heere HEERE: Ziet,
Ik wil aan uw kussens, waarmede gij aldaar de zielen jaagt naar de
bloemhoven, en Ik zal ze uit uw armen wegscheuren; en Ik zal die zielen
losmaken, de zielen, die gij jaagt naar de bloemhoven.

<span id="an_13:21">13:21</span> Daartoe zal Ik uw hoofddeksels
scheuren, en Mijn volk uit uw hand redden, zodat zij niet meer in uw
hand zullen zijn tot een jacht; en gij zult weten, dat Ik de HEERE ben.

<span id="an_13:22">13:22</span> Omdat gijlieden het hart des
rechtvaardigen door valsheid hebt bedroefd gemaakt, daar Ik hem geen
smart aangedaan heb; en omdat gij de handen des goddelozen gesterkt
hebt, opdat hij zich van zijn bozen weg niet afkeren zou, dat Ik hem in
het leven behield;

<span id="an_13:23">13:23</span> Daarom zult gij niet meer ijdelheid
zien, noch waarzegging gebruiken; maar Ik zal Mijn volk uit uw hand
redden, en gij zult weten, dat Ik de HEERE ben.

<span id="an_14:1">14:1</span> Daarna kwamen tot mij mannen uit de
oudsten van Israel, en zaten neder voor mijn aangezicht.

<span id="an_14:2">14:2</span> Toen geschiedde des HEEREN woord tot mij,
zeggende:

<span id="an_14:3">14:3</span> Mensenkind, deze mannen hebben hun
drekgoden in hun hart opgezet, en hebben den aanstoot hunner
ongerechtigheid recht voor hun aangezichten gesteld; word Ik dan
ernstiglijk van hen gevraagd?

<span id="an_14:4">14:4</span> Daarom spreek met hen, en zeg tot hen:
Alzo zegt de Heere HEERE: Een ieder man uit het huis Israels, die de
drekgoden in zijn hart opzet, en den aanstoot zijner ongerechtigheid
recht voor zijn aangezicht stelt, en komt tot den profeet, Ik, de HEERE
zal hem, als hij komt, antwoorden naar de menigte zijner drekgoden;

<span id="an_14:5">14:5</span> Opdat Ik het huis Israels in hun hart
grijpe, dewijl zij allen door hun drekgoden van Mij vervreemd zijn.

<span id="an_14:6">14:6</span> Daarom zeg tot het huis Israels: Alzo
zegt de Heere HEERE: Bekeert u, en keert u af van uw drekgoden, en keert
uw aangezichten af van al uw gruwelen.

<span id="an_14:7">14:7</span> Want ieder man uit het huis Israels, en
uit den vreemdeling, die in Israel verkeert, die zich van achter Mij
afscheidt, en zet zijn drekgoden op in zijn hart, en stelt den aanstoot
zijner ongerechtigheid recht voor zijn aangezicht, en komt tot den
profeet, om Mij door hem te vragen; Ik ben de HEERE, hem zal geantwoord
worden door Mij;

<span id="an_14:8">14:8</span> En Ik zal Mijn aangezicht tegen
dienzelven man zetten, en zal hem stellen tot een teken en tot
spreekwoorden, en zal hem uitroeien uit het midden Mijns volks; en
gijlieden zult weten, dat Ik de HEERE ben.

<span id="an_14:9">14:9</span> Als nu een profeet overreed zal zijn, en
iets gesproken zal hebben, Ik, de HEERE, heb dienzelven profeet
overreed, en Ik zal Mijn hand tegen hem uitstrekken, en zal hem
verdelgen uit het midden van Mijn volk Israel.

<span id="an_14:10">14:10</span> En zij zullen hun ongerechtigheid
dragen; gelijk de ongerechtigheid des vragers zal zijn; alzo zal zijn de
ongerechtigheid des profeten;

<span id="an_14:11">14:11</span> Opdat het huis Israels niet meer van
achter Mij afdwale, en zij zich niet meer verontreinigen met al hun
overtredingen; alsdan zullen zij Mij tot een volk zijn, en Ik zal hun
tot een God zijn, spreekt de Heere HEERE.

<span id="an_14:12">14:12</span> Verder geschiedde des HEEREN woord tot
mij, zeggende:

<span id="an_14:13">14:13</span> Mensenkind, als een land tegen Mij
gezondigd zal hebben, zwaarlijk overtredende, zo zal Ik Mijn hand
daartegen uitstrekken, en zal hetzelve den staf des broods breken, en
een honger daarin zenden, dat Ik daaruit mensen en beesten uitroeie;

<span id="an_14:14">14:14</span> Ofschoon deze drie mannen, Noach,
Daniel en Job, in het midden deszelven waren, zij zouden door hun
gerechtigheid alleen hun ziel bevrijden, spreekt de Heere HEERE.

<span id="an_14:15">14:15</span> Zo Ik het boos gedierte make door het
land door te gaan, hetwelk dat van kinderen berove, zodat het woest
worde, dat er niemand doorga, vanwege het gedierte;

<span id="an_14:16">14:16</span> Die drie mannen in het midden deszelven
zijnde, zo waarachtig als Ik leef, spreekt de Heere HEERE, zo zij zonen,
en zo zij dochteren bevrijden zouden, zij zelven alleen zouden bevrijd
worden, maar het land zou woest worden.

<span id="an_14:17">14:17</span> Of als Ik het zwaard brenge over
datzelve land, en zegge: Zwaard! ga door, door dat land, zodat Ik
daarvan uitroeie mensen en beesten;

<span id="an_14:18">14:18</span> Ofschoon die drie mannen in het midden
deszelven waren, zo waarachtig als Ik leef, spreekt de Heere HEERE, zij
zouden zonen noch dochteren bevrijden, maar zij zelven alleen zouden
bevrijd worden.

<span id="an_14:19">14:19</span> Of als Ik de pestilentie in datzelve
land zende, en Mijn grimmigheid daarover met bloed uitgiete, om daarvan
mensen en beesten uit te roeien;

<span id="an_14:20">14:20</span> Ofschoon Noach, Daniel en Job in het
midden deszelven waren, zo waarachtig als Ik leef, spreekt de Heere
HEERE, zo zij een zoon, of zo zij een dochter zouden bevrijden, zij
zouden alleen hun ziel door hun gerechtigheid bevrijden.

<span id="an_14:21">14:21</span> Want alzo zegt de Heere HEERE: Hoeveel
te meer als Ik mijn vier boze gerichten, het zwaard, en den honger, en
het boze gedierte, en de pestilentie gezonden zal hebben tegen
Jeruzalem, om daaruit mensen en beesten uit te roeien!

<span id="an_14:22">14:22</span> Doch ziet, daarin zullen ontkomenen
overblijven, die uitgevoerd zullen worden, zonen en dochteren; ziet, zij
zullen tot ulieden uitkomen, en gij zult hun weg zien, en hun
handelingen; en gij zult vertroost worden over het kwaad, dat Ik over
Jeruzalem gebracht zal hebben, ja, al wat Ik zal gebracht hebben over
haar.

<span id="an_14:23">14:23</span> Zo zullen zij u vertroosten, als gij
hun weg en hun handelingen zien zult; en gij zult weten, dat Ik niet
zonder oorzaak gedaan heb, al wat Ik in haar gedaan heb, spreekt de
Heere HEERE.

<span id="an_15:1">15:1</span> En des HEEREN woord geschiedde tot mij,
zeggende:

<span id="an_15:2">15:2</span> Mensenkind, wat is het hout des wijnstoks
meer dan alle hout, of de wijnrank meer dan dat onder het hout eens
wouds is?

<span id="an_15:3">15:3</span> Wordt daarvan hout genomen, om een stuk
werk te maken? Neemt men daarvan een pin, om enig vat daaraan te hangen?

<span id="an_15:4">15:4</span> Ziet, het wordt aan het vuur overgegeven,
opdat het verteerd worde; het vuur verteert beide zijn einden, en zijn
middelste wordt verbrand; zou het deugen tot een stuk werks?

<span id="an_15:5">15:5</span> Ziet, toen het geheel was, werd het tot
geen stuk werks gemaakt; hoeveel te min als het vuur dat verteerd heeft,
zodat het verbrand is, zal het dan nog tot een stuk werks gemaakt
worden?

<span id="an_15:6">15:6</span> Daarom, alzo zegt de Heere HEERE: Gelijk
als het hout des wijnstoks is onder het hout des wouds, hetwelk Ik aan
het vuur overgeef, opdat het verteerd worde, alzo zal Ik de inwoners van
Jeruzalem overgeven.

<span id="an_15:7">15:7</span> Want Ik zal Mijn aangezicht tegen hen
zetten; als zij van het ene vuur uitgaan, zal het andere vuur hen
verteren; en gij zult weten, dat Ik de HEERE ben, als Ik Mijn aangezicht
tegen hen gesteld zal hebben.

<span id="an_15:8">15:8</span> En Ik zal het land woest maken, omdat zij
zwaarlijk overtreden hebben, spreekt de Heere HEERE.

<span id="an_16:1">16:1</span> Verder geschiedde des HEEREN woord tot
mij, zeggende:

<span id="an_16:2">16:2</span> Mensenkind, maak Jeruzalem haar gruwelen
bekend,

<span id="an_16:3">16:3</span> En zeg: Alzo zegt de Heere HEERE tot
Jeruzalem: Uw handelingen en uw geboorten zijn uit het land der
Kanaanieten; uw vader was een Amoriet en uw moeder een Hethietische.

<span id="an_16:4">16:4</span> En aangaande uw geboorten: ten dage, als
gij geboren waart, werd uw navel niet afgesneden; en gij waart niet met
water gewassen, toen Ik u aanschouwde; gij waart ook geenszins met zout
gewreven, noch in windselen gewonden.

<span id="an_16:5">16:5</span> Geen oog had medelijden over u, om u een
van deze dingen te doen, om zich over u te erbarmen; maar gij zijt
geworpen geweest op het vlakke des velds, om de walgelijkheid van uw
ziel, ten dage, toen gij geboren waart.

<span id="an_16:6">16:6</span> Als Ik bij u voorbijging, zo zag Ik u,
vertreden zijnde in uw bloed, en Ik zeide tot u in uw bloed: Leef; ja,
Ik zeide tot u in uw bloed: Leef!

<span id="an_16:7">16:7</span> Ik heb u tot tien duizend, als het gewas
des velds, gemaakt; en gij zijt gegroeid, en groot geworden, en zijt
gekomen tot grote sierlijkheid; uw borsten zijn vast geworden, en uw
haar is gewassen, doch gij waart naakt en bloot.

<span id="an_16:8">16:8</span> Als Ik nu bij u voorbijging, zag Ik u, en
ziet, uw tijd was de tijd der minne; zo breidde Ik Mijn vleugel over u
uit, en dekte uw naaktheid; ja, Ik zwoer u, en kwam met u in een
verbond, spreekt de Heere HEERE en gij werdt de Mijne.

<span id="an_16:9">16:9</span> Daarna wies Ik u met water, en Ik spoelde
uw bloed van u af, en zalfde u met olie.

<span id="an_16:10">16:10</span> Ik bekleedde u ook met gestikt werk, en
Ik schoeide u met dassenvellen, en omgordde u met fijn linnen, en
bedekte u met zijde.

<span id="an_16:11">16:11</span> Ook versierde Ik u met sieraad, en deed
armringen aan uw handen, en een keten aan uw hals.

<span id="an_16:12">16:12</span> Desgelijks deed Ik een voorhoofdsiersel
aan uw aangezicht, en oorringen aan uw oren, en een kroon der
heerlijkheid op uw hoofd.

<span id="an_16:13">16:13</span> Zo waart gij versierd met goud en
zilver, en uw kleding was fijn linnen, en zijde, en gestikt werk; gij at
meelbloem, en honig, en olie, en gij waart gans zeer schoon, en waart
voorspoedig, dat gij een koninkrijk werdt.

<span id="an_16:14">16:14</span> Daartoe ging van u een naam uit onder
de heidenen om uw schoonheid; want die was volmaakt door Mijn
heerlijkheid, die Ik op u gelegd had, spreekt de Heere HEERE.

<span id="an_16:15">16:15</span> Maar gij hebt vertrouwd op uw
schoonheid, en hebt gehoereerd vanwege uw naam; ja, hebt uw hoererijen
uitgestort aan een ieder, die voorbijging; voor hem was zij.

<span id="an_16:16">16:16</span> En gij hebt van uw klederen genomen, en
u gemaakt geplekte hoogten, en hebt daarop gehoereerd; zulks is niet
gekomen, en zal niet geschieden.

<span id="an_16:17">16:17</span> Daartoe hebt gij genomen de vaten uws
sieraads van Mijn goud en van Mijn zilver, dat Ik u gegeven had, en gij
hebt u mansbeelden gemaakt, en gij hebt met dezelve gehoereerd.

<span id="an_16:18">16:18</span> En gij hebt uw gestikte klederen
genomen, en hebt ze bedekt; en gij hebt Mijn olie en Mijn reukwerk voor
hun aangezichten gesteld.

<span id="an_16:19">16:19</span> En Mijn brood, hetwelk Ik u gaf,
meelbloem en olie, en honig, waarmede Ik u spijsde, dat hebt gij ook
voor hun aangezichten gesteld tot een liefelijken reuk; zo is het
geschied, spreekt de Heere HEERE.

<span id="an_16:20">16:20</span> Verder hebt gij uw zonen en uw
dochteren, die gij Mij gebaard hadt, genomen, en hebt ze denzelven
geofferd om te verteren; is het wat kleins van uw hoererijen,

<span id="an_16:21">16:21</span> Dat gij Mijn kinderen geslacht hebt, en
hebt ze overgegeven, als gij dezelve voor hen door het vuur hebt doen
gaan?

<span id="an_16:22">16:22</span> Ook hebt gij bij al uw gruwelen en uw
hoererijen niet gedacht aan de dagen uwer jonkheid, als gij naakt en
bloot waart, als gij vertreden waart in uw bloed.

<span id="an_16:23">16:23</span> Het is ook geschied na al uw boosheid,,
wee, wee u, spreekt de Heere HEERE),

<span id="an_16:24">16:24</span> Dat gij u een verwelfsel gebouwd hebt,
en u een hoge plaats gemaakt hebt in elke straat.

<span id="an_16:25">16:25</span> Aan elk hoofd des wegs hebt gij uw hoge
plaatsen gebouwd, en hebt uw schoonheid gruwelijk gemaakt, en hebt met
uw benen geschreden voor een ieder, die voorbijging, en hebt uw
hoererijen vermenigvuldigd.

<span id="an_16:26">16:26</span> Gij hebt ook gehoereerd met de kinderen
van Egypte, uw naburen, die groot van vlees zijn; en gij hebt uw
hoererij vermenigvuldigd, om Mij tot toorn te verwekken.

<span id="an_16:27">16:27</span> Ziet, daarom strekte Ik Mijn hand over
u uit, en verminderde uw bescheiden deel; en Ik gaf u over in den lust
dergenen, die u haten, der dochteren der Filistijnen, die vanwege uw
schandelijken weg beschaamd waren.

<span id="an_16:28">16:28</span> Verder hebt gij gehoereerd met de
kinderen van Assur, omdat gij onverzadelijk waart; ja, als gij met hen
gehoereerd hebt, zijt gij ook niet verzadigd geworden.

<span id="an_16:29">16:29</span> Maar gij hebt uw hoererij
vermenigvuldigd in het land van Kanaan tot in Chaldea; en daarmede ook
zijt gij niet verzadigd geworden.

<span id="an_16:30">16:30</span> Hoe zwak is uw hart (spreekt de Heere
HEERE) als gij al deze dingen doet, zijnde het werk van een heersende
hoerachtige vrouw!

<span id="an_16:31">16:31</span> Als gij uw verwelfsel bouwt aan het
hoofd van iederen weg, en uw hoge plaats maakt in elke straat, en niet
zijt geweest als een hoer, het hoerenloon beschimpende.

<span id="an_16:32">16:32</span> O, die overspelige vrouw, zij neemt in
plaats van haar man de vreemden aan.

<span id="an_16:33">16:33</span> Men geeft loon aan alle hoeren; maar
gij geeft uw loon aan al uw boelen, en gij beschenkt ze, opdat zij tot u
van rondom zouden ingaan om uw hoererijen.

<span id="an_16:34">16:34</span> Zo geschiedt met u in uw hoererijen het
tegendeel van de vrouwen, dewijl men u niet naloopt, om te hoereren;
want als gij hoerenloon geeft, en het hoerenloon u niet gegeven wordt;
zo zijt gij tot een tegendeel geworden.

<span id="an_16:35">16:35</span> Daarom, o hoer, hoor des HEEREN woord.

<span id="an_16:36">16:36</span> Alzo zegt de Heere HEERE: Omdat uw
vergif uitgestort is, en uw schaamte door uw hoererijen met uw boelen
ontdekt is, en met al de drekgoden uwer gruwelen, en na het bloed uwer
kinderen, dat gij hun gegeven hebt;

<span id="an_16:37">16:37</span> Daarom, zie, Ik zal al uw boelen
vergaderen, met dewelke gij vermengd zijt geweest, en allen, die gij
liefgehad hebt, met allen, die gij gehaat hebt; en Ik zal hen van rondom
vergaderen tegen u, en Ik zal voor hen uw naaktheid ontdekken, dat zij
uw ganse naaktheid zien zullen.

<span id="an_16:38">16:38</span> Daartoe zal Ik u naar de rechten der
overspeelsters en der bloedvergietsters richten; en Ik zal u overgeven
aan het bloed der grimmigheid en des ijvers.

<span id="an_16:39">16:39</span> En Ik zal u in hun hand overgeven, en
zij zullen uw verwelfsel afbreken, en uw hoge plaatsen omwerpen, en uw
klederen u uittrekken, en uw sierlijke juwelen nemen, en u naakt en
bloot laten.

<span id="an_16:40">16:40</span> Daarna zullen zij tegen u een
vergadering doen opkomen, en zullen u met stenen stenigen, en u met hun
zwaarden doorsteken.

<span id="an_16:41">16:41</span> Zij zullen ook uw huizen met vuur
verbranden, en oordelen tegen u uitvoeren voor veler vrouwen ogen; en Ik
zal u doen ophouden van een hoer te zijn, en gij zult ook niet meer
hoerenloon geven.

<span id="an_16:42">16:42</span> Zo zal Ik Mijn grimmigheid op u doen
rusten, en Mijn ijver zal van u afwijken; en Ik zal stil zijn, en niet
meer toornig wezen.

<span id="an_16:43">16:43</span> Daarom dat gij niet gedacht hebt aan de
dagen uwer jonkheid, en Mij tot beroering geweest zijt met dit alles,
zie, zo zal Ik ook uw weg op uw hoofd geven, spreekt de Heere HEERE; en
gij zult die schandelijke daad niet doen boven al uw gruwelen.

<span id="an_16:44">16:44</span> Zie, een ieder, die spreekwoorden
gebruikt, zal van u een spreekwoord gebruiken, zeggende: Zo de moeder
is, is haar dochter.

<span id="an_16:45">16:45</span> Gij zijt de dochter uwer moeder, die de
walg had van haar man en van haar kinderen; en gij zijt de zuster uwer
zusteren, die de walg gehad hebben van haar mannen en van haar kinderen;
uw moeder was een Hethietische, en uw vader een Amoriet.

<span id="an_16:46">16:46</span> Uw grote zuster nu is Samaria, zij en
haar dochteren, dewelke woont aan uw linkerhand; maar uw zuster, die
kleiner is dan gij, die tegen uw rechterhand woont, is Sodom en haar
dochteren.

<span id="an_16:47">16:47</span> Doch gij hebt in haar wegen niet
gewandeld, noch naar haar gruwelen gedaan; het was wat gerings, een
verdriet; maar gij hebt het meer verdorven dan zij, in al uw wegen.

<span id="an_16:48">16:48</span> Zo waarachtig als Ik leef, spreekt de
Heere HEERE, indien Sodom, uw zuster, zij met haar dochteren, gedaan
heeft, gelijk gij gedaan hebt en uw dochteren!

<span id="an_16:49">16:49</span> Ziet, dit was de ongerechtigheid uwer
zuster Sodom; hoogmoed, zatheid van brood en stille gerustheid had zij
en haar dochteren; maar zij sterkte de hand des armen en nooddruftigen
niet.

<span id="an_16:50">16:50</span> En zij verhieven zich, en deden
gruwelijkheid voor Mijn aangezicht; daarom deed Ik ze weg, nadat Ik het
gezien had.

<span id="an_16:51">16:51</span> Samaria ook heeft naar de helft uwer
zonden niet gezondigd; en gij hebt uw gruwelen meer dan zij
vermenigvuldigd, en hebt uw zusters gerechtvaardigd door al uw gruwelen,
die gij gedaan hebt.

<span id="an_16:52">16:52</span> Draag gij dan ook uw schande, gij, die
voor uw zusteren geoordeeld hebt door uw zonden, die gij gruwelijker
gemaakt hebt dan zij; zij zijn rechtvaardiger dan gij; wees gij dan ook
beschaamd, en draag uw schande, omdat gij uw zusters gerechtvaardigd
hebt.

<span id="an_16:53">16:53</span> Als Ik haar gevangenen wederbrengen
zal, namelijk de gevangenen van Sodom en haar dochteren, en de
gevangenen van Samaria en haar dochteren, dan zal Ik wederbrengen de
gevangenen uwer gevangenis in het midden van haar.

<span id="an_16:54">16:54</span> Opdat gij uw schande draagt, en te
schande gemaakt wordt, om al hetgeen gij gedaan hebt, als gij haar
troosten zult.

<span id="an_16:55">16:55</span> Als uw zusters, Sodom en haar
dochteren, zullen wederkeren tot haar vorigen staat, mitsgaders Samaria
en haar dochteren zullen wederkeren tot haar vorigen staat, zult gij ook
en uw dochteren wederkeren tot uw vorigen staat.

<span id="an_16:56">16:56</span> Ja, uw zuster Sodom is in uw mond niet
gehoord geweest, ten dage uws groten hoogmoeds,

<span id="an_16:57">16:57</span> Aleer uw boosheid ontdekt was. Als de
tijd was der versmading van de dochteren van Syrie, en van al degenen,
die rondom datzelve waren, de dochteren der Filistijnen, die u verachten
van rondom,

<span id="an_16:58">16:58</span> Hebt gij uw schandelijke daden en uw
gruwelen gedragen, spreekt de HEERE.

<span id="an_16:59">16:59</span> Want alzo zegt de Heere HEERE: Ik zal u
ook doen, gelijk als gij gedaan hebt, die den eed veracht hebt, brekende
het verbond.

<span id="an_16:60">16:60</span> Evenwel zal Ik gedachtig wezen aan Mijn
verbond met u, in de dagen uwer jonkheid, en Ik zal met u een eeuwig
verbond oprichten.

<span id="an_16:61">16:61</span> Dan zult gij uwer wegen gedenken en
beschaamd zijn, als gij uw zusteren, die groter zijn dan gij, aannemen
zult; want Ik zal u dezelve geven tot dochteren, maar niet uit uw
verbond.

<span id="an_16:62">16:62</span> Want Ik zal Mijn verbond met u
oprichten, en gij zult weten, dat Ik de HEERE ben;

<span id="an_16:63">16:63</span> Opdat gij het gedachtig zijt, en u
schaamt, en niet meer uw mond opent vanwege uw schande, wanneer Ik voor
u verzoening doen zal over al hetgeen gij gedaan hebt, spreekt de Heere
HEERE.

<span id="an_17:1">17:1</span> En des HEEREN woord geschiedde tot mij,
zeggende:

<span id="an_17:2">17:2</span> Mensenkind, stel een raadsel voor, en
gebruik een gelijkenis tot het huis Israels,

<span id="an_17:3">17:3</span> En zeg: Alzo zegt de Heere HEERE: Een
arend, die groot was, groot van vleugelen, lang van vlerken, vol van
vederen, die verscheidene veren had, kwam op den Libanon, en nam den
oppersten tak van een ceder.

<span id="an_17:4">17:4</span> Hij plukte den top van zijn jonge takjes
af, en bracht hem in een land van koophandel; hij zette hem in een stad
van kooplieden.

<span id="an_17:5">17:5</span> Hij nam ook van het zaad des lands, en
legde het in een zaadakker; hij nam het, hij zette het bij vele wateren
met grote voorzichtigheid.

<span id="an_17:6">17:6</span> En het sproot uit, en werd tot een welig
uitlopende wijnstok, doch nederig van stam, ziende met zijn takken naar
hem, dewijl zijn wortelen onder hem waren. Zo werd hij tot een wijnstok,
die ranken voortbracht en scheuten uitwierp.

<span id="an_17:7">17:7</span> Nog was er een grote arend, groot van
vleugelen en overvloedig van vederen; en ziet, deze wijnstok voegde zijn
wortelen naar denzelven toe, en wierp zijn takken tot hem uit, opdat hij
hem bevochtigen zou naar de bedden zijner planting toe.

<span id="an_17:8">17:8</span> Hij was in een goede landouwe bij vele
wateren geplant, om takken te maken en vrucht te dragen, opdat hij tot
een heerlijken wijnstok worden mocht.

<span id="an_17:9">17:9</span> Zeg: Alzo zegt de Heere HEERE: Zal hij
gedijen? Zal hij niet zijn wortelen uitrukken, en zijn vrucht afsnijden,
dat hij droog worde? Hij zal aan al de bladeren van zijn gewas
verdrogen; en dat niet door een groten arm, noch door veel volks, om
dien van zijn wortelen weg te voeren.

<span id="an_17:10">17:10</span> Ja, ziet, zal hij geplant zijnde
gedijen? Zal hij niet, als de oostenwind hem aanroert, gans verdrogen?
Op de bedden van zijn gewas zal hij verdrogen.

<span id="an_17:11">17:11</span> Daarna geschiedde des HEEREN woord tot
mij, zeggende:

<span id="an_17:12">17:12</span> Zeg nu tot dat wederspannig huis: Weet
gij niet, wat deze dingen zijn? Zeg: Ziet, de koning van Babel is tot
Jeruzalem gekomen, en heeft haar koning genomen, en haar vorsten, en
heeft ze tot zich gevoerd naar Babel.

<span id="an_17:13">17:13</span> Daartoe heeft hij van het koninklijk
zaad genomen, en daarmede een verbond gemaakt, en heeft hem tot een eed
gebracht, en de machtigen des lands heeft hij weggenomen;

<span id="an_17:14">17:14</span> Opdat het koninkrijk nederig zou zijn,
zich niet verheffende, en dat het, zijn verbond houdende, bestaan mocht.

<span id="an_17:15">17:15</span> Maar hij rebelleerde tegen hem,
zendende zijn boden in Egypte, opdat men hem paarden en veel volks
bestellen zou; zal hij gedijen? Zal hij ontkomen, die zulke dingen doet?
Ja, zal hij het verbond breken en ontkomen?

<span id="an_17:16">17:16</span> Zo waarachtig als Ik leef, spreekt de
Heere HEERE, zo hij niet in de plaats des konings, die hem koning
gemaakt heeft, wiens eed hij veracht, en wiens verbond hij gebroken
heeft, bij hem in het midden van Babel zal sterven!

<span id="an_17:17">17:17</span> Ook zal Farao, door een groot heir en
door menigte van krijgs vergadering, met hem in oorlog niets uitrichten
als men een wal zal opwerpen, en als men sterkten bouwen zal, om vele
zielen uit te roeien.

<span id="an_17:18">17:18</span> Want hij heeft den eed veracht,
brekende het verbond, daar hij, ziet, zijn hand gegeven had; dewijl hij
al deze dingen gedaan heeft, zal hij niet ontkomen.

<span id="an_17:19">17:19</span> Daarom, alzo zegt de Heere HEERE: Zo
waarachtig als Ik leef, zo Ik Mijn eed, dien hij veracht heeft, en Mijn
verbond, dat hij gebroken heeft, datzelve niet op zijn hoofd geve!

<span id="an_17:20">17:20</span> En Ik zal Mijn net over hem
uitspreiden, dat hij gegrepen zal worden in Mijn jachtgaren; en Ik zal
daar met hem rechten over zijn overtreding, waardoor hij tegen Mij
overtreden heeft.

<span id="an_17:21">17:21</span> Daartoe zullen al zijn vluchtelingen
met al zijn benden door het zwaard vallen, en de overgeblevenen zullen
in alle winden verstrooid worden; en gijlieden zult weten, dat Ik, de
HEERE, gesproken heb.

<span id="an_17:22">17:22</span> Alzo zegt de Heere HEERE: Ik zal ook
van den oppersten tak des hogen ceders nemen, dat Ik zetten zal; van het
opperste zijner jonge takjes zal Ik een tederen afplukken, denwelken Ik
op een hogen en verhevenen berg planten zal;

<span id="an_17:23">17:23</span> Op den berg der hoogte van Israel zal
Ik hem planten; en hij zal takken voortbrengen, en vrucht dragen, en hij
zal tot een heerlijken ceder worden, dat onder hem wonen zal alle
gevogelte van allerlei vleugel; in de schaduw zijner takken zullen zij
wonen.

<span id="an_17:24">17:24</span> Zo zullen alle bomen des velds weten,
dat Ik, de HEERE, den hogen boom vernederd heb, den nederigen boom
verdroogd, en den drogen boom bloeiende gemaakt heb; Ik, de HEERE, heb
het gesproken, en zal het doen.

<span id="an_18:1">18:1</span> Verder geschiedde des HEEREN woord tot
mij, zeggende:

<span id="an_18:2">18:2</span> Wat is ulieden, dat gij dit spreekwoord
gebruikt van het land Israels, zeggende: De vaders hebben onrijpe
druiven gegeten, en de tanden der kinderen zijn stomp geworden?

<span id="an_18:3">18:3</span> Zo waarachtig als Ik leef, spreekt de
Heere HEERE, zo het ulieden meer gebeuren zal, dit spreekwoord in Israel
te gebruiken!

<span id="an_18:4">18:4</span> Ziet, alle zielen zijn Mijne; gelijk de
ziel des vaders, alzo ook de ziel des zoons, zijn Mijne; de ziel, die
zondigt, die zal sterven.

<span id="an_18:5">18:5</span> Wanneer nu iemand rechtvaardig is, en
doet recht en gerechtigheid;

<span id="an_18:6">18:6</span> Niet eet op de bergen, en zijn ogen niet
opheft tot de drekgoden van het huis Israels; noch de huisvrouw zijns
naasten verontreinigt, noch tot de afgezonderde vrouw nadert;

<span id="an_18:7">18:7</span> En niemand verdrukt, den schuldenaar zijn
pand wedergeeft, geen roof rooft, den hongerige zijn brood geeft, en den
naakte met kleding bedekt;

<span id="an_18:8">18:8</span> Niet geeft op woeker, noch overwinst
neemt, zijn hand van onrecht afkeert, waarachtig recht tussen den een en
den anderen oefent;

<span id="an_18:9">18:9</span> In Mijn inzettingen wandelt, en Mijn
rechten onderhoudt, om trouwelijk te handelen; die rechtvaardige zal
gewisselijk leven, spreekt de Heere HEERE.

<span id="an_18:10">18:10</span> Heeft hij nu een zoon gewonnen, die een
inbreker is, die bloed vergiet, die zijn broeder doet een van deze
dingen;

<span id="an_18:11">18:11</span> En die al die dingen niet doet; maar
eet ook op de bergen, en verontreinigt de huisvrouw zijns naasten;

<span id="an_18:12">18:12</span> Verdrukt den ellendige en den
nooddruftige, rooft veel roofs, geeft het pand niet weder, en heft zijn
ogen op tot de drekgoden, doet gruwel;

<span id="an_18:13">18:13</span> Geeft op woeker, en neemt overwinst;
zou die leven? Hij zal niet leven, al die gruwelen heeft hij gedaan; hij
zal voorzeker gedood worden; zijn bloed zal op hem zijn!

<span id="an_18:14">18:14</span> Ziet nu, heeft hij een zoon gewonnen,
die al de zonden zijn vaders, die hij doet, aanziet, en toeziet, dat hij
dergelijke niet doet;

<span id="an_18:15">18:15</span> Niet eet op de bergen, noch zijn ogen
opheft tot de drekgoden van het huis Israels, de huisvrouw zijns naasten
niet verontreinigt;

<span id="an_18:16">18:16</span> En niemand verdrukt, het pand niet
behoudt, en geen roof rooft, zijn brood den hongerige geeft, en den
naakte met kleding bedekt;

<span id="an_18:17">18:17</span> Zijn hand van den ellendige afhoudt,
geen woeker noch overwinst neemt, Mijn rechten doet, en in Mijn
inzettingen wandelt; die zal niet sterven om de ongerechtigheid zijns
vaders; hij zal gewisselijk leven.

<span id="an_18:18">18:18</span> Zijn vader, dewijl hij met
onderdrukking onderdrukt heeft, des broeders goed geroofd heeft, en
gedaan heeft, dat niet goed was in het midden zijner volken; ziet daar,
hij zal sterven in zijn ongerechtigheid.

<span id="an_18:19">18:19</span> Maar gijlieden zegt: Waarom draagt de
zoon niet de ongerechtigheid des vaders? Immers zal de zoon, die recht
en gerechtigheid gedaan heeft, en al Mijn inzettingen onderhouden, en
die gedaan heeft, gewisselijk leven.

<span id="an_18:20">18:20</span> De ziel, die zondigt, die zal sterven;
de zoon zal niet dragen de ongerechtigheid des vaders, en de vader zal
niet dragen de ongerechtigheid des zoons; de gerechtigheid des
rechtvaardigen zal op hem zijn, en de goddeloosheid des goddelozen zal
op hem zijn.

<span id="an_18:21">18:21</span> Maar wanneer de goddeloze zich bekeert
van al zijn zonden, die hij gedaan heeft, en al Mijn inzettingen
onderhoudt, en doet recht en gerechtigheid, hij zal gewisselijk leven,
hij zal niet sterven.

<span id="an_18:22">18:22</span> Al zijn overtredingen, die hij gedaan
heeft, zullen hem niet gedacht worden; in zijn gerechtigheid, die hij
gedaan heeft, zal hij leven.

<span id="an_18:23">18:23</span> Zou Ik enigzins lust hebben aan den
dood des goddelozen, spreekt de Heere HEERE; is het niet, als hij zich
bekeert van zijn wegen, dat hij leve?

<span id="an_18:24">18:24</span> Maar als de rechtvaardige zich afkeert
van zijn gerechtigheid, en onrecht doet, doende naar al de gruwelen, die
de goddeloze doet, zou die leven? Al zijn gerechtigheden, die hij gedaan
heeft, zullen niet gedacht worden; in zijn overtreding, waardoor hij
overtreden heeft, en in zijn zonde, die hij gezondigd heeft, in die zal
hij sterven.

<span id="an_18:25">18:25</span> Nog zegt gijlieden: De weg des HEEREN
is niet recht; hoort nu, o huis Israels! is Mijn weg niet recht? Zijn
niet uw wegen onrecht?

<span id="an_18:26">18:26</span> Als de rechtvaardige zich afkeert van
zijn gerechtigheid, en onrecht doet, en sterft in dezelve, hij zal in
zijn onrecht, dat hij gedaan heeft, sterven.

<span id="an_18:27">18:27</span> Maar als de goddeloze zich bekeert van
zijn goddeloosheid, die hij gedaan heeft, en doet recht en
gerechtigheid, die zal zijn ziel in het leven behouden;

<span id="an_18:28">18:28</span> Dewijl hij toeziet, en zich bekeert van
al zijn overtredingen, die hij gedaan heeft, hij zal gewisselijk leven,
hij zal niet sterven.

<span id="an_18:29">18:29</span> Evenwel zegt het huis Israels: De weg
des Heeren is niet recht. Zouden Mijn wegen, o huis Israels, niet recht
zijn? Zijn niet uw wegen onrecht?

<span id="an_18:30">18:30</span> Daarom zal Ik u richten, o huis
Israels! een ieder naar zijn wegen, spreekt de Heere HEERE, keert weder,
en bekeert u van al uw overtredingen, zo zal de ongerechtigheid u niet
tot een aanstoot worden.

<span id="an_18:31">18:31</span> Werpt van u weg al uw overtredingen,
waardoor gij overtreden hebt, en maakt u een nieuw hart en een nieuwen
geest; want waarom zoudt gij sterven, o huis Israels?

<span id="an_18:32">18:32</span> Want Ik heb geen lust aan den dood des
stervenden, spreekt de Heere HEERE; daarom bekeert u en leeft.

<span id="an_19:1">19:1</span> Verder, hef gij een weeklage op over de
vorsten van Israel,

<span id="an_19:2">19:2</span> En zeg: Wat was uw moeder? Een leeuwin,
onder de leeuwen nederliggende; zij bracht haar welpen op in het midden
der jonge leeuwen.

<span id="an_19:3">19:3</span> Zij toog nu een van haar welpen op; het
werd een jonge leeuw, die leerde roof te roven, hij at mensen op.

<span id="an_19:4">19:4</span> Dit hoorden de volken van hem, hij werd
gegrepen in hun groeve; en zij brachten hem met haken naar Egypteland.

<span id="an_19:5">19:5</span> Zij nu ziende, dat zij in hope was
geweest, doch haar verwachting verloren was, zo nam zij een ander van
haar welpen, hetwelk zij tot een jongen leeuw stelde.

<span id="an_19:6">19:6</span> Deze wandelde steeds onder de leeuwen,
werd een jonge leeuw, en leerde roof te roven, hij at mensen op.

<span id="an_19:7">19:7</span> Hij bekende zijn weduwen, en hij
verwoestte hun steden; zodat het land en zijn volheid ontzet werd van de
stem zijner brulling.

<span id="an_19:8">19:8</span> Toen begaven zich de volken tegen hem
rondom uit de landschappen, en zij spreidden hun net over hem uit; in
hun groeve werd hij gegrepen.

<span id="an_19:9">19:9</span> En zij stelden hem in gesloten bewaring
met haken, opdat zij hem brachten tot den koning van Babel; zij brachten
hem in vestingen, opdat zijn stem niet meer gehoord wierde op de bergen
Israels.

<span id="an_19:10">19:10</span> Uw moeder was als een wijnstok in uw
stilheid, geplant bij wateren; hij was vruchtbaar en vol ranken vanwege
vele wateren.

<span id="an_19:11">19:11</span> En hij had sterke roeden tot scepteren
der heersers, en de stam van elke roede werd hoog tussen de dichte
takken; en hij werd gezien door zijn hoogte, met de menigte zijner
takken.

<span id="an_19:12">19:12</span> Maar hij werd door grimmigheid
uitgerukt, en ter aarde geworpen, en de oostenwind heeft zijn vrucht
verdroogd; zijn sterke roeden zijn afgebroken en zijn verdroogd; het
vuur heeft ze verteerd.

<span id="an_19:13">19:13</span> En nu is hij geplant in een woestijn,
in een dor en dorstig land.

<span id="an_19:14">19:14</span> Daartoe is een vuur uitgegaan uit een
roede zijner ranken, dat zijn vrucht verteerd heeft; zodat aan hem geen
sterke roede is tot een scepter, om te heersen. Dit is een weeklage, en
is tot een weeklage geworden.

<span id="an_20:1">20:1</span> En het geschiedde in het zevende jaar, in
de vijfde maand, op den tienden derzelver maand, dat er mannen uit de
oudsten van Israel kwamen, om den HEERE te vragen; en zij zaten neder
voor mijn aangezicht.

<span id="an_20:2">20:2</span> Toen geschiedde des HEEREN woord tot mij,
zeggende:

<span id="an_20:3">20:3</span> Mensenkind, spreek tot de oudsten van
Israel, en zeg tot hen: Alzo zegt de Heere HEERE: Komt gij, om Mij te
vragen? Zo waarachtig als Ik leef, zo Ik van u gevraagd worde, spreekt
de Heere HEERE.

<span id="an_20:4">20:4</span> Zoudt gij hun recht geven, zoudt gij hun
recht geven, o mensenkind? Maak hun de gruwelen hunner vaderen bekend;

<span id="an_20:5">20:5</span> En zeg tot hen: Alzo zegt de Heere HEERE:
Ten dage als Ik Israel verkoos, zo hief Ik Mijn hand op tot het zaad van
het huis Jakobs, en maakte Mijzelven hun in Egypteland bekend; ja, Ik
hief Mijn hand tot hen op, zeggende: Ik ben de HEERE, uw God.

<span id="an_20:6">20:6</span> Ten zelven dage hief Ik Mijn hand tot hen
op, dat Ik hen uit Egypteland uitvoeren zou, in een land, dat Ik voor
hen uitgespeurd had, vloeiende van melk en honig, hetwelk het sieraad is
van alle landen.

<span id="an_20:7">20:7</span> En Ik zeide tot hen: Een ieder werpe de
verfoeiselen zijner ogen weg; en verontreinigt ulieden niet met de
drekgoden van Egypte; Ik, de HEERE, ben uw God.

<span id="an_20:8">20:8</span> Maar zij waren wederspannig tegen Mij, en
wilden naar Mij niet horen; niemand wierp de verfoeiselen zijner ogen
weg, noch verliet de drekgoden van Egypte; daarom zeide Ik, dat Ik Mijn
grimmigheid over hen uitgieten zou, om Mijn toorn tegen hen te
volbrengen in het midden van Egypteland.

<span id="an_20:9">20:9</span> Doch Ik deed het om Mijns Naams wil,
opdat hij niet ontheiligd wierde voor de ogen der heidenen, in welker
midden zij waren; aan welke Ik Mij, voor derzelver ogen, bekend gemaakt
heb, om hen uit Egypteland uit te voeren.

<span id="an_20:10">20:10</span> En Ik voerde hen uit Egypteland, en
bracht hen in de woestijn.

<span id="an_20:11">20:11</span> Daar gaf Ik hun Mijn inzettingen, en
maakte hun Mijn rechten bekend, dewelke, zo ze een mens doet, zal hij
door dezelve leven.

<span id="an_20:12">20:12</span> Daartoe ook gaf Ik hun Mijn sabbatten,
om een teken te zijn tussen Mij en tussen hen, opdat zij zouden weten,
dat Ik de HEERE ben, Die hen heilige.

<span id="an_20:13">20:13</span> Maar het huis Israels werd wederspannig
tegen Mij in de woestijn; zij wandelden in Mijn inzettingen niet, en
verwierpen Mijn rechten; dewelke, zo ze een mens doet, zal hij door
dezelve leven; en zij ontheiligden Mijn sabbatten zeer, dat Ik zeide,
Mijn grimmigheid te zullen uitgieten over hen in de woestijn, om hen te
verdoen.

<span id="an_20:14">20:14</span> Maar Ik deed het om Mijns Naams wil,
opdat die niet ontheiligd werd voor de ogen van die heidenen, voor
welker ogen Ik hen uitvoerde.

<span id="an_20:15">20:15</span> Evenwel hief Ik ook Mijn hand op tot
hen in de woestijn, dat Ik hen niet zou brengen in het land, dat Ik hun
gegeven had, vloeiende van melk en honig, hetwelk het sieraad is van
alle landen;

<span id="an_20:16">20:16</span> Daarom dat zij Mijn rechten verwierpen,
en in Mijn inzettingen niet wandelden, en Mijn sabbatten ontheiligden;
want hun hart wandelde hun drekgoden na.

<span id="an_20:17">20:17</span> Doch Mijn oog verschoonde hen, dat Ik
hen niet verdierf, en geen voleinding met hen maakte in de woestijn.

<span id="an_20:18">20:18</span> Maar Ik zeide tot hun kinderen in de
woestijn: Wandelt niet in de inzettingen uwer vaderen, en onderhoudt hun
rechten niet, en verontreinigt u niet met hun drekgoden.

<span id="an_20:19">20:19</span> Ik ben de HEERE, uw God, wandelt in
Mijn inzettingen, en onderhoudt Mijn rechten, en doet dezelve.

<span id="an_20:20">20:20</span> En heiligt Mijn sabbatten, en zij
zullen tot een teken zijn tussen Mij en tussen ulieden, opdat gij weet,
dat Ik, de HEERE, uw God ben.

<span id="an_20:21">20:21</span> Maar die kinderen waren ook
wederspannig tegen Mij; zij wandelden niet in Mijn inzettingen, en Mijn
rechten namen zij niet waar, om die te doen; dewelke, zo ze een mens
doet, zal hij door dezelve leven; zij ontheiligden Mijn sabbatten, dat
Ik zeide, Mijn grimmigheid te zullen uitgieten over hen, volbrengende
Mijn toorn tegen hen in de woestijn.

<span id="an_20:22">20:22</span> Doch Ik keerde Mijn hand af, en deed
het om Mijns Naams wil, opdat hij voor de ogen der heidenen niet zou
ontheiligd worden, voor welker ogen Ik hen uitgevoerd had.

<span id="an_20:23">20:23</span> Ik hief ook Mijn hand tot hen op in de
woestijn, dat Ik hen verspreiden zou onder de heidenen, en hen
verstrooien in de landen;

<span id="an_20:24">20:24</span> Omdat zij Mijn rechten niet gedaan
hadden, maar Mijn inzettingen verworpen en Mijn sabbatten ontheiligd
hadden, en hun ogen achter de drekgoden hunner vaderen waren.

<span id="an_20:25">20:25</span> Daarom gaf Ik hun ook besluitingen, die
niet goed waren, en rechten, waarbij zij niet leven zouden.

<span id="an_20:26">20:26</span> En Ik verontreinigde hen in hun giften,
omdat zij door het vuur deden doorgaan al wat de baarmoeder opent; opdat
Ik ze verwoesten zou, ten einde dat zij zouden weten, dat Ik de HEERE
ben.

<span id="an_20:27">20:27</span> Daarom, mensenkind, spreek tot het huis
Israels, en zeg tot hen: Alzo zegt de Heere HEERE: Hiermede nog hebben
Mij uw vaderen gesmaad, dat zij door overtreding tegen Mij overtreden
hebben.

<span id="an_20:28">20:28</span> Als Ik hen in het land gebracht had,
over hetwelk Ik Mijn hand opgeheven had, om hetzelve hun te geven, zo
zagen zij naar allen hogen heuvel, en alle dicht geboomte, en offerden
daar hun offeren, en gaven daar hun tergende offeranden, en daar zetten
zij hun liefelijken reuk, en daar offerden zij hun drankofferen.

<span id="an_20:29">20:29</span> En Ik zeide tot hen: Wat is die hoogte,
waarhenen gij gaat? Nochtans is de naam daarvan genoemd hoogte, tot op
dezen dag toe.

<span id="an_20:30">20:30</span> Daarom zeg tot het huis Israels: Alzo
zegt de Heere HEERE: Zijt gij verontreinigd geworden in den weg uwer
vaderen, en hoereert gij achter hun verfoeiselen?

<span id="an_20:31">20:31</span> Ja, met het offeren uwer gaven, met uw
kinderen door het vuur te doen doorgaan, zijt gij verontreinigd aan al
uw drekgoden tot op dezen dag toe; en zou Ik van u gevraagd worden, o
huis Israels? Zo waarachtig als Ik leef, spreekt de Heere HEERE, zo Ik
van u gevraagd worde!

<span id="an_20:32">20:32</span> Daarom, dat in uw geest opgeklommen is,
zal geenszins geschieden, dat gij zegt: Wij zullen als de heidenen en
als de geslachten der landen zijn, dienende hout en steen.

<span id="an_20:33">20:33</span> Zo waarachtig als Ik leef, spreekt de
Heere HEERE: Zo Ik niet met een sterke hand, en uitgestrekten arm, en
met een uitgegoten grimmigheid over u zal regeren!

<span id="an_20:34">20:34</span> Want Ik zal u uit de volken voeren, en
u vergaderen uit de landen, waarin gij verstrooid zijt, door een sterke
hand, en door een uitgestrekten arm, en door een uitgegoten grimmigheid.

<span id="an_20:35">20:35</span> Daartoe zal Ik u brengen in de woestijn
der volken, en Ik zal met u aldaar rechten, aangezicht aan aangezicht;

<span id="an_20:36">20:36</span> Gelijk als Ik gerecht heb met uw
vaderen in de woestijn van Egypteland, alzo zal Ik met u rechten,
spreekt de Heere HEERE.

<span id="an_20:37">20:37</span> En Ik zal ulieden onder de roede doen
doorgaan, en Ik zal u brengen onder den band des verbonds.

<span id="an_20:38">20:38</span> Daartoe zal Ik, die rebel zijn, en die
tegen Mij overtreden, uit ulieden uitzuiveren; Ik zal hen uit het land
hunner vreemdelingschappen uitvoeren, en zij zullen in het landschap
Israels niet weder komen, en gij zult weten, dat Ik de HEERE ben.

<span id="an_20:39">20:39</span> En gijlieden, o huis Israels, alzo zegt
de Heere HEERE: Gaat henen, dient een ieder zijn drekgoden, ook hierna,
dewijl gijlieden naar Mij niet hoort; doch ontheiligt niet meer Mijn
heiligen Naam, met uw giften en met uw drekgoden.

<span id="an_20:40">20:40</span> Want op Mijn heiligen berg, op den
hogen berg Israels, spreekt de Heere HEERE, daar zal Mij het ganse huis
Israels in het land dienen, zij allen; daar zal Ik welgevallen aan hen
nemen, en daar zal Ik uw hefofferen eisen, en de eerstelingen uwer
heffingen met al uw geheiligde dingen.

<span id="an_20:41">20:41</span> Ik zal een welgevallen aan ulieden
nemen om den liefelijken reuk, wanneer Ik u van de volken uitvoeren, en
u vergaderen zal uit de landen, in dewelke gij zult verstrooid zijn, en
Ik zal in u geheiligd worden voor de ogen der heidenen.

<span id="an_20:42">20:42</span> En gij zult weten, dat Ik de HEERE ben,
als Ik u in het landschap Israels gebracht zal hebben, in het land,
waarover Ik Mijn hand opgeheven heb, om hetzelve uw vaderen te geven.

<span id="an_20:43">20:43</span> Daar zult gij dan gedenken aan uw
wegen, en aan al uw handelingen waarmede gij u verontreinigd hebt, en
gij zult van u zelven een walging hebben over al uw boosheden, die gij
gedaan hebt.

<span id="an_20:44">20:44</span> Zo zult gij weten, dat Ik de HEERE ben,
als Ik met u gedaan zal hebben, om Mijns Naams wil, niet naar uw boze
wegen, noch naar uw verdorven handelingen, o huis Israels, spreekt de
Heere HEERE.

<span id="an_20:45">20:45</span> Verder geschiedde des HEEREN woord tot
mij, zeggende:

<span id="an_20:46">20:46</span> Mensenkind, zet uw aangezicht naar den
weg van het zuiden, en drup tegen het zuiden; en profeteer tegen het
woud van het veld in het zuiden.

<span id="an_20:47">20:47</span> En zeg tot het zuiderwoud: Hoor des
HEEREN woord: Alzo zegt de Heere HEERE: Ziet, Ik zal een vuur in u
aansteken, hetwelk in u allen groenen boom en allen dorren boom verteren
zal; de vlammende vlam zal niet uitgeblust worden, maar daardoor zullen
verbrand worden alle aangezichten van het zuiden tot het noorden toe.

<span id="an_20:48">20:48</span> En alle vlees zal zien, dat Ik, de
HEERE, dat aangestoken heb; het zal niet uitgeblust worden.

<span id="an_20:49">20:49</span> En ik zeide: Ach, Heere HEERE, zij
zeggen van mij: Is hij niet een verdichter van gelijkenissen?

<span id="an_21:1">21:1</span> En des HEEREN woord geschiedde tot mij,
zeggende:

<span id="an_21:2">21:2</span> Mensenkind! zet uw aangezicht tegen
Jeruzalem, en drup tegen de heiligdommen, en profeteer tegen het land
van Israel;

<span id="an_21:3">21:3</span> En zeg tot het land van Israel: Alzo zegt
de HEERE: Ziet, Ik wil aan u, en Ik zal Mijn zwaard uit zijn schede
trekken; en Ik zal van u uitroeien den rechtvaardige en den goddeloze.

<span id="an_21:4">21:4</span> Omdat Ik dan van u uitroeien zal den
rechtvaardige en den goddeloze, daarom zal Mijn zwaard uit zijn schede
uitgaan tegen alle vlees, van het zuiden tot het noorden.

<span id="an_21:5">21:5</span> En alle vlees zal weten, dat Ik, de
HEERE, Mijn zwaard uit zijn schede getrokken heb; het zal niet meer
wederkeren.

<span id="an_21:6">21:6</span> Maar gij, mensenkind, zucht; zucht voor
hun ogen met verbreking der lenden en met bitterheid.

<span id="an_21:7">21:7</span> En het zal geschieden, als zij tot u
zeggen zullen: Waarom zucht gij, dat gij zeggen zult: Om het gerucht,
want het komt! en alle hart zal versmelten, en alle handen zullen
verslappen, en alle geest zal inkrimpen, en alle knieen als water
henenvlieten; ziet, het komt, en het zal geschieden, spreekt de Heere
HEERE.

<span id="an_21:8">21:8</span> Wederom geschiedde des HEEREN woord tot
mij, zeggende:

<span id="an_21:9">21:9</span> Mensenkind, profeteer en zeg: Alzo zegt
de HEERE: Zeg: Het zwaard, het zwaard is gescherpt, en ook geveegd.

<span id="an_21:10">21:10</span> Het is gescherpt, opdat het een
slachting slachte; het is geveegd, opdat het een glinster hebbe; of wij
dan zullen vrolijk zijn? het is de roede Mijns Zoons, die alle hout
versmaadt.

<span id="an_21:11">21:11</span> En Hij heeft hetzelve te vegen gegeven,
opdat men het met de hand handelen zou; dat zwaard is gescherpt, en dat
is geveegd, om hetzelve in de hand des doodslagers te geven.

<span id="an_21:12">21:12</span> Schreeuw en huil, o mensenkind, want
hetzelve zal zijn tegen Mijn volk, het zal zijn tegen al de vorsten van
Israel; verschrikkingen zullen vanwege het zwaard bij Mijn volk zijn;
daarom klop op de heup.

<span id="an_21:13">21:13</span> Als er beproeving was, wat was het
toen? Zou er dan ook geen versmadende roede zijn, spreekt de Heere
HEERE.

<span id="an_21:14">21:14</span> Daarom gij, mensenkind, profeteer, en
sla hand tegen hand; want het zwaard zal verdubbeld worden ten derden
male, het is het zwaard dergenen, die verslagen zullen worden; het is
het zwaard der groten, die verslagen zullen worden, dat tot hen in de
binnenste kameren indringen zal.

<span id="an_21:15">21:15</span> Ik heb de punt des zwaards gezet tegen
al hun poorten, opdat het hart versmelte, en de aanstoten
vermenigvuldigen; ach, het is toegemaakt, opdat het glinstere, het is
ingewonden om te slachten.

<span id="an_21:16">21:16</span> Houd u bijeen, o zwaard! keer u
rechtsom, schik u, keer u linksom, waarhenen uw aangezicht gesteld is.

<span id="an_21:17">21:17</span> En Ik Zelf zal ook Mijn hand tegen Mijn
hand slaan, en Mijn grimmigheid doen rusten; Ik, de HEERE, heb het
gesproken.

<span id="an_21:18">21:18</span> Wederom geschiedde des HEEREN woord tot
mij, zeggende:

<span id="an_21:19">21:19</span> Gij nu, mensenkind, stel u twee wegen
voor, waardoor het zwaard des konings van Babel komt; uit een land
zullen zij beide voortkomen; en kies een zijde, kies ze aan het hoofd
van den weg der stad.

<span id="an_21:20">21:20</span> Gij zult een weg voorstellen, waardoor
het zwaard inkomen zal tegen Rabba der kinderen Ammons, of tegen Juda,
tot de vaste stad Jeruzalem.

<span id="an_21:21">21:21</span> Want de koning van Babel zal aan de
wegscheiding staan, aan het hoofd van de twee wegen, om waarzegging te
gebruiken; hij zal zijn pijlen slijpen; hij zal de terafim vragen, hij
zal de lever bezien.

<span id="an_21:22">21:22</span> De waarzegging zal aan zijn rechterhand
zijn op Jeruzalem, om hoofdmannen te stellen, om den mond te openen in
het doodslaan, om de stem op te heffen met gejuich, om stormrammen te
stellen tegen de poorten, om sterkten op te werpen, om bolwerken te
bouwen.

<span id="an_21:23">21:23</span> Dit zal hun in hun ogen als een ijdel
waarzeggen zijn, omdat zij met eden beedigd zijn onder hen; maar hij zal
der ongerechtigheid gedenken, opdat zij gegrepen worden.

<span id="an_21:24">21:24</span> Daarom zegt de Heere HEERE alzo: Omdat
gijlieden uwer ongerechtigheid doet gedenken, doordien uw overtredingen
ontdekt worden, zodat uw zonden gezien worden in al uw handelingen;
omdat uwer gedacht wordt, zult gij met de hand gegrepen worden.

<span id="an_21:25">21:25</span> En gij, o onheilig, goddeloos vorst van
Israel, wiens dag komen zal, ten tijde der uiterste ongerechtigheid;

<span id="an_21:26">21:26</span> Alzo zegt de Heere HEERE: Doe dien hoed
weg, en hef dien kroon af, deze zal dezelfde niet wezen; Ik zal verhogen
dien, die nederig is, en vernederen dien, die hoog is.

<span id="an_21:27">21:27</span> Ik zal die kroon omgekeerd, omgekeerd,
omgekeerd stellen; ja, zij zal niet zijn, totdat hij kome, die daartoe
recht heeft, en dien Ik dat geven zal.

<span id="an_21:28">21:28</span> En gij, mensenkind, profeteer en zeg:
Alzo zegt de Heere HEERE, van de kinderen Ammons, en van hun smading; zo
zeg: Het zwaard, het zwaard is uitgetrokken, het is ter slachting
geveegd om te verdoen, om te glinsteren;

<span id="an_21:29">21:29</span> Terwijl zij u ijdelheid zien, terwijl
zij u leugen voorzeggen, om u op de halzen te stellen dergenen, die van
de goddelozen verslagen zijn, welker dag gekomen was ten tijde der
uiterste ongerechtigheid.

<span id="an_21:30">21:30</span> Keer uw zwaard weder in zijn schede! In
de plaats, waar gij geschapen zijt, in het land uwer woningen zal Ik u
richten.

<span id="an_21:31">21:31</span> En Ik zal over u Mijn gramschap
uitgieten, Ik zal tegen u door het vuur Mijner verbolgenheid blazen; en
Ik zal u overgeven in de hand van brandende mensen, smeders des
verderfs.

<span id="an_21:32">21:32</span> Het vuur zult gij tot spijze zijn, uw
bloed zal zijn in het midden des lands; uwer zal niet gedacht worden;
want Ik, de HEERE, heb het gesproken.

<span id="an_22:1">22:1</span> Verder geschiedde des HEEREN woord tot
mij, zeggende:

<span id="an_22:2">22:2</span> Gij nu, mensenkind, zoudt gij der
bloedstad recht geven? Zoudt gij ze recht geven? Ja, maak haar bekend al
haar gruwelen.

<span id="an_22:3">22:3</span> En zeg: Alzo zegt de Heere HEERE: O stad,
die in haar midden bloed vergiet, opdat haar tijd kome, en drekgoden
tegen zichzelve maakt, om zich te verontreinigen!

<span id="an_22:4">22:4</span> Door uw bloed, dat gij vergoten hebt,
zijt gij schuldig geworden, en met uw drekgoden, die gij gemaakt hebt,
hebt gij u verontreinigd, en hebt uw dagen doen naderen, en zijt tot uw
jaren gekomen; daarom heb Ik u den heidenen overgegeven tot een smaad,
en allen landen tot een spot.

<span id="an_22:5">22:5</span> Die nabij en verre van u zijn, zullen u
bespotten, gij onreine van naam en vol van onrust!

<span id="an_22:6">22:6</span> Ziet, de vorsten Israels zijn in u
geweest, een ieder naar zijn kracht, om bloed te vergieten.

<span id="an_22:7">22:7</span> Vader en moeder hebben zij in u licht
geacht; met den vreemdeling hebben zij in het midden van u door
verdrukking gehandeld; zij hebben in u den wees en de weduwe verdrukt.

<span id="an_22:8">22:8</span> Mijn heilige dingen hebt gij veracht, en
Mijn sabbatten hebt gij ontheiligd.

<span id="an_22:9">22:9</span> Achterklappers zijn in u geweest om bloed
te vergieten, en in u hebben zij op de bergen gegeten, zij hebben
schandelijkheid in het midden van u gedaan.

<span id="an_22:10">22:10</span> Men heeft de schaamte des vaders in u
ontdekt; die onrein was door afzondering, hebben zij in u verkracht.

<span id="an_22:11">22:11</span> Daartoe heeft de een gruwel gedaan met
zijns naasten huisvrouw, en een ander heeft zijns zoons vrouw met
schandelijkheid verontreinigd; nog een ander heeft in u zijn zuster,
zijns vaders dochter; verkracht.

<span id="an_22:12">22:12</span> Zij hebben geschenken in u genomen, om
bloed te vergieten; woeker en overwinst hebt gij genomen, en gij hebt
gierigheid gepleegd aan uw naaste door verdrukking; maar gij hebt Mijner
vergeten, spreekt de Heere HEERE.

<span id="an_22:13">22:13</span> Ziet dan, Ik heb Mijn hand geslagen, om
uw gierigheid, die gij bedreven hebt, en om uw bloed, die in het midden
van u geweest zijn.

<span id="an_22:14">22:14</span> Zal uw hart bestaan? zullen uw handen
sterk zijn, in de dagen, als Ik met u handelen zal? Ik, de HEERE, heb
het gesproken, en zal het doen.

<span id="an_22:15">22:15</span> En Ik zal u verstrooien onder de
heidenen, en u verspreiden in de landen, en uw ontreinigheid uit u
verteren.

<span id="an_22:16">22:16</span> Zo zult gij in u ontheiligd zijn voor
de ogen der heidenen; en gij zult weten, dat Ik de HEERE ben.

<span id="an_22:17">22:17</span> Wijders geschiedde des HEEREN woord tot
mij, zeggende:

<span id="an_22:18">22:18</span> Mensenkind, die van het huis Israels
zijn Mij tot schuim geworden; zij zijn allen koper, of tin, of ijzer, of
lood, in het midden des ovens; zilverschuim zijn zij geworden.

<span id="an_22:19">22:19</span> Daarom, alzo zegt de Heere HEERE: Omdat
gijlieden allen tot schuim geworden zijt, daarom ziet, Ik zal u in het
midden van Jeruzalem vergaderen.

<span id="an_22:20">22:20</span> Gelijk zilver, of koper, of ijzer, of
lood, of tin in het midden eens ovens vergaderd wordt, om het vuur
daarover op te blazen, opdat men het smelte; alzo zal Ik ulieden
vergaderen in Mijn toorn, en in Mijn grimmigheid daar laten, en smelten.

<span id="an_22:21">22:21</span> Ja, Ik zal u bijeenbrengen, en zal op u
blazen in het vuur Mijner verbolgenheid, dat gij in het midden van haar
zult gesmolten worden.

<span id="an_22:22">22:22</span> Gelijk het zilver in het midden des
ovens gesmolten wordt, alzo zult gijlieden in het midden van haar
gesmolten worden; en gij zult weten, dat Ik, de HEERE, Mijn grimmigheid
over u uitgegoten heb.

<span id="an_22:23">22:23</span> Voorts geschiedde des HEEREN woord tot
mij, zeggende:

<span id="an_22:24">22:24</span> Mensenkind, zeg tot haar; Gij zijt een
land, dat niet gereinigd is, dat zijn plasregen niet heeft gehad ten
dage der gramschap.

<span id="an_22:25">22:25</span> De verbintenis harer profeten is in het
midden van haar als een brullende leeuw, die een roof rooft; zij eten de
zielen op, den schat en het kostelijke nemen zij weg; haar weduwen
vermenigvuldigen zij in het midden van haar.

<span id="an_22:26">22:26</span> Haar priesters doen Mijn wet geweld
aan, en zij ontheiligen Mijn heilige dingen; tussen het heilige en het
onheilige maken zij geen onderscheid, en het verschil tussen het onreine
en reine geven zij niet te kennen; daartoe verbergen zij hun ogen van
Mijn sabbatten; ja, Ik word in het midden van hen ontheiligd.

<span id="an_22:27">22:27</span> Haar vorsten zijn in het midden van
haar als wolven, die een roof roven, om bloed te vergieten, en om zielen
te verderven; opdat zij gierigheid zouden plegen.

<span id="an_22:28">22:28</span> Haar profeten nu pleisteren hen met
loze kalk; ziende ijdelheid en hun leugen voorzeggende, zeggende: Alzo
zegt de Heere HEERE! en de HEERE heeft niet gesproken.

<span id="an_22:29">22:29</span> Het volk des lands pleegt enkel
verdrukking, en bedrijft enkel roverij, ook onderdrukken zij den
ellendige en nooddruftige, en den vreemdeling verdrukken zij zonder
recht.

<span id="an_22:30">22:30</span> Ik zocht nu een man uit hen, die den
muur mocht toemuren, en voor Mijn aangezicht in de bresse staan voor het
land, opdat Ik het niet mocht verderven; maar Ik vond niemand.

<span id="an_22:31">22:31</span> Daarom heb Ik Mijn gramschap over hen
uitgegoten; door het vuur Mijner verbolgenheid heb Ik hen verteerd; hun
weg heb Ik op hun hoofd gegeven, spreekt de Heere HEERE.

<span id="an_23:1">23:1</span> Verder geschiedde des HEEREN woord tot
mij, zeggende:

<span id="an_23:2">23:2</span> Mensenkind! daar waren twee vrouwen,
dochteren van een moeder.

<span id="an_23:3">23:3</span> Dezen hoereerden in Egypte; in haar jeugd
hoereerden zij; daar werden haar borsten gedrukt, en daar werden de
tepelen haars maagdoms betast.

<span id="an_23:4">23:4</span> Haar namen nu waren: Ohola, de grootste,
en Oholiba, haar zuster; en zij werden de Mijne, en baarden zonen en
dochteren; dit waren haar namen: Samaria is Ohola, en Jeruzalem Oholiba.

<span id="an_23:5">23:5</span> Ohola nu hoereerde, zijnde onder Mij; en
zij werd verliefd op haar boelen, op de Assyriers, die nabij waren;

<span id="an_23:6">23:6</span> Bekleed met hemelsblauw, vorsten en
overheden, altemaal gewenste jongelingen, ruiteren, rijdende op paarden.

<span id="an_23:7">23:7</span> Alzo dreef zij haar hoererijen met
dezelve, die allen de keure der kinderen van Assur waren; en met allen,
op dewelke zij verliefd was, met al derzelver drekgoden, verontreinigde
zij zich.

<span id="an_23:8">23:8</span> Zij verliet ook haar hoererijen niet,
gebracht uit Egypte; want zij hadden bij haar in haar jeugd gelegen, en
zij hadden de tepelen haars maagdoms betast, en zij hadden hun hoererij
over haar uitgestort.

<span id="an_23:9">23:9</span> Daarom gaf Ik haar in de hand van haar
boelen over, in de hand der kinderen van Assur, op dewelke zij verliefd
was.

<span id="an_23:10">23:10</span> Dezen ontdekten haar schaamte, haar
zonen en haar dochteren namen zij weg, maar haar doodden zij met het
zwaard; en zij kreeg een naam onder de vrouwen, nadat men gerichten over
haar geoefend had.

<span id="an_23:11">23:11</span> Als haar zuster, Oholiba, dit zag, zo
verdierf zij haar minne nog meer dan zij, en haar hoererijen meer dan de
hoererijen van haar zuster.

<span id="an_23:12">23:12</span> Zij werd verliefd op de kinderen van
Assur, de vorsten en overheden, die nabij waren, bekleed met volkomen
sieraad, ruiteren, rijdende op paarden, altemaal gewenste jongelingen.

<span id="an_23:13">23:13</span> Toen zag Ik, dat zij verontreinigd was;
zij hadden beiden enerlei weg.

<span id="an_23:14">23:14</span> Ja, zij deed tot haar hoererijen nog
meer toe; want toen zij geschilderde mannen aan den wand zag, de beelden
der Chaldeen, geschilderd met menie,

<span id="an_23:15">23:15</span> Gegord met een gordel aan hun lenden,
hebbende overvloedig geverfde hoeden op hun hoofden, die allen in het
aanzien hoofdmannen waren, naar de gelijkenis der kinderen van Babel,
van Chaldea, het land hunner geboorte;

<span id="an_23:16">23:16</span> Zo werd zij op dezelve verliefd met het
opzien van haar ogen, en zij zond boden tot hen, naar Chaldea.

<span id="an_23:17">23:17</span> De kinderen van Babel nu kwamen tot
haar in tot het leger der minne, en verontreinigden haar met hun
hoererij; ook verontreinigde zij zich met hen; daarna werd haar ziel van
hen afgetrokken.

<span id="an_23:18">23:18</span> Alzo ontdekte zij haar hoererijen, en
ontdekte haar schaamte; toen werd Mijn ziel van haar afgetrokken, gelijk
als Mijn ziel was afgetrokken van haar zuster.

<span id="an_23:19">23:19</span> Doch zij vermenigvuldigde haar
hoererijen, gedenkende aan de dagen van haar jeugd, als zij gehoereerd
had in het land van Egypte.

<span id="an_23:20">23:20</span> En zij werd verliefd meer dan derzelver
bijwijven, welker vlees is als het vlees der ezelen, en welker vloed is
als de vloed der paarden.

<span id="an_23:21">23:21</span> Alzo hebt gij weder opgehaald de
schandelijke daad uwer jeugd, als die van Egypte uw tepelen betastten,
vanwege de borsten uwer jeugd.

<span id="an_23:22">23:22</span> Daarom, o Oholiba! alzo zegt de Heere
HEERE: Zie, Ik zal uw boelen, van welke uw ziel is afgetrokken, tegen u
verwekken, en Ik zal hen van rondom tegen u aanbrengen.

<span id="an_23:23">23:23</span> De kinderen van Babel en alle Chaldeen,
Pekod, en Soa, en Koa, en alle kinderen van Assur met hen; gewenste
jongelingen, die allen vorsten en overheden zijn, hoofdmannen en
vermaarde lieden, die allen te paard rijden.

<span id="an_23:24">23:24</span> Die zullen tegen u komen met karren,
wagenen en wielen, en met een vergadering van volken, rondassen, en
schilden, en helmen; zij zullen zich rondom tegen u zetten; en Ik zal
voor hun aangezicht het gericht stellen, en zij zullen u richten naar
hun rechten.

<span id="an_23:25">23:25</span> En Ik zal Mijn ijver tegen u zetten,
dat zij in grimmigheid met u zullen handelen; zij zullen uw neus en uw
oren afnemen, en het laatste van u zal door het zwaard vallen; zij
zullen uw zonen en uw dochteren wegnemen, en het laatste van u zal door
het vuur verteerd worden.

<span id="an_23:26">23:26</span> Zij zullen u ook uw klederen
uittrekken, en uw sieraadtuig wegnemen.

<span id="an_23:27">23:27</span> Zo zal Ik uw schandelijkheid van u doen
ophouden, mitsgaders uw hoererij, gebracht uit Egypteland; en gij zult
uw ogen naar hen niet opheffen, en aan Egypte niet meer gedenken.

<span id="an_23:28">23:28</span> Want alzo zegt de Heere HEERE: Zie, Ik
zal u overgeven in de hand dergenen, die gij haat, in de hand dergenen,
van dewelken uw ziel is afgetrokken.

<span id="an_23:29">23:29</span> Die zullen met u handelen uit haat, en
al uw arbeid wegnemen, en u naakt en bloot laten, dat uw hoerenschaamte
ontdekt worde, mitsgaders uw schandelijkheid en uw hoererijen.

<span id="an_23:30">23:30</span> Deze dingen zal men u doen, dewijl gij
de heidenen nagehoereerd hebt, en omdat gij u met hun drekgoden
verontreinigd hebt.

<span id="an_23:31">23:31</span> In den weg uwer zuster hebt gij
gewandeld, daarom zal Ik haar beker in uw hand geven.

<span id="an_23:32">23:32</span> Alzo zegt de Heere HEERE: Gij zult den
beker uwer zuster drinken, die diep en wijd is; gij zult tot belaching
en spot worden; de beker houdt veel in.

<span id="an_23:33">23:33</span> Van dronkenschap en jammer zult gij vol
worden; de beker van uw zuster Samaria is een beker der verwoesting en
der eenzaamheid.

<span id="an_23:34">23:34</span> Gij zult hem drinken en uitzuigen, en
zijn scherven zult gij brijzelen, en uw borsten zult gij afrukken; want
Ik heb het gesproken, spreekt de Heere HEERE.

<span id="an_23:35">23:35</span> Daarom, alzo zegt de Heere HEERE: Omdat
gij Mijner vergeten, en Mij achter uw rug geworpen hebt, zo draagt gij
ook uw schandelijkheid en uw hoererijen.

<span id="an_23:36">23:36</span> En de HEERE zeide tot mij: Mensenkind!
zoudt gij Ohola en Oholiba recht geven? Ja, vertoon haar haar gruwelen.

<span id="an_23:37">23:37</span> Want zij hebben overspel gedaan, en er
is bloed in haar handen; en zij hebben met haar drekgoden overspel
gedaan; daartoe hebben zij ook haar kinderen, die zij Mij gebaard
hadden, voor hen door het vuur laten doorgaan, tot spijze.

<span id="an_23:38">23:38</span> Nog hebben zij Mij dit gedaan; zij
hebben Mijn heiligdom ten zelven dage verontreinigd, en Mijn sabbatten
ontheiligd.

<span id="an_23:39">23:39</span> Want als zij hun kinderen hun drekgoden
geslacht hadden, zo kwamen zij op dienzelven dag in Mijn heiligdom, om
dat te ontheiligen; en ziet, alzo hebben zij gedaan in het midden van
Mijn huis.

<span id="an_23:40">23:40</span> Dit is er ook, dat zij gezonden hebben
tot mannen, die van verre zouden komen; tot dewelken als een bode
gezonden was, ziet, zo kwamen zij, voor dewelken gij u wiest, uw ogen
blankettet en u met sieraad versierdet;

<span id="an_23:41">23:41</span> En gij zat op een heerlijk bed, voor
hetwelk een tafel toegericht was, en op hetwelk gij Mijn reukwerk en
Mijn olie gezet hadt.

<span id="an_23:42">23:42</span> Als nu het geruis der menigte daarop
stil was, zo zonden zij tot mannen uit de menigte der mensen, en daar
werden wijnzuipers aangebracht uit de woestijn; die deden armringen aan
haar handen, en een sierlijke kroon op haar hoofden.

<span id="an_23:43">23:43</span> Toen zeide Ik van deze, die van
overspelerijen verouderd was: Nu zullen zij hoereren de hoererijen dezer
hoer, en die ook.

<span id="an_23:44">23:44</span> En men ging tot haar in, gelijk men
ingaat tot een vrouw, die een hoer is; alzo gingen zij in tot Ohola en
tot Oholiba, die schandelijke vrouwen.

<span id="an_23:45">23:45</span> Rechtvaardige mannen dan, die zullen
haar richten naar het recht der overspeelsters, en naar het recht der
bloedvergietsters; want zij zijn overspeelsters, en bloed is in haar
handen.

<span id="an_23:46">23:46</span> Want alzo zegt de Heere HEERE: Ik zal
een vergadering tegen haar doen opkomen, en zal ze ter beroering en ten
roof overgeven.

<span id="an_23:47">23:47</span> En de vergadering zal ze met stenen
stenigen, en dezelve met hun zwaarden nederhouwen; haar zonen en haar
dochteren zullen zij doden, en haar huizen met vuur verbranden.

<span id="an_23:48">23:48</span> Alzo zal Ik de schandelijkheid uit het
land doen ophouden; opdat alle vrouwen onderwezen worden, dat zij naar
uw schandelijkheid niet doen.

<span id="an_23:49">23:49</span> Alzo zullen zij uw schandelijkheid op u
leggen, en gij zult de zonden uwer drekgoden dragen; en gijlieden zult
weten, dat Ik de Heere HEERE ben.

<span id="an_24:1">24:1</span> Wijders geschiedde des HEEREN woord tot
mij, in het negende jaar, in de tiende maand, op den tienden der maand,
zeggende:

<span id="an_24:2">24:2</span> Mensenkind! schrijf u den naam van den
dag op, even van dezen zelfden dag; de koning van Babel legt zich voor
Jeruzalem, even op dezen zelfden dag.

<span id="an_24:3">24:3</span> En gebruik een gelijkenis tot dat
wederspannig huis, en zeg tot hen: Alzo zegt de Heere HEERE: Zet een pot
toe, zet hem toe, en giet ook water daarin.

<span id="an_24:4">24:4</span> Doe zijn stukken te zamen daarin, alle
goede stukken, de dij en den schouder, vul hem met de keur der
beenderen.

<span id="an_24:5">24:5</span> Neem de keur van de kudde, en stook ook
een brandstapel van de beenderen daaronder; doe hem wel opzieden; ook
zullen zijn beenderen daarin gekookt worden.

<span id="an_24:6">24:6</span> Daarom, alzo zegt de Heere HEERE: Wee der
bloedstad, den pot, welks schuim in hem is, en van welken zijn schuim en
niet is uitgegaan! trek stuk bij stuk daaruit, en laat het lot over hem
niet vallen.

<span id="an_24:7">24:7</span> Want haar bloed is in het midden van
haar; op een gladde steenrots heeft zij dat gelegd; zij heeft het op de
aarde niet uitgestort, om hetzelve met stof te bedekken.

<span id="an_24:8">24:8</span> Opdat Ik de grimmigheid doe opgaan om
wraak te oefenen, heb Ik ook haar bloed op een gladde steenrots gelegd,
opdat het niet bedekt worde.

<span id="an_24:9">24:9</span> Daarom, alzo zegt de Heere HEERE: Wee der
bloedstad! Ik zal ook den brandstapel groot maken!

<span id="an_24:10">24:10</span> Draag veel houts toe, steek het vuur
aan, verteer het vlees, en kruid het met specerijen, en laat de
beenderen verbranden.

<span id="an_24:11">24:11</span> Stel hem daarna ledig op zijn kolen,
opdat hij heet worde, en zijn roest verbrande, en zijn onreinigheid in
het midden van hem versmelte, zijn schuim verteerd worde.

<span id="an_24:12">24:12</span> Met ijdelheden heeft zij Mij moede
gemaakt; nog is haar overvloedig schuim van haar niet uitgegaan; haar
schuim moet in het vuur.

<span id="an_24:13">24:13</span> In uw onreinigheid is schandelijkheid,
omdat Ik u gereinigd heb, en gij niet gereinigd zijt, zo zult gij van uw
onreinigheid niet meer gereinigd worden, totdat Ik Mijn grimmigheid op u
zal hebben doen rusten.

<span id="an_24:14">24:14</span> Ik, de HEERE, heb het gesproken; het
zal komen, en Ik zal het doen; Ik zal er niet van wijken, en Ik zal niet
verschonen noch berouw hebben; naar uw wegen en naar uw handelingen
zullen zij u richten, spreekt de Heere HEERE.

<span id="an_24:15">24:15</span> Wijders geschiedde des HEEREN woord tot
mij, zeggende:

<span id="an_24:16">24:16</span> Mensenkind! zie, Ik zal den lust uwer
ogen van u wegnemen door een plage; nochtans zult gij niet rouwklagen,
noch wenen, en uw tranen zullen niet voortkomen.

<span id="an_24:17">24:17</span> Houd stil van kermen, gij zult geen
dodenrouw maken, bind uw hoed op u, en doe uw schoenen aan uw voeten; en
de bovenste lip zult gij niet bewinden, en zult der lieden brood niet
eten.

<span id="an_24:18">24:18</span> Dit sprak ik tot het volk in den
morgenstond, en mijn huisvrouw stierf in den avond; en ik deed in den
morgenstond, gelijk mij geboden was.

<span id="an_24:19">24:19</span> En het volk zeide tot mij: Zult gij ons
niet te kennen geven, wat ons deze dingen zijn, dat gij aldus doet?

<span id="an_24:20">24:20</span> En ik zeide tot hen: Het woord des
HEEREN is tot mij geschied, zeggende:

<span id="an_24:21">24:21</span> Zeg tot het huis Israels: Alzo zegt de
Heere HEERE: Ziet, Ik zal Mijn heiligdom ontheiligen, de heerlijkheid
uwer sterkte, de begeerte uwer ogen, en de verschoning uwer ziel; en uw
zonen en uw dochteren, die gij verlaten hebt, zullen door het zwaard
vallen.

<span id="an_24:22">24:22</span> Dan zult gijlieden doen, gelijk als ik
gedaan heb; de bovenste lip zult gij niet bewinden, en der lieden brood
zult gij niet eten.

<span id="an_24:23">24:23</span> En uw hoeden zullen op uw hoofden zijn,
en uw schoenen aan uw voeten; gij zult niet rouwklagen, noch wenen, maar
gij zult in uw ongerechtigheden versmachten, en een iegelijk tegen zijn
broeder zuchten.

<span id="an_24:24">24:24</span> Alzo zal ulieden Ezechiel tot een
wonderteken zijn; naar alles, wat hij gedaan heeft, zult gij doen; als
dit komt, dan zult gij weten, dat Ik de Heere HEERE ben.

<span id="an_24:25">24:25</span> En gij, mensenkind! zal het niet zijn,
ten dage, als Ik van hen zal wegnemen hun sterkte, de vreugde huns
sieraads, den lust hunner ogen en het verlangen hunner zielen, hun zonen
en hun dochteren;

<span id="an_24:26">24:26</span> Dat ten zelfden dage een ontkomene tot
u zal komen, om uw oren dat te doen horen?

<span id="an_24:27">24:27</span> Ten zelven dage zal uw mond bij dien,
die ontkomen is, opengedaan worden, en gij zult spreken, en niet meer
stom zijn; alzo zult gij hun tot een wonderteken zijn, en zij zullen
weten, dat Ik de HEERE ben.

<span id="an_25:1">25:1</span> En des HEEREN woord geschiedde tot mij,
zeggende:

<span id="an_25:2">25:2</span> Mensenkind! zet uw aangezicht tegen de
kinderen Ammons, en profeteer tegen dezelve;

<span id="an_25:3">25:3</span> En zeg tot de kinderen Ammons: Hoort des
Heeren HEEREN woord: Alzo zegt de Heere HEERE: Omdat gij gezegd hebt:
Heah! over Mijn heiligdom, als het ontheiligd werd, en over het land
Israels, als het verwoest werd, en over het huis van Juda, als zij in
gevangenis gingen;

<span id="an_25:4">25:4</span> Daarom, ziet, Ik zal u aan die van het
oosten overgeven tot een bezitting, dat zij hun burgen in u zetten, en
hun woningen in u stellen, die zullen uw vruchten eten, en die zullen uw
melk drinken.

<span id="an_25:5">25:5</span> En Ik zal Rabba tot een kemelstal maken,
en de kinderen Ammons tot een schaapskooi; en gij zult weten, dat Ik de
HEERE ben.

<span id="an_25:6">25:6</span> Want alzo zegt de Heere HEERE: Omdat gij
met de hand geklapt, en met den voet gestampt hebt, en van harte
verblijd zijt geweest in al uw plundering, over het land Israels;

<span id="an_25:7">25:7</span> Daarom, ziet, Ik zal Mijn hand tegen u
uitstrekken, en u den heidenen ten buit geven, en zal u uit de volken
uitroeien, en u uit de landen verdoen; Ik zal u verdelgen; en gij zult
weten, dat Ik de HEERE ben.

<span id="an_25:8">25:8</span> Alzo zegt de Heere HEERE: Omdat Moab en
Seir zeggen: Ziet, het huis van Juda is gelijk al de heidenen;

<span id="an_25:9">25:9</span> Daarom, ziet, Ik zal de zijde van Moab
openen, van de steden af, van zijn steden, die van zijn grenzen af zijn,
het sieraad des lands, Beth-Jesimoth, Baal-Meon, en tot Kiriathaim toe;

<span id="an_25:10">25:10</span> Voor die van het oosten, met het land
der kinderen Ammons, hetwelk Ik ter bezitting zal overgeven; opdat der
kinderen Ammons onder de heidenen niet meer gedacht worde.

<span id="an_25:11">25:11</span> Ik zal ook in Moab gerichten oefenen;
en zij zullen weten, dat Ik de HEERE ben.

<span id="an_25:12">25:12</span> Alzo zegt de Heere HEERE: Omdat Edom
met enkel wraakgierigheid gehandeld heeft tegen het huis van Juda; en
zij zich zeer schuldig gemaakt hebben, dat zij zich aan hen gewroken
hebben:

<span id="an_25:13">25:13</span> Daarom, alzo zegt de Heere HEERE: Ik
zal ook Mijn hand uitstrekken tegen Edom, en Ik zal mens en beest uit
haar uitroeien; en zal haar tot een woestheid stellen van Theman af; en
zij zullen tot Dedan toe door het zwaard vallen.

<span id="an_25:14">25:14</span> En Ik zal Mijn wraak doen aan Edom,
door de hand van Mijn volk Israel; en zij zullen tegen Edom naar Mijn
toorn en naar Mijn grimmigheid handelen; alzo zullen zij Mijn wraak
gewaar worden, spreekt de Heere HEERE.

<span id="an_25:15">25:15</span> Alzo zegt de Heere HEERE: Omdat de
Filistijnen door wraak gehandeld hebben, en van harte wraak geoefend
hebben door plundering, om te vernielen door een eeuwige vijandschap;

<span id="an_25:16">25:16</span> Daarom, alzo zegt de Heere HEERE: Ziet,
Ik strek Mijn hand uit tegen de Filistijnen, en zal de Cherethieten
uitroeien, en het overblijfsel van de zeehaven verdoen.

<span id="an_25:17">25:17</span> En Ik zal grote wraak met grimmige
straffingen onder hen doen; en zij zullen weten, dat Ik de HEERE ben,
als Ik Mijn wraak aan hen gedaan zal hebben.

<span id="an_26:1">26:1</span> En het gebeurde in het elfde jaar, op den
eersten der maand, dat des HEEREN woord tot mij geschiedde, zeggende:

<span id="an_26:2">26:2</span> Mensenkind! daarom dat Tyrus van
Jeruzalem gezegd heeft: Heah! zij is verbroken, de poort der volken; zij
is tot mij omgewend; ik zal vervuld worden, zij is verwoest!

<span id="an_26:3">26:3</span> Daarom, alzo zegt de Heere HEERE: Ziet,
Ik wil aan u, o Tyrus! en Ik zal vele heidenen tegen u doen opkomen,
alsof Ik de zee met haar golven deed opkomen.

<span id="an_26:4">26:4</span> Die zullen de muren van Tyrus verderven,
en haar torens afbreken; ja, Ik zal haar stof van haar wegvagen, en zal
haar tot een gladde steenrots maken.

<span id="an_26:5">26:5</span> Zij zal in het midden der zee zijn tot
uitspreiding van netten; want Ik heb het gesproken, spreekt de Heere
HEERE; en zij zal den heidenen ten roof worden.

<span id="an_26:6">26:6</span> En haar dochteren, die in het veld zijn,
zullen met het zwaard gedood worden; en zij zullen weten, dat Ik de
HEERE ben.

<span id="an_26:7">26:7</span> Want alzo zegt de Heere HEERE: Ziet, Ik
zal Nebukadrezar, den koning van Babel, den koning der koningen, van het
noorden, tegen Tyrus brengen, met paarden en met wagenen, en met
ruiteren, en krijgs vergaderingen, en veel volks.

<span id="an_26:8">26:8</span> Hij zal uw dochteren op het veld met het
zwaard doden, en hij zal sterkten tegen u maken, en een wal tegen u
opwerpen, en rondassen tegen u opheffen.

<span id="an_26:9">26:9</span> En hij zal muurbrekers tegen uw muren
stellen, en uw torens met zijn zwaarden afbreken.

<span id="an_26:10">26:10</span> Vanwege de menigte zijner paarden zal u
derzelver stof bedekken; uw muren zullen beven vanwege het gedruis der
ruiteren, en wielen, en wagenen, als hij door uw poorten zal intrekken,
gelijk door de ingangen ener doorbrokene stad.

<span id="an_26:11">26:11</span> Hij zal met de hoeven zijner paarden al
uw straten vertreden; uw volk zal hij met het zwaard doden, en elk een
van de kolommen uwer sterkten zal ter aarde nederstorten.

<span id="an_26:12">26:12</span> En zij zullen uw vermogen roven, en uw
koopmanswaren plunderen, en uw muren afbreken, en uw kostelijke huizen
omwerpen; en uw stenen, en uw hout, en uw stof zullen zij in het midden
der wateren werpen.

<span id="an_26:13">26:13</span> Zo zal Ik het gedeun uwer liederen doen
ophouden, en het geklank uwer harpen zal niet meer gehoord worden.

<span id="an_26:14">26:14</span> Ja, Ik zal u maken tot een gladde
steenrots; gij zult zijn tot uitspreiding der netten, gij zult niet meer
gebouwd worden; want Ik, de HEERE, heb het gesproken, spreekt de Heere
HEERE.

<span id="an_26:15">26:15</span> Alzo zegt de Heere HEERE tot Tyrus:
Zullen niet de eilanden van het geluid uws vals beven, als de dodelijk
verwonde zal kermen, wanneer men in het midden van u schrikkelijk zal
moorden?

<span id="an_26:16">26:16</span> En alle vorsten der zee zullen afdalen
van hun tronen, en hun mantels van zich doen, en hun gestikte klederen
uittrekken; met sidderingen zullen zij bekleed worden, op de aarde
zullen zij nederzitten, en te elken ogenblik sidderen, en over u ontzet
zijn;

<span id="an_26:17">26:17</span> En zij zullen een klaaglied over u
opheffen, en tot u zeggen: Hoe zijt gij uit de zeeen vergaan, gij
welbewoonde, gij beroemde stad, die sterk geweest is ter zee, zij en
haar inwoners; die hunlieder schrik gaven aan allen, die in haar
woonden!

<span id="an_26:18">26:18</span> Nu zullen de eilanden sidderen ten dage
uws vals; ja, de eilanden, die in de zee zijn, zullen beroerd worden
vanwege uw uitgang.

<span id="an_26:19">26:19</span> Want alzo zegt de Heere HEERE: Als Ik u
zal stellen tot een verwoeste stad, gelijk de steden, die niet bewoond
worden; als Ik een afgrond over u zal doen opkomen, en de grote wateren
u zullen overdekken,

<span id="an_26:20">26:20</span> Dan zal Ik u doen nederdalen met
degenen die in den kuil nederdalen tot het oude volk, en zal u doen
nederliggen in de onderste plaatsen der aarde, in de woeste plaatsen,
die van ouds geweest zijn, met degenen, die in den kuil nederdalen,
opdat gij niet bewoond wordt; en Ik zal het sieraad herstellen in het
land der levenden.

<span id="an_26:21">26:21</span> Maar u zal Ik tot een groten schrik
stellen, en gij zult er niet meer zijn; als gij gezocht wordt, zo zult
gij niet meer gevonden worden in eeuwigheid, spreekt de Heere HEERE.

<span id="an_27:1">27:1</span> Wijders geschiedde des HEEREN woord tot
mij, zeggende:

<span id="an_27:2">27:2</span> Gij dan, mensenkind! hef een klaaglied op
over Tyrus;

<span id="an_27:3">27:3</span> En zeg tot Tyrus, die daar woont aan de
ingangen der zee, handelende met de volken in vele eilanden: Zo zegt de
Heere HEERE: O Tyrus! gij zegt: Ik ben volmaakt in schoonheid.

<span id="an_27:4">27:4</span> Uw landpalen zijn in het hart der zeeen;
uw bouwers hebben uw schoonheid volkomen gemaakt.

<span id="an_27:5">27:5</span> Zij hebben al uw denningen uit dennebomen
van Senir gebouwd; zij hebben cederen van den Libanon gehaald, om masten
voor u te maken.

<span id="an_27:6">27:6</span> Zij hebben uw riemen uit eiken van Basan
gemaakt; uw berderen hebben zij gemaakt uw welbetreden elpenbeen, uit de
eilanden der Chittieten.

<span id="an_27:7">27:7</span> Fijn linnen met stiksel uit Egypte was uw
uitbreidsel, dat het u tot een zeil ware; hemelsblauw en purper, uit de
eilanden van Elisa, was uw deksel.

<span id="an_27:8">27:8</span> De inwoners van Sidon en Arvad waren uw
roeiers; uw wijzen, o Tyrus! die in u waren, die waren uw schippers.

<span id="an_27:9">27:9</span> De oudsten van Gebal en haar wijzen waren
in u, verbeterende uw breuken; alle schepen der zee en haar zeelieden
waren in u, om onderlingen handel met u te drijven.

<span id="an_27:10">27:10</span> Perzen, en Lydiers, en Puteers waren in
uw heir, uw krijgslieden; schild en helm hingen zij in u op, die maakten
uw sieraad.

<span id="an_27:11">27:11</span> De kinderen van Arvad en uw heir waren
rondom op uw muren, en de Gammadieten waren op uw torens; hun schilden
hingen zij rondom aan uw muren; die maakten uw schoonheid volkomen.

<span id="an_27:12">27:12</span> Tarsis dreef koophandel met u vanwege
de veelheid van allerlei goed; met zilver, ijzer, tin, en lood handelden
zij op uw markten.

<span id="an_27:13">27:13</span> Javan, Tubal en Mesech waren uw
kooplieden; met mensenzielen en koperen vaten dreven zij onderlingen
handel met u.

<span id="an_27:14">27:14</span> Uit het huis van Togarma leverden zij
paarden, en ruiteren, en muilezels op uw markten.

<span id="an_27:15">27:15</span> De kinderen van Dedan waren uw
kooplieden; vele eilanden waren de koophandel uwer hand; hoornen van
elpenbeen en ebbenhout gaven zij u weder tot een verering.

<span id="an_27:16">27:16</span> Syrie dreef koophandel met u, vanwege
de veelheid uwer werken; met smaragden, purper, en gestikt werk, en
zijde, en Ramoth, en Cadkod, handelden zij op uw markten.

<span id="an_27:17">27:17</span> Juda en het land Israels waren uw
kooplieden; met tarwe van Minnit en Pannag, en honig, en olie, en
balsem, dreven zij onderlingen handel met u.

<span id="an_27:18">27:18</span> Damaskus dreef koophandel met u, om de
veelheid uwer werken, vanwege de veelheid van allerlei goed; met wijn
van Chelbon en witte wol.

<span id="an_27:19">27:19</span> Ook leverden Dan en Javan, de omreizer,
op uw markten; glad ijzer, kassie en kalmus was in uw onderlingen
koophandel.

<span id="an_27:20">27:20</span> Dedan handelde met u met kostelijk
gewand tot wagens.

<span id="an_27:21">27:21</span> Arabie en alle vorsten van Kedar waren
de kooplieden uwer hand; met lammeren, en rammen, en bokken, daarmede
handelden zij met u.

<span id="an_27:22">27:22</span> De kooplieden van Scheba en Raema waren
uw kooplieden; met alle hoofdspecerij, en met alle kostelijk gesteente
en goud, handelden zij op uw markten.

<span id="an_27:23">27:23</span> Haran, en Kanne, en Eden, de kooplieden
van Scheba, Assur en Kilmad, handelden met u.

<span id="an_27:24">27:24</span> Die waren uw kooplieden met volkomen
sieradien, met pakken van hemelsblauw en gestikt werk, en met
schatkisten van schone klederen; gebonden met koorden, en in ceder
gepakt, onder uw koopmanschap.

<span id="an_27:25">27:25</span> De schepen van Tarsis zongen van u,
vanwege den onderlingen koophandel met u; en gij waart vervuld, en zeer
verheerlijkt in het hart der zeeen.

<span id="an_27:26">27:26</span> Die u roeien, hebben u in grote wateren
gevoerd; de oostenwind heeft u verbroken in het hart der zeeen.

<span id="an_27:27">27:27</span> Uw goed, en uw marktwaren, uw
onderlinge koophandel, uw zeelieden, en uw schippers; die uw breuken
verbeteren, en die onderlingen handel met u drijven, en al uw
krijgslieden, die in u zijn, zelfs met uw ganse gemeente, die in het
midden van u is, zullen vallen in het hart der zeeen, ten dage van uw
val.

<span id="an_27:28">27:28</span> Van het geluid des geschreeuws uwer
schippers zullen de voorsteden beven.

<span id="an_27:29">27:29</span> En allen, die den riem handelen,
zeelieden, en alle schippers van de zee, zullen uit hun schepen
nederklimmen; op het land zullen zij staan blijven.

<span id="an_27:30">27:30</span> En zij zullen hun stem over u laten
horen, en bitterlijk schreeuwen; en zij zullen stof op hun hoofden
werpen, zij zullen zich wentelen in de as.

<span id="an_27:31">27:31</span> En zij zullen zich over u gans kaal
maken, en zakken aangorden; en zullen over u wenen met bitterheid der
ziel, en bittere rouwklage.

<span id="an_27:32">27:32</span> En zij zullen in hun gekerm een
klaaglied over u opheffen, en over u weeklagen, zeggende: Wie is geweest
als Tyrus, als de uitgeroeide in het midden der zee?

<span id="an_27:33">27:33</span> Als uw marktwaren uit de zeeen
voortkwamen, hebt gij vele volken verzadigd; met de veelheid uwer
goederen en uw onderlingen koophandel, hebt gij de koningen der aarde
rijk gemaakt.

<span id="an_27:34">27:34</span> Ten tijde, dat gij uit de zeeen
verbroken zijt in de diepte der wateren, zijn uw onderlinge koophandel
en uw ganse gemeente in het midden van u gevallen.

<span id="an_27:35">27:35</span> Alle inwoners der eilanden zijn over u
ontzet, en hun koningen staan de haren te berge, zij zijn verbaasd van
aangezicht.

<span id="an_27:36">27:36</span> De handelaars onder de volken fluiten u
aan; gij zijt een grote schrik geworden, en zult er niet meer zijn tot
in eeuwigheid.

<span id="an_28:1">28:1</span> Voorts geschiedde des HEEREN woord tot
mij, zeggende:

<span id="an_28:2">28:2</span> Mensenkind! zeg tot den vorst van Tyrus:
Zo zegt de Heere HEERE: Omdat uw hart zich verheft en zegt: Ik ben God,
ik zit in Godes stoel, in het hart der zeeen! daar gij een mens en geen
God zijt, stelt gij nochtans uw hart, als Gods hart.

<span id="an_28:3">28:3</span> Zie, gij zijt wijzer dan Daniel; zij
hebben niets toegeslotens voor u verborgen.

<span id="an_28:4">28:4</span> Door uw wijsheid en door uw verstand,
hebt gij vermogen voor u verkregen; ja, gij hebt goud en zilver
verkregen in uw schatten.

<span id="an_28:5">28:5</span> Door de grootheid uwer wijsheid in uw
koophandel hebt gij uw vermogen vermeerderd, en uw hart verheft zich
vanwege uw vermogen.

<span id="an_28:6">28:6</span> Daarom zegt de Heere HEERE alzo: Omdat
gij uw hart gesteld hebt als Gods hart;

<span id="an_28:7">28:7</span> Daarom zie, Ik zal vreemden over u
brengen, de tirannigste der heidenen; die zullen hun zwaarden uittrekken
over de schoonheid uwer wijsheid, en zullen uw glans ontheiligen.

<span id="an_28:8">28:8</span> Ter groeve zullen zij u doen nederdalen;
en gij zult sterven den dood eens verslagenen in het hart der zeeen.

<span id="an_28:9">28:9</span> Zult gij dan enigszins, voor het
aangezicht uws doodslagers, zeggen: Ik ben God? daar gij een mens zijt
en geen God, in de hand desgenen, die u verslaat?

<span id="an_28:10">28:10</span> Gij zult den dood der onbesnedenen
sterven; door de hand der vreemden; want Ik heb het gesproken, spreekt
de Heere HEERE.

<span id="an_28:11">28:11</span> Wijders geschiedde des HEEREN woord tot
mij, zeggende:

<span id="an_28:12">28:12</span> Mensenkind! hef een klaaglied op over
den koning van Tyrus, en zeg tot hem: Zo zegt de Heere HEERE: Gij
verzegelaar der som, vol van wijsheid en volmaakt in schoonheid!

<span id="an_28:13">28:13</span> Gij waart in Eden, Gods hof; alle
kostelijk gesteente was uw deksel, sardisstenen, topazen en diamanten,
turkooizen, sardonixstenen en jaspisstenen, saffieren, robijnen, en
smaragden, en goud; het werk uwer trommelen en uwer pijpen was bij u;
ten dage als gij geschapen werdt, waren zij bereid.

<span id="an_28:14">28:14</span> Gij waart een gezalfde, overdekkende
cherub; en Ik had u alzo gezet; gij waart op Gods heiligen berg; gij
wandeldet in het midden der vurige stenen.

<span id="an_28:15">28:15</span> Gij waart volkomen in uw wegen, van den
dag af, dat gij geschapen zijt, totdat er ongerechtigheid in u gevonden
is.

<span id="an_28:16">28:16</span> Door de veelheid uws koophandels hebben
zij het midden van u met geweld vervuld, en gij hebt gezondigd; daarom
zal Ik u ontheiligen van Gods berg, en zal u, gij overdekkende cherub!
verdoen uit het midden der vurige stenen!

<span id="an_28:17">28:17</span> Uw hart verheft zich over uw
schoonheid; gij hebt uw wijsheid bedorven, vanwege uw glans; Ik heb u op
de aarde henengeworpen, Ik heb u voor het aangezicht der koningen
gesteld, om op u te zien.

<span id="an_28:18">28:18</span> Vanwege de veelheid uwer
ongerechtigheden, door het onrecht uws koophandels, hebt gij uw
heiligdommen ontheiligd; daarom heb Ik een vuur uit het midden van u
doen voortkomen, dat u heeft verteerd, en Ik heb u gemaakt tot as op de
aarde, voor de ogen van al degenen, die u zien.

<span id="an_28:19">28:19</span> Allen, die u kennen onder de volken,
zijn over u ontzet; gij zijt een grote schrik geworden, en zult er niet
meer zijn tot in eeuwigheid.

<span id="an_28:20">28:20</span> Wijders geschiedde des HEEREN woord tot
mij, zeggende:

<span id="an_28:21">28:21</span> Mensenkind! zet uw aangezicht tegen
Sidon, en profeteer tegen haar,

<span id="an_28:22">28:22</span> En zeg: Zo zegt de Heere HEERE: Zie, Ik
wil aan u, o Sidon! en zal in het midden van u verheerlijkt worden; en
zij zullen weten, dat Ik de HEERE ben, als Ik gerichten in haar zal
hebben geoefend, en in haar geheiligd zal zijn.

<span id="an_28:23">28:23</span> Want Ik zal de pestilentie in haar
zenden, en bloed op haar straten, en de verslagenen zullen vallen in het
midden van haar, door het zwaard, dat tegen haar zal zijn van rondom; en
zij zullen weten, dat Ik de HEERE ben.

<span id="an_28:24">28:24</span> En het huis Israels zal geen smartenden
doorn noch wee doende distel meer hebben, van allen, die rondom hen
zijn, die henlieden beroven; en zij zullen weten, dat Ik de Heere HEERE
ben.

<span id="an_28:25">28:25</span> Alzo zegt de Heere HEERE: Als Ik het
huis Israels zal vergaderd hebben uit de volken, onder dewelke zij
verstrooid zijn, en Ik onder hen voor de ogen der heidenen zal geheiligd
zijn, dan zullen zij in hun land wonen, dat Ik aan Mijn knecht, aan
Jakob, gegeven heb.

<span id="an_28:26">28:26</span> En zij zullen daarin zeker wonen, en
huizen bouwen, en wijngaarden planten; ja, zij zullen zeker wonen; als
Ik gerichten zal hebben geoefend tegen allen, die henlieden beroofd
hebben, van degenen, die rondom hen zijn; en zij zullen weten dat Ik, de
HEERE, hunlieder God ben.

<span id="an_29:1">29:1</span> In het tiende jaar, in de tiende maand,
op den twaalfden der maand, geschiedde des HEEREN woord tot mij,
zeggende:

<span id="an_29:2">29:2</span> Mensenkind! zet uw aangezicht tegen
Farao, den koning van Egypte, en profeteer tegen hem, en tegen het ganse
Egypte.

<span id="an_29:3">29:3</span> Spreek en zeg: Zo zegt de Heere HEERE:
Zie, Ik wil aan u, o Farao, koning van Egypte! dien groten zeedraak, die
in het midden zijner rivieren ligt; die daar zegt: Mijn rivier is de
mijne, en ik heb die voor mij gemaakt.

<span id="an_29:4">29:4</span> Maar Ik zal haken in uw kaken doen, en
den vis uwer rivieren aan uw schubben doen kleven; en Ik zal u uit het
midden uwer rivieren optrekken, en al de vis uwer rivieren zal aan uw
schubben kleven.

<span id="an_29:5">29:5</span> En Ik zal u verlaten in de woestijn, u en
al den vis uwer rivieren; op het open veld zult gij vallen; gij zult
niet verzameld noch vergaderd worden; aan het gedierte der aarde en aan
het gevogelte des hemels heb Ik u ter spijze gegeven.

<span id="an_29:6">29:6</span> En al de inwoners van Egypte zullen
weten, dat Ik de HEERE ben, omdat zij den huize Israels een rietstaf
geweest zijn.

<span id="an_29:7">29:7</span> Als zij u bij uw hand grepen, zo werdt
gij gebroken, en spleet hun alle zijden; en als zij op u leunden, zo
werdt gij verbroken, en liet alle lenden op zichzelven staan.

<span id="an_29:8">29:8</span> Daarom zo zegt de Heere HEERE: Zie, Ik
zal het zwaard over u brengen, en Ik zal uit u mens en beest uitroeien.

<span id="an_29:9">29:9</span> En Egypteland zal worden tot een
wildernis en woestheid, en zij zullen weten, dat Ik de HEERE ben; omdat
hij zegt: De rivier is mijn, en ik heb die gemaakt.

<span id="an_29:10">29:10</span> Daarom, zie, Ik wil aan u en aan uw
rivier; en Ik zal Egypteland stellen tot woeste wilde eenzaamheden, van
den toren van Syrene af, tot aan de landpale van Morenland.

<span id="an_29:11">29:11</span> Geen mensenvoet zal door hetzelve
doorgaan, en geen beestenvoet zal door hetzelve doorgaan, en het zal
veertig jaren onbewoond zijn.

<span id="an_29:12">29:12</span> Want Ik zal Egypteland stellen tot een
verwoesting in het midden der verwoeste landen, en zijn steden zullen
een woestheid zijn in het midden der verwoeste steden, veertig jaren; en
Ik zal de Egyptenaars verstrooien onder de heidenen, en zal hen
verspreiden in de landen.

<span id="an_29:13">29:13</span> Maar zo zegt de Heere HEERE: Ten einde
van veertig jaren zal Ik de Egyptenaars vergaderen uit de volken,
waarhenen zij verstrooid zijn geworden.

<span id="an_29:14">29:14</span> En Ik zal de gevangenis der Egyptenaren
wenden, en hen wederbrengen in het land van Pathros, in het land huns
koophandels; en aldaar zullen zij een nederig koninkrijk zijn.

<span id="an_29:15">29:15</span> En het zal nederiger zijn dan de andere
koninkrijken, en zich niet meer verheffen boven de heidenen; want Ik zal
hen verminderen, dat zij niet zullen heersen over de heidenen.

<span id="an_29:16">29:16</span> En het zal den huize Israels niet meer
zijn tot een vertrouwen, dat der ongerechtigheid doet gedenken, wanneer
zij naar henlieden omzien; maar zij zullen weten, dat Ik de Heere HEERE
ben.

<span id="an_29:17">29:17</span> Voorts gebeurde het in het zeven en
twintigste jaar, in de eerste maand, op den eersten der maand, dat het
woord des HEEREN tot mij geschiedde, zeggende:

<span id="an_29:18">29:18</span> Mensenkind! Nebukadrezar, de koning van
Babel, heeft zijn heir een groten dienst doen dienen tegen Tyrus; alle
hoofden zijn kaal geworden, en alle zijden zijn uitgeplukt; en noch hij,
noch zijn heir heeft loon gehad vanwege Tyrus, voor den dienst, dien hij
tegen haar gediend heeft.

<span id="an_29:19">29:19</span> Daarom, zo zegt de Heere HEERE: Zie, Ik
zal Nebukadrezar, den koning van Babel, Egypteland geven; en hij zal
deszelfs buit buiten, en deszelfs roof roven, en het zal het loon zijn
voor zijn heir.

<span id="an_29:20">29:20</span> Tot zijn arbeidsloon, omdat hij tegen
haar gediend heeft, heb Ik hem Egypteland gegeven, omdat zij voor Mij
gewrocht hebben, spreekt de Heere HEERE.

<span id="an_29:21">29:21</span> Te dien dage zal Ik den hoorn van het
huis Israels doen uitspruiten, en u opening des monds geven in het
midden van hen; en zij zullen weten, dat Ik de HEERE ben.

<span id="an_30:1">30:1</span> Wijders geschiedde des HEEREN woord tot
mij, zeggende:

<span id="an_30:2">30:2</span> Mensenkind! profeteer, en zeg: Zo zegt de
Heere HEERE: Huilt: Ach die dag!

<span id="an_30:3">30:3</span> Want de dag is nabij, ja, de dag des
HEEREN is nabij, een wolkige dag, het zal der heidenen tijd zijn.

<span id="an_30:4">30:4</span> En het zwaard zal komen in Egypte, en er
zal grote smart zijn in Morenland, als de verslagenen zullen vallen in
Egypte; want zij zullen derzelver menigte wegnemen, en haar fondamenten
zullen verbroken worden.

<span id="an_30:5">30:5</span> Morenland, en Put, en Lud, en al de
gemengde hoop, en Cub, en de kinderen van het land des verbonds zullen
met hen vallen door het zwaard.

<span id="an_30:6">30:6</span> Zo zegt de HEERE: Ja, zij zullen vallen,
die Egypte ondersteunen, en de hovaardij harer sterkte zal nederdalen;
van den toren van Syene af zullen zij daarin door het zwaard vallen,
spreekt de Heere HEERE.

<span id="an_30:7">30:7</span> En zij zullen verwoest worden in het
midden der verwoeste landen; en haar steden zullen zijn in het midden
der verwoeste steden.

<span id="an_30:8">30:8</span> En zij zullen weten, dat Ik de HEERE ben,
als Ik een vuur in Egypte zal hebben gelegd, en al haar helpers zullen
verbroken worden.

<span id="an_30:9">30:9</span> Te dien dage zullen er boden van voor
Mijn aangezicht in schepen uitvaren, om het zorgeloze Morenland te
verschrikken; en er zal grote smart bij hen zijn, als in den dag van
Egypte; want ziet, het komt aan!

<span id="an_30:10">30:10</span> Zo zegt de Heere HEERE: Ja, Ik zal de
menigte van Egypte doen ophouden, door de hand van Nebukadrezar, den
koning van Babel.

<span id="an_30:11">30:11</span> Hij, en zijn volk met hem, de
tirannigste der heidenen zullen aangevoerd worden, om het land te
verderven; en zij zullen hun zwaarden tegen Egypte uittrekken, en het
land met verslagenen vervullen.

<span id="an_30:12">30:12</span> En Ik zal de rivieren tot droogte
maken, en het land verkopen in de hand der bozen; en Ik zal het land met
zijn volheid verwoesten door de hand der vreemden: Ik, de HEERE, heb het
gesproken.

<span id="an_30:13">30:13</span> Zo zegt de Heere HEERE: Ik zal ook de
drekgoden verdoen, en de nietige afgoden doen ophouden uit Nof; en er
zal geen vorst meer zijn uit Egypteland; en Ik zal een vreze in
Egypteland stellen.

<span id="an_30:14">30:14</span> En Ik zal Pathros verwoesten, en een
vuur leggen in Zoan; en Ik zal gerichten oefenen in No.

<span id="an_30:15">30:15</span> En Ik zal Mijn grimmigheid uitgieten
over Sin, de sterkte van Egypte; en Ik zal de menigte van No uitroeien.

<span id="an_30:16">30:16</span> En Ik zal een vuur in Egypte leggen;
Sin zal zeer grote pijn hebben, en No zal gespleten worden, en Nof zal
dagelijks zeer bang zijn.

<span id="an_30:17">30:17</span> De jongelingen van Aven en Pibeseth
zullen door het zwaard vallen, en de dochters zullen gaan in de
gevangenis.

<span id="an_30:18">30:18</span> En te Tachpanhes zal de dag verduisterd
worden, als Ik het juk van Egypte aldaar zal verbreken, en de hovaardij
harer sterkte in haar zal ophouden; haar zal een wolk bedekken, en haar
dochters zullen gaan in de gevangenis.

<span id="an_30:19">30:19</span> Alzo zal Ik gerichten oefenen in
Egypte; en zij zullen weten, dat Ik de HEERE ben.

<span id="an_30:20">30:20</span> Ook gebeurde het in het elfde jaar, in
de eerste maand, op den zevenden der maand, dat het woord des HEEREN tot
mij geschiedde, zeggende:

<span id="an_30:21">30:21</span> Mensenkind! Ik heb den arm van Farao,
den koning van Egypte, verbroken; en ziet, hij zal niet verbonden
worden, met pleisters op te leggen, met een windeldoek aan te doen, om
dien te verbinden, om dien te sterken, dat hij het zwaard houde.

<span id="an_30:22">30:22</span> Daarom zegt de Heere HEERE alzo: Ziet,
Ik wil aan Farao, den koning van Egypte, en zal zijn armen verbreken,
beide den sterken en den verbrokenen; en Ik zal het zwaard uit zijn hand
doen vallen.

<span id="an_30:23">30:23</span> En Ik zal de Egyptenaars verstrooien
onder de heidenen, en zal hen verspreiden in de landen.

<span id="an_30:24">30:24</span> En Ik zal de armen des konings van
Babel sterken, en Mijn zwaard in zijn hand geven; maar Farao's armen zal
Ik verbreken, dat hij voor zijn aangezicht zal kermen, gelijk een
dodelijk verwonde kermt.

<span id="an_30:25">30:25</span> Ja, Ik zal de armen des konings van
Babel sterken, maar Farao's armen zullen daarhenen vallen; en zij zullen
weten, dat Ik de HEERE ben, als Ik Mijn zwaard in de hand des konings
van Babel zal hebben gegeven, en hij datzelve over Egypteland zal hebben
uitgestrekt.

<span id="an_30:26">30:26</span> En Ik zal de Egyptenaars verstrooien
onder de heidenen, en zal hen verspreiden in de landen; alzo zullen zij
weten, dat Ik de HEERE ben.

<span id="an_31:1">31:1</span> Het gebeurde ook in het elfde jaar, in de
derde maand, op den eersten der maand, dat des HEEREN woord tot mij
geschiedde, zeggende:

<span id="an_31:2">31:2</span> Mensenkind! zeg tot Farao, den koning van
Egypte, en tot zijn menigte: Wien zijt gij gelijk in uw grootheid?

<span id="an_31:3">31:3</span> Zie, Assur was een ceder op den Libanon,
schoon van takken, schaduwachtig van loof, en hoog van stam, en zijn top
was tussen dichte takken.

<span id="an_31:4">31:4</span> De wateren maakten hem groot, de afgrond
maakte hem hoog; die ging met zijn stromen rondom zijn planting, en zond
zijn waterleidingen uit tot alle bomen des velds.

<span id="an_31:5">31:5</span> Daarom werd zijn stam hoger dan alle
bomen des velds; en zijn takjes werden menigvuldig, en zijn scheuten
lang, vanwege de grote wateren, als hij uitschoot.

<span id="an_31:6">31:6</span> Alle vogelen des hemels nestelden op zijn
takjes, en alle dieren des velds teelden onder zijn scheuten; en alle
grote volken zaten onder zijn schaduw.

<span id="an_31:7">31:7</span> Alzo was hij schoon in zijn grootheid en
in de lengte zijner takken, omdat zijn wortel aan grote wateren was.

<span id="an_31:8">31:8</span> De cederen in Gods hof verduisterden hem
niet, de dennebomen waren zijn takken niet gelijk, en de kastanjebomen
waren niet gelijk zijn scheuten; geen boom in Gods hof was hem gelijk in
zijn schoonheid.

<span id="an_31:9">31:9</span> Ik had hem zo schoon gemaakt door de
veelheid zijner takken, dat alle bomen van Eden, die in Gods hof waren,
hem benijdden.

<span id="an_31:10">31:10</span> Daarom, zo zegt de Heere HEERE: Omdat
gij u verheven hebt over uw stam, ja, hij stak zijn top op boven het
midden der dichte takken, en zijn hart verhief zich over zijn hoogte;

<span id="an_31:11">31:11</span> Daarom gaf Ik hem in de hand van den
machtigste der heidenen, dat die hem rechtschapen zou behandelen; Ik
dreef hem uit om zijn goddeloosheid.

<span id="an_31:12">31:12</span> En vreemden, de tirannigste der
heidenen, roeiden hem uit en verlieten hem; zijn takken vielen op de
bergen en in alle valleien, en zijn scheuten werden verbroken bij alle
stromen des lands; en alle volken der aarde gingen af uit zijn schaduw,
en verlieten hem.

<span id="an_31:13">31:13</span> Alle vogelen des hemels woonden op zijn
omgevallen stam, en alle dieren des velds waren op zijn scheuten;

<span id="an_31:14">31:14</span> Opdat zich geen waterrijke bomen
verheffen over hun stam, en hun top niet opsteken boven het midden der
dichte takken, en geen bomen, die water drinken, op zichzelven staan
vanwege hun hoogte; want zij zijn allen overgegeven ter dood, tot het
onderste der aarde, in het midden der mensenkinderen, tot degenen, die
in den kuil nederdalen.

<span id="an_31:15">31:15</span> Zo zegt de Heere HEERE: Ten dage, als
hij ter helle nederdaalde, maakte Ik een treuren; Ik bedekte om
zijnentwil den afgrond, en weerde de stromen van dien, en de grote
wateren werden geschut; en Ik maakte den Libanon om zijnentwil zwart, en
al het geboomte des velds was om zijnentwil bewonden.

<span id="an_31:16">31:16</span> Van het geluid zijns vals deed Ik de
heidenen beven, als Ik hem ter helle deed nederdalen, met degenen, die
in den kuil nederdalen; en alle bomen van Eden, de keur en het beste van
Libanon, alle bomen, die water drinken, troostten zich in het onderste
der aarde.

<span id="an_31:17">31:17</span> Diezelve daalden ook met hem neder ter
helle, tot de verslagenen van het zwaard; en die zijn arm geweest waren,
die onder zijn schaduw in het midden der heidenen gezeten hadden.

<span id="an_31:18">31:18</span> Wien zijt gij alzo gelijk in
heerlijkheid en grootheid, onder de bomen van Eden? Ja, gij zult
nedergevoerd worden met de bomen van Eden, tot het onderste der aarde;
in het midden der onbesnedenen zult gij liggen, met de verslagenen door
het zwaard. Dat is Farao, en zijn ganse menigte, spreekt de Heere HEERE.

<span id="an_32:1">32:1</span> Het gebeurde ook in het twaalfde jaar, in
de twaalfde maand op den eersten der maand, dat het woord des HEEREN tot
mij geschiedde, zeggende:

<span id="an_32:2">32:2</span> Mensenkind! hef een klaaglied op over
Farao, den koning van Egypte, en zeg tot hem: Gij waart een jongen leeuw
onder de heidenen gelijk; en gij waart als een zeedraak in de zeeen, en
braakt voort in uw rivieren, en beroerdet het water met uw voeten, en
vermodderdet hunlieder rivieren.

<span id="an_32:3">32:3</span> Alzo zegt de Heere HEERE: Ik zal daarom
Mijn net over u uitspreiden door een vergadering van vele volken; die
zullen u optrekken in Mijn garen.

<span id="an_32:4">32:4</span> Dan zal Ik u laten op het land, Ik zal u
henenwerpen op het open veld; en Ik zal al het gevogelte des hemels op u
doen wonen, en het gedierte der ganse aarde van u verzadigen.

<span id="an_32:5">32:5</span> En Ik zal uw vlees henengeven op de
bergen, en de dalen met uw hoogheid vervullen.

<span id="an_32:6">32:6</span> En Ik zal het land, waarin gij zwemt, van
uw bloed drenken tot aan de bergen; en de stromen zullen van u vervuld
worden.

<span id="an_32:7">32:7</span> En als Ik u zal uitblussen, zal Ik den
hemel bedekken, en zijn sterren zwart maken; Ik zal de zon met wolken
bedekken, en de maan zal haar licht niet laten lichten.

<span id="an_32:8">32:8</span> Alle lichtende lichten aan den hemel, die
zal Ik om uwentwil zwart maken; en Ik zal een duisternis over uw land
maken, spreekt de Heere HEERE.

<span id="an_32:9">32:9</span> Daartoe zal Ik het hart van vele volken
verdrietig maken, als Ik uw verbreking onder de heidenen zal brengen in
de landen, die gij niet gekend hebt.

<span id="an_32:10">32:10</span> En Ik zal maken, dat zich vele volken
over u ontzetten, en hun koningen zullen de haren over u te berge staan,
als Ik Mijn zwaard zal zwaaien voor hun aangezichten; en zij zullen elk
ogenblik sidderen, een ieder voor zijn ziel, ten dage uws vals.

<span id="an_32:11">32:11</span> Want zo zegt de Heere HEERE: Het zwaard
des konings van Babel zal u overkomen.

<span id="an_32:12">32:12</span> Ik zal uw menigte vellen door de
zwaarden der helden, die al te zamen de tirannigste der heidenen zijn;
die zullen de hovaardij van Egypte verstoren, en haar ganse menigte zal
verdelgd worden.

<span id="an_32:13">32:13</span> En Ik zal haar beesten verdoen van bij
de grote wateren; en geen mensenvoet zal ze meer beroeren, en geen
beestenklauwen zullen ze beroeren.

<span id="an_32:14">32:14</span> Dan zal Ik hunlieder wateren doen
zinken, en Ik zal hunlieder rivieren doen gaan als olie, spreekt de
Heere HEERE:

<span id="an_32:15">32:15</span> Als Ik Egypteland zal hebben gesteld
tot een verwoesting, en het land van zijn volheid zal woest zijn
geworden, als Ik geslagen zal hebben allen, die daarin wonen; alzo
zullen zij weten, dat Ik de HEERE ben.

<span id="an_32:16">32:16</span> Dat is het klaaglied, en dat zullen zij
klagelijk zingen; de dochteren der heidenen zullen het klagelijk zingen;
zij zullen het klagelijk zingen over Egypte en over haar ganse menigte,
spreekt de Heere HEERE.

<span id="an_32:17">32:17</span> Voorts gebeurde het in het twaalfde
jaar, op den vijftienden der maand, dat het woord des HEEREN tot mij
geschiedde, zeggende:

<span id="an_32:18">32:18</span> Mensenkind! weeklaag over de menigte
van Egypte, en doe ze nederdalen, (haar en de dochteren der prachtige
heidenen) in de onderste plaatsen der aarde, bij degenen, die in den
kuil zijn nedergedaald.

<span id="an_32:19">32:19</span> Boven wien zijt gij liefelijk! Daal
neder, en leg u bij de onbesnedenen.

<span id="an_32:20">32:20</span> In het midden der verslagenen van het
zwaard zullen zij vallen; zij is aan het zwaard overgegeven; trek haar
henen met al haar menigte.

<span id="an_32:21">32:21</span> De machtigste der helden zullen hem,
met zijn helpers, toespreken, uit het midden der hel; zij zijn
nedergedaald, de onbesnedenen liggen er, verslagen van het zwaard;

<span id="an_32:22">32:22</span> Daar is Assur met haar gansen hoop,
zijn graven zijn rondom hem; zij zijn allen verslagen, gevallen door het
zwaard;

<span id="an_32:23">32:23</span> Welker graven gesteld zijn in de zijden
des kuils, en haar hoop is rondom haar graf; zij zijn allen verslagen,
gevallen door het zwaard, die een schrik gaven in het land der levenden.

<span id="an_32:24">32:24</span> Daar is Elam met haar ganse menigte
rondom haar graf; zij zijn allen verslagen, de gevallenen door het
zwaard, die onbesneden zijn nedergedaald tot de onderste plaatsen der
aarde, die hun schrik hadden gegeven in het land der levenden; nu dragen
zij hun schande met degenen, die in den kuil zijn nedergedaald.

<span id="an_32:25">32:25</span> In het midden der verslagenen hebben
zij haar een legerstede gesteld onder haar ganse menigte, rondom hem
zijn haar graven; zij zijn allen onbesneden, verslagenen van het zwaard,
omdat een schrik van hen gegeven is in het land der levenden; nu dragen
zij hun schande met degenen, die in den kuil zijn nedergedaald; hij is
geleid in het midden der verslagenen.

<span id="an_32:26">32:26</span> Daar is Mesech, en Tubal, met haar
ganse menigte; rondom hem zijn haar graven; zij zijn allen onbesneden,
verslagenen van het zwaard, omdat zij hun schrik gegeven hebben in het
land der levenden.

<span id="an_32:27">32:27</span> Maar zij liggen niet met de helden, die
onder de onbesnedenen gevallen zijn; die ter helle zijn nedergedaald met
hun krijgswapenen, en welker zwaarden men gelegd heeft onder hun
hoofden; welker ongerechtigheid nochtans op hun beenderen is, omdat der
helden schrik in het land der levenden geweest is.

<span id="an_32:28">32:28</span> Gij ook zult verbroken worden in het
midden der onbesnedenen, en zult liggen met de verslagenen van het
zwaard.

<span id="an_32:29">32:29</span> Daar is Edom, haar koningen en al haar
vorsten, die met hunlieder macht gelegd zijn bij de verslagenen van het
zwaard; diezelve liggen met de onbesnedenen en met degenen, die in den
kuil zijn nedergedaald.

<span id="an_32:30">32:30</span> Daar zijn de geweldigen van het
Noorden, zij allen, en alle Sidoniers, die met de verslagenen zijn
nedergedaald, beschaamd zijnde vanwege hun schrik, die uit hun macht
voortkwam, en zij liggen onbesneden bij de verslagenen van het zwaard,
en dragen hun schande met degenen, die in den kuil zijn nedergedaald.

<span id="an_32:31">32:31</span> Farao zal henlieden zien, en zich
troosten over zijn ganse menigte; de verslagenen van het zwaard van
Farao en zijn ganse heir, spreekt de Heere HEERE.

<span id="an_32:32">32:32</span> Want Ik heb ook Mijn schrik gegeven in
het land der levenden; dies zal hij gelegd worden in het midden der
onbesnedenen bij de verslagenen van het zwaard, Farao en zijn ganse
menigte, spreekt de Heere HEERE.

<span id="an_33:1">33:1</span> En des HEEREN woord geschiedde tot mij,
zeggende:

<span id="an_33:2">33:2</span> Mensenkind! spreek tot de kinderen uws
volks, en zeg tot hen: Wanneer Ik het zwaard over enig land breng, en
het volk des lands een man uit hun einden nemen, en dien voor zich tot
een wachter stellen;

<span id="an_33:3">33:3</span> En hij het zwaard ziet komen over het
land, en blaast met de bazuin, en waarschuwt het volk;

<span id="an_33:4">33:4</span> En een, die het geluid der bazuin hoort,
wel hoort, maar zich niet laat waarschuwen; en het zwaard komt, en neemt
hem weg, diens bloed is op zijn hoofd.

<span id="an_33:5">33:5</span> Hij hoorde het geluid der bazuin, maar
liet zich niet waarschuwen, zijn bloed is op hem; maar hij, die zich
laat waarschuwen, behoudt zijn ziel.

<span id="an_33:6">33:6</span> Wanneer daarentegen de wachter het zwaard
ziet komen, en blaast niet met de bazuin, zodat het volk niet is
gewaarschuwd; en het zwaard komt, en neemt een ziel uit hen weg; die is
wel in zijn ongerechtigheid weggenomen, maar zijn bloed zal Ik van des
hand des wachters eisen.

<span id="an_33:7">33:7</span> Gij nu, o mensenkind! Ik heb u tot een
wachter gesteld over het huis Israels; zo zult gij het woord uit Mijn
mond horen, en hen van Mijnentwege waarschuwen.

<span id="an_33:8">33:8</span> Als Ik tot den goddeloze zeg: O
goddeloze, gij zult den dood sterven! en gij spreekt niet, om den
goddeloze van zijn weg af te manen; die goddeloze zal in zijn
ongerechtigheid sterven, maar zijn bloed zal Ik van uw hand eisen.

<span id="an_33:9">33:9</span> Maar als gij den goddeloze van zijn weg
afmaant, dat hij zich van dien bekere, en hij zich van zijn weg niet
bekeert, zo zal hij in zijn ongerechtigheid sterven; maar gij hebt uw
ziel bevrijd.

<span id="an_33:10">33:10</span> Daarom, gij mensenkind! zeg tot het
huis Israels: Gijlieden spreekt aldus, zeggende: Dewijl onze
overtredingen en onze zonden op ons zijn, en wij in dezelve versmachten,
hoe zouden wij dan leven?

<span id="an_33:11">33:11</span> Zeg tot hen: Zo waarachtig als Ik leef,
spreekt de Heere HEERE, zo Ik lust heb in den dood des goddelozen! maar
daarin heb Ik lust, dat de goddeloze zich bekere van zijn weg en leve.
Bekeert u, bekeert u van uw boze wegen, want waarom zoudt gij sterven, o
huis Israels?

<span id="an_33:12">33:12</span> Gij dan, o mensenkind! zeg tot de
kinderen uws volks: De gerechtigheid des rechtvaardigen zal hem niet
redden ten dage zijner overtreding; en aangaande de goddeloosheid des
goddelozen, hij zal om dezelve niet vallen, ten dage als hij zich van
zijn goddeloosheid bekeert; en de rechtvaardige zal niet kunnen leven
door dezelve zijn gerechtigheid, ten dage als hij zondigt.

<span id="an_33:13">33:13</span> Als Ik tot den rechtvaardige zeg, dat
hij zekerlijk leven zal, en hij op zijn gerechtigheid vertrouwt, en
onrecht doet, zo zullen al zijn gerechtigheden niet gedacht worden, maar
in zijn onrecht, dat hij doet, daarin zal hij sterven.

<span id="an_33:14">33:14</span> Als Ik ook tot den goddeloze zeg: Gij
zult den dood sterven! en hij zich van zijn zonde bekeert, en recht en
gerechtigheid doet;

<span id="an_33:15">33:15</span> Geeft de goddeloze het pand weder,
betaalt hij het geroofde, wandelt hij in de inzettingen des levens,
zodat hij geen onrecht doet; hij zal zekerlijk leven, hij zal niet
sterven.

<span id="an_33:16">33:16</span> Al zijn zonden, die hij gezondigd
heeft, zullen hem niet gedacht worden; hij heeft recht en gerechtigheid
gedaan, hij zal zekerlijk leven.

<span id="an_33:17">33:17</span> Nog zeggen de kinderen uws volks: De
weg des Heeren is niet recht; daar toch hun eigen weg niet recht is.

<span id="an_33:18">33:18</span> Als de rechtvaardige afkeert van zijn
gerechtigheid, en doet onrecht, zo zal hij daarin sterven.

<span id="an_33:19">33:19</span> En als de goddeloze zich bekeert van
zijn goddeloosheid, en doet recht en gerechtigheid, zo zal hij daarin
leven.

<span id="an_33:20">33:20</span> Nog zegt gij: De weg des Heeren is niet
recht; Ik zal ulieden richten, een ieder naar zijn wegen, o huis
Israels!

<span id="an_33:21">33:21</span> En het geschiedde in het twaalfde jaar
onzer gevankelijke wegvoering, in de tiende maand, op den vijfden der
maand, dat er een tot mij kwam, die van Jeruzalem ontkomen was,
zeggende: De stad is geslagen.

<span id="an_33:22">33:22</span> Nu was de hand des HEEREN op mij
geweest des avonds, eer die ontkomene kwam, en had mijn mond opengedaan,
totdat hij des morgens tot mij kwam. Alzo werd mijn mond opengedaan, en
ik was niet meer stom.

<span id="an_33:23">33:23</span> Toen geschiedde des HEEREN woord tot
mij, zeggende:

<span id="an_33:24">33:24</span> Mensenkind! de inwoners van die woeste
plaatsen in het land Israels spreken, zeggende: Abraham was een enig
man, en bezat dit land erfelijk; maar onzer zijn velen; het land is ons
gegeven tot een erfelijke bezitting.

<span id="an_33:25">33:25</span> Daarom zeg tot hen: Zo zegt de Heere
HEERE: Gij eet vlees met het bloed, en heft uw ogen op tot uw drekgoden,
en vergiet bloed; en zoudt gij het land erfelijk bezitten?

<span id="an_33:26">33:26</span> Gij staat op ulieder zwaard; gij doet
gruwel, en verontreinigt, een ieder de huisvrouw zijns naasten; en zoudt
gij het land erfelijk bezitten?

<span id="an_33:27">33:27</span> Alzo zult gij tot hen zeggen: De Heere
HEERE zegt alzo: Zo waarachtig als Ik leef, indien niet, die in die
woeste plaatsen zijn, door het zwaard zullen vallen, en zo Ik niet dien,
die in het open veld is, het wild gedierte overgeve, dat het hem vrete,
en die in de vestingen en in de spelonken zijn, door de pestilentie
zullen sterven!

<span id="an_33:28">33:28</span> Want Ik zal het land tot een
verwoesting en een schrik stellen, en de hovaardij zijner sterkte zal
ophouden; en de bergen Israels zullen woest zijn, dat er niemand overga.

<span id="an_33:29">33:29</span> Dan zullen zij weten, dat Ik de HEERE
ben, als Ik het land tot een verwoesting en een schrik zal gesteld
hebben, om al hun gruwelen, die zij gedaan hebben.

<span id="an_33:30">33:30</span> En gij, o mensenkind! de kinderen uws
volks spreken steeds van u bij de wanden en in de deuren der huizen; en
de een spreekt met den ander, een iegelijk met zijn broeder, zeggende:
Komt toch en hoort, wat het woord zij, dat van den HEERE voortkomt.

<span id="an_33:31">33:31</span> En zij komen tot u, gelijk het volk
pleegt te komen, en zitten voor uw aangezicht als Mijn volk, en horen uw
woorden, maar zij doen ze niet; want zij maken liefkozingen met hun
mond, maar hun hart wandelt hun gierigheid na.

<span id="an_33:32">33:32</span> En ziet, gij zijt hun als een lied der
minnen, als een, die schoon van stem is, of die wel speelt; daarom horen
zij uw woorden, maar zij doen ze niet.

<span id="an_33:33">33:33</span> Maar als dat komt (zie, het zal komen!)
dan zullen zij weten, dat er een profeet in het midden van hen geweest
is.

<span id="an_34:1">34:1</span> En des HEEREN woord geschiedde tot mij,
zeggende:

<span id="an_34:2">34:2</span> Mensenkind! profeteer tegen de herders
van Israel; profeteer en zeg tot hen, tot de herders: Alzo zegt de Heere
HEERE: Wee den herderen Israels, die zichzelven weiden! zullen niet de
herders de schapen weiden?

<span id="an_34:3">34:3</span> Gij eet het vette, en bekleedt u met de
wol, gij slacht het gemeste, maar de schapen weidt gij niet.

<span id="an_34:4">34:4</span> De zwakke sterkt gij niet, en het kranke
heelt gij niet, en het gebrokene verbindt gij niet, en het weggedrevene
brengt gij niet weder, en het verlorene zoekt gij niet; maar gij heerst
over hen met strengheid en met hardigheid.

<span id="an_34:5">34:5</span> Alzo zijn zij verstrooid, omdat er geen
herder is; en zij zijn als het wild gedierte des velds tot spijze
geworden, dewijl zij verstrooid waren.

<span id="an_34:6">34:6</span> Mijn schapen dolen op alle bergen en op
allen hogen heuvel, ja, Mijn schapen zijn verstrooid op den gansen
aardbodem; en er is niemand, die er naar vraagt, en niemand, die ze
zoekt.

<span id="an_34:7">34:7</span> Daarom, gij herders! hoort des HEEREN
woord!

<span id="an_34:8">34:8</span> Zo waarachtig als Ik leef, spreekt de
Heere HEERE, zo Ik niet! Omdat Mijn schapen geworden zijn tot een roof,
en Mijn schapen al het wild gedierte des velds tot spijze geworden zijn,
omdat er geen herder is, en Mijn herders naar Mijn schapen niet vragen;
en de herders weiden zichzelven, maar Mijn schapen weiden zij niet;

<span id="an_34:9">34:9</span> Daarom, gij herders! hoort des HEEREN
woord!

<span id="an_34:10">34:10</span> Alzo zegt de Heere HEERE: Ziet, Ik wil
aan de herders, en zal Mijn schapen van hun hand eisen, en zal ze van
het weiden der schapen doen ophouden, zodat de herders zichzelven niet
meer zullen weiden; en Ik zal Mijn schapen uit hun mond rukken, zodat
zij hun niet meer tot spijze zullen zijn.

<span id="an_34:11">34:11</span> Want zo zegt de Heere HEERE: Ziet, Ik,
ja, Ik zal naar Mijn schapen vragen, en zal ze opzoeken.

<span id="an_34:12">34:12</span> Gelijk een herder zijn kudde opzoekt,
ten dage als hij in het midden zijner verspreide schapen is, alzo zal Ik
Mijn schapen opzoeken; en Ik zal ze redden uit al de plaatsen, waarhenen
zij verstrooid zijn, ten dage der wolke en der donkerheid.

<span id="an_34:13">34:13</span> En Ik zal ze uitvoeren van de volken,
en zal ze vergaderen uit de landen, en brengen ze in hun land; en Ik zal
ze weiden op de bergen Israels, bij de stromen en in alle bewoonbare
plaatsen des lands.

<span id="an_34:14">34:14</span> Op een goede weide zal Ik ze weiden, en
op de hoge bergen Israels zal hun kooi zijn; aldaar zullen zij
nederliggen in een goede kooi, en zullen weiden in een vette weide, op
de bergen Israels.

<span id="an_34:15">34:15</span> Ik zal Mijn schapen weiden, en Ik zal
ze legeren, spreekt de Heere HEERE.

<span id="an_34:16">34:16</span> Het verlorene zal Ik zoeken, en het
weggedrevene zal Ik wederbrengen, en het gebrokene zal Ik verbinden, en
het kranke zal Ik sterken; maar het vette en het sterke zal Ik
verdelgen, Ik zal ze weiden met oordeel.

<span id="an_34:17">34:17</span> Want gij, o Mijn schapen! de Heere
HEERE zegt alzo: Ziet, Ik zal richten tussen klein vee en klein vee,
tussen de rammen en de bokken.

<span id="an_34:18">34:18</span> Is het u te weinig, dat gij de goede
weide afweidt? Zult gij nog het overige uwer weide met uw voeten
vertreden? En zult gij de bezonkene wateren drinken, en de overgelatene
met uw voeten vermodderen?

<span id="an_34:19">34:19</span> Mijn schapen dan, zullen zij afweiden,
wat met uw voeten vertreden is, en drinken, wat met uw voeten vermodderd
is?

<span id="an_34:20">34:20</span> Daarom zegt de Heere HEERE alzo tot
hen: Ziet Ik, ja, Ik zal richten tussen het vette klein vee, en tussen
het magere klein vee.

<span id="an_34:21">34:21</span> Omdat gij al de zwakken met de zijde en
met den schouder verdringt, en met uw hoornen stoot, totdat gij dezelve
naar buiten toe verstrooid hebt;

<span id="an_34:22">34:22</span> Daarom zal Ik Mijn schapen verlossen,
dat zij niet meer tot een roof zullen zijn; en Ik zal richten tussen
klein vee en klein vee.

<span id="an_34:23">34:23</span> En Ik zal een enigen Herder over hen
verwekken, en Hij zal hen weiden, namelijk Mijn knecht David; die zal ze
weiden, en Die zal hun tot een Herder zijn.

<span id="an_34:24">34:24</span> En Ik, de HEERE, zal hun tot een God
zijn; en Mijn knecht David zal Vorst zijn in het midden van hen, Ik, de
HEERE, heb het gesproken.

<span id="an_34:25">34:25</span> En Ik zal een verbond des vredes met
hen maken, en zal het boos gedierte uit het land doen ophouden; en zij
zullen zeker wonen in de woestijn, en slapen in de wouden.

<span id="an_34:26">34:26</span> Want Ik zal dezelve, en de plaatsen
rondom Mijn heuvel, stellen tot een zegen; en Ik zal den plasregen doen
nederdalen op zijn tijd, plasregens van zegen zullen er zijn.

<span id="an_34:27">34:27</span> En het geboomte des velds zal zijn
vrucht geven, en het land zal zijn inkomst geven, en zij zullen zeker
zijn in hun land; en zullen weten, dat Ik de HEERE ben, als Ik de
disselbomen huns juks zal hebben verbroken, en hen gerukt uit de hand
dergenen, die zich van hen deden dienen.

<span id="an_34:28">34:28</span> En zij zullen den heidenen niet meer
ten roof zijn, en het wild gedierte der aarde zal ze niet meer vreten;
maar zij zullen zeker wonen, en er zal niemand zijn, die ze verschrikke.

<span id="an_34:29">34:29</span> En Ik zal hun een plant van naam
verwekken; en zij zullen niet meer weggeraapt worden door honger in het
land, en den smaad der heidenen niet meer dragen.

<span id="an_34:30">34:30</span> Maar zij zullen weten, dat Ik, de
HEERE, hun God, met hen ben, en dat zij Mijn volk zijn, het huis
Israels, spreekt de Heere HEERE.

<span id="an_34:31">34:31</span> Gij nu, o Mijn schapen, schapen Mijner
weide! gij zijt mensen; maar Ik ben uw God, spreekt de Heere HEERE.

<span id="an_35:1">35:1</span> Wijders geschiedde des HEEREN woord tot
mij, zeggende:

<span id="an_35:2">35:2</span> Mensenkind! zet uw aangezicht tegen het
gebergte Seir, en profeteer tegen hetzelve,

<span id="an_35:3">35:3</span> En zeg tot hetzelve: Alzo zegt de Heere
HEERE: Zie, Ik wil aan u, o gebergte Seir! en Ik zal Mijn hand tegen u
uitstrekken, en zal u stellen tot een verwoesting en een schrik.

<span id="an_35:4">35:4</span> Ik zal uw steden stellen tot eenzaamheid,
en gij zult een verwoesting worden, en zult weten, dat Ik de HEERE ben.

<span id="an_35:5">35:5</span> Omdat gij een eeuwige vijandschap hebt,
en hebt de kinderen Israels doen wegvloeien door het geweld des zwaards,
ten tijde huns verderfs, ten tijde der uiterste ongerechtigheid;

<span id="an_35:6">35:6</span> Daarom, zo waarachtig als Ik leef,
spreekt de Heere HEERE; Ik zal u voorzeker ten bloede bereiden, en het
bloed zal u vervolgen; alzo gij het bloed niet hebt gehaat, zal u het
bloed ook vervolgen.

<span id="an_35:7">35:7</span> En Ik zal het gebergte Seir tot de
uiterste verwoesting stellen; en Ik zal uit hetzelve uitroeien dien, die
er doorgaat, en dien, die wederkeert.

<span id="an_35:8">35:8</span> En Ik zal zijn bergen met zijn
verslagenen vervullen; uw heuvelen, en uw dalen, en al uw stromen, in
dezelve zullen de verslagenen van het zwaard liggen.

<span id="an_35:9">35:9</span> Tot eeuwige verwoestingen zal Ik u
stellen, en uw steden zullen niet bewoond worden; alzo zult gij weten,
dat Ik de HEERE ben.

<span id="an_35:10">35:10</span> Omdat gij zegt: Die twee volken en die
twee landen zullen mij geworden, en wij zullen ze erfelijk bezitten,
ofschoon de HEERE daar ware;

<span id="an_35:11">35:11</span> Daarom, zo waarachtig als Ik leef,
spreekt de Heere HEERE: Ik zal ook handelen naar uw toorn en naar uw
nijdigheid, die gij uit uw haat tegen hen hebt te werk gesteld; en Ik
zal bij hen bekend worden, wanneer Ik u zal gericht hebben.

<span id="an_35:12">35:12</span> En gij zult weten, dat Ik, de HEERE, al
uw lasteringen gehoord heb, die gij tegen de bergen Israels gesproken
hebt, zeggende: Zij zijn verwoest, zij zijn ons ter spijze gegeven.

<span id="an_35:13">35:13</span> Alzo hebt gij u met uw mond tegen Mij
groot gemaakt, en uw woorden tegen Mij vermenigvuldigd; Ik heb het
gehoord.

<span id="an_35:14">35:14</span> Alzo zegt de Heere HEERE: Gelijk het
ganse land verblijd is, alzo zal Ik u de verwoesting aandoen.

<span id="an_35:15">35:15</span> Gelijk gij u verblijd hebt over de
erfenis van het huis Israels, omdat zij verwoest is, alzo zal Ik aan u
doen; het gebergte van Seir, en gans Edom, zal geheel een verwoesting
worden; en zij zullen weten, dat Ik de HEERE ben.

<span id="an_36:1">36:1</span> En gij, mensenkind! profeteer tot de
bergen Israels, en zeg: Gij bergen Israels! hoort des HEEREN woord.

<span id="an_36:2">36:2</span> Alzo zegt de Heere HEERE: Omdat de vijand
van u zegt: Heah! zelfs de eeuwige hoogten zijn ons ten erve geworden!

<span id="an_36:3">36:3</span> Daarom profeteer en zeg: Zo zegt de Heere
HEERE: Daarom, omdat men u van rondom verwoest en opgeslokt heeft, opdat
gij voor het overblijfsel der heidenen ten erve zoudt zijn, en gij
gebracht zijt op de klapachtige lip en in opspraak des volks;

<span id="an_36:4">36:4</span> Daarom, gij bergen Israels! hoort het
woord des Heeren HEEREN: Zo zegt de Heere HEERE tot de bergen en tot de
heuvelen, tot de stromen en tot de dalen, tot de verwoeste eenzame
plaatsen en tot de verlaten steden, die tot een roof en tot een spot
geworden zijn voor het overblijfsel der heidenen, die rondom zijn;

<span id="an_36:5">36:5</span> Daarom, zo zegt de Heere HEERE: Zo Ik
niet in het vuur Mijns ijvers gesproken heb tegen het overblijfsel der
heidenen, en tegen het ganse Edom; die Mijn land zichzelven ten erve
gegeven hebben met blijdschap des gansen harten, met begerige
plundering, opdat de landerij daarvan ten rove zou zijn!

<span id="an_36:6">36:6</span> Daarom profeteer van het land Israels, en
zeg tot de bergen en tot de heuvelen, tot de stromen en tot de dalen: Zo
zegt de Heere HEERE: Ziet, Ik heb in Mijn ijver en in Mijn grimmigheid
gesproken, omdat gij den smaad der heidenen gedragen hebt;

<span id="an_36:7">36:7</span> Daarom, zo zegt de Heere HEERE: Ik heb
Mijn hand opgeheven; zo niet de heidenen, die rondom u zijn, zelf hun
schande zullen dragen!

<span id="an_36:8">36:8</span> Maar gij, o bergen Israels! gij zult
weder uw takken geven, en uw vrucht voor Mijn volk Israel dragen, want
zij naderen te komen.

<span id="an_36:9">36:9</span> Want ziet, Ik ben bij u, en Ik zal u
aanzien, en gij zult gebouwd en bezaaid worden.

<span id="an_36:10">36:10</span> En Ik zal mensen op u vermenigvuldigen,
het ganse huis Israels, ja, dat geheel; en de steden zullen bewoond, en
de eenzame plaatsen bebouwd worden.

<span id="an_36:11">36:11</span> Ja, Ik zal mensen en beesten op u
vermenigvuldigen, en zij zullen vermenigvuldigd worden en vruchtbaar
zijn; en Ik zal u doen bewonen, als in uw vorige tijden, ja, Ik zal het
beter maken dan in uw beginselen; en gij zult weten, dat Ik de HEERE
ben.

<span id="an_36:12">36:12</span> En Ik zal mensen op u doen wandelen,
namelijk Mijn volk Israel, die zullen u erfelijk bezitten, en gij zult
hun ter erfenis zijn, en gij zult ze voortaan niet meer beroven.

<span id="an_36:13">36:13</span> Zo zegt de Heere HEERE: Omdat zij tot u
zeggen: Gij zijt een land, dat mensen opeet, en gij zijt een land, dat
uw volken berooft;

<span id="an_36:14">36:14</span> Daarom zult gij niet meer mensen
opeten, en uw volken niet meer doen struikelen, spreekt de Heere HEERE.

<span id="an_36:15">36:15</span> En Ik zal maken, dat men den schimp der
heidenen niet meer over u hore, en gij zult den smaad der natien niet
meer dragen; en gij zult uw volken niet meer doen struikelen, spreekt de
Heere HEERE.

<span id="an_36:16">36:16</span> Wijders geschiedde des HEEREN woord tot
mij, zeggende:

<span id="an_36:17">36:17</span> Mensenkind! het huis Israels, als zij
in hun land woonden, toen verontreinigden zij datzelve met hun weg en
met hun handelingen; hun weg was voor Mijn aangezicht als de
onreinigheid ener afgezonderde vrouw.

<span id="an_36:18">36:18</span> Daarom goot Ik Mijn grimmigheid over
hen uit, om des bloeds wil, dat zij in het land vergoten hadden, en om
hun drekgoden, waarmede zij dat verontreinigd hadden.

<span id="an_36:19">36:19</span> En Ik verstrooide hen onder de
heidenen, en zij werden verspreid in de landen; Ik oordeelde ze naar hun
weg en naar hun handelingen.

<span id="an_36:20">36:20</span> Als zij nu tot de heidenen kwamen,
waarhenen zij getogen waren, ontheiligden zij Mijn heiligen Naam, omdat
men van hen zeide: Dezen zijn het volk des HEEREN, en zijn uit Zijn land
uitgegaan.

<span id="an_36:21">36:21</span> Maar Ik verschoonde hen om Mijn
heiligen Naam, dien het huis Israels ontheiligde onder de heidenen,
waarhenen zij gekomen waren.

<span id="an_36:22">36:22</span> Daarom zeg tot het huis Israels: Zo
zegt de Heere HEERE: Ik doe het niet om uwentwil, gij huis Israels! maar
om Mijn heiligen Naam, dien gijlieden ontheiligd hebt onder de heidenen,
waarhenen gij gekomen zijt.

<span id="an_36:23">36:23</span> Want Ik zal Mijn groten Naam heiligen,
die onder de heidenen ontheiligd is, dien gij in het midden van hen
ontheiligd hebt; en de heidenen zullen weten, dat Ik de HEERE ben,
spreekt de Heere HEERE, als Ik aan u voor hun ogen zal geheiligd zijn.

<span id="an_36:24">36:24</span> Want Ik zal u uit de heidenen halen, en
zal u uit al de landen vergaderen; en Ik zal u in uw land brengen.

<span id="an_36:25">36:25</span> Dan zal Ik rein water op u sprengen, en
gij zult rein worden; van al uw onreinigheden en van al uw drekgoden zal
Ik u reinigen.

<span id="an_36:26">36:26</span> En Ik zal u een nieuw hart geven, en
zal een nieuwen geest geven in het binnenste van u; en Ik zal het stenen
hart uit uw vlees wegnemen, en zal u een vlesen hart geven.

<span id="an_36:27">36:27</span> En Ik zal Mijn Geest geven in het
binnenste van u; en Ik zal maken, dat gij in Mijn inzettingen zult
wandelen, en Mijn rechten zult bewaren en doen.

<span id="an_36:28">36:28</span> En gij zult wonen in het land, dat Ik
uw vaderen gegeven heb, en gij zult Mij tot een volk zijn, en Ik zal u
tot een God zijn.

<span id="an_36:29">36:29</span> En Ik zal u verlossen van al uw
onreinigheden; en Ik zal roepen tot het koren, en zal dat
vermenigvuldigen, en Ik zal geen honger op u leggen.

<span id="an_36:30">36:30</span> En Ik zal de vrucht van het geboomte en
de inkomst des velds vermenigvuldigen; opdat gij de smaadheid des
hongers niet meer ontvangt onder de heidenen.

<span id="an_36:31">36:31</span> Dan zult gij gedenken aan uw boze wegen
en uw handelingen, die niet goed waren; en gij zult een walging van u
zelf hebben over uw ongerechtigheden en over uw gruwelen.

<span id="an_36:32">36:32</span> Ik doe het niet om uwentwil, spreekt de
Heere HEERE, het zij u bekend! Schaamt u en wordt schaamrood van uw
wegen, gij huis Israels!

<span id="an_36:33">36:33</span> Alzo zegt de Heere HEERE: Ten dage, als
Ik u reinigen zal van al uw ongerechtigheden, dan zal Ik de steden doen
bewonen, en de eenzame plaatsen zullen bebouwd worden.

<span id="an_36:34">36:34</span> En het verwoeste land zal bebouwd
worden, in plaats dat het een verwoesting was, voor de ogen van een
ieder, die er doorging.

<span id="an_36:35">36:35</span> En zij zullen zeggen: Dit land, dat
verwoest was, is geworden als een hof van Eden; en de eenzame, en de
verwoeste en verstoorde steden zijn vast en bewoond.

<span id="an_36:36">36:36</span> Dan zullen de heidenen, die in de
plaatsen rondom u zullen overgelaten zijn, weten, dat Ik, de HEERE, de
verstoorde plaatsen bebouw, en het verwoeste beplant. Ik, de HEERE, heb
het gesproken en zal het doen.

<span id="an_36:37">36:37</span> Alzo zegt de Heere HEERE: Daarenboven
zal Ik hierom van het huis Israels verzocht worden, dat Ik het hun doe;
Ik zal ze vermenigvuldigen van mensen, als schapen.

<span id="an_36:38">36:38</span> Gelijk de geheiligde schapen, gelijk de
schapen van Jeruzalem op hun gezette hoogtijden, alzo zullen de eenzame
steden vol zijn van mensenkudden; en zij zullen weten, dat Ik de HEERE
ben.

<span id="an_37:1">37:1</span> De hand des HEEREN was op mij, en de
HEERE voerde mij uit in den geest, en zette mij neder in het midden ener
vallei; dezelve nu was vol beenderen.

<span id="an_37:2">37:2</span> En Hij deed mij bij dezelve voorbijgaan
geheel rondom; en ziet, er waren zeer vele op den grond der vallei; en
ziet, zij waren zeer dor.

<span id="an_37:3">37:3</span> En Hij zeide tot mij: Mensenkind! zullen
deze beenderen levend worden? En ik zeide: Heere HEERE, Gij weet het!

<span id="an_37:4">37:4</span> Toen zeide Hij tot mij: Profeteer over
deze beenderen, en zeg tot dezelve: Gij dorre beenderen! hoort des
HEEREN woord.

<span id="an_37:5">37:5</span> Alzo zegt de Heere HEERE tot deze
beenderen: Ziet, Ik zal den geest in u brengen, en gij zult levend
worden.

<span id="an_37:6">37:6</span> En Ik zal zenuwen op u leggen, en vlees
op u doen opkomen, en een huid over u trekken, en den geest in u geven,
en gij zult levend worden; en gij zult weten, dat Ik de HEERE ben.

<span id="an_37:7">37:7</span> Toen profeteerde ik, gelijk mij bevolen
was, en er werd een geluid, als ik profeteerde, en ziet een beroering!
en de beenderen naderden, elk been tot zijn been.

<span id="an_37:8">37:8</span> En ik zag, en ziet, en er werden zenuwen
op dezelve, en er kwam vlees op; en Hij trok een huid boven over
dezelve, maar er was geen geest in hen.

<span id="an_37:9">37:9</span> En Hij zeide tot mij: Profeteer tot den
geest; profeteer, mensenkind! en zeg tot den geest: Zo zegt de Heere
HEERE: Gij geest! kom aan van de vier winden, en blaas in deze gedoden,
opdat zij levend worden.

<span id="an_37:10">37:10</span> En ik profeteerde, gelijk als Hij mij
bevolen had. Toen kwam de geest in hen, en zij werden levend en stonden
op hun voeten, een gans zeer groot heir.

<span id="an_37:11">37:11</span> Toen zeide Hij tot mij: Mensenkind!
deze beenderen zijn het ganse huis Israels; ziet, zij zeggen: Onze
beenderen zijn verdord, en onze verwachting is verloren, wij zijn
afgesneden.

<span id="an_37:12">37:12</span> Daarom, profeteer en zeg tot hen: Zo
zegt de Heere HEERE: Ziet, Ik zal uw graven openen, en zal ulieden uit
uw graven doen opkomen, o Mijn volk! en Ik zal u brengen in het land
Israels.

<span id="an_37:13">37:13</span> En gij zult weten, dat Ik de HEERE ben,
als Ik uw graven zal hebben geopend, en als Ik u uit uw graven zal
hebben doen opkomen, o Mijn volk!

<span id="an_37:14">37:14</span> En Ik zal Mijn Geest in u geven, en gij
zult leven, en Ik zal u in uw land zetten; en gij zult weten, dat Ik, de
HEERE, dit gesproken en gedaan heb, spreekt de HEERE.

<span id="an_37:15">37:15</span> Wijders geschiedde des HEEREN woord tot
mij, zeggende:

<span id="an_37:16">37:16</span> Gij nu, mensenkind! neem u een hout, en
schrijf daarop: Voor Juda, en voor de kinderen Israels, zijn
metgezellen; en neem een ander hout, en schrijf daarop: Voor Jozef, het
hout van Efraim, en van het ganse huis Israels, zijn metgezellen.

<span id="an_37:17">37:17</span> Doe gij ze dan naderen, het een tot het
ander tot een enig hout; en zij zullen tot een worden in uw hand.

<span id="an_37:18">37:18</span> En wanneer de kinderen uws volks tot u
zullen spreken, zeggende: Zult gij ons niet te kennen geven, wat u deze
dingen zijn?

<span id="an_37:19">37:19</span> Zo spreek tot hen: Alzo zegt de Heere
HEERE: Ziet, Ik zal het hout van Jozef, dat in Efraims hand geweest is,
en van de stammen Israels, zijn metgezellen, nemen, en Ik zal dezelve
met hem voegen tot het hout van Juda, en zal ze maken tot een enig hout;
en zij zullen een worden in Mijn hand.

<span id="an_37:20">37:20</span> De houten nu, op dewelke gij zult
geschreven hebben, zullen in uw hand zijn voor hunlieder ogen.

<span id="an_37:21">37:21</span> Spreek dan tot hen: Zo zegt de Heere
HEERE: Ziet, Ik zal de kinderen Israels halen uit het midden der
heidenen, waarhenen zij getogen zijn, en zal ze vergaderen van rondom,
en brengen hen in hun land;

<span id="an_37:22">37:22</span> En Ik zal ze maken tot een enig volk in
het land, op de bergen Israels; en zij zullen allen te zamen een enigen
Koning tot koning hebben; en zij zullen niet meer tot twee volken zijn,
noch voortaan meer in twee koninkrijken verdeeld zijn.

<span id="an_37:23">37:23</span> En zij zullen zich niet meer
verontreinigen met hun drekgoden, en met hun verfoeiselen, en met al hun
overtredingen; en Ik zal ze verlossen uit al hun woonplaatsen, in
dewelke zij gezondigd hebben, en zal ze reinigen; zo zullen zij Mij tot
een volk zijn, en Ik zal hun tot een God zijn.

<span id="an_37:24">37:24</span> En Mijn Knecht David zal Koning over
hen zijn; en zij zullen allen te zamen een Herder hebben; en zij zullen
in Mijn rechten wandelen, en Mijn inzettingen bewaren en die doen.

<span id="an_37:25">37:25</span> En zij zullen wonen in het land, dat Ik
Mijn knecht Jakob gegeven heb, waarin uw vaders gewoond hebben; ja,
daarin zullen zij wonen, zij en hun kinderen, en hun kindskinderen tot
in eeuwigheid, en Mijn Knecht David zal hunlieder Vorst zijn tot in
eeuwigheid.

<span id="an_37:26">37:26</span> En Ik zal een verbond des vredes met
hen maken, het zal een eeuwig verbond met hen zijn; en Ik zal ze
inzetten en zal ze vermenigvuldigen, en Ik zal Mijn heiligdom in het
midden van hen zetten tot in eeuwigheid.

<span id="an_37:27">37:27</span> En Mijn tabernakel zal bij hen zijn, en
Ik zal hun tot een God zijn, en zij zullen Mij tot een volk zijn.

<span id="an_37:28">37:28</span> En de heidenen zullen weten, dat Ik de
HEERE ben, Die Israel heilige, als Mijn heiligdom in het midden van hen
zal zijn tot in eeuwigheid.

<span id="an_38:1">38:1</span> Wijders geschiedde des HEEREN woord tot
mij, zeggende:

<span id="an_38:2">38:2</span> Mensenkind! zet uw aangezicht tegen Gog,
het land van Magog, den hoofdvorst van Mesech en Tubal; en profeteer
tegen hem,

<span id="an_38:3">38:3</span> En zeg: Zo zegt de Heere HEERE: Zie, Ik
wil aan u, o Gog, gij hoofdvorst van Mesech en Tubal!

<span id="an_38:4">38:4</span> En Ik zal u omwenden, en haken in uw
kaken leggen, en Ik zal u uitvoeren, mitsgaders uw ganse heir, paarden
en ruiteren, die altemaal volkomen wel gekleed zijn, een grote
vergadering, met rondas en schild, die altemaal zwaarden handelen;

<span id="an_38:5">38:5</span> Perzen, Moren en Puteers met hen, die
altemaal schild en helm voeren;

<span id="an_38:6">38:6</span> Gomer en al zijn benden, en het huis van
Togarma, aan de zijden van het noorden, en al zijn benden; vele volken
met u.

<span id="an_38:7">38:7</span> Zijt bereid en maakt u gereed, gij en uw
ganse vergadering, die tot u vergaderd zijn; en wees gij hun tot een
wacht.

<span id="an_38:8">38:8</span> Na vele dagen zult gij bezocht worden; in
het laatste der jaren zult gij komen in het land, dat wedergebracht is
van het zwaard, dat vergaderd is uit vele volken, op de bergen Israels,
die steeds tot verwoesting geweest zijn; als hetzelve land uit de volken
zal uitgevoerd zijn, en zij allemaal zeker zullen wonen.

<span id="an_38:9">38:9</span> Dan zult gij optrekken, gij zult aankomen
als een onstuimige verwoesting, gij zult zijn als een wolk, om het land
te bedekken; gij en al uw benden, en vele volken met u.

<span id="an_38:10">38:10</span> Alzo zegt de Heere HEERE: Te dien dage
zal het ook geschieden, dat er raadslagen in uw hart zullen opkomen, en
gij zult een kwade gedachte denken,

<span id="an_38:11">38:11</span> En zult zeggen: Ik zal optrekken naar
dat dorpland, ik zal komen tot degenen, die in rust zijn, die zeker
wonen, die altemaal wonen zonder muur, en grendel noch deuren hebben.

<span id="an_38:12">38:12</span> Om buit te buiten, en om roof te roven;
om uw hand te wenden tegen de woeste plaatsen, die nu bewoond zijn, en
tegen een volk, dat uit de heidenen verzameld is, dat vee en have
verkregen heeft, wonende in het midden des lands.

<span id="an_38:13">38:13</span> Scheba, en Dedan, en de kooplieden van
Tarsis, en alle hun jonge leeuwen zullen tot u zeggen: Komt gij, om buit
te buiten? hebt gij uw vergadering vergaderd, om roof te roven? om
zilver en goud weg te voeren, om vee en have weg te nemen, om een groten
buit te buiten?

<span id="an_38:14">38:14</span> Daarom profeteer, o mensenkind! en zeg
tot Gog: Zo zegt de Heere HEERE: Zult gij het, te dien dage, als Mijn
volk Israel zeker woont, niet gewaar worden?

<span id="an_38:15">38:15</span> Gij zult dan komen uit uw plaats, uit
de zijden van het noorden, gij en vele volken met u; die altemaal op
paarden zullen rijden, een grote vergadering, en een machtig heir;

<span id="an_38:16">38:16</span> En gij zult optrekken tegen Mijn volk
Israel, als een wolk, om het land te bedekken; in het laatste der dagen
zal het geschieden; dan zal Ik u aanbrengen tegen Mijn land, opdat de
heidenen Mij kennen, als Ik aan u, o Gog! voor hun ogen zal geheiligd
worden.

<span id="an_38:17">38:17</span> Zo zegt de Heere HEERE: Zijt gij die,
van welken Ik in verleden dagen gesproken heb, door den dienst Mijner
knechten, de profeten Israels, die in die dagen geprofeteerd hebben,
jaren lang, dat Ik u tegen hen zou aanbrengen?

<span id="an_38:18">38:18</span> Maar het zal geschieden te dien dage,
ten dage als Gog tegen het land Israels zal aankomen, spreekt de Heere
HEERE, dat Mijn grimmigheid in Mijn neus zal opkomen.

<span id="an_38:19">38:19</span> Want Ik heb gesproken in Mijn ijver, in
het vuur Mijner verbolgenheid: Zo er niet, te dien dage, een groot beven
zal zijn in het land Israels!

<span id="an_38:20">38:20</span> Zodat van Mijn aangezicht beven zullen
de vissen der zee, en het gevogelte des hemels, en het gedierte des
velds, en al het kruipend gedierte, dat op het aardrijk kruipt, en alle
mensen, die op den aardbodem zijn; en de bergen zullen nedergeworpen
worden, en de steile plaatsen zullen nedervallen, en alle muren zullen
ter aarde nedervallen.

<span id="an_38:21">38:21</span> Want Ik zal het zwaard over hem roepen
op al Mijn bergen, spreekt de Heere HEERE; het zwaard van een ieder zal
tegen zijn broeder zijn.

<span id="an_38:22">38:22</span> En Ik zal met hem rechten, door
pestilentie en door bloed; en Ik zal een overstelpenden plasregen, en
grote hagelstenen, vuur en zwavel regenen op hem, en op zijn benden, en
op de vele volken, die met hem zullen zijn.

<span id="an_38:23">38:23</span> Alzo zal Ik Mij groot maken, en Mij
heiligen, en bekend worden voor de ogen van vele heidenen; en zij zullen
weten, dat Ik de HEERE ben.

<span id="an_39:1">39:1</span> Voorts, gij mensenkind! profeteer tegen
Gog, en zeg: Zo zegt de Heere HEERE: Zie, Ik wil aan u, o Gog,
hoofdvorst van Mesech en Tubal!

<span id="an_39:2">39:2</span> En Ik zal u omwenden, en een zeshaak in u
slaan, en u optrekken uit de zijden van het noorden, en Ik zal u brengen
op de bergen Israels.

<span id="an_39:3">39:3</span> Maar Ik zal uw boog uit uw linkerhand
slaan, en Ik zal uw pijlen uit uw rechterhand doen vallen.

<span id="an_39:4">39:4</span> Op de bergen Israels zult gij vallen, gij
en al uw benden, en de volken, die met u zijn; Ik heb u aan de
roofvogelen, aan het gevogelte van allen vleugel, en aan het gedierte
des velds ter spijze gegeven.

<span id="an_39:5">39:5</span> Op het open veld zult gij vallen; want Ik
heb het gesproken, spreekt de Heere HEERE.

<span id="an_39:6">39:6</span> En Ik zal een vuur zenden in Magog, en
onder degenen, die in de eilanden zeker wonen; en zij zullen weten, dat
Ik de HEERE ben.

<span id="an_39:7">39:7</span> En Ik zal Mijn heiligen Naam in het
midden van Mijn volk Israel bekend maken, en zal Mijn heiligen Naam niet
meer laten ontheiligen; en de heidenen zullen weten, dat Ik de HEERE
ben, de Heilige in Israel.

<span id="an_39:8">39:8</span> Ziet, het komt en zal geschieden, spreekt
de Heere HEERE; dit is de dag, van welken Ik gesproken heb.

<span id="an_39:9">39:9</span> En de inwoners der steden Israels zullen
uitgaan, en vuur stoken en branden van de wapenen, zo van schilden als
rondassen, van bogen en van pijlen, zo van handstokken als van spiesen;
en zij zullen daarvan vuur stoken zeven jaren;

<span id="an_39:10">39:10</span> Zodat zij geen hout uit het veld zullen
dragen, noch uit de wouden houwen, maar van de wapenen vuur stoken; en
zij zullen beroven degenen, die hen beroofd hadden, en plunderen, die
hen geplunderd hadden, spreekt de Heere HEERE.

<span id="an_39:11">39:11</span> En het zal te dien dage geschieden, dat
Ik aan Gog aldaar een grafstede in Israel zal geven, het dal der
doorgangers naar het oosten der zee; en datzelve zal den doorgangers den
neus stoppen; en aldaar zullen zij begraven Gog en zijn ganse menigte,
en zullen het noemen: Het dal van Gogs menigte.

<span id="an_39:12">39:12</span> Het huis Israels nu zal hen begraven,
om het land te reinigen, zeven maanden lang.

<span id="an_39:13">39:13</span> Ja, al het volk des lands zal begraven,
en het zal hun tot een naam zijn, ten dage als Ik zal verheerlijkt zijn,
spreekt de Heere HEERE.

<span id="an_39:14">39:14</span> Ook zullen zij mannen uitscheiden, die
gestadig door het land doorgaan, en doodgravers met de doorgangers, om
te begraven degenen, die op den aardbodem zijn overgelaten, om dien te
reinigen; ten einde van zeven maanden zullen zij onderzoek doen.

<span id="an_39:15">39:15</span> En deze doorgangers zullen door het
land doorgaan, en als iemand een mensenbeen ziet, zo zal hij een
merkteken daarbij oprichten; totdat de doodgravers hetzelve zullen
hebben begraven in het dal van Gogs menigte.

<span id="an_39:16">39:16</span> Ook zo zal de naam der stad Hamona
zijn. Alzo zullen zij het land reinigen.

<span id="an_39:17">39:17</span> Gij dan, mensenkind! zo zegt de Heere
HEERE: Zeg tot het gevogelte van allen vleugel, en tot al het gedierte
des velds: Vergadert u, en komt aan, verzamelt u van rondom, tot Mijn
slachtoffer, dat Ik voor u geslacht heb, een groot slachtoffer, op de
bergen Israels, en eet vlees, en drink bloed.

<span id="an_39:18">39:18</span> Het vlees der helden zult gij eten, en
het bloed van de vorsten der aarde drinken; der rammen, der lammeren, en
bokken, en varren, die altemaal gemesten van Basan zijn.

<span id="an_39:19">39:19</span> En gij zult het vette eten tot
verzadiging toe, en bloed drinken tot dronkenschap toe; van Mijn
slachtoffer, dat Ik voor u geslacht heb.

<span id="an_39:20">39:20</span> En gij zult verzadigd worden aan Mijn
tafel van rij paarden en wagen paarden, van helden en alle krijgslieden,
spreekt de Heere HEERE.

<span id="an_39:21">39:21</span> En Ik zal Mijn eer zetten onder de
heidenen; en alle heidenen zullen Mijn oordeel zien, dat Ik gedaan heb,
en Mijn hand, die Ik aan hen gelegd heb.

<span id="an_39:22">39:22</span> En die van het huis Israels zullen
weten, dat Ik, de HEERE, hunlieder God ben, van dien dag af en voortaan.

<span id="an_39:23">39:23</span> En de heidenen zullen weten, dat die
van het huis Israels gevankelijk zijn weggevoerd om hun ongerechtigheid,
omdat zij tegen Mij hadden overtreden, en dat Ik Mijn aangezicht voor
hen verborgen heb, en heb ze overgegeven in de hand hunner
wederpartijders, zodat zij altemaal door het zwaard gevallen zijn;

<span id="an_39:24">39:24</span> Naar hun onreinigheid en naar hun
overtredingen heb Ik met hen gehandeld, en Ik heb Mijn aangezicht voor
hen verborgen.

<span id="an_39:25">39:25</span> Daarom zo zegt de Heere HEERE: Nu zal
Ik Jakobs gevangenen wederbrengen, en zal Mij ontfermen over het ganse
huis Israels, en Ik zal ijveren over Mijn heiligen Naam;

<span id="an_39:26">39:26</span> Als zij hun schande zullen gedragen
hebben, en al hun overtreding, met dewelke zij tegen Mij hebben
overtreden, toen zij in hun land zeker woonden, en er niemand was, die
hen verschrikte.

<span id="an_39:27">39:27</span> Als Ik hen zal hebben wedergebracht uit
de volken, en hen vergaderd zal hebben uit de landen hunner vijanden, en
Ik aan hen geheiligd zal zijn voor de ogen van vele heidenen;

<span id="an_39:28">39:28</span> Dan zullen zij weten, dat Ik, de HEERE,
hunlieder God ben, dewijl Ik ze gevankelijk heb doen wegvoeren onder de
heidenen, maar heb ze weder verzameld in hun land, en heb aldaar niemand
van hen meer overgelaten.

<span id="an_39:29">39:29</span> En Ik zal Mijn aangezicht voor hen niet
meer verbergen, wanneer Ik Mijn Geest over het huis Israels zal hebben
uitgegoten, spreekt de Heere HEERE.

<span id="an_40:1">40:1</span> In het vijf en twintigste jaar onzer
gevankelijke wegvoering, in het begin des jaars, op den tienden der
maand, in het veertiende jaar, nadat de stad geslagen was; even op
dienzelfden dag, was de hand des HEEREN op mij, en Hij bracht mij
derwaarts.

<span id="an_40:2">40:2</span> In de gezichten Gods bracht Hij mij in
het land Israels, en Hij zette mij op een zeer hogen berg; en aan
denzelven was als een gebouw ener stad tegen het zuiden.

<span id="an_40:3">40:3</span> Als Hij mij daarhenen gebracht had, ziet,
zo was er een man, wiens gedaante was als de gedaante van koper; en in
zijn hand was een linnen snoer, en een meetriet; en hij stond in de
poort.

<span id="an_40:4">40:4</span> En die man sprak tot mij: Mensenkind! zie
met uw ogen, en hoor met uw oren, en zet uw hart op alles, wat ik u zal
doen zien; want, opdat ik u zou doen zien, zijt gij herwaarts gebracht;
verkondig daarna den huize Israels alles, wat gij ziet.

<span id="an_40:5">40:5</span> En ziet, er was een muur buiten aan het
huis, rondom henen, en in des mans hand was een meetriet van zes ellen,
elke el van een el en een handbreed, en hij mat de breedte des gebouws
een riet, en de hoogte een riet.

<span id="an_40:6">40:6</span> Toen kwam hij tot de poort, welke zag den
weg naar het oosten, en hij ging bij derzelver trappen op, en mat den
dorpel der poort een riet de breedte, en den anderen dorpel een riet de
breedte.

<span id="an_40:7">40:7</span> En elk kamertje een riet de lengte, en
een riet de breedte; en tussen de kamertjes vijf ellen; en den dorpel
der poort, bij het voorhuis der poort van binnen, een riet.

<span id="an_40:8">40:8</span> Ook mat hij het voorhuis der poort van
binnen, een riet.

<span id="an_40:9">40:9</span> Toen mat hij het andere voorhuis der
poort, acht ellen, en haar posten twee ellen; en het voorhuis der poort
was van binnen.

<span id="an_40:10">40:10</span> En de kamertjes der poort, den weg naar
het oosten, waren drie van deze, en drie van gene zijde; die drie hadden
enerlei maat; ook hadden de posten, van deze en van gene zijde, enerlei
maat.

<span id="an_40:11">40:11</span> Voorts mat hij de wijdte der deur van
de poort, tien ellen; de lengte der poort, dertien ellen.

<span id="an_40:12">40:12</span> En er was een ruim voor aan de
kamertjes, van een el van deze, en een ruim van een el van gene zijde;
en elk kamertje zes ellen van deze, en zes ellen van gene zijde.

<span id="an_40:13">40:13</span> Toen mat hij de poort van het dak van
het ene kamertje af tot aan het dak van een ander; de breedte was vijf
en twintig ellen; deur was tegenover deur.

<span id="an_40:14">40:14</span> Ook maakte hij posten van zestig ellen,
namelijk tot den post des voorhofs, rondom de poort henen.

<span id="an_40:15">40:15</span> En van het voorste deel der poort des
ingangs, tot aan het voorste deel van het voorhuis van de binnenpoort,
waren vijftig ellen.

<span id="an_40:16">40:16</span> En er waren gesloten vensters aan de
kamertjes, en aan hun posten inwaarts in de poort rondom henen; alzo ook
aan de voorhuizen; de vensters nu waren rondom henen inwaarts, en aan de
posten waren palmbomen.

<span id="an_40:17">40:17</span> Voorts bracht hij mij in het buitenste
voorhof, en ziet, er waren kameren, en een plaveisel, dat gemaakt was in
het voorhof rondom henen, dertig kameren waren er op het plaveisel.

<span id="an_40:18">40:18</span> Het plaveisel nu was aan de zijde van
de poorten, tegenover de lengte van de poorten; dit was het benedenste
plaveisel.

<span id="an_40:19">40:19</span> En hij mat de breedte, van het voorste
deel der benedenste poort af, voor aan het binnenste voorhof, van
buiten, honderd ellen, oostwaarts en noordwaarts.

<span id="an_40:20">40:20</span> Aangaande de poort nu, die den weg naar
het noorden zag, aan het buitenste voorhof, hij mat derzelver lengte en
derzelver breedte.

<span id="an_40:21">40:21</span> En haar kamertjes, drie van deze en
drie van gene zijde; en haar posten en haar voorhuizen waren naar de
maat der eerste poort; vijftig ellen haar lengte, en de breedte van vijf
en twintig ellen.

<span id="an_40:22">40:22</span> En haar vensters, en haar voorhuizen,
en haar palmbomen, waren naar de maat der poort, die den weg naar het
oosten zag; en men ging daarin op met zeven trappen, en haar voorhuizen
waren voor aan dezelve.

<span id="an_40:23">40:23</span> De poort nu van het binnenste voorhof
was tegenover de poort van het noorden en van het oosten; en hij mat van
poort tot poort honderd ellen.

<span id="an_40:24">40:24</span> Daarna voerde hij mij den weg naar het
zuiden; en ziet, er was een poort den weg naar het zuiden; en hij mat
derzelver posten, en derzelver voorhuizen, naar deze maten.

<span id="an_40:25">40:25</span> En zij had vensteren, ook aan haar
voorhuizen, rondom henen, gelijk deze vensteren; de lengte was vijftig
ellen, en de breedte vijf en twintig ellen.

<span id="an_40:26">40:26</span> En haar opgangen waren van zeven
trappen, en haar voorhuizen waren voor aan dezelve; en zij had
palmbomen, een van deze, en een van gene zijde aan haar posten.

<span id="an_40:27">40:27</span> Ook was er een poort in het binnenste
voorhof, den weg naar het zuiden; en hij mat van poort tot poort, den
weg naar het zuiden, honderd ellen.

<span id="an_40:28">40:28</span> Voorts bracht hij mij door de
zuiderpoort tot het binnenvoorhof; en hij mat de zuiderpoort naar deze
maten.

<span id="an_40:29">40:29</span> En haar kamertjes, en haar posten, en
haar voorhuizen waren naar deze maten; en zij had vensteren, ook in haar
voorhuizen, rondom henen; de lengte was vijftig ellen, en de breedte
vijf en twintig ellen.

<span id="an_40:30">40:30</span> En er waren voorhuizen rondom henen; de
lengte was vijf en twintig ellen, en de breedte vijf ellen.

<span id="an_40:31">40:31</span> En haar voorhuizen waren aan het
buitenste voorhof, ook waren er palmbomen aan haar posten, en haar
opgangen waren van acht trappen.

<span id="an_40:32">40:32</span> Daarna bracht hij mij tot het binnenste
voorhof, den weg naar het oosten; en hij mat de poort, naar deze maten;

<span id="an_40:33">40:33</span> Ook haar kamertjes, en haar posten, en
haar voorhuizen naar deze maten; en zij had vensteren ook aan haar
voorhuizen, rondom henen; de lengte was vijftig ellen, en de breedte
vijf en twintig ellen.

<span id="an_40:34">40:34</span> En haar voorhuizen waren aan het
buitenste voorhof; ook waren er palmbomen aan haar posten, van deze en
van gene zijde; en haar opgangen waren van acht trappen.

<span id="an_40:35">40:35</span> Daarna bracht hij mij tot de
noorderpoort; en hij mat naar deze maten.

<span id="an_40:36">40:36</span> Haar kamertjes, haar posten en haar
voorhuizen; ook had zij vensteren rondom henen; de lengte was vijftig
ellen, en de breedte vijf en twintig ellen.

<span id="an_40:37">40:37</span> En haar posten waren aan het buitenste
voorhof; ook waren er palmbomen aan haar posten, van deze en van gene
zijde; en haar opgangen waren van acht trappen.

<span id="an_40:38">40:38</span> Haar kameren nu en haar deuren waren
bij de posten der poorten; aldaar wies men het brandoffer.

<span id="an_40:39">40:39</span> En in het voorhuis der poort waren twee
tafelen van deze, en twee tafelen van gene zijde, om daarop te slachten
het brandoffer, en het zondoffer, en het schuldoffer.

<span id="an_40:40">40:40</span> Ook waren er aan de zijde van buiten
des opgangs, aan de deur der noorderpoort, twee tafelen; en aan de
andere zijde, die aan het voorhuis der poort was, twee tafelen.

<span id="an_40:41">40:41</span> Vier tafelen van deze, en vier tafelen
van gene zijde, aan de zijde der poort, acht tafelen, waarop men
slachtte.

<span id="an_40:42">40:42</span> Maar de vier tafelen voor het
brandoffer waren van gehouwen stenen, de lengte een el en een halve, en
de breedte een el en een halve, en de hoogte een el; op dezelve nu legde
men het gereedschap henen, waarmede men het brandoffer en slachtoffer
slachtte.

<span id="an_40:43">40:43</span> De haardstenen nu waren een handbreed
dik, ordentelijk geschikt in het huis rondom henen; en op de tafelen was
het offervlees.

<span id="an_40:44">40:44</span> En van buiten de binnenste poort waren
de kameren der zangers, in het binnenste voorhof, dat aan de zijde van
de noorderpoort was; en het voorste deel derzelve was den weg naar het
zuiden; een was er aan de zijde van de oostpoort, ziende den weg naar
het noorden.

<span id="an_40:45">40:45</span> En hij sprak tot mij: Deze kamer,
welker voorste deel den weg naar het zuiden is, is voor de priesteren,
die de wacht des huizes waarnemen.

<span id="an_40:46">40:46</span> Maar de kamer, welker voorste deel den
weg naar het noorden is, is voor de priesteren, die de wacht des altaars
waarnemen; dat zijn de kinderen van Zadok, die uit de kinderen van Levi
tot den HEERE naderen, om Hem te dienen.

<span id="an_40:47">40:47</span> En hij mat het voorhof: de lengte
honderd ellen, en de breedte honderd ellen, vierkant; en het altaar was
voor aan het huis.

<span id="an_40:48">40:48</span> Toen bracht hij mij tot het voorhuis
des huizes, en hij mat elken post van het voorhuis, vijf ellen van deze,
en vijf ellen van gene zijde; en de breedte der poort, drie ellen van
deze, en drie ellen van gene zijde.

<span id="an_40:49">40:49</span> De lengte van het voorhuis twintig
ellen, en de breedte elf ellen; en het was met trappen, bij dewelke men
daarin opging; ook waren er pilaren aan de posten, een van deze, en een
van gene zijde.

<span id="an_41:1">41:1</span> Voorts bracht hij mij tot den tempel; en
hij mat de posten, zes ellen de breedte van deze, en zes ellen de
breedte van gene zijde, de breedte der tent.

<span id="an_41:2">41:2</span> En de breedte der deur, tien ellen, en de
zijden der deur, vijf ellen van deze, en vijf ellen van gene zijde; ook
mat hij de lengte daarvan, veertig ellen, en de breedte twintig ellen.

<span id="an_41:3">41:3</span> Daarna ging hij in naar binnen, en mat
den post der deur, twee ellen; en de deur zes ellen, en de breedte der
deur zeven ellen.

<span id="an_41:4">41:4</span> Ook mat hij de lengte daarvan, twintig
ellen, en de breedte twintig ellen voor aan den tempel; en hij zeide tot
mij: Dit is de heiligheid der heiligheden.

<span id="an_41:5">41:5</span> En hij mat den wand des huizes zes ellen;
en de breedte van elke zijkamer, vier ellen, rondom het huis henen
rondom.

<span id="an_41:6">41:6</span> De zijkameren nu waren zijkamer boven
zijkamer, drie, en dat dertig malen, en zij kwamen in den wand, die aan
het huis was, tot die zijkamers rondom henen, opdat zij vastgehouden
mochten worden; want zij werden niet vastgehouden in den wand des
huizes.

<span id="an_41:7">41:7</span> En het was voor de zijkameren opwaarts
naar boven al wijder, en gaf zich rondom; want het huis was omsingeld
opwaarts naar boven, rondom het huis henen; daarom was de breedte des
huizes naar boven; en alzo ging het onderste op naar het bovenste door
het middelste.

<span id="an_41:8">41:8</span> En ik zag de hoogte des huizes rondom
henen. De fondamenten der zijkameren waren van een vol riet, zes ellen,
de el tot den oksel toe genomen.

<span id="an_41:9">41:9</span> De breedte van den wand, die tot de
zijkameren was naar buiten, was vijf ellen; en dat ledig gelaten was,
was de plaats der zijkameren, die aan het huis waren.

<span id="an_41:10">41:10</span> En tussen de kameren was een breedte
van twintig ellen, rondom het huis, rondom henen.

<span id="an_41:11">41:11</span> De deuren nu van de zijkameren waren
naar het ledig gelatene toe, de ene deur den weg naar het noorden, en de
andere deur naar het zuiden; en de breedte van de ledig gelatene plaats
was vijf ellen rondom henen.

<span id="an_41:12">41:12</span> Voorts van het gebouw, dat voor aan de
afgesneden plaats was in den hoek des wegs naar het westen, was de
breedte zeventig ellen, en van den wand des gebouws was de breedte vijf
ellen rondom henen, en de lengte daarvan negentig ellen.

<span id="an_41:13">41:13</span> Voorts mat hij het huis, de lengte
honderd ellen; ook de afgesneden plaats en het gebouw, en de wanden
daarvan, de lengte honderd ellen.

<span id="an_41:14">41:14</span> En de breedte van het voorste deel des
huizes, en der afgesneden plaats tegen het oosten, honderd ellen.

<span id="an_41:15">41:15</span> Ook mat hij de lengte des gebouws voor
aan de afgesneden plaats dat achter dezelve was, en derzelver galerijen
van deze en van gene zijde, honderd ellen; met den binnensten tempel, en
de voorhuizen des voorhofs.

<span id="an_41:16">41:16</span> De dorpelen, en de gesloten vensters en
de galerijen rondom die drie, tegenover den dorpel, waren beschoten met
hout rondom henen, en van de aarde tot aan de vensteren; de vensteren
waren bedekt;

<span id="an_41:17">41:17</span> Tot hetgeen boven de deur was, en tot
het binnenste en buitenste huis toe, en aan den gansen wand rondom henen
in het binnenste en buitenste, al bij maten.

<span id="an_41:18">41:18</span> En het was gemaakt met cherubs en
palmbomen; zodat er een palmboom was tussen cherub en cherub, en elke
cherub had twee aangezichten;

<span id="an_41:19">41:19</span> Namelijk, eens mensen aangezicht tegen
den palmboom van deze, en eens jongen leeuws aangezicht tegen den
palmboom van gene zijde; gemaakt in het ganse huis rondom henen.

<span id="an_41:20">41:20</span> Van de aarde af tot boven de deur waren
de cherubs en de palmbomen gemaakt, ook aan den wand des tempels.

<span id="an_41:21">41:21</span> De posten des tempels waren vierkant;
en aangaande het voorste deel des heiligdoms, de ene gedaante was als de
andere gedaante.

<span id="an_41:22">41:22</span> De hoogte des houten altaars was drie
ellen, en zijn lengte twee ellen, en het had zijn hoeken; en zijn lengte
en zijn wanden waren van hout. En hij sprak tot mij: Dit is de tafel,
die voor des HEEREN aangezicht zal zijn.

<span id="an_41:23">41:23</span> De tempel nu en het heiligdom hadden
beide twee deuren.

<span id="an_41:24">41:24</span> En er waren twee bladen aan de deuren;
te weten twee bladen, die men omdraaien kon; twee aan de ene deur, en
twee bladen aan de andere.

<span id="an_41:25">41:25</span> En aan dezelve, namelijk aan de deuren
des tempels, waren cherubs en palmbomen gemaakt, gelijk als er aan de
wanden gemaakt waren; en het hout aan het voorste deel van het voorhuis
van buiten was dik.

<span id="an_41:26">41:26</span> En aan de gesloten vensteren waren ook
palmbomen van deze en van gene zijde, aan de zijden van het voorhuis; en
aan de zijkameren van het huis, en aan de dikke planken.

<span id="an_42:1">42:1</span> Daarna bracht hij mij uit tot het
buitenste voorhof; den weg naar den weg van het noorden; en hij bracht
mij tot de kameren, die tegenover de afgesneden plaats, en die tegenover
het gebouw tegen het noorden waren:

<span id="an_42:2">42:2</span> Voor aan de lengte van de honderd ellen
naar de deur van het noorden; en de breedte was vijftig ellen.

<span id="an_42:3">42:3</span> Tegenover de twintig ellen, die het
binnenste voorhof had, en tegenover het plaveisel, dat het buitenste
voorhof had, was galerij tegen galerij, in drie rijen.

<span id="an_42:4">42:4</span> En voor de kameren was een wandeling van
tien ellen de breedte; naar binnen toe, en een weg van een el; en de
deuren van dezelve waren tegen het noorden.

<span id="an_42:5">42:5</span> De bovenste kameren nu waren nauwer
(omdat de galerijen hoger waren dan dezelve), dan de onderste en dan de
middelste des gebouws.

<span id="an_42:6">42:6</span> Want zij waren wel van drie rijen, maar
hadden geen pilaren gelijk de pilaren der voorhoven; daarom waren zij
benauwder dan de onderste en dan de middelste van de aarde af.

<span id="an_42:7">42:7</span> De muur nu, die naar buiten tegenover de
kameren was, den weg naar het buitenste voorhof, voor aan de kameren, de
lengte van dien was vijftig ellen.

<span id="an_42:8">42:8</span> Want de lengte der kameren, die het
buitenste voorhof had, was vijftig ellen; en ziet, voor aan den tempel
waren honderd ellen.

<span id="an_42:9">42:9</span> Van onder deze kameren nu was de ingang
van het oosten, als iemand tot dezelve ingaat, uit het buitenste
voorhof.

<span id="an_42:10">42:10</span> Aan de breedte van den muur des
voorhofs, den weg naar het oosten, voor aan de afgesneden plaats, en
voor aan het gebouw, waren kameren.

<span id="an_42:11">42:11</span> En de weg voor dezelve henen was als de
gedaante der kameren, die den weg naar het noorden waren, naar derzelver
lengte, alzo naar derzelver breedte; en al haar uitgangen waren ook naar
derzelver wijzen en naar derzelver deuren.

<span id="an_42:12">42:12</span> En gelijk de deuren der kameren, die
den weg naar het zuiden waren, was er een deur in het hoofd van den weg,
den weg voor aan den rechten muur, den weg naar het oosten, als men daar
ingaat.

<span id="an_42:13">42:13</span> Toen zeide hij tot mij: De kameren van
het noorden, en de kameren van het zuiden, die voor aan de afgesneden
plaats zijn, dat zijn heilige kameren, waarin de priesters, die tot den
HEERE naderen, die allerheiligste dingen zullen eten; aldaar zullen zij
de allerheiligste dingen henenleggen, en het spijsoffer, en het
zondoffer, en het schuldoffer, want de plaats is heilig.

<span id="an_42:14">42:14</span> Als de priesters ingegaan zullen zijn,
zo zullen zij uit het heiligdom niet weder uitgaan in het buitenste
voorhof, maar aldaar hun klederen henenleggen, in dewelke zij gediend
hebben, want die zijn een heiligheid; en zij zullen andere klederen
aantrekken, en naderen tot hetgeen voor het volk is.

<span id="an_42:15">42:15</span> Als hij nu de maten van het binnenste
huis geeindigd had, zo bracht hij mij uit, den weg naar de poort, die
den weg naar het oosten zag, en hij mat ze rondom henen.

<span id="an_42:16">42:16</span> Hij mat de oostzijde met het meetriet;
vijfhonderd rieten, met het meetriet, rondom.

<span id="an_42:17">42:17</span> Hij mat de noordzijde, vijfhonderd
rieten, met het meetriet, rondom.

<span id="an_42:18">42:18</span> De zuidzijde mat hij, vijfhonderd
rieten, met het meetriet.

<span id="an_42:19">42:19</span> Hij ging om naar de westzijde, en hij
mat vijfhonderd rieten, met het meetriet.

<span id="an_42:20">42:20</span> Hij mat het aan de vier zijden; het had
een muur rondom henen, de lengte was vijfhonderd rieten, en de breedte
vijfhonderd, om onderscheid te maken tussen het heilige en onheilige.

<span id="an_43:1">43:1</span> Toen leidde hij mij tot de poort, de
poort, die den weg naar het oosten zag.

<span id="an_43:2">43:2</span> En ziet, de heerlijkheid des Gods van
Israel kwam van den weg naar het oosten; en Zijn stem was als het geruis
van vele wateren, en de aarde werd verlicht van Zijn heerlijkheid.

<span id="an_43:3">43:3</span> En alzo was de gedaante van het gezicht,
dat ik zag, gelijk het gezicht, dat ik gezien had, toen ik kwam, om de
stad te verderven; en het waren gezichten, als het gezicht, dat ik
gezien had aan de rivier Chebar; en ik viel op mijn aangezicht.

<span id="an_43:4">43:4</span> En de heerlijkheid des HEEREN kwam in het
huis, door den weg der poort, die den weg naar het oosten zag.

<span id="an_43:5">43:5</span> En de Geest nam mij op, en bracht mij in
het binnenste voorhof; en ziet, de heerlijkheid des HEEREN had het huis
vervuld.

<span id="an_43:6">43:6</span> En ik hoorde Een, Die met mij sprak, uit
het huis; en de man was bij mij staande.

<span id="an_43:7">43:7</span> En Hij zeide tot mij: Mensenkind! dit is
de plaats Mijns troons, en de plaats der zolen Mijner voeten, alwaar Ik
wonen zal in het midden der kinderen Israels, in eeuwigheid; en die van
het huis Israels zullen Mijn heiligen Naam niet meer verontreinigen, zij
noch hun koningen, met hun hoererij en met de dode lichamen hunner
koningen, op hun hoogten;

<span id="an_43:8">43:8</span> Als zij hun dorpel stelden aan Mijn
dorpel, en hun post nevens Mijn post, dat er maar een wand tussen Mij en
tussen hen was, en verontreinigden Mijn heiligen Naam met hun gruwelen,
die zij deden; waarom Ik ze verteerd heb in Mijn toorn.

<span id="an_43:9">43:9</span> Nu zullen zij hun hoererij en de dode
lichamen hunner koningen verre van Mij wegdoen; en Ik zal in het midden
van hen wonen in eeuwigheid.

<span id="an_43:10">43:10</span> Gij mensenkind; wijs den huize Israels
dit huis, opdat zij schaamrood worden vanwege hun ongerechtigheden, en
laat ze het patroon afmeten.

<span id="an_43:11">43:11</span> En indien zij schaamrood worden vanwege
alles, wat zij gedaan hebben, zo maak hun bekend den vorm van het huis,
en zijn gestaltenis, en zijn uitgangen, en zijn ingangen, en al zijn
vormen, en al zijn ordinantien, ja, al zijn vormen en al zijn wetten; en
schrijf het voor hun ogen, opdat zij zijn gansen vorm en al zijn
ordinantien bewaren, en dezelve doen.

<span id="an_43:12">43:12</span> Dit is de wet van het huis: op de
hoogte des bergs zal zijn ganse grens, rondom henen, een heiligheid der
heiligheden zijn; ziet, dit is de wet van het huis.

<span id="an_43:13">43:13</span> En dit zijn de maten des altaars, naar
de ellen, zijnde de el een el en een handbreed; de boezem van een el, en
een el de breedte; en zijn einde aan zijn rand rondom een span; en dit
is de rug des altaars.

<span id="an_43:14">43:14</span> Van den boezem nu op de aarde tot aan
het onderste afzetsel, twee ellen; en de breedte een el; en van het
kleinste afzetsel tot aan het grootste afzetsel, vier ellen, en de
breedte een el.

<span id="an_43:15">43:15</span> En de Harel vier ellen; en van den
Ariel voorts opwaarts, de vier hoornen.

<span id="an_43:16">43:16</span> De Ariel nu, twaalf ellen de lengte,
met twaalf ellen breedte, vierkant aan zijn vier zijden.

<span id="an_43:17">43:17</span> En het afzetsel veertien ellen de
lengte, met veertien ellen breedte, aan zijn vier zijden, en de rand
rondom hetzelve, de helft ener el; en de boezem daaraan, een el rondom;
en zijn trappen ziende naar het oosten.

<span id="an_43:18">43:18</span> En Hij zeide tot mij: Mensenkind! zo
zegt de Heere HEERE: Dit zijn de ordinantien des altaars, ten dage als
men het zal maken, om brandoffer daarop te offeren, en om bloed daarop
te sprengen.

<span id="an_43:19">43:19</span> En gij zult aan de Levietische
priesteren, dewelke uit het zaad van Zadok zijn, die tot Mij naderen
(spreekt de Heere HEERE), om Mij te dienen, geven een var, een jong
rund, ten zondoffer.

<span id="an_43:20">43:20</span> En gij zult van deszelfs bloed nemen,
en doen het aan zijn vier hoornen, en aan de vier hoeken der afzetsels,
en aan den rand rondom; alzo zult gij het ontzondigen, en het verzoenen.

<span id="an_43:21">43:21</span> Daarna zult gij den var des zondoffers
nemen; en hij zal hem verbranden in een bestelde plaats van het huis
buiten het heiligdom.

<span id="an_43:22">43:22</span> En op den tweeden dag zult gij een
volkomen geitenbok offeren ten zondoffer; en zij zullen het altaar
ontzondigen, gelijk als zij dat ontzondigd hebben met den var.

<span id="an_43:23">43:23</span> Als gij een einde zult gemaakt hebben
van het ontzondigen, dan zult gij een var, een volkomen jong rund,
offeren, en een volkomen ram van de kudde.

<span id="an_43:24">43:24</span> En gij zult ze offeren voor het
aangezicht des HEEREN; en de priesteren zullen zout daarop werpen, en
zullen ze offeren ten brandoffer den HEERE.

<span id="an_43:25">43:25</span> Zeven dagen zult gij dagelijks een bok
des zondoffers bereiden; ook zullen zij een var, een jong rund, en een
ram van de kudde, beide volkomen bereiden.

<span id="an_43:26">43:26</span> Zeven dagen zullen zij het altaar
verzoenen, en het reinigen, en zijn handen vullen.

<span id="an_43:27">43:27</span> Als zij nu deze dagen zullen voleind
hebben, dan zal het op den achtsten dag en voortaan geschieden, dat de
priesters uw brandofferen en uw dankofferen op het altaar zullen
bereiden; en Ik zal een welgevallen aan ulieden hebben, spreekt de Heere
HEERE.

<span id="an_44:1">44:1</span> Toen deed hij mij wederkeren den weg naar
de poort van het buitenste heiligdom, die naar het oosten zag; en die
was toegesloten.

<span id="an_44:2">44:2</span> En de HEERE zeide tot mij: Deze poort zal
toegesloten zijn, zij zal niet geopend worden, noch iemand door dezelve
ingaan, omdat de HEERE, de God Israels, door dezelve is ingegaan; daarom
zal zij toegesloten zijn.

<span id="an_44:3">44:3</span> De vorst, de vorst, die zal in dezelve
zitten, om brood te eten voor het aangezicht des HEEREN; door den weg
van het voorhuis der poort zal hij ingaan, en door den weg van hetzelve
zal hij uitgaan.

<span id="an_44:4">44:4</span> Daarna bracht hij mij den weg der
noorderpoort, voor aan het huis; en ik zag, en ziet, de heerlijkheid des
HEEREN had het huis des HEEREN vervuld; toen viel ik op mijn aangezicht.

<span id="an_44:5">44:5</span> En de HEERE zeide tot mij: Mensenkind!
zet er uw hart op, en zie met uw ogen, en hoor met uw oren alles, wat Ik
met u spreken zal, van alle inzettingen van het huis des HEEREN, en van
al zijn wetten; en zet uw hart op den ingang van het huis, met alle
uitgangen des heiligdoms.

<span id="an_44:6">44:6</span> En zeg tot die wederspannigen, tot het
huis Israels: Zo zegt de Heere HEERE: Het is te veel voor ulieden,
vanwege al uw gruwelen, o huis Israels.

<span id="an_44:7">44:7</span> Dewijl gijlieden vreemden hebt
ingebracht, onbesnedenen van hart en onbesnedenen van vlees, om in Mijn
heiligdom te zijn, om dat te ontheiligen, te weten Mijn huis; als gij
Mijn brood, het vette en het bloed offerdet, en zij Mijn verbond
verbraken, nevens al uw gruwelen.

<span id="an_44:8">44:8</span> En gijlieden hebt de wacht van Mijn
heilige dingen niet waargenomen; maar gij hebt uzelven enigen tot
wachters Mijner wacht gesteld in Mijn heiligdom.

<span id="an_44:9">44:9</span> Alzo zegt de Heere HEERE: Geen vreemde,
onbesneden van hart, en onbesneden van vlees, zal in Mijn heiligdom
ingaan, van enigen vreemde, die in het midden der kinderen Israels is.

<span id="an_44:10">44:10</span> Maar de Levieten, die verre van Mij
geweken zijn, als Israel ging dolen, die van Mij zijn afgedwaald, hun
drekgoden achterna, zullen wel hun ongerechtigheid dragen;

<span id="an_44:11">44:11</span> Nochtans zullen zij in Mijn heiligdom
bedienaars zijn, in de ambten aan de poorten van het huis, en zij zullen
het huis bedienen; zij zullen het brandoffer en het slachtoffer voor het
volk slachten, en zullen voor hun aangezicht staan, om hen te dienen;

<span id="an_44:12">44:12</span> Omdat zij henlieden gediend hebben voor
het aangezicht hunner drekgoden, en den huize Israels tot een aanstoot
der ongerechtigheid geweest zijn, daarom heb Ik Mijn hand tegen hen
opgeheven, spreekt de Heere HEERE, dat zij hun ongerechtigheid zullen
dragen.

<span id="an_44:13">44:13</span> En zij zullen tot Mij niet naderen, om
Mij het priesterambt te bedienen, en om te naderen tot al Mijn heilige
dingen, tot de allerheiligste dingen; maar zullen hun schande dragen, en
hun gruwelen, die zij gedaan hebben.

<span id="an_44:14">44:14</span> Daarom zal Ik hen stellen tot wachters
van de wacht des huizes, aan al zijn dienst, en aan alles, wat daarin
zal gedaan worden.

<span id="an_44:15">44:15</span> Maar de Levietische priesters, de
kinderen van Zadok, die de wacht Mijns heiligdoms hebben waargenomen,
als de kinderen Israels van Mij afdwaalden, die zullen tot Mij naderen,
om Mij te dienen; en zullen voor Mijn aangezicht staan, om Mij het vette
en het bloed te offeren, spreekt de Heere HEERE;

<span id="an_44:16">44:16</span> Die zullen in Mijn heiligdom ingaan, en
die zullen tot Mijn tafel naderen, om Mij te dienen, en zij zullen Mijn
wacht waarnemen.

<span id="an_44:17">44:17</span> En het zal geschieden, als zij tot de
poorten van het binnenste voorhof zullen ingaan, dat zij linnen klederen
zullen aantrekken; maar wol zal op hen niet komen, als zij dienen in de
poorten van het binnenste voorhof, en inwaarts.

<span id="an_44:18">44:18</span> Linnen huiven zullen op hun hoofd zijn,
en linnen onderbroeken zullen op hun lenden zijn; zij zullen zich niet
gorden in het zweet.

<span id="an_44:19">44:19</span> En als zij uitgaan tot het buitenste
voorhof, namelijk tot het buitenste voorhof tot het volk, zullen zij hun
klederen, in dewelke zij gediend hebben, uittrekken, en dezelve
henenleggen in de heilige kameren; en zullen andere klederen aantrekken,
opdat zij het volk niet heiligen met hun klederen.

<span id="an_44:20">44:20</span> En zij zullen hun hoofd niet glad
afscheren, ook de lokken niet lang laten wassen; behoorlijk zullen zij
hun hoofden bescheren.

<span id="an_44:21">44:21</span> Ook zal geen priester wijn drinken, als
zij in het binnenste voorhof zullen ingaan.

<span id="an_44:22">44:22</span> Ook zullen zij zich geen weduwe of
verstotene tot vrouwen nemen; maar jonge dochters van het zaad van het
huis Israels, of een weduwe, die een weduwe zal geweest zijn van een
priester, zullen zij nemen.

<span id="an_44:23">44:23</span> En zij zullen Mijn volk onderscheid
leren tussen het heilige en onheilige, en hun bekend maken het
onderscheid tussen het onreine en reine.

<span id="an_44:24">44:24</span> En over een twistzaak zullen zij staan
om te richten; naar Mijn rechten zullen zij hen richten; en zij zullen
Mijn wetten en Mijn inzettingen op al Mijn gezette hoogtijden houden, en
Mijn sabbatten heiligen.

<span id="an_44:25">44:25</span> Ook zal geen van hen tot een doden mens
ingaan, dat hij onrein worde; maar om een vader, of om een moeder, of om
een zoon, of om een dochter, om een broeder of om een zuster, die geens
mans geweest is, zullen zij zich mogen verontreinigen.

<span id="an_44:26">44:26</span> En na zijn reiniging zullen zij hem
zeven dagen tellen.

<span id="an_44:27">44:27</span> En ten dage, als hij in het heilige zal
ingaan, in het binnenste voorhof, om in het heilige te dienen, zal hij
zijn zondoffer offeren, spreekt de Heere HEERE.

<span id="an_44:28">44:28</span> Dit nu zal hun tot een erfenis zijn: Ik
ben hun Erfenis; daarom zult gij hunlieden geen bezitting geven in
Israel; Ik ben hun Bezitting.

<span id="an_44:29">44:29</span> Het spijsoffer, en het zondoffer, en
het schuldoffer, die zullen zij eten; ook zal al het verbannene in
Israel het hunne zijn.

<span id="an_44:30">44:30</span> En de eerstelingen van alle eerste
vruchten van alles, en alle hefoffer van alles, van al uw hefofferen,
zullen der priesteren zijn; ook zult gij de eerstelingen van uw deeg den
priester geven, om den zegen op uw huis te doen rusten.

<span id="an_44:31">44:31</span> Geen aas, noch wat verscheurd is van
het gevogelte, of van het vee, zullen de priesters eten.

<span id="an_45:1">45:1</span> Als gijlieden nu het land zult doen
vallen in erfenis, zo zult gij een hefoffer den HEERE offeren, tot een
heilige plaats, van het land; de lengte zal zijn de lengte van vijf en
twintig duizend meetrieten, en de breedte tien duizend; dat zal in zijn
gehele grenzen rondom heilig zijn.

<span id="an_45:2">45:2</span> Hiervan zullen tot het heiligdom zijn
vijfhonderd met vijfhonderd, vierkant rondom; en het zal vijftig ellen
hebben tot een buitenruim rondom.

<span id="an_45:3">45:3</span> Alzo zult gij meten van deze maat, de
lengte van vijf en twintig duizend, en de breedte van tien duizend; en
daarin zal het heiligdom zijn met het heilige der heiligen.

<span id="an_45:4">45:4</span> Dat zal een heilige plaats zijn van het
land; zij zal zijn voor de priesteren, die het heiligdom bedienen, die
naderen om den HEERE te dienen; en het zal hun een plaats zijn tot
huizen, en een heilige plaats voor het heiligdom.

<span id="an_45:5">45:5</span> Voorts zullen de Levieten, die dienaars
des huizes, ook de lengte hebben van vijf en twintig duizend, en de
breedte van tien duizend, hunlieden tot een bezitting, voor twintig
kameren.

<span id="an_45:6">45:6</span> En tot bezitting van de stad zult gij
geven de breedte van vijf duizend en de lengte van vijf en twintig
duizend, tegenover het heilig hefoffer; voor het ganse huis Israels zal
het zijn.

<span id="an_45:7">45:7</span> De vorst nu zal zijn deel hebben van deze
en van gene zijde des heiligen hefoffers en der bezitting der stad, voor
aan het heilig hefoffer, en voor aan de bezitting der stad; van den
westerhoek westwaarts, en van den oosterhoek oostwaarts; en de lengte
zal zijn tegenover een der delen, van de westergrens tot de oostergrens
toe.

<span id="an_45:8">45:8</span> Dit land aangaande, het zal hem tot een
bezitting zijn in Israel; en Mijn vorsten zullen Mijn volk niet meer
verdrukken, maar den huize Israels het land laten, naar hun stammen.

<span id="an_45:9">45:9</span> Alzo zegt de Heere HEERE: Het is te veel
voor u, gij vorsten Israels! doet geweld en verstoring weg, en doet
recht en gerechtigheid; neemt uw uitstortingen op van Mijn volk, spreekt
de Heere HEERE.

<span id="an_45:10">45:10</span> Een rechte waag, en een rechte efa, en
een rechte bath zult gijlieden hebben.

<span id="an_45:11">45:11</span> Een efa en een bath zullen van enerlei
mate zijn, dat een bath het tiende deel van een homer houde; ook een efa
het tiende deel van een homer; de mate daarvan zal zijn naar den homer.

<span id="an_45:12">45:12</span> En de sikkel zal zijn van twintig gera;
twintig sikkelen, vijf en twintig sikkelen, en vijftien sikkelen, zal
ulieden een pond zijn.

<span id="an_45:13">45:13</span> Dit is het hefoffer, dat gijlieden
offeren zult: het zesde deel van een efa van een homer tarwe; ook zult
gij het zesde deel van een efa geven van een homer gerst.

<span id="an_45:14">45:14</span> Aangaande de inzetting van olie, van
een bath olie; gij zult offeren het tiende deel van een bath uit een
kor, hetwelk is een homer van tien bath, want tien bath zijn een homer.

<span id="an_45:15">45:15</span> Voorts een lam uit de kudde, uit de
tweehonderd, uit het waterrijke land van Israel, tot spijsoffer, en tot
brandoffer, en tot dankofferen om verzoening over hen te doen, spreekt
de Heere HEERE.

<span id="an_45:16">45:16</span> Al het volk des lands zal in dit
hefoffer zijn, voor den vorst in Israel.

<span id="an_45:17">45:17</span> En het zal den vorst opleggen te
offeren de brandofferen, en het spijsoffer, en het drankoffer, op de
feesten, en op de nieuwe maanden, en op de sabbatten, op alle gezette
hoogtijden van het huis Israels; hij zal het zondoffer, en het
spijsoffer, en het brandoffer, en de dankofferen doen, om verzoening te
doen voor het huis Israels.

<span id="an_45:18">45:18</span> Alzo zegt de Heere HEERE: In de eerste
maand, op den eersten der maand, zult gij een volkomen var, een jong
rund, nemen; en gij zult het heiligdom ontzondigen.

<span id="an_45:19">45:19</span> En de priester zal van het bloed des
zondoffers nemen, en doen het aan de posten des huizes, en aan de vier
hoeken van het afzetsel des altaars, en aan de posten der poorten van
het binnenste voorhof.

<span id="an_45:20">45:20</span> Alzo zult gij ook doen op den zevenden
in die maand; vanwege den afdwalende, en vanwege den slechte; alzo zult
gijlieden het huis verzoenen.

<span id="an_45:21">45:21</span> In de eerste maand, op den veertienden
dag der maand, zal ulieden het pascha zijn; een feest van zeven dagen,
ongezuurde broden zal men eten.

<span id="an_45:22">45:22</span> En de vorst zal op denzelven dag voor
zichzelven, en voor al het volk des lands, bereiden een var des
zondoffers.

<span id="an_45:23">45:23</span> En de zeven dagen van het feest zal hij
een brandoffer den HEERE bereiden, van zeven varren en zeven rammen, die
volkomen zijn, dagelijks, de zeven dagen lang, en een zondoffer van een
geitenbok, dagelijks.

<span id="an_45:24">45:24</span> Ook zal hij een spijsoffer bereiden,
een efa tot een var, en een efa tot een ram; en een hin olie tot een
efa.

<span id="an_45:25">45:25</span> In de zevende maand, op den vijftienden
dag der maand zal hij op het feest desgelijks doen, zeven dagen lang;
gelijk het zondoffer, gelijk het brandoffer, en gelijk het spijsoffer,
en gelijk de olie.

<span id="an_46:1">46:1</span> Alzo zegt de Heere HEERE: De poort van
het binnenste voorhof, die naar het oosten ziet; zal de zes werkdagen
gesloten zijn; maar op den sabbatdag zal zij geopend worden; ook zal zij
geopend worden op den dag van de nieuwe maan.

<span id="an_46:2">46:2</span> En de vorst zal ingaan door den weg van
het voorhuis derzelve poort van buiten, en zal staan aan den post van de
poort; en de priesters zullen zijn brandofferen en zijn dankofferen
bereiden, en hij zal aanbidden aan den dorpel der poort, en daarna
uitgaan; doch de poort zal niet gesloten worden tot op den avond.

<span id="an_46:3">46:3</span> Ook zal het volk des lands aanbidden voor
de deur derzelve poort, op de sabbatten en op de nieuwe manen, voor het
aangezicht des HEEREN.

<span id="an_46:4">46:4</span> Het brandoffer nu, dat de vorst den HEERE
zal offeren, zal op den sabbatdag zijn, zes volkomen lammeren, en een
volkomen ram.

<span id="an_46:5">46:5</span> En het spijsoffer, een efa tot den ram,
maar tot de lammeren zal het spijsoffer een gave zijner hand zijn; en
olie, een hin tot een efa.

<span id="an_46:6">46:6</span> Maar op den dag van de nieuwe maan, een
var, een jong rund, van de volkomene, en zes lammeren, en een ram;
volkomen zullen zij zijn.

<span id="an_46:7">46:7</span> En ten spijsoffer zal hij bereiden een
efa tot den var, en een efa tot den ram; maar tot de lammeren, zoals
zijn hand bekomen zal; en een hin olie tot een efa.

<span id="an_46:8">46:8</span> En als de vorst ingaat, zal hij door den
weg van het voorhuis der poort ingaan, en door deszelfs weg weder
uitgaan.

<span id="an_46:9">46:9</span> Maar als het volk des lands voor het
aangezicht des HEEREN komt, op de gezette hoogtijden, die door den weg
van de noorderpoort ingaat om te aanbidden, zal door den weg van de
zuiderpoort weder uitgaan; en die door den weg van de zuiderpoort
ingaat, zal door den weg van de noorderpoort weder uitgaan; hij zal niet
wederkeren door den weg der poort, door dewelke hij is ingegaan, maar
recht voor zich henen uitgaan.

<span id="an_46:10">46:10</span> De vorst nu zal in het midden van hen
ingaan, als zij ingaan; en als zij uitgaan, zullen zij samen uitgaan.

<span id="an_46:11">46:11</span> Voorts op de feesten, en op de gezette
hoogtijden zal het spijsoffer zijn, een efa tot een var, en een efa tot
een ram; maar tot de lammeren, een gave zijner hand; en olie, een hin
tot een efa.

<span id="an_46:12">46:12</span> En als de vorst een vrijwillig offer
zal doen, een brandoffer of dankofferen tot een vrijwillig offer den
HEERE, zo zal men hem de poort openen, die naar het oosten ziet; en hij
zal zijn brandoffer en zijn dankofferen doen, gelijk als hij zal gedaan
hebben op den sabbatdag; en als hij weder uitgaat, zal men de poort
sluiten, nadat hij uitgegaan zal zijn.

<span id="an_46:13">46:13</span> Wijders zult gij een volkomen eenjarig
lam dagelijks bereiden ten brandoffer den HEERE; alle morgens zult gij
dat bereiden.

<span id="an_46:14">46:14</span> En gij zult ten spijsoffer daarop doen,
alle morgens een zesde deel van een efa, en olie een derde deel van een
hin, om de meelbloem te bedruipen; tot een spijsoffer den HEERE, tot
eeuwige inzettingen, geduriglijk.

<span id="an_46:15">46:15</span> Zij zullen dan het lam, en het
spijsoffer, en de olie alle morgens bereiden tot een gedurig brandoffer.

<span id="an_46:16">46:16</span> Alzo zegt de Heere HEERE: Wanneer de
vorst aan iemand van zijn zonen een geschenk zal geven van zijn erfenis,
dat zullen zijn zonen hebben; het zal hun bezitting zijn in erfenis.

<span id="an_46:17">46:17</span> Maar wanneer hij van zijn erfenis een
geschenk zal geven aan een van zijn knechten, die zal dat hebben tot het
vrijjaar toe; dan zal het tot den vorst wederkeren; het is immers zijn
erfenis, zijn zonen zullen het hebben.

<span id="an_46:18">46:18</span> En de vorst zal niets nemen van de
erfenis des volks, om hen van hun bezitting te beroven; van zijn
bezitting zal hij zijn zonen erf nalaten; opdat niet Mijn volk, een
iegelijk uit zijn erfenis, verstrooid worde.

<span id="an_46:19">46:19</span> Daarna bracht hij mij door den ingang,
die aan de zijde der poort was, tot de heilige kameren, den priesteren
toe behorende, die naar het noorden zagen, en ziet, aldaar was een
plaats aan beide zijden, naar het westen.

<span id="an_46:20">46:20</span> En hij zeide tot mij: Dit is de plaats,
alwaar de priesters het schuldoffer en het zondoffer zullen koken; en
waar zij het spijsoffer zullen bakken, opdat zij het niet uitbrengen in
het buitenste voorhof, om het volk te heiligen.

<span id="an_46:21">46:21</span> Toen bracht hij mij in het buitenste
voorhof, en voerde mij om in de vier hoeken des voorhofs; en ziet, in
elken hoek des voorhofs was een ander voorhofje.

<span id="an_46:22">46:22</span> In de vier hoeken des voorhofs waren
voorhofjes met schoorstenen, van veertig ellen de lengte, en dertig de
breedte; dezelve vier hoekhofjes hadden enerlei maat.

<span id="an_46:23">46:23</span> En er was rondom in dezelve een
ringmuur, rondom deze vier; en er waren keukens gemaakt beneden aan de
ringmuren rondom.

<span id="an_46:24">46:24</span> En hij zeide tot mij: Dit zijn de
keukens, alwaar de dienaars des huizes het slachtoffer des volks zullen
koken.

<span id="an_47:1">47:1</span> Daarna bracht hij mij weder tot de deur
van het huis, en ziet, er vloten wateren uit, van onder den dorpel des
huizes naar het oosten; want het voorste deel van het huis was in het
oosten, en de wateren daalden af van onderen, uit de rechterzijde des
huizes, van het zuiden des altaars.

<span id="an_47:2">47:2</span> En hij bracht mij uit door den weg van de
noorderpoort, en voerde mij om door den weg van buiten, tot de
buitenpoort, den weg, die naar het oosten ziet; en ziet, de wateren
sprongen uit de rechterzijde.

<span id="an_47:3">47:3</span> Als nu die man naar het oosten uitging,
zo was er een meetsnoer in zijn hand; en hij mat duizend ellen, en deed
mij door de wateren doorgaan, en de wateren raakten tot aan de enkelen.

<span id="an_47:4">47:4</span> Toen mat hij nog duizend ellen, en deed
mij door de wateren doorgaan, en de wateren raakten tot aan de knieen;
en hij mat nog duizend, en deed mij doorgaan, en de wateren raakten tot
aan de lenden.

<span id="an_47:5">47:5</span> Voorts mat hij nog duizend, en het was
een beek, waar ik niet kon doorgaan; want de wateren waren hoge wateren,
waar men door zwemmen moest, een beek, waar men niet kon doorgaan.

<span id="an_47:6">47:6</span> En hij zeide tot mij: Hebt gij het
gezien, mensenkind? Toen voerde hij mij, en bracht mij weder tot aan den
oever der beek.

<span id="an_47:7">47:7</span> Als ik wederkeerde, ziet, zo was er aan
den oever der beek zeer veel geboomte, van deze en van gene zijde.

<span id="an_47:8">47:8</span> Toen zeide hij tot mij: Deze wateren
vlieten uit naar het voorste Galilea, en dalen af in het vlakke veld;
daarna komen zij in de zee; in de zee uitgebracht zijnde, zo worden de
wateren gezond.

<span id="an_47:9">47:9</span> Ja, het zal geschieden, dat alle levende
ziel, die er wemelt, overal, waarhenen een der twee beken zal komen,
leven zal, en daar zal zeer veel vis zijn, omdat deze wateren daarhenen
zullen gekomen zijn, en zij zullen gezond worden, en het zal leven,
alles, waarhenen deze beek zal komen.

<span id="an_47:10">47:10</span> Ook zal het geschieden, dat er vissers
aan dezelve zullen staan, van En-gedi aan tot En-eglaim toe; daar zullen
plaatsen zijn tot uitspreiding der netten; haar vis zal naar zijn aard
wezen als de vis van de grote zee, zeer menigvuldig.

<span id="an_47:11">47:11</span> Doch haar modderige plaatsen en haar
moerassen zullen niet gezond worden, zij zijn tot zout overgegeven.

<span id="an_47:12">47:12</span> Aan de beek nu, aan haar oever, zal van
deze en van gene zijde opgaan allerlei spijsgeboomte, welks blad niet
zal afvallen, noch de vrucht daarvan vergaan; in zijn maanden zal het
nieuwe vruchten voortbrengen; want zijn wateren vlieten uit het
heiligdom; en zijn vrucht zal zijn tot spijze, en zijn blad tot heling.

<span id="an_47:13">47:13</span> Alzo zegt de Heere HEERE: Dit zal de
landpale zijn, naar dewelke gij het land ten erve zult nemen, naar de
twaalf stammen Israels: Jozef twee snoeren.

<span id="an_47:14">47:14</span> En gij zult dat erven, de een zowel als
de ander; over hetwelk Ik Mijn hand heb opgeheven, dat Ik het uw vaderen
zou geven; en ditzelve land zal ulieden in erfenis vallen.

<span id="an_47:15">47:15</span> Dit nu zal de landpale des lands zijn:
aan den noorderhoek, van de grote zee af, den weg van Hethlon, waar men
komt te Zedad.

<span id="an_47:16">47:16</span> Hamath, Berotha, Sibraim, dat tussen de
landpale van Damaskus en tussen de landpale van Hamath is; Hazar
Hattichon, dat aan de landpale van Havran is.

<span id="an_47:17">47:17</span> Alzo zal de landpale van de zee af
zijn, Hazar-Enon, de landpale van Damaskus, en het noorden noordwaarts,
en de landpale van Hamath; en dat zal de noorderhoek zijn.

<span id="an_47:18">47:18</span> Den oosterhoek nu zult gijlieden meten
van tussen Havran, en van tussen Damaskus, en van tussen Gilead, en van
tussen het land Israels aan den Jordaan, van de landpale af tot de
Oostzee toe; en dat zal de oosterhoek zijn.

<span id="an_47:19">47:19</span> En den zuiderhoek zuidwaarts van Thamar
af, tot aan het twistwater van Kades, voorts naar de beek henen, tot aan
de grote zee; en dat zal de zuiderhoek zuidwaarts zijn.

<span id="an_47:20">47:20</span> En den westerhoek, de grote zee, van de
landpale af tot daar men recht tegenover Hamath komt; dat zal de
westerhoek zijn.

<span id="an_47:21">47:21</span> Ditzelve land nu zult gij ulieden
uitdelen naar de stammen Israels.

<span id="an_47:22">47:22</span> Maar het zal geschieden, dat gij
hetzelve zult doen vallen in erfenis voor ulieden, en voor de
vreemdelingen, die in het midden van u verkeren, die kinderen in het
midden van u zullen gewonnen hebben; en zij zullen ulieden zijn, als een
inboorling onder de kinderen Israels; zij zullen met ulieden in erfenis
vallen, in het midden der stammen Israels.

<span id="an_47:23">47:23</span> Ook zal het geschieden, in den stam,
bij welken de vreemdeling verkeert, aldaar zult gij hem zijn erfenis
geven, spreekt de Heere HEERE.

<span id="an_48:1">48:1</span> Dit nu zijn de namen der stammen. Van het
einde noordwaarts, aan de zijde des wegs van Hethlon, waar men komt te
Hamath, Hazar-Enon, de landpale van Damaskus, noordwaarts aan de zijde
van Hamath (ook zal hij den oosterhoek en westerhoek hebben), zal Dan
een snoer hebben.

<span id="an_48:2">48:2</span> En aan de landpale van Dan, van den
oosterhoek tot den westerhoek toe, Aser een.

<span id="an_48:3">48:3</span> En aan de landpale van Aser, van den
oosterhoek af tot den westerhoek toe, Nafthali een.

<span id="an_48:4">48:4</span> En aan de landpale van Nafthali, van den
oosterhoek tot den westerhoek toe, Manasse een.

<span id="an_48:5">48:5</span> En aan de landpale van Manasse, van den
oosterhoek tot den westerhoek toe, Efraim een.

<span id="an_48:6">48:6</span> En aan de landpale van Efraim, van den
oosterhoek tot den westerhoek toe, Ruben een.

<span id="an_48:7">48:7</span> En aan de landpale van Ruben, van den
oosterhoek tot den westerhoek toe, Juda een.

<span id="an_48:8">48:8</span> Aan de landpale nu van Juda, van den
oosterhoek tot den westerhoek toe, zal het hefoffer zijn, dat gijlieden
zult offeren, vijf en twintig duizend meetrieten in breedte, en de
lengte, als van een der andere delen, van den oosterhoek tot den
westerhoek toe; en het heiligdom zal in het midden deszelven zijn.

<span id="an_48:9">48:9</span> Het hefoffer, dat gijlieden den HEERE
zult offeren, zal wezen de lengte van vijf en twintig duizend, en de
breedte van tien duizend.

<span id="an_48:10">48:10</span> En daarin zal het heilig hefoffer zijn
voor de priesteren, noordwaarts de lengte van vijf en twintig duizend,
en westwaarts de breedte van tien duizend, en oostwaarts, de breedte van
tien duizend, en zuidwaarts de lengte van vijf en twintig duizend; en
het heiligdom des HEEREN zal in het midden deszelven zijn.

<span id="an_48:11">48:11</span> Het zal zijn voor de priesteren, die
geheiligd zijn uit de kinderen van Zadok, die Mijn wacht hebben
waargenomen; die niet gedwaald hebben, als de kinderen Israels dwaalden;
gelijk als de andere Levieten gedwaald hebben.

<span id="an_48:12">48:12</span> En het geofferde van het hefoffer des
lands zal hunlieden een heiligheid der heiligheden zijn, aan de landpale
der Levieten.

<span id="an_48:13">48:13</span> Voorts zullen de Levieten tegenover de
landpale der priesteren hebben de lengte van vijf en twintig duizend, en
de breedte van tien duizend; de ganse lengte zal zijn vijf en twintig
duizend, en de breedte tien duizend.

<span id="an_48:14">48:14</span> En zij zullen daarvan niet verkopen,
noch de eerstelingen des lands verwisselen, noch overdragen; want het is
een heiligheid den HEERE.

<span id="an_48:15">48:15</span> Maar de vijf duizend, dat is hetgeen
overgelaten is in de breedte, voor aan de vijf en twintig duizend, dat
zal onheilig zijn, voor de stad, tot bewoning en tot voorsteden; en de
stad zal in het midden daarvan zijn.

<span id="an_48:16">48:16</span> En dit zullen haar maten zijn: de
noorderhoek, vier duizend en vijfhonderd meetrieten; en de zuiderhoek
vier duizend en vijfhonderd en van den oosterhoek vier duizend en
vijfhonderd; en de westerhoek vier duizend en vijfhonderd.

<span id="an_48:17">48:17</span> De voorsteden nu der stad zullen zijn,
noordwaarts tweehonderd en vijftig, en zuidwaarts tweehonderd en
vijftig, en oostwaarts tweehonderd en vijftig, en westwaarts tweehonderd
en vijftig.

<span id="an_48:18">48:18</span> En het overgelatene in de lengte,
tegenover het heilig hefoffer, zal zijn tien duizend oostwaarts, en tien
duizend westwaarts; en het zal tegenover het heilig hefoffer zijn; en de
inkomst daarvan zal wezen tot onderhoud voor degenen, die de stad
dienen.

<span id="an_48:19">48:19</span> En die de stad dienen, zullen haar
dienen uit alle stammen Israels.

<span id="an_48:20">48:20</span> Het ganse hefoffer zal zijn van vijf en
twintig duizend meetrieten, met vijf en twintig duizend; vierkant zult
gijlieden het heilig hefoffer offeren, met de bezitting der stad.

<span id="an_48:21">48:21</span> En het overgelatene zal voor den vorst
zijn, van deze en van gene zijde des heiligen hefoffers, en van de
bezitting der stad, voor aan de vijf en twintig duizend meetrieten des
hefoffers, tot aan de oosterlandpale en westerlandpale, voor aan de vijf
en twintig duizend aan de westerlandpale, tegenover de andere delen, dat
zal voor den vorst zijn; en het heilig hefoffer, en het heiligdom des
huizes, zal in het midden daarvan zijn.

<span id="an_48:22">48:22</span> Van de bezitting nu der Levieten, en
van de bezitting der stad af, zijnde in het midden van hetgeen des
vorsten zal zijn; wat tussen de landpale van Juda, en tussen de landpale
van Benjamin is, zal des vorsten zijn.

<span id="an_48:23">48:23</span> Aangaande voorts het overige der
stammen; van den oosterhoek tot den westerhoek toe, Benjamin een snoer.

<span id="an_48:24">48:24</span> En aan de landpale van Benjamin, van
den oosterhoek tot den westerhoek toe, Simeon een.

<span id="an_48:25">48:25</span> En aan de landpale van Simeon, van den
oosterhoek tot de westerhoek toe, Issaschar een.

<span id="an_48:26">48:26</span> En aan de landpale van Issaschar, van
den oosterhoek tot aan den westerhoek toe, Zebulon een.

<span id="an_48:27">48:27</span> En aan de landpale van Zebulon, van den
oosterhoek tot den westerhoek toe, Gad een.

<span id="an_48:28">48:28</span> Aan de landpale nu van Gad, aan den
zuiderhoek zuidwaarts, daar zal de landpale zijn van Thamar af, naar het
twistwater van Kades, voorts naar de beek henen, tot aan de grote zee.

<span id="an_48:29">48:29</span> Dit is het land, dat gijlieden zult
doen vallen in erfenis, voor de stammen Israels, en dit zullen hun delen
zijn, spreekt de Heere HEERE.

<span id="an_48:30">48:30</span> Voorts zullen dit de uitgangen der stad
zijn: van den noorderhoek, vier duizend en vijfhonderd maten.

<span id="an_48:31">48:31</span> En de poorten der stad zullen zijn naar
de namen der stammen Israels; drie poorten noordwaarts; een poort van
Ruben, een poort van Juda, een poort van Levi.

<span id="an_48:32">48:32</span> En aan den oosterhoek, vier duizend en
vijfhonderd maten, en drie poorten: namelijk, een poort van Jozef, een
poort van Benjamin, een poort van Dan.

<span id="an_48:33">48:33</span> De zuiderhoek ook vier duizend en
vijfhonderd maten, en drie poorten: een poort van Simeon, een poort van
Issaschar, een poort van Zebulon.

<span id="an_48:34">48:34</span> De westerhoek, vier duizend en
vijfhonderd; derzelver poorten drie: een poort van Gad, een poort van
Aser, een poort van Nafthali.

<span id="an_48:35">48:35</span> Rondom achttien duizend; en de naam der
stad zal van dien dag af zijn: De HEERE Is ALDAAR.

------------------------------------------------------------------------

[Next: Daniel](dan)
