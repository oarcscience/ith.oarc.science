[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](co2)  [Next](eph.md) 

------------------------------------------------------------------------

### Dutch Bible: Galatians

<span id="an_1:1">1:1</span> Paulus, een apostel,, geroepen niet van
mensen, noch door een mens, maar door Jezus Christus, en God den Vader,
Die Hem uit de doden opgewekt heeft),

<span id="an_1:2">1:2</span> En al de broeders, die met mij zijn, aan de
Gemeenten van Galatie:

<span id="an_1:3">1:3</span> Genade zij u en vrede van God den Vader, en
onzen Heere Jezus Christus;

<span id="an_1:4">1:4</span> Die Zichzelven gegeven heeft voor onze
zonden, opdat Hij ons trekken zou uit deze tegenwoordige boze wereld,
naar den wil van onzen God en Vader;

<span id="an_1:5">1:5</span> Denwelken zij de heerlijkheid in alle
eeuwigheid. Amen.

<span id="an_1:6">1:6</span> Ik verwonder mij, dat gij zo haast wijkende
van dengene, die u in de genade van Christus geroepen heeft,
overgebracht wordt tot een ander Evangelie;

<span id="an_1:7">1:7</span> Daar er geen ander is; maar er zijn
sommigen, die u ontroeren, en het Evangelie van Christus willen
verkeren.

<span id="an_1:8">1:8</span> Doch al ware het ook, dat wij, of een engel
uit den hemel u een Evangelie verkondigde, buiten hetgeen wij u
verkondigd hebben, die zij vervloekt.

<span id="an_1:9">1:9</span> Gelijk wij te voren gezegd hebben, zo zeg
ik ook nu wederom: Indien u iemand een Evangelie verkondigt, buiten
hetgeen gij ontvangen hebt, die zij vervloekt.

<span id="an_1:10">1:10</span> Want predik ik nu de mensen, of God? Of
zoek ik mensen te behagen? Want indien ik nog mensen behaagde, zo ware
ik geen dienstknecht van Christus.

<span id="an_1:11">1:11</span> Maar ik maak u bekend, broeders, dat het
Evangelie, hetwelk van mij verkondigd is, niet is naar den mens.

<span id="an_1:12">1:12</span> Want ik heb ook hetzelve niet van een
mens ontvangen, noch geleerd, maar door de openbaring van Jezus
Christus.

<span id="an_1:13">1:13</span> Want gij hebt mijn omgang gehoord, die
eertijds in het Jodendom was, dat ik uitnemend zeer de Gemeente Gods
vervolgde, en dezelve verwoestte;

<span id="an_1:14">1:14</span> En dat ik in het Jodendom toenam boven
velen van mijn ouderdom in mijn geslacht, zijnde overvloedig ijverig
voor mijn vaderlijke inzettingen.

<span id="an_1:15">1:15</span> Maar wanneer het Gode behaagd heeft, Die
mij van mijner moeders lijf aan afgezonderd heeft, en geroepen door Zijn
genade,

<span id="an_1:16">1:16</span> Zijn Zoon in mij te openbaren, opdat ik
Denzelven door het Evangelie onder de heidenen zou verkondigen, zo ben
ik terstond niet te rade gegaan met vlees en bloed;

<span id="an_1:17">1:17</span> En ben niet wederom gegaan naar
Jeruzalem, tot degenen, die voor mij apostelen waren; maar ik ging henen
naar Arabie, en keerde wederom naar Damaskus.

<span id="an_1:18">1:18</span> Daarna kwam ik na drie jaren weder te
Jeruzalem om Petrus te bezoeken, en ik bleef bij hem vijftien dagen.

<span id="an_1:19">1:19</span> En zag geen ander van de apostelen, dan
Jakobus, den broeder des Heeren.

<span id="an_1:20">1:20</span> Hetgeen nu ik u schrijf, ziet, ik getuig
voor God, dat ik niet lieg!

<span id="an_1:21">1:21</span> Daarna ben ik gekomen in de gewesten van
Syrie en van Cilicie.

<span id="an_1:22">1:22</span> En ik was van aangezicht onbekend aan de
Gemeenten in Judea, die in Christus zijn.

<span id="an_1:23">1:23</span> Maar zij hadden alleenlijk gehoord, dat
men zeide: Degene, die ons eertijds vervolgde, verkondigt nu het geloof,
hetwelk hij eertijds verwoestte.

<span id="an_1:24">1:24</span> En zij verheerlijkten God in mij.

<span id="an_2:1">2:1</span> Daarna ben ik, na veertien jaren, wederom
naar Jeruzalem opgegaan met Barnabas, ook Titus medegenomen hebbende.

<span id="an_2:2">2:2</span> En ik ging op door een openbaring, en
stelde hun het Evangelie voor, dat ik predik onder de heidenen; en in
het bijzonder aan degenen, die in achting waren, opdat ik niet enigszins
tevergeefs zou lopen of gelopen hebben.

<span id="an_2:3">2:3</span> Maar ook Titus, die met mij was, een Griek
zijnde, werd niet genoodzaakt zich te laten besnijden.

<span id="an_2:4">2:4</span> En dat om der ingekropen valse broederen
wil, die van bezijden ingekomen waren, om te verspieden onze vrijheid,
die wij in Christus Jezus hebben, opdat zij ons zouden tot
dienstbaarheid brengen.

<span id="an_2:5">2:5</span> Denwelken wij ook niet een uur hebben
geweken met onderwerping, opdat de waarheid van het Evangelie bij u zou
verblijven.

<span id="an_2:6">2:6</span> En van degenen, die geacht waren, wat te
zijn, hoedanigen zij eertijds waren, verschilt mij niet; God neemt den
persoon des mensen niet aan; want die geacht waren, hebben mij niets
toegebracht.

<span id="an_2:7">2:7</span> Maar daarentegen, als zij zagen, dat aan
mij het Evangelie der voorhuid toebetrouwd was, gelijk aan Petrus dat
der besnijdenis;

<span id="an_2:8">2:8</span> (Want Die in Petrus krachtelijk wrocht tot
het apostelschap der besnijdenis, Die wrocht ook krachtelijk in mij
onder de heidenen);

<span id="an_2:9">2:9</span> En als Jakobus, en Cefas, en Johannes, die
geacht waren pilaren te zijn, de genade, die mij gegeven was, bekenden,
gaven zij mij en Barnabas de rechter hand der gemeenschap, opdat wij tot
de heidenen, en zij tot de besnijdenis zouden gaan;

<span id="an_2:10">2:10</span> Alleenlijk, dat wij den armen zouden
gedenken; hetwelk zelf ik ook benaarstigd heb te doen.

<span id="an_2:11">2:11</span> En toen Petrus te Antiochie gekomen was,
wederstond ik hem in het aangezicht, omdat hij te bestraffen was.

<span id="an_2:12">2:12</span> Want eer sommigen van Jakobus gekomen
waren, at hij mede met de heidenen; maar toen zij gekomen waren, onttrok
hij zich en scheidde zichzelven af, vrezende degenen, die uit de
besnijdenis waren.

<span id="an_2:13">2:13</span> En ook de andere Joden veinsden met hem;
alzo dat ook Barnabas mede afgetrokken werd door hun veinzing.

<span id="an_2:14">2:14</span> Maar als ik zag, dat zij niet recht
wandelden naar de waarheid van het Evangelie, zeide ik tot Petrus in
aller tegenwoordigheid: Indien gij, die een Jood zijt, naar heidense
wijze leeft, en niet naar Joodse wijze, waarom noodzaakt gij de heidenen
naar de Joodse wijze te leven?

<span id="an_2:15">2:15</span> Wij zijn van nature Joden, en niet
zondaars uit de heidenen;

<span id="an_2:16">2:16</span> Doch wetende, dat de mens niet
gerechtvaardigd wordt uit de werken der wet, maar door het geloof van
Jezus Christus, zo hebben wij ook in Christus Jezus geloofd, opdat wij
zouden gerechtvaardigd worden uit het geloof van Christus, en niet uit
de werken der wet; daarom dat uit de werken der wet geen vlees zal
gerechtvaardigd worden.

<span id="an_2:17">2:17</span> Maar indien wij, die in Christus zoeken
gerechtvaardigd te worden, ook zelven zondaars bevonden worden, is dan
Christus een dienaar der zonde? Dat zij verre.

<span id="an_2:18">2:18</span> Want indien ik, hetgeen ik afgebroken
heb, datzelve wederom opbouw, zo stel ik mijzelven tot een overtreder.

<span id="an_2:19">2:19</span> Want ik ben door de wet der wet
gestorven, opdat ik Gode leven zou.

<span id="an_2:20">2:20</span> Ik ben met Christus gekruist; en ik leef,
doch niet meer ik, maar Christus leeft in mij; en hetgeen ik nu in het
vlees leef, dat leef ik door het geloof des Zoons van God, Die mij
liefgehad heeft, en Zichzelven voor mij overgegeven heeft.

<span id="an_2:21">2:21</span> Ik doe de genade Gods niet te niet; want
indien de rechtvaardigheid door de wet is, zo is dan Christus tevergeefs
gestorven.

<span id="an_3:1">3:1</span> O gij uitzinnige Galaten, wie heeft u
betoverd, dat gij der waarheid niet zoudt gehoorzaam zijn; denwelken
Jezus Christus voor de ogen te voren geschilderd is geweest, onder u
gekruist zijnde?

<span id="an_3:2">3:2</span> Dit alleen wil ik van u leren: hebt gij den
Geest ontvangen uit de werken der wet, of uit de prediking des geloofs?

<span id="an_3:3">3:3</span> Zijt gij zo uitzinnig? Daar gij met den
Geest begonnen zijt, voleindigt gij nu met het vlees?

<span id="an_3:4">3:4</span> Hebt gij zoveel tevergeefs geleden? Indien
maar ook tevergeefs!

<span id="an_3:5">3:5</span> Die u dan den Geest verleent, en krachten
onder u werkt, doet Hij dat uit de werken der wet, of uit de prediking
des geloofs?

<span id="an_3:6">3:6</span> Gelijkerwijs Abraham Gode geloofd heeft, en
het is hem tot rechtvaardigheid gerekend;

<span id="an_3:7">3:7</span> Zo verstaat gij dan, dat degenen, die uit
het geloof zijn, Abrahams kinderen zijn.

<span id="an_3:8">3:8</span> En de Schrift, te voren ziende, dat God de
heidenen uit het geloof zou rechtvaardigen, heeft te voren aan Abraham
het Evangelie verkondigd, zeggende: In u zullen al de volken gezegend
worden.

<span id="an_3:9">3:9</span> Zo dan, die uit het geloof zijn, worden
gezegend met den gelovigen Abraham.

<span id="an_3:10">3:10</span> Want zovelen als er uit de werken der wet
zijn, die zijn onder den vloek; want er is geschreven: Vervloekt is een
iegelijk, die niet blijft in al hetgeen geschreven is in het boek der
wet, om dat te doen.

<span id="an_3:11">3:11</span> En dat niemand door de wet
gerechtvaardigd wordt voor God, is openbaar; want de rechtvaardige zal
uit het geloof leven.

<span id="an_3:12">3:12</span> Doch de wet is niet uit het geloof; maar
de mens, die deze dingen doet, zal door dezelve leven.

<span id="an_3:13">3:13</span> Christus heeft ons verlost van den vloek
der wet, een vloek geworden zijnde voor ons; want er is geschreven:
Vervloekt is een iegelijk, die aan het hout hangt.

<span id="an_3:14">3:14</span> Opdat de zegening van Abraham tot de
heidenen komen zou in Christus Jezus, en opdat wij de belofte des
Geestes verkrijgen zouden door het geloof.

<span id="an_3:15">3:15</span> Broeders, ik spreek naar den mens: zelfs
eens mensen verbond, dat bevestigd is, doet niemand te niet, of niemand
doet daartoe.

<span id="an_3:16">3:16</span> Nu zo zijn de beloftenissen tot Abraham
en zijn zaad gesproken. Hij zegt niet: En den zaden, als van velen; maar
als van een: En uw zade; hetwelk is Christus.

<span id="an_3:17">3:17</span> En dit zeg ik: Het verbond, dat te voren
van God bevestigd is op Christus, wordt door de wet, die na vierhonderd
en dertig jaren gekomen is, niet krachteloos gemaakt, om de beloftenis
te niet te doen.

<span id="an_3:18">3:18</span> Want indien de erfenis uit de wet is, zo
is zij niet meer uit de beloftenis; maar God heeft ze Abraham door de
beloftenis genadiglijk gegeven.

<span id="an_3:19">3:19</span> Waartoe is dan de wet? Zij is om der
overtredingen wil daarbij gesteld, totdat het zaad zou gekomen zijn,
dien het beloofd was; en zij is door de engelen besteld in de hand des
Middelaars.

<span id="an_3:20">3:20</span> En de Middelaar is niet Middelaar van
een, maar God is een.

<span id="an_3:21">3:21</span> Is dan de wet tegen de beloftenissen
Gods? Dat zij verre; want indien er een wet gegeven ware, die machtig
was levend te maken, zo zou waarlijk de rechtvaardigheid uit de wet
zijn.

<span id="an_3:22">3:22</span> Maar de Schrift heeft het alles onder de
zonde besloten, opdat de belofte uit het geloof van Jezus Christus aan
de gelovigen zou gegeven worden.

<span id="an_3:23">3:23</span> Doch eer het geloof kwam, waren wij onder
de wet in bewaring gesteld, en zijn besloten geweest tot op het geloof,
dat geopenbaard zou worden.

<span id="an_3:24">3:24</span> Zo dan, de wet is onze tuchtmeester
geweest tot Christus, opdat wij uit het geloof zouden gerechtvaardigd
worden.

<span id="an_3:25">3:25</span> Maar als het geloof gekomen is, zo zijn
wij niet meer onder den tuchtmeester.

<span id="an_3:26">3:26</span> Want gij zijt allen kinderen Gods door
het geloof in Christus Jezus.

<span id="an_3:27">3:27</span> Want zovelen als gij in Christus gedoopt
zijt, hebt gij Christus aangedaan.

<span id="an_3:28">3:28</span> Daarin is noch Jood noch Griek; daarin is
noch dienstbare noch vrije; daarin is geen man en vrouw; want gij allen
zijt een in Christus Jezus.

<span id="an_3:29">3:29</span> En indien gij van Christus zijt, zo zijt
gij dan Abrahams zaad, en naar de beloftenis erfgenamen.

<span id="an_4:1">4:1</span> Doch ik zeg, zo langen tijd als de
erfgenaam een kind is, zo verschilt hij niets van een dienstknecht,
hoewel hij een heer is van alles;

<span id="an_4:2">4:2</span> Maar hij is onder voogden en verzorgers,
tot den tijd van den vader te voren gesteld.

<span id="an_4:3">4:3</span> Alzo wij ook, toen wij kinderen waren, zo
waren wij dienstbaar gemaakt onder de eerste beginselen der wereld.

<span id="an_4:4">4:4</span> Maar wanneer de volheid des tijds gekomen
is, heeft God Zijn Zoon uitgezonden, geworden uit een vrouw, geworden
onder de wet;

<span id="an_4:5">4:5</span> Opdat Hij degenen, die onder de wet waren,
verlossen zou, en opdat wij de aanneming tot kinderen verkrijgen zouden.

<span id="an_4:6">4:6</span> En overmits gij kinderen zijt, zo heeft God
den Geest Zijns Zoons uitgezonden in uw harten, Die roept: Abba, Vader!

<span id="an_4:7">4:7</span> Zo dan, gij zijt niet meer een
dienstknecht, maar een zoon; en indien gij een zoon zijt, zo zijt gij
ook een erfgenaam van God door Christus.

<span id="an_4:8">4:8</span> Maar toen, als gij God niet kendet, diendet
gij degenen, die van nature geen goden zijn;

<span id="an_4:9">4:9</span> En nu, als gij God kent, ja, veelmeer van
God gekend zijt, hoe keert gij u wederom tot de zwakke en arme
beginselen, welke gij wederom van voren aan wilt dienen?

<span id="an_4:10">4:10</span> Gij onderhoudt dagen, en maanden, en
tijden, en jaren.

<span id="an_4:11">4:11</span> Ik vrees voor u, dat ik niet enigszins
tevergeefs aan u gearbeid heb.

<span id="an_4:12">4:12</span> Weest gij als ik, want ook ik ben als
gij; broeders, ik bid u; gij hebt mij geen ongelijk gedaan.

<span id="an_4:13">4:13</span> En gij weet, dat ik u door zwakheid des
vleses het Evangelie de eerste maal verkondigd heb;

<span id="an_4:14">4:14</span> En mijn verzoeking, die in mijn vlees
geschiedde, hebt gij niet veracht noch verfoeid; maar gij naamt mij aan
als een engel Gods, ja, als Christus Jezus.

<span id="an_4:15">4:15</span> Welke was dan uw gelukachting? Want ik
geef u getuigenis, dat gij, zo het mogelijk ware, uw ogen zoudt
uitgegraven, en mij gegeven hebben.

<span id="an_4:16">4:16</span> Ben ik dan uw vijand geworden, u de
waarheid zeggende?

<span id="an_4:17">4:17</span> Zij ijveren niet recht over u; maar zij
willen ons uitsluiten, opdat gij over hen zoudt ijveren.

<span id="an_4:18">4:18</span> Doch in het goede te allen tijd te
ijveren is goed, en niet alleenlijk, als ik bij u tegenwoordig ben;

<span id="an_4:19">4:19</span> Mijn kinderkens, die ik wederom arbeide
te baren, totdat Christus een gestalte in u krijge.

<span id="an_4:20">4:20</span> Doch ik wilde, dat ik nu tegenwoordig bij
u ware, en mijn stem mocht veranderen; want ik ben in twijfel over u.

<span id="an_4:21">4:21</span> Zegt mij, gij, die onder de wet wilt
zijn, hoort gij de wet niet?

<span id="an_4:22">4:22</span> Want er is geschreven, dat Abraham twee
zonen had, een uit de dienstmaagd, en een uit de vrije.

<span id="an_4:23">4:23</span> Maar gene, die uit de dienstmaagd was, is
naar het vlees geboren geweest; doch deze, die uit de vrije was, door de
beloftenis;

<span id="an_4:24">4:24</span> Hetwelk dingen zijn, die andere beduiding
hebben; want deze zijn de twee verbonden; het ene van den berg Sinai,
tot dienstbaarheid barende, hetwelk is Agar;

<span id="an_4:25">4:25</span> Want dit, namelijk Agar, is Sinai, een
berg in Arabie, en komt overeen met Jeruzalem, dat nu is, en dienstbaar
is met haar kinderen.

<span id="an_4:26">4:26</span> Maar Jeruzalem, dat boven is, dat is
vrij, hetwelk is ons aller moeder.

<span id="an_4:27">4:27</span> Want er is geschreven: Wees vrolijk, gij
onvruchtbare, die niet baart, breek uit en roep, gij, die geen
barensnood hebt, want de kinderen der eenzame zijn veel meer, dan
dergene, die den man heeft.

<span id="an_4:28">4:28</span> Maar wij, broeders, zijn kinderen der
belofte, als Izak was.

<span id="an_4:29">4:29</span> Doch gelijkerwijs toen, die naar het
vlees geboren was, vervolgde dengene, die naar den Geest geboren was,
alzo ook nu.

<span id="an_4:30">4:30</span> Maar wat zegt de Schrift? Werp de
dienstmaagd uit en haar zoon; want de zoon der dienstmaagd zal geenszins
erven met den zoon der vrije.

<span id="an_4:31">4:31</span> Zo dan, broeders, wij zijn niet kinderen
der dienstmaagd, maar der vrije.

<span id="an_5:1">5:1</span> Staat dan in de vrijheid, met welke ons
Christus vrijgemaakt heeft, en wordt niet wederom met het juk der
dienstbaarheid bevangen.

<span id="an_5:2">5:2</span> Ziet, ik Paulus zeg u, zo gij u laat
besnijden, dat Christus u niet nut zal zijn.

<span id="an_5:3">5:3</span> En ik betuig wederom een iegelijk mens, die
zich laat besnijden, dat hij een schuldenaar is de gehele wet te doen.

<span id="an_5:4">5:4</span> Christus is u ijdel geworden, die door de
wet gerechtvaardigd wilt worden; gij zijt van de genade vervallen.

<span id="an_5:5">5:5</span> Want wij verwachten door den Geest, uit het
geloof, de hoop der rechtvaardigheid.

<span id="an_5:6">5:6</span> Want in Christus Jezus heeft noch
besnijdenis enige kracht noch voorhuid, maar het geloof, door de liefde
werkende.

<span id="an_5:7">5:7</span> Gij liept wel; wie heeft u verhinderd der
waarheid niet gehoorzaam te zijn?

<span id="an_5:8">5:8</span> Dit gevoelen is niet uit Hem, Die u roept.

<span id="an_5:9">5:9</span> Een weinig zuurdesem verzuurt het gehele
deeg.

<span id="an_5:10">5:10</span> Ik vertrouw van u in den Heere, dat gij
niet anders zult gevoelen; maar die u ontroert, zal het oordeel dragen,
wie hij ook zij.

<span id="an_5:11">5:11</span> Maar ik, broeders! Indien ik nog de
besnijdenis predik, waarom word ik nog vervolgd? Zo is dan de ergernis
des kruises vernietigd.

<span id="an_5:12">5:12</span> Och, of zij ook afgesneden werden, die u
onrustig maken!

<span id="an_5:13">5:13</span> Want gij zijt tot vrijheid geroepen,
broeders, alleenlijk gebruikt de vrijheid niet tot een oorzaak voor het
vlees; maar dient elkander door de liefde.

<span id="an_5:14">5:14</span> Want de gehele wet wordt in een woord
vervuld, namelijk in dit: Gij zult uw naaste liefhebben, gelijk uzelven.

<span id="an_5:15">5:15</span> Maar indien gij elkander bijt en vereet,
ziet toe, dat gij van elkander niet verteerd wordt.

<span id="an_5:16">5:16</span> En ik zeg: Wandelt door den Geest en
volbrengt de begeerlijkheden des vleses niet.

<span id="an_5:17">5:17</span> Want het vlees begeert tegen den Geest,
en de Geest tegen het vlees; en deze staan tegen elkander, alzo dat gij
niet doet, hetgeen gij wildet.

<span id="an_5:18">5:18</span> Maar indien gij door den Geest geleid
wordt, zo zijt gij niet onder de wet.

<span id="an_5:19">5:19</span> De werken des vleses nu zijn openbaar;
welke zijn overspel, hoererij, onreinigheid, ontuchtigheid,

<span id="an_5:20">5:20</span> Afgoderij, venijngeving, vijandschappen,
twisten, afgunstigheden, toorn, gekijf, tweedracht, ketterijen,

<span id="an_5:21">5:21</span> Nijd, moord, dronkenschappen,
brasserijen, en dergelijke; van dewelke ik u te voren zeg, gelijk ik ook
te voren gezegd heb, dat die zulke dingen doen, het Koninkrijk Gods niet
zullen beerven.

<span id="an_5:22">5:22</span> Maar de vrucht des Geestes is liefde,
blijdschap, vrede, lankmoedigheid, goedertierenheid, goedheid, geloof,
zachtmoedigheid, matigheid.

<span id="an_5:23">5:23</span> Tegen de zodanigen is de wet niet.

<span id="an_5:24">5:24</span> Maar die van Christus zijn, hebben het
vlees gekruist met de bewegingen en begeerlijkheden.

<span id="an_5:25">5:25</span> Indien wij door den Geest leven, zo laat
ons ook door den Geest wandelen.

<span id="an_5:26">5:26</span> Laat ons niet zijn zoekers van ijdele
eer, elkander tergende, elkander benijdende.

<span id="an_6:1">6:1</span> Broeders, indien ook een mens vervallen
ware door enige misdaad, gij, die geestelijk zijt, brengt den zodanige
te recht met den geest der zachtmoedigheid; ziende op uzelven, opdat ook
gij niet verzocht wordt.

<span id="an_6:2">6:2</span> Draagt elkanders lasten, en vervult alzo de
wet van Christus.

<span id="an_6:3">6:3</span> Want zo iemand meent iets te zijn, daar hij
niets is, die bedriegt zichzelven in zijn gemoed.

<span id="an_6:4">6:4</span> Maar een iegelijk beproeve zijn eigen werk;
en alsdan zal hij aan zichzelven alleen roem hebben, en niet aan een
anderen.

<span id="an_6:5">6:5</span> Want een iegelijk zal zijn eigen pak
dragen.

<span id="an_6:6">6:6</span> En die onderwezen wordt in het Woord, dele
mede van alle goederen dengene, die hem onderwijst.

<span id="an_6:7">6:7</span> Dwaalt niet; God laat Zich niet bespotten;
want zo wat de mens zaait, dat zal hij ook maaien.

<span id="an_6:8">6:8</span> Want die in zijn eigen vlees zaait, zal uit
het vlees verderfenis maaien; maar die in den Geest zaait, zal uit den
Geest het eeuwige leven maaien.

<span id="an_6:9">6:9</span> Doch laat ons, goed doende, niet vertragen;
want te zijner tijd zullen wij maaien, zo wij niet verslappen.

<span id="an_6:10">6:10</span> Zo dan, terwijl wij tijd hebben, laat ons
goed doen aan allen, maar meest aan de huisgenoten des geloofs.

<span id="an_6:11">6:11</span> Ziet, hoe groten brief ik u geschreven
heb met mijn hand.

<span id="an_6:12">6:12</span> Al degenen, die een schoon gelaat willen
tonen naar het vlees, die noodzaken u besneden te worden, alleenlijk
opdat zij vanwege het kruis van Christus niet zouden vervolgd worden.

<span id="an_6:13">6:13</span> Want ook zijzelven, die besneden worden,
houden de wet niet; maar zij willen, dat gij besneden wordt, opdat zij
in uw vlees roemen zouden.

<span id="an_6:14">6:14</span> Maar het zij verre van mij, dat ik zou
roemen, anders dan in het kruis van onzen Heere Jezus Christus; door
Welken de wereld mij gekruisigd is, en ik der wereld.

<span id="an_6:15">6:15</span> Want in Christus Jezus heeft noch
besnijdenis enige kracht, noch voorhuid, maar een nieuw schepsel.

<span id="an_6:16">6:16</span> En zovelen als er naar dezen regel zullen
wandelen, over dezelve zal zijn vrede en barmhartigheid, en over het
Israel Gods.

<span id="an_6:17">6:17</span> Voorts, niemand doe mij moeite aan; want
ik draag de littekenen van den Heere Jezus in mijn lichaam.

<span id="an_6:18">6:18</span> De genade van onzen Heere Jezus Christus
zij met uw geest, broeders! Amen.

------------------------------------------------------------------------

[Next: Ephesians](eph.md)
