[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Dutch Bible: 1 John

<span id="an_1:1">1:1</span> Hetgeen van den beginne was, hetgeen wij
gehoord hebben, hetgeen wij gezien hebben met onze ogen, hetgeen wij
aanschouwd hebben, en onze handen getast hebben, van het Woord des
levens;

<span id="an_1:2">1:2</span> (Want het Leven is geopenbaard, en wij
hebben het gezien, en wij getuigen, en verkondigen ulieden dat eeuwige
Leven, Hetwelk bij den Vader was, en ons is geopenbaard.)

<span id="an_1:3">1:3</span> Hetgeen wij dan gezien en gehoord hebben,
dat verkondigen wij u, opdat ook gij met ons gemeenschap zoudt hebben,
en deze onze gemeenschap ook zij met den Vader, en met Zijn Zoon Jezus
Christus.

<span id="an_1:4">1:4</span> En deze dingen schrijven wij u, opdat uw
blijdschap vervuld zij.

<span id="an_1:5">1:5</span> En dit is de verkondiging, die wij van Hem
gehoord hebben, en wij u verkondigen, dat God een Licht is, en gans geen
duisternis in Hem is.

<span id="an_1:6">1:6</span> Indien wij zeggen, dat wij gemeenschap met
Hem hebben, en wij in de duisternis wandelen, zo liegen wij, en doen de
waarheid niet.

<span id="an_1:7">1:7</span> Maar indien wij in het licht wandelen,
gelijk Hij in het licht is, zo hebben wij gemeenschap met elkander, en
het bloed van Jezus Christus, Zijn Zoon, reinigt ons van alle zonde.

<span id="an_1:8">1:8</span> Indien wij zeggen, dat wij geen zonde
hebben, zo verleiden wij ons zelven, en de waarheid is in ons niet.

<span id="an_1:9">1:9</span> Indien wij onze zonden belijden, Hij is
getrouw en rechtvaardig, dat Hij ons de zonden vergeve, en ons reinige
van alle ongerechtigheid.

<span id="an_1:10">1:10</span> Indien wij zeggen, dat wij niet gezondigd
hebben, zo maken wij Hem tot een leugenaar, en Zijn woord is niet in
ons.

<span id="an_2:1">2:1</span> Mijn kinderkens, ik schrijf u deze dingen,
opdat gij niet zondigt. En indien iemand gezondigd heeft, wij hebben een
Voorspraak bij den Vader, Jezus Christus, den Rechtvaardige;

<span id="an_2:2">2:2</span> En Hij is een verzoening voor onze zonden;
en niet alleen voor de onze, maar ook voor de zonden der gehele wereld.

<span id="an_2:3">2:3</span> En hieraan kennen wij, dat wij Hem gekend
hebben, zo wij Zijn geboden bewaren.

<span id="an_2:4">2:4</span> Die daar zegt: Ik ken Hem, en Zijn geboden
niet bewaart, die is een leugenaar, en in dien is de waarheid niet;

<span id="an_2:5">2:5</span> Maar zo wie Zijn Woord bewaart, in dien is
waarlijk de liefde Gods volmaakt geworden; hieraan kennen wij, dat wij
in Hem zijn.

<span id="an_2:6">2:6</span> Die zegt, dat hij in Hem blijft, die moet
ook zelf alzo wandelen, gelijk Hij gewandeld heeft.

<span id="an_2:7">2:7</span> Broeders! Ik schrijf u geen nieuw gebod,
maar een oud gebod, dat gij van den beginne gehad hebt; dit oud gebod is
het woord, dat gij van den beginne gehoord hebt.

<span id="an_2:8">2:8</span> Wederom schrijf ik u een nieuw gebod:
hetgeen waarachtig is in Hem, zij ook in u waarachtig; want de
duisternis gaat voorbij, en het waarachtige licht schijnt nu.

<span id="an_2:9">2:9</span> Die zegt, dat hij in het licht is, en zijn
broeder haat, die is in de duisternis tot nog toe.

<span id="an_2:10">2:10</span> Die zijn broeder liefheeft, blijft in het
licht, en geen ergernis is in hem.

<span id="an_2:11">2:11</span> Maar die zijn broeder haat, is in de
duisternis, en wandelt in de duisternis, en weet niet, waar hij
henengaat; want de duisternis heeft zijn ogen verblind.

<span id="an_2:12">2:12</span> Ik schrijf u, kinderkens, want de zonden
zijn u vergeven om Zijns Naams wil.

<span id="an_2:13">2:13</span> Ik schrijf u, vaders! want gij hebt Hem
gekend, Die van den beginne is. Ik schrijf u, jongelingen, want gij hebt
den boze overwonnen. Ik schrijf u, kinderen, want gij hebt den Vader
gekend.

<span id="an_2:14">2:14</span> Ik heb u geschreven, vaders, want gij
hebt Hem gekend, Die van den beginne is. Ik heb u geschreven,
jongelingen, want gij zijt sterk, en het Woord Gods blijft in u, en gij
hebt den boze overwonnen.

<span id="an_2:15">2:15</span> Hebt de wereld niet lief, noch hetgeen in
de wereld is; zo iemand de wereld liefheeft, de liefde des Vaders is
niet in hem.

<span id="an_2:16">2:16</span> Want al wat in de wereld is, namelijk de
begeerlijkheid des vleses, en de begeerlijkheid der ogen, en de
grootsheid des levens, is niet uit den Vader, maar is uit de wereld.

<span id="an_2:17">2:17</span> En de wereld gaat voorbij, en haar
begeerlijkheid; maar die den wil van God doet, blijft in der eeuwigheid.

<span id="an_2:18">2:18</span> Kinderkens, het is de laatste ure; en
gelijk gij gehoord hebt, dat de antichrist komt, zo zijn ook nu vele
antichristen geworden; waaruit wij kennen, dat het de laatste ure is.

<span id="an_2:19">2:19</span> Zij zijn uit ons uitgegaan, maar zij
waren uit ons niet; want indien zij uit ons geweest waren, zo zouden zij
met ons gebleven zijn; maar dit is geschied, opdat zij zouden openbaar
worden, dat zij niet allen uit ons zijn.

<span id="an_2:20">2:20</span> Doch gij hebt de zalving van den Heilige,
en gij weet alle dingen.

<span id="an_2:21">2:21</span> Ik heb u niet geschreven, omdat gij de
waarheid niet weet, maar omdat gij die weet, en omdat geen leugen uit de
waarheid is.

<span id="an_2:22">2:22</span> Wie is de leugenaar, dan die loochent,
dat Jezus is de Christus? Deze is de antichrist, die den Vader en den
Zoon loochent.

<span id="an_2:23">2:23</span> Een iegelijk, die den Zoon loochent,
heeft ook den Vader niet.

<span id="an_2:24">2:24</span> Hetgeen gijlieden dan van den beginne
gehoord hebt, dat blijve in u. Indien in u blijft, wat gij van den
beginne gehoord hebt, zo zult gij ook in den Zoon en in den Vader
blijven.

<span id="an_2:25">2:25</span> En dit is de belofte, die Hij ons beloofd
heeft, namelijk het eeuwige leven.

<span id="an_2:26">2:26</span> Dit heb ik u geschreven van degenen, die
u verleiden.

<span id="an_2:27">2:27</span> En de zalving, die gijlieden van Hem
ontvangen hebt, blijft in u, en gij hebt niet van node, dat iemand u
lere; maar gelijk dezelfde zalving u leert van alle dingen, zo is zij
ook waarachtig, en is geen leugen; en gelijk zij u geleerd heeft, zo
zult gij in Hem blijven.

<span id="an_2:28">2:28</span> En nu, kinderkens, blijft in Hem; opdat,
wanneer Hij zal geopenbaard zijn, wij vrijmoedigheid hebben, en wij van
Hem niet beschaamd gemaakt worden in Zijn toekomst.

<span id="an_2:29">2:29</span> Indien gij weet, dat Hij rechtvaardig is,
zo weet gij, dat een iegelijk, die de rechtvaardigheid doet, uit Hem
geboren is.

<span id="an_3:1">3:1</span> Ziet, hoe grote liefde ons de Vader gegeven
heeft, namelijk dat wij kinderen Gods genaamd zouden worden. Daarom kent
ons de wereld niet, omdat zij Hem niet kent.

<span id="an_3:2">3:2</span> Geliefden, nu zijn wij kinderen Gods, en
het is nog niet geopenbaard, wat wij zijn zullen. Maar wij weten, dat
als Hij zal geopenbaard zijn, wij Hem zullen gelijk wezen; want wij
zullen Hem zien, gelijk Hij is.

<span id="an_3:3">3:3</span> En een iegelijk, die deze hoop op Hem
heeft, die reinigt zichzelven, gelijk Hij rein is.

<span id="an_3:4">3:4</span> Een iegelijk, die de zonde doet, die doet
ook de ongerechtigheid; want de zonde is de ongerechtigheid.

<span id="an_3:5">3:5</span> En gij weet, dat Hij geopenbaard is, opdat
Hij onze zonden zou wegnemen; en geen zonde is in Hem.

<span id="an_3:6">3:6</span> Een iegelijk, die in Hem blijft, die
zondigt niet; een iegelijk, die zondigt, die heeft Hem niet gezien, en
heeft Hem niet gekend.

<span id="an_3:7">3:7</span> Kinderkens, dat u niemand verleide. Die de
rechtvaardigheid doet, die is rechtvaardig, gelijk Hij rechtvaardig is.

<span id="an_3:8">3:8</span> Die de zonde doet, is uit den duivel; want
de duivel zondigt van den beginne. Hiertoe is de Zoon van God
geopenbaard, opdat Hij de werken des duivels verbreken zou.

<span id="an_3:9">3:9</span> Een iegelijk, die uit God geboren is, die
doet de zonde niet, want Zijn zaad blijft in hem; en hij kan niet
zondigen, want hij is uit God geboren.

<span id="an_3:10">3:10</span> Hierin zijn de kinderen Gods en de
kinderen des duivels openbaar. Een iegelijk, die de rechtvaardigheid
niet doet, die is niet uit God, en die zijn broeder niet liefheeft,

<span id="an_3:11">3:11</span> Want dit is de verkondiging, die gij van
den beginne gehoord hebt, dat wij elkander zouden liefhebben.

<span id="an_3:12">3:12</span> Niet gelijk Kain, die uit den boze was,
en zijn broeder doodsloeg; en om wat oorzaak sloeg hij hem dood? Omdat
zijn werken boos waren, en van zijn broeder rechtvaardig.

<span id="an_3:13">3:13</span> Verwondert u niet, mijn broeders, zo u de
wereld haat.

<span id="an_3:14">3:14</span> Wij weten, dat wij overgegaan zijn uit
den dood in het leven, dewijl wij de broeders liefhebben; die zijn
broeder niet liefheeft, blijft in den dood.

<span id="an_3:15">3:15</span> Een iegelijk, die zijn broeder haat, is
een doodslager; en gij weet, dat geen doodslager het eeuwige leven heeft
in zich blijvende.

<span id="an_3:16">3:16</span> Hieraan hebben wij de liefde gekend, dat
Hij Zijn leven voor ons gesteld heeft; en wij zijn schuldig voor de
broeders het leven te stellen.

<span id="an_3:17">3:17</span> Zo wie nu het goed der wereld heeft, en
ziet zijn broeder gebrek hebben, en sluit zijn hart toe voor hem, hoe
blijft de liefde Gods in hem?

<span id="an_3:18">3:18</span> Mijn kinderkens, laat ons niet liefhebben
met den woorde, noch met de tong, maar met de daad en waarheid.

<span id="an_3:19">3:19</span> En hieraan kennen wij, dat wij uit de
waarheid zijn, en wij zullen onze harten verzekeren voor Hem.

<span id="an_3:20">3:20</span> Want indien ons hart ons veroordeelt, God
is meerder dan ons hart, en Hij kent alle dingen.

<span id="an_3:21">3:21</span> Geliefden! Indien ons hart ons niet
veroordeelt, zo hebben wij vrijmoedigheid tot God;

<span id="an_3:22">3:22</span> En zo wat wij bidden, ontvangen wij van
Hem, dewijl wij Zijn geboden bewaren, en doen, hetgeen behagelijk is
voor Hem.

<span id="an_3:23">3:23</span> En dit is Zijn gebod, dat wij geloven in
den Naam van Zijn Zoon Jezus Christus, en elkander liefhebben, gelijk
Hij ons een gebod gegeven heeft.

<span id="an_3:24">3:24</span> En die Zijn geboden bewaart, blijft in
Hem, en Hij in denzelven. En hieraan kennen wij, dat Hij in ons blijft,
namelijk uit den Geest, Dien Hij ons gegeven heeft.

<span id="an_4:1">4:1</span> Geliefden, gelooft niet een iegelijken
geest, maar beproeft de geesten, of zij uit God zijn; want vele valse
profeten zijn uitgegaan in de wereld.

<span id="an_4:2">4:2</span> Hieraan kent gij den Geest van God: alle
geest, die belijdt, dat Jezus Christus in het vlees gekomen is, die is
uit God;

<span id="an_4:3">4:3</span> En alle geest, die niet belijdt, dat Jezus
Christus in het vlees gekomen is, die is uit God niet; maar dit is de
geest van den antichrist, welken geest gij gehoord hebt, dat komen zal,
en is nu alrede in de wereld.

<span id="an_4:4">4:4</span> Kinderkens, gij zijt uit God, en hebt hen
overwonnen; want Hij is meerder, Die in u is, dan die in de wereld is.

<span id="an_4:5">4:5</span> Zij zijn uit de wereld, daarom spreken zij
uit de wereld, en de wereld hoort hen.

<span id="an_4:6">4:6</span> Wij zijn uit God. Die God kent, hoort ons;
die uit God niet is, hoort ons niet. Hieruit kennen wij den geest der
waarheid, en den geest der dwaling.

<span id="an_4:7">4:7</span> Geliefden! Laat ons elkander liefhebben,
want de liefde is uit God; en een iegelijk, die liefheeft, is uit God
geboren, en kent God;

<span id="an_4:8">4:8</span> Die niet liefheeft, die heeft God niet
gekend; want God is liefde.

<span id="an_4:9">4:9</span> Hierin is de liefde Gods jegens ons
geopenbaard, dat God Zijn eniggeboren Zoon gezonden heeft in de wereld,
opdat wij zouden leven door Hem.

<span id="an_4:10">4:10</span> Hierin is de liefde, niet dat wij God
liefgehad hebben, maar dat Hij ons lief heeft gehad, en Zijn Zoon
gezonden heeft tot een verzoening voor onze zonden.

<span id="an_4:11">4:11</span> Geliefden, indien God ons alzo lief heeft
gehad, zo zijn ook wij schuldig elkander lief te hebben.

<span id="an_4:12">4:12</span> Niemand heeft ooit God aanschouwd; indien
wij elkander liefhebben, zo blijft God in ons, en Zijn liefde is in ons
volmaakt.

<span id="an_4:13">4:13</span> Hieraan kennen wij, dat wij in Hem
blijven, en Hij in ons, omdat Hij ons van Zijn Geest gegeven heeft.

<span id="an_4:14">4:14</span> En wij hebben het aanschouwd, en
getuigen, dat de Vader Zijn Zoon gezonden heeft tot een Zaligmaker der
wereld.

<span id="an_4:15">4:15</span> Zo wie beleden zal hebben, dat Jezus de
Zoon van God is, God blijft in hem, en hij in God.

<span id="an_4:16">4:16</span> En wij hebben gekend en geloofd de
liefde, die God tot ons heeft. God is liefde; en die in de liefde
blijft, blijft in God, en God in hem.

<span id="an_4:17">4:17</span> Hierin is de liefde bij ons volmaakt,
opdat wij vrijmoedigheid mogen hebben in den dag des oordeels, namelijk
dat gelijk Hij is, wij ook zijn in deze wereld.

<span id="an_4:18">4:18</span> Er is in de liefde geen vrees, maar de
volmaakte liefde drijft de vrees buiten; want de vrees heeft pijn, en
die vreest, is niet volmaakt in de liefde.

<span id="an_4:19">4:19</span> Wij hebben Hem lief, omdat Hij ons eerst
liefgehad heeft.

<span id="an_4:20">4:20</span> Indien iemand zegt: Ik heb God lief; en
haat zijn broeder, die is een leugenaar; want die zijn broeder niet
liefheeft, dien hij gezien heeft, hoe kan hij God liefhebben, Dien hij
niet gezien heeft?

<span id="an_4:21">4:21</span> En dit gebod hebben wij van Hem, namelijk
dat die God liefheeft, ook zijn broeder liefhebbe.

<span id="an_5:1">5:1</span> Een iegelijk, die gelooft, dat Jezus is de
Christus, die is uit God geboren; en een iegelijk, die liefheeft
Dengene, Die geboren heeft, die heeft ook lief dengene, die uit Hem
geboren is.

<span id="an_5:2">5:2</span> Hieraan kennen wij, dat wij de kinderen
Gods liefhebben, wanneer wij God liefhebben, en Zijn geboden bewaren.

<span id="an_5:3">5:3</span> Want dit is de liefde Gods, dat wij Zijn
geboden bewaren; en Zijn geboden zijn niet zwaar.

<span id="an_5:4">5:4</span> Want al wat uit God geboren is, overwint de
wereld; en dit is de overwinning, die de wereld overwint, namelijk ons
geloof.

<span id="an_5:5">5:5</span> Wie is het, die de wereld overwint, dan die
gelooft, dat Jezus is de Zoon van God?

<span id="an_5:6">5:6</span> Deze is het, Die gekomen is door water en
bloed, namelijk Jezus, de Christus; niet door het water alleen, maar
door het water en het bloed. En de Geest is het, Die getuigt, dat de
Geest de waarheid is.

<span id="an_5:7">5:7</span> Want Drie zijn er, Die getuigen in den
hemel, de Vader, het Woord en de Heilige Geest; en deze Drie zijn Een.

<span id="an_5:8">5:8</span> En drie zijn er, die getuigen op de aarde,
de Geest, en het water, en het bloed; en die drie zijn tot een.

<span id="an_5:9">5:9</span> Indien wij de getuigenis der mensen
aannemen, de getuigenis van God is meerder; want dit is de getuigenis
van God, welke Hij van Zijn Zoon getuigd heeft.

<span id="an_5:10">5:10</span> Die in den Zoon van God gelooft, heeft de
getuigenis in zichzelven; die God niet gelooft, heeft Hem tot een
leugenaar gemaakt, dewijl hij niet geloofd heeft de getuigenis, die God
getuigd heeft van Zijn Zoon.

<span id="an_5:11">5:11</span> En dit is de getuigenis, namelijk dat ons
God het eeuwige leven gegeven heeft; en ditzelve leven is in Zijn Zoon.

<span id="an_5:12">5:12</span> Die den Zoon heeft, die heeft het leven;
die den Zoon van God niet heeft, die heeft het leven niet.

<span id="an_5:13">5:13</span> Deze dingen heb ik u geschreven, die
gelooft in den Naam des Zoons van God; opdat gij weet, dat gij het
eeuwige leven hebt, en opdat gij gelooft in den Naam des Zoons van God.

<span id="an_5:14">5:14</span> En dit is de vrijmoedigheid, die wij tot
Hem hebben, dat zo wij iets bidden naar Zijn wil, Hij ons verhoort.

<span id="an_5:15">5:15</span> En indien wij weten, dat Hij ons
verhoort, wat wij ook bidden, zo weten wij, dat wij de beden verkrijgen,
die wij van Hem gebeden hebben.

<span id="an_5:16">5:16</span> Indien iemand zijn broeder ziet zondigen
een zonde niet tot den dood, die zal God bidden en Hij zal hem het leven
geven, dengenen, zeg ik, die zondigen niet tot den dood. Er is een zonde
tot den dood; voor dezelve zonde zeg ik niet, dat hij zal bidden.

<span id="an_5:17">5:17</span> Alle ongerechtigheid is zonde; en er is
zonde niet tot den dood.

<span id="an_5:18">5:18</span> Wij weten, dat een iegelijk, die uit God
geboren is, niet zondigt; maar die uit God geboren is, bewaart
zichzelven, en de boze vat hem niet.

<span id="an_5:19">5:19</span> Wij weten, dat wij uit God zijn, en dat
de gehele wereld ligt in het boze.

<span id="an_5:20">5:20</span> Doch wij weten, dat de Zoon van God
gekomen is, en heeft ons het verstand gegeven, dat wij den Waarachtige
kennen; en wij zijn in den Waarachtige, namelijk in Zijn Zoon Jezus
Christus. Deze is de waarachtige God, en het eeuwige Leven.

<span id="an_5:21">5:21</span> Kinderkens, bewaart uzelven van de
afgoden. Amen.

------------------------------------------------------------------------

[Next: 2 John](jo2.md)
