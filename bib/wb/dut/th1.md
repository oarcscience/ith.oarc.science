[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](col)  [Next](th2.md) 

------------------------------------------------------------------------

### Dutch Bible: 1 Thessalonians

<span id="an_1:1">1:1</span> Paulus, en Silvanus, en Timotheus, aan de
Gemeente der Thessalonicensen, welke is in God den Vader, en den Heere
Jezus Christus: genade zij u en vrede van God, onzen Vader, en den Heere
Jezus Christus.

<span id="an_1:2">1:2</span> Wij danken God altijd over u allen, uwer
gedachtig zijnde in onze gebeden;

<span id="an_1:3">1:3</span> Zonder ophouden gedenkende het werk uws
geloofs, en den arbeid der liefde, en de verdraagzaamheid der hoop op
onzen Heere Jezus Christus, voor onzen God en Vader;

<span id="an_1:4">1:4</span> Wetende, geliefde broeders, uw verkiezing
van God;

<span id="an_1:5">1:5</span> Want ons Evangelie is onder u niet alleen
in woorden geweest, maar ook in kracht, en in den Heiligen Geest, en in
vele verzekerdheid; gelijk gij weet, hoedanigen wij onder u geweest zijn
om uwentwil.

<span id="an_1:6">1:6</span> En gij zijt onze navolgers geworden, en des
Heeren, het Woord aangenomen hebbende in vele verdrukking, met
blijdschap des Heiligen Geestes;

<span id="an_1:7">1:7</span> Alzo dat gij voorbeelden geworden zijt al
den gelovigen in Macedonie en Achaje.

<span id="an_1:8">1:8</span> Want van u is het Woord des Heeren luidbaar
geworden niet alleen in Macedonie en Achaje; maar ook in alle plaatsen
is uw geloof, dat gij op God hebt, uitgegaan, zodat wij niet van node
hebben, iets daarvan te spreken.

<span id="an_1:9">1:9</span> Want zijzelven verkondigen van ons,
hoedanigen ingang wij tot u hebben, en hoe gij tot God bekeerd zijt van
de afgoden, om den levenden en waarachtigen God te dienen;

<span id="an_1:10">1:10</span> En Zijn Zoon uit de hemelen te
verwachten, Denwelken Hij uit de doden verwekt heeft, namelijk Jezus,
Die ons verlost van den toekomenden toorn.

<span id="an_2:1">2:1</span> Want gij weet zelven, broeders, onzen
ingang tot u, dat die niet ijdel is geweest;

<span id="an_2:2">2:2</span> Maar, hoewel wij te voren geleden hadden,
en ook ons smaadheid aangedaan was, gelijk gij weet, te Filippi, zo
hebben wij nochtans vrijmoedigheid gebruikt in onzen God, om het
Evangelie van God tot u te spreken in veel strijds.

<span id="an_2:3">2:3</span> Want onze vermaning is niet geweest uit
verleiding, noch uit onreinigheid, noch met bedrog;

<span id="an_2:4">2:4</span> Maar, gelijk wij van God beproefd zijn
geweest, dat ons het Evangelie zou toebetrouwd worden, alzo spreken wij,
niet als mensen behagende, maar Gode, Die onze harten beproeft.

<span id="an_2:5">2:5</span> Want wij hebben nooit met pluimstrijkende
woorden omgegaan, gelijk gij weet, noch met enig bedeksel van
gierigheid; God is Getuige!

<span id="an_2:6">2:6</span> Noch zoekende eer uit mensen, noch van u,
noch van anderen; hoewel wij u tot last konden zijn als Christus'
apostelen;

<span id="an_2:7">2:7</span> Maar wij zijn vriendelijk geweest in het
midden van u, gelijk als een voedster haar kinderen koestert;

<span id="an_2:8">2:8</span> Alzo wij, tot u zeer genegen zijnde, hebben
u gaarne willen mededelen niet alleen het Evangelie van God, maar ook
onze eigen zielen, daarom dat gij ons lief geworden waart.

<span id="an_2:9">2:9</span> Want gij gedenkt, broeders, onzen arbeid en
moeite; want nacht en dag werkende, opdat wij niemand onder u zouden
lastig zijn, hebben wij het Evangelie van God onder u gepredikt.

<span id="an_2:10">2:10</span> Gij zijt getuigen, en God, hoe heilig, en
rechtvaardig, en onberispelijk wij u, die gelooft, geweest zijn.

<span id="an_2:11">2:11</span> Gelijk gij weet, hoe wij een iegelijk van
u, als een vader zijn kinderen, vermaanden en vertroostten,

<span id="an_2:12">2:12</span> En betuigden, dat gij zoudt wandelen,
waardiglijk Gode, Die u roept tot Zijn Koninkrijk en heerlijkheid.

<span id="an_2:13">2:13</span> Daarom danken wij ook God zonder
ophouden, dat, als gij het Woord der prediking van God van ons ontvangen
hebt, gij dat aangenomen hebt, niet als der mensen woord, maar (gelijk
het waarlijk is) als Gods Woord, dat ook werkt in u, die gelooft.

<span id="an_2:14">2:14</span> Want gij, broeders, zijt navolgers
geworden der Gemeenten Gods, die in Judea zijn, in Christus Jezus;
dewijl ook gij hetzelfde geleden hebt van uw eigen medeburgers, gelijk
als zij van de Joden;

<span id="an_2:15">2:15</span> Welke ook gedood hebben den Heere Jezus,
en hun eigen profeten; en ons hebben vervolgd, en Gode niet behagen, en
alle mensen tegen zijn;

<span id="an_2:16">2:16</span> En verhinderen ons te spreken tot de
heidenen, dat zij zalig mochten worden; opdat zij te allen tijd hun
zonden vervullen zouden. En de toorn is over hen gekomen tot het einde.

<span id="an_2:17">2:17</span> Maar wij, broeders, van u beroofd geweest
zijnde voor een kleine wijle tijds, naar het aangezicht, niet naar het
hart, hebben ons te overvloediger benaarstigd, om uw aangezicht te zien,
met grote begeerte.

<span id="an_2:18">2:18</span> Daarom hebben wij tot u willen komen
(immers ik Paulus) eenmaal en andermaal, maar de satanas heeft ons
belet.

<span id="an_2:19">2:19</span> Want welke is onze hoop, of blijdschap,
of kroon des roems? Zijt gij die ook niet voor onzen Heere Jezus
Christus in Zijn toekomst?

<span id="an_2:20">2:20</span> Want gij zijt onze heerlijkheid en
blijdschap.

<span id="an_3:1">3:1</span> Daarom, deze begeerte niet langer kunnende
verdragen, hebben wij gaarne willen te Athene alleen gelaten worden;

<span id="an_3:2">3:2</span> En hebben gezonden Timotheus, onzen
broeder, en Gods dienaar, en onzen medearbeider in het Evangelie van
Christus, om u te versterken, en u te vermanen van uw geloof;

<span id="an_3:3">3:3</span> Opdat niemand bewogen worde in deze
verdrukkingen; want gij weet zelven, dat wij hiertoe gesteld zijn.

<span id="an_3:4">3:4</span> Want ook, toen wij bij u waren, voorzeiden
wij u, dat wij zouden verdrukt worden, gelijk ook geschied is, en gij
weet het.

<span id="an_3:5">3:5</span> Daarom ook deze begeerte niet langer
kunnende verdragen, heb ik hem gezonden, om uw geloof te verstaan; of
niet misschien de verzoeker u zou verzocht hebben, en onze arbeid ijdel
zou wezen.

<span id="an_3:6">3:6</span> Maar als Timotheus nu van ulieden tot ons
gekomen was, en ons de goede boodschap gebracht had van uw geloof en
liefde, en dat gij altijd goede gedachtenis van ons hebt, zeer begerig
zijnde om ons te zien, gelijk wij ook om ulieden;

<span id="an_3:7">3:7</span> Zo zijn wij daarom, broeders, over u in al
onze verdrukking en nood vertroost geworden door uw geloof;

<span id="an_3:8">3:8</span> Want nu leven wij, indien gij vast staat in
den Heere.

<span id="an_3:9">3:9</span> Want wat dankzegging kunnen wij Gode tot
vergelding wedergeven voor u, vanwege al de blijdschap, waarmede wij ons
om uwentwil verblijden voor onzen God?

<span id="an_3:10">3:10</span> Nacht en dag zeer overvloediglijk
biddende, om uw aangezicht te mogen zien, en te volmaken, hetgeen aan uw
geloof ontbreekt.

<span id="an_3:11">3:11</span> Doch onze God en Vader Zelf, en onze
Heere Jezus Christus richte onzen weg tot u.

<span id="an_3:12">3:12</span> En de Heere vermeerdere u, en make u
overvloedig in de liefde jegens elkander en jegens allen, gelijk wij ook
zijn jegens u;

<span id="an_3:13">3:13</span> Opdat Hij uw harten versterke, om
onberispelijk te zijn in heiligmaking, voor onzen God en Vader, in de
toekomst van onzen Heere Jezus Christus met al Zijn heiligen.

<span id="an_4:1">4:1</span> Voorts dan, broeders, wij bidden en
vermanen u in den Heere Jezus, gelijk gij van ons ontvangen hebt, hoe
gij moet wandelen en Gode behagen, dat gij daarin meer overvloedig
wordt.

<span id="an_4:2">4:2</span> Want gij weet, wat bevelen wij u gegeven
hebben door den Heere Jezus.

<span id="an_4:3">4:3</span> Want dit is de wil van God, uw
heiligmaking: dat gij u onthoudt van de hoererij;

<span id="an_4:4">4:4</span> Dat een iegelijk van u wete zijn vat te
bezitten in heiligmaking en eer;

<span id="an_4:5">4:5</span> Niet in kwade beweging der begeerlijkheid,
gelijk als de heidenen, die God niet kennen.

<span id="an_4:6">4:6</span> Dat niemand zijn broeder vertrede, noch
bedriege in zijn handeling; want de Heere is een wreker over dit alles,
gelijk wij u ook te voren gezegd en betuigd hebben.

<span id="an_4:7">4:7</span> Want God heeft ons niet geroepen tot
onreinigheid, maar tot heiligmaking.

<span id="an_4:8">4:8</span> Zo dan die dit verwerpt, die verwerpt geen
mens, maar God, Die ook Zijn Heiligen Geest in ons heeft gegeven.

<span id="an_4:9">4:9</span> Van de broederlijke liefde nu hebt gij niet
van node, dat ik u schrijve; want gijzelven zijt van God geleerd om
elkander lief te hebben.

<span id="an_4:10">4:10</span> Want gij doet ook hetzelfde aan al de
broederen, die in geheel Macedonie zijn. Maar wij vermanen u, broeders,
dat gij meer overvloedig wordt;

<span id="an_4:11">4:11</span> En dat gij u benaarstigt stil te zijn, en
uw eigen dingen te doen, en te werken met uw eigen handen, gelijk wij u
bevolen hebben;

<span id="an_4:12">4:12</span> Opdat gij eerlijk wandelt bij degenen,
die buiten zijn, en geen ding van node hebt.

<span id="an_4:13">4:13</span> Doch, broeders, ik wil niet, dat gij
onwetende zijt van degenen, die ontslapen zijn, opdat gij niet bedroefd
zijt, gelijk als de anderen, die geen hoop hebben.

<span id="an_4:14">4:14</span> Want indien wij geloven, dat Jezus
gestorven is en opgestaan, alzo zal ook God degenen, die ontslapen zijn
in Jezus, weder brengen met Hem.

<span id="an_4:15">4:15</span> Want dat zeggen wij u door het Woord des
Heeren, dat wij, die levend overblijven zullen tot de toekomst des
Heeren, niet zullen voorkomen degenen, die ontslapen zijn.

<span id="an_4:16">4:16</span> Want de Heere Zelf zal met een geroep,
met de stem des archangels, en met de bazuin Gods nederdalen van den
hemel; en die in Christus gestorven zijn, zullen eerst opstaan;

<span id="an_4:17">4:17</span> Daarna wij, die levend overgebleven zijn,
zullen te zamen met hen opgenomen worden in de wolken, den Heere
tegemoet, in de lucht; en alzo zullen wij altijd met den Heere wezen.

<span id="an_4:18">4:18</span> Zo dan, vertroost elkander met deze
woorden.

<span id="an_5:1">5:1</span> Maar van de tijden en de gelegenheden,
broeders! hebt gij niet van node, dat men u schrijve.

<span id="an_5:2">5:2</span> Want gij weet zelven zeer wel, dat de dag
des Heeren alzo zal komen, gelijk een dief in de nacht.

<span id="an_5:3">5:3</span> Want wanneer zij zullen zeggen: Het is
vrede, en zonder gevaar; dan zal een haastig verderf hun overkomen,
gelijk de barensnood een bevruchte vrouw; en zij zullen het geenszins
ontvlieden;

<span id="an_5:4">5:4</span> Maar gij, broeders, gij zijt niet in
duisternis, dat u die dag als een dief zou bevangen.

<span id="an_5:5">5:5</span> Gij zijt allen kinderen des lichts, en
kinderen des daags; wij zijn niet des nachts, noch der duisternis.

<span id="an_5:6">5:6</span> Zo laat ons dan niet slapen, gelijk als de
anderen, maar laat ons waken, en nuchteren zijn.

<span id="an_5:7">5:7</span> Want die slapen, slapen des nachts, en die
dronken zijn, zijn des nachts dronken;

<span id="an_5:8">5:8</span> Maar wij, die des daags zijn, laat ons
nuchteren zijn, aangedaan hebbende het borstwapen des geloofs en der
liefde, en tot een helm, de hoop der zaligheid.

<span id="an_5:9">5:9</span> Want God heeft ons niet gesteld tot toorn,
maar tot verkrijging der zaligheid, door onzen Heere Jezus Christus;

<span id="an_5:10">5:10</span> Die voor ons gestorven is, opdat wij,
hetzij dat wij waken, hetzij dat wij slapen, te zamen met Hem leven
zouden.

<span id="an_5:11">5:11</span> Daarom vermaant elkander, en sticht de
een den anderen, gelijk gij ook doet.

<span id="an_5:12">5:12</span> En wij bidden u, broeders, erkent
degenen, die onder u arbeiden, en uw voorstanders zijn in den Heere, en
u vermanen;

<span id="an_5:13">5:13</span> En acht hen zeer veel in liefde, om huns
werks wil. Zijt vreedzaam onder elkander.

<span id="an_5:14">5:14</span> En wij bidden u, broeders, vermaant de
ongeregelden, vertroost de kleinmoedigen, ondersteunt de zwakken, zijt
lankmoedig jegens allen.

<span id="an_5:15">5:15</span> Ziet, dat niemand kwaad voor kwaad iemand
vergelde; maar jaagt allen tijd het goede na, zo jegens elkander als
jegens allen.

<span id="an_5:16">5:16</span> Verblijdt u te allen tijd.

<span id="an_5:17">5:17</span> Bidt zonder ophouden.

<span id="an_5:18">5:18</span> Dankt God in alles; want dit is de wil
van God in Christus Jezus over u.

<span id="an_5:19">5:19</span> Blust den Geest niet uit.

<span id="an_5:20">5:20</span> Veracht de profetieen niet.

<span id="an_5:21">5:21</span> Beproeft alle dingen; behoudt het goede.

<span id="an_5:22">5:22</span> Onthoudt u van allen schijn des kwaads.

<span id="an_5:23">5:23</span> En de God des vredes Zelf heilige u
geheel en al; en uw geheel oprechte geest, en ziel, en lichaam worde
onberispelijk bewaard in de toekomst van onzen Heere Jezus Christus.

<span id="an_5:24">5:24</span> Hij, Die u roept, is getrouw, Die het ook
doen zal.

<span id="an_5:25">5:25</span> Broeders, bidt voor ons.

<span id="an_5:26">5:26</span> Groet al de broeders met een heiligen
kus.

<span id="an_5:27">5:27</span> Ik bezweer ulieden bij den Heere, dat
deze zendbrief al den heiligen broederen gelezen worde.

<span id="an_5:28">5:28</span> De genade van onzen Heere Jezus Christus
zij met ulieden. Amen.

------------------------------------------------------------------------

[Next: 2 Thessalonians](th2.md)
