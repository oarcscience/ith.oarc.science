[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](joe)  [Next](oba.md) 

------------------------------------------------------------------------

### Dutch Bible: Amos

<span id="an_1:1">1:1</span> De woorden van Amos, die onder de
veeherderen was van Thekoa, dewelke hij gezien heeft over Israel, in de
dagen van Uzzia, koning van Juda, en in de dagen van Jerobeam, zoon van
Joas, koning van Israel; twee jaren voor de aardbeving.

<span id="an_1:2">1:2</span> En hij zeide: De HEERE zal brullen uit
Sion, en Zijn stem verheffen uit Jeruzalem; en de woningen der herderen
zullen treuren, en de hoogte van Karmel zal verdorren.

<span id="an_1:3">1:3</span> Alzo zegt de HEERE: Om drie overtredingen
van Damaskus, en om vier zal Ik dat niet afwenden; omdat zij Gilead met
ijzeren dorswagens hebben gedorst.

<span id="an_1:4">1:4</span> Daarom zal Ik een vuur in het huis van
Hazael zenden, dat zal de paleizen van Benhadad verteren.

<span id="an_1:5">1:5</span> En Ik zal den grendel van Damaskus
verbreken, en zal uitroeien den inwoner van Bikeat-Aven, en dien, die
den scepter houdt, uit Beth-Eden; en het volk van Syrie zal gevankelijk
weggevoerd worden naar Kir, zegt de HEERE.

<span id="an_1:6">1:6</span> Alzo zegt de HEERE: Om drie overtredingen
van Gaza, en om vier zal Ik dat niet afwenden; omdat zij Mijn volk
gevankelijk hebben weggevoerd met een volkomen wegvoering, om aan Edom
over te leveren.

<span id="an_1:7">1:7</span> Daarom zal Ik een vuur zenden in den muur
van Gaza, dat zal haar paleizen verteren.

<span id="an_1:8">1:8</span> En Ik zal den inwoner uitroeien uit Asdod,
en dien, die den scepter houdt, uit Askelon; en Ik zal Mijn hand wenden
tegen Ekron, en het overblijfsel der Filistijnen zal vergaan, zegt de
Heere HEERE.

<span id="an_1:9">1:9</span> Alzo zegt de HEERE: Om drie overtredingen
van Tyrus, en om vier zal Ik dat niet afwenden; omdat zij Mijn volk met
een volkomen wegvoering hebben overgeleverd aan Edom, en niet gedacht
aan het verbond der broederen.

<span id="an_1:10">1:10</span> Daarom zal Ik een vuur zenden in den muur
van Tyrus, dat zal haar paleizen verteren.

<span id="an_1:11">1:11</span> Alzo zegt de HEERE: Om drie overtredingen
van Edom, en om vier zal Ik dat niet afwenden; omdat hij zijn broederen
met het zwaard heeft vervolgd, en zijn barmhartigheden verdorven; en dat
zijn toorn eeuwiglijk verscheurt, en hij zijn verbolgenheid altoos
behoudt.

<span id="an_1:12">1:12</span> Daarom zal Ik een vuur zenden in Theman,
dat zal de paleizen van Bozra verteren.

<span id="an_1:13">1:13</span> Alzo zegt de HEERE: Om drie overtredingen
der kinderen Ammons, en om vier zal Ik dat niet afwenden; omdat zij de
zwangere vrouwen van Gilead hebben opengesneden, om hun landpale te
verwijden.

<span id="an_1:14">1:14</span> Daarom zal Ik een vuur aansteken in den
muur van Rabba, dat zal haar paleizen verteren; met een gejuich ten dage
des strijds, met een onweder ten dage des wervelwinds.

<span id="an_1:15">1:15</span> En hunlieder koning zal gaan in
gevangenis, hij en zijn vorsten te zamen, zegt de HEERE.

<span id="an_2:1">2:1</span> Alzo zegt de HEERE: Om drie overtredingen
van Moab, en om vier zal Ik dat niet afwenden; omdat hij de beenderen
des konings van Edom tot kalk verbrand heeft.

<span id="an_2:2">2:2</span> Daarom zal Ik een vuur in Moab zenden, dat
zal de paleizen van Kerioth verteren; en Moab zal sterven met groot
gedruis, met gejuich, met geluid der bazuin.

<span id="an_2:3">2:3</span> En Ik zal den rechter uit het midden van
haar uitroeien; en al haar vorsten zal Ik met hem doden, zegt de HEERE.

<span id="an_2:4">2:4</span> Alzo zegt de HEERE: Om drie overtredingen
van Juda, en om vier zal Ik dat niet afwenden; omdat zij de wet des
HEEREN verworpen, en Zijn inzettingen niet bewaard hebben; en hun
leugenen hen verleid hebben, die hun vaders hebben nagewandeld.

<span id="an_2:5">2:5</span> Daarom zal Ik een vuur in Juda zenden, dat
zal Jeruzalems paleizen verteren.

<span id="an_2:6">2:6</span> Alzo zegt de HEERE: Om drie overtredingen
van Israel, en om vier zal Ik dat niet afwenden; omdat zij den
rechtvaardige voor geld verkopen, en den nooddruftige om een paar
schoenen.

<span id="an_2:7">2:7</span> Die er naar hijgen, dat het stof der aarde
op het hoofd der armen zij, en den weg der zachtmoedigen verkeren; en de
man en zijn vader gaan tot een jonge dochter om Mijn heiligen Naam te
ontheiligen.

<span id="an_2:8">2:8</span> En zij leggen zich neder bij elk altaar op
de verpande klederen, en drinken den wijn der geboeten in het huis van
hun goden.

<span id="an_2:9">2:9</span> Ik daarentegen heb den Amoriet voor
hunlieder aangezicht verdelgd, wiens hoogte was als de hoogte der
cederen, en hij was sterk als de eiken; maar Ik heb zijn vrucht van
boven, en zijn wortelen van onderen verdelgd.

<span id="an_2:10">2:10</span> Ook heb Ik ulieden uit Egypteland
opgevoerd; en Ik heb u veertig jaren in de woestijn geleid, opdat gij
het land van den Amoriet erfelijk bezat.

<span id="an_2:11">2:11</span> En Ik heb sommigen uit uw zonen tot
profeten verwekt, en uit uw jongelingen tot Nazireen; is dit niet alzo,
gij kinderen Israels? spreekt de HEERE.

<span id="an_2:12">2:12</span> Maar gijlieden hebt aan de Nazireen wijn
te drinken gegeven, en gij hebt den profeten geboden zeggende: Gij zult
niet profeteren.

<span id="an_2:13">2:13</span> Ziet, Ik zal uw plaatsen drukken, gelijk
als een wagen drukt, die vol garven is.

<span id="an_2:14">2:14</span> Zodat de snelle niet zal ontvlieden, en
de sterke zijn kracht niet verkloeken, en een held zal zijn ziel niet
bevrijden.

<span id="an_2:15">2:15</span> En die den boog handelt, zal niet
bestaan, en die licht is op zijn voeten, zal zich niet bevrijden; ook
zal, die te paard rijdt, zijn ziel niet bevrijden.

<span id="an_2:16">2:16</span> En de kloekhartigste onder de helden zal
te dien dage naakt heenvlieden, spreekt de HEERE.

<span id="an_3:1">3:1</span> Hoort dit woord, dat de HEERE tegen ulieden
spreekt, gij kinderen van Israel! namelijk tegen het ganse geslacht, dat
Ik uit Egypteland heb opgevoerd, zeggende:

<span id="an_3:2">3:2</span> Uit alle geslachten des aardbodems heb Ik
ulieden alleen gekend; daarom zal Ik al uw ongerechtigheden over ulieden
bezoeken.

<span id="an_3:3">3:3</span> Zullen twee te zamen wandelen, tenzij dat
zij bijeengekomen zijn?

<span id="an_3:4">3:4</span> Zal een leeuw brullen in het woud, als hij
geen roof heeft? Zal een jonge leeuw uit zijn hol zijn stem verheffen,
tenzij dat hij wat gevangen hebbe?

<span id="an_3:5">3:5</span> Zal een vogel in den strik op de aarde
vallen, als er geen strik voor hem is? Zal men den strik van den
aardbodem opnemen, als men ganselijk niet heeft gevangen?

<span id="an_3:6">3:6</span> Zal de bazuin in de stad geblazen worden,
dat het volk niet siddere? zal er een kwaad in de stad zijn, dat de
HEERE niet doet?

<span id="an_3:7">3:7</span> Gewisselijk, de Heere HEERE zal geen ding
doen, tenzij Hij Zijn verborgenheid aan Zijn knechten, de profeten,
geopenbaard hebbe.

<span id="an_3:8">3:8</span> De leeuw heeft gebruld, wie zou niet
vrezen? De Heere HEERE heeft gesproken, wie zou niet profeteren?

<span id="an_3:9">3:9</span> Doet het horen in de paleizen te Asdod, en
in de paleizen in Egypteland, en zegt: Verzamelt u op de bergen van
Samaria, en ziet de grote beroerten in het midden van haar, en de
verdrukten binnen in haar.

<span id="an_3:10">3:10</span> Want zij weten niet te doen, dat recht
is, spreekt de HEERE; die in hun paleizen schatten vergaderen door
geweld en verstoring.

<span id="an_3:11">3:11</span> Daarom, zo zegt de Heere HEERE: De
vijand! en dat rondom het land! die zal uw sterkte van u nederstorten,
en uw paleizen zullen uitgeplunderd worden.

<span id="an_3:12">3:12</span> Alzo zegt de HEERE: Gelijk als een herder
twee schenkelen, of een stukje van een oor uit des leeuwen muil redt,
alzo zullen de kinderen Israels gered worden, die daar zitten te
Samaria, in den hoek van het bed, en op de sponde van de koets.

<span id="an_3:13">3:13</span> Hoort en betuigt in het huis Jakobs,
spreekt de Heere HEERE, de God der heirscharen;

<span id="an_3:14">3:14</span> Dat Ik, ten dage als Ik Israels
overtredingen over hem bezoeken zal, ook bezoeking zal doen over de
altaren van Beth-El; en de hoornen des altaars zullen worden afgehouwen,
en ter aarde vallen.

<span id="an_3:15">3:15</span> En Ik zal het winterhuis met het
zomerhuis slaan; en de elpenbenen huizen zullen vergaan, en de grote
huizen een einde nemen, spreekt de HEERE.

<span id="an_4:1">4:1</span> Hoort dit woord, gij koeien van Basan! gij,
die op den berg van Samaria zijt, die de armen verdrukt, die de
nooddruftigen verplettert; gij, die tot hunlieder heren zegt: Brengt
aan, opdat wij drinken.

<span id="an_4:2">4:2</span> De Heere HEERE heeft gezworen bij Zijn
heiligheid, dat er, ziet, dagen over ulieden zullen komen, dat men u zal
optrekken met haken, en uw nakomelingen met visangelen.

<span id="an_4:3">4:3</span> En gij zult door de bressen uitgaan, een
ieder voor zich henen; en gij zult, hetgeen in het paleis gebracht is,
wegwerpen, spreekt de HEERE.

<span id="an_4:4">4:4</span> Komt te Beth-El, en overtreedt te Gilgal;
maakt des overtredens veel, en brengt uw offers des morgens, uw tienden
om de drie dagen!

<span id="an_4:5">4:5</span> En rookt van het gedesemde een lofoffer, en
roept vrijwillige offers uit, doet het horen; want alzo hebt gij het
gaarne, gij kinderen Israels! spreekt de Heere HEERE.

<span id="an_4:6">4:6</span> Daarom heb Ik ulieden ook reinheid der
tanden gegeven in al uw steden, en gebrek van brood in al uw plaatsen;
nochtans hebt gij u niet bekeerd tot Mij, spreekt de HEERE.

<span id="an_4:7">4:7</span> Daartoe heb Ik ook den regen van ulieden
geweerd, als er nog drie maanden waren tot den oogst, en heb doen
regenen over de ene stad, maar over de andere stad niet doen regenen;
het ene stuk lands werd beregend, maar het andere stuk lands, waar het
niet op regende, verdorde.

<span id="an_4:8">4:8</span> En twee, drie steden togen om tot een stad,
opdat zij water mochten drinken, maar werden niet verzadigd; nochtans
hebt gij u niet bekeerd tot Mij, spreekt de HEERE.

<span id="an_4:9">4:9</span> Ik heb ulieden geslagen met brandkoren en
met honigdauw; de veelheid uwer hoven, en uwer wijngaarden, en uwer
vijgebomen, en uwer olijfbomen at de rups op; nochtans hebt gij u niet
bekeerd tot Mij, spreekt de HEERE.

<span id="an_4:10">4:10</span> Ik heb de pestilentie onder ulieden
gezonden, naar de wijze van Egypte; Ik heb uw jongelingen door het
zwaard gedood, en uw paarden gevankelijk laten wegvoeren; en Ik heb den
stank uwer heirlegeren zelfs in uw neus doen opgaan; nochtans hebt gij u
niet bekeerd tot Mij, spreekt de HEERE.

<span id="an_4:11">4:11</span> Ik heb sommigen onder ulieden omgekeerd,
gelijk God Sodom en Gomorra omkeerde, u, die waart als een vuurbrand,
dat uit den brand gered is; nochtans hebt gij u niet bekeerd tot Mij,
spreekt de HEERE.

<span id="an_4:12">4:12</span> Daarom zal Ik u alzo doen, o Israel!
omdat Ik u dan dit doen zal, zo schik u, o Israel! om uw God te
ontmoeten.

<span id="an_4:13">4:13</span> Want zie, Die de bergen formeert, en den
wind schept, en den mens bekend maakt, wat zijn gedachte zij, Die den
dageraad duisternis maakt, en op de hoogten der aarde treedt, HEERE, God
der heirscharen, is Zijn Naam.

<span id="an_5:1">5:1</span> Hoort dit woord, dat Ik over ulieden ophef,
een klaaglied, o huis Israels!

<span id="an_5:2">5:2</span> De jonkvrouw Israels is gevallen, zij zal
niet weder opstaan; zij is verlaten op haar land, er is niemand, die
haar opricht.

<span id="an_5:3">5:3</span> Want zo zegt de Heere HEERE: De stad, die
uitgaat met duizend, zal honderd overhouden, en die uitgaat met honderd,
zal tien overhouden, in het huis Israels.

<span id="an_5:4">5:4</span> Want zo zegt de HEERE tot het huis Israels:
Zoekt Mij, en leeft.

<span id="an_5:5">5:5</span> Maar zoekt Beth-El niet, en komt niet te
Gilgal, en gaat niet over naar Ber-Seba; want Gilgal zal voorzeker
gevankelijk worden weggevoerd, en Beth-El zal worden tot niet.

<span id="an_5:6">5:6</span> Zoekt den HEERE, en leeft; opdat Hij niet
doorbreke in het huis van Jozef als een vuur, dat vertere, zodat er
niemand zij, die het blusse in Beth-El;

<span id="an_5:7">5:7</span> Die het recht in alsem verkeren, en de
gerechtigheid ter aarde doen liggen.

<span id="an_5:8">5:8</span> Die het Zevengesternte en den Orion maakt,
en de doodsschaduw in den morgenstond verandert, en den dag als den
nacht verduistert; Die de wateren der zee roept, en giet ze uit op den
aardbodem, HEERE is Zijn Naam.

<span id="an_5:9">5:9</span> Die Zich verkwikt door verwoesting over een
sterke; zodat de verwoesting komt over een vesting.

<span id="an_5:10">5:10</span> Zij haten in de poort dengene, die
bestraft, en hebben een gruwel van dien, die oprechtelijk spreekt.

<span id="an_5:11">5:11</span> Daarom, omdat gij den arme vertreedt en
een last koren van hem neemt, zo hebt gij wel huizen gebouwd van
gehouwen steen, maar gij zult daarin niet wonen; gij hebt gewenste
wijngaarden geplant, maar gij zult derzelver wijn niet drinken.

<span id="an_5:12">5:12</span> Want Ik weet, dat uw overtredingen
menigvuldig, en uw zonden machtig vele zijn; zij benauwen den
rechtvaardige, nemen zoengeld, en verstoten de nooddruftigen in de
poort.

<span id="an_5:13">5:13</span> Daarom zal de verstandige te dier tijd
zwijgen, want het zal een boze tijd zijn.

<span id="an_5:14">5:14</span> Zoekt het goede, en niet het boze, opdat
gij leeft; en alzo zal de HEERE, de God der heirscharen, met ulieden
zijn, gelijk als gij zegt.

<span id="an_5:15">5:15</span> Haat het boze, en hebt lief het goede, en
bestelt het recht in de poort, misschien zal de HEERE, de God der
heirscharen, aan Jozefs overblijfsel genadig zijn.

<span id="an_5:16">5:16</span> Daarom, zo zegt de HEERE, de God der
heirscharen, de Heere: Op alle straten zal rouwklage zijn, en in alle
wijken zullen zij zeggen: Och! och! en zullen den akkerman roepen tot
treuren, en rouwklage zal zijn bij degenen, die verstand van kermen
hebben.

<span id="an_5:17">5:17</span> Ja, in alle wijngaarden zal rouwklage
zijn; want Ik zal door het midden van u doorgaan; zegt de HEERE.

<span id="an_5:18">5:18</span> Wee dien, die des HEEREN dag begeren!
Waartoe toch zal ulieden de dag des HEEREN zijn? Hij zal duisternis
wezen en geen licht.

<span id="an_5:19">5:19</span> Als wanneer iemand vlood voor het
aangezicht eens leeuws, en hem ontmoette een beer; of dat hij kwam in
een huis, en leunde met zijn hand aan den wand, en hem beet een slang.

<span id="an_5:20">5:20</span> Zal dan niet des HEEREN dag duisternis
zijn, en geen licht? En donkerheid, zodat er geen glans aan zij?

<span id="an_5:21">5:21</span> Ik haat, Ik versmaad uw feesten, en Ik
mag uw verbods dagen niet rieken.

<span id="an_5:22">5:22</span> Want ofschoon gij Mij brandofferen
offert, mitsgaders uw spijsofferen, Ik heb er toch geen welgevallen aan;
en het dankoffer van uw vette beesten mag Ik niet aanzien.

<span id="an_5:23">5:23</span> Doe het getier uwer liederen van Mij weg;
ook mag Ik uw luiten spel niet horen.

<span id="an_5:24">5:24</span> Maar laat het oordeel zich daarhenen
wenden als de wateren, en de gerechtigheid als een sterke beek.

<span id="an_5:25">5:25</span> Hebt gij Mij veertig jaren in de woestijn
slachtofferen en spijsoffer toegebracht, o huis Israels?

<span id="an_5:26">5:26</span> Ja, gij droegt de tent van uw Melech, en
den Kijun, uw beelden, de ster uws gods, dien gij uzelf hadt gemaakt.

<span id="an_5:27">5:27</span> Daarom zal Ik ulieden gevankelijk
wegvoeren, ver boven Damaskus henen, zegt de HEERE, Wiens Naam is God
der heirscharen.

<span id="an_6:1">6:1</span> Wee den gerusten te Sion, en den zekeren op
den berg van Samaria! die de voornaamste zijn van de eerstelingen der
volken, en tot dewelke die van het huis Israels komen.

<span id="an_6:2">6:2</span> Gaat over naar Kalne, en ziet toe; en gaat
van daar naar Hamath, de grote stad, en trekt af naar Gath der
Filistijnen; of zij beter zijn dan deze koninkrijken, of hun landpale
groter dan uw landpale?

<span id="an_6:3">6:3</span> Gij, die den bozen dag verre stelt, en den
stoel des gewelds nabij brengt.

<span id="an_6:4">6:4</span> Die daar liggen op elpenbenen bedsteden, en
weelderig zijn op hun koetsen, en eten de lammeren van de kudde, en de
kalveren uit het midden van den meststal.

<span id="an_6:5">6:5</span> Die op het geklank der luit kwinkeleren, en
bedenken zichzelven instrumenten der muziek, gelijk David;

<span id="an_6:6">6:6</span> Die wijn uit schalen drinken, en zich
zalven met de voortreffelijkste olie, maar bekommeren zich niet over de
verbreking van Jozef.

<span id="an_6:7">6:7</span> Daarom zullen zij nu gevankelijk henengaan
onder de voorsten, die in gevangenis gaan; en het banket dergenen, die
weelderig zijn, zal wegwijken.

<span id="an_6:8">6:8</span> De Heere HEERE heeft gezworen bij Zichzelf
(spreekt de HEERE, de God der heerscharen): Ik heb een gruwel van Jakobs
hovaardij, en Ik haat zijn paleizen; daarom zal Ik de stad en haar
volheid overleveren.

<span id="an_6:9">6:9</span> En het zal geschieden, zo er tien mannen in
enig huis zullen overgelaten zijn, dat zij sterven zullen.

<span id="an_6:10">6:10</span> En de naaste vriend zal een iegelijk van
die opnemen, of die hem verbrandt, om de beenderen uit het huis uit te
brengen, en zal zeggen tot dien, die binnen de zijden van het huis is:
Zijn er nog meer bij u? En hij zal zeggen: Niemand. Dan zal hij zeggen:
Zwijg! want zij waren niet om des HEEREN Naam te vermelden.

<span id="an_6:11">6:11</span> Want ziet, de HEERE geeft bevel, en Hij
zal het grote huis slaan met inwatering, en het kleine huis met spleten.

<span id="an_6:12">6:12</span> Zullen ook paarden rennen op een
steenrots? Zal men ook daarop met runderen ploegen? Want gijlieden hebt
het recht in gal verkeerd, en de vrucht der gerechtigheid in alsem.

<span id="an_6:13">6:13</span> Gij, die blijde zijt over een nietig
ding; gij, die zegt: Hebben wij ons niet door onze sterkte hoornen
verkregen?

<span id="an_6:14">6:14</span> Want ziet, Ik zal over ulieden, o huis
Israels! een volk verwekken, spreekt de HEERE, de God der heirscharen;
die zullen ulieden drukken, van daar men komt te Hamath, tot aan de beek
der wildernis.

<span id="an_7:1">7:1</span> De Heere HEERE deed mij aldus zien; en
ziet, Hij formeerde sprinkhanen, in het begin des opkomens van het
nagras; en ziet, het was het nagras, na des konings afmaaiingen.

<span id="an_7:2">7:2</span> En het geschiedde, als zij het kruid des
lands geheel zouden hebben afgegeten, dat ik zeide: Heere HEERE! vergeef
toch; wie zou er van Jakob blijven staan; want hij is klein!

<span id="an_7:3">7:3</span> Toen berouwde zulks den HEERE; het zal niet
geschieden, zeide de HEERE.

<span id="an_7:4">7:4</span> Wijders deed mij de Heere HEERE aldus zien;
en ziet, de Heere HEERE riep uit, dat Hij wilde twisten met vuur; en het
verteerde een groten afgrond, ook verteerde het een stuk lands.

<span id="an_7:5">7:5</span> Toen zeide ik: Heere HEERE! houd toch op;
wie zou er van Jakob blijven staan; want hij is klein!

<span id="an_7:6">7:6</span> Toen berouwde zulks den HEERE. Ook dit zal
niet geschieden, zeide de Heere HEERE.

<span id="an_7:7">7:7</span> Nog deed Hij mij aldus zien; en ziet, de
Heere stond op een muur, die naar het paslood gemaakt was, en een
paslood was in Zijn hand.

<span id="an_7:8">7:8</span> En de HEERE zeide tot mij: Wat ziet gij,
Amos? En ik zeide: Een paslood. Toen zeide de HEERE: Zie, Ik zal het
paslood stellen in het midden van Mijn volk Israel; Ik zal het voortaan
niet meer voorbijgaan.

<span id="an_7:9">7:9</span> Maar Izaks hoogten zullen verwoest, en
Israels eigendommen verstoord worden; en Ik zal tegen Jerobeams huis
opstaan met het zwaard.

<span id="an_7:10">7:10</span> Toen zond Amazia, de priester te Beth-El,
tot Jerobeam, den koning van Israel, zeggende: Amos heeft een
verbintenis tegen u gemaakt, in het midden van het huis Israels; het
land zal al zijn woorden niet kunnen verdragen.

<span id="an_7:11">7:11</span> Want alzo zegt Amos: Jerobeam zal door
het zwaard sterven, en Israel zal voorzeker uit zijn land gevankelijk
worden weggevoerd.

<span id="an_7:12">7:12</span> Daarna zeide Amazia tot Amos: Gij ziener!
ga weg, vlied in het land van Juda, en eet aldaar brood, en profeteer
aldaar.

<span id="an_7:13">7:13</span> Maar te Beth-El zult gij voortaan niet
meer profeteren; want dat is des konings heiligdom, en dat is het huis
des koninkrijks.

<span id="an_7:14">7:14</span> Toen antwoordde Amos, en zeide tot
Amazia: Ik was geen profeet, en ik was geen profetenzoon; maar ik was
een ossenherder, en las wilde vijgen af.

<span id="an_7:15">7:15</span> Maar de HEERE nam mij van achter de
kudde; en de HEERE zeide tot mij: Ga henen, profeteer tot Mijn volk
Israel.

<span id="an_7:16">7:16</span> Nu dan, hoor des HEEREN woord: Gij zegt:
Gij zult niet profeteren tegen Israel, noch druppen tegen het huis van
Izak.

<span id="an_7:17">7:17</span> Daarom zegt de HEERE alzo: Uw vrouw zal
in de stad hoereren, en uw zonen en uw dochteren zullen door het zwaard
vallen, en uw land zal door het snoer uitgedeeld worden; en gij zult in
een onrein land sterven, en Israel zal voorzeker uit zijn land
gevankelijk worden weggevoerd.

<span id="an_8:1">8:1</span> De Heere HEERE deed mij aldus zien; en
ziet, een korf met zomervruchten.

<span id="an_8:2">8:2</span> En Hij zeide: Wat ziet gij Amos? En ik
zeide: Een korf met zomervruchten. Toen zeide de HEERE tot mij: Het
einde is gekomen over Mijn volk Israel; Ik zal het voortaan niet meer
voorbijgaan.

<span id="an_8:3">8:3</span> Maar de gezangen des tempels zullen te dien
dage huilen, spreekt de Heere HEERE; vele dode lichamen zullen er zijn,
in alle plaatsen zal men ze stilzwijgend wegwerpen.

<span id="an_8:4">8:4</span> Hoort dit, gij, die den nooddruftige
opslokt! en dat om te vernielen de ellendigen des lands;

<span id="an_8:5">8:5</span> Zeggende: Wanneer zal de nieuwe maan
overgaan, dat wij leeftocht mogen verkopen? en de sabbat, dat wij koren
mogen openen? verkleinende de efa, en den sikkel vergrotende, en
verkeerdelijk handelende met bedrieglijke weegschalen;

<span id="an_8:6">8:6</span> Dat wij de armen voor geld mogen kopen, en
den nooddruftige om een paar schoenen; dan zullen wij het kaf van het
koren verkopen.

<span id="an_8:7">8:7</span> De HEERE heeft gezworen bij Jakobs
heerlijkheid: Zo Ik al hun werken in eeuwigheid zal vergeten!

<span id="an_8:8">8:8</span> Zou het land hierover niet beroerd worden,
en al wie daarin woont treuren? Ja, het zal geheel oprijzen als een
rivier, en het zal heen en weder gedreven en verdronken worden, als door
de rivier van Egypte.

<span id="an_8:9">8:9</span> En het zal te dien dage geschieden, spreekt
de Heere HEERE, dat Ik de zon op den middag zal doen ondergaan, en het
land bij lichten dage verduisteren.

<span id="an_8:10">8:10</span> En Ik zal uw feesten in rouw, en al uw
liederen in weeklage veranderen, en op alle lenden een zak, en op alle
hoofd kaalheid brengen; en Ik zal het land stellen in rouw, als er is
over een enigen zoon, en deszelfs einde als een bitteren dag.

<span id="an_8:11">8:11</span> Ziet, de dagen komen, spreekt de Heere
HEERE, dat Ik een honger in het land zal zenden; niet een honger naar
brood, noch dorst naar water, maar om te horen de woorden des HEEREN.

<span id="an_8:12">8:12</span> En zij zullen zwerven van zee tot zee, en
van het noorden tot het oosten; zij zullen omlopen om het woord des
HEEREN te zoeken, maar zullen het niet vinden.

<span id="an_8:13">8:13</span> Te dien dage zullen de schone jonkvrouwen
en de jongelingen van dorst versmachten;

<span id="an_8:14">8:14</span> Die daar zweren bij de schuld van
Samaria, en zeggen: Zo waarachtig als uw God van Dan leeft, en de weg
van Ber-seba leeft! en zij zullen vallen, en niet weder opstaan.

<span id="an_9:1">9:1</span> Ik zag den Heere staan op het altaar, en
Hij zeide: Sla dien knoop, dat de posten beven, en doorkloof ze allen in
het hoofd; en Ik zal hun achterste met het zwaard doden; en vliedende
zal onder hen niet ontvlieden, noch de ontkomende onder hen behouden
worden.

<span id="an_9:2">9:2</span> Al groeven zij tot in de hel, zo zal Mijn
hand ze van daar halen, en al klommen zij in den hemel, zo zal Ik ze van
daar doen nederdalen.

<span id="an_9:3">9:3</span> En al verstaken zij zich op de hoogte van
Karmel, zo zal Ik ze naspeuren en van daar halen; en al verborgen zij
zich van voor Mijn ogen in den grond van de zee, zo zal Ik van daar een
slang gebieden, die zal ze bijten.

<span id="an_9:4">9:4</span> En al gingen zij in gevangenis voor het
aangezicht hunner vijanden, zo zal Ik vandaar het zwaard gebieden, dat
het hen dode; en Ik zal Mijn oog tegen hen zetten ten kwade, en niet ten
goede.

<span id="an_9:5">9:5</span> Want de Heere HEERE der heirscharen is het,
Die het land aanroert, dat het versmelte, en allen, die daarin wonen,
treuren; en dat het geheel oprijze als een rivier, en verdronken worde
als door de rivier van Egypte.

<span id="an_9:6">9:6</span> Die Zijn opperzalen in den hemel bouwt, en
Zijn benden heeft Hij op aarde gefondeerd; Die de wateren der zee roept,
en giet ze uit op den aardbodem; HEERE is Zijn Naam.

<span id="an_9:7">9:7</span> Zijt gijlieden Mij niet als de kinderen der
Moren, o kinderen Israels? spreekt de HEERE. Heb Ik Israel niet
opgevoerd uit Egypteland, en de Filistijnen uit Kafthor, en de Syriers
uit Kir?

<span id="an_9:8">9:8</span> Ziet, de ogen des Heeren HEEREN zijn tegen
dit zondig koninkrijk, dat Ik het van den aardbodem verdelge; behalve
dat Ik het huis Jakobs niet ganselijk zal verdelgen, spreekt de HEERE.

<span id="an_9:9">9:9</span> Want ziet, Ik geef bevel, en Ik zal het
huis Israels onder al de heidenen schudden, gelijk als zaad geschud
wordt in een zeef; en niet een steentje zal er ter aarde vallen.

<span id="an_9:10">9:10</span> Alle zondaars Mijns volks zullen door het
zwaard sterven; die daar zeggen: Het kwaad zal tot ons niet genaken,
noch ons voorkomen.

<span id="an_9:11">9:11</span> Te dien dage zal Ik de vervallen hut van
David weder oprichten, en Ik zal haar reten vertuinen, en wat aan haar
is afgebroken, weder oprichten, en zal ze bouwen, als in de dagen van
ouds;

<span id="an_9:12">9:12</span> Opdat zij erfelijk bezitten het
overblijfsel van Edom, en al de heidenen, die naar Mijn Naam genoemd
worden, spreekt de HEERE, Die dit doet.

<span id="an_9:13">9:13</span> Ziet, de dagen komen, spreekt de HEERE,
dat de ploeger den maaier, en de druiventreder den zaadzaaier genaken
zal; en de bergen zullen van zoeten wijn druipen, en al de heuvelen
zullen smelten.

<span id="an_9:14">9:14</span> En Ik zal de gevangenis van Mijn volk
Israel wenden, en zij zullen de verwoeste steden herbouwen en bewonen,
en wijngaarden planten, en derzelver wijn drinken; en zij zullen hoven
maken, en derzelver vrucht eten.

<span id="an_9:15">9:15</span> En Ik zal ze in hun land planten; en zij
zullen niet meer worden uitgerukt uit hun land, dat Ik hunlieden gegeven
heb, zegt de HEERE, uw God.

------------------------------------------------------------------------

[Next: Obadiah](oba.md)
