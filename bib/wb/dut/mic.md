[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jon)  [Next](nah) 

------------------------------------------------------------------------

### Dutch Bible: Micah

<span id="an_1:1">1:1</span> Het woord des HEEREN, dat geschied is tot
Micha, den Morastiet, in de dagen van Jotham, Achaz en Jehizkia,
koningen van Juda; dat hij gezien heeft over Samaria en Jeruzalem.

<span id="an_1:2">1:2</span> Hoort, gij volken altemaal! merk op, gij
aarde, mitsgaders derzelver volheid! de Heere HEERE nu zal tot een
getuige zijn tegen ulieden, de Heere uit den tempel Zijner heiligheid.

<span id="an_1:3">1:3</span> Want ziet, de HEERE gaat uit van Zijn
plaats, en Hij zal nederdalen en treden op de hoogten der aarde.

<span id="an_1:4">1:4</span> En de bergen zullen onder Hem versmelten,
en de dalen gekloofd worden, gelijk was voor het vuur, gelijk wateren,
die uitgestort worden in de laagte.

<span id="an_1:5">1:5</span> Dit alles, om de overtreding van Jakob, en
om de zonden van het huis Israels; wie is het begin van de overtreding
van Jakob? Is het niet Samaria? En wie van de hoogten van Juda? Is het
niet Jeruzalem?

<span id="an_1:6">1:6</span> Daarom zal Ik Samaria stellen tot een
steenhoop des velds, tot plantingen eens wijngaards; en Ik zal haar
stenen in de vallei storten, en haar fundamenten ontdekken.

<span id="an_1:7">1:7</span> En al haar gesneden beelden zullen
vermorzeld worden, en al haar hoerenbeloningen zullen met vuur verbrand
worden, en al haar afgoden zal Ik stellen tot een woestheid; want zij
heeft ze van hoerenloon vergaderd, en zij zullen tot hoerenloon
wederkeren.

<span id="an_1:8">1:8</span> Hierom zal ik misbaar bedrijven en huilen;
ik zal beroofd en naakt gaan; ik zal misbaar maken als de draken, en
treuren als de jonge struisen.

<span id="an_1:9">1:9</span> Want haar plagen zijn dodelijk; want zij
zijn gekomen tot aan Juda; hij is geraakt tot aan de poort mijns volks,
tot aan Jeruzalem.

<span id="an_1:10">1:10</span> Verkondigt het niet te Gath, weent zo
jammerlijk niet; wentelt u in het stof in het huis van Afra.

<span id="an_1:11">1:11</span> Ga door, gij inwoneres van Safir! met
blote schaamte; de inwoneres van Zaanan gaat niet uit; rouwklage is te
Beth-haezel; hij zal zijn stand van ulieden nemen.

<span id="an_1:12">1:12</span> Want de inwoneres van Maroth is krank om
des goeds wil; want een kwaad is van den HEERE afgedaald, tot aan de
poort van Jeruzalem.

<span id="an_1:13">1:13</span> Span de snelle dieren aan den wagen, gij
inwoners van Lachis! (deze is der dochter Sions het beginsel der zonde)
want in u zijn Israels overtredingen gevonden.

<span id="an_1:14">1:14</span> Daarom geef geschenken aan
Morescheth-Gaths; de huizen van Achzib zullen den koningen van Israel
tot een leugen zijn.

<span id="an_1:15">1:15</span> Ik zal u nog een erfgenaam toebrengen,
gij inwoneres van Maresa! Hij zal komen tot aan Adullam, tot aan de
heerlijkheid Israels.

<span id="an_1:16">1:16</span> Maak u kaal en scheer u, om uw
troetelkinderen; verwijd uw kaalheid, als de arend, omdat zij
gevankelijk van u zijn weggevoerd.

<span id="an_2:1">2:1</span> Wee dien, die ongerechtigheid bedenken, en
kwaad werken op hun legers; in het licht van den morgenstond doen zij
het, dewijl het in de macht van hunlieder hand is.

<span id="an_2:2">2:2</span> En zij begeren akkers, en roven ze, en
huizen, en nemen ze weg; alzo doen zij geweld aan den man en zijn huis,
ja, aan een iegelijk en zijn erfenis.

<span id="an_2:3">2:3</span> Daarom, alzo zegt de HEERE: Ziet, Ik denk
een kwaad over dit geslacht, waaruit gijlieden uw halzen niet zult
uittrekken, en zult zo rechtop niet gaan; want het zal een boze tijd
zijn.

<span id="an_2:4">2:4</span> Te dien dage zal men een spreekwoord over
ulieden opnemen; en men zal een klagelijke klacht klagen, en zeggen: Wij
zijn ten enenmale verwoest; Hij verwisselt mijns volks deel; hoe
ontwendt Hij mij; Hij deelt uit, afwendende onze akkers.

<span id="an_2:5">2:5</span> Daarom zult gij niemand hebben, die het
snoer werpe in het lot, in de gemeente des HEEREN.

<span id="an_2:6">2:6</span> Profeteert gijlieden niet, zeggen zij, laat
die profeteren; zij profeteren niet als die; men wijkt niet af van
smaadheden.

<span id="an_2:7">2:7</span> O gij, die Jakobs huis geheten zijt! Is dan
de Geest des HEEREN verkort? Zijn dat Zijn werken? Doen Mijn woorden
geen goed bij dien, die recht wandelt?

<span id="an_2:8">2:8</span> Maar gisteren stelde zich Mijn volk op, tot
vijand, tegenover een kleed; gij stroopt een mantel van degenen, die
zeker voorbijgaan, wederkomende van den strijd.

<span id="an_2:9">2:9</span> De vrouwen Mijns volks verdrijft gij,
elkeen uit het huis van haar vermakingen; van haar kinderkens neemt gij
Mijn sieraad in eeuwigheid.

<span id="an_2:10">2:10</span> Maakt u dan op, en gaat henen; want dit
land zal de rust niet zijn; omdat het verontreinigd is, zal het u
verderven, en dat met een geweldige verderving.

<span id="an_2:11">2:11</span> Zo er iemand is, die met wind omgaat, en
valselijk liegt, zeggende: Ik zal u profeteren voor wijn en voor sterken
drank! dat is een profeet dezes volks.

<span id="an_2:12">2:12</span> Voorzeker zal Ik u, o Jakob! gans
verzamelen; voorzeker zal Ik Israels overblijfsel vergaderen; Ik zal het
te zamen zetten als schapen van Bozra; als een kudde in het midden van
haar kooi zullen zij van mensen deunen.

<span id="an_2:13">2:13</span> De doorbreker zal voor hun aangezicht
optrekken; zij zullen doorbreken, en door de poort gaan, en door dezelve
uittrekken; en hun koning zal voor hun aangezicht henengaan; en de HEERE
in hun spits.

<span id="an_3:1">3:1</span> Voorts zeide ik: Hoort nu, gij hoofden
Jakobs, en gij oversten van het huis Israels! Betaamt het ulieden niet
het recht te weten?

<span id="an_3:2">3:2</span> Zij haten het goede, en hebben het kwade
lief; zij roven hun huid van hen af, en hun vlees van hun beenderen.

<span id="an_3:3">3:3</span> Ja, zij zijn het, die het vlees mijns volks
eten, en hun huid afstropen, en hun beenderen verbreken; en vaneen
leggen, gelijk als in een pot, en als vlees in het midden eens ketels.

<span id="an_3:4">3:4</span> Alsdan zullen zij roepen tot den HEERE,
doch Hij zal hen niet verhoren; maar zal Zijn aangezicht te dier tijd
voor hen verbergen, gelijk als zij hun handelingen kwaad gemaakt hebben.

<span id="an_3:5">3:5</span> Alzo zegt de HEERE, tegen de profeten, die
Mijn volk verleiden; die met hun tanden bijten, en roepen vrede uit;
maar die niets geeft in hun mond, tegen dien zo heiligen zij een krijg.

<span id="an_3:6">3:6</span> Daarom zal het nacht voor ulieden worden
vanwege het gezicht, en ulieden zal duisternis zijn vanwege de
waarzegging; en de zon zal over deze profeten ondergaan; en de dag zal
over hen zwart worden.

<span id="an_3:7">3:7</span> En de zieners zullen beschaamd, en de
waarzeggers schaamrood worden; en zij zullen al te zamen de bovenste lip
bewimpelen; want er zal geen antwoord Gods zijn.

<span id="an_3:8">3:8</span> Maar waarlijk, ik ben vol krachts van den
Geest des HEEREN; en vol van gericht en dapperheid, om Jakob te
verkondigen zijn overtreding, en Israel zijn zonde.

<span id="an_3:9">3:9</span> Hoort nu dit, gij hoofden van het huis
Jakobs, en gij oversten van het huis Israels! die van het gericht een
gruwel hebt, en al wat recht is verkeert;

<span id="an_3:10">3:10</span> Bouwende Sion met bloed, en Jeruzalem met
onrecht.

<span id="an_3:11">3:11</span> Haar hoofden rechten om geschenken, en
haar priesters leren om loon, en haar profeten waarzeggen om geld; nog
steunen zij op den HEERE, zeggende: Is de HEERE niet in het midden van
ons? Ons zal geen kwaad overkomen.

<span id="an_3:12">3:12</span> Daarom, om uwentwil, zal Sion als een
akker geploegd worden, en Jeruzalem zal tot steenhopen worden, en de
berg dezes huizes tot hoogten eens wouds.

<span id="an_4:1">4:1</span> Maar in het laatste der dagen zal het
geschieden, dat de berg van het huis des HEEREN zal vastgesteld zijn op
den top der bergen; en hij zal verheven zijn boven de heuvelen, en de
volken zullen tot hem toevloeien.

<span id="an_4:2">4:2</span> En vele heidenen zullen henengaan, en
zeggen: Komt en laat ons opgaan tot den berg des HEEREN, en ten huize
van den God Jakobs, opdat Hij ons lere van Zijn wegen, en wij in Zijn
paden wandelen; want uit Sion zal de wet uitgaan, en des HEEREN woord
uit Jeruzalem.

<span id="an_4:3">4:3</span> En Hij zal onder grote volken richten, en
machtige heidenen straffen, tot verre toe; en zij zullen hun zwaarden
slaan tot spaden, en hun spiesen tot sikkelen; het ene volk zal tegen
het andere volk geen zwaard opheffen, en zij zullen den krijg niet meer
leren.

<span id="an_4:4">4:4</span> Maar zij zullen zitten, een ieder onder
zijn wijnstok, en onder zijn vijgeboom, en er zal niemand zijn, die ze
verschrikke; want de mond des HEEREN der heirscharen heeft het
gesproken.

<span id="an_4:5">4:5</span> Want alle volken zullen wandelen, elk in
den naam zijns gods; maar wij zullen wandelen in den Naam des HEEREN,
onzes Gods, eeuwiglijk en altoos.

<span id="an_4:6">4:6</span> Te dien dage, spreekt de HEERE, zal Ik
haar, die hinkende was, verzamelen, en haar, die verdreven was,
vergaderen, en die Ik geplaagd had.

<span id="an_4:7">4:7</span> En Ik zal haar, die hinkende was, maken tot
een overblijfsel, en haar die verre henen verstoten was, tot een machtig
volk; en de HEERE zal Koning over hen zijn op den berg Sions, van nu aan
tot in eeuwigheid.

<span id="an_4:8">4:8</span> En gij Schaapstoren, gij Ofel der dochter
Sions! tot u zal komen, ja, daar zal komen de vorige heerschappij, het
koninkrijk der dochteren van Jeruzalem.

<span id="an_4:9">4:9</span> Nu, waarom zoudt gij zo groot geschrei
maken? Is er geen Koning onder u? Is uw Raadgever vergaan, dat u smart,
als van een barende vrouw, heeft aangegrepen?

<span id="an_4:10">4:10</span> Lijd smart en arbeid om voort te brengen,
o dochter Sions! als een barende vrouw; want nu zult gij wel uit de stad
henen uitgaan, en op het veld wonen, en tot in Babel komen, maar aldaar
zult gij gered worden; aldaar zal u de HEERE verlossen uit de hand uwer
vijanden.

<span id="an_4:11">4:11</span> Nu zijn wel vele heidenen tegen u
verzameld, die daar zeggen: Laat ze ontheiligd worden, en laat ons oog
schouwen aan Sion.

<span id="an_4:12">4:12</span> Maar zij weten de gedachten des HEEREN
niet, en verstaan Zijn raadslag niet; dat Hij hen vergaderd heeft als
garven tot den dorsvloer.

<span id="an_4:13">4:13</span> Maak u op en dors, o dochter Sions! Want
Ik zal uw hoorn ijzer maken, en uw klauwen koper maken, en gij zult vele
volken verpletteren; en Ik zal hunlieder gewin den HEERE verbannen, en
hun vermogen den Heere der ganse aarde. \[ (Micah 4:14) Nu, rot u met
benden, gij dochter der bende, hij zal een belegering tegen ons stellen;
zij zullen den rechter Israels met de roede op het kinnebakken slaan. \]

<span id="an_5:1">5:1</span> En gij, Bethlehem Efratha! zijt gij klein
om te wezen onder de duizenden van Juda? Uit u zal Mij voortkomen, Die
een Heerser zal zijn in Israel, en Wiens uitgangen zijn van ouds, van de
dagen der eeuwigheid.

<span id="an_5:2">5:2</span> Daarom zal Hij henlieden overgeven, tot den
tijd toe, dat zij, die baren zal, gebaard hebbe; dan zullen de overigen
Zijner broederen zich bekeren met de kinderen Israels.

<span id="an_5:3">5:3</span> En Hij zal staan, en zal weiden in de
kracht des HEEREN, in de hoogheid van den Naam des HEEREN, Zijns Gods,
en zij zullen wonen, want nu zal Hij groot zijn tot aan de einden der
aarde.

<span id="an_5:4">5:4</span> En Deze zal Vrede zijn; wanneer Assur in
ons land zal komen, en wanneer hij in onze paleizen zal treden, zo
zullen wij tegen hem stellen zeven herders, en acht vorsten uit de
mensen.

<span id="an_5:5">5:5</span> Die zullen het land van Assur afweiden met
het zwaard, en het land van Nimrod in deszelfs ingangen. Alzo zal Hij
ons redden van Assur, wanneer dezelve in ons land zal komen, en wanneer
hij in onze landpale zal treden.

<span id="an_5:6">5:6</span> En Jakobs overblijfsel zal zijn in het
midden van vele volken, als een dauw van den HEERE, als droppelen op het
kruid, dat naar geen man wacht, noch mensenkinderen verbeidt.

<span id="an_5:7">5:7</span> Ja, het overblijfsel van Jakob zal zijn
onder de heidenen, in het midden van vele volken, als een leeuw onder de
beesten des wouds, als een jonge leeuw onder de schaapskudden; dewelke,
wanneer hij doorgaat, zo vertreedt en verscheurt hij, dat niemand redde.

<span id="an_5:8">5:8</span> Uw hand zal verhoogd zijn boven uw
wederpartijders, en al uw vijanden zullen uitgeroeid worden.

<span id="an_5:9">5:9</span> En het zal te dien dage geschieden, spreekt
de HEERE, dat Ik uw paarden uit het midden van u zal uitroeien, en Ik
zal uw wagenen verdoen.

<span id="an_5:10">5:10</span> En Ik zal de steden uws lands uitroeien,
en Ik zal al uw vestingen afbreken.

<span id="an_5:11">5:11</span> En Ik zal de toverijen uit uw hand
uitroeien, en gij zult geen guichelaars hebben.

<span id="an_5:12">5:12</span> En Ik zal uw gesneden beelden en uw
opgerichte beelden uit het midden van u uitroeien, dat gij u niet meer
zult nederbuigen voor het werk uwer handen.

<span id="an_5:13">5:13</span> Voorts zal Ik uw bossen uit het midden
van u uitroeien, en Ik zal uw steden verdelgen.

<span id="an_5:14">5:14</span> En Ik zal in toorn en in grimmigheid
wrake doen aan de heidenen, die niet horen.

<span id="an_5:15">5:15</span> 

<span id="an_6:1">6:1</span> Hoort nu, wat de HEERE zegt: Maak u op,
twist met de bergen, en laat de heuvelen uw stem horen.

<span id="an_6:2">6:2</span> Hoort, gij bergen! den twist des HEEREN,
mitsgaders gij sterke fondamenten der aarde! want de HEERE heeft een
twist met Zijn volk, en Hij zal Zich met Israel in recht begeven.

<span id="an_6:3">6:3</span> O Mijn volk! wat heb Ik u gedaan, en
waarmede heb Ik u vermoeid? Betuig tegen Mij.

<span id="an_6:4">6:4</span> Immers heb Ik u uit Egypteland opgevoerd,
en u uit het diensthuis verlost; en Ik heb voor uw aangezicht henen
gezonden Mozes, Aaron en Mirjam.

<span id="an_6:5">6:5</span> Mijn volk! gedenk toch wat Balak, de koning
van Moab, beraadslaagde, en wat hem Bileam, de zoon van Beor,
antwoordde; en wat geschied is van Sittim af tot Gilgal toe, opdat gij
de gerechtigheden des HEEREN kent.

<span id="an_6:6">6:6</span> Waarmede zal ik den HEERE tegenkomen, en
mij bukken voor den hogen God? Zal ik Hem tegenkomen met brandofferen,
met eenjarige kalveren?

<span id="an_6:7">6:7</span> Zou de HEERE een welgevallen hebben aan
duizenden van rammen, aan tien duizenden van oliebeken? Zal ik mijn
eerstgeborene geven voor mijn overtreding, de vrucht mijns buiks voor de
zonde mijner ziel?

<span id="an_6:8">6:8</span> Hij heeft u bekend gemaakt, o mens! wat
goed is; en wat eist de HEERE van u, dan recht te doen, en weldadigheid
lief te hebben, en ootmoediglijk te wandelen met uw God?

<span id="an_6:9">6:9</span> De stem des HEEREN roept tot de stad (want
Uw Naam ziet het wezen): Hoort de roede, en wie ze besteld heeft!

<span id="an_6:10">6:10</span> Zijn er niet nog, in eens ieders
goddelozen huis, schatten der goddeloosheid en een schaarse efa, dat te
verfoeien is?

<span id="an_6:11">6:11</span> Zou ik rein zijn, met een goddeloze
weegschaal en met een zak van bedriegelijke weegstenen?

<span id="an_6:12">6:12</span> Dewijl haar rijke lieden vol zijn van
geweld, en haar inwoners leugen spreken, en haar tong bedriegelijk is in
haar mond;

<span id="an_6:13">6:13</span> Zo zal Ik u ook krenken, u slaande, en
verwoestende om uw zonden.

<span id="an_6:14">6:14</span> Gij zult eten, maar niet verzadigd
worden, en uw nederdrukking zal in het midden van u zijn; en gij zult
aangrijpen, maar niet wegbrengen, en wat gij zult wegbrengen, zal Ik aan
het zwaard overgeven.

<span id="an_6:15">6:15</span> Gij zult zaaien, maar niet maaien; gij
zult olijven treden, maar u met olie niet zalven, en most, maar geen
wijn drinken.

<span id="an_6:16">6:16</span> Want de inzettingen van Omri worden
onderhouden, en het ganse werk van het huis van Achab; en gij wandelt in
derzelver raadslagen; opdat Ik u stelle tot verwoesting, en haar
inwoners tot aanfluiting; alzo zult gij de smaadheid Mijns volks dragen.

<span id="an_7:1">7:1</span> Ai mij! want ik ben, als wanneer de
zomervruchten zijn ingezameld; als wanneer de nalezingen in den
wijnoogst geschied zijn; er is geen druif om te eten; mijn ziel begeert
vroegrijpe vrucht.

<span id="an_7:2">7:2</span> De goedertierene is vergaan uit het land,
en er is niemand oprecht onder de mensen; zij loeren altemaal op bloed,
zij jagen, een iegelijk zijn broeder, met een jachtgaren.

<span id="an_7:3">7:3</span> Om met beide handen wel dapper kwaad te
doen, zo eist de vorst, en de rechter oordeelt om vergelding; en de
grote spreekt de verderving zijner ziel, en zij draaien ze dicht ineen.

<span id="an_7:4">7:4</span> De beste van hen is als een doorn; de
oprechtste is scherper dan een doornheg; de dag uwer wachters, uw
bezoeking, is gekomen; nu zal hunlieder verwarring wezen.

<span id="an_7:5">7:5</span> Gelooft een vriend niet, vertrouwt niet op
een voornaamsten vriend; bewaar de deuren uws monds voor haar, die in uw
schoot ligt.

<span id="an_7:6">7:6</span> Want de zoon veracht den vader, de dochter
staat op tegen haar moeder, de schoondochter tegen haar schoonmoeder;
eens mans vijanden zijn zijn huisgenoten.

<span id="an_7:7">7:7</span> Maar ik zal uitzien naar den HEERE, ik zal
wachten op de God mijns heils; mijn God zal mij horen.

<span id="an_7:8">7:8</span> Verblijd u niet over mij, o mijn vijandin!
wanneer ik gevallen ben, zal ik weder opstaan; wanneer ik in duisternis
zal gezeten zijn, zal de HEERE mij een licht zijn.

<span id="an_7:9">7:9</span> Ik zal des HEEREN gramschap dragen, want ik
heb tegen Hem gezondigd; totdat Hij mijn twist twiste, en mijn recht
uitvoere; Hij zal mij brengen aan het licht; ik zal mijn lust zien aan
Zijn gerechtigheid.

<span id="an_7:10">7:10</span> En mijn vijandin zal het zien, en
schaamte zal haar bedekken; die tot mij zegt: Waar is de HEERE, uw God?
Mijn ogen zullen aan haar zien; nu zal zij worden tot vertreding, als
slijk der straten.

<span id="an_7:11">7:11</span> Ten dage als Hij uw muren zal herbouwen,
te dien dage zal het besluit verre heengaan.

<span id="an_7:12">7:12</span> Te dien dage zal het ook komen tot u toe,
van Assur af, zelfs tot de vaste steden toe; en van de vestingen tot aan
de rivier, en van zee tot zee, en van gebergte tot gebergte.

<span id="an_7:13">7:13</span> Maar dit land zal worden tot een
verwoesting, zijner inwoners halve, vanwege de vrucht hunner
handelingen.

<span id="an_7:14">7:14</span> Gij dan, weid Uw volk met Uw staf, de
kudde Uwer erfenis, die alleen woont, in het woud, in het midden van een
vruchtbaar land; laat ze weiden in Basan en Gilead, als in de dagen van
ouds.

<span id="an_7:15">7:15</span> Ik zal haar wonderen doen zien, als in de
dagen, toen gij uit Egypteland uittoogt.

<span id="an_7:16">7:16</span> De heidenen zullen het zien, en beschaamd
zijn, vanwege al hun macht; zij zullen de hand op den mond leggen; hun
oren zullen doof worden.

<span id="an_7:17">7:17</span> Zij zullen het stof lekken, als de slang;
als kruipende dieren der aarde, zullen zij zich beroeren uit hun sloten;
zij zullen met vervaardheid komen tot den HEERE, onzen God, en zullen
voor U vrezen.

<span id="an_7:18">7:18</span> Wie is een God gelijk Gij, Die de
ongerechtigheid vergeeft, en de overtreding van het overblijfsel Zijner
erfenis voorbijgaat? Hij houdt Zijn toorn niet in eeuwigheid; want Hij
heeft lust aan goedertierenheid.

<span id="an_7:19">7:19</span> Hij zal Zich onzer weder ontfermen; Hij
zal onze ongerechtigheden dempen; ja, Gij zult al hun zonden in de
diepten der zee werpen.

<span id="an_7:20">7:20</span> Gij zult Jakob de trouw, Abraham de
goedertierenheid geven, die Gij onzen vaderen van oude dagen af gezworen
hebt.

------------------------------------------------------------------------

[Next: Nahum](nah)
