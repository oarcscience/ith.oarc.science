[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](oba)  [Next](mic.md) 

------------------------------------------------------------------------

### Dutch Bible: Jonah

<span id="an_1:1">1:1</span> En het woord des HEEREN geschiedde tot
Jona, den zoon van Amitthai, zeggende:

<span id="an_1:2">1:2</span> Maak u op, ga naar de grote stad Nineve, en
predik tegen haar; want hunlieder boosheid is opgeklommen voor Mijn
aangezicht.

<span id="an_1:3">1:3</span> Maar Jona maakte zich op om te vluchten
naar Tarsis, van het aangezicht des HEEREN; en hij kwam af te Jafo, en
vond een schip, gaande naar Tarsis, en hij gaf de vracht daarvan, en
ging neder in hetzelve, om met henlieden te gaan naar Tarsis, van het
aan gezicht des HEEREN.

<span id="an_1:4">1:4</span> Maar de HEERE wierp een groten wind op de
zee; en er werd een grote storm in de zee, zodat het schip dacht te
breken.

<span id="an_1:5">1:5</span> Toen vreesden de zeelieden, en riepen een
iegelijk tot zijn god, en wierpen de vaten, die in het schip waren, in
de zee, om het van dezelve te verlichten; maar Jona was nedergegaan aan
de zijden van het schip, en lag neder, en was met een diepen slaap
bevangen.

<span id="an_1:6">1:6</span> En de opperschipper naderde tot hem, en
zeide tot hem: Wat is u, gij hardslapende? Sta op, roep tot uw God,
misschien zal die God aan ons gedenken, dat wij niet vergaan.

<span id="an_1:7">1:7</span> Voorts zeiden zij, een ieder tot zijn
metgezel: Komt, en laat ons loten werpen, opdat wij mogen weten, om
wiens wil ons dit kwaad overkomt. Alzo wierpen zij loten, en het lot
viel op Jona.

<span id="an_1:8">1:8</span> Toen zeiden zij tot hem: Verklaar ons nu,
om wiens wil ons dit kwaad overkomt. Wat is uw werk en van waar komt
gij? Welk is uw land en van welk volk zijt gij?

<span id="an_1:9">1:9</span> En hij zeide tot hen: Ik ben een Hebreer;
en ik vreze den HEERE, den God des hemels, Die de zee en het droge
gemaakt heeft.

<span id="an_1:10">1:10</span> Toen vreesden die mannen met grote vreze,
en zeiden tot hem: Wat hebt gij dit gedaan? Want de mannen wisten, dat
hij van des HEEREN aangezicht vlood; want hij had het hun te kennen
gegeven.

<span id="an_1:11">1:11</span> Voorts zeiden zij tot hem: Wat zullen wij
u doen, opdat de zee stil worde van ons? Want de zee werd hoe langer hoe
onstuimiger.

<span id="an_1:12">1:12</span> En hij zeide tot hen: Neemt mij op, en
werpt mij in de zee, zo zal de zee stil worden van ulieden; want ik
weet, dat deze grote storm ulieden om mijnentwil over komt.

<span id="an_1:13">1:13</span> Maar de mannen roeiden, om het schip
weder te brengen aan het droge, doch zij konden niet; want de zee werd
hoe langer hoe onstuimiger tegen hen.

<span id="an_1:14">1:14</span> Toen riepen zij tot den HEERE, en zeiden:
Och HEERE! laat ons toch niet vergaan om dezes mans ziel, en leg geen
onschuldig bloed op ons; want Gij, HEERE! hebt gedaan, gelijk als het U
heeft behaagd.

<span id="an_1:15">1:15</span> En zij namen Jona op, en wierpen hem in
de zee. Toen stond de zee stil van haar verbolgenheid.

<span id="an_1:16">1:16</span> Dies vreesden de mannen den HEERE met
grote vreeze; en zij slachtten den HEERE slachtoffer, en beloofden
geloften.

<span id="an_1:17">1:17</span> De HEERE nu beschikte een groten vis, om
Jona in te slokken; en Jona was in het ingewand van den vis, drie dagen
en drie nachten.

<span id="an_2:1">2:1</span> En Jona bad tot den HEERE, zijn God, uit
het ingewand van den vis.

<span id="an_2:2">2:2</span> En hij zeide: Ik riep uit mijn benauwdheid
tot den HEERE, en Hij antwoordde mij; uit den buik des grafs schreide
ik, en Gij hoordet mijn stem.

<span id="an_2:3">2:3</span> Want Gij hadt mij geworpen in de diepte, in
het hart der zeeen, en de stroom omving mij; al Uw baren en Uw golven
gingen over mij henen.

<span id="an_2:4">2:4</span> En ik zeide: Ik ben uitgestoten van voor Uw
ogen; nochtans zal ik den tempel Uwer heiligheid weder aanschouwen.

<span id="an_2:5">2:5</span> De wateren hadden mij omgeven tot de ziel
toe, de afgrond omving mij; het wier was aan mijn hoofd gebonden.

<span id="an_2:6">2:6</span> Ik was nedergedaald tot de gronden der
bergen; de grendelen der aarde waren om mij henen in eeuwigheid; maar
Gij hebt mijn leven uit het verderf opgevoerd, o HEERE, mijn God!

<span id="an_2:7">2:7</span> Als mijn ziel in mij overstelpt was, dacht
ik aan den HEERE, en mijn gebed kwam tot U, in den tempel Uwer
heiligheid.

<span id="an_2:8">2:8</span> Die de valse ijdelheden onderhouden,
verlaten hunlieder weldadigheid.

<span id="an_2:9">2:9</span> Maar ik zal U offeren met de stem der
dankzegging; wat ik beloofd heb, zal ik betalen. Het heil is des HEEREN.

<span id="an_2:10">2:10</span> De HEERE nu sprak tot den vis; en hij
spuwde Jona uit op het droge.

<span id="an_3:1">3:1</span> En het woord des HEEREN geschiedde ten
anderen male tot Jona, zeggende:

<span id="an_3:2">3:2</span> Maak u op, ga naar de grote stad Nineve; en
predik tegen haar de prediking, die Ik tot u spreek.

<span id="an_3:3">3:3</span> Toen maakte zich Jona op, en ging naar
Nineve, naar het woord des HEEREN. Nineve nu was een grote stad Gods,
van drie dagreizen.

<span id="an_3:4">3:4</span> En Jona begon in de stad te gaan, een
dagreis; en hij predikte, en zeide: Nog veertig dagen, dan zal Nineve
worden omgekeerd.

<span id="an_3:5">3:5</span> En de lieden van Nineve geloofden aan God;
en zij riepen een vasten uit, en bekleedden zich met zakken, van hun
grootste af tot hun kleinste toe.

<span id="an_3:6">3:6</span> Want dit woord geraakte tot den koning van
Nineve, en hij stond op van zijn troon, en deed zijn heerlijk overkleed
van zich; en hij bedekte zich met een zak, en zat neder in de as.

<span id="an_3:7">3:7</span> En hij liet uitroepen, en men sprak te
Nineve, uit bevel des konings en zijner groten, zeggende: Laat mens noch
beest, rund noch schaap, iets smaken, laat ze niet weiden, noch water
drinken.

<span id="an_3:8">3:8</span> Maar mens en beest zullen met zakken bedekt
zijn, en zullen sterk tot God roepen; en zij zullen zich bekeren, een
iegelijk van zijn bozen weg, en van het geweld, dat in hun handen is.

<span id="an_3:9">3:9</span> Wie weet, God mocht Zich wenden, en berouw
hebben; en Hij mocht Zich wenden van de hittigheid Zijns toorns, dat wij
niet vergingen!

<span id="an_3:10">3:10</span> En God zag hun werken, dat zij zich
bekeerden van hun bozen weg; en het berouwde God over het kwaad, dat Hij
gesproken had hun te zullen doen, en Hij deed het niet.

<span id="an_4:1">4:1</span> Dit verdroot Jona met groot verdriet, en
zijn toorn ontstak.

<span id="an_4:2">4:2</span> En hij bad tot den HEERE, en zeide: Och
HEERE! was dit mijn woord niet, als ik nog in mijn land was? Daarom kwam
ik het voor, vluchtende naar Tarsis; want ik wist, dat Gij een genadig
en barmhartig God zijt, lankmoedig en groot van goedertierenheid, en
berouw hebbende over het kwaad.

<span id="an_4:3">4:3</span> Nu dan, HEERE! neem toch mijn ziel van mij;
want het is mij beter te sterven dan te leven.

<span id="an_4:4">4:4</span> En de HEERE zeide: Is uw toorn billijk
ontstoken?

<span id="an_4:5">4:5</span> Jona nu ging ter stad uit, en zette zich
tegen het oosten der stad; en hij maakte zich aldaar een verdek, en zat
daaronder in de schaduw, totdat hij zag, wat van de stad zou worden.

<span id="an_4:6">4:6</span> En God, de HEERE, beschikte een wonderboom,
en deed hem opschieten boven Jona, opdat er schaduw mocht zijn over zijn
hoofd, om hem te redden van zijn verdriet. En Jona verblijdde zich over
den wonderboom met grote blijdschap.

<span id="an_4:7">4:7</span> Maar God beschikte een worm des anderen
daags in het opgaan van den dageraad; die stak den wonderboom, dat hij
verdorde.

<span id="an_4:8">4:8</span> En het geschiedde, als de zon oprees, dat
God een stillen oostenwind beschikte; en de zon stak op het hoofd van
Jona, dat hij amechtig werd; en hij wenste zijner ziel te mogen sterven,
en zeide: Het is mij beter te sterven dan te leven.

<span id="an_4:9">4:9</span> Toen zeide God tot Jona: Is uw toorn
billijk ontstoken over den wonderboom? En hij zeide: Billijk is mijn
toorn ontstoken ter dood toe.

<span id="an_4:10">4:10</span> En de HEERE zeide: Gij verschoont den
wonderboom, aan welken gij niet hebt gearbeid, noch dien groot gemaakt;
die in een nacht werd, en in een nacht verging;

<span id="an_4:11">4:11</span> En Ik zou die grote stad Nineve niet
verschonen? waarin veel meer dan honderd en twintig duizend mensen zijn,
die geen onderscheid weten tussen hun rechterhand, en hun linkerhand;
daartoe veel vee?

------------------------------------------------------------------------

[Next: Micah](mic.md)
