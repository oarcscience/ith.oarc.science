[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co1)  [Next](gal) 

------------------------------------------------------------------------

### Dutch Bible: 2 Corinthians

<span id="an_1:1">1:1</span> Paulus, een apostel van Jezus Christus,
door den wil van God, en Timotheus, de broeder, aan de Gemeente Gods,
die te Korinthe is, met al de heiligen, die in geheel Achaje zijn:

<span id="an_1:2">1:2</span> Genade zij u en vrede van God, onzen Vader,
en den Heere Jezus Christus.

<span id="an_1:3">1:3</span> Geloofd zij de God en Vader van onzen Heere
Jezus Christus, de Vader der barmhartigheden, en de God aller
vertroosting;

<span id="an_1:4">1:4</span> Die ons vertroost in al onze verdrukking,
opdat wij zouden kunnen vertroosten degenen, die in allerlei verdrukking
zijn, door de vertroosting, met welke wij zelven van God vertroost
worden.

<span id="an_1:5">1:5</span> Want gelijk het lijden van Christus
overvloedig is in ons, alzo is ook door Christus onze vertroosting
overvloedig.

<span id="an_1:6">1:6</span> Doch hetzij dat wij verdrukt worden, het is
tot uw vertroosting en zaligheid, die gewrocht wordt in de lijdzaamheid
van hetzelfde lijden, hetwelk wij ook lijden; hetzij dat wij vertroost
worden, het is tot uw vertroosting en zaligheid;

<span id="an_1:7">1:7</span> En onze hoop van u is vast, als die weten,
dat, gelijk gij gemeenschap hebt aan het lijden, gij ook alzo
gemeenschap hebt aan de vertroosting.

<span id="an_1:8">1:8</span> Want wij willen niet, broeders, dat gij
onwetende zijt van onze verdrukking, die ons in Azie overkomen is, dat
wij uitnemend zeer bezwaard zijn geweest boven onze macht, alzo dat wij
zeer in twijfel waren, ook van het leven.

<span id="an_1:9">1:9</span> Ja, wij hadden al zelven in onszelven het
vonnis des doods, opdat wij niet op onszelven vertrouwen zouden, maar op
God, Die de doden verwekt;

<span id="an_1:10">1:10</span> Die ons uit zo groten dood verlost heeft,
en nog verlost; op Welken wij hopen, dat Hij ons ook nog verlossen zal.

<span id="an_1:11">1:11</span> Alzo gijlieden ook medearbeidt voor ons
door het gebed, opdat over de gave, door vele personen aan ons
teweeggebracht ook voor ons dankzegging door velen gedaan worde.

<span id="an_1:12">1:12</span> Want onze roem is deze, namelijk de
getuigenis van ons geweten, dat wij in eenvoudigheid en oprechtheid
Gods, niet in vleselijke wijsheid, maar in de genade Gods, in de wereld
verkeerd hebben, en allermeest bij ulieden.

<span id="an_1:13">1:13</span> Want wij schrijven u geen andere dingen,
dan die gij kent, of ook erkent; en ik hoop, dat gij ze ook tot het
einde toe erkennen zult;

<span id="an_1:14">1:14</span> Gelijkerwijs gij ook ten dele ons erkend
hebt, dat wij uw roem zijn, gelijk gij ook de onze zijt, in den dag van
den Heere Jezus.

<span id="an_1:15">1:15</span> En op dit betrouwen wilde ik te voren tot
u komen, opdat gij een tweede genade zoudt hebben;

<span id="an_1:16">1:16</span> En door uw stad naar Macedonie gaan, en
wederom van Macedonie tot u komen, en van ulieden naar Judea geleid
worden.

<span id="an_1:17">1:17</span> Als ik dan dit voorgenomen heb, heb ik
ook lichtvaardigheid gebruikt? Of neem ik het naar het vlees voor,
hetgeen ik voorneem, opdat bij mij zou wezen, ja, ja, en neen, neen?

<span id="an_1:18">1:18</span> Doch God is getrouw, dat ons woord,
hetwelk tot u is geschied, niet is geweest ja en neen.

<span id="an_1:19">1:19</span> Want de Zoon van God, Jezus Christus, Die
onder u door ons is gepredikt, namelijk door mij, en Silvanus, en
Timotheus, was niet ja en neen, maar is geweest ja in Hem.

<span id="an_1:20">1:20</span> Want zovele beloften Gods als er zijn,
die zijn in Hem ja, en zijn in Hem amen, Gode tot heerlijkheid door ons.

<span id="an_1:21">1:21</span> Maar Die ons met u bevestigt in Christus,
en Die ons gezalfd heeft, is God;

<span id="an_1:22">1:22</span> Die ons ook heeft verzegeld, en het
onderpand des Geestes in onze harten gegeven.

<span id="an_1:23">1:23</span> Doch ik aanroepe God tot een Getuige over
mijn ziel, dat ik, om u te sparen, nog te Korinthe niet ben gekomen.

<span id="an_1:24">1:24</span> Niet dat wij heerschappij voeren over uw
geloof, maar wij zijn medewerkers uwer blijdschap; want gij staat door
het geloof.

<span id="an_2:1">2:1</span> Maar ik heb dit bij mijzelven voorgenomen,
dat ik niet wederom in droefheid tot u komen zou.

<span id="an_2:2">2:2</span> Want indien ik ulieden bedroef, wie is het
toch, die mij zal vrolijk maken, dan degene, die van mij bedroefd is
geworden?

<span id="an_2:3">2:3</span> En ditzelfde heb ik u geschreven, opdat ik,
daar komende, niet zou droefheid hebben van degenen, van welke ik moest
verblijd worden; vertrouwende van u allen, dat mijn blijdschap uw aller
blijdschap is.

<span id="an_2:4">2:4</span> Want ik heb ulieden uit vele verdrukking en
benauwdheid des harten, met vele tranen geschreven, niet opdat gij zoudt
bedroefd worden, maar opdat gij de liefde zoudt verstaan, die ik
overvloediglijk tot u heb.

<span id="an_2:5">2:5</span> Doch indien iemand bedroefd heeft, die
heeft niet mij bedroefd, maar ten dele (opdat ik hem niet bezware)
ulieden allen.

<span id="an_2:6">2:6</span> Den zodanige is deze bestraffing genoeg,
die van velen geschied is.

<span id="an_2:7">2:7</span> Alzo dat gij daarentegen hem liever moet
vergeven en vertroosten, opdat de zodanige door al te overvloedige
droefheid niet enigszins worde verslonden.

<span id="an_2:8">2:8</span> Daarom bid ik u, dat gij de liefde aan hem
bevestigt.

<span id="an_2:9">2:9</span> Want daartoe heb ik ook geschreven, opdat
ik uw beproeving mocht verstaan, of gij in alles gehoorzaam zijt.

<span id="an_2:10">2:10</span> Dien gij nu iets vergeeft, dien vergeef
ik ook; want zo ik ook iets vergeven heb, dien ik vergeven heb, heb ik
het vergeven om uwentwil, voor het aangezicht van Christus, opdat de
satan over ons geen voordeel krijge;

<span id="an_2:11">2:11</span> Want zijn gedachten zijn ons niet
onbekend.

<span id="an_2:12">2:12</span> Voorts, als ik te Troas kwam, om het
Evangelie van Christus te prediken, en als mij een deur geopend was in
den Heere, zo heb ik geen rust gehad voor mijn geest, omdat ik Titus,
mijn broeder, niet vond;

<span id="an_2:13">2:13</span> Maar, afscheid van hen genomen hebbende,
vertrok ik naar Macedonie.

<span id="an_2:14">2:14</span> En Gode zij dank, Die ons allen tijd doet
triomferen in Christus, en den reuk Zijner kennis door ons openbaar
maakt in alle plaatsen.

<span id="an_2:15">2:15</span> Want wij zijn Gode een goede reuk van
Christus, in degenen, die zalig worden, en in degenen, die verloren
gaan;

<span id="an_2:16">2:16</span> Dezen wel een reuk des doods ten dode;
maar genen een reuk des levens ten leven. En wie is tot deze dingen
bekwaam?

<span id="an_2:17">2:17</span> Want wij dragen niet, gelijk velen, het
Woord Gods te koop, maar als uit oprechtheid, maar als uit God, in de
tegenwoordigheid Gods, spreken wij het in Christus.

<span id="an_3:1">3:1</span> Beginnen wij onszelven wederom u aan te
prijzen? Of behoeven wij ook, gelijk sommigen, brieven van
voorschrijving aan u, of brieven van voorschrijving van u?

<span id="an_3:2">3:2</span> Gijlieden zijt onze brief, geschreven in
onze harten, bekend en gelezen van alle mensen;

<span id="an_3:3">3:3</span> Als die openbaar zijt geworden, dat gij een
brief van Christus zijt, en door onzen dienst bereid, die geschreven is
niet met inkt, maar door den Geest des levenden Gods, niet in stenen
tafelen, maar in vlezen tafelen des harten.

<span id="an_3:4">3:4</span> En zodanig een vertrouwen hebben wij door
Christus bij God.

<span id="an_3:5">3:5</span> Niet dat wij van onszelven bekwaam zijn
iets te denken, als uit onszelven; maar onze bekwaamheid is uit God;

<span id="an_3:6">3:6</span> Die ons ook bekwaam gemaakt heeft, om te
zijn dienaars des Nieuwen Testaments, niet der letter, maar des Geestes;
want de letter doodt, maar de Geest maakt levend.

<span id="an_3:7">3:7</span> En indien de bediening des doods in
letteren bestaande, en in stenen ingedrukt, in heerlijkheid is geweest,
alzo dat de kinderen Israels het aangezicht van Mozes niet konden sterk
aanzien, om de heerlijkheid zijns aangezichts, die te niet gedaan zou
worden,

<span id="an_3:8">3:8</span> Hoe zal niet veel meer de bediening des
Geestes in heerlijkheid zijn?

<span id="an_3:9">3:9</span> Want indien de bediening der verdoemenis
heerlijkheid geweest is, veel meer is de bediening der rechtvaardigheid
overvloedig in heerlijkheid.

<span id="an_3:10">3:10</span> Want ook het verheerlijkte is zelfs niet
verheerlijkt in dezen dele, ten aanzien van deze uitnemende
heerlijkheid.

<span id="an_3:11">3:11</span> Want indien hetgeen te niet gedaan wordt,
in heerlijkheid was, veel meer is hetgeen blijft, in heerlijkheid.

<span id="an_3:12">3:12</span> Dewijl wij dan zodanige hoop hebben, zo
gebruiken wij vele vrijmoedigheid in het spreken;

<span id="an_3:13">3:13</span> En doen niet gelijkerwijs Mozes, die een
deksel op zijn aangezicht legde, opdat de kinderen Israels niet zouden
sterk zien op het einde van hetgeen te niet gedaan wordt.

<span id="an_3:14">3:14</span> Maar hun zinnen zijn verhard geworden;
want tot op den dag van heden blijft hetzelfde deksel in het lezen des
Ouden Testaments, zonder ontdekt te worden, hetwelk door Christus te
niet gedaan wordt.

<span id="an_3:15">3:15</span> Maar tot den huidigen dag toe, wanneer
Mozes gelezen wordt, ligt een deksel op hun hart.

<span id="an_3:16">3:16</span> Doch zo wanneer het tot den Heere zal
bekeerd zijn, zo wordt het deksel weggenomen.

<span id="an_3:17">3:17</span> De Heere nu is de Geest; en waar de Geest
des Heeren is, aldaar is vrijheid.

<span id="an_3:18">3:18</span> En wij allen, met ongedekten aangezichte
de heerlijkheid des Heeren als in een spiegel aanschouwende, worden naar
hetzelfde beeld in gedaante veranderd, van heerlijkheid tot
heerlijkheid, als van des Heeren Geest.

<span id="an_4:1">4:1</span> Daarom dewijl wij deze bediening hebben,
naar de barmhartigheid, die ons geschied is, zo vertragen wij niet;

<span id="an_4:2">4:2</span> Maar wij hebben verworpen de bedekselen der
schande, niet wandelende in arglistigheid, noch het Woord Gods
vervalsende, maar door openbaring der waarheid onszelven aangenaam
makende bij alle gewetens der mensen, in de tegenwoordigheid Gods.

<span id="an_4:3">4:3</span> Doch indien ook ons Evangelie bedekt is, zo
is het bedekt in degenen, die verloren gaan;

<span id="an_4:4">4:4</span> In dewelke de god dezer eeuw de zinnen
verblind heeft, namelijk der ongelovigen, opdat hen niet bestrale de
verlichting van het Evangelie der heerlijkheid van Christus, Die het
Beeld Gods is.

<span id="an_4:5">4:5</span> Want wij prediken niet onszelven, maar
Christus Jezus, den Heere; en onszelven, dat wij uw dienaars zijn om
Jezus' wil.

<span id="an_4:6">4:6</span> Want God, Die gezegd heeft, dat het licht
uit de duisternis zou schijnen, is Degene, Die in onze harten geschenen
heeft, om te geven verlichting der kennis der heerlijkheid Gods in het
aangezicht van Jezus Christus.

<span id="an_4:7">4:7</span> Maar wij hebben dezen schat in aarden
vaten, opdat de uitnemendheid der kracht zij van God, en niet uit ons;

<span id="an_4:8">4:8</span> Als die in alles verdrukt worden, doch niet
benauwd; twijfelmoedig, doch niet mismoedig;

<span id="an_4:9">4:9</span> Vervolgd, doch niet daarin verlaten;
nedergeworpen, doch niet verdorven;

<span id="an_4:10">4:10</span> Altijd de doding van den Heere Jezus in
het lichaam omdragende, opdat ook het leven van Jezus in ons lichaam zou
geopenbaard worden.

<span id="an_4:11">4:11</span> Want wij, die leven, worden altijd in den
dood overgegeven om Jezus' wil; opdat ook het leven van Jezus in ons
sterfelijk vlees zou geopenbaard worden.

<span id="an_4:12">4:12</span> Zo dan, de dood werkt wel in ons, maar
het leven in ulieden.

<span id="an_4:13">4:13</span> Dewijl wij nu denzelfden Geest des
geloofs hebben, gelijk er geschreven is: Ik heb geloofd, daarom heb ik
gesproken; zo geloven wij ook, daarom spreken wij ook;

<span id="an_4:14">4:14</span> Wetende, dat Hij, Die den Heere Jezus
opgewekt heeft, ook ons door Jezus zal opwekken, en met ulieden daar zal
stellen.

<span id="an_4:15">4:15</span> Want al deze dingen zijn om uwentwil,
opdat de vermenigvuldigde genade, door de dankzegging van velen,
overvloedig worde ter heerlijkheid Gods.

<span id="an_4:16">4:16</span> Daarom vertragen wij niet; maar hoewel
onze uitwendige mens verdorven wordt, zo wordt nochtans de inwendige
vernieuwd van dag tot dag.

<span id="an_4:17">4:17</span> Want onze lichte verdrukking, die zeer
haast voorbij gaat, werkt ons een gans zeer uitnemend eeuwig gewicht der
heerlijkheid;

<span id="an_4:18">4:18</span> Dewijl wij niet aanmerken de dingen, die
men ziet, maar de dingen, die men niet ziet; want de dingen, die men
ziet, zijn tijdelijk, maar de dingen, die men niet ziet, zijn eeuwig.

<span id="an_5:1">5:1</span> Want wij weten, dat, zo ons aardse huis
dezes tabernakels gebroken wordt, wij een gebouw van God hebben, een
huis niet met handen gemaakt, maar eeuwig in de hemelen.

<span id="an_5:2">5:2</span> Want ook in dezen zuchten wij, verlangende
met onze woonstede, die uit den hemel is, overkleed te worden.

<span id="an_5:3">5:3</span> Zo wij ook bekleed en niet naakt zullen
gevonden worden.

<span id="an_5:4">5:4</span> Want ook wij, die in dezen tabernakel zijn,
zuchten, bezwaard zijnde; nademaal wij niet willen ontkleed, maar
overkleed worden, opdat het sterfelijke van het leven verslonden worde.

<span id="an_5:5">5:5</span> Die ons nu tot ditzelfde bereid heeft, is
God, Die ons ook het onderpand des Geestes gegeven heeft.

<span id="an_5:6">5:6</span> Wij hebben dan altijd goeden moed, en
weten, dat wij, inwonende in het lichaam, uitwonen van den Heere;

<span id="an_5:7">5:7</span> (Want wij wandelen door geloof en niet door
aanschouwen.)

<span id="an_5:8">5:8</span> Maar wij hebben goeden moed, en hebben meer
behagen om uit het lichaam uit te wonen, en bij den Heere in te wonen.

<span id="an_5:9">5:9</span> Daarom zijn wij ook zeer begerig, hetzij
inwonende, hetzij uitwonende, om Hem welbehagelijk te zijn.

<span id="an_5:10">5:10</span> Want wij allen moeten geopenbaard worden
voor den rechterstoel van Christus, opdat een iegelijk wegdrage, hetgeen
door het lichaam geschiedt, naardat hij gedaan heeft, hetzij goed,
hetzij kwaad.

<span id="an_5:11">5:11</span> Wij dan, wetende den schrik des Heeren,
bewegen de mensen tot het geloof, en zijn Gode openbaar geworden; doch
ik hoop ook in uw gewetens geopenbaard te zijn.

<span id="an_5:12">5:12</span> Want wij prijzen onszelven u niet wederom
aan, maar wij geven u oorzaak van roem over ons, opdat gij stof zoudt
hebben tegen degenen, die in het aangezicht roemen en niet in het hart.

<span id="an_5:13">5:13</span> Want hetzij dat wij uitzinnig zijn, wij
zijn het Gode; hetzij dat wij gematigd van zinnen zijn, wij zijn het
ulieden.

<span id="an_5:14">5:14</span> Want de liefde van Christus dringt ons;

<span id="an_5:15">5:15</span> Als die dit oordelen, dat, indien Een
voor allen gestorven is, zij dan allen gestorven zijn. En Hij is voor
allen gestorven, opdat degenen, die leven, niet meer zichzelven zouden
leven, maar Dien, Die voor hen gestorven en opgewekt is.

<span id="an_5:16">5:16</span> Zo dan, wij kennen van nu aan niemand
naar het vlees; en indien wij ook Christus naar het vlees gekend hebben,
nochtans kennen wij Hem nu niet meer naar het vlees.

<span id="an_5:17">5:17</span> Zo dan, indien iemand in Christus is, die
is een nieuw schepsel; het oude is voorbijgegaan, ziet, het is alles
nieuw geworden.

<span id="an_5:18">5:18</span> En al deze dingen zijn uit God, Die ons
met Zichzelven verzoend heeft door Jezus Christus, en ons de bediening
der verzoening gegeven heeft.

<span id="an_5:19">5:19</span> Want God was in Christus de wereld met
Zichzelven verzoenende, hun zonden hun niet toerekenende; en heeft het
woord der verzoening in ons gelegd.

<span id="an_5:20">5:20</span> Zo zijn wij dan gezanten van Christus
wege, alsof God door ons bade; wij bidden van Christus wege: laat u met
God verzoenen.

<span id="an_5:21">5:21</span> Want Dien, Die geen zonde gekend heeft,
heeft Hij zonde voor ons gemaakt, opdat wij zouden worden
rechtvaardigheid Gods in Hem.

<span id="an_6:1">6:1</span> En wij, als medearbeidende, bidden u ook,
dat gij de genade Gods niet tevergeefs moogt ontvangen hebben.

<span id="an_6:2">6:2</span> Want Hij zegt: In den aangenamen tijd heb
Ik u verhoord, en in den dag der zaligheid heb Ik u geholpen. Ziet, nu
is het de welaangename tijd, ziet, nu is het de dag der zaligheid!

<span id="an_6:3">6:3</span> Wij geven geen aanstoot in enig ding, opdat
de bediening niet gelasterd worde.

<span id="an_6:4">6:4</span> Maar wij, als dienaars van God, maken
onszelven in alles aangenaam, in vele verdraagzaamheid, in
verdrukkingen, in noden, in benauwdheden,

<span id="an_6:5">6:5</span> In slagen, in gevangenissen, in beroerten,
in arbeid, in waken, in vasten,

<span id="an_6:6">6:6</span> In reinheid, in kennis, in lankmoedigheid,
in goedertierenheid, in den Heiligen Geest, in ongeveinsde liefde,

<span id="an_6:7">6:7</span> In het woord der waarheid, in de kracht van
God, door de wapenen der gerechtigheid aan de rechter en aan de linker
zijde;

<span id="an_6:8">6:8</span> Door eer en oneer, door kwaad gerucht en
goed gerucht; als verleiders, en nochtans waarachtigen;

<span id="an_6:9">6:9</span> Als onbekenden, en nochtans bekend; als
stervenden, en ziet, wij leven; als getuchtigd, en niet gedood;

<span id="an_6:10">6:10</span> Als droevig zijnde, doch altijd blijde;
als arm, doch velen rijk makende; als niets hebbende, en nochtans alles
bezittende.

<span id="an_6:11">6:11</span> Onze mond is opengedaan tegen u, o
Korinthiers, ons hart is uitgebreid.

<span id="an_6:12">6:12</span> Gij zijt niet nauw in ons, maar gij zijt
nauw in uw ingewanden.

<span id="an_6:13">6:13</span> Nu, om dezelfde vergelding te doen,, ik
spreek als tot mijn kinderen) zo wordt gij ook uitgebreid.

<span id="an_6:14">6:14</span> Trekt niet een ander juk aan met de
ongelovigen; want wat mededeel heeft de gerechtigheid met de
ongerechtigheid, en wat gemeenschap heeft het licht met de duisternis?

<span id="an_6:15">6:15</span> En wat samenstemming heeft Christus met
Belial, of wat deel heeft de gelovige met den ongelovige?

<span id="an_6:16">6:16</span> Of wat samenvoeging heeft de tempel Gods
met de afgoden? Want gij zijt de tempel des levenden Gods; gelijkerwijs
God gezegd heeft: Ik zal in hen wonen, en Ik zal onder hen wandelen; en
Ik zal hun God zijn, en zij zullen Mij een volk zijn.

<span id="an_6:17">6:17</span> Daarom gaat uit het midden van hen, en
scheidt u af, zegt de Heere, en raakt niet aan hetgeen onrein is, en Ik
zal ulieden aannemen.

<span id="an_6:18">6:18</span> En Ik zal u tot een Vader zijn, en gij
zult Mij tot zonen en dochteren zijn, zegt de Heere, de Almachtige.

<span id="an_7:1">7:1</span> Dewijl wij dan deze beloften hebben,
geliefden, laat ons onszelven reinigen van alle besmetting des vleses en
des geestes, voleindigende de heiligmaking in de vreze Gods.

<span id="an_7:2">7:2</span> Geeft ons plaats; wij hebben niemand
verongelijkt, wij hebben niemand verdorven, wij hebben bij niemand ons
voordeel gezocht.

<span id="an_7:3">7:3</span> Ik zeg dit niet tot uw veroordeling; want
ik heb te voren gezegd, dat gij in onze harten zijt, om samen te sterven
en samen te leven.

<span id="an_7:4">7:4</span> Ik heb vele vrijmoedigheid in het spreken
tegen u, ik heb veel roems over u; ik ben vervuld met vertroosting; ik
ben zeer overvloedig van blijdschap in al onze verdrukking.

<span id="an_7:5">7:5</span> Want ook, als wij in Macedonie gekomen
zijn, zo heeft ons vlees geen rust gehad; maar wij waren in alles
verdrukt; van buiten was strijd, van binnen vrees.

<span id="an_7:6">7:6</span> Doch God, Die de nederigen vertroost, heeft
ons getroost door de komst van Titus.

<span id="an_7:7">7:7</span> En niet alleen door zijn komst, maar ook
door de vertroosting, met welke hij over u vertroost is geweest, als hij
ons verhaalde uw verlangen, uw kermen, uw ijver voor mij; alzo dat ik te
meer verblijd ben geweest.

<span id="an_7:8">7:8</span> Want hoewel ik u in den zendbrief bedroefd
heb, het berouwt mij niet, hoewel het mij berouwd heeft; want ik zie,
dat dezelve zendbrief, hoewel voor een kleinen tijd, u bedroefd heeft.

<span id="an_7:9">7:9</span> Nu verblijde ik mij, niet omdat gij
bedroefd zijt geweest, maar omdat gij bedroefd zijt geweest tot
bekering; want gij zijt bedroefd geweest naar God, zodat gij in geen
ding schade van ons geleden hebt.

<span id="an_7:10">7:10</span> Want de droefheid naar God werkt een
onberouwelijke bekering tot zaligheid; maar de droefheid der wereld
werkt den dood.

<span id="an_7:11">7:11</span> Want ziet, ditzelfde dat gij naar God
zijt bedroefd geworden, hoe grote naarstigheid heeft het in u gewrocht?
Ja, verantwoording, ja, onlust, ja, vrees, ja, verlangen, ja, ijver, ja,
wraak; in alles hebt gij uzelven bewezen rein te zijn in deze zaak.

<span id="an_7:12">7:12</span> Hoewel ik dan aan u geschreven heb, dat
is niet om diens wil, die onrecht gedaan had, noch om diens wil, die
onrecht gedaan was; maar opdat onze vlijtigheid voor u bij u openbaar
zou worden, in de tegenwoordigheid Gods.

<span id="an_7:13">7:13</span> Daarom zijn wij vertroost geworden over
uw vertroosting; en zijn nog overvloediger verblijd geworden over de
blijdschap van Titus, omdat zijn geest van u allen verkwikt is geworden.

<span id="an_7:14">7:14</span> Want indien ik iets bij hem over u
geroemd heb, zo ben ik niet beschaamd geworden; maar gelijk wij alles
met waarheid tot u gesproken hebben, alzo is ook onze roem, dien ik bij
Titus geroemd heb, waarheid geworden.

<span id="an_7:15">7:15</span> En zijn innerlijke bewegingen zijn te
overvloediger jegens u, als hij uw aller gehoorzaamheid overdenkt, hoe
gij hem met vreze en beven hebt ontvangen.

<span id="an_7:16">7:16</span> Ik verblijde mij dan, dat ik in alles van
u vertrouwen mag hebben.

<span id="an_8:1">8:1</span> Voorts maken wij u bekend, broeders, de
genade van God, die in de Gemeenten van Macedonie gegeven is.

<span id="an_8:2">8:2</span> Dat in vele beproeving der verdrukking de
overvloed hunner blijdschap, en hun zeer diepe armoede overvloedig
geweest is tot den rijkdom hunner goeddadigheid.

<span id="an_8:3">8:3</span> Want zij zijn naar vermogen (ik betuig
het), ja, boven vermogen gewillig geweest;

<span id="an_8:4">8:4</span> Ons met vele vermaning biddende, dat wij
wilden aannemen de gave en de gemeenschap dezer bediening, die voor de
heiligen geschiedt.

<span id="an_8:5">8:5</span> En zij deden niet alleen, gelijk wij
gehoopt hadden, maar gaven zichzelven eerst aan den Heere en daarna aan
ons, door den wil van God.

<span id="an_8:6">8:6</span> Alzo dat wij Titus vermaanden, dat, gelijk
hij te voren begonnen had, hij ook alzo nog deze gave bij u voleinden
zou.

<span id="an_8:7">8:7</span> Zo dan, gelijk gij in alles overvloedig
zijt, in geloof, en in woord, en in kennis, en in alle naarstigheid, en
in uw liefde tot ons, ziet, dat gij ook in deze gave overvloedig zijt.

<span id="an_8:8">8:8</span> Ik zeg dit niet als gebiedende, maar als
door de naarstigheid van anderen ook de oprechtheid uwer liefde
beproevende.

<span id="an_8:9">8:9</span> Want gij weet de genade van onzen Heere
Jezus Christus, dat Hij om uwentwil is arm geworden, daar Hij rijk was,
opdat gij door Zijn armoede zoudt rijk worden.

<span id="an_8:10">8:10</span> En ik zeg in dezen mijn mening; want dit
is u oorbaar, als die niet alleen het doen, maar ook het willen van over
een jaar te voren hebt begonnen.

<span id="an_8:11">8:11</span> Maar nu voleindigt ook het doen; opdat,
gelijk als er geweest is de volvaardigheid des gemoeds om te willen, er
ook alzo zij het voleindigen uit hetgeen gij hebt.

<span id="an_8:12">8:12</span> Want indien te voren de volvaardigheid
des gemoeds daar is, zo is iemand aangenaam naar hetgeen hij heeft, niet
naar hetgeen hij niet heeft.

<span id="an_8:13">8:13</span> Want dit zeg ik niet, opdat anderen
zouden verlichting hebben, en gij verdrukking;

<span id="an_8:14">8:14</span> Maar opdat uit gelijkheid, in dezen
tegenwoordigen tijd, uw overvloed zij om hun gebrek te vervullen; opdat
ook hun overvloed zij om uw gebrek te vervullen, opdat er gelijkheid
worde.

<span id="an_8:15">8:15</span> Gelijk geschreven is: Die veel verzameld
had, had niet over; en die weinig verzameld had, had niet te weinig.

<span id="an_8:16">8:16</span> Doch Gode zij dank, Die dezelfde
naarstigheid voor u in het hart van Titus gegeven heeft;

<span id="an_8:17">8:17</span> Dat hij de vermaning heeft aangenomen, en
zeer naarstig zijnde, gewillig tot u gereisd is.

<span id="an_8:18">8:18</span> En wij hebben ook met hem gezonden den
broeder, die lof heeft in het Evangelie door al de Gemeenten;

<span id="an_8:19">8:19</span> En dat niet alleen, maar hij is ook van
de Gemeenten verkoren, om met ons te reizen met deze gave, die van ons
bediend wordt tot de heerlijkheid des Heeren Zelven, en de
volvaardigheid uws gemoeds;

<span id="an_8:20">8:20</span> Dit verhoedende, dat ons niemand moge
lasteren in dezen overvloed, die van ons wordt bediend;

<span id="an_8:21">8:21</span> Als die bezorgen, hetgeen eerlijk is,
niet alleen voor den Heere, maar ook voor de mensen.

<span id="an_8:22">8:22</span> Wij hebben ook met hen gezonden onzen
broeder, welken wij in vele dingen dikmaals beproefd hebben, dat hij
naarstig is; en nu veel naarstiger, door het groot vertrouwen, dat hij
heeft tot ulieden.

<span id="an_8:23">8:23</span> Hetzij dan Titus, hij is mijn metgezel en
medearbeider bij u; hetzij onze broeders, zij zijn afgezanten der
Gemeenten, en een eer van Christus.

<span id="an_8:24">8:24</span> Bewijst dan aan hen de bewijzing uwer
liefde, en van onzen roem van u, ook voor het aangezicht der Gemeenten.

<span id="an_9:1">9:1</span> Want van de bediening, die voor de heiligen
geschiedt, is mij onnodig aan u te schrijven.

<span id="an_9:2">9:2</span> Want ik weet de volvaardigheid uws gemoeds,
van welke ik roem over u bij de Macedoniers, dat Achaje van over een
jaar bereid is geweest; en de ijver, van u begonnen, heeft er velen
verwekt.

<span id="an_9:3">9:3</span> Maar ik heb deze broeders gezonden, opdat
onze roem, dien wij over u hebben, niet zou ijdel gemaakt worden in
dezen dele; opdat (gelijk ik gezegd heb) gij bereid moogt zijn;

<span id="an_9:4">9:4</span> En dat niet mogelijk, zo de Macedoniers met
mij kwamen, en u onbereid vonden, wij (opdat wij niet zeggen: gij)
beschaamd worden in deze vasten grond der roeming.

<span id="an_9:5">9:5</span> Ik heb dan nodig geacht deze broeders te
vermanen, dat zij eerst tot u zouden komen, en voorbereiden uw te voren
aangedienden zegen; opdat die gereed zij, alzo als een zegen, en niet
als een vrekheid.

<span id="an_9:6">9:6</span> En dit zeg ik: Die spaarzamelijk zaait, zal
ook spaarzamelijk maaien; en die in zegeningen zaait, zal ook in
zegeningen maaien.

<span id="an_9:7">9:7</span> Een iegelijk doe, gelijk hij in zijn hart
voorneemt; niet uit droefheid, of uit nooddwang; want God heeft een
blijmoedigen gever lief.

<span id="an_9:8">9:8</span> En God is machtig alle genade te doen
overvloedig zijn in u; opdat gij in alles te allen tijd, alle
genoegzaamheid hebbende, tot alle goed werk overvloedig moogt zijn.

<span id="an_9:9">9:9</span> Gelijk er geschreven is: Hij heeft
gestrooid, hij heeft den armen gegeven; Zijn gerechtigheid blijft in der
eeuwigheid.

<span id="an_9:10">9:10</span> Doch Die het zaad den zaaier verleent,
Die verlene ook brood tot spijze, en vermenigvuldige uw gezaaisel, en
vermeerdere de vruchten uwer gerechtigheid;

<span id="an_9:11">9:11</span> Dat gij in alles rijk wordt tot alle
goeddadigheid, welke door ons werkt dankzegging tot God.

<span id="an_9:12">9:12</span> Want de bediening van dezen dienst
vervult niet alleen het gebrek der heiligen, maar is ook overvloedig
door vele dankzeggingen tot God;

<span id="an_9:13">9:13</span> Dewijl zij door de beproeving dezer
bediening God verheerlijken over de onderwerping uwer belijdenis onder
het Evangelie van Christus, en over de goeddadigheid der mededeling aan
hen en aan allen;

<span id="an_9:14">9:14</span> En door hun gebed voor u, welke naar u
verlangen, om de uitnemende genade Gods over u.

<span id="an_9:15">9:15</span> Doch Gode zij dank voor Zijn
onuitsprekelijke gave.

<span id="an_10:1">10:1</span> Voorts ik Paulus zelf bid u, door de
zachtmoedigheid en goedertierenheid van Christus, die, tegenwoordig
zijnde, wel gering ben onder u, maar afwezend stout ben tegen u;

<span id="an_10:2">10:2</span> Ik bid dan, dat ik, tegenwoordig zijnde,
niet stout moge zijn met die vrijmoedigheid, waarmede ik geacht word
stoutelijk gehandeld te hebben tegen sommigen, die ons achten, alsof wij
naar het vlees wandelden.

<span id="an_10:3">10:3</span> Want wandelende in het vlees, voeren wij
den krijg niet naar het vlees;

<span id="an_10:4">10:4</span> Want de wapenen van onzen krijg zijn niet
vleselijk, maar krachtig door God, tot nederwerping der sterkten;

<span id="an_10:5">10:5</span> Dewijl wij de overleggingen ter
nederwerpen, en alle hoogte, die zich verheft tegen de kennis van God,
en alle gedachte gevangen leiden tot de gehoorzaamheid van Christus;

<span id="an_10:6">10:6</span> En gereed hebben, hetgeen dient om te
wreken alle ongehoorzaamheid, wanneer uw gehoorzaamheid zal vervuld
zijn.

<span id="an_10:7">10:7</span> Ziet gij aan wat voor ogen is? Indien
iemand bij zichzelven betrouwt, dat hij van Christus is, die denke dit
wederom uit zichzelven, dat gelijkerwijs hij van Christus is, alzo ook
wij van Christus zijn.

<span id="an_10:8">10:8</span> Want indien ik ook iets overvloediger zou
roemen van onze macht, welke de Heere ons gegeven heeft tot stichting,
en niet tot uw nederwerping, zo zal ik niet beschaamd worden;

<span id="an_10:9">10:9</span> Opdat ik niet zou schijnen, alsof ik u
door de brieven wilde verschrikken.

<span id="an_10:10">10:10</span> Want de brieven (zeggen zij) zijn wel
gewichtig en krachtig; maar de tegenwoordigheid des lichaams is zwak, en
de rede is verachtelijk.

<span id="an_10:11">10:11</span> Dezulke bedenke dit, dat hoedanigen wij
zijn in het woord door brieven, als wij afwezig zijn, wij ook zodanigen
zijn inderdaad, als wij tegenwoordig zijn.

<span id="an_10:12">10:12</span> Want wij durven onszelven niet rekenen
of vergelijken met sommigen, die zichzelven prijzen; maar deze verstaan
niet, dat zij zichzelven met zichzelven meten, en zichzelven met
zichzelven vergelijken.

<span id="an_10:13">10:13</span> Doch wij zullen niet roemen buiten de
maat; maar dat wij, naar de maat des regels, welke maat ons God
toegedeeld heeft, ook tot u toe zijn gekomen.

<span id="an_10:14">10:14</span> Want wij strekken onszelven niet te
wijd uit, als die tot u niet zouden komen; want wij zijn ook gekomen tot
u toe, in het Evangelie van Christus;

<span id="an_10:15">10:15</span> Niet roemende buiten de maat in anderer
lieden arbeid, maar hebbende hoop, als uw geloof zal gewassen zijn, dat
wij onder ulieden overvloediglijk zullen vergroot worden naar onzen
regel;

<span id="an_10:16">10:16</span> Om het Evangelie te verkondigen in de
plaatsen, die op gene zijde van u gelegen zijn; niet om te roemen in
eens anders regel over hetgeen alrede bereid is.

<span id="an_10:17">10:17</span> Doch wie roemt, die roeme in den Heere.

<span id="an_10:18">10:18</span> Want niet die zichzelven prijst, maar
dien de Heere prijst, die is beproefd.

<span id="an_11:1">11:1</span> Och, of gij mij een weinig verdroegt in
de onwijsheid; ja ook, verdraagt mij!

<span id="an_11:2">11:2</span> Want ik ben ijverig over u met een ijver
Gods; want ik heb ulieden toebereid, om u als een reine maagd aan een
man voor te stellen, namelijk aan Christus.

<span id="an_11:3">11:3</span> Doch ik vrees, dat niet enigszins, gelijk
de slang Eva door haar arglistigheid bedrogen heeft, alzo uw zinnen
bedorven worden, om af te wijken van de eenvoudigheid, die in Christus
is.

<span id="an_11:4">11:4</span> Want indien degene, die komt, een anderen
Jezus predikte, dien wij niet gepredikt hebben, of indien gij een
anderen geest ontvingt, dien gij niet hebt ontvangen, of een ander
Evangelie, dat gij niet hebt aangenomen, zo verdroegt gij hem met recht.

<span id="an_11:5">11:5</span> Want ik acht, dat ik nergens minder in
ben geweest dan de uitnemendste apostelen.

<span id="an_11:6">11:6</span> En indien ik ook slecht ben in woorden,
nochtans ben ik het niet in wetenschap; maar alleszins zijn wij in alle
dingen onder u openbaar geworden.

<span id="an_11:7">11:7</span> Heb ik zonde gedaan, als ik mijzelven
vernederd heb, opdat gij zoudt verhoogd worden, overmits ik u het
Evangelie Gods om niet verkondigd heb?

<span id="an_11:8">11:8</span> Ik heb andere Gemeenten beroofd,
bezoldiging van haar nemende, om u te bedienen; en als ik bij u
tegenwoordig was en gebrek had, ben ik niemand lastig gevallen.

<span id="an_11:9">11:9</span> Want mijn gebrek hebben de broeders
vervuld, die van Macedonie kwamen; en ik heb mijzelven in alles gehouden
zonder u te bezwaren, en zal mij nog alzo houden.

<span id="an_11:10">11:10</span> De waarheid van Christus is in mij, dat
deze roem in de gewesten van Achaje aan mij niet zal verhinderd worden.

<span id="an_11:11">11:11</span> Waarom? Is het, omdat ik u niet
liefheb? God weet het!

<span id="an_11:12">11:12</span> Maar wat ik doe, dat zal ik nog doen,
om de oorzaak af te snijden dengenen, die oorzaak hebben willen, opdat
zij in hetgeen zij roemen, bevonden mochten worden gelijk als wij.

<span id="an_11:13">11:13</span> Want zulke valse apostelen zijn
bedriegelijke arbeiders, zich veranderende in apostelen van Christus.

<span id="an_11:14">11:14</span> En het is geen wonder; want de satan
zelf verandert zich in een engel des lichts.

<span id="an_11:15">11:15</span> Zo is het dan niets groots, indien ook
zijn dienaars zich veranderen, als waren zij dienaars der gerechtigheid;
van welke het einde zal zijn naar hun werken.

<span id="an_11:16">11:16</span> Ik zeg wederom, dat niemand mene, dat
ik onwijs ben; doch zo niet, neemt mij dan aan als een onwijze, opdat ik
ook een weinig moge roemen.

<span id="an_11:17">11:17</span> Dat ik spreek, spreek ik niet naar den
Heere, maar als in onwijsheid, in deze vasten grond der roeming.

<span id="an_11:18">11:18</span> Dewijl velen roemen naar het vlees, zo
zal ik ook roemen.

<span id="an_11:19">11:19</span> Want gij verdraagt gaarne de onwijzen,
dewijl gij wijs zijt.

<span id="an_11:20">11:20</span> Want gij verdraagt het, zo u iemand
dienstbaar maakt, zo u iemand opeet, zo iemand van u neemt, zo zich
iemand verheft, zo u iemand in het aangezicht slaat.

<span id="an_11:21">11:21</span> Ik zeg dit naar oneer, gelijk of wij
zwak waren geweest; maar waarin iemand stout is (ik spreek in
onwijsheid), daarin ben ik ook stout.

<span id="an_11:22">11:22</span> Zijn zij Hebreen? Ik ook. Zijn zij
Israelieten? Ik ook. Zijn zij het zaad van Abraham? Ik ook.

<span id="an_11:23">11:23</span> Zijn zij dienaars van Christus? (ik
spreek onwijs zijnde) ik ben boven hen; in arbeid overvloediger, in
slagen uitnemender, in gevangenissen overvloediger, in doods gevaar
menigmaal.

<span id="an_11:24">11:24</span> Van de Joden heb ik veertig slagen min
een, vijfmaal ontvangen.

<span id="an_11:25">11:25</span> Driemaal ben ik met roeden gegeseld
geweest, eens ben ik gestenigd, driemaal heb ik schipbreuk geleden, een
gansen nacht en dag heb ik in de diepte doorgebracht.

<span id="an_11:26">11:26</span> In het reizen menigmaal in gevaren van
rivieren, in gevaren van moordenaars, in gevaren van mijn geslacht, in
gevaren van de heidenen, in gevaren in de stad, in gevaren in de
woestijn, in gevaren op de zee, in gevaren onder de valse broeders;

<span id="an_11:27">11:27</span> In arbeid en moeite, in waken
menigmaal, in honger en dorst, in vasten menigmaal, in koude en
naaktheid.

<span id="an_11:28">11:28</span> Zonder de dingen, die van buiten zijn,
overvalt mij dagelijks de zorg van al de Gemeenten.

<span id="an_11:29">11:29</span> Wie is er zwak, dat ik niet zwak ben?
Wie wordt er geergerd, dat ik niet brande?

<span id="an_11:30">11:30</span> Indien men moet roemen, zo zal ik
roemen de dingen mijner zwakheid.

<span id="an_11:31">11:31</span> De God en Vader van onzen Heere Jezus
Christus, Die geprezen is in der eeuwigheid, weet, dat ik niet lieg.

<span id="an_11:32">11:32</span> De stadhouder van den koning Aretas in
Damaskus, bezette de stad der Damaskenen, willende mij vangen;

<span id="an_11:33">11:33</span> En ik werd door een venster in een mand
over den muur nedergelaten, en ontvlood zijn handen.

<span id="an_12:1">12:1</span> Te roemen is mij waarlijk niet oorbaar;
want ik zal komen tot gezichten en openbaringen des Heeren.

<span id="an_12:2">12:2</span> Ik ken een mens in Christus, voor
veertien jaren (of het geschied zij in het lichaam, weet ik niet, of
buiten het lichaam, weet ik niet, God weet het), dat de zodanige
opgetrokken is geweest tot in den derden hemel;

<span id="an_12:3">12:3</span> En ik ken een zodanig mens (of het in het
lichaam, of buiten het lichaam geschied zij, weet ik niet, God weet
het),

<span id="an_12:4">12:4</span> Dat hij opgetrokken is geweest in het
paradijs, en gehoord heeft onuitsprekelijke woorden, die het een mens
niet geoorloofd is te spreken.

<span id="an_12:5">12:5</span> Van den zodanige zal ik roemen, doch van
mijzelven zal ik niet roemen, dan in mijn zwakheden.

<span id="an_12:6">12:6</span> Want zo ik roemen wil, ik zal niet onwijs
zijn, want ik zal de waarheid zeggen; maar ik houde daarvan af, opdat
niemand van mij denke boven hetgeen hij ziet, dat ik ben, of dat hij uit
mij hoort.

<span id="an_12:7">12:7</span> En opdat ik mij door de uitnemendheid der
openbaringen niet zou verheffen, zo is mij gegeven een scherpe doorn in
het vlees, namelijk een engel des satans, dat hij mij met vuisten slaan
zou, opdat ik mij niet zou verheffen.

<span id="an_12:8">12:8</span> Hierover heb ik den Heere driemaal
gebeden, opdat hij van mij zou wijken.

<span id="an_12:9">12:9</span> En Hij heeft tot mij gezegd: Mijn genade
is u genoeg; want Mijn kracht wordt in zwakheid volbracht. Zo zal ik dan
veel liever roemen in mijn zwakheden, opdat de kracht van Christus in
mij wone.

<span id="an_12:10">12:10</span> Daarom heb ik een welbehagen in
zwakheden, in smaadheden, in noden, in vervolgingen, in benauwdheden, om
Christus' wil; want als ik zwak ben, dan ben ik machtig.

<span id="an_12:11">12:11</span> Ik ben roemende onwijs geworden; gij
hebt mij genoodzaakt, want ik behoorde van u geprezen te zijn; want ik
ben in geen ding minder geweest dan de uitnemendste apostelen, hoewel ik
niets ben.

<span id="an_12:12">12:12</span> De merktekenen van een apostel zijn
onder u betoond in alle lijdzaamheid, met tekenen, en wonderen, en
krachten.

<span id="an_12:13">12:13</span> Want wat is er, waarin gij minder
geweest zijt dan de andere Gemeenten, anders, dan dat ikzelf u niet
lastig ben geweest? Vergeeft mij dit ongelijk.

<span id="an_12:14">12:14</span> Ziet, ik ben ten derden male gereed, om
tot u te komen, en zal u niet lastig zijn; want ik zoek niet het uwe,
maar u; want de kinderen moeten niet schatten vergaderen voor de ouders,
maar de ouders voor de kinderen.

<span id="an_12:15">12:15</span> En ik zal zeer gaarne de kosten doen,
en voor uw zielen ten koste gegeven worden; hoewel ik, u overvloediger
beminnende, weiniger bemind worde.

<span id="an_12:16">12:16</span> Doch het zij zo, ik heb u niet
bezwaard; maar alzo ik listig was, heb ik u met bedrog gevangen.

<span id="an_12:17">12:17</span> Heb ik door iemand dergenen, die ik tot
u gezonden heb, van u mijn voordeel gezocht?

<span id="an_12:18">12:18</span> Ik heb Titus gebeden, en den broeder
medegezonden; heeft ook Titus van u zijn voordeel gezocht? Hebben wij
niet in denzelfden geest gewandeld? Hebben wij niet gewandeld in
dezelfde voetstappen?

<span id="an_12:19">12:19</span> Meent gij wederom, dat wij ons bij u
verontschuldigen? Wij spreken in de tegenwoordigheid van God in
Christus; en dit alles, geliefden, tot uw stichting.

<span id="an_12:20">12:20</span> Want ik vrees, dat als ik gekomen zal
zijn, ik u niet enigszins zal vinden zodanigen als ik wil, en dat ik van
u zal gevonden worden zodanig als gij niet wilt; dat er niet enigszins
zijn twisten, nijdigheden, toorn, gekijf, achterklap, oorblazingen,
opgeblazenheden, beroerten;

<span id="an_12:21">12:21</span> Opdat wederom, als ik zal gekomen zijn,
mijn God mij niet vernedere bij u, en ik rouw hebbe over velen, die te
voren gezondigd hebben, en die zich niet bekeerd zullen hebben van de
onreinigheid, en hoererij, en ontuchtigheid, die zij gedaan hebben.

<span id="an_13:1">13:1</span> Dit is de derde maal, dat ik tot u kom;
in den mond van twee of drie getuigen zal alle woord bestaan.

<span id="an_13:2">13:2</span> Ik heb het te voren gezegd, en zeg het te
voren als tegenwoordig zijnde de tweede maal, en ik schrijf het nu
afwezende aan degenen, die te voren gezondigd hebben, en aan al de
anderen, dat, zo ik wederom kom, ik hen niet zal sparen;

<span id="an_13:3">13:3</span> Dewijl gij zoekt een proeve van Christus,
Die in mij spreekt, Welke in u niet zwak is, maar krachtig is onder u.

<span id="an_13:4">13:4</span> Want hoewel Hij gekruist is door
zwakheid, zo leeft Hij nochtans door de kracht Gods. Want ook wij zijn
zwak in Hem, maar zullen met Hem leven door de kracht Gods in u.

<span id="an_13:5">13:5</span> Onderzoekt uzelven, of gij in het geloof
zijt, beproeft uzelven. Of kent gij uzelven niet, dat Jezus Christus in
u is? tenzij dat gij enigszins verwerpelijk zijt.

<span id="an_13:6">13:6</span> Doch ik hoop, dat gij zult verstaan, dat
wij niet verwerpelijk zijn.

<span id="an_13:7">13:7</span> En ik wens van God, dat gij geen kwaad
doet; niet opdat wij beproefd zouden bevonden worden, maar opdat gij het
goede zoudt doen, en wij als verwerpelijk zouden zijn.

<span id="an_13:8">13:8</span> Want wij vermogen niets tegen de
waarheid, maar voor de waarheid.

<span id="an_13:9">13:9</span> Want wij verblijden ons, wanneer wij zwak
zijn, en gij sterk zijt. En wij wensen ook dit, namelijk uw volmaking.

<span id="an_13:10">13:10</span> Daarom schrijf ik, afwezende, deze
dingen, opdat ik niet, tegenwoordig zijnde, strengheid zou gebruiken,
naar de macht, die mij de Heere gegeven heeft tot opbouwing, en niet tot
nederwerping.

<span id="an_13:11">13:11</span> Voorts, broeders, zijt blijde, wordt
volmaakt, zijt getroost, zijt eensgezind, leeft in vrede; en de God der
liefde en des vredes zal met u zijn.

<span id="an_13:12">13:12</span> Groet elkander met een heiligen kus. U
groeten al de heiligen.

<span id="an_13:13">13:13</span> De genade van den Heere Jezus Christus,
en de liefde van God, en de gemeenschap des Heiligen Geestes, zij met u
allen. Amen.

<span id="an_13:14">13:14</span> 

------------------------------------------------------------------------

[Next: Galatians](gal)
